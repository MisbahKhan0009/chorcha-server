{
  "title": "সম্মিলিত বোর্ড ২০১৮",
  "subtitle": "ইতিহাস (11)",
  "questions": [
    {
      "number": "1",
      "uddipok": "প্রাচীন মেসোপটেমিয়ার একজন রাজা ছিলেন হাম্বুরাব্বি। তার শাসনামলে বেশকিছু অঞ্চলের আইনের সমন্বয়ে আইন সংকলন করা হয়। যা কোড অব হাম্বুরাব্বি নামে পরিচিত। রাজা হাম্বুরাব্বি এই আইনের মাধ্যমে শাসনকার্য পরিচালনা করতেন। এই আইনের প্রয়োগ সমাজে ব্যাপক পরিবর্তন এনেছিল। তার এ আইন সংকলন তাকে পৃথিবীর 'ইতিহাসে অমরত্ব দান করেছে।",
      "tag": "DC 24,RGWC 24,All.B 18",
      "sub_questions": [
        {
          "label": "ক",
          "question": "টাইথ কী?",
          "explanation": "'টাইথ' ছিল ফ্রান্সে গির্জাকে প্রদেয় ধর্মকর।"
        },
        {
          "label": "খ",
          "question": "মহাদেশীয় ব্যবস্থা বলতে কী বোঝ?",
          "explanation": "ইংল্যান্ডের বিরুদ্ধে ফ্রান্সের নৃপতি নেপোলিয়ন বোনাপার্টের অর্থনৈতিক অবরোধ হচ্ছে 'মহাদেশীয় ব্যবস্থা'। নেপোলিয়ন বোনাপার্ট প্রতিদ্বন্দ্বী ইংল্যান্ডের বিরুদ্ধে ইউরোপব্যাপী অর্থনৈতিক অবরোধ আরোপ করে সেদেশের অর্থনৈতিক ভিত্তিকে ধ্বংস করতে চেয়েছিলেন। এই অর্থনৈতিক অবরোধকে ইউরোপের ইতিহাসে মহাদেশীয় ব্যবস্থা বলা হয়।"
        },
        {
          "label": "গ",
          "question": "উদ্দীপকে বর্ণিত রাজা হাম্বুরাব্বির সাথে ফ্রান্সের কোন সম্রাটের। কর্মকাণ্ডের সাদৃশ্য পাওয়া যায়? ব্যাখ্যা করো।",
          "explanation": "উদ্দীপকে উল্লেখিত রাজা হাম্বুরাব্বির কর্মকাণ্ডের সাথে ফ্রান্সের সম্রাট নেপোলিয়ন বোনাপার্ট-এর কর্মকাণ্ডের সাদৃশ্য রয়েছে। ফ্রান্সের কনসাল হিসেবে নেপোলিয়নের সর্বশ্রেষ্ঠ কীর্তি হলো তার আইন সংস্কার। এর আগে ফ্রান্সে কোনো সুসংবদ্ধ আইন প্রচলিত ছিল না। ফরাসি বিপ্লবের পর ফ্রান্সে বহু আইন প্রণীত হয়। পাশাপাশি বুরবো শাসনামলের অসংখ্য আইন তখনও চালু ছিল। নেপোলিয়ন এসব আইনকে সমন্বিত করে সংকলন করার জন্য বিশিষ্ট আইনজ্ঞদের নিয়ে একটি কমিটি গঠন করেন। ঐ বিশেষজ্ঞরা ৮৪টি অধিবেশনে মিলিত হয়ে আইনের মূল সূত্রগুলো লিপিবদ্ধ করেন। নেপোলিয়নের এ আইন সংকলনই নেপোলিয়নের আইনবিধি বা 'কোড নেপোলিয়ন' নামে খ্যাত। উদ্দীপকের রাজা হাম্বুরাব্বির ক্ষেত্রেও তেমনটি লক্ষণীয়। উদ্দীপকে দেখা যায়, প্রাচীন মেসোপটেমিয়ার (আধুনিক ইরাক অঞ্চল) রাজা হাম্বুরাব্বির শাসনামলে বেশকিছু অঞ্চলের আইন সংকলন করা হয়, যা একত্রে 'কোড অব হাম্বুরাব্বি' নামে পরিচিত। এই বিধিমালার ভিত্তিতে রাজা শাসনকাজ চালাতেন। ফ্রান্সের সম্রাট নেপোলিয়ন বোনাপার্টও প্রাচীন মেসোপটেমিয়ার এ রাজার মতো আইন সংকলন করেছিলেন। সুতরাং বলা -যায়, রাজা হাম্বুরাব্বির কর্মকান্ডের সাথে ফ্রান্সের সম্রাট নেপোলিয়ন বোনাপার্টের কর্মকাণ্ড সাদৃশ্যপূর্ণ।"
        },
        {
          "label": "ঘ",
          "question": "'উক্ত কর্মকাণ্ড বিশ্বের ইতিহাসে উত্ত সম্রাটকে বিশেষ স্থানে অধিষ্ঠিত করেছে'- উক্তিটির সত্যতা যাচাই করো।",
          "explanation": "'উত্ত কর্মকাণ্ড অর্থাৎ নেপোলিয়ন বোনাপার্টের আইন সংকলন তাকে বিশ্বের ইতিহাসে বিশেষ স্থানে অধিষ্ঠিত করেছে'- উক্তিটি যথার্থ বলে আমি মনে করি। নেপোলিয়ন বোনাপার্টের শাসনকালের সবচেয়ে উল্লেখযোগ্য সংস্কারগুলোর একটি ছিল 'কোড নেপোলিয়ন' বা নেপোলিয়নের আইনবিধি। এজন্য তাকে 'দ্বিতীয় জাস্টিনিয়ান' বলা হয়। দ্বিতীয় জাস্টিনিয়ান ছিলেন সারা বিশ্বে প্রভাব বিস্তারকারী রোমান আইনের সংকলনকারী সম্রাট। নেপোলিয়নের সংকলিত আইনে মোট ধারা ছিল ২২৮৭ টি (মতান্তরে ২২৮১টি)। এগুলো ছিল সরল ও স্পষ্ট ভাষায় রচিত। এসব আইনের বিষয়বস্তুর মধ্যে ছিল- নাগরিকের সমান মর্যাদা ও সুযোগ লাভের অধিকার, -সামন্ততন্ত্রের বিলুপ্তি ও সামন্তকর বাতিলকরণ, অভিজাত ও যাজকদের বিশেষ অধিকার ও সুযোগ রহিতকরণ, বিবাহ আইন মজবুতকরণ, বিচারব্যবস্থায় জুরি ব্যবস্থা চালুকরণ, পৈত্রিক সম্পত্তিতে প্রত্যেক সন্তানকে সমান সুবিধা দান প্রভৃতি। ফরাসি বিপ্লবের আগে ও বিপ্লব পরবর্তীকালে ফ্রান্সে কোনো সুসংবদ্ধ আইন প্রচলিত ছিল না। ফ্রান্সে এ কাজটি নেপোলিয়নই প্রথম করেন। নেপোলিয়ন তার আইনবিধির মাধ্যমে ফরাসি ও রোমান আইনের সমন্বয় করেন। পরে ইউরোপের অনেক দেশে এ আইন গৃহীত হয়। উপরের আলোচনার পরিপ্রেক্ষিতে বলা যায়, নেপোলিয়ন বোনাপার্টের আইন সংকলন ছিল এক যুগান্তকারী পদক্ষেপ, যা তাকে বিশ্বের ইতিহাসে বিশেষ স্থান দিয়েছে।"
        }
      ]
    },
    {
      "number": "2",
      "uddipok": "আলমনগর ইউনিয়নের দু'টি গ্রামের মধ্যে ব্যাপক সংঘর্ষ হয়। এতে দু'টি গ্রামেরই ব্যাপক ক্ষয়ক্ষতি হয়। সালিশে ইউনিয়ন পরিষদের চেয়ারম্যান একটি গ্রামকে দোষী সাব্যস্ত করে ক্ষতিপূরণ আদায় করেন। কিন্তু শুধুমাত্র একটি গ্রামকে সংঘর্ষের জন্য দায়ী করায় পরবর্তীতে উক্ত গ্রামের নেতা ও সাধারণ মানুষের মধ্যে প্রতিশোধ স্পৃহা জেগে ওঠে।",
      "tag": "All.B 18",
      "sub_questions": [
        {
          "label": "ক",
          "question": "হিটলারের গোপন পুলিশ বাহিনীর নাম কী?",
          "explanation": "এডলফ হিটলারের গোপন পুলিশ বাহিনীর নাম ছিল 'গেস্টাপো'।"
        },
        {
          "label": "খ",
          "question": "নাৎসিবাদ বলতে কী বোঝ?",
          "explanation": "নাৎসিবাদ হলো জার্মান একনায়ক এডলফ হিটলারের নিন্দিত সর্বাত্মকবাদী মতবাদ। নাৎসিবাদ বলতে হিটলার ও তার দল নাৎসি পার্টির প্রণীত আদর্শ ও শাসনব্যবস্থাকে বোঝায়। জার্মানিতে উগ্র জাতীয়তাবাদী নাৎসি পার্টি নির্বাচনে জিতে স্বৈরতান্ত্রিক শাসনব্যবস্থা চালু করে। এ দলের আদর্শের মধ্যে ছিল ফ্যাসিবাদ, বর্ণবাদ, ইহুদিবিদ্বেষ ইত্যাদি। বিশেষ করে দ্বিতীয় বিশ্বযুদ্ধের পর থেকে বিশ্বে এটি একটি ঘৃণ্য মতবাদ হিসেবে চিহ্নিত।"
        },
        {
          "label": "গ",
          "question": "উদ্দীপকে চেয়ারম্যানের সালিশের সাথে তোমার পঠিত কোন ঘটনার সাদৃশ্য পাওয়া যায়? ব্যাখ্যা করো।",
          "explanation": "উদ্দীপকে চেয়ারম্যানের সালিশের সাথে পাঠ্যবইয়ে আমার পঠিত 'ভার্সাই সন্ধির' সাদৃশ্য পাওয়া যায়। প্রথম বিশ্বযুদ্ধে জার্মানি পরাজিত হলে বিজয়ী বিশ্বশক্তিজোট (ব্রিটেন, মার্কিন যুক্তরাষ্ট্র, ফ্রান্স, রাশিয়া ইত্যাদি দেশ) ফ্রান্সের ভার্সাই নগরীতে জার্মানির সাথে একটি চুক্তি স্বাক্ষর করে। ইউরোপের ইতিহাসে এটিই ভার্সাই সন্ধি নামে পরিচিত। এ সন্ধিতে প্রথম বিশ্বযুদ্ধের জন্য জার্মানিকে এককভাবে দায়ী করে যুদ্ধের সব দায়-দায়িত্ব তাদের ওপর চাপানো হয়। যুদ্ধের ক্ষয়ক্ষতির মূল্য হিসেবে জার্মানির কাছ থেকে ক্ষতিপূরণ আদায়ের ব্যবস্থা করা হয় এ চুক্তিতে। বিজয়ী মিত্রশক্তির দেশগুলো দেশটির কাছ থেকে স্বর্ণসহ বিভিন্ন মাধ্যমে ৫শ কোটি ডলার ক্ষতিপূরণ আদায় করে। পাশাপাশি জার্মানির কিছু খনিসমৃদ্ধ অঞ্চল ও গুরুত্বপূর্ণ বন্দর ভাগ করে নেয়। জার্মানির সামরিক শক্তিও খর্ব করা হয়। জার্মান জনগণের মধ্যে বিষয়টি ক্ষোভের জন্ম দেয় যাকে উগ্র জাতীয়তাবাদী হিটলার পরে সাফল্যের সাথে নিজের স্বার্থে কাজে লাগান। উদ্দীপকেও লক্ষণীয় যে, আলমনগর ইউনিয়নের দুটি গ্রামের মধ্যে সংঘর্ষ হয়। এতে দুটি গ্রামেরই ব্যাপক ক্ষয়ক্ষতি হয়। কিন্তু সালিশে ইউনিয়ন পরিষদের চেয়ারম্যান একটি গ্রামকে দোষী সাব্যস্ত করে তাদের কাছ থেকে ক্ষতিপূরণ আদায় করেন। একটিমাত্র গ্রামকে সংঘর্ষের জন্য দায়ী করার ফলে ঐ গ্রামের জনগণের মনে প্রতিশোধ স্পৃহা জাগ্রত হয়। এ বিষয়টি প্রথম বিশ্বযুদ্ধ পরবর্তীকালে জার্মানির সাথে মিত্রশক্তির স্বাক্ষরিত ভার্সাই সন্ধির সাথে সাদৃশ্যপূর্ণ।"
        },
        {
          "label": "ঘ",
          "question": "উক্ত ব্যবস্থা বিশ্বে শান্তি নয় বরং আরেকটি যুদ্ধের ক্ষেত্র তৈরি। করেছিল- উক্তিটির যথার্থতা নিরূপণ করো।",
          "explanation": "উক্ত ব্যবস্থা অর্থাৎ প্রথম বিশ্বযুদ্ধ পরবর্তীকালে স্বাক্ষরিত 'ভার্সাই সন্ধি' বিশ্বে শান্তি নয়, বরং আরেকটি যুদ্ধের ক্ষেত্র তৈরি করেছিল- উক্তিটি যথার্থ বলেই প্রতীয়মান হয়। ভার্সাই সন্ধিকে বলা হয়, পরাজিতের প্রতি বিজিতের প্রতিশোধমূলক ব্যবস্থার এক দলিল। অনেক ঐতিহাসিকের মতে, ত্রুটিপূর্ণ এ সন্ধিটির মধ্যেই দ্বিতীয় বিশ্বযুদ্ধের বীজ নিহিত ছিল। ভার্সাই সন্ধির মাধ্যমে বিজয়ী শক্তিজোট ক্ষতিপূরণ আদায় এবং খনিসমৃদ্ধ অঞ্চল, বন্দর, উপনিবেশগুলো কেড়ে নিয়ে জার্মানির অর্থনীতিকে পঙ্গু করে দেয়। এর লক্ষ্য ছিল, যাতে জার্মানি ভবিষ্যতে আর সামরিক প্রাধান্য অর্জন করতে না পারে। এছাড়া দেশটির সামরিক শক্তিও খর্ব করা হয়। এসব কারণে। জার্মান জাতীয়তাবাদীরা এ সন্ধিকে জবরদস্তিমূলক সন্ধি (Dictated Peace) বলে আখ্যায়িত করেছিল। ভার্সাই সন্ধির মাধ্যমে পরাজিতের প্রতি যে অবিচার করা হয়েছিল তা থেকে সৃষ্ট অসন্তোষ জার্মানিতে উগ্র জাতীয়তাবাদের উত্থান ঘটায়। পরবর্তীকালে এডলফ হিটলারের নেতৃত্বে নাৎসি আন্দোলন জার্মান জাতির মনে প্রতিশোধ স্পৃহা জাগ্রত করে। জার্মানি আবার বলদর্পী হয়ে দ্বিতীয় বিশ্বযুদ্ধের মত ভয়াবহ যুদ্ধ অবশ্যম্ভাবী করে তোলে। উপরের আলোচনার পরিপ্রেক্ষিতে বলা যায়, ভার্সাই সন্ধি প্রকৃতই বিশ্বে শান্তির বদলে বরং আরেকটি যুদ্ধের ক্ষেত্র তৈরি করেছিল।"
        }
      ]
    },
    {
      "number": "3",
      "uddipok": "মহান নেতা মি. X বিশ্বে প্রথম সমাজতান্ত্রিক, রাষ্ট্র কায়েম করেন। তিনি প্রবাস জীবনে থেকেও জনগণকে সংগঠিত করতে থাকেন অত্যাচারী সরকারের বিরুদ্ধে। দেশে ফিরে তিনি মেহনতি মানুষের অধিকার আদায়ের জন্য বিপ্লবের নেতৃত্ব দেন। তার নেতৃত্বে দেশের অত্যাচারী শাসনের অবসান হয় এবং সাধারণ মানুষ তাদের অধিকার লাভ করে।",
      "tag": "All.B 18",
      "sub_questions": [
        {
          "label": "ক",
          "question": "'Das Kapital' গ্রন্থটির লেখক কে?",
          "explanation": "'Das Kapital' গ্রন্থটির লেখক জার্মান দার্সনিক কার্ল মার্কস।"
        },
        {
          "label": "খ",
          "question": "বলশেভিক বলতে কী বোঝ?",
          "explanation": "বলশেভিক অর্থ 'Majority' বা সংখ্যাগরিষ্ঠতা। রাশিয়ান সোশ্যাল ডেমোক্রেটিক লেবার পার্টির একটি উপদল ছিল বলশেভিক দল। ১৯০৩ সালে মতপার্থক্যগত কারণে বলশেভিক দলটি মেনশেভিক থেকে আলাদা হয়ে যায়। ভ্লাদিমির ইলিচ লেনিনের পরিচালিত দলটি সংখ্যাগরিষ্ঠ হওয়ায় এটি বলশেভিক দল নামে পরিচিত হয়। বলশেভিক দল বিশ্বাস করত, শ্রমিক শ্রেণি বা সর্বহারা শ্রেণির মাধ্যমেই সমাজতান্ত্রিক বিপ্লব সংঘটিত হবে।"
        },
        {
          "label": "গ",
          "question": "উদ্দীপকে বর্ণিত মি. X-এর সাথে পাঠ্যপুস্তকের কোন নেতার সাদৃশ্য পাওয়া যায়? ব্যাখ্যা করো।",
          "explanation": "উদ্দীপকে বর্ণিত মি. 'X' এর সাথে পাঠ্যপুস্তকের আলোচিত সমাজতন্ত্রী নেতা ভ্লাদিমির ইলিচ লেনিন এর সাদৃশ্য পাওয়া যায়। বিশ শতকের প্রথম দিকে রাশিয়ার দীর্ঘদিনের অত্যাচারী জারতন্ত্রের পতন ঘটিয়ে সাম্যবাদী সরকার প্রতিষ্ঠা করেন লেনিন। ছাত্রাবস্থায় তিনি খ্যাতিমান জার্মান দার্শনিক কার্ল মার্কসের সমাজতান্ত্রিক মতবাদে অনুপ্রাণিত হয়েছিলেন। লেনিন তার সমাজতন্ত্রী বন্ধুদের নিয়ে শ্রমজীবী মানুষের ভাগ্যোন্নয়নের লক্ষ্যে 'The Union of Struggle for the Emancipation of the Working class' নামে একটি সংগঠন গড়ে তোলেন। বিভিন্ন বিপ্লবী কর্মকাণ্ডের ফলে এক সময় লেনিনকে গ্রেফতার করে ৩ বছরের জন্য নির্বাসনে পাঠানো হয়। নির্বাসনকালেও তিনি স্বৈরাচারী জারতন্ত্রের বিরোধিতা করে বিভিন্ন সমাজতন্ত্রী পত্রপত্রিকায় লিখতে থাকেন। ১৯০২ সালে। প্রকাশিত তার বই 'What Is To Be Done' এ লেনিন জারতন্ত্রকে উচ্ছেদের পক্ষে নানা মত প্রকাশ করেন। পরে রাশিয়ায় ফিরে এসে তিনি বলশেভিক বিপ্লবে নেতৃত্ব দেন এবং বিশ্বের প্রথম সমাজতান্ত্রিক রাষ্ট্র প্রতিষ্ঠা করেন। উদ্দীপকের নেতা 'X' এর ক্ষেত্রে তেমনটিই দেখা যায়। উদ্দীপকে বলা হয়েছে, মি. 'X' বিশ্বের প্রথম সমাজতান্ত্রিক রাষ্ট্র প্রতিষ্ঠা করেন। তিনি প্রবাস জীবনে থেকেও জনগণকে অত্যাচারী সরকারের বিরুদ্ধে সংগঠিত করতে থাকেন। পরবর্তী সময়ে দেশে ফিরে এসে তিনি মেহনতি মানুষের অধিকার আদায়ের জন্য বিপ্লবের নেতৃত্ব দেন। মি. 'X' এর নেতৃত্বেই দেশের অত্যাচারী শাসনের অবসান হয় এবং সাধারণ মানুষ তাদের অধিকার লাভ করে। রাশিয়াতেও লেনিনের নেতৃত্বে বিপ্লবের মাধ্যমে স্বৈরাচারী রাজতন্ত্রের অবসান ঘটে এবং শ্রমজীবী শ্রেণির শাসন প্রতিষ্ঠিত হয়। সুতরাং বলা যায়, উদ্দীপকের নেতার কর্মকাণ্ড রাশিয়ার বলশেভিক বিপ্লবের নেতা লেনিনের সাথে সাদৃশ্যপূর্ণ।"
        },
        {
          "label": "ঘ",
          "question": "ইতিহাসে উক্ত নেতার অবদান পাঠ্যপুস্তকের আলোকে মূল্যায়ন করো।",
          "explanation": "ইতিহাসে উত্ত নেতা অর্থাৎ ভ্লাদিমির ইলিচ লেনিনের অবদান অপরিসীম। লেনিন ১৯১৭ সালে বলশেভিক বিপ্লবের মাধ্যমে রাশিয়ায় অত্যাচারী জারতন্ত্রের অবসান ঘটিয়ে বিশ্ব ইতিহাসে একটি নতুন অধ্যায়ের সংযোজন করেন। বিশ্বের প্রথম সমাজতান্ত্রিক রাষ্ট্রের জন্ম দেন তিনি। স্বনামধন্য জার্মান দার্শনিক কার্ল মার্কস ছিলেন সমাজতান্ত্রিক মতবাদের তাত্ত্বিক প্রবক্তা। অন্যদিকে মার্কসীয় তত্ত্বকে বাস্তবে রূপদানের মূল পরিকল্পনাকারী, সংগঠক এবং বিপ্লব-পরবর্তী রাশিয়ার সমাজতান্ত্রিক সমাজ গঠনের মূল নেতৃত্বদানকারী ছিলেন লেনিন। লেনিন তার বিভিন্ন রচনা ও কর্মকাণ্ডের মাধ্যমে রুশ শ্রমিকদের মধ্যে মার্কসীয় তত্ত্ব প্রচারের মাধ্যমে তাদের মধ্যে শ্রেণি চেতনা জাগিয়ে তোলার জোর প্রচেষ্টা চালান। লেনিন তার বিখ্যাত 'এপ্রিল থিসিসের' মাধ্যমে রাশিয়ান সোস্যাল ডেমোক্রেটিক পার্টিকে বিপ্লবের উপযুক্ত সময় ও কর্মকৌশল সম্পর্কে সুস্পষ্ট দিকনির্দেশনা দেন। ফলে বুর্জোয়া বিপ্লবোত্তর পরিস্থিতি দ্রুত সমাজতান্ত্রিক বিপ্লবের দিকে ধাবিত হয়। লেনিনের নেতৃত্বে ১৯১৭ সালের ২৫ অক্টোবর (পুরোনো ক্যালেন্ডার অনুযায়ী ৭ নভেম্বর) রাশিয়ার ক্ষমতা শ্রমিকদের হাতে চলে আসে। শুরু হয় শ্রেণিবৈষম্যহীন এক সমাজের পথে যাত্রা। রুশ বিপ্লব শুধু রাশিয়ার আর্থ-সামাজিক পরিবর্তনের অঙ্গীকার করেনি এটি বিশ্বব্যাপী পুঁজিবাদের অবসান ঘটিয়ে শোষণহীন সাম্যবাদী সমাজ প্রতিষ্ঠার প্রত্যয় ব্যক্ত করেছিল। পরে পর্যায়ক্রমে বিশ্বের বহু দেশে এ আদর্শ ছড়িয়ে পড়ে। উপরের আলোচনার পরিপ্রেক্ষিতে বলা যায়, গণমানুষের অধিকার প্রতিষ্ঠার সংগ্রাম তথা বিশ্বের ইতিহাসে লেনিনের অবদান অপরিসীম।"
        }
      ]
    },
    {
      "number": "4",
      "uddipok": "ভারতে বৈদিক পরবর্তী যুগে সমাজে শ্রেণিভেদ প্রথা প্রকট আকার ধারণ করে। ব্রাহ্মণরা উঁচু শ্রেণিভুক্ত হওয়ায় অপর শ্রেণির মানুষদের ভিন্ন চোখে দেখত। বিশেষত বৈশ্য ও শুদ্র শ্রেণির মানুষদের তারা মানুষই মনে করত না। এদের সাথে কোনো সম্পর্ক স্থাপন করত না।",
      "tag": "All.B 18",
      "sub_questions": [
        {
          "label": "ক",
          "question": "নেলসন ম্যান্ডেলার জন্মস্থান কোথায়?",
          "explanation": "নেলসন ম্যান্ডেলা দক্ষিণ আফ্রিকার কেপ প্রদেশের উমতাতার মভেজু গ্রামে জন্মগ্রহণ করেন।"
        },
        {
          "label": "খ",
          "question": "অহিংস আন্দোলন বলতে কী বোঝ?",
          "explanation": "সব ধরনের সহিংসতা, বিশৃঙ্খলা তথা হিংসাত্মক উপায় পরিহার করে শান্তিপূর্ণ ও নিয়মতান্ত্রিক উপায়ে যে আন্দোলন পরিচালিত হয় তাকে অহিংস আন্দোলন বলা হয়। অহিংস মতবাদকে জনপ্রিয় করে তোলেন ভারতের স্বাধীনতা সংগ্রামের নায়ক মোহনদাস করমচাঁদ গান্ধী (মহাত্মা গান্ধী)। ভারতে ব্রিটিশ শাসকদের বিরুদ্ধে ১৯২০ সালের অসহযোগ আন্দোলন এবং ১৯৩০ এর দশকে পরিচালিত সত্যাগ্রহ আন্দোলন ছিল অহিংস মতবাদের ওপর প্রতিষ্ঠিত। বিশ্বব্যাপী বিভিন্ন সময়ে গান্ধীজীর অহিংসার মতবাদ প্রভাব বিস্তার করে।"
        },
        {
          "label": "গ",
          "question": "উদ্দীপকে বর্ণিত বিষয়টির সাথে আফ্রিকায় প্রচলিত কোন বিষয়ের সাদৃশ্য পাওয়া যায়? ব্যাখ্যা করো।",
          "explanation": "উদ্দীপকে বর্ণিত বিষয়টির সাথে দক্ষিণ আফ্রিকায় দীর্ঘদিন প্রচলিত থাকা 'বর্ণবাদ' বিষয়টির সাদৃশ্য রয়েছে। ইংরেজি Race থেকে 'Racism' বা 'Racialism' শব্দের উদ্ভব যার বাংলা প্রতিশব্দ 'বর্ণবাদ'। মানুষকে দৈহিক গঠন, ত্বকের রং, ধর্ম, জাতি বা গোষ্ঠী পরিচয়, আবাসস্থল প্রভৃতির বিচারে বিভক্ত করে শ্রেণিকরণের মাধ্যমে সুযোগ-সুবিধা বণ্টনের তারতম্য করাই বর্ণবাদ। বিশেষ করে দক্ষিণ আফ্রিকায় ইউরোপীয় শ্বেতাঙ্গরা স্বৈরতান্ত্রিক শাসন প্রতিষ্ঠার মাধ্যমে কঠিন বর্ণবাদ প্রথার সূচনা করেছিল। এ প্রথা অনুসারে দক্ষিণ আফ্রিকার কৃষ্ণাঙ্গদের তাদের নিজের আদি বাসভূমিতে দ্বিতীয় পেরিাতারারা যান। কালো মনুষদের অধিকবার ছিল না বললেই চলে।শ্বেতাঙ্গরা সংখ্যালঘু হওয়া সত্ত্বেও নানা উপায়ে সংখ্যাগরিষ্ঠ কৃত্রঙ্গদের অত্যাচার নিপীড়ন করেছে, যেমনটি উদ্দীপকেও লক্ষ করা যায়। উদ্দীপকে দেখা যায়, ভারতে পরবর্তী বৈদিক যুগে সমাজে শ্রেণিভেদ প্রথা প্রকট আকার ধারণ করে। ব্রাহ্মণরা উঁচু শ্রেণিভুক্ত হওয়ায় নিচু শ্রেণির মানুষদের ছোট করে দেখত। বিশেষত বৈশ্য ও শুদ্র শ্রেণির মানুষদের তারা খুবই অবহেলা করত। ব্রাহ্মণরা শুদ্রদের সঙ্গে সামাজিক লেনদেন এমনকি শারীরিক স্পর্শ পর্যন্ত এড়িয়ে চলতো। সুতরাং উদ্দীপকের এ বিষয়টিতে দক্ষিণ আফ্রিকায় শ্বেতাঙ্গদের আরোপিত বর্ণবাদ প্রথার প্রতিফলন দেখা যায়।"
        },
        {
          "label": "ঘ",
          "question": "'উত্ত ব্যবস্থা আফ্রিকার সামাজিক, রাজনৈতিক ও অর্থনৈতিক উন্নয়নের অন্যতম প্রধান অন্তরায় ছিল'- উক্তিটির, যথার্থতা যাচাই করো।",
          "explanation": "'উত্ত ব্যবস্থা অর্থাৎ বর্ণবাদ আফ্রিকার সামাজিক; রাজনৈতিক ও অর্থনৈতিক উন্নয়নের অন্যতম প্রধান অন্তরায় ছিল'- উক্তিটি যথার্থ বলে আমি মনে করি। ইউরোপীয় শ্বেতাঙ্গদের মাধ্যমে দক্ষিণ আফ্রিকায় বর্ণবাদের সূচনা হয়েছে। পরিকল্পিত Apartheid Policy (বর্ণবাদী নীতি) গ্রহণের মাধ্যমে স্থানীয় কালো মানুষদের সমাজ ও জাতীয় জীবনে শ্বেতাঙ্গদের কাছ থেকে বিচ্ছিন্ন করে রাখা হয়। দক্ষিণ আফ্রিকার বর্ণবাদী শ্বেতাঙ্গ শাসকগোষ্ঠী নিজেদের জাতিগতভাবে শ্রেষ্ঠ দাবি করে সব ক্ষেত্রেই তাদের জন্য বিশেষ সুযোগ- সুবিধা সংরক্ষণের ব্যবস্থা করেছিল। দক্ষিণ আফ্রিকার বর্ণবাদী সরকার Land Act, Native Laws Amendment Act, Job Reservation Act ইত্যাদি আইনের মাধ্যমে কৃষ্ণাঙ্গদের বঞ্চিত করে রেখেছিল। কৃষ্ণাজারা যাতে শিক্ষিত ও রাজনৈতিকভাবে সচেতন হতে না পারে সেদিকেও ইউরোপীয় শাসকরা লক্ষ রেখেছিল। কৃষ্ণাঙ্গদের কোনো ভোটাধিকারও ছিল না। ১৯৫৯ সালে 'University Education Act' প্রণয়নের মাধ্যমে কৃষ্ণা ও শ্বেতাঙ্গদের জন্য পৃথক শিক্ষা নীতি ও প্রতিষ্ঠান গড়ে তোলা হয়। উপরের আলোচনার পরিপ্রেক্ষিতে বলা যায়, দক্ষিণ আফ্রিকার বর্ণবাদী শ্বেতাঙ্গ সরকারের গৃহীত নীতি সমাজ ও জাতীয় জীবনে চরম বৈষম্য সৃষ্টি করেছিল। এ ব্যবস্থা দেশটির সামাজিক, অর্থনৈতিক ও রাজনৈতিক উন্নয়নের অন্যতম প্রধান অন্তরায় ছিল। দক্ষিণ আফ্রিকা সে মহাদেশের সবচেয়ে সমৃদ্ধ অর্থনীতির দেশ হলেও কৃষ্ণাঙ্গরা বর্ণবাদী শাসনের পতন হওয়ার আগ পর্যন্ত তার সুফল পায়নি।"
        }
      ]
    },
    {
      "number": "5",
      "uddipok": "তেঁতুলিয়া উপজেলা চেয়ারম্যানের পুত্র রাসেল আহমেদ তার স্ত্রীকে নিয়ে পার্শ্ববর্তী দেবীগঞ্জ উপজেলায় বেড়াতে আসে। অজ্ঞাতনামা সন্ত্রাসী কর্তৃক তারা আক্রান্ত ও নিষত হলে উভয় উপজেলার বাসিন্দাদের মধ্যে সংঘর্ষ লেগে যায়। এই সংঘর্ষ ছড়িয়ে পড়ে আশপাশের উপজেলাগুলোতে। একটি চুক্তির মাধ্যমে এ সংঘর্ষের অবসান হয়।",
      "tag": "All.B 18",
      "sub_questions": [
        {
          "label": "ক",
          "question": "উড্রো উইলসন কোন দেশের প্রেসিডেন্ট ছিলেন?",
          "explanation": "উড্রো উইলসন মার্কিন যুক্তরাষ্ট্রের ২৮তম প্রেসিডেন্ট ছিলেন।"
        },
        {
          "label": "খ",
          "question": "ভার্সাই সন্ধি কী?",
          "explanation": "ফ্রান্সের ভার্সাই নগরীতে প্রথম বিশ্বযুদ্ধে বিজয়ী মিত্রশক্তি জোটের সাথে পরাজিত জার্মানির যে শান্তি চুক্তি স্বাক্ষরিত হয়' তাই ভার্সাই সন্ধি নামে পরিচিত। প্রথম বিশ্বযুদ্ধের পর মিত্রশক্তি এবং অক্ষশক্তি জার্মানি ও তার মিত্রদের মধ্যে শান্তি চুক্তি সম্পাদনের জন্য এক আন্তর্জাতিক সম্মেলন অনুষ্ঠিত হয়। এ সম্মেলন ফ্রান্সের ভার্সাই নগরীতে হয়েছিল বলে এই চুক্তিকে ভার্সাই সন্ধি নামে অভিহিত করা হয়। ১৯১৯ সালের ২৮ জুন ভার্সাই চুক্তি স্বাক্ষরিত হয়। এ সম্মেলনে ৩২টি দেশের প্রতিনিধিরা অংশ নেন।"
        },
        {
          "label": "গ",
          "question": "উদ্দীপকে উল্লিখিত ঘটনা বিশ শতকে ঘটে যাওয়া কোন ঘটনার সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকে উল্লিখিত ঘটনা বিশ শতকের গোড়ার দিকে সংঘটিত প্রথম বিশ্বযুদ্ধের ঘটনার সাথে সাদৃশ্যপূর্ণ। ১৯১৪ থেকে ১৯১৮ সাল পর্যন্ত প্রায় চার বছর স্থায়ী প্রথম বিশ্বযুদ্ধে তিনটি মহাদেশের ৩৪টি দেশ প্রত্যক্ষ ও পরোক্ষভাবে জড়িয়ে পড়ে। উপনিবেশবাদ, পুঁজিবাদের বিকাশ, সামরিক যুদ্ধ শিবিরে বিভক্ত বিশ্ব পরিস্থিতি ইত্যাদি নানা বিষয় এ যুদ্ধে অনুঘটক হিসেবে কাজ করেছিল। তবে যুদ্ধের প্রত্যক্ষ কারণ ছিল একটি হত্যাকান্ড। ১৯১৪ সালের ২৮ জুন 'অস্ট্রিয়ান সাম্রাজ্যের যুবরাজ ফ্রান্সিস ফার্ডিনান্ড বসনিয়ার সারায়েভোতে স্ত্রী সোফিয়াসহ ভ্রমণের সময় সার্ব আততায়ীর হাতে নিহত হন। এ হত্যাকাণ্ডের জন্য অস্ট্রিয়া সার্বিয়াকে সম্পূর্ণ দায়ী করে ২৮ জুলাই তার বিরুদ্ধে যুদ্ধ ঘোষণা করে। ক্রমে জার্মানি, রাশিয়া, ফ্রান্সসহ ইউরোপের অন্য রাষ্ট্রগুলো এ যুদ্ধে জড়িয়ে পড়লে তা বিশ্বযুদ্ধে নেয়। যেমনটি উদ্দীপকেও দেখা যায়। উদ্দীপকে দেখা যায়, তেঁতুলিয়া উপজেলা চেয়ারম্যানের পুত্র রাসেল আহমেদ তার স্ত্রীকে নিয়ে পার্শ্ববর্তী দেবীগঞ্জ উপজেলায় বেড়াতে যায়। সেখানে অজ্ঞাতনামা সন্ত্রাসীদের হামলায় তারা নিহত হলে উভয় উপজেলার অধিবাসীদের মধ্যে সংঘর্ষ লেগে যায়, যা পরে আশপাশের উপজেলাগুলোতেও ছড়িয়ে পড়ে। উদ্দীপকে বর্ণিত এ ঘটনা বিশ শতকে সংঘটিত প্রথম বিশ্বযুদ্ধের সাথে সাদৃশ্যপূর্ণ।"
        },
        {
          "label": "ঘ",
          "question": "উক্ত ঘটনা সমগ্র বিশ্বে এক মহাসংকটের সৃষ্টি করেছিল- তুমি কি এ বক্তব্যের সাথে একমত? যুক্তি দাও।",
          "explanation": "উক্ত ঘটনা অর্থাৎ প্রথম বিশ্বযুদ্ধ সমগ্র বিশ্বে এক মহাসংকটের সৃষ্টি করেছিল। ১৯১৪ সালের ২৮ জুলাই শুরু হওয়া প্রথম বিশ্বযুদ্ধ কমবেশি বিশ্বের সব অঞ্চলে বিস্তৃত হয়েছিল। দুই সামরিক শিবিরে বিভক্ত ইউরোপের প্রায় সব রাষ্ট্র এ যুদ্ধের জন্য প্রস্তুতি নিয়েছিল। ব্রিটেন, রাশিয়া, ফ্রান্স, বেলজিয়াম ও সার্বিয়াকে নিয়ে গঠিত হয় 'ত্রিশক্তি আঁতাত'। অন্যদিকে জার্মানি ও অস্ট্রো-হাঙ্গেরীয় সাম্রাজ্য নিয়ে গড়ে ওঠে 'ত্রিশক্তি জোট'। ইতালি ও রুমানিয়া নিরপেক্ষ থাকার চেষ্টা করলেও শেষ পর্যন্ত তা পারেনি। তিনটি মহাদেশের ৩৪টি দেশ প্রত্যক্ষ ও পরোক্ষভাবে এ যুদ্ধে জড়িয়ে পড়ে। আটলান্টিকের অপর তীরে অবস্থিত মার্কিন যুক্তরাষ্ট্র যুদ্ধ থেকে দূরে থাকার সিদ্ধান্ত নিলেও ১৯১৭ সালে নিরপেক্ষতা ত্যাগ করে ইল-ফরাসি মিত্রশক্তির পক্ষে যোগ দিতে বাধ্য হয়। যুদ্ধে অংশগ্রহণকারী প্রায় সাড়ে ছয় কোটি সৈন্যের মধ্যে এক কোটিরও বেশি যুদ্ধক্ষেত্রে প্রাণ হারায়। প্রায় ৭০ লাখ সৈনিক পঙ্গু হয়। এ যুদ্ধের ফলে মিত্র ও অক্ষশক্তির দেশগুলো মারাত্মক অর্থনৈতিক বিপর্যয়ের সম্মুখীন হয়। অন্যদিকে পরাশক্তি হিসেবে রাশিয়া ও মার্কিন যুক্তরাষ্ট্রের উত্থান ঘটে। যুদ্ধের কারণে কর্মক্ষম মানুষ ও উৎপাদন হ্রাস, বেকারত্ব বৃদ্ধি, অর্থ ও সম্পদের ক্ষয়ক্ষতিতে বিশ্বে দারিদ্র্য ও নানা ধরনের অবক্ষয় দেখা দেয়। উপরের আলোচনার শেষে বলা যায়, একটি হত্যাকাণ্ডকে কেন্দ্র করে শুরু হওয়া প্রথম বিশ্বযুদ্ধের ভয়াবহতা সমগ্র বিশ্বকে এক মহাসংকটের দিকে ঠেলে দিয়েছিল।"
        }
      ]
    },
    {
      "number": "6",
      "uddipok": "ইসলামপূর্ব যুগে আরবের বিভিন্ন গোত্রের মধ্যে প্রায়ই সংঘর্ষ লেগে থাকত। এতে বিভিন্ন গোত্র যেমন আর্থিকভাবে ক্ষতিগ্রস্ত হতো তেমনি অনেক প্রাণহানি ঘটত। বিভিন্ন গোত্রের মধ্যে শত্রুতা লেগেই থাকত। হযরত মোহাম্মদ (স) তাদের এই সংঘর্ষ হতে বিরত রাখার জন্য তৈরি করলেন 'হিলফুল ফুজুল' নামক একটি শান্তি সংঘ।",
      "tag": "All.B 18",
      "sub_questions": [
        {
          "label": "ক",
          "question": "আন্তর্জাতিক আদালত কোথায় অবস্থিত?",
          "explanation": "আন্তর্জাতিক আদালত নেদারল্যান্ডস-এর হেগ শহরে অবস্থিত।"
        },
        {
          "label": "খ",
          "question": "ভেটো ক্ষমতা বলতে কী বোঝ?",
          "explanation": "জাতিসংঘের নিরাপত্তা পরিষদের ৫ স্থায়ী সদস্যরাষ্ট্রের বিশেষ ক্ষমতা হলো ভেটো। জাতিসংঘের নিরাপত্তা পরিষদে ৫টি স্থায়ী সদস্য ও ১০টি অস্থায়ী সদস্য রয়েছে। এ পরিষদের প্রত্যেক সদস্যের একটি করে ভোটদানের অধিকার আছে। তবে কোনো সিদ্ধান্তে উপনীত হওয়ার জন্য ৫টি স্থায়ী সদস্যের প্রত্যেকের সম্মতিসূচক ভোটের প্রয়োজন। কোনো স্থায়ী সদস্য প্রস্তাবের বিরুদ্ধে ভোট দিলে তা বাতিল বলে গণ্য হয়। নিরাপত্তা পরিষদের স্থায়ী সদস্যদের এ বিশেষ ক্ষমতাই ভেটো ক্ষমতা নামে পরিচিত।"
        },
        {
          "label": "গ",
          "question": "উদ্দীপকে বর্ণিত হিলফুল ফুজুল এর সাথে তোমার পাঠ্যপুস্তকের কোন বিষয়ের মিল আছে? ব্যাখ্যা করো।",
          "explanation": "উদ্দীপকে বর্ণিত সংগঠন হিলফুল ফুজুল এর সাথে আমার পাঠ্যপুস্তকে আলোচিত জাতিসংঘ গঠনের মিল রয়েছে। আন্তর্জাতিক সহযোগিতা এবং বিশ্বশান্তি ও নিরাপত্তা রক্ষার লক্ষ্যে ১৯৪৫ সালে প্রতিষ্ঠিত হয় জাতিসংঘ। এটি বিশ্বের সবচেয়ে বড় ও আন্তর্জাতিক সংগঠন। প্রথম বিশ্বযুদ্ধের পর গঠিত সংস্থা সম্মিলিত জাতিপুঞ্জের ব্যর্থতা ও রাষ্ট্রগুলোর পারস্পরিক দ্বন্দ্বের ফলে বিশ্ব কয়েক দশক পরই আরেকটি ভয়াবহ যুদ্ধের সম্মুখীন হয়। আবার হত্যাযজ্ঞ ও ধ্বংসলীলায় ক্ষতবিক্ষত হয় মানবতা ও বিশ্ববিবেক। দ্বিতীয় বিশ্বযুদ্ধ চলাকালীন বিশ্বনেতৃবৃন্দ অতীতের সব আঞ্চলিক ও আন্তর্জাতিক সংগঠনের ব্যর্থতা থেকে শিক্ষা নিয়ে আরেকটি সর্বজনীন আন্তর্জাতিক সংস্থা গঠনের উদ্যোগ গ্রহণ করেন। এর পরিণতিতেই প্রতিষ্ঠিত হয় জাতিসংঘ। উদ্দীপকেও লক্ষণীয় যে, ইসলামপূর্ব যুগে মক্কার বিভিন্ন গোত্রের মধ্যে প্রায়ই সংঘর্ষ লেগে থাকত। এতে বিভিন্ন গোত্রের অনেক মানুষের প্রাণহানি ঘটত। পাশাপাশি যুদ্ধে লিপ্ত পক্ষগুলো সম্পদহানি হওয়ায় আর্থিকভাবে ক্ষতিগ্রস্ত হতো। এ অভিজ্ঞতা থেকে মক্কার বাসিন্দা মহানবি হযরত মোহাম্মদ (সা.) গোত্রগুলোকে হানাহানি থেকে বিরত রাখার জন্য প্রতিষ্ঠা করেন 'হিলফুল ফুজুল' নামে একটি শান্তি সংঘ। উদ্দেশ্যের দিক থেকে এটি জাতিসংঘ প্রতিষ্ঠারই অনুরূপ। তাই বলা যায়, হিলফুল ফুজুলের সাথে আমার পাঠ্যপুস্তকে আলোচিত সংগঠন 'জাতিসংঘের' সাদৃশ্য রয়েছে।"
        },
        {
          "label": "ঘ",
          "question": "'সীমাবদ্ধতা থাকা সত্ত্বেও প্রতিষ্ঠানটি তার দায়িত্ব পালন করে যাচ্ছে'- তোমার মতামত দাও।",
          "explanation": "'সীমাবদ্ধতা থাকা সত্ত্বেও উক্ত প্রতিষ্ঠানটি অর্থাৎ জাতিসংঘ তার দায়িত্ব পালন করে যাচ্ছে'- উক্তিটি যথার্থ বলে আমি মনে করি। ১৯৪৫ সালে প্রতিষ্ঠার পর থেকেই জাতিসংঘের ক্ষমতা নিরাপত্তা পরিষদের 'ভেটো' ক্ষমতাসম্পন্ন পাঁচটি রাষ্ট্রের মাধ্যমে অনেকাংশে নিয়ন্ত্রিত। 'ভেটো ক্ষমতাসম্পন্ন রাষ্ট্রগুলোর (যেমন: যুক্তরাষ্ট্র, যুক্তরাজ্য, চীন, ফ্রান্স ও রাশিয়া) সম্মতি ছাড়া কোনো বড় সিদ্ধান্ত গ্রহণে সংগঠনটি অপারগ। তবে এ সীমাবদ্ধতা সত্ত্বেও জাতিসংঘ বিশ্বের নানা ইস্যুতে তার দায়িত্ব পালন করে যাচ্ছে। এর মধ্যে উল্লেখযোগ্য আরব-ইসরাইল বিরোধে সমঝোতা, কোরীয় সংকট দূরীকরণ, সুয়েজ খাল সংকট সমাধান, ভিয়েতনাম যুদ্ধের অবসান, লেবানন সংকট সমাধান, ইরাক-ইরান যুদ্ধের অবসান, এলসালভেদরে গৃহযুদ্ধ অবসান প্রভৃতি। এসব ক্ষেত্র ছাড়াও জাতিসংঘ মানবাধিকার প্রতিষ্ঠা, নারীর অধিকার রক্ষা, পরিবেশ সংরক্ষণ কার্যক্রম, শ্রমিক অধিকার সংরক্ষণ, পরমাণু অস্ত্রবিস্তার রোধ, ঐতিহাসিক স্থাপনা ও ঐতিহ্য সংরক্ষণ, শরণার্থী সমস্যার সমাধান, আন্তর্জাতিক বিচারালয়ের মাধ্যমে বিরোধ মীমাংসা প্রভৃতি ক্ষেত্রে গুরুত্বপূর্ণ অবদান রেখে চলেছে। দীর্ঘ সাত দশক ধরে টিকে থাকা সংগঠনটির অন্যতম বড় সফলতা এই যে, আর কোনো বিশ্বযুদ্ধের সূচনা হয়নি। উপরের আলোচনার পরিপ্রেক্ষিতে নিঃসন্দেহে বলা যায়, সীমাবদ্ধতা সত্ত্বেও জাতিসংঘ বিশ্বশান্তি রক্ষা এবং সদস্য দেশগুলোর আর্থ-সামাজিকসহ বিভিন্ন খাতের উন্নয়নে তার দায়িত্ব পালন করে যাচ্ছে।"
        }
      ]
    },
    {
      "number": "7",
      "uddipok": "আমাদের স্বাধীনতা সংগ্রামের ইতিহাসে বুদ্ধিজীবীদের অবদান অত্যন্ত গুরুত্বপূর্ণ। বুদ্ধিজীবীরা তাদের লেখনীর মাধ্যমে একদিকে যেমন। তৎকালীন শাসকগোষ্ঠীর বৈষম্যমূলক আচরণের সমালোচনা করেন। তেমনি অন্যদিকে দেশের আপামর জনগণকে তাদের অধিকার সম্পর্কে সচেতন করে তোলেন।",
      "tag": "DC 24,All.B 18",
      "sub_questions": [
        {
          "label": "ক",
          "question": "'The Persian Letters'- গ্রন্থটি কার লেখা।",
          "explanation": "'The Persian Letters' গ্রন্থটি ফরাসি রাজনৈতিক দার্শনিক মন্তেস্ফুর লেখা।"
        },
        {
          "label": "খ",
          "question": "টেনিস কোর্ট শপথ বলতে কী বোঝ?",
          "explanation": "ফ্রান্সে সমাজের তৃতীয় শ্রেণির সদস্যরা এস্টেট জেনারেলের অধিবেশনে অংশগ্রহণ থেকে বঞ্চিত হয়ে পার্শ্ববর্তী একটি টেনিস কোর্টে মিলিত হয়ে শপথগ্রহণ করেন। ১৭৮৯ সালের ২০ জুন গৃহীত এ শপথ Tennis Court Oath নামে সুপরিচিত। 'টেনিস কোর্ট শপথ'-এ বলা হয়, ফ্রান্সের জন্য একটি নতুন সংবিধান প্রণীত না হওয়া পর্যন্ত তৃতীয় শ্রেণির ঘোষিত জাতীয় সভা বলবৎ থাকবে। যেখানে এ সভা বসবে সেখানেই তা বৈধ বলে গণ্য হবে।"
        },
        {
          "label": "গ",
          "question": "উদ্দীপকে বর্ণিত বিষয়ের সাথে ফরাসি বিপ্লবের কোন বিষয়ের সাদৃশ্য পাওয়া যায়? ব্যাখ্যা করো।",
          "explanation": "উদ্দীপকে বর্ণিত বিষয়ের সাথে ফরাসি বিপ্লবে দার্শনিকদের অবদানের সাদৃশ্য পাওয়া যায়। ফরাসি বিপ্লবে দার্শনিকরা প্রত্যক্ষভাবে অংশগ্রহণ না করলেও এ বিপ্লবের মনস্তাত্ত্বিক ও তাত্ত্বিক পটভূমি তৈরিতে ব্যাপক ভূমিকা রেখেছেন। আঠারো শতকের ফরাসি দার্শনিকদের রচনা ফ্রান্সে যুক্তিবাদী দৃষ্টিভঙ্গি গঠনে বিশেষ ভূমিকা রেখেছিল। তাঁরা মানুষের চিন্তা-চেতনায় নতুন ভাবধারার সৃষ্টি করেন। এদের মধ্যে উল্লেখযোগ্য দার্শনিক ছিলেন মন্তেস্কু, ভলতেয়ার, রুশো প্রমুখ। তাঁরা তাদের লেখনীর মাধ্যমে সমাজে বিদ্যমান বৈষম্যগুলো তুলে ধরেছিলেন। ঐ দার্শনিকরা বিশ্বাস করতেন, প্রকৃতি যেমন নিজস্ব নিয়মে চলে তেমনি সমাজ ও রাষ্ট্রেরও নিয়ম মেনে চলা দরকার। উদ্দীপকের বর্ণনায় দেখা যায়, আমাদের স্বাধীনতা সংগ্রামের ইতিহাসে বুদ্ধিজীবীদের অবদান অত্যন্ত গুরুত্বপূর্ণ। তারা তাদের লেখনীর মাধ্যমে তৎকালীন শাসকগোষ্ঠীর বৈষম্যমূলক আচরণের সমালোচনার পাশাপাশি দেশের আপামর জনসাধারণকে, তাদের অধিকার সম্পর্কে সচেতন করে তোলেন। ফরাসি বিপ্লবেও দার্শনিকরা জনমনে অনুরূপ সচেতনতা সৃষ্টি করেছিলেন। সুতরাং উদ্দীপকে বর্ণিত বিষয়ের সাথে ফরাসি বিপ্লবে দার্শনিকদের অবদানের সাদৃশ্য রয়েছে।"
        },
        {
          "label": "ঘ",
          "question": "'উক্ত ব্যক্তিদের ভূমিকাই ফরাসি বিপ্লবকে অপরিহার্য করে তুলেছে'- উক্তিটি বিশ্লেষণ করো।",
          "explanation": "উক্ত ব্যক্তিদের অর্থাৎ দার্শনিকদের ভূমিকাই ফরাসি বিপ্লবকে অনিবার্য করে তুলেছিল- উক্তিটি যথার্থ। ফরাসি বিপ্লবে দার্শনিকদের অবদান অপরিসীম। এ বিপ্লবের অনেক আগে থেকেই দার্শনিকদের জানচর্চা তথা লেখনী ফরাসি জনগণকে মধ্যযুগীয় ভাবধারা পেছনে ফেলে একটি আধুনিক সমাজব্যবস্থা গড়ে তোলার জন্য উজ্জীবিত করতে থাকে। তারা মধ্যযুগীয় গণবিরোধী রাজতন্ত্রের সমালোচনা। করে সাম্য, মৈত্রী ও স্বাধীনতার চেতনাকে ধারণ করে ফ্রান্সে আধুনিক গণতান্ত্রিক রাষ্ট্রব্যবস্থা গড়ে তোলার যুক্তি উত্থাপন করেন। ফরাসি রাজনৈতিক দার্শনিক মন্তেক্ষু তার যুক্তিবাদী চিন্তার মাধ্যমে প্রচলিত সমাজ ও রাষ্ট্রের অন্যায় ও অসঙ্গতিগুলো নিপুণভাবে বিশ্লেষণ করেন। দার্শনিক ভলতেয়ার ধর্মগুরুদের অনিয়ম-দুর্নীতিগুলো ব্যঙ্গাত্মকভাবে তুলে ধরেন। এছাড়া দার্শনিক রুশো তার বিখ্যাত 'The Social Contract' গ্রন্থের মাধ্যমে 'জনগণই সার্বভৌম ক্ষমতার অধিকারী' এই মতবাদ প্রচার করেন। এভাবে ক্রমশ ফরাসি বিপ্লব অবশ্যম্ভাবী হয়ে ওঠে। ফরাসি ঐ দার্শনিকরা অভিজাতদের বিশেষ অধিকার, সামন্ত প্রথা এবং স্বৈরাচারী। শাসনের তীব্র সমালোচনা করে পুরাতনতন্ত্রের ভিত নাড়িয়ে দেন। সুতরাং বলা যায়, দার্শনিকরা ফরাসি বিপ্লবের প্রাথমিক ক্ষেত্র প্রস্তুত করে দিয়েছিলেন। তাদের ভূমিকাই ফরাসি বিপ্লবকে অনিবার্য করে তুলেছিল- উক্তিটি যথার্থ।"
        }
      ]
    },
    {
      "number": "8",
      "uddipok": "চন্দননগর একটি কৃষিনির্ভর গ্রাম। বর্তমানে এখানে বিদ্যুৎ সংযোগ দেওয়ায় ও আধুনিক যন্ত্রপাতির ব্যবহারের ফলে যেমন পাম্পের সাহায্যে জলসেচ, যন্ত্রের সাহায্যে ফসল মাড়াই এবং আধুনিক যানবাহনের। মাধ্যমে পণ্য পরিবহণ ইত্যাদির ফলে অল্প সময়ে বেশি কাজ করা সম্ভব হচ্ছে। ফলে গ্রামের মানুষ তাদের চাহিদা মিটিয়ে উৎপাদিত পণ্য বাইরে বিক্রয় করে আর্থিকভাবে লাভবান হচ্ছে। ফলশ্রুতিতে গ্রামবাসীর জীবনযাত্রায় এসেছে ব্যাপক পরিবর্তন।",
      "tag": "All.B 18",
      "sub_questions": [
        {
          "label": "ক",
          "question": "ডিজেল ইঞ্জিন কে আবিষ্কার করেন?",
          "explanation": "ডিজেল ইঞ্জিন আবিষ্কার করেন ফরাসি-জার্মান প্রকৌশলী রুডলফ ডিজেল।"
        },
        {
          "label": "খ",
          "question": "শিল্পবিপ্লব বলতে কী বোঝায়?",
          "explanation": "শিল্পবিপ্লব বলতে সাধারণত উৎপাদন ব্যবস্থার ব্যাপক রূপান্তর প্রক্রিয়াকে বোঝায়। আঠারো শতকের শেষার্ধে ইউরোপে নতুন নতুন বৈজ্ঞানিক যন্ত্রপাতির আবিষ্কার ও ব্যবহারের মাধ্যমে উৎপাদন ব্যবস্থায় যে ব্যাপক ও যুগান্তকারী পরিবর্তন হয় তাই ইতিহাসে শিল্পবিপ্লব নামে পরিচিত। ইউরোপের দেশগুলোর মধ্যে ইংল্যান্ডে প্রথম শিল্পবিপ্লব শুরু হয়।"
        },
        {
          "label": "গ",
          "question": "বর্ণিত উদ্দীপকের বিষয়বস্তুর সাথে তোমার পাঠ্যপুস্তকের কোন বিশেষ পরিবর্তনের সাদৃশ্য পাওয়া যায়?",
          "explanation": "উদ্দীপকে উল্লেখ করা বিষয়বস্তুর সাথে আমার পাঠ্যপুস্তকে আলোচিত শিল্পবিপ্লবের সাদৃশ্য পাওয়া যায়। আঠারো শতকের শেষার্ধে ইংল্যান্ডে নতুন নতুন বৈজ্ঞানিক যন্ত্রপাতির আবিষ্কার এবং ব্যবহারের মাধ্যমে কৃষি ও শিল্প উৎপাদন ব্যবস্থায় যে যুগান্তকারী পরিবর্তন হয় তা 'শিল্পবিপ্লব' হিসেবে পরিচিত। এ সময় ইংল্যান্ডে কুটির শিল্পের স্থানে যন্ত্রচালিত ও বৃহৎ পুঁজিনির্ভর শিল্পের বিকাশ, শিল্পনির্ভর অর্থনীতি চালু, পণ্য পরিবহণে যন্ত্রচালিত যানের ব্যবহারসহ • সার্বিক সমাজব্যবস্থায় পরিবর্তনের সূচনা হয়। কৃষিক্ষেত্রেও পুরনো চাষাবাদ ব্যবস্থার পরিবর্তে আধুনিক পদ্ধতি অনুসৃত হওয়ায় উৎপাদন অনেক বৃদ্ধি পায়। কৃষিতে ব্যবহৃত যন্ত্রের মধ্যে ছিল সিড ড্রিল মেশিন, শস্য মাড়াই যন্ত্র ইত্যাদি। উৎপাদন বৃদ্ধি পাওয়ায় কৃষকরা উদ্বৃত্ত পণ্য বিক্রি করে আর্থিকভাবে শক্তিশালী হতে থাকে। স্টিম ইঞ্জিনচালিত রেলগাড়ি দূরপাল্লার যোগাযোগ ব্যবস্থায় অভূতপূর্ব পরিবর্তন আনে। এসব পরিবর্তনের মাধ্যমে মানুষের জীবনযাত্রার মান উন্নত হয়। উদ্দীপকেও তেমনটিই দেখা যায়। উদ্দীপকে দেখা যায়, বিদ্যুৎ সংযোগ ও চাষাবাদে আধুনিক যন্ত্রপাতির ব্যবহার কৃষিনির্ভর গ্রাম চন্দননগরে বিরাট পরিবর্তন আনে। সুতরাং বলা যায়, উদ্দীপকের চন্দননগরের পরিবর্তনের সাথে ইংল্যান্ডের শিল্পবিপ্লবের প্রভাবের সাদৃশ্য রয়েছে।"
        },
        {
          "label": "ঘ",
          "question": "\"উক্ত ঘটনা সারাবিশ্বে ব্যাপক প্রভাব ফেলে\"- উক্তিটির যথার্থতা। নিরূপণ করো।",
          "explanation": "শিল্পবিপ্লবের ফলাফল বিশ্লেষণ করলে 'উক্ত ঘটনা সারাবিশ্বে ব্যাপক প্রভাব ফেলে'- উক্তিটি যথার্থ বলেই প্রতীয়মান হয়। আঠারো শতকে ইংল্যান্ডে সংঘটিত শিল্পবিপ্লবের প্রভাব সে দেশের মানুষের জীবনযাত্রায় ব্যাপক পরিবর্তন নিয়ে আসে। পর্যায়ক্রমে এ বিপ্লব ইউরোপের অন্যান্য অংশ ও যুক্তরাষ্ট্রেও ছড়িয়ে পড়ে। সংশ্লিষ্ট দেশগুলোতে সেকেলে পদ্ধতির কৃষি ও কুটির শিল্পের ওপর নির্ভরতার অবসান ঘটে। শুরু হয় যন্ত্রনির্ভর বৃহৎ উৎপাদনমুখী অর্থনৈতিক ও সামাজিক ব্যবস্থা। শিল্পবিপ্লব বহু নতুন কর্মসংস্থান সৃষ্টির মাধ্যমে মানুষকে শহরমুখী করে তোলে। শিল্প শহরের উদ্ভবের সাথে সাথে এক নতুন শ্রমজীবী শ্রেণির সৃষ্টি হয়। ফলে বুর্জোয়া শ্রমিক শ্রেণি, এবং পুঁজিবাদী ধনতান্ত্রিক অর্থনৈতিক ব্যবস্থার উদ্ভব ঘটে। এর বিপরীতে ধীরে ধীরে সমাজে এক নতুন মতবাদ অর্থাৎ সমাজতন্ত্রের ধারণা আসে। শিল্পবিপ্লবে উৎপাদন বহুগুণে বেড়ে যাওয়ায় উদ্বৃত্ত পণ্য সামগ্রী বিক্রি এবং শিল্প, পণ্যের সস্তা কাঁচামাল সংগ্রহের জন্য ইউরোপের দেশগুলোকে উপনিবেশ খুঁজতে হয়। ১৮৭০ সালের পর ইউরোপীয় জাতিগুলোর মধ্যে যে সাম্রাজ্যবাদী মনোভাবের সৃষ্টি হয় তার প্রত্যক্ষ প্রভাব এসে পড়ে এশিয়া ও আফ্রিকার বিভিন্ন দেশগুলোর ওপর। উপরের আলোচনার পরিপ্রেক্ষিতে বলা যায়, শিল্পবিপ্লব সারা, বিশ্বে ব্যাপক প্রভাব ফেলেছিল- উক্তিটি যথার্থ।"
        }
      ]
    },
    {
      "number": "9",
      "uddipok": "'ক' রাজ্যের রাজা তার রাজ্যের আধুনিকায়ন করেন। নিজের দেশকে বিশ্বের সর্বোচ্চ আসনে অধিষ্ঠিত করার জন্য তিনি বিভিন্ন পদক্ষেপ নেন। বিভিন্ন সংস্কার কার্যক্রমের ফলে দেশের অর্থনৈতিক ক্ষেত্রে ব্যাপক অগ্রগতি সাধিত হলেও কিছু ভুল পদক্ষেপের কারণে শেষাবধি তিনি ব্যর্থ হন। তা সত্ত্বেও তাকে ইতিহাসে একজন শ্রেষ্ঠ বীর হিসেবে চিহ্নিত করা হয়।",
      "tag": "NDCD 24,All.B 18",
      "sub_questions": [
        {
          "label": "ক",
          "question": "গ্যাবেল কী?",
          "explanation": "গ্যাবেল হলো বিপ্লবপূর্ব ফ্রান্সের তৃতীয় শ্রেণির অন্তর্ভুক্ত কৃষক সম্প্রদায় কর্তৃক প্রদেয় লবন কর।"
        },
        {
          "label": "খ",
          "question": "মন্টেস্কর পরিচয় দাও।",
          "explanation": "আঠারো শতকের শেষভাগে মন্টেঙ্কু ছিলেন ফ্রান্সের চিন্তাবিদদের মধ্যে অন্যতম। বিশ বছর কঠোর পরিশ্রম ও সাধনার মাধ্যমে মন্টেল্ফ 'The Spirit of Laws' নামে একটি মূল্যবান গ্রন্থ রচনা করেন। এ গ্রন্থে তিনি স্বৈরাচারী শাসন ও স্বগীয় অধিকার নীতির সমালোচনা করেন এবং ব্যক্তি স্বাধীনতার পক্ষে যুক্তি প্রদান করেন যা ফরাসি বিপ্লব সংঘটনের ক্ষেত্রে সহায়ক হয়।"
        },
        {
          "label": "গ",
          "question": "উদ্দীপকের রাষ্ট্রনায়কের সাথে ফ্রান্সের কোন রাষ্ট্রনায়কের সাদৃশ্য পাওয়া যায়? ব্যাখ্যা করো।",
          "explanation": "উদ্দীপকের রাষ্ট্রনায়কের সাথে ফ্রান্সের সম্রাট নেপোলিয়ন বোনাপার্টের সাদৃশ্য রয়েছে। নেপোলিয়ন বোনাপার্ট ছিলেন ফ্রান্সের অদ্বিতীয় সমরনায়ক ও সম্রাট। ক্ষমতাগ্রহণের পর তিনি দেশের উন্নয়নে বিভিন্ন বড় ধরনের সংস্কার করেন। তিনি ফ্রান্সকে বিশ্বের সর্বোচ্চ আসনে অধিষ্ঠিত করার জন্য বিভিন্ন পদক্ষেপ নেন। দেশের ভঙ্গুর অর্থব্যবস্থা পুনর্গঠনের জন্য তিনি অর্থদপ্তরকে দু'ভাগে বিভক্ত করেন- (ক) রাজস্ব দপ্তর (খ) অডিট দপ্তর। সরকারি ব্যয়ের খাত নির্দিষ্ট করে দিয়ে তিনি ব্যয় সংকোচন নীতি গ্রহণ করেন। তার, গৃহীত অর্থনৈতিক সংস্কার ফ্রান্সের অর্থনীতিকে একটি শৃঙ্খলার মধ্যে নিয়ে আসে। অর্থনৈতিক, সামাজিক, ধর্মীয় ও শিক্ষা খাতে নেপোলিয়নের সংস্কারমূলক কার্যক্রম ফ্রান্সের জন্য অত্যন্ত যুগান্তকারী পদক্ষেপ ছিল। তবে বিশ্লেষকদের মতে, তার প্রবর্তিত কন্টিনেন্টাল সিস্টেম বা মহাদেশীয় ব্যবস্থা ছিল একটি হঠকারী সিদ্ধান্ত। তার ব্যর্থতার মূল কারণ ছিল এ মহাদেশীয় ব্যবস্থা। যেমনটি উদ্দীপকের শাসকের ক্ষেত্রে দেখা যায়। উদ্দীপকে দেখা যায়, 'ক' রাজ্যের রাজা তার রাজ্যের আধুনিকায়ন করেন। নিজের দেশকে বিশ্বের সর্বোচ্চ স্থানে অধিষ্ঠিত করতে তিনি বিভিন্ন পদক্ষেপ গ্রহণ করেন। তার বিভিন্ন সংস্কার কার্যক্রমের ফলে দেশের অর্থনৈতিক ক্ষেত্রে ব্যাপক অগ্রগতি সাধিত হয়। তবে কিছু পদক্ষেপের কারণে তিনি শেষ পর্যন্ত ব্যর্থ হন। সুতরাং বলা যায়, উদ্দীপকের শাসকের সাথে ফরাসি সম্রাট দ্বিগ্বিজয়ী বীর নেপোলিয়নের সাদৃশ্য রয়েছে।"
        },
        {
          "label": "ঘ",
          "question": "উক্ত রাষ্ট্রনায়ক রাষ্ট্রের আধুনিকায়নে কী ধরণের সংস্কার সাধন করেন? আলোচনা করো।",
          "explanation": "উক্ত রাষ্ট্রনায়ক অর্থাৎ নেপোলিয়ন বোনাপার্ট ফ্রান্সের আধুনিকায়নে নানামুখী সংস্কারমূলক পদক্ষেপ গ্রহণ করেছিলেন। ১৭৯৯ সালে ক্ষমতাগ্রহণের পর নেপোলিয়ন বোনাপার্ট ফ্রান্সে অর্থনৈতিক, প্রশাসনিক, ধর্মীয়, শিক্ষামূলক, সামাজিক নানামুখী সংস্কার সাধন করেন। সরকারের নিয়ন্ত্রণ বাড়াতে তিনি শক্তিশালী কেন্দ্রীয় শাসনের প্রবর্তন করেন। ডিক্রি জারি করে তিনি জাতীয় সেনাবাহিনী গঠন করেন। এছাড়া ফ্রান্সের অর্থব্যবস্থাকে নতুনভাবে গড়ে তোলেন। ১৮০০ সালে তিনি ব্যাংক অব ফ্রান্স প্রতিষ্ঠা করেন। অডিট বিভাগকে যথাযথভাবে সরকারি ব্যয় তদারকির নির্দেশ দেন। এছাড়া স্টক এক্সচেঞ্জ স্থাপন করে ফটকা ব্যবসা নিয়ন্ত্রণ করেন। নেপোলিয়নের সবচেয়ে উল্লেখযোগঞ্জ সংস্কার ছিল আইনবিধি প্রণয়ন। এর মাধ্যমে তিনি ফরাসি আইনগুলোকে সংকলন করেন। তিনি ফ্রান্সের গৃহীত জাতীয় গির্জানীতির সাথে পোপের দাবির সামঞ্জস্য বিধান করে ধর্মীয় সংস্কার করেন। এছাড়া ফ্রান্সের সর্বোচ্চ রাষ্ট্রীয় সম্মাননা 'লিজিয়ন অব অনার' নামের পুরস্কারের প্রবর্তক তিনি। এটি বেসামরিক নাগরিকদের দেয়া হয়। তাছাড়া প্যারিসে প্রথম 'ফায়ার বিগ্রেড' স্থাপন ও তিনটি বিশাল সমুদ্র বন্দর নির্মাণের কৃতিত্বও তার। উপরের আলোচনার ভিত্তিতে বলা যায়, ফ্রান্সের আধুনিকায়নে নেপোলিয়ন বোনাপার্ট নানা যুগান্তকারী সংস্কারমূলক পদক্ষেপ নিয়েছিলেন, যা তাকে বিশ্ব ইতিহাসে চিরস্মরণীয় করে রেখেছে।"
        }
      ]
    },
    {
      "number": "10",
      "uddipok": "একজন যুবরাজের হত্যাকে কেন্দ্র করে অনেকগুলো দেশ। মারাত্মক যুদ্ধে জড়িয়ে পড়ে। ফলে এক ভয়ঙ্কর ধ্বংসযজ্ঞ ও মানবিক। বিপর্যয় ঘটে। পরবর্তীতে এক অসম শান্তি চুক্তির মাধ্যমে এই যুদ্ধের। অবসান ঘটে। তাছাড়া এই যুদ্ধই পরবর্তীতে আরেকটি ভয়ানক যুদ্ধের ক্ষেত্র প্রস্তুত করে।",
      "tag": "All.B 18",
      "sub_questions": [
        {
          "label": "ক",
          "question": "বাস্তিল দুর্গ কী?",
          "explanation": "বাস্তিল দুর্গ ফ্রান্সের স্বৈরতান্ত্রিক রাজতন্ত্রের কুখ্যাত প্রতীক যা মূলত রাজাদের কারাগার হিসেবে ব্যবহৃত হতো।"
        },
        {
          "label": "খ",
          "question": "কোড নেপোলিয়ন বলতে কী বোঝ?",
          "explanation": "কোড নেপোলিয়ন বলতে নেপোলিয়নের উদ্যোগে গঠিত আইনজ্ঞ কমিটির রচিত আইনকে বোঝায়। নেপোলিয়ন বোনাপার্টের শাসনামলের আগে ফ্রান্সে তেমন কোনো বিধিবদ্ধ আইন ছিল না। তিনি অত্যন্ত দুরূহ ও বড় মাপের এই কাজটি সম্পন্ন করেন। বিপ্লবের অন্যতম আদর্শ সামাজিক সাম্যের প্রতি দৃষ্টি রেখে- আধুনিক ফরাসি সমাজ গঠন করতে আইন প্রণয়ন করা অপরিহার্য হয়ে পড়ে। এ অবস্থায় নেপোলিয়ন দেশের বিশিষ্ট আইনজ্ঞদের নিয়ে একটি কমিটি গঠন করেন। এই কমিটি রোমান আইন ও ফরাসি সমাজের বাস্তবতা বিশ্লেষণ করে যে আইনের দলিল রচনা করেন তাই পরবর্তী সময়ে 'কোড অব নেপোলিয়ন' নামে পরিচিত হয়।"
        },
        {
          "label": "গ",
          "question": "উদ্দীপকে বর্ণিত যুদ্ধের সাথে তোমার পাঠ্যপুস্তকের কোন যুদ্ধের মিল আছে? আলোচনা করো।",
          "explanation": "উদ্দীপকে বর্ণিত যুদ্ধের সাথে আমার পাঠ্যপুস্তকের ১৯১৪ সালে শুরু, হওয়া প্রথম বিশ্বযুদ্ধের মিল রয়েছে। ১৯১৪ থেকে ১৯১৮ সাল পর্যন্ত চলা প্রথম বিশ্বযুদ্ধের ব্যাপ্তি, ধ্বংসযজ্ঞ ও হতাহতের সংখ্যা অতীতের সব যুদ্ধকে হার মানিয়েছিল। এ যুদ্ধের কারণগুলোর মধ্যে ছিল বিকাশমান পুঁজিবাদের দ্বন্দ্ব, উপনিবেশবাদ ও সাম্রাজ্যবাদের সংঘাত, সামরিক যুদ্ধ শিবিরে বিভক্ত বিশ্ব পরিস্থিতি ইত্যাদি। তবে অস্ট্রিয়ার যুবরাজ ফার্ডিনান্ড ও তার স্ত্রী সোফিয়ার হত্যাকাণ্ডে এ যুদ্ধের সূচনা হয়। ১৯১৪ সালের ২৮ জুন অস্ট্রিয়ার যুবরাজ ফার্ডিনান্ড সস্ত্রীক অস্ট্রো-হাঙ্গেরি শাসিত বসনিয়ার সারায়েভো ভ্রমণকালে সার্ব আততায়ীর হাতে নিহত হন। এ হত্যাকাণ্ডের জন্য অস্ট্রিয়া সার্বিয়াকে সম্পূর্ণ দায়ী করে ২৮ জুলাই তার বিরুদ্ধে যুদ্ধ ঘোষণা করে। পূর্বে সম্পাদিত মৈত্রী চুক্তি 'ত্রিশক্তি জোট' অনুযায়ী জার্মানি অস্ট্রিয়াকে সমর্থন জানায়। অন্যদিকে ফ্রান্স ও রাশিয়া সার্বিয়াকে রক্ষার জন্য এগিয়ে যায়। পরে ইউরোপের অন্যান্য রাষ্ট্রও এ যুদ্ধে জড়িয়ে পড়ে। শুরু হয় ভয়াবহ প্রথম বিশ্বযুদ্ধ। উদ্দীপকে বলা হয়েছে, একজন যুবরাজের হত্যাকে কেন্দ্র করে অনেকগুলো দেশ মারাত্মক যুদ্ধে জড়িয়ে পড়ে, যা উপরে আলোচিত প্রথম বিশ্বযুদ্ধের সাথে সাদৃশ্যপূর্ণ। তাই বলা যায়, উদ্দীপকে বর্ণিত যুদ্ধের সাথে পাঠ্যপুস্তকে। আলোচিত প্রথম বিশ্বযুদ্ধের মিল রয়েছে।"
        },
        {
          "label": "ঘ",
          "question": "এই যুদ্ধের ফলে পৃথিবী এক ভয়ঙ্কর ধ্বংসের সম্মুখীন হয়েছিল- তোমার মতামত ব্যক্ত করো।",
          "explanation": "প্রথম বিশ্বযুদ্ধের ফলে পৃথিবী এক ভয়ঙ্কর ধ্বংসের সম্মুখীন হয়েছিল। প্রথম বিশ্বযুদ্ধ যুদ্ধে জড়িয়ে পড়া দেশগুলোসহ বিশ্বের অনেক অংশে ব্যাপক মানব বিপর্যয় ডেকে আনে। যুদ্ধ শেষ হওয়ার পরও মহামারি, অপুষ্টি, খাদ্যাভাব প্রভৃতি কারণে এসব দেশের জনগণ অবর্ণনীয় দুদর্শায় . পতিত হয়। যুদ্ধবিরতির পরও মিত্রশক্তি জার্মানির উপর নৌ অবরোধ অব্যাহত রাখে ফলে যুদ্ধের শেষ দু'বছরে জার্মানিতে পুষ্টিহীনতায় প্রায় ৮ লাখ লোক মারা যায়। যুক্তরাষ্ট্রে প্রথম ইনফ্লুয়েঞ্জা ধরা পড়ে। যুক্তরাষ্ট্রের সৈন্যদের মাধ্যমে সংক্রামক রোগ ইউরোপেও বাহিত হয়। পরবর্তী সময়ে তা বিশ্বের বিভিন্ন প্রান্তে ছড়িয়ে পড়ে। এ রোগে বিশ্বব্যাপী ২ কোটিরও বেশি লোক মারা যায়। প্রথম বিশ্বযুদ্ধের ফলে তুরস্কের অটোমান সাম্রাজ্য ভেঙে পড়ে এবং রাশিয়া, ফ্রান্স ও যুক্তরাষ্ট্রের অর্থনৈতিক ক্ষতি সাধিত হয়। প্রথম বিশ্বযুদ্ধের আগে ইংল্যান্ড ছিল বিশ্বের এক নম্বর শিল্পসমৃদ্ধ দেশ। ব্রিটেনের শিল্প উৎপাদন এ যুদ্ধের কারণে শতকরা ২০ ভাগ কমে যায়। যুদ্ধের পূর্বে মার্কিন যুক্তরাষ্ট্র ব্রিটেনের কাছে ঋণগ্রস্ত ছিল। কিন্তু যুদ্ধের সময় বিপুল অস্ত্রশস্ত্র ও রসদ কিনে ব্রিটেন উল্টো যুক্তরাষ্ট্রের কাছে দেনাদার হয়ে পড়ে। তাই বলা যায়, প্রথম বিশ্বযুদ্ধের ফলে পৃথিবী প্রকৃতই ধ্বংসাত্মক পরিস্থিতির সম্মুখীন হয়েছিল।"
        }
      ]
    },
    {
      "number": "11",
      "uddipok": "মি. 'Y' শৈশবে একজন শিল্পী হওয়ার স্বপ্ন দেখতেন। কিন্তু পারিবারিক সমস্যা ও নিজের অযোগ্যতার কারণে তিনি তার স্বপ্ন সফল করতে না পারলেও পরবর্তীতে তার সকল প্রতিদ্বন্দ্বীকে পরাজিত করে তার দেশের কর্ণধার হয়ে যান। মি. 'Y' তার দেশকে পৃথিবীর শ্রেষ্ঠ রাষ্ট্রে পরিণত করতে গিয়ে বিশ্বে সর্ববৃহৎ যুদ্ধের সূচনা করে ফেলেন এবং পরবর্তীতে অত্যন্ত করুণ পরাজয়ের স্বাদ গ্রহণ করেন।",
      "tag": "All.B 18",
      "sub_questions": [
        {
          "label": "ক",
          "question": "বেনিতো মুসোলিনী কোন দেশের শাসক ছিলেন?",
          "explanation": "বেনিতো মুসোলিনী ইতালির শাসক ছিলেন।"
        },
        {
          "label": "খ",
          "question": "পুঁজিবাদ বলতে কী বোঝায়?",
          "explanation": "পুঁজিবাদ বলতে এমন একটি অর্থনৈতিক ব্যবস্থা বোঝানো হয় যেখানে বাজার অর্থনীতি ব্যবস্থা চালু থাকে। এ ব্যবস্থায় উৎপাদন তথা অর্থনৈতিক কার্যক্রমের প্রধান লক্ষ্য মুনাফা করা। এছাড়া পুঁজি ও যন্ত্রপাতিসহ উৎপাদনের উপকরণসমূহের ওপর ব্যক্তিমালিকানা বজায় থাকে। এ অর্থনৈতিক ব্যবস্থার মূল বৈশিষ্ট্য হলো পুঁজির সঞ্চয়ন, সবোচ্চ মুনাফার প্রত্যাশা, প্রতিযোগিতাপূর্ণ বাজার, বেকারত্ব ইত্যাদি।"
        },
        {
          "label": "গ",
          "question": "উদ্দীপকে বর্ণিত মি. 'Y' এর সাথে তোমার পাঠ্যপুস্তকের কোন শাসকের সাদৃশ্য পাওয়া যায়? বর্ণনা করো।",
          "explanation": "উদ্দীপকে বর্ণিত মি. 'V' এর সাথে আমার পাঠ্যপুস্তকের শাসক এডলফ হিটলারের সাদৃশ্য পাওয়া যায়। এডলফ হিটলার ১৮৯৯ সালে অস্ট্রিয়ার ব্রাউনাউ গ্রামে জন্মগ্রহণ করেন। তার পিতা ছিলেন শুল্ক বিভাগের সামান্য চাকুরে। শৈশবে হিটলার চিত্রশিল্পী হতে চেয়েছিলেন। কিন্তু সে চেষ্টায় ব্যর্থ হয়ে তিনি সেনাবাহিনীতে যোগ দিয়ে প্রথম বিশ্বযুদ্ধে অংশগ্রহণ করেন। ১৯১৯ সালে তিনি জার্মান শ্রমিক দলে যোগ দিয়ে বাগ্মিতার জন্য অল্প সময়ে সবার নজর কাড়তে সক্ষম হন। এ সময় জার্মান শ্রমিক দলের কোনো সুনির্দিষ্ট রাজনৈতিক কর্মসূচি ছিল না। হিটলার একটি কর্মসূচি তৈরি করে সাংগঠনিক কার্যক্রম শুরু করেন। তিনি দলের নাম পরিবর্তন করে রাখেন 'জাতীয় সমাজতান্ত্রিক জার্মান শ্রমিক দল'। ইংরেজিতে দলটি 'নাৎসি পার্টি' নামেই বহুল পরিচিত। ১৯৩৩ সালের নির্বাচনের পর নাৎসি দল সরকার গঠনে সক্ষম হয়। হিটলার জার্মানিতে একনায়কতন্ত্র প্রতিষ্ঠা করেন। উগ্র জাতীয়তাবাদী ও বর্ণবাদী এ নেতা জার্মান জাতিকে বিশ্বের শ্রেষ্ঠ জাতি হিসেবে প্রতিষ্ঠিত করার জন্য নেতিবাচক পথ বেছে নেন। তার হঠকারিতার পরিণতিতেই দ্বিতীয় বিশ্বযুদ্ধের সূচনা হয়। উদ্দীপকের মি. 'V' শৈশবে একজন শিল্পী হওয়ার স্বপ্ন দেখতেন। কিন্তু পারিবারিক সমস্যা ও নিজের অযোগ্যতার কারণে তিনি ঐ স্বপ্ন বাস্তবায়নে ব্যর্থ হন। তবে পরবর্তী সময়ে তিনি সব প্রতিদ্বন্দ্বীকে পরাজিত করে তার দেশের কর্ণধার হয়ে যান। এক পর্যায়ে নিজ দেশকে বিশ্বের শ্রেষ্ঠ রাষ্ট্রে পরিণত করতে গিয়ে সর্ববৃহৎ যুদ্ধের সূচনা করেন। বাস্তবে এডলফ হিটলারের ক্ষেত্রেও এমনটি দেখা যায়। সুতরাং বলা যায়, উদ্দীপকের মি. \"Y\" এর সাথে আমার পাঠ্যপুস্তকের এডলফ হিটলারের সাদৃশ্য রয়েছে।"
        },
        {
          "label": "ঘ",
          "question": "দ্বিতীয় বিশ্বযুদ্ধ সৃষ্টিতে উত্ত শাসকের ভূমিকা মূল্যায়ন করো।",
          "explanation": "দ্বিতীয় বিশ্বযুদ্ধ সৃষ্টিতে উক্ত শাসক অর্থাৎ এডলফ হিটলারের কর্মকান্ড দায়ী ছিল বলে আমি মনে করি। এডলফ হিটলার ছিলেন নাৎসিবাদের প্রবক্তা। তিনি বিশ্বে জার্মান জাতির হারানো গৌরব পুনরুদ্ধার করার কথা প্রচার করে জাতির মধ্যে উগ্র জাতীয়তাবাদী মনোভাব জাগিয়ে তোলেন। প্রথম বিশ্বযুদ্ধে পরাজিত জার্মানির ওপর বিজয়ী মিত্রশক্তি প্রতিশোধমূলক 'ভার্সাই সন্ধি' হিটলারকে ক্ষুদ্ধ করেছিল। তার নাৎসি তত্ত্বে বলা হতো আর্য জাতিগোষ্ঠী হচ্ছে শ্রেষ্ঠ নৃতাত্ত্বিক গোষ্ঠী এবং সেই আর্যদের মধ্যে আবার জার্মানরাই শ্রেষ্ঠ। হিটলারের মত ছিল, আর্য হবার কারণে জার্মান জাতির দায়িত্ব হলো বিশ্বকে পদানত করে শাসন করা। আর আর্যদের জাতিগত মান অক্ষুন্ন রাখতে অনুন্নত জাতির মানুষ ও প্রতিবন্ধীদের নিশ্চিহ্ন করতে হবে। এর আলোকেই নাৎসিরা কৃষ্ণাজ্যসহ বিভিন্ন সংখ্যালঘুকে বিচ্ছিন্ন থাকতে বাধ্য করে এবং বিশ্বযুদ্ধের সময় লাখ লাখ ইহুদিকে হত্যা করে। হিটলার ফ্রান্সের কাছ থেকে তার আলসাস, লরেন ও সার অঞ্চল এবং পোল্যান্ডের কাছ থেকে ডানজিগ ও 'পোলিশ করিডর' ফেরত চান। ১৯৩৬ সালে তিনি রাইনল্যান্ড দখল করে নেন। একই বছর তিনি ইতালি-জার্মান-জাপান 'ত্রিশক্তি জোট' গঠন করেন। ১৯৩৯ সালের ১ সেপ্টেম্বর হিটলার পোল্যান্ড আক্রমণের সিদ্ধান্ত নিলে ৩ সেপ্টেম্বর ইঙ্গ- ফরাসি বাহিনী জার্মানির বিরুদ্ধে যুদ্ধ ঘোষণা করে এবং দ্বিতীয় বিশ্বযুদ্ধের সূত্রপাত হয়। উপরের আলোচনা পরিপ্রেক্ষিতে বলা যায়, দ্বিতীয় বিশ্বযুদ্ধ সৃষ্টিতে হিটলারের আগ্রাসী মনোভাব অনেকাংশে দায়ী ছিল।"
        }
      ]
    }
  ]
}