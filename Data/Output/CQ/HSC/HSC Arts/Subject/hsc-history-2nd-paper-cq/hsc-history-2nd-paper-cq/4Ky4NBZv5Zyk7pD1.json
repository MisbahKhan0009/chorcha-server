{
  "title": "নটরডেম কলেজ, ঢাকা ২০২৪",
  "subtitle": "ইতিহাস (11)",
  "questions": [
    {
      "number": "1",
      "uddipok": "একক কোন কারণে বিপ্লব সংঘটিত হয় না বরং এর পিছনে থাকে বহুবিধ কারণ। আর অধিকারভোগী, শ্রেণির সামাজিক, রাজনৈতিক ও অর্থনৈতিক অধিকার কোন এক বিপ্লবের মাধ্যমে ধ্বংসপ্রাপ্ত হয়। পরিশেষে সাধারণ জনগণ বুর্জোয়া শ্রেণির নেতৃত্বে পুরাতনকে ভেঙ্গে নতুন সমাজব্যবস্থা গঠনে তৎপর হয়।",
      "tag": "NDCD 24",
      "sub_questions": [
        {
          "label": "ক",
          "question": "The Persian Letters গ্রন্থের রচয়িতা কে?",
          "explanation": "'The Persian Letters' গ্রন্থের রচয়িতা মন্তেস্কু।"
        },
        {
          "label": "খ",
          "question": "‘কোড নেপোলিয়ন' বলতে কী বোঝায়?",
          "explanation": "কোড নেপোলিয়ন বলতে নেপোলিয়নের উদ্যোগে গঠিত আইনজ্ঞ কমিটির রচিত আইনবিধিকে বোঝায়। নেপোলিয়ন বোনাপার্টের শাসনামলের আগে ফ্রান্সে তেমন কোনো বিধিবদ্ধ আইন ছিল না। তিনি অত্যন্ত দুরূহ ও বড় মাপের এই কাজটি সম্পন্ন করেন। বিপ্লবের অন্যতম আদর্শ সামাজিক সাম্যের প্রতি দৃষ্টি রেখে আধুনিক ফরাসি সমাজ গঠনের লক্ষ্যে আইন প্রণয়ন করা অপরিহার্য হয়ে পড়ে। এ অবস্থায় নেপোলিয়ন দেশের বিশিষ্ট আইনজ্ঞদের নিয়ে একটি কমিটি গঠন করেন। এই কমিটি রোমান আইনসহ ফরাসি সমাজের বাস্তবতা বিশ্লেষণ করে যে আইনের দলিল রচনা করেন তাই পরবর্তী সময়ে 'কোড অব নেপোলিয়ন' বা আইনবিধি নামে পরিচিত হয়।"
        },
        {
          "label": "গ",
          "question": "উদ্দীপকের কারণগুলো তোমার পাঠ্যবইয়ের কোন বিপ্লবের কারণের সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকের কারণগুলো আমার পাঠ্যবইয়ের ফরাসি বিপ্লবের কারণের সাথে সাদৃশ্যপূর্ণ। ফরাসি বিপ্লব কোনো আকস্মিক ঘটনা নয়। কোনো একটিমাত্র কারণেও তা সংঘটিত হয়নি। দীর্ঘদিনের পুঞ্জীভূত রাজনৈতিক ও সামাজিক অনাচার, বৈষম্যমূলক অর্থনৈতিক ব্যবস্থা ও খ্যাতনামা দার্শনিকদের প্রভাবসহ বিভিন্ন কারণের ফলেই ফরাসি বিপ্লবের সূত্রপাত হয়েছিল। বিপ্লবের রাজনৈতিক কারণগুলোর মধ্যে ছিল স্বৈরাচারী রাজতন্ত্র, রাজশক্তির দায়িত্বহীনতা, দুর্নীতিপরায়ণ শাসন ও বিচার ব্যবস্থা, অভিজাতশ্রেণি ও আমলাতন্ত্রের প্রাধান্য এবং অত্যাচার প্রভৃতি। বৈষম্যমূলক সমাজব্যবস্থা ও শ্রমজীবীদের শোচনীয় অবস্থা এ বিপ্লবকে ত্বরান্বিত করেছিল। তাছাড়া ফ্রান্সের তখনকার অর্থনৈতিক দুরবস্থা বিপ্লবের উল্লেখযোগ্য কারণ। পঞ্চদশ লুই ও ষোড়শ লুইয়ের আমলের অর্থনৈতিক দুর্দশা, বৈষম্যমূলক কর নির্ধারণ পদ্ধতিকেও বিপ্লবের জন্য দায়ী করা হয়। উদ্দীপকে উল্লেখিত বিপ্লবের বহুবিধ কারণের কথা বলা হয়েছে। বিপ্লবের মাধ্যমে সুবিধাভোগী শ্রেণির সামাজিক, রাজনৈতিক ও অর্থনৈতিক অধিকারের অবসান হওয়া এবং পরিশেষে বুর্জোয়া শ্রেণির নেতৃত্বে পুরাতনকে ভেঙে নতুন সমাজব্যবস্থা গঠনের তৎপরতার কথা বলা হয়েছে যার সাথে ফরাসি বিপ্লবের মিল রয়েছে। তাই বলা যায়, উদ্দীপকের কারণগুলো আমার পাঠ্যবইয়ের ফরাসি বিপ্লবের কারণের সাথে সাদৃশ্যপূর্ণ।"
        },
        {
          "label": "ঘ",
          "question": "তুমি কি মনে করো, ফ্রান্সের সাধারণ মানুষ বুর্জোয়া শ্রেণির নেতৃত্বে পুরাতন সমাজব্যবস্থা ভেঙ্গে নতুন সমাজ গঠনে তৎপর হয়। ব্যাখ্যা করো।",
          "explanation": "হ্যাঁ, আমি মনে করি, ফ্রান্সের সাধারণ মানুষ বুর্জোয়া শ্রেণির নেতৃত্বে পুরাতন সমাজব্যবস্থা ভেঙে নতুন সমাজ গঠনে তৎপর হয়। দুর্নীতি ও বৈষম্যসহ নানা অনাচারে ফ্রান্সের গোটা সমাজব্যবস্থা ভেঙে পড়েছিল। সামাজিক বৈষম্যের সাথে রাজা ও প্রভাবশালীদের শোষণনীতি জনসাধারণকে অতিষ্ঠ ও বিক্ষুব্ধ করে তোলে। বিপ্লবপূর্ব ফ্রান্সের যাজক শ্রেণি ও অভিজাত সম্প্রদায় সব ধরনের সুযোগসুবিধা ভোগ করত। যাজক ও অভিজাতরা ছাড়া ফ্রান্সের অন্য সব মানুষ ছিল তৃতীয় সম্প্রদায়ভুক্ত এবং অধিকারহীন। সে সময় দেশটির সামাজিক-রাজনৈতিক অবস্থা ছিল চরম বৈষম্যপূর্ণ। ফলে একসময় সাধারণ মানুষ বুর্জোয়া শ্রেণির নেতৃত্বে পুরাতন, সমাজব্যবস্থাকে ভেঙে নতুন সমাজ গঠনে তৎপর হয়। তৎকালীন ফ্রান্সে বুর্জোয়ারাই ছিল শিক্ষিত ও বিত্তবান। কিন্তু দেশে তাদেরও সামাজিক মর্যাদা ছিল না। ১৭৭৪ সালে রাজা ষোড়শ লুই যখন ক্ষমতা গ্রহণ করেন তখন ফ্রান্সে বিপ্লবের ক্ষেত্র প্রস্তুত হয়ে গেছে। ষোড়শ লুইয়ের মতো অযোগ্য শাসকের পক্ষে এ অবস্থা সামাল দেওয়া সম্ভব হয়নি। তিনি সংকটময় অবস্থা থেকে নিজেকে বাঁচানোর জন্য জাতীয় সভার আহ্বান করেন। ফ্রান্সে প্রায় দুইশত বছর পর এমন বিশেষ সভার আহ্বানে রাজার দুর্বলতাই প্রকাশ পায়। বুর্জোয়া শ্রেণি সাহসী হয়ে ওঠে এবং তারা প্রকাশ্যে বিদ্রোহ শুরু করে। মূলত সামাজিক মর্যাদা প্রতিষ্ঠা করতে বুর্জোয়ারা এ বিপ্লবের সূত্রপাত করে, আর কৃষক-শ্রমিকরা তাদের অধিকার পেতে বুর্জোয়াদের অনুসরণ করে। উপরের আলোচনা শেষে বলা যায়, পুরাতন সমাজব্যবস্থা ভেঙে নতুন সমাজ গঠনের জন্য তথা নিজেদের সামাজিক মর্যাদা প্রতিষ্ঠার জন্য ফ্রান্সের বুর্জোয়া শ্রেণি সাধারণ মানুষকে নিয়ে বিপ্লব করে।"
        }
      ]
    },
    {
      "number": "2",
      "uddipok": "'ক' রাজ্যের রাজা তার রাজ্যের আধুনিকায়ন করেন। নিজের দেশকে বিশ্বের সর্বোচ্চ আসনে অধিষ্ঠিত করার জন্য তিনি বিভিন্ন পদক্ষেপ নেন। বিভিন্ন সংস্কার কার্যক্রমের ফলে দেশের অর্থনৈতিক ক্ষেত্রে ব্যাপক অগ্রগতি সাধিত হলেও কিছু ভুল পদক্ষেপের কারণে শেষাবধি তিনি ব্যর্থ হন। তা সত্ত্বেও তাকে ইতিহাসে একজন শ্রেষ্ঠ বীর হিসেবে চিহ্নিত করা হয়।",
      "tag": "NDCD 24,All.B 18",
      "sub_questions": [
        {
          "label": "ক",
          "question": "গ্যাবেল কী?",
          "explanation": "গ্যাবেল হলো বিপ্লবপূর্ব ফ্রান্সের তৃতীয় শ্রেণির অন্তর্ভুক্ত কৃষক সম্প্রদায় কর্তৃক প্রদেয় লবন কর।"
        },
        {
          "label": "খ",
          "question": "মন্টেস্কর পরিচয় দাও।",
          "explanation": "আঠারো শতকের শেষভাগে মন্টেঙ্কু ছিলেন ফ্রান্সের চিন্তাবিদদের মধ্যে অন্যতম। বিশ বছর কঠোর পরিশ্রম ও সাধনার মাধ্যমে মন্টেল্ফ 'The Spirit of Laws' নামে একটি মূল্যবান গ্রন্থ রচনা করেন। এ গ্রন্থে তিনি স্বৈরাচারী শাসন ও স্বগীয় অধিকার নীতির সমালোচনা করেন এবং ব্যক্তি স্বাধীনতার পক্ষে যুক্তি প্রদান করেন যা ফরাসি বিপ্লব সংঘটনের ক্ষেত্রে সহায়ক হয়।"
        },
        {
          "label": "গ",
          "question": "উদ্দীপকের রাষ্ট্রনায়কের সাথে ফ্রান্সের কোন রাষ্ট্রনায়কের সাদৃশ্য পাওয়া যায়? ব্যাখ্যা করো।",
          "explanation": "উদ্দীপকের রাষ্ট্রনায়কের সাথে ফ্রান্সের সম্রাট নেপোলিয়ন বোনাপার্টের সাদৃশ্য রয়েছে। নেপোলিয়ন বোনাপার্ট ছিলেন ফ্রান্সের অদ্বিতীয় সমরনায়ক ও সম্রাট। ক্ষমতাগ্রহণের পর তিনি দেশের উন্নয়নে বিভিন্ন বড় ধরনের সংস্কার করেন। তিনি ফ্রান্সকে বিশ্বের সর্বোচ্চ আসনে অধিষ্ঠিত করার জন্য বিভিন্ন পদক্ষেপ নেন। দেশের ভঙ্গুর অর্থব্যবস্থা পুনর্গঠনের জন্য তিনি অর্থদপ্তরকে দু'ভাগে বিভক্ত করেন- (ক) রাজস্ব দপ্তর (খ) অডিট দপ্তর। সরকারি ব্যয়ের খাত নির্দিষ্ট করে দিয়ে তিনি ব্যয় সংকোচন নীতি গ্রহণ করেন। তার, গৃহীত অর্থনৈতিক সংস্কার ফ্রান্সের অর্থনীতিকে একটি শৃঙ্খলার মধ্যে নিয়ে আসে। অর্থনৈতিক, সামাজিক, ধর্মীয় ও শিক্ষা খাতে নেপোলিয়নের সংস্কারমূলক কার্যক্রম ফ্রান্সের জন্য অত্যন্ত যুগান্তকারী পদক্ষেপ ছিল। তবে বিশ্লেষকদের মতে, তার প্রবর্তিত কন্টিনেন্টাল সিস্টেম বা মহাদেশীয় ব্যবস্থা ছিল একটি হঠকারী সিদ্ধান্ত। তার ব্যর্থতার মূল কারণ ছিল এ মহাদেশীয় ব্যবস্থা। যেমনটি উদ্দীপকের শাসকের ক্ষেত্রে দেখা যায়। উদ্দীপকে দেখা যায়, 'ক' রাজ্যের রাজা তার রাজ্যের আধুনিকায়ন করেন। নিজের দেশকে বিশ্বের সর্বোচ্চ স্থানে অধিষ্ঠিত করতে তিনি বিভিন্ন পদক্ষেপ গ্রহণ করেন। তার বিভিন্ন সংস্কার কার্যক্রমের ফলে দেশের অর্থনৈতিক ক্ষেত্রে ব্যাপক অগ্রগতি সাধিত হয়। তবে কিছু পদক্ষেপের কারণে তিনি শেষ পর্যন্ত ব্যর্থ হন। সুতরাং বলা যায়, উদ্দীপকের শাসকের সাথে ফরাসি সম্রাট দ্বিগ্বিজয়ী বীর নেপোলিয়নের সাদৃশ্য রয়েছে।"
        },
        {
          "label": "ঘ",
          "question": "উক্ত রাষ্ট্রনায়ক রাষ্ট্রের আধুনিকায়নে কী ধরণের সংস্কার সাধন করেন? আলোচনা করো।",
          "explanation": "উক্ত রাষ্ট্রনায়ক অর্থাৎ নেপোলিয়ন বোনাপার্ট ফ্রান্সের আধুনিকায়নে নানামুখী সংস্কারমূলক পদক্ষেপ গ্রহণ করেছিলেন। ১৭৯৯ সালে ক্ষমতাগ্রহণের পর নেপোলিয়ন বোনাপার্ট ফ্রান্সে অর্থনৈতিক, প্রশাসনিক, ধর্মীয়, শিক্ষামূলক, সামাজিক নানামুখী সংস্কার সাধন করেন। সরকারের নিয়ন্ত্রণ বাড়াতে তিনি শক্তিশালী কেন্দ্রীয় শাসনের প্রবর্তন করেন। ডিক্রি জারি করে তিনি জাতীয় সেনাবাহিনী গঠন করেন। এছাড়া ফ্রান্সের অর্থব্যবস্থাকে নতুনভাবে গড়ে তোলেন। ১৮০০ সালে তিনি ব্যাংক অব ফ্রান্স প্রতিষ্ঠা করেন। অডিট বিভাগকে যথাযথভাবে সরকারি ব্যয় তদারকির নির্দেশ দেন। এছাড়া স্টক এক্সচেঞ্জ স্থাপন করে ফটকা ব্যবসা নিয়ন্ত্রণ করেন। নেপোলিয়নের সবচেয়ে উল্লেখযোগঞ্জ সংস্কার ছিল আইনবিধি প্রণয়ন। এর মাধ্যমে তিনি ফরাসি আইনগুলোকে সংকলন করেন। তিনি ফ্রান্সের গৃহীত জাতীয় গির্জানীতির সাথে পোপের দাবির সামঞ্জস্য বিধান করে ধর্মীয় সংস্কার করেন। এছাড়া ফ্রান্সের সর্বোচ্চ রাষ্ট্রীয় সম্মাননা 'লিজিয়ন অব অনার' নামের পুরস্কারের প্রবর্তক তিনি। এটি বেসামরিক নাগরিকদের দেয়া হয়। তাছাড়া প্যারিসে প্রথম 'ফায়ার বিগ্রেড' স্থাপন ও তিনটি বিশাল সমুদ্র বন্দর নির্মাণের কৃতিত্বও তার। উপরের আলোচনার ভিত্তিতে বলা যায়, ফ্রান্সের আধুনিকায়নে নেপোলিয়ন বোনাপার্ট নানা যুগান্তকারী সংস্কারমূলক পদক্ষেপ নিয়েছিলেন, যা তাকে বিশ্ব ইতিহাসে চিরস্মরণীয় করে রেখেছে।"
        }
      ]
    },
    {
      "number": "3",
      "uddipok": "হরিপুর উপজেলা চেয়ারম্যানের পুত্র সাব্বির আহমেদ তাঁর স্ত্রীকে নিয়ে পার্শ্ববর্তী বড়াইগ্রাম উপজেলায় বেড়াতে আসে। অজ্ঞাতনামা সন্ত্রাসী কর্তৃক তারা নিহত হলে উভয় উপজেলার বাসিন্দাদের মধ্যে সংঘর্ষ লেগে যায়। এই সংঘর্ষ ছড়িয়ে পড়ে আশেপাশের উপজেলাগুলোতে। একটি চুক্তির মাধ্যমে এ সংঘর্ষের অবসান হয়।",
      "tag": "NDCD 24",
      "sub_questions": [
        {
          "label": "ক",
          "question": "ভার্সাই সন্ধি কখন স্বাক্ষরিত হয়?",
          "explanation": "১৯১৯ সালের ২৮ জুন ভার্সাই সন্ধি স্বাক্ষরিত হয়।"
        },
        {
          "label": "খ",
          "question": "লীগ অব নেশনস এর উদ্দেশ্য ব্যাখ্যা করো।",
          "explanation": "লীগ অব নেশনের উদ্দেশ্য ছিল সম্মিলিত নিরাপত্তা ব্যবস্থা ও অসামরিকীকরণের মাধ্যমে যুদ্ধ এড়ানো এবং সমঝোতা ও সালিশের মাধ্যমে আন্তর্জাতিক দ্বন্দ্বের নিরসন করা। প্রথম বিশ্বযুদ্ধের প্রাণহানি এবং ধ্বংসলীলার ভয়াবহতা বুঝিয়ে দেয় যে ভবিষ্যতে যুদ্ধ হলে তা মানব জাতির বিলীন হওয়ার সম্ভাবনা তৈরি করবে। তাই বিশ্বনেতারা আলোচনার মাধ্যমে আন্তর্জাতিক বিরোধ মীমাংসার জন্য লীগ অব নেশনস গঠনের কথা ভাবেন। অতঃপর মার্কিন প্রেসিডেন্ট উড্রো উইলসনের ১৪ দফার ভিত্তিতে লীগ অব নেশনস গঠন করা হয়। এর মূল উদ্দেশ্যই ছিল বিশ্বশান্তি নিশ্চিত করা।"
        },
        {
          "label": "গ",
          "question": "উদ্দীপকে উল্লিখিত ঘটনা বিশ শতকে ঘটে যাওয়া কোন ঘটনার সাথে সাদৃশ্যপূর্ণ?ব্যাখ্যা করো।",
          "explanation": "উদ্দীপকে উল্লিখিত ঘটনা বিশ শতকের গোড়ার দিকে সংঘটিত প্রথম বিশ্বযুদ্ধের ঘটনার সাথে সাদৃশ্যপূর্ণ। ১৯১৪ থেকে ১৯১৮ সাল পর্যন্ত প্রায় চার বছর স্থায়ী প্রথম বিশ্বযুদ্ধে তিনটি মহাদেশের ৩৪টি দেশ প্রত্যক্ষ ও পরোক্ষভাবে জড়িয়ে পড়ে। উপনিবেশবাদ, পুঁজিবাদের বিকাশ, সামরিক যুদ্ধ শিবিরে বিভক্ত বিশ্ব পরিস্থিতি ইত্যাদি নানা বিষয় এ যুদ্ধে অনুঘটক হিসেবে কাজ করেছিল। তবে যুদ্ধের প্রত্যক্ষ কারণ ছিল একটি হত্যাকাণ্ড। ১৯১৪ সালের ২৮ জুন অস্ট্রিয়ান সাম্রাজ্যের যুবরাজ ফ্রান্সিস ফার্ডিনান্ড বসনিয়ার সারায়েভোতে স্ত্রী সোফিয়াসহ ভ্রমণের সময় সার্ব আততায়ীর হাতে নিহত হন। এ হত্যাকাণ্ডের জন্য অস্ট্রিয়া সার্বিয়াকে সম্পূর্ণ দায়ী করে ২৮ জুলাই তার বিরুদ্ধে যুদ্ধ ঘোষণা করে। ক্রমে জার্মানি, রাশিয়া, ফ্রান্সসহ ইউরোপের অন্য রাষ্ট্রগুলো এ যুদ্ধে জড়িয়ে পড়লে তা বিশ্বযুদ্ধে নেয়। যেমনটি উদ্দীপকেও দেখা যায়। উদ্দীপকে দেখা যায়, হরিপুর উপজেলা চেয়ারম্যানের পুত্র সাব্বির আহমেদ তার স্ত্রীকে নিয়ে পার্শ্ববর্তী বড়াইগ্রাম উপজেলায় বেড়াতে যায়। সেখানে অজ্ঞাতনামা সন্ত্রাসীদের হামলায় তারা নিহত হলে উভয় উপজেলার অধিবাসীদের মধ্যে সংঘর্ষ লেগে যায়, যা পরে আশপাশের উপজেলাগুলোতেও ছড়িয়ে পড়ে। উদ্দীপকে বর্ণিত এ ঘটনা বিশ শতকে | সংঘটিত প্রথম বিশ্বযুদ্ধের সাথে সাদৃশ্যপূর্ণ।"
        },
        {
          "label": "ঘ",
          "question": "উক্ত ঘটনা সমগ্র বিশ্বে এক মহাসংকটের সৃষ্টি করেছিল- তুমি কি এ বক্তব্যের। সাথে একমত? যুক্তি দাও।",
          "explanation": "উক্ত ঘটনা অর্থাৎ প্রথম বিশ্বযুদ্ধ সমগ্র বিশ্বে এক মহাসংকটের সৃষ্টি। করেছিল- এ বক্তব্যের সাথে আমি একমত। ১৯১৪ সালের ২৮ জুলাই শুরু হওয়া প্রথম বিশ্বযুদ্ধ কমবেশি বিশ্বের সব এগুলে বিস্তৃত হয়েছিল। দুই সামরিক শিবিরে বিভক্ত ইউরোপের প্রায় সব রষ্ট্র এ যুদ্ধের আশডকায় প্রস্তুত হয়েছিল। ব্রিটেন, রাশিয়া, ফ্রান্স, বেলজিয়াম ও সার্বিয়াকে নিয়ে গঠিত হয় 'ত্রিশক্তি আঁতাত'। অন্যদিকে জার্মানি ও অস্ট্রো-হাফোরীয় সাম্রাজ্য নিয়ে গড়ে ওঠে 'ত্রিশক্তি জোট'। ইতালি ও রুমানিয়া নিরপেক্ষ থাকার চেষ্টা করলেও শেষ পর্যন্ত তা পারেনি। তিনটি মহাদেশের ৩৪টি দেশ প্রত্যক্ষ ও পরোক্ষভাবে এ যুদ্ধে জড়িয়ে পড়ে। আটলান্টিকের অপর তীরে অবস্থিত মার্কিন যুক্তরাষ্ট্র যুদ্ধ থেকে দূরে থাকার সিদ্ধান্ত নিলেও ১৯১৭ সালে নিরপেক্ষতা ত্যাগ করে ইঙ্গ-ফরাসি মিত্রশক্তির পক্ষে যোগ দিতে বাধ্য হয়। প্রথম বিশ্বযুদ্য সারা বিশ্বের প্রায় প্রতিটি দেশের জনজীবনের বিভিন্ন ক্ষেত্রে প্রভাব ফেলেছিল। যুদ্ধে অংশগ্রহণকারী প্রায় সাড়ে ছয় কোটি সৈন্যের মধ্যে এক কোটি ৩০ লাখ যুদ্ধক্ষেত্রেই প্রাণ হারায়। প্রায় ৭০ লক্ষ সৈনিক পঙ্গু হয়। যুদ্ধের কারণে কর্মক্ষম মানুষ ও উৎপাদন হ্রাস, বেকারত্ব বৃদ্ধি, অর্থ ও সম্পদের ক্ষয়ক্ষতিতে বিশ্বে দারিদ্র্য ও নানা ধরনের অবক্ষয় দেখা দেয়। উপরের আলোচনার শেষে বলা যায়, একটি হত্যাকাণ্ডকে কেন্দ্র করে যে যুদ্ধের সূত্রপাত হয় তা সত্যিই সমগ্র বিশ্বে এক মহাসংকটের সৃষ্টি করেছিল।"
        }
      ]
    },
    {
      "number": "4",
      "uddipok": "ক্রমাগত বিরোধ ও রক্তপাত চলতে থাকায় 'বড়া' অঞ্চলের নেতৃস্থানীয় ব্যক্তিরা 'বরেন্দ্র' নামক স্থানে জড়ো হয়ে একটি চুক্তি স্বাক্ষর করলেন। চুক্তির শর্ত হলো রক্তপাত ও ক্ষয়ক্ষতির জন্য 'গৌড়'কে শাস্তি প্রদান, 'গৌড়' কর্তৃক দখলীকৃত জায়গার ওপর দাবি ত্যাগ এবং ক্ষতিগ্রস্তদের ক্ষতিপূরণ প্রদান। এতে 'গৌড়ের' মানুষের মধ্যে ক্রোধের সৃষ্টি হয় এবং তারা প্রতিশোধপরায়ণ হয়ে ওঠে।",
      "tag": "NDCD 24",
      "sub_questions": [
        {
          "label": "ক",
          "question": "Fascio শব্দের অর্থ কী?",
          "explanation": "Fascio শব্দের অর্থ বল বা শক্তি।"
        },
        {
          "label": "খ",
          "question": "রুশ বিপ্লবে দার্শনিকদের অবদান উল্লেখ করো।",
          "explanation": "বুশ জনগণের মননে বিপ্লবের প্রণোদনা সৃষ্টিতে দার্শনিকগণ গুরুত্বপূর্ণ ভূমিকা পালন করেন। বিপ্লবের পূর্বে সমাজতান্ত্রিক ধ্যান-ধারণার বিকাশে কালজয়ী ভূমিকা পালন করেছিল জার্মান সমাজতন্ত্রী কার্ল মার্কস-এর লেখনীমালা। এছাড়া চার্লস ওয়েন, সেইন্ট সাইমন, চার্লস ফুরিয়ার, লুইস ব্লাংক, বাকুনিন, রুপোৎকিন প্রমুখ সমাজতন্ত্রী তাদের লেখনীর দ্বারা বুশ জনগণের মাঝে জার বিরোধী মনোভাব সৃষ্টি করে।"
        },
        {
          "label": "গ",
          "question": "উদ্দীপকের 'গৌড়ের' ওপর চাপিয়ে দেওয়া শর্তের সাথে তোমার পাঠ্য বইয়ের যে 'বিষয়ের মিল আছে- তা ব্যাখ্যা করো।",
          "explanation": "উদ্দীপকের 'গৌড়ের' ওপর চাপিয়ে দেয়া শর্তের সাথে আমার পাঠ্যবইয়ের ভাসাই সন্ধির মিল আছে। প্রথম বিশ্বযুদ্ধে জার্মানি পরাজিত হলে বিজয়ী বিশ্বশক্তিজোট (ব্রিটেন, মার্কিন যুক্তরাষ্ট্র, ফ্রান্স, রাশিয়া ইত্যাদি দেশ) ফ্রান্সের ভার্সাই নগরীতে জার্মানির সাথে একটি চুক্তি স্বাক্ষর করে। ইউরোপের ইতিহাসে এটিই ভাসাই সন্ধি নামে পরিচিত। এ সন্ধিতে প্রথম বিশ্বযুদ্ধের জন্য জার্মানিকে এককভাবে দায়ী করে যুদ্ধের সব দায়-দায়িত্ব তাদের ওপর চাপানো হয়। যুদ্ধের ক্ষয়ক্ষতির মূল্য হিসেবে জার্মানির কাছ থেকে ক্ষতিপূরণ আদায়ের ব্যবস্থা করা হয় এ চুক্তিতে। বিজয়ী মিত্রশক্তির দেশগুলো দেশটির কাছ থেকে স্বর্ণসহ বিভিন্ন মাধ্যমে ৫শ কোটি ডলার ক্ষতিপূরণ আদায় করে।পাশাপাশি জার্মানির কিছু খনিসমৃদ্ধ অঞ্চল ও গুরুত্বপূর্ণ বন্দর ভাগ করে নেয়। জার্মানির সামরিক শক্তিও খর্ব করা হয়। জার্মান জনগণের মধ্যে বিষয়টি ক্ষোভের জন্ম দেয় যাকে উগ্র জাতীয়তাবাদী হিটলার পরে সাফল্যের সাথে নিজের স্বার্থে কাজে লাগান। উদ্দীপকে দেখা যায়, ক্রমাগত বিরোধ ও রক্তপাত চলতে থাকায় বঙ্গ অঞ্চলের নেতৃস্থানীয় ব্যক্তিবর্গ 'বরেন্দ্র' নামক স্থানে সমবেত হয়ে 'গৌড়' কে দোষী সাব্যস্ত করে একটি চুক্তি স্বাক্ষর করে। এতে রক্তপাত ও ক্ষয়ক্ষতির জন্য গৌড়কে শাস্তি প্রদান, গৌড় কর্তৃক দখলীকৃত জায়গার দাবি ত্যাগ এবং ক্ষতিপূরণ আদায়ের ব্যবস্থা করা হয়। গৌড়ের ওপর চাপিয়ে দেওয়া চুক্তির শর্তগুলোর সাথে জার্মানির ওপর চাপিয়ে দেয়া ভার্সাই সন্ধির শর্তগুলোর মিল লক্ষ করা যায়।"
        },
        {
          "label": "ঘ",
          "question": "\"গৌড়ের মানুষের মনে উক্ত শর্তগুলো যে ক্ষত ও ক্রোধের সৃষ্টি করে তা-ই আবার আরেকটি সংঘাতের পথ সুগম করে\" উক্তিটির যথার্থতা মূল্যায়ন করো।",
          "explanation": "'গৌড়ের মানুষের মনে উক্ত শর্তগুলো যে ক্ষত ও ক্রোধের সৃষ্টি করে তাই আবার আরেকটি সংঘাতের পথ সুগম করে'- উক্তিটি যথার্থ এবং যুক্তিযুক্ত। ভাসাই সন্ধি ছিল একটি ত্রুটিপূর্ণ সন্ধি। ঐতিহাসিকদের মতে, এ সন্ধির মধ্যে দ্বিতীয় বিশ্বযুদ্ধের মূল কারণ নিহিত ছিল। ভার্সাই সন্ধি ছিল জার্মানির জন্য অপমানজনক। এর শর্তগুলো দেশটির জাতীয় ও রাষ্ট্রীয় মর্যাদার ওপর চরম আঘাত হানে। ভার্সাই সন্ধির মাধ্যমে মিত্রপক্ষ জার্মানির উপনিবেশগুলো কেড়ে নেয় এবং দেশটির ওপর বিশাল ক্ষতিপূরণের বোঝা চাপিয়ে দেয়। বিজয়ী মিত্রশক্তির দেশগুলো দেশটির কাছ থেকে স্বর্ণসহ বিভিন্ন মাধ্যমে ৫শ কোটি ডলার ক্ষতিপূরণ আদায় করে। পাশাপাশি জার্মানির কিছু খনিসমৃদ্ধ অন্যল ও গুরুত্বপূর্ণ কন্দর ভাগ করে নেয়। এতে একসময়ের সামরিক ও অর্থনৈতিক পরাশক্তি জার্মানি আর্থিক দৈন্যের মধ্যে পড়ে। এ চুক্তির মাধ্যমে কার্যত সব দিক দিয়েই জার্মানিকে পঙ্গু করে দেওয়া হয়। প্রথম বিশ্বযুদ্ধে পরাজয়ের গ্লানি গর্বিত জার্মান জাতির মনে এক অভূতপূর্ব আত্মচেতনা ও জাতীয়তাবোধের জন্ম দেয়। তারা ভার্সাই চুক্তির শর্ত মন থেকে মেনে নিতে পারেনি এবং এ অবস্থার পরিবর্তনের জন্য সুযোগের প্রতীক্ষায় ছিল। এমন অবস্থার প্রেক্ষাপটেই জার্মানিতে নাৎসি দলের নেতৃত্বে উগ্র জাতীয়তাবাদ ও সমরবাদের সৃষ্টি হয়। নাৎসি আন্দোলন জার্মান জাতির মনে নতুন আশার সঞ্চার করে এবং এক নতুন পথের সন্ধান দেয়। এক পর্যায়ে উগ্রবাদী নাৎসি দলের নেতা হিটলার ক্ষমতায় অধিষ্ঠিত হয়ে জার্মানির • আত্মনিয়ন্ত্রণের দাবি প্রতিষ্ঠার ঘোষণা দিলে দেশটির জনমনে যুদ্ধংদেহী মনোভাব প্রবল হয়ে ওঠে। এই পরিস্থিতি দ্বিতীয় বিশ্বযুদ্ধের মতো ভয়াবহ যুদ্ধ অবশ্যম্ভাবী করে তোলে। পরিশেষে বলা যায়, ভার্সাই সন্ধির ব্যর্থতা বা ত্রুটিই পরবর্তী সময়ে বিশ্বকে দ্বিতীয় বিশ্বযুদ্ধের মতো মহাবিপর্যয়ের দিকে ঠেলে দিয়েছিল।"
        }
      ]
    },
    {
      "number": "5",
      "uddipok": "ঢাকা বিশ্ববিদ্যালয়ের কেন্দ্রীয় লাইব্রেরিতে এসে 'Das Capital' বইটি নিয়ে এ থেকে অনেক তথ্য সংগ্রহ করেন নীলয়। তিনি এ বইটি পড়ে জানেন যে, এ গ্রন্থটির লেখকের লেখনীর প্রভাবেই ১৯১৭ সালে একটি বিপ্লব সংঘটিত হয়েছিল।",
      "tag": "NDCD 24",
      "sub_questions": [
        {
          "label": "ক",
          "question": "মুসোলিনী কী উপাধি গ্রহণ করেন?",
          "explanation": "মুসোলিনী 'ইল দুচে' উপাধি গ্রহণ করেন।"
        },
        {
          "label": "খ",
          "question": "আন্তর্জাতিক আদালত সম্পর্কে লিখ।",
          "explanation": "জাতিসংঘ সনদের আওতায় ১৯৪৫ সালের জুন মাসে International Court of Justice বা আন্তর্জাতিক বিচার আদালত প্রতিষ্ঠিত হয়, যা সংক্ষেপে আন্তর্জাতিক আদালত হিসেবে পরিচিত। ১৯৪৬ সালের এপ্রিল মাসে আন্তর্জাতিক আদালতের কার্যক্রম শুরু হয়। এ আদালতের বিচারক সংখ্যা ১৫ এবং তারা ৯ বছর মেয়াদে জাতিসংঘের সাধারণ পরিষদ ও নিরাপত্তা পরিষদ কর্তৃক নির্বাচিত হন। এ আদালতের, সদর দপ্তর অবস্থিত নেদারল্যান্ডসের দ্য হেগ শহরে। আন্তর্জাতিক আদালত মূলত দুইটি ভূমিকা পালন করে থাকে। ১. আন্তর্জাতিক আইন অনুসারে রাষ্ট্রগুলোর জমা দেওয়া আইনি বিরোধ নিষ্পত্তি এবং ২. জাতিসংঘের আইনি প্রশ্নের উপদেষ্টামূলক মতামত প্রদান।"
        },
        {
          "label": "গ",
          "question": "উদ্দীপকে তোমার পঠিত রুশ বিপ্লবে কোন দার্শনিকের প্রভাবের প্রতি ইঙ্গিত প্রদান করা হয়েছে? ব্যাখ্যা করো।",
          "explanation": "উদ্দীপকে আমার পঠিত রুশ বিপ্লবের অন্যতম দার্শনিক কার্ল মার্কসের প্রভাবের ইঙ্গিত প্রদান করা হয়েছে। উদ্দীপকে নীলয় Das Kapital বইটি পড়ে জানেন যে, এ গ্রন্থটির লেখকের লেখনীর প্রভাবেই ১৯১৭ সালে একটি বিপ্লব সংঘটিত হয়েছে। আমরা জানি Das Kapital গ্রন্থটির লেখক কার্ল মার্কসের মতাদর্শের উপর ভিত্তি করে ১৯১৭ সালে রুশ বিপ্লব সংঘটিত হয়েছিল। তাই বলা যায়, উদ্দীপক দ্বারা রুশ বিপ্লবে কার্ল মার্কসের প্রভাবের ইঙ্গিতই প্রদান করা হয়েছে।কার্ল মার্কস ছিলেন বৈজ্ঞানিক সমাজতন্ত্রের জনক। সমাজতন্ত্রকে একটি বিজ্ঞানসম্মত রাজনৈতিক আদর্শে পরিণত করার জন্য তিনি তার পুরো জীবন উৎসর্গ করেছেন। রাষ্ট্রীয় নির্যাতন, চরম দারিদ্রদ্র্য কোনো কিছুই তাকে তার সংগ্রামের পথ থেকে নিবৃত্ত করতে পারেনি। ১৮১৮ সালের ৫ মে এ মহান দার্শনিক জার্মানির ট্রিয়ারে (Trier) জন্মগ্রহণ করেন। তিনি আইনশাস্ত্রের ওপর জার্মানির বন বিশ্ববিদ্যালয়ে এবং পরে বার্লিনে লেখাপড়া করেন। ১৮৪৭ সালে তিনি দার্শনিক প্রুধোর সমাজতাত্ত্বিক ধ্যান-ধারণার সমালোচনা করে 'The Poverty of Philosophy' গ্রন্থটি রচনা করেন। এরপর ১৯৪৮ সালের ফেব্রুয়ারি বিপ্লবের পূর্বেই তিনি 'The Manifesto of the Communist Party' রচনা করেন, যা লন্ডনের ওয়ার্কাস কংগ্রেস কর্তৃক অনুমোদিত হয়। একই বছর তিনি জার্মানির জাতীয়তাবাদী আন্দোলনে অংশগ্রহণ করায় জন্মভূমি জার্মান হতে বিতাড়িত হন। জীবনের অবশিষ্ট দিনগুলো তিনি লন্ডনে অতিবাহিত করেন। লন্ডনে অবস্থানকালে ১৮৬৭ সালে তার শ্রেষ্ঠ পুস্তক 'Das Kapital' প্রকাশ করেন। এ পুস্তকে তিনি সমসাময়িক অর্থনৈতিক ব্যবস্থার সমালোচনা করে বৈজ্ঞানিক সমাজতন্ত্রের ব্যাখ্যা প্রদান করেন। অবশেষে ১৮৮৩ সালের ১৪ মার্চ কার্ল মার্কস লন্ডনে মৃত্যুবরণ করেন।"
        },
        {
          "label": "ঘ",
          "question": "উক্ত বিপ্লবের ফলাফল আলোচনা করো।",
          "explanation": "উত্ত বিপ্লব তথা রুশ বিপ্লবের ফলাফল ছিল সুদূরপ্রসারী। বলশেভিক বিপ্লবের ফলে রাশিয়ার সমাজ ও রাষ্ট্রব্যবস্থায় আমূল পরিবর্তন, হয়। এ বিপ্লবের ফলে রাশিয়া থেকে জারতন্ত্র ও বুর্জোয়া গণতন্ত্র উচ্ছেদ হয়। নতুন রাজনৈতিক ব্যবস্থায় সারাবিশ্বে প্রচলিত প্রথাগত শ্রেণিভিত্তিক সমাজের পরিবর্তে শ্রেণিহীন, শোষণমুক্ত সমাজ প্রতিষ্ঠার প্রচেষ্টা শুরু হয়। এ বিপ্লবের লক্ষ্য ছিল বিদ্যমান বৈষম্য ও শোষণমূলক ব্যবস্থা উচ্ছেদ করা। বিপ্লবের পর পুরনো প্রশাসনিক ও রাজনৈতিক কাঠামো ভেঙে ফেলা হয়। নতুন সমাজতান্ত্রিক রাষ্ট্রের নাম হয় সোভিয়েত ইউনিয়ন। এতে ধনী ও গরিবের ব্যবধান ঘুচিয়ে আনা হয়। ফলে সমাজের পিছিয়ে থাকা মানুষের জীবনযাত্রার মান ক্রমে উন্নত হয়। অন্যদিকে বিশাল দেশ রাশিয়া থেকে সমাজতন্ত্রের আদর্শ এর প্রতিবেশী বেশ কয়েকটি দেশ ছাড়াও বিশ্বের বিভিন্ন প্রান্তে ছড়িয়ে পড়ে। রাশিয়ার নেতৃত্বে এ আদর্শ বাস্তবায়নের কাজ চলতে থাকে। এর ফলে বিশ্ব পর্যায়ক্রমে দুইটি বলয়ে বিভক্ত হয়ে পড়ে। রাশিয়ার নেতৃত্বে সমাজতন্ত্রে বিশ্বাসী দেশগুলো একটি বলয়ে এবং মার্কিন যুক্তরাষ্ট্রের নেতৃত্বে পুঁজিবাদী বিশ্ব আরেকটি বলয়ে ভাগ হয়। কয়েক দশক ধরে যুক্তরাষ্ট্র ও সোভিয়েত ইউনিয়নের (বলশেভিক বিপ্লবের পরে রাশিয়ার নতুন নাম) মধ্যে প্রচ্ছন্ন বৈরিতা ও প্রতিদ্বন্দ্বিতা চলে যা 'শীতল যুদ্ধ' বা 'স্নায়ুযুদ্ধ' নামে পরিচিত। বিশ্বের প্রধান ক্ষমতাধর দেশদুটি অন্য দেশগুলোকে নিজেদের প্রভাব বলয়ের মধ্যে টেনে নেওয়ার প্রতিযোগিতায় লিপ্ত থাকে। কালেই এ কথা নিঃসন্দেহে বলা যায় যে, বলশেভিক বিপ্লব প্রকৃতই বিশ্বকে সমাজতন্ত্রী ও পুঁজিবাদী এই দুই বলয়ে বিভত্ত করেছিল। পরিশেষে বলা যায়, রুশ বিপ্লবের ফলে যেমন রাশিয়ার আর্থ-সামাজিক অবস্থার পরিবর্তন ঘটে, একইভাবে বিশ্ব সমাজতন্ত্র ও পুঁজিবাদী বলয়ে বিভক্ত হয়।"
        }
      ]
    },
    {
      "number": "6",
      "uddipok": "অধ্যাপক মিহির ক্লাসে এমন এক সাহসী স্বপ্নদ্রষ্টার গল্প বললেন, যিনি ছোটবেলায় মা বাবাকে হারিয়ে ভবঘুরে জীবনযাপন করতেন। তার দেশে যুদ্ধ শুরু হলে তিনি সেনাবাহিনীতে যোগ দেন। যুদ্ধে পরাজিত হয়ে তার দেশ অন্যায় সন্ধি মেনে নেয়। তিনি এটা সহ্য করতে পারেননি। সে কারণে পরবর্তীতে তিনি জনগণকে নতুন স্বপ্নে উজ্জীবিত করেন এবং নতুন দল গঠন করে তিনি দেশের সকল ক্ষমতা দখল করেন।",
      "tag": "NDCD 24",
      "sub_questions": [
        {
          "label": "ক",
          "question": "দ্বিতীয় বিশ্বযুদ্ধে কয়টি দেশ অংশ নেয়?",
          "explanation": "দ্বিতীয় বিশ্বযুদ্ধে ৬১টি দেশ অংশ নেয়।"
        },
        {
          "label": "খ",
          "question": "ত্রিশক্তি আঁতাত কী? ব্যাখ্যা করো।",
          "explanation": "ত্রিশক্তি আঁতাত ছিল ত্রিশক্তি জোট-এর হুমকি মোকাবিলায় গড়ে ওঠা ইউরোপীয় সামরিক জোট। ১৮৮২ সালে জার্মানি, ইতালি, অস্ট্রিয়া পারস্পরিক প্রতিরক্ষা সহায়তার জন্য সামরিক সাহায্য দানে চুক্তিবদ্ধ হয়। এর পরিপ্রেক্ষিতে ১৯০৫ সালে ইকা-ফরাসি চুক্তি এবং ১৯০৭ সালে ইংল্যান্ড ও রাশিয়ার মধ্যে মিত্রতা চুক্তি স্থাপিত হলে ইংল্যান্ড, ফ্রান্স ও রাশিয়া পরস্পর-মৈত্রী বন্ধনে আবদ্ধ হয়, যা 'ত্রিশক্তি আঁতাত' নামে পরিচিত। ত্রিশক্তি আঁতাত ছিল মূলত ত্রিশক্তি জোটের প্রতিক্রিয়ায় গড়ে ওঠা একটি জোট।"
        },
        {
          "label": "গ",
          "question": "উদ্দীপকের ব্যক্তির সাথে তোমার পাঠ্যবইয়ের কোন শাসকের সাদৃশ্য লক্ষ করা যায়? ব্যাখ্যা করো।",
          "explanation": "উদ্দীপকের ব্যক্তির সাথে আমার পাঠ্যবইয়ের এডলফ হিটলারের সাদৃশ্য লক্ষ করা যায়। হিটলারের জন্ম ১৮৮৯ সালের ২০ এপ্রিল অস্ট্রিয়ার ব্রাউনাউ গ্রামে। তার বাবা অ্যালোয়েস ছিলেন শুল্ক বিভাগের সামান্য চাকুরে আর তার মা ছিলেন নারী কৃষক। বাল্যকালেই পিতার মৃত্যুতে হিটলার চরম দারিদ্র্যের মধ্যে বেড়ে ওঠেন। লিন্‌জ নামক এক শহরে মাধ্যমিক স্কুলে ভর্তি হলেও তিনি লেখাপড়ায় বেশিদূর অগ্রসর হতে পারেননি। প্রথম বিশ্বযুদ্ধের সময় তিনি জার্মান সেনাবাহিনীতে যোগদান করেন। যুদ্ধে তার দক্ষতার কারণে তিনি সেনাবাহিনীর ল্যান্স কর্পোরাল পদে উন্নীত হন। প্রথম বিশ্বযুদ্ধে জার্মানি পরাজয় বরণ করে অপমান জনক ভাসাই চুক্তিতে আবদ্ধ হলে হিটলার প্রতিশোধ গ্রহণের শপথ নেন। তিনি ভার্সাই চুক্তিকে মেনে নিতে পারেননি। পরবর্তীতে ১৯১৯ খ্রিস্টাব্দের মাঝামাঝি সময়ে তিনি জার্মান শ্রমিক দলে যোগদান করেন, যার পরিবর্তিত নাম হয় \"National Socialist German Workers Party\" সংক্ষেপে নাৎসি বা নাজি পার্টি। অল্পদিনের মধ্যেই তিনি এ দলের ফুয়েরার বা নেতা হিসেবে আবির্ভূত হন। ১৯৩৩ সালের নির্বাচনে নাৎসিদল সরকার গঠনে সমর্থ হয়। ১৯৩৪ সালে হিটলার একাধারে চ্যান্সেলর ও প্রেসিডেন্ট পদ গ্রহণ করেন। উদ্দীপকে অধ্যাপক মিহির যে সাহসী স্বপ্নদ্রষ্টার গল্প বললেন, তিনিও হিটলারের ন্যায় ছোটবেলায় মা- বাবাকে হারিয়ে ভবঘুরে জীবনযাপন করেন। তার দেশে যুদ্ধ শুরু হলে তিনি সেনাবাহিনীতে যোগ দেন। যুদ্ধে পরাজিত হয়ে দেশটি অন্যায় সন্ধি মেনে নেয়, যা তিনি মেনে নিতে পারেননি। এ কারণে তিনি দেশের জনগণকে নতুন স্বপ্নে উজ্জীবিত করে দেশের রাষ্ট্রীয় ক্ষমতা দখল করেন। উপরের আলোচনার প্রেক্ষিতে বোঝা যায়, অধ্যাপক মিহির খান ক্লাসে যে সাহসী স্বপ্নদ্রষ্টার গল্প বলেছেন তার কর্মকাণ্ডে এডলফ হিটলারের চরিত্রের প্রতিফলন ঘটেছে।"
        },
        {
          "label": "ঘ",
          "question": "উক্ত দলটি সে দেশের রাজনীতিতে নতুন ক্ষেত্র প্রস্তুত করে- তোমার মতের সপক্ষে যুক্তি দাও।",
          "explanation": "উদ্দীপকে উল্লিখিত দলটি তথা নাৎসি পার্টি জার্মানির রাজনীতিতে নতুন ক্ষেত্র প্রস্তুত করে- এ বক্তব্যটি আমি যথার্থ বলে মনে করি। নাৎসি দল ক্ষমতায় অধিষ্ঠিত হওয়ায় হিটলার জার্মানির সর্বত্র একচ্ছত্র কর্তৃত্ব প্রতিষ্ঠা করেন। ১৯৩৪ সালের ২৪ জুলাই জার্মানে নাৎসি দল ছাড়া সকল রাজনৈতিক দল নিষিদ্ধ ঘোষণা করা হয়। ভাইমার প্রজাতন্ত্রের সংবিধান কার্যত রহিত করা হয়। আইনসভার অনুমোদন ছাড়াই আইন প্রণয়ন ও শাসনকার্য পরিচালনা করা শুরু হয়। প্রাদেশিক পরিষদ বিলুপ্ত করে এককেন্দ্রিক শাসন কাঠামো গড়ে তোলা হয়। দেশের সংবাদপত্র, বেতার, শিক্ষাসহ সকল প্রতিষ্ঠানের অধিকার কেড়ে নেওয়া হয়। যেকোনো সময় দেশের যেকোনো নাগরিককে গ্রেফতার ও বিনাবিচারে আটক সাধারণ ব্যাপারে পরিণত হয়। রাজনৈতিক প্রতিপক্ষকে ঘায়েল করার জন্য বন্দি শিবির খোলা হয়। ১৯৩৪ খ্রিস্টাব্দের ৩০ জুন রাতে বার্লিন, ব্রেসলাউ, মিউনিখসহ বিভিন্ন শহরে হিটলারের বিরুদ্ধে অভ্যুত্থান ঘটানোর অভিযোগ এনে এক হাজারেরও বেশি লোককে হত্যা করা হয়। এটিকে লম্বা ছুরির রজনী বলে ভয়ার্তচিতে স্মরণ করা হয়ে থাকে। দলীয় স্বার্থ রক্ষা ও নেতৃবৃন্দের নিরাপত্তার জন্য হিটলার এক ঝটিকা বাহিনী গঠন করেন যার নাম ছিল S.A বাহিনী। এছাড়া তিনি তার ব্যক্তিগত রক্ষী বাহিনী S.S গঠন করেন। হিটলার বিরোধী কোনো শিক্ষিত মানুষের পক্ষে জার্মানিতে বসবাস করা কঠিন হয়ে পড়ে। উদ্দীপকে অধ্যাপক মিহির যে সাহসী স্বপ্নদ্রষ্টার গল্প বললেন, তিনিও হিটলারের ন্যায় ছোটবেলায় মা-বাবাকে হারিয়ে ভবঘুরে জীবনযাপন করেন। তার দেশে যুদ্ধ শুরু হলে তিনি সেনাবাহিনীতে যোগ দেন। যুদ্ধে পরাজিত হয়ে তার দেশ অন্যায় সন্ধি মেনে নেয়। যা তিনি মেনে নিতে পারেননি। এ কারণে তিনি দেশের জনগণকে নতুন স্বপ্নে উজ্জীবিত করে দেশের রাষ্ট্রীয় ক্ষমতা দখল করেন। উপরের আলোচনা থেকে সুস্পষ্ট যে, নাৎসি দল ক্ষমতার গ্রহণের পর জার্মানিতে বিরোধী রাজনৈতিক দল বা মতের কবর রচিত হয়।"
        }
      ]
    },
    {
      "number": "7",
      "uddipok": "শহিদুল ইতিহাস পড়ে দুইজন ব্যক্তি সম্পর্কে ধারণা লাভ করে। একজন জার্মানিতে একনায়কতন্ত্র চালু করেন। অন্যজন ইতালিতে ফ্যাসিবাদ প্রতিষ্ঠা করেছিলেন।",
      "tag": "NDCD 24",
      "sub_questions": [
        {
          "label": "ক",
          "question": "উড্রো উইলসন কে ছিলেন?",
          "explanation": "উড্রো উইলসন ছিলেন মার্কিন যুক্তরাষ্ট্রের ২৮তম প্রেসিডেন্ট।"
        },
        {
          "label": "খ",
          "question": "পেরেস্ত্রোইকা কী? বুঝিয়ে লিখ।",
          "explanation": "পেরেস্ত্রোইকা বলতে রাশিয়ার সোভিয়েত আমলের শেষ প্রেসিডেন্ট মিখাইল গর্বাচেভের আলোচিত উদারনৈতিক অর্থনৈতিক সংস্কার কর্মসূচিকে বোঝায়। আশির দশকের মাঝামাঝি নাগাদ সাবেক সোভিয়েত ইউনিয়নে রাজনৈতিক, অর্থনৈতিক ও অন্যান্য ক্ষেত্রে ব্যাপক পরিবর্তন শুরু হয়। মিথাইল গর্বাচেভের সংস্কারধর্মী চিন্তাভাবনা এ পরিবর্তনকে ত্বরান্বিত করে। কেউ কেউ বলেন, উদারনৈতিক নীতি গ্রহণ করে তিনি সোভিয়েত ইউনিয়নের ভাঙন রোধ করতে চেয়েছিলেন। তবে পূর্ব ইউরোপে সমাজতান্ত্রিক ব্যবস্থার পতন তথা সোভিয়েত ইউনিয়নের ভাঙনের জন্য অনেকে গর্বাচেভকেই দায়ী করে থাকেন।"
        },
        {
          "label": "গ",
          "question": "শহিদুল কোন দুই বিশ্বনেতা সম্পর্কে জ্ঞানলাভ করে? উত্ত' নেতাদ্বয়ের মতাদর্শ ব্যাখ্যা করো।",
          "explanation": "শহিদুল দুই বিশ্বনেতা হিটলার ও মুসোলিনী সম্পর্কে জ্ঞান লাভ করে। বিংশ শতাব্দীর রাজনীতির ইতিহাসে জার্মানির এডলফ হিটলার এবং ইতালির মুসোলিনী এক সুপরিচিত নাম। হিটলার ১৮৯৯ সালের এপ্রিলে অস্ট্রিয়ার ব্রাউনাউ গ্রামে জন্মগ্রহণ করেন। বাল্যকালেই পিতার মৃত্যুতে তিনি চরম দারিদ্র্যের মধ্যে বেড়ে ওঠেন। স্কুল জীবন শেষ করে তিনি অস্ট্রিয়ার রাজধানী ভিয়েনায় গমন করেন। ছবি আঁকার স্কুলে ভর্তি হতে ব্যর্থ হয়ে তিনি সেনাবাহিনীতে যোগ দিয়ে প্রথম বিশ্বযুদ্ধে অংশগ্রহণ করেন। যুদ্ধ শেষে ১৯১৯ সালে জার্মান শ্রমিক দলে যোগ দিয়ে অল্প দিনের মধ্যেই বাগ্মিতায় সকলের নজর কাড়তে সক্ষম জন। অতি দ্রুত ক্ষমতায় আরোহন করে জার্মানিতে একনায়কতান্ত্রিক শাসন প্রতিষ্ঠা করেন। অপরদিকে ফ্যাসিবাদের জনক মুসোলিনী ১৮৮৩ সালে ইতালির 'রোমানা' নামে এক গ্রামে জন্ম গ্রহণ করেন। সমাজতন্ত্রী দল কর্তৃক \"অভান্তি\" পত্রিকা থেকে বহিষ্কৃত হওয়ার পর নিজেই একটি পত্রিকা প্রকাশ করে ইতালির যুদ্ধে যোগদানের পক্ষে জনমত গঠন করে। ১৯১৯ সালে প্রথম বিশ্বযুদ্ধ শেষ হওয়ার পর মিলান শহরে একটি সম্মেলন করেন এবং এ সম্মেলনে কর্মচ্যুত সেনা ও বেকার যুবকদের নিয়ে মুসোলিনী আধা সামরিক বাহিনী গঠন করেন যার নাম 'ফ্যাসিস্ট'। মাত্র দুবছরের মধ্যেই ফ্যাসিস্টরা জনপ্রিয় হয়ে ওঠে এবং মুসোলিনী ইতালিতে ১৯২৫ সালে একনায়কতন্ত্র ফ্যাসিবাদী সরকার ব্যবস্থা চালু করে। উদ্দীপকেও দেখা যায় যে, শহিদুল ইতিহাস পড়ে যে দুইজন ব্যক্তি সম্পর্কে ধারণা লাভ করে তারমধ্যে একজন জার্মানিতে একনায়কতান্ত্রিক শাসন চালু করেন এবং অন্যজন ইতালিতে ফাসিবাদী শাসন প্রতিষ্ঠা করেন। উপরিউক্ত আলোচনায় প্রতীয়মান হয় যে, উদ্দীপকে হিটলার ও মুসোলিনীকে উল্লেখ করা হয়েছে।"
        },
        {
          "label": "ঘ",
          "question": "শাহিদুলের পঠিত নেতা দুজনের কর্মকাণ্ডের তুলনামূলক বিশ্লেষণ করো।",
          "explanation": "শহিদুলের পঠিত নেতাদ্বয় তথা হিটলার ও মুসোলিনীর কর্মকান্ডের মধ্যে সাদৃশ্য বিদ্যমান। হিটলার ও মুসোলিনী উভয়েই দুই বিশ্বযুদ্ধের মধ্যকার ইউরোপের তথা-বিশ্ব ইতিহাসের বিস্ময়কর চরিত্র। উভয়েই জাতীয়তাবাদী নেতা। তবে তারা জাতীয়তাবাদকে বিশ্বশান্তির বিরুদ্ধে ব্যবহার করেছিলেন। মুসোলিনী চেয়েছিলেন ইতালিকে বিশ্বসভায় মর্যাদার আসনে অধিষ্ঠিত করতে এবং হিটলার চেয়েছিলেন পুরো বিশ্বকে জার্মান জাতির দাসত্বের অধীনে আনতে। হিটলার জার্মান জাতিকে ঐক্যবদ্ধ করেন নাৎসিবাদ দ্বারা, অপরদিকে মুসোলিনী যুবসমাজকে বিমোহিত করেন ফ্যাসিবাদ দ্বারা। এ দুটি মতবাদই গণতন্ত্রকে অস্বীকার করে এবং 'জোর যার মুল্লুক তার' নীতিতে বিশ্বাসী। হিটলার ও মুসোলিনী দুজনেই যুদ্ধে বিশ্বাসী এবং শান্তিবাদকে অস্বীকার করে। তবে হিটলারের নাৎসিবাদ জার্মানিতে প্রতিষ্ঠিত হওয়ার পূর্ব থেকেই নাৎসি আদর্শ বিস্তার লাভ করে কিন্তু মুসোলিনীর ফ্যাসিস্ট দল ক্ষমতায় আসার অনেক পরে এর দার্শনিক ভিত্তি রচিত হয়। ইতালির মুসোলিনীর তুলনায় হিটলার অধিক ক্ষমতাশালী এবং বেশি হিংসা ও কঠোর নীতিতে বিশ্বাসী ছিলেন। তাছাড়া নাৎসিবাদ বংশগত ঐতিহ্যের ওপর, বেশি গুরুত্বারোপ করে অন্যদিকে ফ্যাসিবাদ বংশকে ততটা প্রাধান্য দেয়নি। উপরিউক্ত পর্যালোচনা হতে প্রতীয়মান হয় যে, হিটলার ও মুসোলিনীর কর্মকান্ডের মধ্যে সাদৃশ্য ও বৈসাদৃশ্য থাকলেও কর্মকৌশল ছিল একই রকম।"
        }
      ]
    },
    {
      "number": "8",
      "uddipok": "শিক্ষক জনাব 'ক' ইতিহাস বিষয়ে পড়াচ্ছিলেন। তিনি বললেন, একটি যুদ্ধের বিভীষিকা দেখে উদ্বিগ্ন হয়ে বিশ্বের শান্তিকামী মানুষ বিশ্বে স্থায়ী শান্তি প্রতিষ্ঠার লক্ষ্যে ১৯৪৫ সালে একটি আন্তর্জাতিক সংগঠন প্রতিষ্ঠা করে। বর্তমানে এটি বিশ্বের সর্ববৃহৎ আন্তর্জাতিক সংগঠন। তারপর এই সংগঠন প্রতিষ্ঠার পটভূমিতে স্বাক্ষরিত বিভিন্ন সনদের কথা আলোচনা করলেন।",
      "tag": "NDCD 24",
      "sub_questions": [
        {
          "label": "ক",
          "question": "বাংলাদেশ কত সালে জাতিসংঘের সদস্যপদ লাভ করে?",
          "explanation": "বাংলাদেশ ১৯৭৪ সালে জাতিসংঘের সদস্যপদ লাভ করে।"
        },
        {
          "label": "খ",
          "question": "ফ্যাটম্যান কী? বুঝিয়ে লিখ।",
          "explanation": "ফ্যাটম্যান একটি আণবিক বোমার সাংকেতিক নাম, যা দ্বিতীয় বিশ্বযুদ্ধে মার্কিন যুক্তরাষ্ট্র প্রতিপক্ষ জাপানের বিরুদ্ধে ব্যবহার করে।দ্বিতীয় বিশ্বযুদ্ধের শেষদিকে ১৯৪৫ সালের ৯ আগস্ট জাপানের নাগাসাকি শহরে যুক্তরাষ্ট্র বিমান থেকে ফ্যাটম্যান নামের আণবিক বোমাটি নিক্ষেপ করে। বিশ্বে অকল্পনীয় ধ্বংসক্ষমতার আণবিক বোমার সেটাই ছিল প্রথম। ব্যবহার। বোমাটির আঘাতে নাগাসাকির প্রায় ৩৯ হাজার মানুষ তাৎক্ষণিকভাবেই নিহত হয়। বিস্ফোরণে আহত ও অগ্নিদগ্ধ হাজারো লোক পরে মারা যায়। এ ছাড়া ভয়াবহ তেজস্ক্রিয়তার প্রভাবে বহুদিন ধরে শত শত লোক অসুস্থ হয়ে মৃত্যুবরণ করে। জন্ম নেয় বহু বিকলাঙ্গ শিশু।"
        },
        {
          "label": "গ",
          "question": "উদ্দীপকে ইঙ্গিতকৃত সংগঠনটির লক্ষ্য ও উদ্দেশ্য বর্ণনা করো।",
          "explanation": "উদ্দীপকে বর্তমান বিশ্বের সর্ববৃহৎ আন্তর্জাতিক প্রতিষ্ঠান জাতিসংঘের কথা বলা হয়েছে। এই সংস্থার মূল উদ্দেশ্য হিল যুদ্ধ ও ধ্বংসের হাত থেকে বিশ্বকে রক্ষা করা। বিশ্বশান্তি প্রতিষ্ঠায় জাতিসংঘ গঠনের উদ্যোগ দ্বিতীয় বিশ্বযুদ্ধ শুরুর অব্যবহিত পরেই শুরু হয়েছিল। বলা হয়, প্রথম বিশ্বযুদ্ধের পর গঠিত লীগ অব নেশনসের ধ্বংসস্তূপের ওপর গড়ে ওঠে জাতিসংঘ। যুদ্ধ ঠেকাতে জাতিপুঞ্জের ব্যর্থতা থেকে শিক্ষা নিয়ে দ্বিতীয় বিশ্বযুদ্ধের পর ১৯৪৫ সালের । ২৪ অক্টোবর জাতিসংঘ প্রতিষ্ঠা লাভ করে। জাতিসংঘের অন্যতম প্রধান উদ্দেশ্য হলো বিরোধ মীমাংসা করে সব রাষ্ট্রের মধ্যে বন্ধুত্বপূর্ণ সম্পর্ক স্থাপন করা। জাতিসংঘ সনদের ১নং ধারায় এর লক্ষ্য ও উদ্দেশ্য সম্পর্কে বলা হয়েছে। প্রথমত, আন্তর্জাতিক যুদ্ধ, বিরোধ, উত্তেজনা প্রশমন এবং আন্তর্জাতিক বিরোধের শান্তিপূর্ণ মীমাংসা করা জাতিসংঘের প্রধান উদ্দেশ্য। দ্বিতীয়ত, প্রত্যেক রাষ্ট্রের সমতা ও আত্মনিয়ন্ত্রণের অধিকার স্বীকার করে নিয়ে বিভিন্ন রাষ্ট্রের মধ্যে পারস্পরিক সৌহাদ্য স্থাপন করা। তৃতীয়ত, বিশ্বের বিভিন্ন অঞ্চলে বসবাসকারী মানবগোষ্ঠীর অর্থনৈতিক ও সামাজিক কল্যাণের জন্য সমবেত প্রচেষ্টা গ্রহণ করা। চতুর্থত, এসব সাধারণ লক্ষ্য অর্জনের জন্য জাতিসংঘের মাধ্যমে বিভিন্ন দেশের কার্যকলাপের মধ্যে সামঞ্জস্য বিধান করা।"
        },
        {
          "label": "ঘ",
          "question": "উক্ত সংগঠনটি গঠনের পটভূমি বিশ্লেষণ করো।",
          "explanation": "উদ্দীপকে ইঙ্গিতকৃত সংগঠনের সাথে জাতিসংঘ সাদৃশ্যপূর্ণ। পৃথিবীতে স্থায়ী শান্তি স্থাপনের প্রচেষ্টা নতুন কিছু নয়। দ্বিতীয় বিশ্বযুদ্ধোত্তর পৃথিবীতে স্থায়ী শান্তি স্থাপনের সামরিক, রাজনৈতিক ও কুটনৈতিক উদ্যোগের ফসল হলো জাতিসংঘ। যুদ্ধকালীন মিত্রশক্তির রাষ্ট্রনেতারা তাদের আলোচনা বৈঠকে ও ঘোষণাগুলোতে কতগুলো নীতি গ্রহণ করেছিলেন। এ সম্মেলনগুলোতে শুধু সমরনীতি বিষয়ক সিদ্ধান্ত হয়নি। এতে কতকগুলো রাজনৈতিক ও কূটনৈত্রিক সিদ্ধান্ত গৃহীত হয়েছিল। এ বিশ্ব নেতাদের মধ্যে অগ্রণী ভূমিকা পালন করেছিলেন। ব্রিটেনের প্রধানমন্ত্রী উইনস্টন চার্চিল, আমেরিকার প্রেসিডেন্ট ফ্রাঙ্কলিন ডি, বুজভেল্ট এবং রাশিয়ার প্রেসিডেন্ট জোসেফ স্ট্যালিন। এ সকল নেতা ছাড়াও অন্যা বিশ্বনেতারা জাতিসংঘ গঠনের জন্য আহ্বান করেছেন লন্ডন ঘোষণা, আটলান্টিক সনদ প্রভৃতি। তারা মিলিত হয়েছেন কাসাব্লাংকা সম্মেলন ও ডাম্বারটন ওকক্স সম্মেলনে। যার ফলে ১৯৪৫ সালের ২৪ অক্টোবর ৫১টি রাষ্ট্রের প্রতিনিধিদের এক মহাসম্মেলনের মধ্য দিয়ে বিশ্ব ইতিহাসের সর্বশ্রেষ্ঠ সংগঠন জাতিসংঘ প্রতিষ্ঠা লাভ করে। বস্তুত বিশ্ব নেতৃবৃন্দের চার বছরের নিরলস প্রচেস্টার ফসল হলো জাতিসংঘ। উপরের আলোচনা থেকে প্রতীয়মান হয়, বিশ্ব ইতিহাসের এক দুর্যোগময় পরিস্থিতিতে বিশ্বশান্তি ও নিরাপত্তার আশার আলো প্রজ্জলিত করে জাতিসংঘের জন্ম।"
        }
      ]
    },
    {
      "number": "9",
      "uddipok": "আন্তর্জাতিক একটি প্রতিষ্ঠানের প্রতিনিধি হিসেবে আলফানসো আলমিডা বাংলাদেশে সফর করেন এবং সরকারের প্রতিনিধিদের সাথে বৈঠক করেন। তিনি যে প্রতিষ্ঠানে কর্মরত সেই প্রতিষ্ঠানে শুরুতে সদস্য সংখ্যা ছিল ৫১টি। বর্তমানে এই প্রতিষ্ঠানের সদস্য সংখ্যা ১৯৩টি। এছাড়া মোট ৬টি সংস্থার সমন্বয়ে এই প্রতিষ্ঠানে শুরুতে সদস্য সংখ্যা ছিল ৫১টি। বর্তমানে এই প্রতিষ্ঠানের সদস্য সংখ্যা ১৯৩টি। এছাড়া মোট ৬টি সংস্থার সমন্বয়ে এই প্রতিষ্ঠান গড়ে ওঠে।.",
      "tag": "NDCD 24",
      "sub_questions": [
        {
          "label": "ক",
          "question": "গর্বাচেভ কে ছিলেন?",
          "explanation": "গর্বাচেভ ছিলেন সাবেক সোভিয়েত ইউনিয়নের সর্বশেষ প্রেসিডেন্ট।"
        },
        {
          "label": "খ",
          "question": "স্নায়ুযুদ্ধে NATO-এর ভূমিকা ব্যাখ্যা করো।",
          "explanation": "স্নায়ুযুদ্ধে NATO ব্যাপক প্রভাব ফেলেছিল। ১৯৪৯ সালে NATO চুক্তির দ্বারা যুক্তরাষ্ট্র ইউরোপের ১১টি দেশের সাথে ২০ বছরের জন্য আত্মরক্ষামূলক সামরিক চুক্তি সম্পাদন করে। এদিকে NATO এর বিপরীত শক্তি হিসেবে কমিউনিস্ট দেশগুলো রাশিয়ার নেতৃত্বে ওয়ারস চুক্তি (Warsaw Pact) করে। ফলে স্নায়ুযুদ্ধের তীব্রতা আরও ব্যাপক হয়ে ওঠে।"
        },
        {
          "label": "গ",
          "question": "আলমিডা যে প্রতিষ্ঠানে কর্মরত সে প্রতিষ্ঠানের নিরাপত্তা পরিষদের গঠন..ও কার্যাবলি আলোচনা করো।",
          "explanation": "আলমিডা যে প্রতিষ্ঠানে কর্মরত সে প্রতিষ্ঠান অর্থাৎ জাতিসংঘের নিরাপত্তা পরিষদ গঠিত হয় ১৫টি সদস্য রাষ্ট্র নিয়ে। জাতিসংঘের মূল নির্বাহী ক্ষমতার অধিকারী নিরাপত্তা পরিষদ। আন্তর্জাতিক শান্তি ও নিরাপত্তা রক্ষার প্রাথমিক ও প্রধান দায়িত্ব এ পরিষদের। শুরুতে ৫টি স্থায়ী ও ৬টি অস্থায়ী সদস্য সাকুল্যে ১১টি সদস্য রাষ্ট্র নিয়ে নিরাপত্তা পরিষদ গঠিত ছিল। ১৯৬৫ থেকে ১০টি অস্থায়ী সদস্য নিয়ে নিরাপত্তা পরিষদের মোট সদস্য সংখ্যা হয় ১৫ এবং ৯ টি সদস্যের ঐকমত্যের ভিত্তিতে এ পরিষদ সিদ্ধান্ত গ্রহণ করতে পারে। তবে স্থায়ী ৫টি সদস্য রাষ্ট্রের (মার্কিন যুক্তরাষ্ট্র, ব্রিটেন, ফ্রান্স, চীন ও সোভিয়েত ইউনিয়ন) যেকোনো রাষ্ট্র ভেটো দিলে কোনো প্রস্তাব গ্রহণ করা যায় না। অস্থায়ী সদস্যগণ ২ বছরের জন্য সাধারণ পরিষদ কর্তৃক নির্বাচিত হন। তাই বলা যায়, আলমিডা যে প্রতিষ্ঠানে কর্মরত সেটি হলো জাতিসংঘ। আর এর নিরাপত্তা পরিষদ গঠিত হয় ৫টি স্থায়ী ও ১০ অস্থায়ী অর্থাৎ মোট ১৫টি রাষ্ট্রের সমন্বয়ে।"
        },
        {
          "label": "ঘ",
          "question": "তুমি কি মনে করো, ১৯৩ টি রাষ্ট্র নিয়ে উক্ত প্রতিষ্ঠানের সাধারণ পরিষদ গঠিত? মতামত দাও।",
          "explanation": "হ্যাঁ, আমি মনে করি ১৯৩ টি রাষ্ট্র নিয়ে উক্ত প্রতিষ্ঠান অর্থাৎ জাতিসংঘের সাধারণ পরিষদ গঠিত। জাতিসংঘের ১৯৩টি সদস্যভুক্ত প্রতিটি দেশের ৫ জন করে প্রতিনিধির সমন্বয়ে সাধারণ পরিষদ গঠিত। তবে প্রতিটি দেশের ভোট একটি করে। ১ জন সভাপতি, ২১ জন সহসভাপতি ও ৭ জন স্থায়ী কমিটির সভাপতি নিয়ে এ পরিষদ গঠিত। কমিটিগুলো হলো রাজনৈতিক ও নিরাপত্তা সংক্রান্ত কমিটি, অর্থনীতি সংক্রান্ত কমিটি, সামাজিক ও সাংস্কৃতিক কমিটি, শাসনতান্ত্রিক ও আয়-ব্যয় সংক্রান্ত কমিটি, আইন সংক্রান্ত কমিটি। প্রতিবছর এ পরিষদ একবার অধিবেশনে মিলিত হয়। তবে নিরাপত্তা পরিষদের অনুরোধে বিশেষ জরুরি সভা কিংবা সংখ্যাগরিষ্ঠ সদস্য চাইলে বিশেষ অধিবেশন ডাকা যেতে পারে। এ সভায় জাতিসংঘ সনদের এখতিয়ারভুক্ত সকল বিষয় আলোচনা করা যায় এবং সংখ্যাগরিষ্ঠের ভোটে প্রস্তাব গৃহীত হয়। এরূপে গৃহীত প্রস্তাব তিন ভাগের দুই ভাগ সদস্যের সম্মতি এবং নিরাপত্তা পরিষদের অনুমতি সাপেক্ষে কার্যকর করা যায়। পরিশেষে বলা যায়, সকল সদস্য রাষ্ট্র নিয়ে জাতিসংঘের সাধারণ পরিষদ গঠিত এবং এর কার্যক্রম পরিচালিত হয়।"
        }
      ]
    },
    {
      "number": "10",
      "uddipok": "ইতিহাস শিক্ষক শ্রেণিকক্ষে স্নায়ুযুদ্ধ সম্পর্কে একটি অনুচ্ছেদ লিখে তাকে দেখাতে বললে, একজন ছাত্র পয়েন্টের আকারে লিখে দেখায়- ১. স্নায়ুযুদ্ধের ধারণা ২. স্নায়ুযুদ্ধের সংজ্ঞা ৩. স্নায়ুযুদ্ধের উদ্ভব",
      "tag": "NDCD 24",
      "sub_questions": [
        {
          "label": "ক",
          "question": "ফুলটন বক্তৃতা কে প্রদান করেন?",
          "explanation": "ফুলটন বক্তৃতা প্রদান করেন ব্রিটিশ প্রধানমন্ত্রী উইন্সটন চার্চিল।"
        },
        {
          "label": "খ",
          "question": "জারতন্ত্রের অযোগ্যতাই জারতন্ত্রকে সংকটে নিক্ষেপ করে- উক্তিটি বিশ্লেষণ করো।",
          "explanation": "গণবিচ্ছিন্ন থাকার কারণে রাশিয়ার জার সরকার সামাজিক ও নৈতিক দিক থেকে ছিল চরম দুর্বল। জারতন্ত্রের এ অযোগ্যতাই জারতন্ত্রকে সংকটে নিক্ষেপ করে। রাশিয়ায় জারতন্ত্রের নিষ্পেষণমূলক শাসনের ফলে জারতন্ত্রের বিরুদ্ধে অব্যাহত গুপ্ত আন্দোলনের মাঝেই ১৯০৫ সালে রুশ-জাপান যুদ্ধে রাশিয়ার পরাজয় ঘটলে জার সরকারের দুর্বলতা প্রকাশ পায়। এতে জার সরকারের জনপ্রিয়তা হ্রাস পায় এবং রাশিয়ার সর্বত্র গণতান্ত্রিক সংস্কার ও কৃষকদের হাতে ভূমি দেয়ার দাবিতে বিদ্রোহ আরম্ভ হয়। কল-কারখানার শ্রমিকরা ধর্মঘট শুরু করে। ভূমি দাসরা জামিদারদের 'ম্যানর' বা খামার পুড়িয়ে দেয়। জার সরকারের দুর্বলতায় এসব আন্দোলন সামাল দেওয়া যায়নি।"
        },
        {
          "label": "গ",
          "question": "উদ্দীপকে উল্লিখিত ১ নং পয়েন্টটি ব্যাখ্যা করো।",
          "explanation": "বাউদ্দীপকে আলোচিত ১নং পয়েন্টটি হলো স্নায়ুযুদ্ধের ধারণা। স্নায়ুযুদ্ধ এমন এক প্রকার যুদ্ধাবস্থাকে নির্দেশ করে যা যুদ্ধও নয় আবার যুদ্ধের অনুপস্থিতি বা শান্তিও নয়। স্নায়ুযুদ্ধকে কেউ কেউ অস্বস্তিকর শান্তি বলে অভিহিত করেছেন এবং স্নায়ুযুদ্ধকালীন সময়কে সশস্ত্র শান্তির যুগ বললে অত্যুক্তি হবে না। দ্বিতীয় বিশ্বযুদ্ধ পরবর্তী সময়ে দুটি পরাশক্তির উত্থান ঘটে এবং পূর্বেকার পরাশক্তি ব্রিটেন ও ফ্রান্স যুদ্ধে জয়লাভ করলেও তাদের বিধ্বস্ত অর্থনীতির কারণে বিশ্বকে পূর্বের মতো নেতৃত্ব দেওয়ার অবস্থায় ছিল না। ১৯১৭ সালে রুশ সমাজতান্ত্রিক বিপ্লবের পথ ধরে সোভিয়েত ইউনিয়ন একটি সমৃদ্ধ দেশে পরিণত হয় এবং মার্কিন যুক্তরাষ্ট্রকে মোকাবিলা করার মতো শক্তি অর্জন করে। দুটি দেশের আদর্শিক দ্বন্দ্বকে কেন্দ্র করে ইউরোপের রাষ্ট্রগুলোও বিভক্ত হয়ে দুই শিবিরে যোগ দেয় কিন্তু উভয় দেশই সযত্নে যুদ্ধ এড়িয়ে চলে এবং দ্বিতীয় বিশ্বযুদ্ধ পরবর্তী সময়ে মার্কিন যুক্তরাষ্ট্র ও সোভিয়েত ইউনিয়নের এরূপ যুদ্ধ যুদ্ধ খেলাকেই স্নায়ুযুদ্ধ বা Cold war বলে অভিহিত করা হয়েছে।"
        },
        {
          "label": "ঘ",
          "question": "উদ্দীপকে উল্লিখিত ৩নং পয়েন্টটি তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকের উল্লেখিত ৩নং পয়েন্টটি স্নায়ুযুদ্ধের উদ্ভব সম্পর্কে ধারণা দেয়। দ্বিতীয় বিশ্বযুদ্ধের পূর্বেই মার্কিন যুক্তরাষ্ট্র এবং সোভিয়েত ইউনিয়ন আদর্শগত কারণে পরস্পরের প্রতিপক্ষে পরিণত হয়েছিল এবং দ্বিতীয় বিশ্বযুদ্ধে নাৎসিবাদের ব্যাপক প্রসারে উদ্বিগ্ন হয়ে মিত্রপক্ষের মার্কিন প্রেসিডেন্ট রুজভেন্ট এবং ব্রিটিশ প্রধানমন্ত্রী উইনস্টন চার্চিল সব বিভেদকে দূরে ঠেলে সোভিয়েত ইউনিয়নকে মৈত্রী জোটে গ্রহণ করেছিলেন। কিন্তু দ্বিতীয় বিশ্বযুদ্ধের পরপরই রুজভেল্টের মৃত্যু এবং উইনস্টন চার্চিল ক্ষমতাচ্যুত হলে যুক্তরাষ্ট্র ও ব্রিটেনে যথাক্রমে হ্যারি এস, ট্রুম্যান ও এটলি ক্ষমতাসীন হন এবং এ দুজন পূর্বতন দুজন বিশ্ব নেতার চেয়ে অনেকটা অদূরদর্শী এবং অনেকটা অসহনশীল রাজনীতিবিদ ছিলেন। ফলে মিত্রপক্ষের বিশ্বনেতৃবৃন্দের মধ্যে বিশ্বযুদ্ধকালীন যে সমঝোতা ছিল তা বিনষ্ট হয় এবং রাশিয়ার পশ্চিম সীমান্ত পথে রাশিয়া বরাবরই জার্মানি দ্বারা আক্রান্ত হওয়ায় হুমকির মুখে ছিল। দ্বিতীয় বিশ্বযুদ্ধের শেষ কয়েক মাস সোভিয়েত ইউনিয়নের সামরিক বাহিনী মধ্য ও পূর্ব ইউরোপের সম্পূর্ণ অংশ দখল করে নেয় এবং রুশ বাহিনী পূর্ব ইউরোপের দেশগুলোর কমিউনিস্ট দলগুলোকে সাহায্য করতে থাকে। তাই তারা নতুন প্রেসিডেন্ট ট্রুম্যানকে সোভিয়েত ইউনিয়নের প্রতি কড়া নীতি প্রয়োগের জন্য প্ররোচিত করেন। এর ফলে রুশ-মার্কিন স্নায়ুযুদ্ধ তীব্র আকার ধারণা করে।"
        }
      ]
    },
    {
      "number": "11",
      "uddipok": "আধিপত্য বিস্তারকে কেন্দ্র করে দুটি রাজ্যের মধ্যে প্রবল যুদ্ধের সম্ভাবনা দেখা দেয়। আগে থেকেই তাদের মধ্যে মতাদর্শগত দ্বন্দ্ব বিরাজমান ছিল। দুই শক্তির দ্বন্দ্বের কারণে সমগ্র অঞ্চলে চরম উত্তেজনা বিরাজ করেছিল। শেষ পর্যন্ত একটি শক্তির পতনের মধ্য দিয়ে এর অবসান ঘটে।",
      "tag": "NDCD 24",
      "sub_questions": [
        {
          "label": "ক",
          "question": "বার্লিন প্রাচীর কত সালে ভাঙ্গা হয়?",
          "explanation": "বার্লিন প্রাচীর ভাঙা হয় ১৯৮৯ সালে।"
        },
        {
          "label": "খ",
          "question": "ট্রুম্যান ডকট্রিন কী? ব্যাখ্যা করো।",
          "explanation": "পূর্ব ইউরোপীয় দেশসমূহে সাম্যবাদ প্রতিষ্ঠিত হলে এর প্রসার রোধে ১৯৪৭ সালে ১২ মার্চ প্রেসিডেন্ট ট্রুম্যান তার 'টুম্যান ডকট্রিন' কংগ্রেসের সামনে উপস্থাপন করেন। কংগ্রেসে তিনি বলেন, 'মার্কিন পররাষ্ট্রনীতির উদ্দেশ্য হলো এমন একটি আন্তর্জাতিক পরিবেশ তৈরি করা, যার ফলে সব জাতি স্বাধীনভাবে বল প্রয়োগ ছাড়াই বসবাস করতে পারবে।"
        },
        {
          "label": "গ",
          "question": "উদ্দীপকে উল্লিখিত যুদ্ধ অবসানে মিখাইল গর্বাচেভের ভূমিকা- আলোচনা করো।",
          "explanation": "উদ্দীপকে উল্লিখিত যুদ্ধের সাথে স্নায়ুযুদ্ধ সাদৃশ্যপূর্ণ। স্নায়ুযুদ্ধের অবসানে মিখাইল গর্বাচেভের ভূমিকা অপরিসীম। কোনো পরিস্থিতিই বিশ্বে চিরস্থায়িত্ব লাভ করে না। সময়ের পরিক্রমায় • নিয়মের অধীনেই স্নায়ুযুদ্ধের অবসান ঘটে। স্নায়ুযুদ্ধের অবসানে যার অবদান অবিস্মরণীয় তিনি হলেন মিখাইল গর্বাচেভ। মিখাইল গর্বাচেভ ১৯৮৭ খ্রিস্টাব্দে সোভিয়েত ইউনিয়নের ক্ষমতা লাভ করে স্থবির অর্থনীতি, শাসক দলের অভ্যন্তরে দুর্নীতি, সোভিয়েত সমাজব্যবস্থার অবক্ষয়, সমাজতন্ত্রের বিকৃতি, স্নায়ুযুদ্ধের ভয়াবহ রূপ প্রভৃতি লক্ষ করেন। গর্বাচেভ এ সমস্যা মোকাবিলার জন্য 'গ্লাসনস্ত' (উদারনীতি) ও 'পেরেস্ত্রোইকা' (পুনর্গঠন) কর্মসূচি গ্রহণ করেন। তার কর্মসূচি পশ্চিমা বিশ্বে সমাদৃত হলে স্নায়ুযুদ্ধের আবহ ছয়ংক্রিয়ভাবে কমতে শুরু করে।১৯৯১ সালের জুন মাসে গর্বাচেভ অভ্যন্তরীণ সংস্কার ও পররাষ্ট্রনীতির কৌশলগত পরিবর্তনের মাধ্যমে পশ্চিমা বিশ্বকে জানান যে, সোভিয়েত ইউনিয়ন পশ্চিমের প্রতি সহযোগিতার হাত প্রসারিত করতে আগ্রহী। এ সময় তাকে লন্ডনে অনুষ্ঠিত বৃহৎ সাতটি শিল্পোন্নত দেশের শীর্ষ সম্মেলনে অংশগ্রহণের আমন্ত্রণ জানানো হয়। এভাবে গর্বাচেভ পশ্চিমা বিশ্বের সাথে চিরাচরিত্র কমিউনিস্টদের সংঘাতের নীতি পরিবর্তন করে স্নায়ুযুদ্ধের অবসানে সহায়তা করেন, যার চূড়ান্ত পদক্ষেপ হিসেবে মিখাইল গর্বাচেভ ১৯৮৯ সালের ৩ ডিসেম্বর মার্কিন প্রেসিডেন্ট জর্জ বুশের সাথে মাল্টায় অনুষ্ঠিত এক শীর্ষ বৈঠকে স্নায়ুযুদ্ধ অবসানের সরকারি ঘোষণা দেন। পরিশেষে বলা যায়, এত কম সময়ের মাধ্যমে ইতিহাসে কোনো ব্যক্তির অবদান মূল্যায়ন করা প্রায় অসম্ভব হলেও এ কথা বলা যায় যে, মিখাইল গর্বাচেভের মতো গণতন্ত্রমনা শাসক যদি সোভিয়েত ইউনিয়নের ক্ষমতায় না আসতেন তাহলে এখনও হয়তো বিশ্ববাসী স্নায়ুযুদ্ধের অকল্পনীয় আতঙ্কের মধ্যে বাস করত।"
        },
        {
          "label": "ঘ",
          "question": "উদ্দীপকে উল্লিখিত যুদ্ধের প্রথম পর্যায়- ব্যাখ্যা করো।",
          "explanation": "উদ্দীপকে উল্লিখিত যুদ্ধের সাথে স্নায়ুযুদ্ধের সাদৃশ্য রয়েছে। স্নায়ুযুদ্ধের প্রথম পর্যায় হলো সূচনা পর্ব। স্নায়ুযুদ্ধের প্রথম পর্যায় ১৯৪৫ থেকে ১৯৫৩ সাল পর্যন্ত বিস্তৃত। ১৯৪৫ সালে রাশিয়ার কৃষ্ণসাগর তীরবর্তী ক্রিমিয়ার ইয়াল্টা নগরীতে দ্বিতীয় বিশ্বযুদ্ধ পরবর্তী বিশ্ব পরিস্থিতি নিয়ন্ত্রণে বৃহৎ শক্তিগুলো মিলিত হয়। এ সম্মেলনের প্রভাবশালী তিন বিশ্বনেতা ছিলেন মার্কিন প্রেসিডেন্ট বুজভেল্ট, ব্রিটেনের প্রধানমন্ত্রী চার্চিল এবং রাশিয়ার প্রেসিডেন্ট জোসেফ স্ট্যালিন। এ সম্মেলনে রাশিয়ার নানা প্রস্তাব ইঙ্গ-মার্কিন নেতৃবৃন্দ নীতিগতভাবে মেনে নিলেও কার্যত সমর্থন করেননি। ফলশ্রুতিতে মধ্য ও পূর্ব ইউরোপে রুশ দখলদারিত্ব বৃদ্ধি পেলে মার্কিন যুক্তরাষ্ট্র যে প্রতিরক্ষা নীতি গ্রহণ করে তা স্নায়ুযুদ্ধকে এগিয়ে নেয়। এরপর ১৯৪৬ সালের ৫ মার্চ প্রাক্তন ব্রিটিশ প্রধানমন্ত্রী চার্চিল তার এক বক্তৃতায় পূর্ব ইউরোপের দেশগুলোর ওপর থেকে সোভিয়েত প্রভাবমুক্ত করার জন্য মার্কিন যুক্তরাষ্ট্রের ওপর দায়িত্ব অর্পণ করেন। চার্চিলের এ বক্তৃতা ফুলটন বক্তৃতা নামে পরিচিত। ফুলটন বক্তৃতার দ্বারা প্রভাবিত হয়ে মার্কিন প্রশাসন কমিউনিস্ট আতঙ্কে সোভিয়েত আগ্রাসন প্রতিরোধে নড়েচড়ে বসে। এমন সময় মার্কিন দূতাবাসের একজন উচ্চপদস্থ কর্মকর্তা জর্জ কিল্লানের থিসিস প্রকাশিত হয়। কিল্লানের থিসিসে মস্কোর প্রভাব বলয়কে নির্দিষ্ট এরিয়ার মধ্যে সীমাবদ্ধ রাখার তথা বোতল বন্দি করার কথা বলা হয়। কিল্লানের থিসিসের পর মার্কিন প্রেসিডেন্ট-তার ট্রুম্যান ডকট্রিন ঘোষণা করেন এবং ইরান, ভূমধ্যসাগর ও কৃষ্ণসাগর অঞ্চলে বোতলবন্দি তত্ত্বের সফল প্রয়োগ ঘটিয়ে মস্কোকে পশ্চাদপসরণে বাধ্য করেন। ট্রুম্যান নীতির পর গ্রিস ও তুরস্কে মার্কিন নীতি, মার্শাল পরিকল্পনা, ন্যাটো গঠন, কোরীয় যুদ্ধ এবং চীনের সমাজতান্ত্রিক বিপ্লবে মার্কিন বিরোধিতা প্রভৃতি স্নায়ুযুদ্ধের প্রথম পর্যায়কে আলোচিত করেছিল। সর্বোপরি বলা যায়, বিভিন্ন ঘটনাবলির জন্য স্নায়ুযুদ্ধের প্রথম পর্যায় ছিল উল্লেখযোগ্য।"
        }
      ]
    }
  ]
}