{
  "title": "ক্যান্টনমেন্ট কলেজ, রংপুর ২০২৩",
  "subtitle": "ইতিহাস (11)",
  "questions": [
    {
      "number": "1",
      "uddipok": "ব্রিটিশ ভারতের ইতিহাসে লর্ড ডালহৌসি ছিলেন সাম্রাজ্যবাদী শাসক। ভারতে ব্রিটিশ শক্তিকে সুসংহত করতে নানা অপকৌশলের আশ্রয় নিতেও তিনি দ্বিধা করেননি। নানা কারণে তিনি ভারতবাসীর বিরাগভাজন হলেও সংস্কার কর্ম করে ডালহৌসি জননন্দিত হয়েছিলেন।",
      "tag": "CPSCR 23",
      "sub_questions": [
        {
          "label": "ক",
          "question": "The Persian Letters' গ্রন্থের রচয়িতা কে?",
          "explanation": "The Persian Letters' গ্রন্থের রচয়িতা হলেন ফরাসি দার্শনিক মন্টেস্কু।"
        },
        {
          "label": "খ",
          "question": "The Legion of Honour কী? বুঝিয়ে লেখ।",
          "explanation": "The Legion of Honour, হলো নেপোলিয়ন বোনাপার্ট কর্তৃক প্রতিষ্ঠিত ফরাসি সরকারের একটি আদেশ বা সম্মাননা। ১৮০২ সালের ১৯ মে প্রথম ফরাসি প্রজাতন্ত্রে \"The Legion of Honour প্রতিষ্ঠিত হয়েছিল। এটি ফ্রান্সের সর্বোচ্চ সম্মাননা এবং পাঁচটি ডিগ্রিতে বিভক্ত। ডিগ্রিগুলো হলো- Chevalier (নাইট), Officer (অফিসার), Commandeur (কমান্ডার), Grand Officer (গ্র্যান্ড অফিসার) এবং Grand-Croix (গ্র্যান্ড ক্রস)।"
        },
        {
          "label": "গ",
          "question": "উদ্দীপকের লর্ড ডালহৌসির সাথে অষ্টাদশ শতকের ইউরোপের কোন নৃপতির সাদৃশ্য রয়েছে? পাঠ্যবইয়ের আলোকে তার আইন সংস্কার আলোচনা করো।",
          "explanation": "উদ্দীপকের লর্ড ডালহৌসির সাথে ফরাসি নৃপতি নেপোলিয়ন বোনাপার্টের সাদৃশ্য রয়েছে। উদ্দীপকে বর্ণিত লর্ড ডালহৌসির ন্যায় নেপোলিয়নও সাম্রাজ্যবাদী শাসক ছিলেন। এছাড়া ডালহৌসি যেমন নানা কারণে ভারতবাসীর বিরাগভাজন হলেও সংস্কার কাজ করে জননন্দিত হয়েছিলেন, তেমনিভাবে ফরাসি বিপ্লবের পর দেশকে সুসংহত করার জন্য বিভিন্ন কর্মসূচি গ্রহণ করে প্রাথমিক অবস্থায় নেপোলিয়ন সমালোচিত হলেও পরবর্তীতে তিনি তার সংস্কার কাজের মাধ্যমে জনপ্রিয় হন। তিনি এখনও ফ্রান্সের ইতিহাসে নন্দিত হয়ে আছেন। নেপোলিয়নের সবচেয়ে গুরুত্বপূর্ণ সংস্কার হলো তার আইন সংস্কার। প্রাক-বিপ্লব যুগে ফ্রান্সে বিভিন্ন ধরনের আইন প্রচলিত ছিল। নেপোলিয়ন স্থির করেন যে, বিপ্লবের অন্যতম আদর্শ 'সাম্য'-কে স্বীকার করে ফ্রান্সে নতুন সমাজ গঠনের জন্য আইনগুলোকে সংকলন ও পরিমার্জন করা দরকার। এ উদ্দেশ্যে তিনি বিচক্ষণ আইনজের সমন্বয়ে একটি আইন কমিশন গঠন করেন। নেপোলিয়ন এই কমিশনের সুপারিশক্রমে ফ্রান্সে যে আইনসমূহ চালু করেন তা. নেপোলিয়ন আইনবিধি (Code of Napoleon) নামে পরিচিত। এই কোড, অব নেপোলিয়নে প্রায় ২২৮৭টি (মতান্তরে ২২৮১টি) ধারা ছিল। উক্ত ধারাগুলো আবার তিন ভাগে বিভক্ত ছিল। যথা- ১. দেওয়ানি আইন ২. ফৌজদারি আইন ও ৩. বাণিজ্যিক আইন। নেপোলিয়নের এ আইনবিধির মূলনীতি ছিল সাম্য ও মৈত্রী স্থাপন। তিনি এই আইনবিধিতে আইনের চোখে সবার সমান অধিকার প্রদান করেন। এছাড়া তিনি তার 'আইনবিধিতে বৈপ্লবিক চিন্তাধারা ও রোমান আইনের এক অপূর্ব সমন্বয় সাধন করেন। উপরের আলোচনার পরিপ্রেক্ষিতে বলা যায়, নেপোলিয়ন তার আইন সংস্কারের মাধ্যমে ফ্রান্সের ইতিহাসে অমর হয়ে আছেন।"
        },
        {
          "label": "ঘ",
          "question": "তুমি কি মনে করো, উক্ত নৃপতি সংস্কারকাজে সফল হয়েছিলেন? তোমার মতামত দাও।",
          "explanation": "হ্যাঁ, আমি মনে করি উক্ত নৃপতি তথা নেপোলিয়ন বোনাপার্ট সংস্কার কাজে সফল হয়েছিলেন। নেপোলিয়ন ১৮০৪ সালে ফ্রান্সে সর্বময় ক্ষমতার অধিকারী হয়ে ফ্রান্সের প্রাচীন ঘুণেধরা সমাজকে নতুন রূপদান করার জন্য সংস্কার কাজে হাত দেন। ফলে অল্প সময়ের মধ্যে ফ্রান্সের দৈনন্দিন জীবনে-শান্তি-শৃঙ্খলা ও নিরাপত্তা ফিরে আসে। নেপোলিয়ন বোনাপার্ট প্রশাসন, অর্থনীতি, আইন, বিচার, শিক্ষা, ধর্ম প্রভৃতি সংস্কার করে ফ্রান্সের আধুনিকীকরণে গুরুত্বপূর্ণ ভূমিকা রাখেন। সংস্কার কাজের মধ্য দিয়ে তিনি সমাজকে সংগঠিত করেছিলেন। তিনি তার অর্থনৈতিক সংস্কারের মাধ্যমে কৃষকদের যেমন অর্থনৈতিক অধিকারের নিশ্চয়তা দিয়েছিলেন, তেমনি বুর্জোয়া শ্রেণিকে কাঙ্ক্ষিত সামাজিক সমতা দিয়েছিলেন। এ কারণে তার সংস্কার ফ্রান্সে স্থায়িত্ব পেয়েছিল। সংস্কারক হিসেবে নেপোলিয়ন ফ্রান্সের ইতিহাসকে সমৃদ্ধ করেছিলেন। শাসন সংস্কারের মধ্য দিয়ে তিনি ফ্রান্সকে স্বীয় ভিত্তির ওপর প্রতিষ্ঠিত করেছিলেন। নেপোলিয়ন বোনাপার্টকে তার আইনবিধির জন্য দ্বিতীয়। জাস্টিনিয়ান বলা হয়। এছাড়া তিমি তার বিখ্যাত আইন সংস্কারের মাধ্যমে ফ্রান্সে সাম্য প্রতিষ্ঠা করেছিলেন। যোগ্যতা অনুযায়ী তিনি সরকারি কর্মচারী নিয়োগের ব্যবস্থা করেছিলেন। নিয়োগের ক্ষেত্রে তিনি জাতি-ধর্ম বিবেচনা করেননি। তিনি ব্যবসা-বাণিজ্য, শিল্পকলা ও শিক্ষা সংস্কার এবং বিভিন্ন জনহিতকর কাজের মাধ্যমে ফ্রান্সকে তৎকালীন বিশ্বে একটি সমৃদ্ধ রাষ্ট্র হিসেবে প্রতিষ্ঠা করতে সক্ষম হয়েছিলেন। সুতরাং বলা যায়, অভ্যন্তরীণ, ক্ষেত্রে নেপোলিয়ন বোনাপার্ট যে সংস্কার ও উন্নতি করেছিলেন, তার জন্যই বিশ্বের ইতিহাসে তিনি স্মরণীয় হয়ে থাকবেন।"
        }
      ]
    },
    {
      "number": "2",
      "uddipok": "পৃথিবীর ইতিহাসে অনেক বিপ্লবের দৃষ্টান্ত রয়েছে। কিন্তু বিশ্বব্যাপী ইতিহাসে সাড়া জাগানো একটি মহাবিপ্লর সংঘটিত হয়েছিল সপ্তদশ শতাদ্বীর শেষের দিকে, যেটি সামন্ত সমাজ্যবস্থার বিরুদ্ধে পুঁজিবাদী সমাজ প্রতিষ্ঠার লক্ষ্যে পরিচলিত হয়েছিল। এ বিপ্লব নিরঙ্কুশ রাজতন্ত্রের বিপরীতে প্রজাতন্ত্র প্রতিষ্ঠা করেছিল। ইউরোপের প্রতিটি দেশই এ বিপ্লবের প্রভাবে উজ্জীবিত হয়েছিল। ১৯১৭ সালের রুশ বিপ্লব ছাড়া আর কোনো বিপ্লবই মানবসভ্যতাকে এত ব্যাপকভাবে নাড়া দিতে পারেনি।",
      "tag": "CPSCR 23",
      "sub_questions": [
        {
          "label": "ক",
          "question": "গ্যাবেল অর্থ কী?",
          "explanation": "গ্যাবেল অর্থ লবণ কর।"
        },
        {
          "label": "খ",
          "question": "যাজক সম্প্রদয় বলতে কী বোঝ?",
          "explanation": "যাজকরা ছিলেন বিপ্লবপূর্ব ফ্রান্সের সমাজের অন্যতম সম্প্রদায়। যাজকদের মধ্যে দুটি শ্রেণি ছিল- শহরের অভিজাত যাজক এবং গ্রামীণ পাদরি। এদের সংখ্যা ছিল এক লাখ বিশ থেকে ত্রিশ হাজারের মতো। যাজকরা প্রার্থনা ছাড়াও শিক্ষাদান, দরিদ্রসেবা, জন্ম-মৃত্যুর হিসাব রাখা প্রভৃতি কাজের দায়িত্ব পালন করতেন। যাজকরা ছিলেন অভিজাত পরিবারের মানুষ। তারা অভিজাতদের মতোই সব ধরনের সুযোগ-সুবিধা ভোগ করতেন।"
        },
        {
          "label": "গ",
          "question": "উদ্দীপকে কোন মহান বিপ্লবের কথা বলা হয়েছে? ব্যাখ্যা করো।",
          "explanation": "উদ্দীপকে মহান ফরাসি বিপ্লবের কথা বলা হয়েছে। ১৭৮৯ সালের ফরাসি বিপ্লব বিশ্বের ইতিহাসে সংঘটিত সর্বাধিক উল্লেখযোগ্য ঘটনাগুলোর মধ্যে অন্যতম। সাম্য, মৈত্রী ও স্বাধীনতার স্লোগান নিয়ে সংঘটিত এ বিপ্লব পুরনো সমাজ ও শাসনব্যবস্থা ভেঙে দিয়ে এক নতুন যুগের সূচনা ঘটায়। ফরাসি বিপ্লবের মূল লক্ষ্য ছিল জরাজীর্ণ পুরাতনকালের পতন ঘটানো এবং সামন্ততন্ত্রের উচ্ছেদ করা। এ বিপ্লবের ফলে মধ্যযুগ থেকে চলে আসা সমাজব্যবস্থায় যে অসমতা ছিল তার অবসান ঘটে। এ বিপ্লবের প্রত্যক্ষ ফল হিসেবে ফ্রান্সে স্বৈরাচারী বুরবোঁ রাজবংশের পতন ঘটে এবং স্বৈরাচারী রাজতন্ত্রের প্রতীক বাস্তিল দুর্গেরও পতন ঘটে। ফরাসি বিপ্লবের পর কেবল রুশ বিপ্লব ছাড়া আর কোন বিপ্লবই মানব সভ্যতাকে এত ব্যাপকভাবে আলোড়িত করতে পারেনি। উদ্দীপকেও দেখা যায়, বিশ্বব্যাপী ইতিহাসে সাড়া জাগানো একটি মহাবিপ্লব সংঘটিত হয়েছিল সতেরো শতকের শেষের দিকে, যেটি সামন্ত সমাজব্যবস্থার বিরুদ্ধে পুঁজিবাদী সমাজ প্রতিষ্ঠার লক্ষ্যে পরিচালিত হয়েছিল। এ বিপ্লব নিরঙ্কুশ রাজতন্ত্রের বিপরীতে প্রজাতন্ত্র প্রতিষ্ঠা করেছিল। ইউরোপের প্রতিটি দেশই এ বিপ্লবের প্রভাবে উজ্জীবিত হয়েছিল। উপরের আলোচনা থেকে সুস্পষ্ট, উদ্দীপকে ফরাসি বিপ্লবের কথাই তুলে ধরা হয়েছে।"
        },
        {
          "label": "ঘ",
          "question": "উক্ত বিপ্লবে দার্শনিকদের অবদান মূল্যায়ন করো।",
          "explanation": "উক্ত বিপ্লব অর্থাৎ ফরাসি বিপ্লবে দার্শনিকদের অবদান অপরিসীম। ফরাসি বিপ্লবে দার্শনিকরা সরাসরি অংশগ্রহণ করেননি কিন্তু তারা বিপ্লবের মনস্তাত্ত্বিক ও তাত্ত্বিক পটভূমি তৈরিতে ব্যাপক ভূমিকা রাখেন। তাদের বিভিন্ন রচনা ও লেখার মাধ্যমে তার প্রকাশ ঘটে। ফরাসি সমাজে বিপ্লবের বেশ আগে থেকে দার্শনিকদের জ্ঞানচর্চা মধ্যযুগীয় ভাবধারার সীমাবদ্ধতাকে অতিক্রম করে একটি আধুনিক সমাজ গড়ার জন্য মানুষকে উজ্জীবিত করতে থাকে। তাদের চিন্তাধারা ফ্রান্সের সমাজে ব্যাপক প্রভাব ফেলে। তারাই মধ্যযুগীয় রাজতন্ত্র পরিত্যাগ করে আধুনিক সাম্য, মৈত্রী ও স্বাধীনতার চেতনাকে ধারণ করে একটি ফরাসি রাষ্ট্রব্যবস্থা গড়ার যুক্তি তুলে ধরেন। সেসব মনীষীদের মধ্যে উল্লেখযোগ্য হলেন মহামতি ভলতেয়ার, মন্টেস্কু, জ্যঁ জ্যাক রুশো প্রমুখ। ফরাসি দার্শনিকদের মধ্যে সবচেয়ে খ্যাতিমান ছিলেন মন্টেস্কু। তিনি 'The Persian Letters' গ্রন্থে ব্যঙ্গাত্মক লেখার মধ্য দিয়ে ফরাসি সমাজের শ্রেণিবৈষম্যের প্রতি কটাক্ষ করেন। 'The Spirit of the Laws' গ্রন্থে তিনি সরকারের তিনটি বিভাগের মধ্যে ক্ষমতা বিভাজনের কথা বলেছেন, যা সমকালীন যুগের বিপ্লবীদের মনে গভীর প্রভাব বিস্তার করেছিল। তাছাড়া ফ্রান্সের লেখক ভলতেয়ার প্রচলিত রাষ্ট্র, সমাজ ও ধর্মনীতির বিরুদ্ধে জনমত সৃষ্টি করে ফরাসি বিপ্লবের পথকে প্রশস্ত করেন। রুশো তার বিখ্যাত 'The Social Contract' গ্রন্থে জনগণই সার্বভৌম এই মতবাদ প্রচার করেন। এছাড়াও দার্শনিক মাবলি, সমাজবিজ্ঞানী অগাস্ট কোঁৎ প্রমুখ মনীষী ফরাসি বিপ্লবে ব্যাপক অবদান রাখেন। পরিশেষে বলা যায়, জনগণের মননশীলতায় দার্শনিকরা আদর্শবাদ প্রতিষ্ঠা করতে পেরেছিলেন বলেই ফরাসি বিপ্লব সংঘটিত হয়েছিল।"
        }
      ]
    },
    {
      "number": "3",
      "uddipok": "",
      "tag": "CPSCR 23",
      "sub_questions": [
        {
          "label": "ক",
          "question": "লীগ অব নেশনস এর সদর দপ্তর কোথায় স্থাপিত হয়েছিল?",
          "explanation": "লীগ অব নেশনস এর সদর দপ্তর স্থাপিত হয়েছিল সুইজারল্যান্ডের জেনেভায়।"
        },
        {
          "label": "খ",
          "question": "ত্রিশক্তি চুক্তি কি বুঝিয়ে লেখ।",
          "explanation": "জামীন চ্যান্সলর অটো ভন বিসর্মাক কর্তৃক গঠিত জার্মানি, অস্ট্রো- হাজোরি ও ইতালির মৈত্রী চুক্তিকে ইতিহাসে ত্রিশক্তি চুক্তি বলা হয়। ত্রিশক্তি চুক্তি ছিল প্রথম বিশ্বযুদ্ধ পূর্ববর্তী ইউরোপে সংঘটিত ঘটনাসমূহের মধ্যে সর্বাপেক্ষা দিক নির্দেশনামূলক ঘটনা। সাবধানী পররাষ্ট্রনীতিতে 'বিশ্বাসী বিসর্মাক বলকান অঞ্চলে রাশিয়ার প্রভাব প্রতিরোধের জন্য ১৮৭৯ সালে অস্ট্রো-হাঙ্গেরির সাথে দ্বৈত জোট গঠন করেন। ১৮৮২ সালে এ জোটে ইতালি যোগ দিলে জার্মানি, অস্ট্রো-হাঙ্গেরি ও ইতালি মিলে এ জোটটি ত্রিশক্তি জোট পরিণত হয়।"
        },
        {
          "label": "গ",
          "question": "উদ্দীপকের প্রশ্নবোধক স্থানে যে গুরুত্বপূর্ণ বিষয়টির প্রতি আলোকপাত করা হয়েছে পাঠ্যবইয়ের আলোকে তার করাণ ব্যাখ্যা করো।",
          "explanation": "উদ্দীপকের প্রশ্নবোধক চিহ্নটি দিয়ে প্রথম বিশ্বযুদ্ধকে ইঙ্গিত করা হয়েছে। প্রথম বিশ্বযুদ্ধের প্রাক্কালে জার্মানি, অস্ট্রিয়া ও ইতালির মধ্যে 'ত্রিশক্তি চুক্তি' হয়। এর প্রত্যুত্তরে ফ্রান্স, রাশিয়া ও ইংল্যান্ডের মধ্যে ত্রিশক্তি আঁতাত গড়ে ওঠে। আর প্রথম বিশ্বযুদ্ধের পরিসমাপ্তিতে যে সন্ধি করা হয়, তা হলো ভার্সাই সন্ধি। এ থেকে বোঝা যায় যে, উদ্দীপকের '?' স্থানের মাধ্যমে প্রথম বিশ্বযুদ্ধকেই বোঝানো হয়েছে। নানাবিধ কারণে প্রথম বিশ্বযুদ্ধের সূত্রপাত হলেও এর একটি পরোক্ষ কারণ ছিল উগ্র জাতীয়তাবাদ। উনিশ শতকের শেষে এবং বিশ শতকের শুরুর দিকে জার্মানদের মধ্যে উগ্র জাতীয়তাবাদী চেতনার প্রসার ঘটে। ক্রমে তখনকার অন্য কয়েকটি প্রধান বিশ্বশক্তি ফ্রান্স, ইংল্যান্ড, রাশিয়া প্রভৃতি দেশের ওপরও এর প্রভাব পড়ে। উগ্র জাতীয়তাবাদী চেতনায় উদ্বুদ্ধ হয়ে ইতালি, জাপান, জার্মানি এসব দেশ নিজেদের জাতিগত শ্রেষ্ঠত্ব প্রমাণের জন্য উন্মুখ হয়ে ওঠে। ইউরোপীয় শক্তিগুলোর মধ্যে জাতিগত বিদ্বেষ বৃদ্ধি পায়, যা তাদেরকে যুদ্ধের দিকে ধাবিত করে। উগ্র জাতীয়তাবাদের পাশাপাশি ইউরোপীয় শক্তিবর্গের মধ্যে অর্থনৈতিক প্রতিদ্বন্দ্বিতাও ছিল প্রথম বিশ্বযুদ্ধের অন্যতম গুরুত্বপূর্ণ কারণ। সুতরাং বলা যায়, উগ্র জাতীয়তাবাদ, বাণিজ্য ও উপনিবেশ বিস্তারের প্রতিযোগিতা তথা অর্থনৈতিক সাম্রাজ্যবাদ, সমরবাদ, পুঁজিবাদের বিকাশ এসব কারণে প্রথম বিশ্বযুদ্ধ সংঘটিত হয়।"
        },
        {
          "label": "ঘ",
          "question": "উদ্দীপকে আলোকপাকৃত বিষয়টির ফলাফল মূল্যায়ন করো।",
          "explanation": "উদ্দীপকে আলোকপাতকৃত বিষয়টির ফলাফল ছিল প্রথম বিশ্বযুদ্ধ। ইউরোপের বিভিন্ন রাষ্ট্রের মধ্যে উগ্র সমরবাদ ও পরস্পরবিরোধী সামরিক শক্তি জোট প্রথম বিশ্বযুদ্ধকে ত্বরান্বিত করেছিল। ১৮৮২ খ্রিষ্টাব্দে জার্মানি, অস্ট্রিয়া ও ইতালির মধ্যে ত্রিশক্তি চুক্তি স্বাক্ষরিত হয়। এ চুক্তির প্রতিক্রিয়ায় ইংল্যান্ড, ফ্রান্স ও রাশিয়ার মধ্যে ১৯০৭ খ্রিষ্টাব্দে পারস্পরিক স্বার্থরক্ষা ও সামরিক সহযোগিতার লক্ষ্যে ত্রিশক্তি আঁতাত নামে চুক্তি স্বাক্ষরিত হয়। ইউরোপের রাজনীতিতে পারস্পরিক শক্তিজোট গঠনের ফলাফল ছিল অত্যন্ত ভয়াবহ। কারণ এই চুক্তিগুলোর শর্তসমূহ ছিল গোপন। ফলে জোটগুলো শান্তিরক্ষার পরিবর্তে অবিশ্বাস ও ভীতির সঞ্চার করে এবং প্রতিটি রাষ্ট্র এক ভয়াবহ যুদ্ধের আশঙ্কায় সময় কাটাতে থাকে।' ১৯০৬ সাল থেকে ১৯১৪ সালের মধ্যে বিভিন্ন আন্তর্জাতিক সংকটের সময়ে এ দুই শক্তিজোট পরস্পরের সম্মুখীন হয়। মরক্কোর ব্যাপারে কূটনৈতিক ক্ষেত্রে ব্রিটেন-ফ্রান্সের কাছে জার্মানি ও মিত্ররা অপদস্ত হয়। কিন্তু ১৯০৮ সালে বলকান সংকটে অস্ট্রো-জার্মানি গোষ্ঠী জয়লাভ করে এবং রাশিয়া অপদস্ত হয়। ফলে ইউরোপের রাজনীতি ভিন্ন দিকে মোড় নেয় এবং উত্তেজনাময় পরিস্থিতির সৃষ্টি হয়। ১৯১৪ সালের ২৮ জুন অস্ট্রিয়ার যুবরাজ ও তার স্ত্রীকে এক আততায়ী সার্বিয়াতে হত্যা করে। অস্ট্রিয়া ক্ষতিপূরণ দাবি করলে সার্বিয়া তা পুরোপুরি দিতে নারাজ ছিল এবং অসন্তুষ্ট অস্ট্রিয়া ১৯১৪ সালের ২৮ জুলাই সার্বিয়ার বিরুদ্ধে যুদ্ধ ঘোষণা করে। অন্যদিকে, রাশিয়া সার্বিয়াকে সমর্থন জানিয়ে অস্ট্রিয়া-জার্মানি সীমান্তে সৈন্য সমাবেশ করতে থাকে। ৩০ জুলাই জার্মানি রাশিয়াকে ১২ ঘণ্টার মধ্যে সৈন্য সমাবেশ বন্ধ করার জন্য চরমপত্র প্রদান করে। রাশিয়া এর কোনো উত্তর না দিলে জার্মানি তার বিরুদ্ধে যুদ্ধ ঘোষণা করে। ৩রা আগস্ট জার্মানি বেলজিয়ামের সীমান্ত লঙ্ঘন করে সৈন্য পাঠালে শক্তিজোট অনুসারে ইংল্যান্ড, ফ্রান্স, রাশিয়ার পক্ষ নিয়ে জার্মানির বিরুদ্ধে যুদ্ধ ঘোষণা করে। এর ফলে সারাবিশ্বে প্রথম বিশ্বযুদ্ধের দামামা বেজে উঠে।"
        }
      ]
    },
    {
      "number": "4",
      "uddipok": "মহানবি (স.) অন্যায়ের বিরুদ্ধে ছোটবেলা থেকেই একজন শিশু সৈনিক ছিলেন। অহেতুক কারণে যুদ্ধের বিভীষিকা তাকে অস্থির করে তোলে। তাই তিনি এ অবস্থা থেকে পরিত্রাণ এবং আরবে শান্তি বজায় রাখার জন্য একটি শান্তি সংঘ প্রতিষ্ঠা করেন।",
      "tag": "CPSCR 23",
      "sub_questions": [
        {
          "label": "ক",
          "question": "লুসিট্যানিয়া কিসের নাম?",
          "explanation": "লুসিট্যানিয়া মার্কিন যাত্রীবাহী একটি জাহাজের নাম।"
        },
        {
          "label": "খ",
          "question": "জার্মানরা ভার্সাই চুক্তিকে চাপিয়ে দেয়া চুক্তি বলে অভিহিত করেছিল কেন? ব্যাখ্যা করো।",
          "explanation": "প্রথম বিশ্বযুদ্ধের জন্য একচেটিয়াভাবে পরাজিত জার্মানিকে দায়ী করে তাদের ভার্সাই চুক্তি করতে বাধ্য করা হয়েছিল বলে জার্মানরা এই চুক্তিকে চাপিয়ে দেয়া চুক্তি বলে অভিহিত করেছিল। প্রথম বিশ্বযুদ্ধের পর বিজয়ী মিত্রশক্তি পরাজিত জার্মানি ও তার মিত্র দেশগুলোর সাথে শান্তিচুক্তি সম্পাদনের জন্য ফ্রান্সের ভার্সাইয়ে এ চুক্তি করেছিল। সম্মেলনে জার্মানিকে যুদ্ধাপরাধী বলা হয়। এ চুক্তির শর্ত সম্পর্কে জার্মানিকে কোনো আলোচনার সুযোগ দেওয়া হয়নি। বরং এক তরফাভাবেই জার্মানির ওপর চুক্তির শর্তগুলো চাপানো হয়। জার্মান প্রতিনিধিকে এ সম্মেলনে সম্মান দেয়া হয়নি। বরং তাদেরকে যুদ্ধবন্দী হিসেবে গণ্য করা হয়।"
        },
        {
          "label": "গ",
          "question": "উদ্দীপকের সংঘের সাথে প্রথম বিশ্বযুদ্ধ পরবর্তী কোন সংগঠনটির মিল পাওয়া যায়? ব্যাখ্যা করো।",
          "explanation": "উদ্দীপকের সংঘের সাথে প্রথম বিশ্বযুদ্ধ পরবর্তী সংগঠন 'লীগ অব নেশনস' এর মিল পাওয়া যায়। প্রথম বিশ্বযুদ্ধের প্রাণহানি এবং ধ্বংসলীলার ভয়াবহতা বুঝিয়ে দেয়, ভবিষ্যতে যুদ্ধ হলে তা কত সম্পদ ও জীবনের ক্ষতি করবে। তাই বিশ্বনেতারা আলোচনার মাধ্যমে আন্তর্জাতিক বিরোধের মীমাংসার জন্য লীগ অব নেশনস গঠনের কথা ভাবেন। মার্কিন যুক্তরাষ্ট্রের '২৮তম প্রেসিডেন্ট উড্রো উইলসন প্রথম বিশ্বযুদ্ধের পর ইউরোপে শান্তি স্থাপনের জন্য ১৪ দফা নীতি ঘোষণা করেন। এর ১৪ নম্বর দফায় বলা হয়, সব জাতির প্রতি ন্যায়বিচার নিশ্চিত করা এবং সব দেশের স্বাধীনতা ও নিরাপত্তা রক্ষার জন্য একটি আন্তর্জাতিক সংস্থা গড়তে হবে। এরই ভিত্তিতে ১৯১৯ সালে প্যারিস শান্তি সম্মেলনে উইলসনের উত্থাপিত লীগ অব নেশনস এর প্রস্তাব সর্বসম্মতিক্রমে গৃহীত হয়। উইলসনকে সভাপতি করে ১৯ সদস্যের এক কমিটিকে এর গঠনতন্ত্র রচনার দায়িত্ব দেওয়া হয়। ওই কমিটি লীগ অব নেশনস গঠনের জন্য একটি খসড়া সংবিধান রচনা করে। প্যারিস সম্মেলনে খসড়াটি অনুমোদিত হলে ভার্সাই সন্ধির প্রথম অংশে এই খসড়া গৃহীত হয়। আর এভাবেই লীগ অব নেশনসের জন্ম হয়। উদ্দীপকেও দেখা যায়, অহেতুক কারণে সৃষ্ট যুদ্ধের বিভীষিকা ও তান্ডবলীলা মহানবি (স)-কে অস্থির করে তোলে। তাই তিনি এ অবস্থা 'থেকে পরিত্রাণ ও আরবে শান্তি বজায় রাখার জন্য শান্তিসংঘ প্রতিষ্ঠা করেন। ঘটনাটি লীগ অব নেশনসের জন্মের সাথে সাদৃশ্যপূর্ণ।"
        },
        {
          "label": "ঘ",
          "question": "ইউরোপে স্থায়ী শান্তি প্রতিষ্ঠায় সংগঠনটি সহায়ক হয়েছেল বলে কি তুমি মনে করো? মতামত দাও।",
          "explanation": "না, ইউরোপে স্থায়ী শান্তি প্রতিষ্ঠায় সংগঠনটি, পুরোপুরি সহায়ক হয়নি বলে আমি মনে করি। আর সংগঠনটির এ ব্যর্থতার পেছনে বেশকিছু কারণ রয়েছে। প্রথমত, বিজয়ী রাষ্ট্রসমূহের প্রতি বিজিত রাষ্ট্রসমূহের সন্দেহ এবং জার্মানির প্রতিরোধমূলক মনোভাব লীগের কার্যক্রম সুষ্ঠুভাবে পরিচালনার পথে অন্তরায় সৃষ্টি করেছিল। দ্বিতীয়ত, বিজয়ী ও বিজিত রাষ্ট্রগুলোর মধ্যে ব্যাপক মতানৈক্য ছিল। এ ছাড়া লীগ অব নেশনস এর শীর্ষ নেতাদের মধ্যে জার্মানিকে সর্বতোভাবে দাবিয়ে রাখার প্রবণতা ছিল, যা সংগঠনটির নৈতিক মর্যাদা বিনষ্ট করে। তৃতীয়ত, লীগের সদস্যদের মধ্যে সবার সমান অধিকার ছিল না, যা ব্যর্থতার আরেকটি গুরুত্বপূর্ণ কারণ। লীগের অস্থায়ী সদস্যদের তুলনায় স্থায়ী সদস্যদের অনেক বেশি ক্ষমতা ছিল। তাই, বিশ্বে স্থায়ী শান্তি প্রতিষ্ঠায় লীগ অব নেশনস শেষ পর্যন্ত ব্যর্থ হয়। চতুর্থত, চুক্তিপত্রের নিরাপত্তামূলক শর্তগুলোর মধ্যে বহু ত্রুটি ছিল। লীগের যারা সদস্য ছিল না, তাদের উপর এর কোনো এখতিয়ার ছিল না। লীগের হাতে আক্রমণকারীর বিরুদ্ধে সামরিক ব্যবস্থা গ্রহণের ক্ষমতা না থাকায় আক্রমণকারীরা সংগঠনটির নির্দেশ উপেক্ষা করতে পারতো। পরিশেষে বলা যায়, উল্লিখিত সমস্যা ও সীমাবদ্ধতাগুলোর কারণে ইউরোপে স্থায়ী শান্তি প্রতিষ্ঠায় লীগ অব নেশনস ব্যর্থ হয়েছিল। এর পরিণতিতে কয়েক দশক পরই বিশ্ব আবার যুদ্ধে লিপ্ত হয় এবং তারপর জন্ম হয় জাতিসংঘ বা ইউনাইটেড নেশনসের।"
        }
      ]
    },
    {
      "number": "5",
      "uddipok": "'ক' রাষ্ট্রে শোষণহীন সমাজ প্রতিষ্ঠার লক্ষ্যে একটি বিপ্লব সংঘটিত হয়। এ বিপ্লবের পেছনে অনেক মহান নেতার বিশেষ অবদান ছিল। শান্তিপূর্ণ আন্দোলনের মাধ্যমে শুরু হলেও রাষ্ট্রশক্তি দ্বারা বিপ্লবী শক্তি বাধাগ্রস্ত হওয়ার পর তা সশস্ত্র রূপ ধারণ করে। এর ফলশ্রুতিতে বিশ্ববাসী এক নতুন সমাজব্যবস্থার ধারণা লাভ করে।",
      "tag": "CPSCR 23",
      "sub_questions": [
        {
          "label": "ক",
          "question": "রাশিয়ায় 'সোশ্যাল ডেমোক্রেটিক পার্টি' কত সালে গঠিত হয়?",
          "explanation": "রাশিয়ায় 'সোশ্যাল ডেমোক্রেটিক পার্টি' ১৮৯৮ সালে গঠিত হয়।"
        },
        {
          "label": "খ",
          "question": "কার্ল মার্কস ইতিহাসে বিখ্যাত কেন?",
          "explanation": "সমাজতান্ত্রিক সমাজব্যবস্থার জনক হিসেবে কার্ল মার্কস ইতিহাসে বিখ্যাত হয়ে রয়েছে। পুঁজিবাদী সমাজব্যবস্থার আড়ালে নিম্নশ্রেণির মানুষের প্রতি যে অন্যায়, অত্যাচার, জুলুম-নির্যাতন চালানো হয়, কার্ল মার্কস তার লেখনীর মাধ্যমে তা দূরীভূত করে সাম্যবাদী সমাজ প্রতিষ্ঠার জন্য তার জীবন উৎসর্গ করেছিলেন। তার লিখিত বিখ্যাত বই 'দাস ক্যাপিটাল' (Das Kapital) ও 'কমিউনিস্ট ইশতেহার' উল্লেখযোগ্য।"
        },
        {
          "label": "গ",
          "question": "উদ্দীপকের 'ক' রাষ্ট্রটিতে যে বিপ্লবের কথা বলা হয়েছে তা ইতিহাসের কোন বিপ্লবের সাথে সাদৃশ্যপূর্ণ?",
          "explanation": "উদ্দীপকের 'ক' রাষ্ট্রটিতে যে বিপ্লবের কথা বলা হয়েছে তা ইতিহাসের বলশেভিক বিপ্লবের সাথে সাদৃশ্যপূর্ণ। 4 বিশ্বের ইতিহাসে বিশ শতকের অন্যতম গুরুত্বপূর্ণ ঘটনা হলো ১৯১৭ সালের বলশেভিক বিপ্লব। এ বিপ্লবের আগে রাশিয়ার সাধারণ মানুষ যুগ যুগ ধরে সম্রাট ও অভিজাতদের হাতে শোষণের শিকার হয়ে আসছিল। বিশেষ করে শ্রমিক ও কৃষক শ্রেণির মানুষের ন্যূনতম সামাজিক, রাজনৈতিক ও অর্থনৈতিক অধিকার ছিল না। এই অসহনীয় অবস্থা থেকে ১৮৯৮ সালে বিপ্লবী দল সোশ্যাল ডেমোক্রেটিক পার্টি গঠন করেন। প্রথম বিশ্বযুদ্ধকালীন রাজনৈতিক এ সংগঠনকে কাজে লাগিয়ে লেনিন বিপ্লবের জন্য দলকে প্রস্তুত করেন। প্রথম বিশ্বযুদ্ধের কারণে সৃষ্ট আর্থিক ও সামরিক দুর্ভোগ রাশিয়ার সেনাবাহিনী ও কর্মজীবীসহ সাধারণ মানুষের মধ্যে ব্যাপক অসন্তোষ জাগিয়ে তুলেছিল। এমন প্রেক্ষাপটে শ্রমিক, কৃষক ও সেনাবাহিনীর একটা বড় অংশের প্রত্যক্ষ অংশগ্রহণে ১৯১৭ সালে বলশেভিক বিপ্লব সংঘটিত হয়। এই বিপ্লবে মুখ্য ভূমিকা পালন করেন লেনিন। এছাড়াও বলশেভিক দলের আরেক নেতা ট্রটস্কি, লেনিনের সহকারী ভিনোভিয়েভ, কেসেনেভ ও অন্যান্য বলশেভিক নেতৃবৃন্দ এই বিপ্লবের সাথে যুক্ত ছিলেন। বলশেভিক বিপ্লব রাশিয়ার সমাজ ও রাষ্ট্রব্যবস্থায় আমূল পরিবর্তন ঘটায়। এই বিপ্লবের ফলে রাশিয়ার রাজনীতিতে রাজতান্ত্রিক শাসন ব্যবস্থার পতন ঘটে - এবং সমাজতান্ত্রিক শাসনব্যবস্থা প্রতিষ্ঠিত হয়। উদ্দীপকেও একই বিষয় লক্ষ করা যায়। উদ্দীপকে 'ক' রাষ্ট্রে শোষণহীন সমাজ প্রতিষ্ঠার লক্ষ্যে একটি বিপ্লবের কথা বলা হয়েছে। এই বিপ্লবের পেছনে অনেক নেতার অবদান ছিল। সশস্ত্র শক্তির মাধ্যমে উল্লেখিত বিপ্লব সংঘটিত হয়। যার ফলশ্রুতিতে বিশ্ববাসী এক নতুন সমাজ ব্যবস্থার ধারণা লাভ করে যা ইউরোপের বলশেভিক বিপ্লবের সাথে সাদৃশ্যপূর্ণ।"
        },
        {
          "label": "ঘ",
          "question": "উক্ত বিপ্লব আন্তর্জাতিক অজানে কী কোনো প্রভাব বিস্তার করতে পেরেছিল? বিশ্লেষণ করো।",
          "explanation": "বলশেভিক বিপ্লব আন্তর্জাতিক অঙ্গনে গুরুত্বপূর্ণ প্রভাব বিস্তার করতে পেরেছিল। ১৯১৭ সালে সংঘটিত বলশেভিক বিপ্লব যে সমাজতান্ত্রিক সমাজ নির্মাণ করে তা ছিল বিশ্ব পরিসরে প্রথম পদক্ষেপ। এই বিপ্লবের ফলেই মানব সভ্যতা সর্বপ্রথম পুঁজিবাদী সমাজ থেকে সমাজতন্ত্রে প্রবেশ করে। সমাজ বিকাশের ধারাবহিকতায় পৃথিবীর জাতিসমূহ বিংশ শতাব্দীতে সমাজতন্ত্রের ভাবধারায় আলোড়িত হয়েছিল। বলশেভিক বিপ্লবের পর ইউরোপের কয়েকটি দেশ, এশিয়ার চীন ও মঙ্গোলিয়া, উত্তর কোরিয়া এবং লাতিন আমেরিকার কিউবা ও ভেনিজুয়েলায় সমাজতান্ত্রিক রাষ্ট্রব্যবস্থা প্রতিষ্ঠা হয়েছিল। ধারণা করা হয়েছিল পৃথিবীর সব দেশ ও জাতি এই বিপ্লবের দ্বারা প্রভাবিত হবে। কিন্তু যেহেতু রাশিয়ার সমাজতান্ত্রিক সমাজব্যবস্থা টেকসই উন্নয়ন ঘটাতে পারেনি, তাই সমাজতন্ত্রের পুরাতন আদর্শ মোতাবেক সমাজতান্ত্রিক বিপ্লব অপরাপর দেশগুলোতে আর সংঘটিত হয়নি। তবে বলশেভিক বিপ্লবের প্রভাবে এশিয়া ও আফ্রিকা মহাদেশে উপনিবেশবাদ ভেঙ্গে পড়েছিল ও বিভিন্ন জাতির মুক্তির সংগ্রাম তীব্রতর হয়েছিল। তাছাড়া এ বিপ্লবের ফলে সমাজতন্ত্রের বেশকিছু মর্মবাণী ধারণ করে পুঁজিবাদী ব্যবস্থায় কল্যাণকামী রাষ্ট্রের বিস্তার ঘটেছে। বলশেভিক বিপ্লব পশ্চিমা সভ্যতার মূল শক্তির বিরুদ্ধে এক সংগ্রামের প্রেরণা। এটি পশ্চিম ইউরোপের পুঁজিবাদী সমাজ, সংস্কৃতি, অর্থনীতি এবং রাষ্ট্রব্যবস্থার ওপর ভীষণ আঘাত করে। পুঁজিবাদী শক্তির বিরুদ্ধে এক নতুন, বিকল্প এবং সামগ্রিক মানবকল্যাণমুখী সমাজ প্রতিষ্ঠা করে। তাই বলা যায়, এই বিপ্লব শুধু রাশিয়াতেই নয়, সারা পৃথিবীর রাজনীতি, সমাজ, সংস্কৃতি ও অর্থনীতিতে বিশাল প্রভাব বিস্তার করেছিল।"
        }
      ]
    },
    {
      "number": "6",
      "uddipok": "যুদ্ধের ফলে 'ক' দেশ ও তার মিত্রদের সমরবাদের পরাজয় ঘটে। বিভিন্ন দলকে নিষিদ্ধ করা হয় এবং নেতাদের বিচার করে দীর্ঘমেয়াদি শাস্তি দেওয়া হয়। বিভিন্ন দেশে গণতান্ত্রিক ও স্বাধীনতার ভাবধারা বিকাশিত হতে থাকে।",
      "tag": "CPSCR 23",
      "sub_questions": [
        {
          "label": "ক",
          "question": "ফুয়েরার কার উপাধি?",
          "explanation": "ফুয়েরার এডলফ হিটলারের উপাধি।"
        },
        {
          "label": "খ",
          "question": "দ্বিতীয় বিশ্বযুদ্ধের কারণ হিসেবে ভার্সাই সন্ধির ব্যর্থতা আলোচনা করো।",
          "explanation": "প্রথম বিশ্বযুদ্ধের পর মিত্রশক্তি পরাজিত জার্মানির ওপর যে ভাসাইয়ের সন্ধি চাপিয়ে দেয় তা জার্মানি স্বীকার করতে রাজি ছিল না। ভার্সাই সন্ধির দ্বারা জার্মানিকে চিরতরে পঙ্গু করে রাখার ব্যবস্থা করা হয়। তাই জার্মানিরা ভার্সাই সন্ধি ভেঙ্গে দেওয়ার জন্য উদগ্রীব হয়ে যায়। জার্মানির জাতীয়তাবাদী দলগুলো জনগণকে বোঝাতে থাকে যে, ভার্সাই সন্ধি না ভেঙ্গে ফেললে জার্মানির সমস্যার সমাধান হবে না এবং জার্মানির প্রকৃত মুক্তি আসবে না। এ ভার্সাই চুক্তি বিরোধী প্রচার-প্রচারণা জার্মান জাতিকে দ্বিতীয় বিশ্বযুদ্ধের দিকে ঠেলে দেয়।"
        },
        {
          "label": "গ",
          "question": "দ্বিতীয় বিশ্বযুদ্ধে মার্কিন যুক্তরাষ্ট্রের যোগদানে কারণ ব্যাখ্যা করো।",
          "explanation": "দ্বিতীয় বিশ্বযুদ্ধে যুক্তরাষ্ট্রের যোগদানের বেশকিছু কারণ ছিল। মার্কিন যুক্তরাষ্ট্র দ্বিতীয় বিশ্বযুদ্ধের সময় নিরপেক্ষ থাকলেও সেখানকার জনগণ গণতান্ত্রিক রাষ্ট্রের পক্ষে ছিল। কিন্তু যুদ্ধের তীব্রতা বৃদ্ধি পেলে ক্রমান্বয়ে তা ভূমধ্যসাগর, বলাকান অঞ্চল ও আফ্রিকায় ছড়িয়ে পড়লে মার্কিন যুক্তরাষ্ট্রের পক্ষে নিরপেক্ষতা বজায় রাখা সম্ভব হয়নি। ১৯৪১ সালে মার্কিন যুক্তরাষ্ট্রীয় কংগ্রেস লেন্ড-লিজ (Lend-Lease Act) পাশ করে যুদ্ধরত মিত্রশক্তিবর্গকে অস্ত্র সাহায্য প্রদানের সিদ্ধান্ত নেয়। একই বছর আগস্ট মাসে উত্তর আটলান্টিকের নিউফাউন্ডল্যান্ডের নিকট মার্কিন রনতরী আগস্টা ও ইংরেজ রনতরী প্রিন্স অব ওয়েলসে প্রসিডেন্ট রুজভেল্ট ও প্রধানমন্ত্রী চার্চিলের মধ্যে একাধিক বৈঠকের পর বিখ্যাত আটলান্টিক সনদ প্রকাশিত হয়। এই সনদ অনুযায়ী আমেরিকা বিশ্বে শাক্তি রক্ষার মর্যাদা লাভ করে। এরপর মার্কিন জাহাজগুলো জার্মান ডুবোজাহাজের দ্বারা আক্রান্ত হতে থাকলে মার্কিন নৌবাহিনীকে উপযুক্ত ব্যবস্থা নিতে বলা হয়। তবে মার্কিন যুক্তরাষ্ট্রের দ্বিতীয় বিশ্বযুদ্ধে অংশগ্রহণের প্রত্যক্ষ কারণ ছিল জাপান কর্তৃক যুক্তরাষ্ট্রের 'পার্ল হারবার' আক্রমণ। প্রশান্ত মহাসাগরীয় অঞ্চলে জাপানি নৌশক্তি উত্থান ও চীনে জাপানের আগ্রাসী নীতি জাপান ও মার্কিন যুক্তরাষ্ট্রের মধ্যে সম্পর্কের চরম অবনতি ঘটায়। ১৯৪১ সালে প্রেসিডেন্ট রুজভেল্ট এক আদেশ জারি করে যুক্তরাষ্ট্রে জাপানের যত সম্পদ আছে তা বাজেয়াপ্ত ও তেল রপ্তানি বন্ধ করে দেন। ১৯৪১ সালের নভেম্বর মাসে, যুক্তরাষ্ট্র জাপানকে চীন থেকে বেরিয়ে যাওয়ার নোটিশ পাঠালে ১৯৪১ সালে ৭ই ডিসেম্বর জাপান যুক্তরাষ্ট্রের পার্ল হারবার আক্রমণ করে। ফলে যুক্তরাষ্ট্র দ্বিতীয় বিশ্বযুদ্ধে জড়িয়ে পরে। উল্লেখিত কারণে যুক্তরাষ্ট্র দ্বিতীয় বিশ্বযুদ্ধে অংশগ্রহণ করে এবং এর মধ্য দিয়ে দ্বিতীয় বিশ্বযুদ্ধের গতি পরিবর্তিত হতে থাকে।"
        },
        {
          "label": "ঘ",
          "question": "উদ্দীপকের সাথে দ্বিতীয় বিশ্বযুদ্ধের ফলাফলের কী মিল লক্ষ- করা যায়? বিশ্লেষণ করো।",
          "explanation": "উদ্দীপকের সাথে দ্বিতীয় বিশ্বযুদ্ধের ফলাফলের বেশকিছু মিল লক্ষ করা যায়। ১৯৩৯-১৯৪৫ সাল পর্যন্ত সংঘটিত দ্বিতীয় বিশ্বযুদ্ধের প্রধান সফলতা হচ্ছে জার্মানি ও ইতালির বিপজ্জনক ন্যসিবাদ ও ফ্যাসিবাদ এবং জাপানি সমরবাদের পরাজয়। এসব দেশের সামরিক শক্তির পরাজয়ের পাশাপাশি তাদের অনুসৃত রাষ্ট্রীয় আদর্শের শোচনীয় পরাজয়ে ঘটে। এ যুদ্ধের পর ফ্যাসিস্ট ও নাৎসি দলকে নিষিদ্ধ করা হয়। যুদ্ধপরাধের দায়ে এসব দলের নেতাদের বিচার করা হয়। এছাড়া প্রথম বিশ্বযুদ্ধের পর ইউরোপে ইতালি ও জার্মানিতে যে ফ্যাসিবাদ ও নাৎসিবাদের প্রতি সাধারণ মানুষের মোহ তৈরি হয়েছিল দ্বিতীয় বিশ্বযুদ্ধ তার স্বরূপ উন্মোচন করে। দ্বিতীয় বিশ্বযুদ্ধের পর ফ্যাসিবাদী দেশগুলোতে গণতন্ত্র ও স্বাধীনতার ভাবধারা নতুনভাবে বিকশিত হওয়ার সুযোগ লাভ করে। দ্বিতীয় বিশ্বযুদ্ধের ফলে ঔপনিবেশিক শক্তিগুলো দুর্বল হয়ে পড়লে এশিয়া ও আফ্রিকার অনেক পরাধীন দেশে স্বাধীনতা আন্দোলন তীব্র হয়ে ওঠে। এর ফলে ইন্দোচীনসহ এশিয়া এবং আফ্রিকার অনেক উপনিবেশ ক্রমান্বয়ে স্বাধীন হয়ে যায়। ভারত, কোরিয়া, ভিয়েতনাম, বার্মা, সিরিয়া ও লেবাননের জাতিসমূহ দ্বিতীয় বিশ্বযুদ্ধের মধ্যেই তাদের মুক্তির পথ দেখতে পেয়েছিল। কেবল যুদ্ধোত্তর ১৫ বছরের মধ্যে ২২টি স্বাধীন রাষ্ট্র প্রতিষ্ঠা লাভ করে। পরের ১৫ বছরে অর্থাৎ ১৯৬০-১৯৭৫ সাল পর্যন্ত সময়ে গঠিত হয় ৬২টি স্বাধীন রাষ্ট্র। উদ্দীপকে লক্ষ করা যায়, যুদ্ধের ফলে 'ক' দেশ ও তার মিত্রদের সমরবাদের পরাজয় ঘটে বিভিন্ন দলকে নিষিদ্ধ করা হয় এবং নেতাদের বিচার করে দীর্ঘমেয়াদী শাস্তি দেওয়া হয়। বিভিন্ন দেশে গণতান্ত্রিক ও স্বাধীনতার ভাবধারা বিকশিত হতে থাকে যার সাথে দ্বিতীয় বিশ্বযুদ্ধের ফলাফলের মিল লক্ষ করা যায়।"
        }
      ]
    },
    {
      "number": "7",
      "uddipok": "উগ্র জাতীয়তাবাদ ও স্বৈরাচারী মনোভাবের কারণে ইউরোপের একটি রাষ্ট্র বিংশ শতাব্দীর মধ্যভাগে বিশ্বব্যাপী যুদ্ধের দাবানল সৃষ্টি করে। এক সময় রাষ্ট্রটি পরাজিত শক্তি হিসেবে শাস্তি প্রাপ্ত হয় এবং শাস্তি হিসেবে রাষ্ট্রটিকে দু'ভাগে ভাগ করে শক্তি খর্ব করা হয়।",
      "tag": "CPSCR 23",
      "sub_questions": [
        {
          "label": "ক",
          "question": "নাৎসিদের পোশাকের রং কীরূপ ছিল?",
          "explanation": "নাৎসিদের পোশাকের রং ছিল বাদামি।"
        },
        {
          "label": "খ",
          "question": "ফ্যাটম্যান কী? বুঝিয়ে লেখো।",
          "explanation": "ফ্যাটম্যান একটি আণবিক বোমার সাংকেতিক নাম, যা দ্বিতীয় বিশ্বযুদ্ধে মার্কিন যুক্তরাষ্ট্র প্রতিপক্ষ জাপানের বিরুদ্ধে ব্যবহার করে। দ্বিতীয় বিশ্বযুদ্ধের শেষদিকে ১৯৪৫ সালের ৯ আগস্ট জাপানের নাগাসাকি শহরে যুক্তরাষ্ট্র বিমান থেকে ফ্যাটম্যান নামের আণবিক বোমাটি নিক্ষেপ করে। বিশ্বে অকল্পনীয় ধ্বংসক্ষমতার আণবিক বোমার সেটা ছিল দ্বিতীয় ব্যবহার। বোমাটির আঘাতে নাগাসাকির প্রায় উনচল্লিশ হাজার মানুষ তাৎক্ষণিকভাবেই নিহত হয়। বিস্ফোরণে আহত ও অগ্নিদগ্ধ হাজারো লোক পরে মারা যায়। এ ছাড়া ভয়াবহ তেজস্ক্রিয়তার প্রভাবে বহুদিন ধরে শত শত লোক অসুস্থ হয়ে মৃত্যুবরণ করে। জন্ম নেয় বহু বিকলাঙ্গ শিশু।"
        },
        {
          "label": "গ",
          "question": "উদ্দীপকে যে যুদ্ধের দাবানলের কথা বলা হয়েছে পাঠ্যবইয়ের আলোকে তার কারণ ব্যাখ্যা করো।",
          "explanation": "উদ্দীপকে দ্বিতীয় বিশ্বযুদ্ধের দাবানলের কথা বলা হয়েছে। বিশ শতকের মাঝামাঝি সময়ে (১৯৩৯-১৯৪৫ সাল) বিশ্বজুড়ে যে ভয়াবহ যুদ্ধ সংঘটিত হয়, তাই হলো দ্বিতীয় বিশ্বযুদ্ধ। আর এ যুদ্ধে উদ্দীপকে উল্লেখিত রাষ্ট্রের মতো জার্মানি পরাজিত শক্তি হিসেবে শাস্তিপ্রাপ্ত হয়। যুক্তরাষ্ট্র, ব্রিটেন, ফ্রান্স ও রাশিয়ার মতো প্রতিপক্ষের পরাশক্তিরা শাস্তি হিসেবে জার্মানিকে দুইভাগে ভাগ করে এর শক্তি খর্ব করে। এছাড়া জার্মানির মিত্র জাপানের যুদ্ধংদেহী মনোভাব দমনের জন্য তাদের সামরিক সক্ষমতার ওপর নিয়ন্ত্রণ আরোপ করা হয়। দ্বিতীয় বিশ্বযুদ্ধ সংঘটনের পেছনে অনেক কারণ দায়ী ছিল। তবে এর মূল কারণ কয়েকদশক আগের ভার্সাই সন্ধির মধ্যে নিহিত ছিল। ভার্সাই সন্ধির শর্তগুলো জার্মানির জাতীয় মর্যাদাকে আঘাত করেছিল। এর প্রতিক্রিয়ায় জার্মানিতে উগ্র জাতীয়তাবাদের জোয়ার আসে, যা দ্বিতীয় বিশ্বযুদ্ধকে ত্বরান্বিত করে। দ্বিতীয় বিশ্বযুদ্ধের আরেকটি গুরুত্বপূর্ণ কারণ হলো জার্মানি, সোভিয়েত ইউনিয়ন (রাশিয়া), ইতালি ও জাপানের মতো তখনকার শক্তিধর রাষ্ট্রগুলোর সাম্রাজ্যবাদী নীতি। প্রথম বিশ্বযুদ্ধের পর থেকেই এসব রাষ্ট্র বিশ্বের বিভিন্ন অঞ্চল দখল করে তাদের সামরিক শক্তি বা উগ্র জাতীয়তাবাদী মনোভাবের পরিচয় দেয়। ফলে বিশ্ব এক অনিবার্য যুদ্ধের দিকে এগিয়ে যেতে থাকে। এছাড়া ১৯২৯-১৯৩০ সালে বিশ্বব্যাপী পুঁজিবাদী দেশগুলো গুরুতর অর্থনৈতিক মন্দায় পড়লে ইতালিতে ফ্যাসিবাদ ও জার্মানিতে নাৎসিবাদ মাথাচাড়া দিয়ে ওঠে। এসব উগ্র মতবাদ দেশ দুটির জনগণকে যুদ্ধোন্মাদ করে তোলে। সর্বোপরি জাপান-জার্মানি-ইতালি অক্ষশক্তি জোট গঠন, সোভিয়েত ইউনিয়ন ও জার্মানির মধ্যকার চুক্তিভঙ্গ, লীগ অব নেশনসের ব্যর্থতা, একনায়কত্ব ও গণতন্ত্রের দ্বন্দ্ব প্রভৃতি কারণে দ্বিতীয় বিশ্বযুদ্ধ সংঘটিত হয়।"
        },
        {
          "label": "ঘ",
          "question": "যুদ্ধে পরাজয়ের পরিণতি উক্ত রাষ্ট্রটিতে বিপর্যয় ডেকে এনেছিল'- উত্তরের সপক্ষে যুক্তি দাও।",
          "explanation": "'যুদ্ধে পরাজয়ের পরিণতি উক্ত রাষ্ট্রে বিপর্যয় ডেকে এনেছিল'- উক্তিটি যথার্থ বলে মনে করি। এখানে পরাজিত রাষ্ট্র বলতে জার্মানিকে ইঙ্গিত করা হয়েছে। দ্বিতীয় বিশ্বযুদ্ধ শেষে জার্মানির অর্থনৈতিক অবস্থা ভেঙে পড়ে। যুদ্ধে সবদিকে অপূরণীয় ক্ষতি হওয়াতে দেশটি দুর্বল হয়ে পড়ে। জার্মানি ইউরোপের তৃতীয় সারির দেশে পরিণত হয়। ভবিষ্যতে আবার যাতে যুদ্ধ উন্মাদনা মাথাচাড়া দিতে না পারে সে লক্ষ্যে দেশটিকে দুর্বল করতে চারটি অংশে বিভক্ত করা হয়। এ চারটি অংশের নিয়ন্ত্রণ ন্যস্ত হয় মিত্রশক্তির চার পরাশক্তি: মার্কিন যুক্তরাষ্ট্র, ফ্রান্স, ব্রিটেন এবং সোভিয়েত ইউনিয়নের ওপর। এদিকে যুদ্ধশেষের অল্পদিনের মধ্যেই মিত্রশক্তি যুক্তরাষ্ট্র ও সোভিয়েত ইউনিয়নের মধ্যে স্নায়ুযুদ্ধ শুরু হয়। তখন ফ্রান্স, ব্রিটেন এবং যুক্তরাষ্ট্রের অধিকৃত তিনটি অংশ নিয়ে গঠন করা হয় ফেডারেল রিপাবলিক অব জার্মানি তথা পশ্চিম জার্মানি। এর বিপরীতে সোভিয়েত অধিকৃত একটি অংশ নিয়ে গঠিত হয় ডেমোক্রেটিক রিপাবলিক অব জার্মানি তথা পূর্ব জার্মানি। পশ্চিম ও পূর্ব জার্মানিতে চালু হয় যথাক্রমে পুঁজিবাদী ও সমাজতান্ত্রিক শাসনব্যবস্থা। জার্মান জাতি দ্বিতীয় বিশ্বযুদ্ধে পরাজয়ের গ্লানি বহুবছর বহন করে এসেছে।বিশেষ করে সাধারণ ইহুদিদের ওপর হিটলারের পরিকল্পিত নির্মম হত্যাযজ্ঞের জন্য দেশটি বিশ্বসভায় নিন্দিত হয়েছে। যুক্তরাষ্ট্রসহ পশ্চিমা দেশগুলোর উদার সহায়তায় পশ্চিম জার্মানি অচিরেই সমৃদ্ধির মুখ দেখলেও পূর্ব জার্মানিকে যুদ্ধের ধকল কাটিয়ে উঠতে বেগ পেতে হয়। উপরের আলোচনার পরিপ্রেক্ষিতে বলা যায়, দ্বিতীয় বিশ্বযুদ্ধে পরাজয় জার্মানিতে বিপর্যয় ডেকে এনেছিল।"
        }
      ]
    },
    {
      "number": "8",
      "uddipok": "একটি অঞ্চলকে কেন্দ্র করে দুটি রাষ্ট্রের মধ্যে দীর্ঘদিন ধরে বিবাদ চলছে। উভয় রাষ্ট্রই আগ্রাসী কর্মকাণ্ড চালায়। দুটি রাষ্ট্রই একটি বৃহৎ প্রতিষ্ঠানের নিকট প্রতিকার চায়। শান্তি প্রতিষ্ঠায় সেটির ভূমিকা প্রশংসনীয়।",
      "tag": "CPSCR 23",
      "sub_questions": [
        {
          "label": "ক",
          "question": "উড্রো উইলসন কে ছিলেন?",
          "explanation": "উড্রো উইলসন ছিলেন যুক্তরাষ্ট্রের ২৮ তম প্রেসিডেন্ট।"
        },
        {
          "label": "খ",
          "question": "নিরাপত্তা পরিষদের কাজ লেখ।",
          "explanation": "জাতিসংঘের নিরাপত্তা পরিষদের কাজ হলো বিশ্বশান্তি ও নিরাপত্তা বজায় রাখার জন্য যথোপযুক্ত ব্যবস্থা গ্রহণ করা। নিরাপত্তা পরিষদ আলাপ-আলোচনার মাধ্যমে আন্তর্জাতিক বিরোধ মীমাংসার চেষ্টা করে। এতে কাজ না হলে আগ্রাসী রাষ্ট্রের বিরুদ্ধে অর্থনৈতিক ও কূটনৈতিক অবরোধ আরোপ করতে পারে। সে চেষ্টাও ব্যর্থ হলে সামরিক শক্তি প্রয়োগ করার ক্ষমতা রাখে। তাছাড়া নিরাপত্তা পরিষদ সংঘাত বা যুদ্ধ বন্ধ এবং শান্তি প্রতিষ্ঠার জন্য কোথাও জাতিসংঘের শান্তিরক্ষী বাহিনী মোতায়েন করতে পারে। মোটকথা, আন্তর্জাতিক শান্তি ও সম্প্রীতি রক্ষার লক্ষ্যে প্রয়োজনীয় সব কাজ এ সংস্থা করতে পারে।"
        },
        {
          "label": "গ",
          "question": "উদ্দীপকে বর্ণিত প্রতিষ্ঠান কোনটি? পরিচয় দাও।",
          "explanation": "উদ্দীপকে বর্ণিত প্রতিষ্ঠানটি হলো জাতিসংঘ। বিশ্বশান্তি প্রতিষ্ঠায় জাতিসংঘ গঠনের উদ্যোগ দ্বিতীয় বিশ্বযুদ্ধ শুরুর অব্যবহিত পরেই শুরু হয়েছিল। বলা হয়, প্রথম বিশ্বযুদ্ধের পর গঠিত বিশ্বসংস্থা 'লীগ অব নেশনস' বা সম্মিলিত জাতিপুঞ্জের ধ্বংসস্তূপের ওপর গড়ে ওঠে জাতিসংঘ। যুদ্ধ ঠেকাতে সম্মিলিত জাতিপুঞ্জের ব্যর্থতা থেকে শিক্ষা নিয়ে দ্বিতীয় বিশ্বযুদ্ধের পর ১৯৪৫ সালের ২৪ শে অক্টোবর জাতিসংঘ প্রতিষ্ঠা লাভ করে। জাতিসংঘের অন্যতম প্রধান উদ্দেশ্য হলো বিরোধ মীমাংসা করে সব রাষ্ট্রের মধ্যে বন্ধুত্বপূর্ণ সম্পর্ক সৃষ্টি করা। দুটি দেশের মধ্যে সংঘাত বেঁধে গেলে জাতিসংঘ তা বন্ধ করার উদ্যোগ গ্রহণ করে। বিশ্বসংস্থা ওই সমস্যার শান্তিপূর্ণ সমাধানের পথ বাতলে দেয়। শান্তিরক্ষায় জাতিসংঘ প্রয়োজনে মধ্যস্থতা করে এবং যুদ্ধ বা সংঘাত কবলিত দেশে শান্তিরক্ষী বাহিনী পাঠায়। জাতিসংঘের সদস্যভুক্ত যেকোনো দেশ নিজ দেশে শান্তি-শৃঙ্খলা প্রতিষ্ঠা ও অন্যান্য দেশের সাথে বিরোধ মীমাংসায় এ সংস্থার কাছে সাহায্য চাইতে বা হস্তক্ষেপ কামনা করতে পারে। উদ্দীপকে দেখা যায়, একটি অঞ্চলকে কেন্দ্র করে দুটি রাষ্ট্রের মধ্যে দীর্ঘদিন ধরে বিবাদ চলছে। উভয় রাষ্ট্রই আগ্রাসী কর্মকাণ্ড চালায়। দুটো রাষ্ট্রই একটি বৃহৎ প্রতিষ্ঠানের কাছে প্রতিকার চায়। শান্তি প্রতিষ্ঠায় এ প্রতিষ্ঠানের ভূমিকা প্রশংসনীয়। এ সব তথ্যের ভিত্তিতে নিশ্চিতভাবেই বলা যায়, উদ্দীপকে ইঙ্গিত করা প্রতিষ্ঠানটি হলো জাতিসংঘ।"
        },
        {
          "label": "ঘ",
          "question": "উক্ত প্রতিষ্ঠানের কর্মকাণ্ড কমবেশি সফল হয়েছে? বিশ্লেষণ করো।",
          "explanation": "উক্ত প্রতিষ্ঠান তথা জাতিসংঘের কর্মকাণ্ড কমবেশি সফল হয়েছে অর্থাৎ মোটের ওপর একে সফল বলা যেতে পারে। যেসব মহান আদর্শকে সামনে রেখে জাতিসংঘের যাত্রা শুরু হয়েছিল, তার সব বাস্তবায়িত না হলেও অনেক ক্ষেত্রেই এর ভূমিকা ইতিবাচক বলে প্রমাণিত হয়েছে। বিশ্ব শান্তি রক্ষায় তথা বিশ্ব মানবতার উন্নয়ন ও কল্যাণে উল্লেখযোগ্য অবদান রেখেছে জাতিসংঘ। শান্তিরক্ষা মিশনের মাধ্যমে জাতিসংঘ বিশ্বে শান্তি ও শৃঙ্খলা স্থাপনে সক্রিয় ও প্রশংসনীয় ভূমিকা পালন করে আসছে। এর মধ্যে আরব-ইসরাইল যুদ্ধ, কোরীয় সংকট, ভিয়েতনাম যুদ্ধ, লেবানন সংকট, বলকান যুদ্ধ এসব বড় সংঘাত নিরসনে জাতিসংঘের গুরুত্বপূর্ণ অবদান লক্ষণীয়। সাম্প্রতিক সময়ে আফ্রিকার বিভিন্ন দেশে গোষ্ঠীগত দ্বন্দ্বজনিত সহিংসতা বন্ধে বিশ্বসংস্থা যথাসাধ্য চেষ্টা করেছে। এছাড়া জাতিসংঘ মানবাধিকার ও আন্তর্জাতিক আইন প্রতিষ্ঠা, শরণার্থী সমস্যার সমাধান কার্যক্রম, পরিবেশ সংরক্ষণ কার্যক্রম, নারীর অধিকার রক্ষা, শ্রমিক অধিকার সংরক্ষণ, মাদকদ্রব্যের অপব্যবহার ও চোরাচালান রোধ, পরমাণু অস্ত্র বিস্তার রোধসহ অনেক ক্ষেত্রে গুরুত্বপূর্ণ অবদান রেখে চলছে। ১৯৪৫ সালে প্রতিষ্ঠার পর থেকে দুই পরাশক্তি যুক্তরাষ্ট্র ও রাশিয়ার দ্বন্দ্ব, নিরাপত্তা পরিষদের ভেটো ক্ষমতা, আর্থিক বিষয়ে পরাশক্তিদের ওপর বেশি নির্ভরশীলতা ও আমলাতন্ত্রসহ বিভিন্ন কারণে জাতিসংঘ অনেক ক্ষেত্রে কার্যকর ভূমিকা রাখতে ব্যর্থ হয়েছে। তবুও সার্বিকভাবে দেখলে বলা যেতে পারে, জাতিসংঘের কর্মকাণ্ড কমবেশি সফল হয়েছে।"
        }
      ]
    },
    {
      "number": "9",
      "uddipok": "অধ্যাপক আলী একদিন তার ক্লাসে উল্লেখ করেন, প্রতিটি আন্তর্জাতিক প্রতিষ্ঠানই গঠিত হয়েছে কোনো না কোনো উদ্দেশ্য নিয়ে। যেমন একটি প্রতিষ্ঠানের লক্ষ্য ও উদ্দেশ্য সম্পর্কে বলা হয়েছে। আমরা সম্মিলিত জাতিসমূহের সদস্যগণ এতদ্বারা ঘোষণা করেছি যে, আমরা পরবর্তী প্রজন্মকে যুদ্ধের অভিশাপ থেকে, যে যুদ্ধ দুবার মানব জাতির দুঃখ- দুর্দশা সৃষ্টি করেছে তা থেকে রক্ষা করার জন্য একটি আন্তর্জাতিক সংঘ প্রতিষ্ঠা করলাম।",
      "tag": "CPSCR 23",
      "sub_questions": [
        {
          "label": "ক",
          "question": "প্রথম ধরিত্রী সম্মেলন অনুষ্ঠিত হয় কত সালে?",
          "explanation": "প্রথম ধরিত্রী সম্মেলন অনুষ্ঠিত হয় ১৯৭২ সালে।"
        },
        {
          "label": "খ",
          "question": "জাতিসংঘ গঠনে ওয়াশিটন সম্মেলনের ভূমিকা কী? ব্যাখ্যা করো।",
          "explanation": "জাতিসংঘ গঠনে ওয়াশিংটন সম্মেলন গুরুত্বপূর্ণ ভূমিকা পালন করেছিল। ১৯৪২ সালের জানুয়ারী মাসে মার্কিন যুক্তরাষ্ট্রের ওয়াশিংটনে অনুষ্ঠিত সম্মেলনে মার্কিন যুক্তরাষ্ট্র, ব্রিটেন, চীন ও সোভিয়েত ইউনিয়ন যে, 'United Nations Declaration' এ সাক্ষর করে তাতে Atlantic Charter অনুমোদন দেয়া হয়। পরবর্তীতে আরও ২২টি দেশ এতে অনুমোদন দেয়। এ সম্মেলনেই প্রথম 'United Nations' শব্দটি ব্যবহার করা হয়। ওয়াশিংটনে মার্কিন প্রেসিডেন্ট রুজভেল্ট এবং ব্রিটিশ প্রধানমন্ত্রী চার্চিল তিনবার মিলিত হয়েছিলেন। তাঁরা প্রথম মিলিত হন ১৯৪১ সালের ডিসেম্বরে এবং এ সম্মেলন ১৯৪২ সাল পর্যন্ত স্থায়ী হয়।"
        },
        {
          "label": "গ",
          "question": "অধ্যাপক আলী যে প্রতিষ্ঠানের উদ্দেশ্য উল্লেখ করেছেন সেই প্রতিষ্ঠার পটভূমি ব্যাখ্যা করো।",
          "explanation": "উদ্দীপকে অধ্যাপক আলী জাতিসংঘের উদ্দেশ্য উল্লেখ করেছেন। দ্বিতীয় বিশ্বযুদ্ধোত্তর পৃথিবীতে স্থায়ী শান্তি স্থাপনের সামরিক, রাজনৈতিক ও কূটনৈতিক উদ্যোগের ফসল হলো জাতিসংঘ। যুদ্ধকালীন মিত্রশক্তির রাষ্ট্রনেতারা তাদের আলোচনা বৈঠকে ও ঘোষণাগুলোতে কতগুলো নীতিগ্রহণ করেছিলেন। এ সম্মেলনগুলোতে শুধু সমরনীতি বিষয়ক সিদ্ধান্ত হয়নি। এতে কতকগুলো রাজনৈতিক ও কূটনৈতিক সিদ্ধান্ত গৃহীত হয়েছিল। এ বিশ্ব নেতাদের মধ্যে অগ্রনী ভূমিকা পালন করেছিলেন ব্রিটেনের প্রধানমন্ত্রী উইনস্টন চার্চিল, আমেরিকার প্রেসিডেন্ট ফ্রাঙ্কলিন ডি. বুজভেল্ট এবং রাশিয়ার প্রেসিডেন্ট জোসেফ স্ট্যালিন। এ সকল নেতা ছাড়াও অন্য বিশ্ব নেতারা জাতিসংঘ গঠনের জন্য আহ্বান করেছেন লন্ডন ঘোষণা, আটলান্টিক সনদ প্রভৃতিতে। তারা মিলিত হয়েছেন কাসাব্লাংকা সম্মেলন ও ডাম্বারটন ওক্স সম্মেলনে। যার ফলে ১৯৪৫ সালের ২৪ অক্টোবর ৫১টি রাষ্ট্রের প্রতিনিধিদের এক মহাসম্মেলনের মধ্য দিয়ে বিশ্ব ইতিহাসে সর্বশ্রেষ্ঠ সংগঠন জাতিসংঘ প্রতিষ্ঠা লাভ করে। বস্তুত বিশ্ব নেতৃবৃন্দের চার বছরের নিরলস প্রচেষ্টার ফসল হলো জাতিসংঘ। উদ্দীপকে অধ্যাপক আলী একদিন তার ক্লাসে উল্লেখ করেন, প্রতিটি আন্তর্জাতিক প্রতিষ্ঠানই গঠিত হয়েছে কোনো না কোন উদ্দেশ্য নিয়ে। যেমন- একটি প্রতিষ্ঠানের লক্ষ্য ও উদ্দেশ্য সম্পর্কে বলা হয়েছে-আমরা সম্মিলিত জাতিসমূহের সদস্যগণ এতদ্বারা ঘোষণা করেছি যে, আমরা পরবর্তী প্রজন্মকে যুদ্ধের অভিশাপ থেকে, যে যুদ্ধ দুবার মানবজাতির দুঃখ-দুর্দশা সৃষ্টি করেছে, তা থেকে রক্ষার জন্য একটি আন্তর্জাতিক সংঘ প্রতিষ্ঠা করলাম। এখানে অধ্যাপক আলী যে প্রতিষ্ঠানের উল্লেখ করেছেন সেটি হচ্ছে জাতিসংঘ। উল্লেখিত ঘটনাগুলোর মধ্য দিয়ে জাতিসংঘের প্রতিষ্ঠা হয়েছে। তাই বলা যায়, উল্লেখিত ঘটনাগুলোর মধ্য দিয়ে উদ্দীপকে অধ্যাপক আলী বর্ণিত প্রতিষ্ঠান অর্থাৎ জাতিসংঘের প্রতিষ্ঠা হয়েছে।"
        },
        {
          "label": "ঘ",
          "question": "এই ধরনের একটি প্রতিষ্ঠানে বৃহৎ শক্তিবর্গের ভূমিকা মূল্যায়ন করো।",
          "explanation": "এই ধরনের একটি প্রতিষ্ঠানে অর্থাৎ জাতিসংঘে বৃহৎ শক্তিবর্গের ভূমিকা অপরিসীম। জাতিসংঘে বৃহৎ শক্তি বলতে মূলত মার্কিন যুক্তরাষ্ট্র, রাশিয়া, চীন, যুক্তরাজ্য ও ফ্রান্সকে বোঝায়; যাদের ভেটো প্রয়োগের ক্ষমতা রয়েছে। এদের যে কোনো একটি দেশও ভেটো দিলে অর্থাৎ বিরোধিতা করলে নিরাপত্তা পরিষদে কোন প্রস্তাব পাস হবে না। সুতরাং এ বৃহৎ শক্তিবর্গের মতৈক্য ও সদিচ্ছা ছাড়া জাতিসংঘ মহাসচিবের পক্ষে কোন প্রস্তাব এগিয়ে নেওয়া সম্ভব নয়। বৃহৎ শক্তিধর দেশগুলো জাতিসংঘের তহবিলে সিংহভাগ চাঁদা দেয়। তারা বিভিন্ন অনুন্নত ও উন্নয়নশীল রাষ্ট্রে অর্থনৈতিক ও সামাজিক ক্ষেত্রে সহযোগিতা দিয়ে থাকে। জাতিসংঘের বিশেষ প্রয়োজনে অর্থ, সৈন্য, অস্ত্র ও শক্তি দিয়েও রাষ্ট্রগুলোকে সহযোগিতা করে। এ কারণে নিরাপত্তা পরিষদসহ পুরো জাতিসংঘ কাঠামোতে তাদের ব্যাপক প্রভাব রয়েছে। বৈশ্বিক এ সংস্থার নিজেদের স্বার্থ রক্ষা হচ্ছে কিনা যে বিষয়ে তারা সবসময় সজাগ থাকে। নিজেদের স্বার্থের অনুকূল নয়, এমন উদ্যোগ আটকে দেওয়ার ক্ষমতা তাদের রয়েছে। পরিশেষে বলা যায়, বৃহৎ রাষ্ট্রগুলোই জাতিসংঘের মত সংস্থার প্রতিষ্ঠায় সবচেয়ে গুরুত্বপূর্ণ ভূমিকা রাখে। তবে এই সংস্থায় নিজেদের প্রভাব, কর্তৃত্ব, ক্ষমতা ইত্যাদি ধরে রাখার ক্ষেত্রে বৃহৎ রাষ্ট্রগুলো মোটেও ছাড় দেয়নি। কারণ হচ্ছে, পৃথিবীতে নিজেদের কর্তৃত্ব প্রতিষ্ঠা ও ক্ষমতা ধরে রাখার রাজনীতিতে বৃহৎ কোন রাষ্ট্রই পিছিয়ে থাকতে চায়নি। ফলে বড় দেশগুলোর ক্ষমতা ধরে রেখেই জাতিসংঘ এগিয়ে চলেছে।"
        }
      ]
    },
    {
      "number": "10",
      "uddipok": "বিজয় ও রাজ দুই মেরুর বাসিন্দা। দুই বন্ধু হলেও আদর্শগত কারণে তাদের মধ্যে দ্বন্দ্ব লেগেই থাকে। বিজয় গণতান্ত্রিক ধ্যান ধারণায় চলতে চায় অন্যদিক রাজ অধিপত্যবাদী আদর্শে বিশ্বাসী। বিজয় রাজের এ ধরনের মানসিকতাকে বিপজ্জনক বলে মনে করে। পক্ষান্তরে রাজ ও বিজয়ের নীতি ও আদর্শকে অপছন্দ করে।",
      "tag": "CPSCR 23",
      "sub_questions": [
        {
          "label": "ক",
          "question": "Cold Word শব্দটি সর্বপ্রথম কে ব্যবহার করেন?",
          "explanation": "Cold War শব্দটি প্রথম ব্যবহার করেন, আমেরিকান অর্থনীতিবিদ বার্নার্ড বারুচ।"
        },
        {
          "label": "খ",
          "question": "স্নায়ুযুদ্ধের চূড়ান্ত অবসানের কারণ ব্যাখ্যা করো।",
          "explanation": "মাল্টায় অনুষ্ঠিত এক বৈঠকে মার্কিন যুক্তরাষ্ট্রের ঘোষণার মাধ্যমে স্নায়ুযুদ্ধের চূড়ান্ত অবসান হয়। ১৯৮৯ সালের ২ এপ্রিল নিউইয়র্ক টাইমস পত্রিকায় এক নিবন্ধের মাধ্যমে যুক্তরাষ্ট্র একতরফাভাবে স্নায়ুযুদ্ধের অবসানের ঘোষণা দেয় এবং ঐ বছরই ৩ ডিসেম্বর মার্কিন প্রেসিডেন্ট জর্জ বুশ ও সোভিয়েত প্রেসিডেন্ট মিখাইল গর্বাচেভ মাল্টায় শীর্ষ বৈঠকে মিলিত হন। এ সম্মেলনে উভয় দেশ স্নায়ুযুদ্ধের চূড়ান্ত অবসানের ঘোষণা দেন।"
        },
        {
          "label": "গ",
          "question": "উদ্দীপকের তোমার পাঠ্যবইয়ের কোন দুটি রাষ্ট্রের আদর্শগত পার্থক্য পরিলক্ষিত হয়? ব্যাখ্যা করো।",
          "explanation": "জাউদ্দীপকের সাথে আমার পাঠ্যবইয়ের সাবেক সোভিয়েত ইউনিয়ন ও মার্কিন যুক্তরাষ্ট্র দেশ দুটির আদর্শগত পার্থক্যের মিল পরিলক্ষিত হয়। দ্বিতীয় বিশ্বযুদ্ধপরবর্তী সময়ে মার্কিন যুক্তরাষ্ট্র ও সোভিয়েত ইউনিয়ন দুটি পরাশক্তির উত্থান ঘটে। আদর্শগতভাবে এ দুটি রাষ্ট্র ছিল সম্পূর্ণ বিপরীতধর্মী। মার্কিন যুক্তরাষ্ট্র ছিল পুঁজিবাদী গণতান্ত্রিক আদর্শের অনুযায়ী। অপরদিকে সোভিয়েত ইউনিয়ন ছিল সমাজতন্ত্রের সূতিকাগার। ১৯১৭ সালে রুশ সমাজতান্ত্রিক বিপ্লবের পথ ধরে সোভিয়েত ইউনিয়নে সমাজতান্ত্রিক রাষ্ট্র গঠিত হয়। সোভিয়েত ইউনিয়ন যুক্তরাষ্ট্রের গণতন্ত্রকে আদৌ গণতন্ত্র বলে স্বীকার করত না। কারণ তাদের মতে, ঐ পুজিবাদী গণতন্ত্র হলো ধনীদের যন্ত্র এবং জনগণের গণতন্ত্রের বিরুদ্ধে আক্রমণ। একইভাবে মার্কিন যুক্তরাষ্ট্র আবার সোভিয়েত ইউনিয়নের সাম্যবাদকে দোষারোপ করে। রাশিয়ার সমাজতান্ত্রিক আদর্শের সম্প্রসারণকে যুক্তরাষ্ট্র নিজেদের জাতীয় নিরাপত্তার জন্য বিপজ্জক মনে করত। ১৯৪৫ সালে রুশ নেতা জোসেফ স্ট্যালিনের সমাজতন্ত্র বিস্তারের নীতিকে কেন্দ্র করে রুশ-মার্কিন স্নায়ুযুদ্ধ অর্থাৎ ঠান্ডা লড়াই এর সূত্রপাত ঘটে। দীর্ঘ কয়েক দশক ধরে চলা এ প্রছন্ন বৈরিতা কয়েকবার প্রায় যুদ্ধের আশঙ্কা সৃষ্টি করেছিল। উদ্দীপকে দেখা যায়, বিজয় গণতান্ত্রিক ধ্যান ধারণার বিশ্বাসী এবং রাজ আধিপত্যবাদী আদর্শে বিশ্বাসী। বিজয় রাজের এ ধরনের মানসিকতাকে বিপজ্জনক মনে করে। পক্ষান্তরে রাজও বিজয়ের নীতি ও আদর্শকে অপছন্দ করে। মার্কিন যুক্তরাষ্ট্র ও সাবেক সোভিয়েত ইউনিয়নের মধ্যে এমন ঘটনার অনুরূপ চিত্রই দেখা যেত। তাই বলা যায়, উদ্দীপকের সাথে পাঠ্যবইয়ের সাবেক সোভিয়েত ইউনিয়ন ও মার্কিন যুক্তরাষ্ট্রের অনসৃত আদর্শের মিল রয়েছে।"
        },
        {
          "label": "ঘ",
          "question": "উক্ত দুটি রাষ্ট্রের আদর্শগত পার্থক্যের কারণে যে ব্যবস্থাার উদ্ভব হয় তার কারণ বিশ্লেষণ করো।",
          "explanation": "উত্ত দুটি রাষ্ট্র অর্থাৎ আমেরিকা যুক্তরাষ্ট্র ও সোভিয়েত ইউনিয়নের আদর্শগত পার্থক্যের কারণে উদ্ভব হয় স্নায়ুযুদ্ধ। স্নায়ুযুদ্ধ উদ্ভবের পিছনে বহুবিধ কারণ বিদ্যমান ছিল। দ্বিতীয় বিশ্বযুদ্ধ পরবর্তী সময়ে দুটি পরাশক্তির উত্থান ঘটে। এ দ দুটি পরাশক্তি হলো মার্কিন যুক্তরাষ্ট্র ও সোভিয়েত ইউনিয়ন। আদর্শগতভাবে এ দুটি রাষ্ট্র ছিল সম্পূর্ণ বিপরীতধর্মী। মার্কিন যুক্তরাষ্ট্র ছিল পুঁজিবাদী গণতান্ত্রিক আদর্শের অনুসারী। অন্যদিকে ১৯১৭ সালে বলশেভিক বিপ্লবের ফলে রাশিয়ায় সমাজতান্ত্রিক রাষ্ট্র প্রতিষ্ঠিত হয়। আদর্শগত দিক দিয়ে মার্কিন যুক্তরাষ্ট্র ও সোভিয়েত ইউনিয়ন ছিল একে অপরের বিপরীত। রাশিয়ার সমাজতান্ত্রিক আদর্শের সম্প্রসারণকে যুক্তরাষ্ট্র নিজের জাতীয় নিরাপত্তার জন্য বিপজ্জনক মনে করত। ১৯৪৫ সালে রুশ নেতা জোসেফ স্ট্যালিনের সমাজতন্ত্র বিস্তারের নীতিকে কেন্দ্র করেই রুশ-মার্কিন স্নায়ুযুদ্ধের সূত্রপাত ঘটে। স্নায়ুযুদ্ধের মূল কারণ হিসেবে যুক্তরাষ্ট্র ও সোভিয়েত ইউনিয়নের পরস্পর বিরোধী আদর্শিক দ্বন্দ্বকে চিহ্নিত করা হলেও কতিপয় বাস্তব সমস্যা এতে ইন্ধন যোগায়। এদের মধ্যে অন্যতম সমস্যা ছিল তুর্কি বিদ্রোহ। ১৯৪৫- ৪৭ সময়কালে তুরস্কের ঘটনাবলিতে মার্কিন যুক্তরাষ্ট্রের সাথে সোভিয়েত ইউনিয়নের তিক্ততা সৃষ্টি হয়। তুরস্কের সাথে রাশিয়া পূর্ববর্তী চুক্তি ভেঙ্গে নতুন চুক্তি সম্প্রদানের জন্য চাপ প্রদান করে। নতুন চুক্তিতে রাশিয়া দার্দানেলিশ ও বসফরাস প্রণালিতে অবাধে রুশ নৌ-চলাচলের সুবিধাসহ বিশেষ বাণিজ্য সুবিধা দাবি করে। ব্রিটেন এতে মধ্যপ্রাচ্যের তেল খনিগুলো রাশিয়ার হাতে চলে যাওয়ার আশঙ্কায় মার্কিন যুক্তরাষ্ট্রকে হস্তক্ষেপ করার গোপন আহ্বান জানায়। পরিশেষে বলা যায়, মার্কিন যুক্তরাষ্ট্র ও সাবেক সোভিয়েত ইউনিয়নের মধ্যে স্নায়ুযুদ্ধের অনেক কারণ থাকলেও মূল কারণ হচ্ছে উভয় দেশের মধ্যে আদর্শগত সংঘাত।"
        }
      ]
    },
    {
      "number": "11",
      "uddipok": "'ক' দেশের দুই অঞ্চলের বাসিন্দাদের মধ্যে পরস্পর বিরোধমূলক আচরণ লেগেই থাকতো। বিরোধিতা এমন এক পর্যয়ে পৌঁছেছে - যেকোনো সময়ে সংঘর্ষ লাগতে পারে। কিন্তু কোনো না কোনো কারণে সংঘর্ষ হচ্ছে না।",
      "tag": "CPSCR 23",
      "sub_questions": [
        {
          "label": "ক",
          "question": "কত সালে Conference on Security and Co-operation in Europe গঠিত হয়?",
          "explanation": "১৯৭৫ সালে Conference of Security and Co-operation in Europe গঠিত হয়।"
        },
        {
          "label": "খ",
          "question": "মাশাল পরিকল্পনা ব্যাখ্যা করো।",
          "explanation": "১৯৪৭ সালের জুন মাসে মার্কিন পররাষ্ট্র সচিব জর্জ মার্শাল হার্ভার্ড ইউনিভার্সিটির এক সভায় যুদ্ধবিধ্বস্ত ইউরোপীয় দেশগুলোর অর্থনীতি পুনরুজ্জীবনের জন্য যে প্রস্তাব পেশ করেন সেটাই 'মার্শাল পরিকল্পনা' নামে পরিচিত। এ পরিকল্পনায় তিনি বলেন, ইউরোপের দারিদ্র্য দূর করতে না পারলে ইউরোপকে কমিউনিজমের হাত থেকে মুক্ত করা যাবে না। এজন্য তিনি যুদ্ধ বিধ্বস্ত ইউরোপীয় দেশগুলোর অর্থনীতি পুনরুজ্জীবনের জন্য মার্কিন সাহায্যের প্রস্তাব করেন। তার এ বক্তব্যের জের ধরে যুক্তরাষ্ট্র ১৯৪৮ সালে ৫ মিলিয়ন ডলার সাহায্য দেয়। তার বক্তব্য ও করণীয় ইতিহাসে মার্শাল পরিকল্পনা নামে পরিচিত।"
        },
        {
          "label": "গ",
          "question": "উদ্দীপকে ইঙ্গিতকৃত বিষয়টির শান্তিপূর্ণ সহাবস্থান নীতি তোমার পাঠ্যবইয়ের আলোকে ব্যাখ্যা করো।",
          "explanation": "উদ্দীপকে উল্লেখিত বিষয়টি হচ্ছে স্নায়ুযুদ্ধ। স্নায়ুযুদ্ধোত্তর যুগে পরিবর্তিত পরিস্থিতির প্রেক্ষিতে আমেরিকা যুক্তরাষ্ট্র ও রাশিয়া পরস্পর বিরোধী প্রতিযোগিতা ও শত্রুমূলক মনোভাব পরিহার করে শান্তিপূর্ণ সহাবস্থান নীতি গ্রহণ করেন। শান্তিপূর্ণ সহাবস্থান হলো আন্তর্জাতিক উত্তপ্ত পরিবেশ শিথিল করতে গৃহীত একটি কার্যকর উদ্যোগ। ষাটের দশকের পর সোভিয়েত ইউনিয়ন ও মার্কিন যুক্তরাষ্ট্রের রাষ্ট্রপ্রধান পরিবর্তন ঘটে। উদার মানসিকতার দুই রাষ্ট্রপ্রধান জনসন ও কোসিগিনি বৃহৎ দুই শক্তির যে নতুন সম্পর্কের সূচনা করেন, তা ইতিহাসে শান্তিপূর্ণ সহাবস্থান নামে পরিচিত। মূলত ষাটের দশকের আরম্ভ থেকে নব্বই দশক পর্যন্ত এই অবস্থা বিদ্যমান ছিল। আন্তর্জাতিক ক্ষেত্রে এ নতুন অগ্রগতি পরাশক্তির মধ্যকার সম্পর্কে ক্ষেত্রে উত্তেজনাকে কিছুটা প্রমশিত করে। সহাবস্থানের প্রথম বাস্তব অভিব্যক্তি পরিদৃষ্ট হয় ১৯৬৩ সারের আগস্ট মাসে নিরস্ত্রীকরণ চুক্তির 'মাধ্যমে। এ চুক্তির মাধ্যমে পারমানবিক পরীক্ষা বন্ধের চুক্তি স্বাক্ষর করে। সহাবস্তানের মূল কথা হলো জাতীয় নীতি বাস্তবায়নের হাতিয়ার হিসেবে যুদ্ধকে পরিহার করা অর্থাৎ আন্তর্জাতিক বিবাদ মেটানোর উপায় হিসেবে যুদ্ধকে যেন ব্যবহার না করা হয়। উদ্দীপকে দেখা যায়, 'ক' দেশের দুই অঞ্চলের মধ্যে পরস্পরের বিরোধমূলক লেগেই থাকত। বিরোধীতা এমন এক পর্যায়ে পৌঁছেছে যেকোনো সময় সংঘর্ষ লাগতে পারে। কিন্তু কোন না কোন কারণে সংঘর্ষ হচ্ছে না। এখানে আমেরিকা যুক্ত ও সাবেক সোভিয়ত ইউনিয়নের মধ্যকার স্নায়ুযুদ্ধের ইঙ্গিত পাওয়া যায়। শান্তিপূর্ণ সহাবস্থান নীতির ফলেই এই যুদ্ধের অবস্থান ঘটে।"
        },
        {
          "label": "ঘ",
          "question": "উক্ত দ্বন্দ্বের অবসানে সোভিয়েতের বিলুপ্তি পৃথিবীকে এককেন্দ্রিক বিশ্বে পরিণত করেছে-যা মানব সভ্যতার জন্য অশুভ। এ সম্পর্কে তোমার মতামত দাও।",
          "explanation": "উক্ত যুদ্ধ অর্থাৎ স্নায়ুদ্ধের অবসানের ফলে সোভিয়েত ইউনিয়নের বিলুপ্তি বিশ্বকে এককেন্দ্রিক বিশ্বে পরিণত করেছে-বক্তব্যটি যথার্থ। ১৯৫০ এর দশক থেকে শুরু করে ১৯৯০ এর দশক পর্যন্ত স্নায়যুদ্ধকালীন বিশ্বব্যবস্থায় প্রধানত দ্বিমেরুকরণ শক্তিব্যবস্থা গড়ে উঠেছিল। মার্কিন যুক্তরাষ্ট্র ও সোভিয়েত ইউনিয়ন এই দুই পরাশক্তি দ্বি-মেরুকরণ শক্তি ব্যবস্থার শীর্ষে অবস্থান করছিল। সে সময় বিশ্বকে দ্বি-মাত্রিক বিশ্ব বলা হতো। স্নায়ুযুদ্ধ শেষে সোভিয়েত ইউনিয়নের পতনে বিশ্বের শক্তিসাম্য নষ্ট হয় এবং বিশ্ব মার্কিন যুক্তরাষ্ট্রের নেতৃত্বে এককেন্দ্রিক বিশ্বে পরিণত হয়। সোভিয়েত ইউনিয়নের বিলুপ্তির ফলে আমেরিকা বর্তমানে পররাষ্ট্র ক্ষেত্রে শক্তিশালী কোনো প্রতিপক্ষের সম্মুখীন হচ্ছে না। বিশ্বায়নের নামে মার্কিন যুক্তরাষ্ট্র সমগ্র বিশ্বে নিজ আধিপত্য ও প্রভাব বিস্তার করে সাম্রাজ্যবাদী লিপ্সা চরিতার্থ করছে। পূর্ব ইউরোপের বিভিন্ন দেশে আজ মার্কিন যুক্তরাষ্ট্রের আধিপত্য ও প্রভাব প্রতিষ্ঠিত হচ্ছে। সুতরাং উপরের আলোচনা, বিশ্লেষণপূর্বক একথা নির্দ্বিধায় বলা যায় যে, সোভিয়েত ইউনিয়নের পতনের ফলেই বিশ্ব এককেন্দ্রিক বিশ্বে পরিণত হয়েছে।"
        }
      ]
    }
  ]
}