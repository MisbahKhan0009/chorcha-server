{
  "title": "ময়মনসিংহ বোর্ড ২০২৩",
  "subtitle": "ইতিহাস (11)",
  "questions": [
    {
      "number": "1",
      "uddipok": "একক কোনো কারণে বিপ্লব সংঘটিত হয় না। বরং এর পেছনে থাকে বহুবিধ কারণ। তবে পৃথিবীর প্রায় প্রত্যেকটি ঘটনার পশ্চাতে রয়েছে অর্থনৈতিক কারণ। তাই দেখা যায় যেখানেই অর্থনৈতিক বৈষম্য প্রকট আকার ধারণ করেছে সেখানেই সংঘটিত হয়েছে সংগ্রাম, লেগেছে সমতার ছোঁয়া।",
      "tag": "MB 23",
      "sub_questions": [
        {
          "label": "ক",
          "question": "রুশ বিপ্লব কখন সংঘটিত হয়?",
          "explanation": "রুশ বিপ্লব ১৯১৭ সালে সংঘটিত হয়।"
        },
        {
          "label": "খ",
          "question": "স্নায়ুযুদ্ধ বলতে কী বোঝ?",
          "explanation": "স্নায়ুযুদ্ধ এমন একটি পরিবেশকে বোঝায় যা যুদ্ধও নয় আবার শান্তিপূর্ণ অবস্থাও নয়। ২য় বিশ্বযুদ্ধোত্তর পৃথিবীতে আন্তর্জাতিক রাজনীতির ক্ষেত্রে সোভিয়েত ইউনিয়ন ও মার্কিন যুক্তরাষ্ট্রের মধ্যে পরস্পর বিরোধী মতাদর্শ গড়ে উঠেছিল। ইতিহাসে সেটিকে 'স্নায়ুযুদ্ধ' বা ঠাণ্ডা লড়াই নামে অভিহিত করা হয়। ১৯৪৫ সালে স্ট্যালিন কর্তৃক পূর্ব ইউরোপের প্রতি গৃহীত 'রুশনীতি' এবং মার্কিন প্রেসিডেন্ট ট্রুম্যানের তীব্র বিরোধিতার মধ্য দিয়ে স্নায়ুযুদ্ধের সূত্রপাত ঘটে। এ কারণে স্নায়ুযুদ্ধের জন্য সোভিয়েত ইউনিয়ন ও যুক্তরাষ্ট্রকে দায়ী করা হয়।"
        },
        {
          "label": "গ",
          "question": "উদ্দীপকের সাথে তোমার পাঠ্যবইয়ের কোন বিষয়টির মিল রয়েছে? ব্যাখ্যা করো।",
          "explanation": "উদ্দীপকের সাথে আমার পাঠ্যবইয়ের রাশিয়ায় সংঘটিত বলশেভিক বিপ্লবের সাথে সাদৃশ্য রয়েছে। বিগত বিশ শতকের শুরুতে বিশ্বের ইতিহাসে গুরুত্বপূর্ণ ঘটনা ছিল রাশিয়ার সমাজতান্ত্রিক বলশেভিক বিপ্লব (১৯১৭ সাল)। এ বিপ্লব রাশিয়ার মানুষের আর্থ-সামাজিক-রাজনৈতিক জীবনে এক বিপ্লবের সূচনা করে। পশ্চিম ইউরোপে ভূমিদাস শ্রেণির দুর্দশা, তাদের উপর অত্যাচার এবং রাজপরিবার ও অভিজাত শ্রেণি কর্তৃক জমি দখল প্রভৃতি কারণে সামাজিক অস্থিরতার সৃষ্টি হয়েছিল। এছাড়া শিল্প বিপ্লবের পর রাশিয়ার ভূমিদাস শ্রেণি ক্রমে শ্রমিক শ্রেণিতে পরিণত হয়। এ সময় শ্রমিকদের জীবনযাত্রার মান ছিল খুবই নিম্নমানের। তারা জারের পরিবার ও সরকার' এবং অভিজাত সম্প্রদায়ের মাধ্যমে নির্যাতিত হতো। রুশ সমাজে ভূমিদাস শ্রেণি ও শ্রমিক শ্রেণির এই পরিস্থিতিই বিপ্লবের ক্ষেত্র তৈরি করেছিল। বলশেভিক দল শ্রমিকদের মধ্যে গোপনে প্রচার চালিয়ে তাদের সংঘবদ্ধ করে বিপ্লবমুখী করে তোলে। এর ধারাবাহিকতায় সংঘটিত হয় বলশেভিক বিপ্লব। এ বিপ্লবের ফলে রাশিয়ায় জারতন্ত্রের অবসান হয়, ধনী ও গরিবের মধ্যে বৈষম্য দূর হয়। উদ্দীপকে বলা হয়েছে, বিপ্লব বহুবিধ কারণে সংঘটিত হয়। তবে পৃথিবীর প্রত্যেকটি বিপ্লবের পশ্চাতে রয়েছে অর্থনৈতিক কারণ। তাই দেখা যায়, যেখানে অর্থনৈতিক বৈষম্য প্রকট আকার ধারণ করেছে সেখানেই সংঘটিত হয়েছে সংগ্রাম, লেগেছে সমতার ছোঁয়া। বলশেভিক বিপ্লবও মূলত অর্থনৈতিক বৈষম্যের বিরুদ্ধে সংঘটিত একটি বিপ্লব। তাই বলা যায় উদ্দীপকের সাথে বলশেভিক বিপ্লবের মিল রয়েছে।"
        },
        {
          "label": "ঘ",
          "question": "তুমি কি মনে কর, অর্থনৈতিক বৈষম্যই উক্ত ঘটনা সংঘটনের প্রধান কারণ? বিশ্লেষণ করো।",
          "explanation": "হ্যাঁ, আমি মনে করি, অর্থনৈতিক বৈষম্যই উক্ত ঘটনা অর্থাৎ বলশেভিক বিপ্লব সংঘটনের প্রধান কারণ। উনিশ শতকের শেষ দিকে রাশিয়ার এক সামাজিক পরিসংখ্যানে দেখা যায় যে, রাশিয়াতে প্রতি এক হাজার মানুষের মধ্যে মাত্র সতেরো জন অভিজাত আর বাকিরা ভূমিহীন। রাশিয়ার জার দ্বিতীয় আলোকজান্ডার ভূমিদাস প্রথার বিলোপ করলেও ভূমিদাসরা স্বাধীন কৃষকে রূপান্তরিত হতে পারেনি এবং বিপ্লবের ফলে রাশিয়ায় ভূমিহীন' শ্রেণি শহুরে শিল্প শ্রমিকে পরিণত হয়। খাদ্যমূল্য বৃদ্ধির ফলে কম মজুরিতে খাদ্য কেনা তাদের জন্য কষ্টকর হয়ে দাঁড়ায়। জীবনযাত্রার নিম্নমানের ফলে ব্যাপক শ্রমিক ধর্মঘট দেখা দেয় এবং ১৮৬২-১৮৯৫ সময়কালে রাশিয়ায় ধর্মঘটের সংখ্যার ক্রমিক বৃদ্ধি সমাজে ব্যাপক অসন্তোষের সৃষ্টি করে। বলশেভিক শ্রমিকদের রুটি, সেনাদের যুদ্ধের বদলে শান্তি ও কৃষককে জমিদানের প্রতিশ্রুতিই সব শ্রেণির মানুষকে এই ধর্মঘটে শামিল করে। উনিশ শতকের শেষ ভাগের আগ পর্যন্ত রাশিয়ার জারতন্ত্রের নিষ্পেষণমূলক শাসনের কারণে রাজনৈতিক চেতনার বিকাশ ঘটতে পারেনি। মধ্যবিত্ত শ্রেণির অনুপস্থিতি এবং ভূমিহীন বা ভূমিদাসদের চরম অসংগতি অভিজাততন্ত্রের দাপটে এখানে গুপ্ত সন্ত্রাসী সমিতি গড়ে ওঠে যা নিহিলিজম ও নারোদিক আন্দোলন নামে 'পরিচিত। তবে আন্দোলন' ব্যর্থ হলেও জার সরকারের বিরুদ্ধে এটি স্থায়ী ক্ষতের সৃষ্টি করে এবং সমাজতান্ত্রিক চেতনার প্রতি আকৃষ্ট হয়। রাশিয়ার অর্থনৈতিক দুর্বলতা, অনুন্নত শিল্পব্যবস্থা এবং জার সরকারের ওপর চরম বীতশ্রদ্ধার ফলে সমাজতান্ত্রিক চেতনা জনপ্রিয় হয়ে ওঠে এবং বলশেভিক বিপ্লব সংঘটিত হয়। তাই বলা যায়, বলশেভিক বিপ্লবের সংগঠনের পেছনে বহুবিধ কারণ থাকলেও অর্থনৈতিক বৈষম্যই ছিল প্রধান কারণ।"
        }
      ]
    },
    {
      "number": "2",
      "uddipok": "চুক্তি বা সন্ধি হওয়া চাই, পারম্পরিক স্বার্থ ও সমঝোতার ভিত্তিতে। তা না হলে উক্ত সন্ধি সুফলের চেয়ে কুফলই বেশি বয়ে আনে।",
      "tag": "MB 23",
      "sub_questions": [
        {
          "label": "ক",
          "question": "লেনিন কোন দেশের নাগরিক?",
          "explanation": "লেনিন রাশিয়ার নাগরিক ছিলেন।"
        },
        {
          "label": "খ",
          "question": "কোন ঘটনা থেকে প্রথম বিশ্বযুদ্ধ শুরু হয়?",
          "explanation": "অস্ট্রিয়ার যুবরাজ ও তার স্ত্রীর হত্যাকাণ্ডের ঘটনা থেকে প্রথম বিশ্বযুদ্ধ শুরু হয়। ১৯১৪ সালের ২৮ জুন অস্ট্রিয়ার যুবরাজ ও তার স্ত্রী সোফিয়া বসনিয়ার রাজধানী সারায়েভোতে প্রকাশ্য দিবালোকে সার্ব আততায়ীর গুলিতে নিহত হন। এ ঘটনার প্রতিক্রিয়ায় ১৯১৪ সালের ২৮ জুলাই থেকে অস্ট্রো-হাঙ্গেরি এবং সার্বিয়ার মধ্যে যুদ্ধ শুরু হয়ে কয়েক দিনের মধ্যেই তা ছড়িয়ে পড়ে ইউরোপের প্রায় সকল দেশে। এভাবে প্রথম বিশ্বযুদ্ধ শুরু হয়।"
        },
        {
          "label": "গ",
          "question": "উদ্দীপকে তোমার পাঠ্যবইয়ের কোন ঘটনার প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে উল্লিখিত চুক্তি বা সন্ধি আমার পাঠ্যবইয়ের ভার্সাই সন্ধির ঘটনার প্রতি ইঙ্গিত করে। প্রথম বিশ্বযুদ্ধে জার্মানি পরাজিত হলে বিজয়ী বিশ্বশক্তিজোট (ব্রিটেন, মার্কিন যুক্তরাষ্ট্র, ফ্রান্স, রাশিয়া ইত্যাদি দেশ) ফ্রান্সের ভার্সাই নগরীতে জার্মানির সাথে একটি চুক্তি স্বাক্ষর করে। ইউরোপের ইতিহাসে এটিই ভার্সাই সন্ধি নামে পরিচিত। এ সন্ধিতে প্রথম বিশ্বযুদ্ধের জন্য জার্মানিকে এককভাবে দায়ী করে যুদ্ধের সব দায়-দায়িত্ব তাদের ওপর চাপানো হয়। যুদ্ধের ক্ষয়ক্ষতির মূল্য হিসেবে জার্মানির কাছ থেকে ক্ষতিপূরণ আদায়ের ব্যবস্থা করা হয় এ চুক্তিতে। বিজয়ী মিত্রশক্তি দেশটির কাছ থেকে স্বর্ণসহ বিভিন্ন মাধ্যমে ৫শ কোটি ডলার ক্ষতিপূরণ আদায় করে। পাশাপাশি জার্মানির কিছু খনিসমৃদ্ধ অঞ্চল ও গুরুত্বপূর্ণ বন্দর ভাগ করে নেয়। জার্মানির সামরিক শক্তিও খর্ব করা হয়। জার্মান জনগণের মধ্যে বিষয়টি ক্ষোভের জন্ম দেয় যাকে উগ্র জাতীয়তাবাদী হিটলার পরে সাফল্যের সাথে নিজের স্বার্থে কাজে লাগান। উদ্দীপকে বলা হয়েছে, চুক্তি বা সন্ধি হওয়া চাই পারস্পরিক স্বার্থ ও সমঝোতার ভিত্তিতে। তা না হলে উত্ত সন্ধি সুফলের চেয়ে কুফলই বেশি বয়ে আনে। যেমনটি ভার্সাই সন্ধির ক্ষেত্রেও লক্ষণীয়। পরাজিত জার্মানির ওপর একতরফাভাবে চাপিয়ে দেওয়া অপমানজনক এ চুক্তি বিশ্বে শান্তি প্রতিষ্ঠার পরিবর্তে অশান্তিই ডেকে এনেছিল। তাই বলা যায়, উদ্দীপকের চুক্তি বা সন্ধি মূলত ভার্সাই সন্ধির ইঙ্গিত দৈয়।"
        },
        {
          "label": "ঘ",
          "question": "তুমি কি মনে কর, উত্ত সন্ধির ব্যর্থতাই পরবর্তীকালে বিশ্বকে বিপদের দিকে ঠেলে দিয়েছিল? মতামত দাও।",
          "explanation": "হ্যাঁ, আমি মনে করি, উত্ত সন্ধি তথা ভার্সাই সন্ধির ব্যর্থতাই পরবর্তীকালে বিশ্বকে বিপর্যয়ের দিকে ঠেলে দিয়েছিল। ভার্সাই সন্ধি ছিল একটি ত্রুটিপূর্ণ সন্ধি। ঐতিহাসিকদের মতে, এ সন্ধির মধ্যে দ্বিতীয় বিশ্বযুদ্ধের মূল কারণ নিহিত ছিল। ভার্সাই সন্ধি ছিল জার্মানির জন্য অপমানজনক। এর শর্তগুলো দেশটির জাতীয় ও রাষ্ট্রীয় মর্যাদার ওপর চরম আঘাত হানে। ভার্সাই সন্ধির মাধ্যমে মিত্রপক্ষ জার্মানির উপনিবেশগুলো কেড়ে নেয় এবং দেশটির ওপর বিশাল ক্ষতিপূরণের বোঝা চাপিয়ে দেয়। বিজয়ী মিত্রশক্তির দেশগুলো দেশটির কাছ থেকে স্বর্ণসহ বিভিন্ন মাধ্যমে ৫শ কোটি ডলার ক্ষতিপূরণ আদায় করে। পাশাপাশি জার্মানির কিছু খনিসমৃদ্ধ অঞ্চল ও গুরুত্বপূর্ণ বন্দর ভাগ করে নেয়। এতে একসময়ের সামরিক ও অর্থনৈতিক পরাশক্তি জার্মানি আর্থিক দৈন্যের মধ্যে পড়ে। এ চুক্তির মাধ্যমে কার্যত সব দিক দিয়েই জার্মানিকে পঙ্গু করে দেওয়া হয়। - প্রথম বিশ্বযুদ্ধে পরাজয়ের গ্লানি গর্বিত জার্মান জাতির মনে এক অভূতপূর্ব আত্মচেতনা ও জাতীয়তাবোধের জন্ম দেয়। তারা ভার্সাই চুক্তির শর্ত মন থেকে মেনে নিতে পারেনি এবং এ অবস্থার পরিবর্তনের জন্য সুযোগের প্রতীক্ষায় ছিল। এমন অবস্থার প্রেক্ষাপটেই জার্মানিতে নাৎসি দলের নেতৃত্বে উগ্র জাতীয়তাবাদ ও সমরবাদের সৃষ্টি হয়। নাৎসি আন্দোলন জার্মান জাতির মনে নতুন আশার সঞ্চার করে এবং এক নতুন পথের সন্ধান দেয়। এক পর্যায়ে উগ্রবাদী নাৎসি দলের নেতা হিটলার ক্ষমতায় অধিষ্ঠিত হয়ে 'জার্মানির আত্মনিয়ন্ত্রণের দাবি প্রতিষ্ঠার ঘোষণা দিলে দেশটির জনমনে যুদ্ধংদেহী মনোভাব প্রবল হয়ে ওঠে। এই পরিস্থিতি দ্বিতীয় বিশ্বযুদ্ধের মতো ভয়াবহ যুদ্ধ অবশ্যম্ভাবী করে তোলে। পরিশেষে বলা যায়, ভার্সাই সন্ধির ব্যর্থতা বা ত্রুটিই পরবর্তী সময়ে। বিশ্বকে দ্বিতীয় বিশ্বযুদ্ধের মতো মহাবিপর্যয়ের দিকে ঠেলে দিয়েছিল।"
        }
      ]
    },
    {
      "number": "3",
      "uddipok": "একটি কারখানায় সাম্যবাদী চেতনায় বিশ্বাসী শ্রমিকরা আন্দোলন শুরু করে। মাত্র কয়েক দিনের মাথায় তাদের এ সংগ্রাম সফল হয়। ফলে কারখানায় বিদ্যমান নানা বৈষম্যের অবসান হয় এবং প্রতিষ্ঠা হয় সাম্যবাদের। এ ঘটনা পার্শ্ববর্তী অন্যান্য কারখানাগুলোকেও প্রভাবিত করে।",
      "tag": "MB 23",
      "sub_questions": [
        {
          "label": "ক",
          "question": "প্রথম বিশ্বযুদ্ধের অবসান হয় কখন?",
          "explanation": "১৯১৮ সালের ১১ নভেম্বর প্রথম বিশ্বযুদ্ধের অবসান ঘটে।"
        },
        {
          "label": "খ",
          "question": "প্রথম বিশ্বযুদ্ধের দুটি কারণ সংক্ষেপে লেখো।",
          "explanation": "প্রথম বিশ্বযুদ্ধের সূত্রপাত ঘটেছিল একাধিক কারণে। এর মধ্যে উল্লেখযোগ্য দুটি কারণ হলো উগ্র জাতীয়তাবাদ ও অর্থনৈতিক সাম্রাজ্যবাদ। উগ্র জাতীয়তাবাদই ছিল ১৯১৪ সালের বিশ্বযুদ্ধের মূল কারণ। ইউরোপের দেশগুলো নিজ নিজ সামরিক প্রাধান্য বিস্তারে ব্যাপকভাবে তৎপর হয়ে উঠেছিল। অন্যদিকে, আঠারো শতকে ইউরোপে শুরু হওয়া শিল্পবিপ্লব উনিশ -শতকে চরম উৎকর্ষ লাভ করে। এর ফলে ইউরোপের প্রধান শক্তিগুলোর মধ্যে অর্থনৈতিক প্রতিদ্বন্দ্বিতা চরম আকার ধারণ করে। এ দুটি কারণ প্রথম বিশ্বযুদ্ধকে অনিবার্য করে তোলে।"
        },
        {
          "label": "গ",
          "question": "উদ্দীপকের বিষয়টি তোমার পাঠ্যবইয়ের কোন ঘটনার সাথে। সাদৃশ্যপূর্ণ? ব্যাখ্যা করো।",
          "explanation": "উদ্দীপকের বিষয়টি পাঠ্যবইয়ের বলশেভিক বিপ্লবের সাথে সাদৃশ্যপূর্ণ। বিশ্বের ইতিহাসে বিশ শতকের অন্যতম গুরুত্বপূর্ণ ঘটনা হলো ১৯১৭ সালের বলশেভিক বিপ্লব। এ বিপ্লবের আগে রাশিয়ার সাধারণ মানুষ যুগ যুগ ধরে সম্রাট ও অভিজাতদের হাতে শোষণের শিকার হয়ে আসছিল। বিশেষ করে শ্রমিক এবং কৃষক শ্রেণির মানুষের ন্যূনতম সামাজিক, রাজনৈতিক ও অর্থনৈতিক অধিকার ছিল না। এ অসহনীয় অবস্থা থেকে তাদেরকে মুক্ত করার জন্য ভ্লাদিমির ইলিচ লেনিন প্রথমে ১৮৯৮ সালে বিপ্লবী দল 'সোশ্যাল ডেমোক্রেটিক লেবার পার্টি' গঠন করেন। প্রথম বিশ্বযুদ্ধকালীন রাজনৈতিক সংকটকে কাজে লাগিয়ে লেনিন বিপ্লবের জন্য দলকে দ্রুত প্রস্তুত করেন। প্রথম বিশ্বযুদ্ধের কারণে সৃষ্ট আর্থিক ও সামরিক দুর্ভোগ রাশিয়ার সেনাবাহিনী ও কর্মজীবীসহ সাধারণ মানুষের মধ্যে ব্যাপক অসন্তোষ জাগিয়ে তুলেছিল। এমন প্রেক্ষাপটে শ্রমিক, কৃষক ও সেনাবাহিনীর একটা বড় অংশের প্রত্যক্ষ অংশগ্রহণে ১৯১৭ সালের ২৫ অক্টোবর রুশ বিপ্লব সংঘটিত হয়। এ বিপ্লবের মাধ্যমে 'বুর্জোয়া সরকারকে উচ্ছেদ করে ক্ষমতা দখল করে প্রথম সমাজতান্ত্রিক সরকার। ফলে রাশিয়ায় সাম্যবাদী শাসন প্রতিষ্ঠিত হয়। উদ্দীপকে দেখা যায়, একটি কারখানায় সাম্যবাদী চেতনায় বিশ্বাসী শ্রমিকরা সর্বাত্মক আন্দোলন শুরু করে এবং মাত্র কয়েকদিনের মধ্যেই তাদের এ সংগ্রাম সফল হয়। ফলে কারখানায় বিদ্যমান নানা বৈষম্যের অবসান হয় এবং প্রতিষ্ঠিত হয় সাম্যবাদের। উদ্দীপকের এ বিষয়টির সাথে পাঠ্যবইয়ের বলশেভিক বিপ্লবের মিল রয়েছে।"
        },
        {
          "label": "ঘ",
          "question": "উল্লিখিত সাম্যবাদী চেতনা পৃথিবীব্যাপী কী ধরনের প্রভাব। ফেলেছিল বলে তুমি মনে কর? বিশ্লেষণ করো।",
          "explanation": "উল্লিখিত সাম্যবাদী চেতনা অর্থাৎ বলশেভিক বিপ্লবের চেতনা পৃথিবীব্যাপী ব্যাপক প্রভাব ফেলেছিল এবং বিশ্বব্যাপী আলোড়ন সৃষ্টি করেছিল। ১৯১৭ সালের বলশেভিক বিপ্লব বিশ্বের ইতিহাসে এক যুগান্তকারী ঘটনা। সারা বিশ্বের বঞ্চিত, অবহেলিত ও নিপীড়িত মানুষের অধিকার আদায়ের সংগ্রামে এ বিপ্লব একটি আদর্শ হিসেবে বিবেচিত। বলশেভিক বিপ্লব পশ্চিম ইউরোপের পুঁজিবাদী সমাজ, সংস্কৃতি, অর্থনীতি এবং রাষ্ট্র ব্যবস্থার ওপর ভীষণভাবে আঘাত করে। বলশেভিক বিপ্লবের ফলেই বিশ্বে প্রথম সমাজতান্ত্রিক সমাজ ও রাষ্ট্রব্যবস্থা চালু হয়। এ বিপ্লবের পর বিশ্বের বেশ কয়েকটি রাষ্ট্র যেমন- চীন, মঙ্গোলিয়া, উত্তর কোরিয়া, কিউবা ইত্যাদি রাষ্ট্রে সমাজতান্ত্রিক ব্যবস্থা প্রতিষ্ঠা হয়েছিল। রাশিয়া সংলগ্ন পূর্ব ইউরোপজুড়েও সমাজতান্ত্রিক ব্যবস্থা চালু হয়। এছাড়া ল্যাটিন আমেরিকা, আফ্রিকা ও এশিয়ার আরও অনেক দেশে রুশ বিপ্লবের প্রভাব পড়ে। সমাজতান্ত্রিক মতবাদে প্রভাবিত হয়ে বিশ্বের অনেক পরাধীন দেশের জনগণ স্বাধীনতা ও আত্মনিয়ন্ত্রণের জন্য লড়াই শুরু করে। ফলশ্রুতিতে এশিয়া ও আফ্রিকা মহাদেশে উপনিবেশবাদ ভেঙে পড়ে। এছাড়া এ বিপ্লবের মর্মবাণী ধারণ করেই পুঁজিবাদী ব্যবস্থায় কল্যাণকামী রাষ্ট্রের বিস্তার ঘটে। উপরের আলোচনার পরিপ্রেক্ষিতে বলা যায়, বলশেভিক বিপ্লব শুধু রাশিয়াতে নয়; বরং বিশ্বজুড়ে শোষিত ও অবহেলিত মানুষকে দারুণভাবে উদ্বেলিত করেছিল।"
        }
      ]
    },
    {
      "number": "4",
      "uddipok": "একটি জাতির চিন্তা-চেতনা ও মননের গতিপ্রবাহ নির্ধারিত হয়। বুদ্ধিজীবীদের দ্বারা। বুদ্ধিজীবীরা তাঁদের অর্জিত জ্ঞান দিয়ে সহজেই সমাজে প্রচলিত বিভিন্ন বিষয় পুঙ্খানুপুঙ্খভাবে বিশ্লেষণ করতে পারেন। আর সেগুলো থেকে সমাজের সকল স্তরের মানুষ প্রভাবিত হয়।",
      "tag": "MB 23",
      "sub_questions": [
        {
          "label": "ক",
          "question": "লীগ অব নেশনস এর সদর দপ্তর কোথায়?",
          "explanation": "লীগ অব নেশনস এর সদর দপ্তর সুইজারল্যান্ডের জেনেভায় অবস্থিত।"
        },
        {
          "label": "খ",
          "question": "উড্রো উইলসনের চৌদ্দ দফা ব্যাখ্যা করো।",
          "explanation": "মার্কিন যুক্তরাষ্ট্রের প্রেসিডেন্ট উড্রো উইলসন ১৯১৮ সালের ৮ জানুয়ারি তার বিখ্যাত চৌদ্দ দফা মার্কিন কংগ্রেসে উত্থাপন করেন। প্রথম বিশ্বযুদ্ধের অবসানে, উইলসনের চৌদ্দ দফা গুরুত্বপূর্ণ ভূমিকা পালন করেছিল। কারণ এর ওপর ভিত্তি করেই জার্মানি যুদ্ধবিরতির আবেদন করে এবং প্রথম বিশ্বযুদ্ধের পরিসমাপ্তি ঘটে। এ কারণে চৌদ্দ দফাকে শান্তির একমাত্র উপায় হিসেবে আখ্যায়িত করা হয়। চৌদ্দ দফার সবচেয়ে উল্লেখযোগ্য দিক ছিল বিশ্বশান্তি প্রতিষ্ঠায় জাতিপুঞ্জ গঠন।"
        },
        {
          "label": "গ",
          "question": "উদ্দীপকের বুদ্ধিজীবীদের ন্যায় ফরাসি জনমত গঠনে কাদের। ভূমিকার সাদৃশ্য রয়েছে? ব্যাখ্যা করো।",
          "explanation": "উদ্দীপকের বুদ্ধিজীবীদের ন্যায় ফরাসি জনমত গঠনে ফরাসি বিপ্লবে দার্শনিকদের ভূমিকার সাদৃশ্য রয়েছে। ফরাসি বিপ্লবে দার্শনিকরা প্রত্যক্ষভাবে অংশগ্রহণ না করলেও এ বিপ্লবের মনস্তাত্ত্বিক ও তাত্ত্বিক পটভূমি তৈরিতে ব্যাপক ভূমিকা রেখেছেন। আঠারো শতকের ফরাসি দার্শনিকদের রচনা ফ্রান্সে যুক্তিবাদী দৃষ্টিভঙ্গি গঠনে বিশেষ ভূমিকা রেখেছিল। তারা মানুষের চিন্তা-চেতনায় নতুন ভাবধারা সৃষ্টি করেন। দার্শনিকরা রাজার স্বগীয় অধিকার তত্ত্বকে যুক্তির দ্বারা আক্রমণ করে এই অভিমত প্রচার করেন, 'রাজার ক্ষমতা বা কর্তৃত্বের উৎস স্রষ্টা নন, জনগণের ইচ্ছা'। তারা আরও প্রচার করেন যে, 'প্রকৃতির নিয়মে অধিকারের সাথে কর্তব্যও থাকে। সুতরাং রাজা শুধু অধিকার ভোগ করতে পারেন না, তাকে কর্তব্যও পালন করতে হবে'। এদের মধ্যে উল্লেখযোগ্য দার্শনিক ছিলেন মন্তেস্কু, ভলতেয়ার, রুশো প্রমুখ। তারা তাদের লেখনীর মাধ্যমে সমাজে বিদ্যমান বৈষম্যগুলো তুলে ধরেছিলেন। উদ্দীপকের বর্ণনায় বলা হয়েছে, একটি জাতির চিন্তা-চেতনা ও মননের গতিপ্রবাহ নির্ধারিত হয় বুদ্ধিজীবীদের দ্বারা। বুদ্ধিজীবীরা তাদের অর্জিত জ্ঞান দিয়ে সহজেই সমাজে প্রচলিত বিভিন্ন বিষয় পুঙ্খানুপুঙ্খভাবে বিশ্লেষণ করতে পারেন। আর সেগুলো থেকে সমাজের সকল স্তরের মানুষ প্রভাবিত হয়। এখানে উদ্দীপকের বুদ্ধিজীবীদের ন্যায় ফরাসি জনমত গঠনে ফরাসি বিপ্লবে দার্শনিকদের ভূমিকার সাদৃশ্য রয়েছে।"
        },
        {
          "label": "ঘ",
          "question": "তুমি কি মনে কর, বুদ্ধিজীবীরা ফরাসি বিপ্লবের স্ফুলিঙ্গ জ্বালানোর ক্ষেত্রে অগ্রণী ভূমিকা পালন করেন? তোমার পাঠ্যপুস্তকের আলোকে বিশ্লেষণ করো।",
          "explanation": "হ্যাঁ, আমি মনে করি, বুদ্ধিজীবীরা ফরাসি বিপ্লবের অগ্নি স্ফুলিঙ্গ জ্বালানোর ক্ষেত্রে অগ্রণী ভূমিকা পালন করেন। ফরাসি বিপ্লবে দেশটির দার্শনিকদের অবদান অপরিসীম। তারা বিপ্লবে সরাসরি অংশগ্রহণ করেননি বটে, কিন্তু এর মনস্তাত্ত্বিক ও তাত্ত্বিক পটভূমি তৈরিতে ব্যাপক ভূমিকা রাখেন। ফরাসি বিপ্লবের অনেক আগে থেকেই দার্শনিকদের জ্ঞানচর্চা মধ্যযুগীয় ভাবধারায় সীমাবদ্ধতাকে অতিক্রম করে একটি আধুনিক' সমাজব্যবস্থা গড়ে তোলার জন্য দেশবাসীকে উজ্জীবিত করতে থাকে। ফরাসি সমাজে তাদের চিন্তাধারা ব্যাপক প্রভাব ফেলে। এ দার্শনিকরাই মধ্যযুগীয় রাজতন্ত্র পরিত্যাগ করে আধুনিক সাম্য, মৈত্রী ও স্বাধীনতার চেতনায় গণতান্ত্রিক রাষ্ট্রব্যবস্থা গড়ে তোলার যুক্তি তুলে ধরেন। তাদের মধ্যে উল্লেখযোগ্য ছিলেন মহামতি ভলতেয়ার, মন্তেস্কু, জ্যঁ জ্যাক রুশো প্রমুখ। মন্তেঙ্কু তার \"The Perisan Letters' নামের ব্যঙ্গাত্মক লেখনীর মধ্য দিয়ে ফরাসি সমাজের শ্রেণিবৈষম্যের প্রতি কটাক্ষ করেন এবং 'The Spirit of Laws' গ্রন্থে সরকারের তিনটি বিভাগের মধ্যে ক্ষমতার গভীর চিন্তার প্রভাব বিস্তার করে। ফ্রান্সের দার্শনিক ভলতেয়ার প্রচলিত রাষ্ট্র, - সমাজ ও ধর্মনীতির বিরুদ্ধে জনমত সৃষ্টি করে বিপ্লবের পথকে প্রশস্ত করেন। এছাড়া দার্শনিক জ্য জ্যাক রুশো তার বিখ্যাত 'The Social Contract' গ্রন্থে 'জনগণই সার্বভৌম ক্ষমতার অধিকারী'-এ মতবাদ প্রচার করলে বিপ্লব অবশ্যম্ভাবী হয়ে ওঠে। এভাবেই বুদ্ধিজীবীরা অর্থাৎ ফরাসি দার্শনিকরা ফরাসি বিপ্লবের অগ্নি স্ফুলিঙ্গ জ্বালানোর ক্ষেত্রে অগ্রণী ভূমিকা পালন করেন। আলোচনা শেষে তাই বলা যায়, ফরাসি বিপ্লব সংঘটনে দার্শনিকদের ভূমিকা ছিল অপরিসীম।"
        }
      ]
    },
    {
      "number": "5",
      "uddipok": "বিশ্বশান্তি একান্ত কাম্য। সেই চিন্তা থেকেই বিংশ শতকের মাঝামাঝি সময়ে প্রতিষ্ঠিত হয় একটি আন্তর্জাতিক সংগঠন। কিছু ব্যর্থতা থাকলেও অধিকাংশ ক্ষেত্রেই সংগঠনটি শান্তি ও নিরাপত্তা রক্ষার ক্ষেত্রে প্রশংসার দাবিদার।",
      "tag": "MB 23",
      "sub_questions": [
        {
          "label": "ক",
          "question": "আন্তর্জাতিক আদালতের সদর দপ্তর কোথায়?",
          "explanation": "আন্তর্জাতিক আদালতের সদর দপ্তর নেদারল্যান্ডসের হেগ শহরে অবস্থিত।"
        },
        {
          "label": "খ",
          "question": "আটলান্টিক চার্টার বলতে কী বোঝ?",
          "explanation": "মার্কিন যুক্তরাষ্ট্রের রাষ্ট্রপতি ফ্রাঙ্কলিন ডি. রুজভেল্ট ও ব্রিটিশ প্রধানমন্ত্রী উইনস্টন চার্চিল ১৯৪১ সালের ১৪ আগস্ট কানাডার নিউফাউন্ডল্যান্ড দ্বীপের কাছে আটলান্টিক মহাসাগরের বুকে 'এইচএমএস প্রিন্স অব ওয়েলস' নামে একটি যুদ্ধজাহাজে বসে যে চুক্তি স্বাক্ষর করেন তাই আটলান্টিক চার্টার নামে পরিচিত। আটলান্টিক চার্টারের আট দফার প্রধান ৩টি ধারা হলো- ক. সনদে যোগদানকারী সব দেশ সমান মর্যাদা ও সার্বভৌমত্বের অধিকারী হবে; খ. শান্তিপূর্ণ উপায়ে সব ধরনের বিবাদের নিষ্পত্তি হবে; গ. প্রতিটি দেশের জনগণ তাদের ইচ্ছামতো শাসনতন্ত্র গঠনের অধিকার পাবে।"
        },
        {
          "label": "গ",
          "question": "উদ্দীপকে যে আন্তর্জাতিক সংস্থার প্রতি ইঙ্গিত করা হয়েছে তার কার্যাবলি উল্লেখ করো।",
          "explanation": "উদ্দীপকে জাতিসংঘের প্রতি ইঙ্গিত করা হয়েছে। যুদ্ধবিগ্রহের করালগ্রাস থেকে পৃথিবীকে রক্ষা করা এবং শান্তি ও নিরাপত্তা বজায় রাখার মহৎ উদ্দেশ্য নিয়ে জাতিসংঘের জন্ম। জাতিসংঘের মূল অঙ্গীকার হচ্ছে বিশ্বশান্তি ও নিরাপত্তা প্রতিষ্ঠা করা। দ্বিতীয় বিশ্বযুদ্ধে পুরো পৃথিবীর অর্থনৈতিক, সামাজিক ভিত্তি বিপর্যয়ের শিকার হলে জাতিসংঘ তার কার্যক্রমের মাধ্যমে সমগ্র প্রতিকূলতা দূর করে। পৃথিবীর ক্ষমতার রাজনীতি নিয়ন্ত্রণের পাশাপাশি মানবিক নানা কাজের মাধ্যমে বিশ্বশান্তি প্রতিষ্ঠায় অগ্রণী ভূমিকা রেখে যাচ্ছে। প্রতিবছর নিরাপত্তা পরিষদের অধিবেশনের মাধ্যমে বৈশ্বিক পরিকল্পনা গ্রহণ, শান্তিরক্ষা বাহিনী প্রতিষ্ঠার মাধ্যমে সন্ত্রাস ও জঙ্গি দমন করে বিশ্বশান্তিকে স্থায়ী করতে অনবরত কাজ করে যাচ্ছে জাতিসংঘ। এছাড়াও জাতিসংঘ মানবাধিকার ও আন্তর্জাতিক আইন প্রতিষ্ঠা, শরণার্থী সমস্যার সমাধান কার্যক্রম, পরিবেশ সংরক্ষণ কার্যক্রম, নারীর অধিকার রক্ষা, শ্রমিক অধিকার সংরক্ষণ, মাদকদ্রব্যের অপব্যবহার ও চোরাচালান রোধ, পরমাণু অস্ত্রবিস্তার রোধসহ অনেক ক্ষেত্রে গুরুত্বপূর্ণ অবদান রাখছে। উদ্দীপকে দেখা যায়, বিশ্বশান্তি প্রতিষ্ঠার চিন্তা থেকে বিশ শতকের মাঝামাঝি সময়ে প্রতিষ্ঠিত সংগঠনটির কিছু ব্যর্থতা থাকলেও অধিকাংশ ক্ষেত্রেই সংগঠনটি শান্তি ও নিরাপত্তার ক্ষেত্রে প্রশংসার দাবিদার। উদ্দীপকের উল্লিখিত সংগঠনটির সাথে জাতিসংঘের সাদৃশ্য লক্ষ করা যায়।"
        },
        {
          "label": "ঘ",
          "question": "উক্ত সংগঠনটির কারণেই প্রায় আট দশক ধরে দ্বিতীয় বিশ্বযুদ্ধের মতো বড় কোনো যুদ্ধ এড়ানো সম্ভব হয়েছে- পাঠ্যপুস্তকের আলোকে বিশ্লেষণ করো।",
          "explanation": "উক্ত সংগঠনটির তথা জাতিসংঘের কারণেই প্রায় আট দশক ধরে দ্বিতীয় বিশ্বযুদ্ধের মত বড়ো কোনো যুদ্ধ এড়ানো সম্ভব হয়েছে- বক্তব্যটি যথার্থ। জাতিসংঘ প্রতিষ্ঠার অন্যতম প্রধান উদ্দেশ্য ছিল সদস্য রাষ্ট্রগুলোর নিরাপত্তা রক্ষা করা ও বিশ্বশান্তি নিশ্চিত করা। ২০১০ সাল পর্যন্ত এক পরিসংখ্যানে দেখা যায়, এ সময়কালে জাতিসংঘ ৫৫টি শান্তিরক্ষা কার্যক্রম পরিচালনা করেছে এবং ১৫টি শান্তিরক্ষা বাহিনী বিভিন্ন দেশে সক্রিয়ভাবে কার্যকর রয়েছে। এ সময়কালের মধ্যে প্রায় ১৭২টি যুদ্ধ সম্ভাবনার সমস্যা আলোচনার মাধ্যমে নিরসন করেছে। যার মধ্যে ৮০টি সমস্যা বিদ্যমান দেশগুলোকে প্রায় যুদ্ধে জড়িয়ে ফেলেছিল। এর মধ্যে ভারত-পাকিস্তানের মধ্যকার কারগিল সংঘর্ষ অন্যতম। ২০১৬ সাল পর্যন্ত শান্তিরক্ষা কার্যক্রমের সংখ্যা ৬০টিতে দাঁড়িয়েছে। এছাড়া জাতিসংঘ ১৯৫০ সালে কোরীয় সংকট, ১৯৫৬ সালে সুয়েজ খাল সংকট, আফগানিস্তান থেকে সোভিয়েত সৈন্য প্রত্যাহার, ভিয়েতনাম যুদ্ধের অবসান, ইরান-ইরাক যুদ্ধ, লেবানন সংকট, এলসালভেদরে গৃহযুদ্ধ অবসান, বসনিয়া-হার্জেগোভিনার সংকট ইত্যাদি আলোচনার মাধ্যমে সমাধান করে শান্তি প্রতিষ্ঠা করতে সক্ষম হয়েছে। বিশ্বশান্তি রক্ষায় গুরুত্বপূর্ণ অবদান রাখায় ২০০১ সালে জাতিসংঘ নোবেল শান্তি পুরস্কার লাভ করে। উপরের আলোচনা থেকে প্রতীয়মান হয়, বিশ্ব ইতিহাসের এক দুর্যোগময় পরিস্থিতিতে বিশ্বশান্তি ও নিরাপত্তার আশায় আলো প্রজ্জ্বলিত করে জাতিসংঘের জন্ম এবং জাতিসংঘের কারণেই প্রায় আট দশক ধরে দ্বিতীয় বিশ্বযুদ্ধের মতো বড়ো কোন যুদ্ধ এড়ানো সম্ভব হয়েছে।"
        }
      ]
    },
    {
      "number": "6",
      "uddipok": "বিংশ শতাব্দীতে একজন ইউরোপীয় নেতা বৈষম্যহীন। সমাজব্যবস্থায় বিশ্বাসী হয়ে ওঠেন। তিনি বিপ্লবের মাধ্যমে শাসন ক্ষমতা গ্রহণ করে দেশের মানুষের মঙ্গলের জন্য রাষ্ট্রীয় কাঠামোতে বিভিন্ন সংস্কার সাধন করেন। তাঁর গৃহীত কর্মকাণ্ডের কারণে পৃথিবীর ইতিহাসে তিনি চিরস্মরণীয় হয়ে থাকবেন।",
      "tag": "MB 23",
      "sub_questions": [
        {
          "label": "ক",
          "question": "মুসোলিনী কে ছিলেন?",
          "explanation": "মুসোলিনী ছিলেন ইতালির ফ্যাসিবাদের প্রবর্তক।"
        },
        {
          "label": "খ",
          "question": "কোন গ্রন্থকে নাৎসি বাইবেল বলা হয়?",
          "explanation": "হিটলার কর্তৃক রচিত আত্মজীবনীমূলক Mein Kampf বা 'আমার সংগ্রাম' গ্রন্থটিকে নাৎসি বাইবেল বলা হয়। ১৯২৩ সালে হিটলার শক্তি প্রয়োগের মাধ্যমে ক্ষমতা দখল করতে গিয়ে ব্যর্থ হয়। ফলে তার পাঁচ বছরের জেল হয়। জেলখানায় অবস্থানকালেই তিনি তার বিখ্যাত 'Mein Kampf' গ্রন্থটি রচনা করেন। এ গ্রন্থে জার্মান জাতীয়তাবাদকে এমনভাবে উপস্থাপন করেন যে তা তরুণ সমাজের কাছে অবশ্যপাঠ্যে পরিণত হয়। এ গ্রন্থে তিনি নাৎসি আদর্শ এবং এ আদর্শ বাস্তবায়নের উপায় ব্যাখ্যা করেন। এজন্য গ্রন্থটিকে 'নাৎসি বাইবেল' বলা হয়।"
        },
        {
          "label": "গ",
          "question": "উদ্দীপকের আলোকে তোমার পাঠ্যবইয়ে বর্ণিত নেতার কর্মকাণ্ড বর্ণনা করো।",
          "explanation": "উদ্দীপকে উল্লিখিত নেতার সাথে আমার পাঠ্যবইয়ের বর্ণিত বলশেভিক বিপ্লবের নেতা লেনিনের কর্মকাণ্ডের সাথে মিল রয়েছে। লেনিন ১৯১৭ সালে বলশেভিক বিপ্লবের মাধ্যমে রাশিয়ায় অত্যাচারী জারতন্ত্রের অবসান, ঘটিয়ে বিশ্ব ইতিহাসে একটি নতুন অধ্যায়ের সংযোজন করেন। বিশ্বের প্রথম সমাজতান্ত্রিক রাষ্ট্রের জন্ম দেন তিনি। লেনিন তার বিভিন্ন রচনা ও কর্মকাণ্ডের মাধ্যমে রুশ শ্রমিকদের মধ্যে মার্কসীয় তত্ত্ব, প্রচারের মাধ্যমে তাদের মধ্যে শ্রেণি চেতনা জাগিয়ে তোলার জোর প্রচেষ্টা চালান। লেনিন তার বিখ্যাত 'এপ্রিল থিসিসের' মাধ্যমে রাশিয়ান সোশ্যাল ডেমোক্রেটিক পার্টিকে বিপ্লবের উপযুক্ত সময় ও কর্মকৌশল সম্পর্কে সুস্পষ্ট দিকনির্দেশনা দেন। ফলে বুর্জোয়া বিপ্লবোত্তর পরিস্থিতি দ্রুত সমাজতান্ত্রিক বিপ্লবের দিকে ধাবিত হয়। লেনিনের নেতৃত্বে ১৯১৭ সালের ২৫ অক্টোবর (পুরোনো ক্যালেন্ডার অনুযায়ী ৭ নভেম্বর) রাশিয়ার ক্ষমতা শ্রমিকদের হাতে চলে আসে। শুরু হয় শ্রেণিবৈষম্যহীন এক সমাজের পথে যাত্রা। উদ্দীপকে বিংশ শতাব্দীর একজন ইউরোপীয় নেতার কথা বলা হয়েছে যিনি সমাজব্যবস্থায় বিশ্বাসী হয়ে বিপ্লবের মাধ্যমে শাসন ক্ষমতা গ্রহণ করেন এবং দেশের মঙ্গলের জন্য রাষ্ট্রীয় কাঠামোতে সংস্কার সাধন করেন। উদ্দীপকে বর্ণিত এই নেতার সাথে বলশেভিক বিপ্লবের নেতা লেনিনের কর্মকাণ্ডের মিল রয়েছে।"
        },
        {
          "label": "ঘ",
          "question": "উক্ত নেতাকে বিংশ শতাব্দীর মহাপুরুষ বলা হয় কেন? বিশ্লেষণ করো।",
          "explanation": "বলশেভিক বিপ্লবের মাধ্যমে রাশিয়ার স্বৈরাচারী রাজতান্ত্রিক শাসন ব্যবস্থার পতন, গণমানুষের অধিকার প্রতিষ্ঠা এবং বৈষম্যহীন সমাজব্যবস্থা প্রবর্তনের কারণে উন্তু নেতাকে অর্থাৎ লেনিনকে বিংশ শতাব্দীর স্মরণীয় মহাপুরুষ বলা হয়। রুশ বিপ্লবের পরে লেনিন রাশিয়ার সমাজ ও রাষ্ট্রব্যবস্থায় আমূল পরিবর্তন সাধন করেন। এ বিপ্লবের পরপর তিনি জার্মানির সাথে ব্রেস্ট- লিটভস্কির সন্ধির দ্বারা রাশিয়াকে প্রথম বিশ্বযুদ্ধ থেকে সরিয়ে আনেন। ফলে জার্মানির সাথে শান্তি স্থাপিত হওয়ায় তিনি রাশিয়ার অভ্যন্তরীণ ব্যাপারে মনোযোগ দিতে সমর্থ হন। রাশিয়ার অভ্যন্তরীণ বিষয়ে বেশ কিছু গুরুত্বপূর্ণ পরিবর্তন করা হয়। প্রথমত, সমাজতন্ত্র প্রতিষ্ঠার ফলে বলশেভিক সরকার রাশিয়ার পুরাতন সরকার ব্যবস্থার প্রশাসনিক কাঠামোগুলো ভেঙে দেয়। দ্বিতীয়ত, ডুমা বা পার্লামেন্ট বাতিল ঘোষণা করা হয়। তৃতীয়ত, মস্কো ও পেট্রোগ্রাড শহরের মিউনিসিপ্যালিটিগুলো ভেঙে দেওয়া হয়। চতুর্থত, জার সরকারের সময়ে সৃষ্ট সিনেটসমূহ ভেঙে দেওয়া হয়। পঞ্চমত, জেমোট্রভো বা জেলা পরিষদগুলো ভেঙে দেওয়া হয়। কারণ এ জেলা পরিষদগুলো বুর্জোয়া সংবিধানের সমর্থক ছিল। ষষ্ঠত, রাশিয়ায় গির্জাকে রাষ্ট্র থেকে সম্পূর্ণ পৃথক করে ধর্মনিরপেক্ষতাকে রাষ্ট্রীয় মূলনীতি হিসেবে গ্রহণ করা হয়। এছাড়াও ১৯২৪ সালে রাশিয়ায় একটি স্থায়ী সংবিধান গৃহীত হয় এবং রাশিয়াকে United Soviet Socialist Republic (USSR) ঘোষণা করা হয়। বিপ্লবের পর লেনিনের বলশেভিক সরকার দেশের সকল নাগরিক ও জাতিসত্তার শিক্ষা-সংস্কৃতির মান্নোয়নের লক্ষ্যে গণশিক্ষা ব্যবস্থা 'চালু করে। খুব অল্প সময়ের মধ্যে রুশ জাতি ছাড়া অন্যান্য জাতিও শিক্ষিত হয়ে ওঠে। বিপ্লবের পর রাষ্ট্র তার প্রত্যেক নাগরিকের শিক্ষা, চিকিৎসা, কর্মসংস্থান ও বাসস্থানের দায়িত্ব গ্রহণ করে। ফলে মানুষের ন্যূনতম মৌলিক মানবাধিকার প্রতিষ্ঠিত হয়। উপরের আলোচনার পরিপ্রেক্ষিতে বলা যায়, বলশেভিক বিপ্লবের মাধ্যমে লেনিন রাশিয়ায় অভ্যন্তরীণ শাসন কাঠামোতে গুরুত্বপূর্ণ পরিবর্তন সাধন করে এবং শ্রেণিহীন, শোষণহীন, বৈষম্যহীন শাসনব্যবস্থা প্রবর্তনের মাধ্যমে রাশিয়ায় বিশ্বের সর্বপ্রথম সমাজতান্ত্রিক রাষ্ট্রীয় ব্যবস্থা প্রবর্তন। করেন। এ জন্য লেনিনকে বিংশ শতাব্দীর স্মরণীয় মহাপুরুষ বলা হয়।"
        }
      ]
    },
    {
      "number": "7",
      "uddipok": "আঞ্চলিক কিংবা আন্তর্জাতিক যে ধরনের সংগঠনই হোক না কেন সময়ে সময়ে তার পরিবর্তন করার প্রয়োজন রয়েছে। তাছাড়া পরিবর্তনশীল সামাজিক ও রাজনৈতিক পরিস্থিতির কারণে উক্ত সংগঠন তার কার্যকারিতা হারাবে এটাই স্বাভাবিক।",
      "tag": "MB 23",
      "sub_questions": [
        {
          "label": "ক",
          "question": "কোন সংস্থাটি বাংলা ভাষাকে আন্তর্জাতিক মাতৃভাষার স্বীকৃতিদানে ভূমিকা রাখে?",
          "explanation": "UNESCO বাংলা ভাষাকে আন্তর্জাতিক মাতৃভাষার স্বীকৃতিদানে ভূমিকা রাখে।"
        },
        {
          "label": "খ",
          "question": "NATO সম্পর্কে লেখো।",
          "explanation": "NATO হলো আত্মরক্ষামূলক সামরিক জোট। NATO-এর পূর্ণরূপ হলো North Atlantic Treaty Organization, মার্কিন যুক্তরাষ্ট্র সোভিয়েত আধিপত্যের ভীতি থেকে ইউরোপের ১১টি দেশের সাথে ২০ বছরের জন্য যে আত্মরক্ষামূলক যে সামরিক চুক্তি সম্পাদন করে তারই নাম NATO, যা ১৯৪৯ খ্রিষ্টাব্দে স্বাক্ষরিত হয়। চুক্তিতে বলা হয়, চুক্তিভুক্ত কোন দেশ আক্রান্ত হলে এ আক্রমণকে সদস্যভুক্ত দেশ নিজেদের উপর আক্রমণ বলে গণ্য করবে। ন্যাটো গঠনের পরপরই সোভিয়েত ইউনিয়ন কমিউনিস্ট দেশগুলো নিয়ে সামরিক জোট গঠনে তৎপর হয়।"
        },
        {
          "label": "গ",
          "question": "উদ্দীপকের সাথে তোমার পাঠ্যবইয়ের কোন সংস্থার মিল রয়েছে? ব্যাখ্যা করো।",
          "explanation": "উদ্দীপকে বর্ণিত সংস্থার সাথে জাতিসংঘের মিল রয়েছে। বিশ্বশান্তি প্রতিষ্ঠায় জাতিসংঘ গঠনের উদ্যোগ দ্বিতীয় বিশ্বযুদ্ধ শুরুর অব্যবহিত পরেই শুরু হয়েছিল। বলা হয়, প্রথম বিশ্বযুদ্ধের পর গঠিত বিশ্বসংস্থা 'লীগ অব নেশনস' বা সম্মিলিত জাতিপুঞ্জের ধ্বংসস্তূপের ওপর গড়ে ওঠে জাতিসংঘ। যুদ্ধ ঠেকাতে সম্মিলিত জাতিপুঞ্জের ব্যর্থতা থেকে শিক্ষা নিয়ে দ্বিতীয় বিশ্বযুদ্ধের পর ১৯৪৫ সালের ২৪ অক্টোবর জাতিসংঘ প্রতিষ্ঠা লাভ করে। জাতিসংঘের অন্যতম প্রধান উদ্দেশ্য হলো বিরোধ মীমাংসা করে সব রাষ্ট্রের মধ্যে বন্ধুত্বপূর্ণ সম্পর্ক সৃষ্টি করা। দুটি দেশের মধ্যে সংঘাত বেঁধে গেলে জাতিসংঘ তা বন্ধ করার উদ্যোগ গ্রহণ করে। বিশ্বসংস্থা ওই সমস্যার শান্তিপূর্ণ সমাধানের পথ বাতলে দেয়। প্রয়োজনে মধ্যস্থতা করে এবং যুদ্ধ বা সংঘাত কবলিত দেশে শান্তিরক্ষী বাহিনী পাঠায়। জাতিসংঘের সদস্যভুক্ত যেকোনো দেশ নিজ দেশে শান্তি- শঙ্খলা প্রতিষ্ঠা ও জান্যান্য দেশের সাথে বিরোধ মীমাংসায় এর কাছে সাহায্য চাইতে বা হস্তক্ষেপ কামনা করতে পারে। কিন্তু ১৯৪৫ সালে প্রতিষ্ঠার পর থেকেই দুই পরাশক্তি যুক্তরাষ্ট্র ও রাশিয়ার দ্বন্দ্ব, নিরাপত্তা পরিষদের ভেটো ক্ষমতা, আর্থিক বিষয়ে পরাশক্তিদের ওপর বেশি নির্ভরশীলতা ও আমলাতন্ত্রসহ বিভিন্ন কারণে জাতিসংঘ অনেক ক্ষেত্রে কার্যকর ভূমিকা রাখতে ব্যর্থ হয়েছে। উদ্দীপকে বলা হয়েছে, আঞ্চলিক কিংবা, আন্তর্জাতিক যে ধরনের সংগঠনই থেক না কেন সময়ে সময়ে তার পরিবর্তনের প্রয়োজন। তাছাড়া পরিবর্তনশীল সামাজিক ও রাজনৈতিক পরিস্থিতির কারণে উক্ত সংগঠন তার কার্যকারিতা হারাবে। উক্ত সংগঠনের সাথে জাতিসংঘের সাদৃশ্য লক্ষ করা যায়।"
        },
        {
          "label": "ঘ",
          "question": "ভেটো ক্ষমতার অপপ্রয়োগ উক্ত সংস্থার ব্যর্থতার অন্যতম। প্রধান কারণ- বিশ্লেষণ করো।",
          "explanation": "ভেটো ক্ষমতার অপপ্রয়োগ উত্ত সংস্থা অর্থাৎ জাতিসংঘের ব্যর্থতার প্রধান কারণ- বক্তব্যটি যথার্থ। নিরাপত্তা পরিষদের গুরুত্বপূর্ণ আন্তর্জাতিক বিষয়ের উপর সিদ্ধান্ত গ্রহণে শক্তি বলতে মূলত মার্কিন যুক্তরাষ্ট্র, রাশিয়া, চীন, যুক্তরাজ্য ও ফ্রান্সকে পাঁচটি বৃহৎ সদস্য রাষ্ট্রের সকলে একমত হওয়া আবশ্যক। জাতিসংঘে বৃকে দেশও ভেটো দিলে অর্থাৎ বিরোধিতা করলে নিরাপত্তা পরিষদে কোনো প্রস্তাব পাস হবে না। সুতরাং এ বৃহৎ শক্তিবর্গের মতৈক্য ও সদিচ্ছা ছাড়া জাতিসংঘ মহাসচিবের পক্ষে কোনো প্রস্তাব এগিয়ে নেওয়া সম্ভব নয় বৃহৎ শক্তিধর দেশগুলো জাতিসংঘের তহবিলে সিংহভাগ চাঁদা দেয়। তারা বিভিন্ন অনুন্নত ও উন্নয়নশীল রাষ্ট্রে অর্থনৈতিক ও সামাজিক ক্ষেত্রে সহযোগিতা দিয়ে থাকে। জাতিসংঘের বিশেষ প্রয়োজনে অর্থ, সৈন্য, অস্ত্র ও শক্তি দিয়েও এ রাষ্ট্রগুলো সহযোগিতা করে। এ কারণে নিরাপত্তা পরিষদসহ পুরো জাতিসংঘ কাঠামোতে তাদের ব্যাপক প্রভাব রয়েছে। বৈশ্বিক এ সংস্থায় নিজেদের স্বার্থ রক্ষা হচ্ছে কিনা সে বিষয়ে তারা সবসময় সজাগ থাকে। নিজেদের স্বার্থের অনুকূল নয়, এমন উদ্যোগ ভেটো ক্ষমতা প্রয়োগের মাধ্যমে আটকে দেওয়ার ক্ষমতা তাদের রয়েছে। উপরের আলোচনার পরিপ্রেক্ষিতে বলা যায়, এরূপ ভেটো ক্ষমতা বৃহৎ শক্তির হাতে ক্ষুদ্র রাষ্ট্রসমূহকে নিয়ন্ত্রণ করা এবং তাদের ব্যক্তিগত স্বার্থসিদ্ধির অন্যতম অস্ত্রস্বরূপ। ভেটো ক্ষমতার কারণে নিরাপত্তা পরিষদ বিশ্বশান্তি ও নিরাপত্তাবিধানে বহুবিধ গুরুত্বপূর্ণ সিদ্ধান্তে উপনীত হতে পারে। না। তাই, ভেটো ক্ষমতার অপপ্রয়োগ জাতিসংঘের ব্যর্থতার প্রধান কারণ- বক্তব্যটি যথার্থ।"
        }
      ]
    },
    {
      "number": "8",
      "uddipok": "একই রকম রাজনৈতিক মতাদর্শে বিশ্বাসী হওয়ায় টনি ও জনির মধ্যে খুব ভালো সম্পর্ক তৈরি হয়। বনিও তাদের বন্ধু হলে তারা তাদের সমন্বিত শক্তি আশেপাশে প্রয়োগ করতে শুরু করে। ফলে পার্শ্ববর্তী এলাকার সম ও বিপরীত আদর্শে বিশ্বাসীরা তাদের বিরুদ্ধে পাল্টা ঐক্যবদ্ধ হয়।",
      "tag": "MB 23",
      "sub_questions": [
        {
          "label": "ক",
          "question": "পার্ল হারবার কী?",
          "explanation": "পার্ল হারবার হলো মার্কিন যুক্তরাষ্ট্রের অধিভুক্ত হাওয়াই দ্বীপপুঞ্জে অবস্থিত একটি নৌ ও বিমানঘাঁটি।"
        },
        {
          "label": "খ",
          "question": "ফ্যাসিবাদের উদ্দেশ্যসমূহ লেখো।",
          "explanation": "ফ্যাসিবাদ হলো এমন একটি মতবাদ, যার মূল কথা হলো রাষ্ট্রই সকল কিছুর আধার। ইতালীয় শব্দ Fascio থেকে Fascism শব্দটির উদ্ভব। এর একটি অর্থ হলো 'বল' বা শক্তি। বেনিতো মুসোলিনী ইতালিতে মতবাদের জন্ম দেন। ফ্যাসিবাদের উদ্দেশ্যসমূহ হলো- ১. রাষ্ট্রের মর্যাদা বৃদ্ধি করা; ২. ব্যক্তিগত ধন-সম্পত্তি রক্ষা করা; ৩. ইতালিকে বিশ্বরাষ্ট্রে উন্নীত করার উপযোগী পররাষ্ট্রনীতি গ্রহণ করা; ৪. দেশ থেকে সমাজতন্ত্র নির্মূল করা; ৫. ইতালির প্রাচীন ঐতিহ্য পুনরুদ্ধার করা।"
        },
        {
          "label": "গ",
          "question": "উদ্দীপকের পারস্পরিক সম্পর্ক তৈরির বিষয়টির সাথে তোমার পাঠ্যবইয়ের কোন ঘটনার মিল রয়েছে? ব্যাখ্যা করো।",
          "explanation": "পাঠ্যবইয়ে 'অক্ষশক্তি চুক্তি' ও 'মিত্রশক্তি জোট' গঠনের সাথে মিল রয়েছে। প্রথম বিশ্বযুদ্ধের পর 'ত্রিশক্তি আঁতাতের' অন্তর্ভুক্ত দেশগুলোর মধ্যে মতবিরোধ দেখা দেয়। এ সুযোগে জার্মানি তার হারানো শক্তি সুসংহত করার সুযোগ পায়। ১৯৩৬ সালে লীগ অব নেশনস-এর নিষেধাজ্ঞা অমান্য করে জার্মানি ইতালিকে আবিসিনীয় যুদ্ধে সমর্থন জানায়। এভাবে ইতালি-জার্মান সখ্য গড়ে ওঠে। অতঃপর উভয় রাষ্ট্রই কমিউনিস্ট বিরোধী চুক্তি সম্পাদন করে। এই বছরেই হিটলার জাপানের সাথে আরেকটি কমিউনিস্ট বিরোধী চুক্তি সম্পাদন করলে রোম-বার্লিন-টোকিও ঐক্য জোট গড়ে ওঠে। ইতিহাসে এটি অক্ষশক্তি হিসেবে পরিচিত। অক্ষশক্তির বিরুদ্ধে ব্রিটেন, রাশিয়া, ফ্রান্স, চীন ও মার্কিন যুক্তরাষ্ট্র মিলে বৃহৎ শক্তিজোট গঠন করে। এক পর্যায়ে দ্বিতীয় বিশ্বযুদ্ধের মধ্য দিয়ে এই জোট দুটি পরস্পর সংঘাতে জড়িয়ে পড়ে এবং বিশ্বের ইতিহাসে দীর্ঘতম মহাযুদ্ধ তথা দ্বিতীয় বিশ্বযুদ্ধের অবতারণা হয়। উদ্দীপকে দেখা যায়, একই রকম রাজনৈতিক মতাদর্শে বিশ্বাসী টনি ও জনির ভালো সম্পর্ক তৈরি হলে বনিও তাদের বন্ধু হয়ে তাদের সমন্বিত শক্তি আশেপাশে প্রয়োগ করতে শুরু করে। ফলে পার্শ্ববর্তী এলাকায় সম ও বিপরীত আদর্শে বিশ্বাসীরা তাদের বিরুদ্ধে পাল্টা ঐক্যবদ্ধ হয়। এ ঘটনা পাঠ্যবইয়ে আলোচিত 'অক্ষশক্তি চুক্তি' ও 'মিত্রশক্তি জোট গঠনের সাথে সাদৃশ্যপূর্ণ।"
        },
        {
          "label": "ঘ",
          "question": "উক্ত জোটের সমন্বিত শক্তির অপপ্রয়োগই দ্বিতীয় বিশ্বযুদ্ধ সংঘটনের অন্যতম কারণ- বিশ্লেষণ করো।পার্ল হারবার হলো মার্কিন যুক্তরাষ্ট্রের অধিভুক্ত হাওয়াই দ্বীপপুঞ্জে অবস্থিত একটি নৌ ও বিমানঘাঁটি।",
          "explanation": "উক্ত জোটের তথা ক্ষশক্তি চুক্তি' ও 'মিত্রশক্তি জোট'-এর সমন্বিত শক্তির অপপ্রয়োগই দ্বিতীয় বিশ্বযুদ্ধের প্রধান কারণ- বক্তব্যটি যথার্থ। ইতালি, জার্মানি ও জাপান-এ তিন রাষ্ট্র মিলে অক্ষশক্তি চুক্তি স্বাক্ষরিত হলে নানা জটিল ও কূটনৈতিক প্রক্রিয়ার মধ্য দিয়ে মিত্রশক্তি জোটের আত্মপ্রকাশ ঘটে। মূলত মিত্রজোটের নেতৃত্বে ছিল ব্রিটেন, ফ্রান্স, রাশিয়া ও মার্কিন যুক্তরাষ্ট্র। রাজনৈতিক ও মনস্তাত্ত্বিক দিক থেকে এটা ছিল অক্ষশক্তির বিপরীত রাজনৈতিক ও সামরিক জোট। অক্ষশক্তি চুক্তির মাধ্যমে ইতালি ও জার্মানি তাদের সম্প্রসারণশীল তৎপরতা পরিচালনার জন্য দুটি পৃথক অঞ্চল বেছে নিয়েছিল। ইতালির বিস্তার নীতির কেন্দ্রস্থল ছিল ভূমধ্যসাগরীয় অঞ্চল এবং জার্মানির ছিল মধ্য ও পূর্ব ইউরোপ। ১৯৩৮ সালে মিউনিখ বৈঠকে মুসোলিনী সভাপতিত্ব করছিলেন এবং জার্মান জাতি যাতে চেকোস্লোভাকিয়ার একাংশ পায় তার ব্যবস্থা করে দিয়েছিলেন। অতঃপর মুসোলিনী হিটলারকে এভাবে সন্তুষ্ট করে নিজে ১৯৩৮ সালে আলবেনিয়া অধিকার করেন। মূলত রোম-বার্লিন-টোকিও অক্ষশক্তির মাধ্যমে পৃথিবীতে আর একটি বিশ্বযুদ্ধের পথ প্রশস্ত হয়। ভার্সাই সন্ধির দ্বারা অসন্তুষ্ট জার্মানি-ইতালি-জাপান তাদের প্রতিপক্ষ মিত্রশক্তির বিরুদ্ধে প্রতিরোধ গ্রহণ করার জন্য সাম্রাজ্যবাদী নীতি গ্রহণ করে। অন্যদিকে, শক্তির ভারসাম্য রক্ষার জন্য ফ্রান্স ও ব্রিটেন এ অক্ষশক্তির মোকাবিলা করার জন্য সমরসজ্জায় মত্ত হয়। যার শেষ পরিণতি দ্বিতীয় বিশ্বযুদ্ধ। উপরের আলোচনার পরিপ্রেক্ষিতে বলা যায়, দ্বিতীয় বিশ্বযুদ্ধ সংঘটনের অন্যতম কারণ হলো অক্ষশক্তি চুক্তি ও মিত্রশক্তি জোটের সমন্বিত শক্তির অপপ্রয়োগ।"
        }
      ]
    },
    {
      "number": "9",
      "uddipok": "দুই প্রতিবেশীর সম্পদ ও শক্তির সমতা থাকার জন্য বিভিন্ন বিষয় নিয়ে পরস্পরের মধ্যে বিরোধ থাকলেও তারা সরাসরি সংঘর্ষে জড়াতো না। তবে দীর্ঘদিন ধরে তাদের মধ্যে বৈরী সম্পর্ক বিরাজমান।",
      "tag": "MB 23",
      "sub_questions": [
        {
          "label": "ক",
          "question": "জোট নিরপেক্ষ আন্দোলনের সূচনা হয় কোন দেশে?",
          "explanation": "জোট নিরপেক্ষ আন্দোলনের সূচনা হয় সাবেক যুগোস্লাভিয়ার রাজধানী বেলগ্রেডে।"
        },
        {
          "label": "খ",
          "question": "'গ্লাসনস্ত' বলতে কী বোঝ?",
          "explanation": "বুশ ভাষার শব্দ গ্লাসনস্ত অর্থ হলো উদার বা খোলামেলা। সোভিয়েত ইউনিয়নের (বর্তমান রাশিয়ার পূর্বসূরি) প্রেসিডেন্ট মিখাইল গর্বাচেভ জনমতের চাপে পূর্বসূরি ব্রেজনেভের কট্টরপন্থি নীতি পরিত্যাগ করে তুলনামূলকভাবে উদারনীতি বা খোলামেলা নীতি গ্রহণ করেন। তার এ নীতিকেই 'গ্লাসনস্ত' বলা হয়। এ নীতির বদৌলতে রাশিয়ার জনগণ সেদেশের সমাজতান্ত্রিক ব্যবস্থার ত্রুটিগুলো সম্পর্কে আগের তুলনায়। মুক্তভাবে আলোচনা করতে পারে। অনেকে বলে থাকেন, গ্লাসনস্তের জের ধরেই সোভিয়েত ইউনিয়নের পতন ঘটে।"
        },
        {
          "label": "গ",
          "question": "উদ্দীপকের সাথে তোমার পাঠ্যবইয়ের কোন ঘটনার মিল রয়েছে? ব্যাখ্যা করো",
          "explanation": "উদ্দীপকের সাথে আমার পাঠ্যবইয়ের স্নায়ুযুদ্ধের ঘটনার মিল রয়েছে। দ্বিতীয় বিশ্বযুদ্ধের পূর্বেই মার্কিন যুক্তরাষ্ট্র এবং, সোভিয়েত ইউনিয়ন আদর্শগত কারণে পরস্পর প্রতিপক্ষে পরিণত হয়। মার্কিন যুক্তরাষ্ট্র একটি পুঁজিবাদী রাষ্ট্র। অপরদিকে, পুঁজিবাদকে উৎখাত করে রুশ বিপ্লবের মাধ্যমেই সোভিয়েত ইউনিয়নের উত্থান ঘটেছিল। দ্বিতীয় বিশ্বযুদ্ধোত্তরকালে সোভিয়েত কমিউনিস্ট পার্টির সাধারণ সম্পাদক যোসেফ স্ট্যালিন কর্তৃক পূর্ব ইউরোপের প্রতি গৃহীত রুশনীতি এবং এর প্রতিক্রিয়ায় মার্কিন প্রেসিডেন্ট হ্যারি এস, ট্রুম্যান কর্তৃক ট্রুম্যান ডকট্রিন' ঘোষণা করা হলে স্নায়ুযুদ্ধ তীব্র আকার ধারণ করে। পরবর্তীতে ইউরোপে সমাজতন্ত্রের বিস্তার রোধে মার্কিন পররাষ্ট্র সচিব জর্জ মার্শাল তার 'মার্শাল পরিকল্পনা' প্রকাশ করেন। মার্শাল পরিকল্পনার বিরুদ্ধে সর্বাপেক্ষা মারাত্মক পদক্ষেপ হিসেবে সোভিয়েত ইউনিয়ন বার্লিন অবরোধ করলে মার্কিন যুক্তরাষ্ট্র ও এর মিত্ররা চিন্তিত হয়ে পড়ে। সোভিয়েত আগ্রাসন থেকে ইউরোপীয় দেশগুলোকে রক্ষা করার জন্য মার্কিন যুক্তরাষ্ট্র তার ইউরোপীয় মিত্রদের নিয়ে NATO জোট গঠন করে। এর প্রতিক্রিয়ায় কমিউনিস্ট দেশগুলো সোভিয়েত রাশিয়ার নেতৃত্বে Warsaw নামক সামরিক জোট গঠন করে। এভাবে স্নায়ুযুদ্ধ চরম পর্যায়ে উপনীত হয় এবং বিশ্বব্যাপী আতঙ্ক ও উত্তেজনাপূর্ণ অবস্থার সৃষ্টি হয়। উদ্দীপকে দেখা যায়, দুই প্রতিবেশীর সম্পদ ও শক্তির সমতা থাকার জন্য বিভিন্ন বিষয় নিয়ে পরস্পরের মধ্যে বিরোধ থাকলেও তারা সরাসরি সংঘর্ষে জড়ায় না। তবে দীর্ঘদিন ধরে তাদের মধ্যে বৈরী সম্পর্ক বিরাজমান। উক্ত ঘটনার সাথে দ্বিতীয় বিশ্বযুদ্ধ পরবর্তী সময়ে মার্কিন যুক্তরাষ্ট্র ও সোভিয়েত ইউনিয়নের মধ্যকার চলমান স্নায়ুযুদ্ধের মিল রয়েছে।"
        },
        {
          "label": "ঘ",
          "question": "তুমি কি মনে কর, উল্লিখিত পরিস্থিতি বিশ্ব রাজনীতিকে দ্বি-মেরুকেন্দ্রিক করে ফেলে? যুক্তি দাও।",
          "explanation": "হ্যাঁ, আমি মনে করি, উল্লিখিত পরিস্থিতি অর্থাৎ স্নায়ুযুদ্ধ বিশ্ব রাজনীতিকে দ্বি-মেরুকেন্দ্রিক করে ফেলে। দ্বিতীয় বিশ্বযুদ্ধের পর পুরনো বিশ্বব্যবস্থা বদলে গিয়ে মার্কিন যুক্তরাষ্ট্র ও সোভিয়েত ইউনিয়ন দুই শীর্ষ পরাশক্তি হিসেবে আবির্ভূত হয়। যুক্তরাষ্ট্র ছিল পুঁজিবাদী অর্থনৈতিক ব্যবস্থার সমর্থক এবং সোভিয়েত ইউনিয়ন ছিল সমাজতান্ত্রিক ব্যবস্থার অনুসারী। ফলে দেশ দু'টির মধ্যে আদর্শগত দ্বন্দ্ব দেখা দেয়। মার্কিন যুক্তরাষ্ট্র ও সোভিয়েত ইউনিয়নের মধ্যকার আদর্শিক দ্বন্দ্বকে কেন্দ্র করে প্রায় গোটা বিশ্ব পরস্পরবিরোধী দু'টি শিবিরে বিভক্ত হয়ে যায় এবং বিশ্ব রাজনীতিকে দ্বি-মেরু কেন্দ্রীকরণ ঘটে। এতে ইউরোপের অন্যান্য রাষ্ট্রগুলোও যোগ দেয়। বিভিন্ন আন্তর্জাতিক ইস্যুতে দেশ দু'টি পরস্পর বিরোধী অবস্থান নিতে থাকে। দীর্ঘ স্নায়ুযুদ্ধের সময়ে কিউবা, ভিয়েতনাম, কোরিয়া ও ইউরোপ নিয়ে প্রভাব বিস্তারের প্রতিযোগিতায় লিপ্ত হয় যুক্তরাষ্ট্র ও সোভিয়েত ইউনিয়ন। এমনকি আমাদের মুক্তিযুদ্ধে ও এর প্রভাব লক্ষ করা যায়। দুই বিপরীত শিবিরে বিভক্ত বিশ্বে সোভিয়েত ইউনিয়ন ও মার্কিন যুক্তরাষ্ট্র নিজ নিজ বলয়ভুক্ত দেশগুলোকে প্রচুর আর্থিক, সামরিক, কূটনৈতিক সহায়তা দিয়েছিল। ১৯৯১ সালে সোভিয়েত ইউনিয়ন ভেঙে যাওয়ার মাধ্যমে এ স্নায়ুযুদ্ধের অবসান ঘটে। উপরের আলোচনার পরিপ্রেক্ষিতে বলা যায়, 'স্নায়ুযুদ্ধ বিশ্বকে দ্বি-মেরু কেন্দ্রিক করে ফেলে'- উক্তিটি যথার্থ।"
        }
      ]
    },
    {
      "number": "10",
      "uddipok": "উদ্দীপকটি লক্ষ করো এবং নিচের প্রশ্নগুলোর উত্তর দাও।",
      "tag": "MB 23",
      "sub_questions": [
        {
          "label": "ক",
          "question": "প্রলেতারিয়েত অর্থ কী?",
          "explanation": "প্রলেতারিয়েত অর্থ ভূমিহীন বা সর্বহারা।"
        },
        {
          "label": "খ",
          "question": "বলশেভিক বলতে কী বোঝায়?",
          "explanation": "বলশেভিক অর্থ 'Majority' বা সংখ্যাগরিষ্ঠতা। রাশিয়ান সোশ্যাল ডেমোক্রেটিক লেবার পার্টির একটি উপদল ছিল বলশেভিক দল। ১৯০৩ সালে মতপার্থক্যগত কারণে বলশেভিক দলটি মেনশেভিক থেকে আলাদা হয়ে যায়। ভ্লাদিমির ইলিচ লেনিনের পরিচালিত এ দলটি সংখ্যাগরিষ্ঠ হওয়ায় এটি বলশেভিক দল নামে পরিচিত হয়। -বলশেভিক দল বিশ্বাস করত, শ্রমিক শ্রেণি বা সর্বহারা শ্রেণির মাধ্যমেই সমাজতান্ত্রিক বিপ্লব সংঘটিত হবে।"
        },
        {
          "label": "গ",
          "question": "উদ্দীপকের প্রশ্নবোধক স্থানে যে গুরুত্বপূর্ণ বিষয়টি ইঙ্গিত করা হয়েছে, পাঠের আলোকে তার কারণ ব্যাখ্যা করো।",
          "explanation": "উদ্দীপকের প্রশ্নবোধক চিহ্নটি দিয়ে প্রথম বিশ্বযুদ্ধকে ইঙ্গিত করা হয়েছে। প্রথম বিশ্বযুদ্ধের প্রাক্কালে জার্মানি, অস্ট্রো-হাঙ্গেরি ও ইতালির, মধ্যে 'ত্রিশক্তি চুক্তি' হয়। এর প্রত্যুত্তরে ফ্রান্স, রাশিয়া ও ইংল্যান্ডের মধ্যে ত্রিশক্তি আঁতাত গড়ে ওঠে। এ থেকে বোঝা যায় যে, উদ্দীপকের'?' স্থানের মাধ্যমে প্রথম বিশ্বযুদ্ধকেই বোঝানো হয়েছে। নানাবিধ কারণে প্রথম বিশ্বযুদ্ধের সূত্রপাত হলেও এর একটি পরোক্ষ কারণ ছিল উগ্র জাতীয়তাবাদ। উনিশ শতকের শেষে এবং বিশ শতকের শুরুর দিকে জার্মানদের মধ্যে উগ্র জাতীয়তাবাদী চেতনার প্রসার ঘটে। রুমে তখনকার প্রধান বিশ্বশক্তি ফ্রান্স, ইংল্যান্ড, রাশিয়া প্রভৃতি দেশের ওপরও এর প্রভাব পড়ে। উগ্র জাতীয়তাবাদী চেতনায় উদ্বুদ্ধ হয়ে ইতালি, জাপান, জার্মানি এসব দেশ নিজেদের জাতিগত শ্রেষ্ঠত্ব প্রমাণের জন্য উন্মুখ হয়ে ওঠে। ইউরোপীয় শক্তিগুলোর মধ্যে জাতিগত বিদ্বেষ বৃদ্ধি পায়, যা তাদেরকে যুদ্ধের দিকে ধাবিত করে। উগ্র জাতীয়তাবাদের পাশাপাশি ইউরোপীয় শক্তিবর্গের মধ্যে অর্থনৈতিক প্রতিদ্বন্দ্বিতাও ছিল প্রথম বিশ্বযুদ্ধের অন্যতম গুরুত্বপূর্ণ কারণ। সুতরাং বলা যায়, উগ্র জাতীয়তাবাদ, বাণিজ্য ও উপনিবেশ বিস্তারের প্রতিযোগিতা তথা অর্থনৈতিক সাম্রাজ্যবাদ, সমরবাদ, পুঁজিবাদের বিকাশ এসব কারণে প্রথম বিশ্বযুদ্ধ সংঘটিত হয়।"
        },
        {
          "label": "ঘ",
          "question": "এক রাজ দম্পতির হত্যাকাণ্ড উক্ত বিষয় উদ্ভবের মূল কারণ- সপক্ষে যুক্তি দাও।",
          "explanation": "এক রাজদম্পতির হত্যাকাণ্ডই ঐ বিষয়টি তথা প্রথম বিশ্বযুদ্ধের মূল কারণ- উক্তিটি যথার্থ ও সঠিক। উদ্দীপকে আলোচিত যুদ্ধ অর্থাৎ প্রথম বিশ্বযুদ্ধের সূচনা হয় অস্ট্রিয়ার যুবরাজ ফার্ডিনান্ড ও তার স্ত্রী সোফিয়ার হত্যাকান্ডকে কেন্দ্র করে। ১৯১৪ সালের ২৮ জুন অস্ট্রিয়ার যুবরাজ ফার্ডিনান্ড বসনিয়ার সারায়েভোতে তী সোফিয়াসহ ভ্রমণ করার সময় সার্ব আততায়ীর হাতে নিহত হন। এ হত্যাকাণ্ডে অস্ট্রিয়ায় তীব্র প্রতিক্রিয়া সৃষ্টি হয়। অস্ট্রিয়া সার্বিয়া সরকারকে এর জন্য দায়ী করে এবং এর প্রতিবাদে কয়েকটি দাবি সংবলিত একটি চরমপত্র দেওয়ার সিদ্ধান্ত নেয়। অস্ট্রিয়া ১৯১৪ সালের ২৩ জুলাই সাবিয়া সরকারের কাছে চরমপত্রটি পাঠিয়ে ৪৮ ঘণ্টার মধ্যে এর দাবিগুলো বাস্তবায়নের জন্য চাপ দেয়। সার্বিয়া কয়েকটি দাবি পূরণ করে এবং বাকি কয়েকটি দাবির সাথে তার সার্বভৌমত্ব যুক্ত আছে দাবি করে এর জন্য একটি আন্তর্জাতিক সম্মেলনের প্রস্তাব দেয়। এর মধ্যে শক্তিশালী জার্মানি অস্ট্রিয়াকে সমর্থন দেয়। সেই সাহসে অস্ট্রিয়া সার্বিয়ার প্রস্তাব প্রত্যাখ্যান করে এবং ২৮ জুলাই সার্বিয়ার রাজধানী বেলগ্রেড আক্রমণ করে দখল করে নেয়। এদিকে ফ্রান্স ও রাশিয়া সার্বিয়াকে রক্ষার জন্য এগিয়ে আসে। ক্রমে ইউরোপের অন্য রাষ্ট্রগুলো এ যুদ্ধে জড়িয়ে পড়লে তা বিশ্বযুদ্ধে রূপ নেয়। উপরের আলোচনার পরিপ্রেক্ষিতে বলা যায়, প্রথম বিশ্বযুদ্ধের পেছনে অন্যান্য কারণ থাকলেও এর প্রত্যক্ষ বা মূল কারণ ছিল যুবরাজ ফার্ডিনান্ড ও তার স্ত্রী সোফিয়ার হত্যাকাণ্ড।'"
        }
      ]
    },
    {
      "number": "11",
      "uddipok": "গ্রামের পতিত জমি দখলকে কেন্দ্র করে ধনী পরিবারগুলোর মধ্যে প্রতিযোগিতা শুরু হয়। এক সময় এটা সংঘর্ষে রূপ নেয়। শেষ পর্যন্ত এক পক্ষ পরাজিত হলে দীর্ঘ সময় ধরে চলমান সংঘর্ষের অবসান হয়। তবে ততক্ষণে সংঘটিত হয় গ্রামের ইতিহাসের সর্বাধিক প্রাণহানি' ও ধ্বংসযজ্ঞের।",
      "tag": "MB 23",
      "sub_questions": [
        {
          "label": "ক",
          "question": "ফরাসি বিপ্লবের মূলমন্ত্র কী?",
          "explanation": "ফরাসি বিপ্লবের মূলমন্ত্র ছিল সাম্য, মৈত্রী ও স্বাধীনতা।"
        },
        {
          "label": "খ",
          "question": "ফরাসি বিপ্লবের তৃতীয় সম্প্রদায়ের পরিচয় দাও।",
          "explanation": "ফ্রান্সে যাজক ও অভিজাত ছাড়া সবাই ছিল তৃতীয় শ্রেণির অন্তর্ভুক্ত। ফরাসি বিপ্লবের প্রাক্কালে ফ্রান্সের জনসংখ্যা ছিল ২৫ মিলিয়ন বা আড়াই কোটি। এর শতকরা ৯৬ ভাগই ছিল তৃতীয় সম্প্রদায়ের অন্তর্ভুক্ত। এরা ছিল শিল্পোৎপাদক, ব্যবসায়ী, আইনজীবী, চিকিৎসক, শিক্ষক, শিল্পী গ্রন্থকার, সাংবাদিক, কৃষক প্রমুখ। তৃতীয় সম্প্রদায়ের বৃহৎ অংশ ছিল কৃষক। এই সম্প্রদায় সব ধরনের রাষ্ট্রীয় সুযোগ-সুবিধা বঞ্চিত ছিল, অথচ এরাই ছিল রাষ্ট্রের স্তম্ভ। এদের শ্রম-ঘামেই গড়ে উঠেছিল ফরাসি অর্থনীতি তথা ফরাসি সাম্রাজ্য।"
        },
        {
          "label": "গ",
          "question": "উদ্দীপকে যে বিষয়টির প্রতি ইঙ্গিত করা হয়েছে পাঠ্যবইয়ের আলোকে তার কারণ ব্যাখ্যা করো।",
          "explanation": "উদ্দীপকে প্রথম বিশ্বযুদ্ধের প্রতি ইঙ্গিত করা হয়েছে। প্রথম বিশ্বযুদ্ধ সংঘটনের পেছনে বহুবিধ কারণ লক্ষ করা যায়। প্রথম বিশ্বযুদ্ধে হতাহতের সংখ্যা অতীতের সব যুদ্ধকে হার মানিয়েছিল। এ যুদ্ধের কারণগুলোর মধ্যে বিকাশমান পুঁজিবাদের দ্বন্দ্ব, ঔপনিবেশবাদ ও সাম্রাজ্যবাদের সংঘাত, সামরিক যুদ্ধ শিবিরে বিভক্ত বিশ্ব পরিস্থিতি ইত্যাদি। তবে অস্ট্রিয়ার যুবরাজ ফার্ডিন্যান্ড ও তার স্ত্রী সোফিয়ার হত্যাকাণ্ডে এ যুদ্ধের সূচনা হয়। ১৯১৪ সালের ২৮ জুন অস্ট্রিয়ার যুবরাজ ফার্ডিন্যান্ড সস্ত্রীক অস্ট্রো-হাঙ্গেরি শাসিত বসনিয়ার সারায়েভো ভ্রমণকালে আততায়ীর হাতে নিহত হন। এ হত্যাকাণ্ডের জন্য অস্ট্রিয়া সার্বিয়াকে সম্পূর্ণ দায়ী করে। ২৮ জুলাই তার বিরুদ্ধে যুদ্ধ ঘোষণা করে। পূর্বে সম্পাদিত মৈত্রী চুক্তি 'ত্রিশক্তি জোট' অনুযায়ী জার্মানি অস্ট্রিয়াকে সমর্থন জানায়। অন্যদিকে ফ্রান্স ও রাশিয়া সার্বিয়াকে রক্ষার জন্য এগিয়ে যায়। পরে ইউরোপের অন্যান্য রাষ্ট্রও এ যুদ্ধে জড়িয়ে পড়ে। ফলে শুরু হয় ভয়াবহ প্রথম বিশ্বযুদ্ধ। উদ্দীপকে দেখা যায়, গ্রামের পতিত জমি দখলকে কেন্দ্র করে ধনী পরিবারগুলোর মধ্যে প্রতিযোগিতা শুরু হয় এবং একসময় এটা সংঘর্ষে রূপ নেয়। শেষ পর্যন্ত এক পক্ষ পরাজিত হলে দীর্ঘ সময় ধরে চলমান সংঘর্ষের অবসান হয়। তবে, ততক্ষণে সংঘটিত হয় গ্রামের ইতিহাসের সর্বাধিক প্রাণহানি ও ধ্বংসযজ্ঞের। যা প্রথম বিশ্বযুদ্ধের প্রতি ইঙ্গিত করে।"
        },
        {
          "label": "ঘ",
          "question": "উপনিবেশ প্রতিষ্ঠার প্রতিযোগিতাই এ ঘটনাটি সংঘটনের মূল কারণ- সপক্ষে যুক্তি দাও।",
          "explanation": "'উপনিবেশ প্রতিষ্ঠার প্রতিযোগিতাই এ ঘটনাটি তথা প্রথম বিশ্বযুদ্ধের মূল কারণ'- প্রশ্নোক্ত মন্তব্যটি যথার্থ। মূলত সারায়েভো হত্যাকাণ্ডকে কেন্দ্র করে এ মহাযুদ্ধ শুরু হলেও তার ক্ষেত্র প্রস্তুত হয়েছে পূর্ববর্তী একশত বছর ধরে। আঠারো শতকে ইউরোপে শুরু হওয়া শিল্পবিপ্লব উনিশ শতকে চরম উৎকর্ষ লাভ করে। এর ফলে শিল্পসমৃদ্ধ ইউরোপীয় রাষ্ট্রগুলো তাদের বাণিজ্য সম্পসারণের জন্য উপনিবেশবাদী জাতিতে পরিণত হয়। ফলে বিভিন্ন দেশের মধ্যে শত্রুতা ও বিদ্বেষ বৃদ্ধি পায়। ইউরোপীয় শিল্পসমৃদ্ধ রাষ্ট্রগুলোর মধ্যে ইংল্যান্ড ও ফ্রান্স তুলনামূলকভাবে আগে শিল্পসমৃদ্ধ হওয়ায় তারা বিশ্বের বিভিন্ন উপনিবেশ দখল করে বসে। অপরদিকে জার্মানি, রাশিয়া ইত্যাদি দেশের শিল্পায়ন দেরিতে হওয়ায় উপনিবেশ বিস্তারে এরা পিছিয়ে পড়ে। কিন্তু এসব দেশের বুর্জোয়া ও পুঁজিপতি শ্রেণি তাদের ব্যবসা-বাণিজ্য সম্প্রসারণের জন্য স্ব-স্ব দেশের সরকারকে চাপ প্রয়োগ করলে উপনিবেশ লাভের জন্য' একসময় তারাও মরিয়া হয়ে ওঠে। ফলে সাম্রাজ্যবাদী শক্তিগুলোর মধ্যে সংঘর্ষ অনিবার্য হয়ে ওঠে। এরূপ উত্তপ্ত পরিস্থিতিতে ইউরোপীয় শক্তিধর রাষ্ট্রগুলো পরস্পর বিরোধী শিবিরে বিভক্ত হয়ে পড়ে এবং ক্রমেই বিশ্বযুদ্ধের দিকে ধাবিত হয়। উপরের আলোচনার পরিপ্রেক্ষিতে তাই বলা যায়, সারায়েভো হত্যাকাণ্ডকে কেন্দ্র করে সূত্রপাত হলেও প্রথম বিশ্বযুদ্ধের পেছনে মূল কারণ ছিল উপনিবেশবাদ।"
        }
      ]
    }
  ]
}