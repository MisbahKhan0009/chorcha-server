{
  "title": "রাজশাহী মহিলা কলেজ ২০২৪",
  "subtitle": "ইতিহাস (11)",
  "questions": [
    {
      "number": "1",
      "uddipok": "পাকিস্তান আমলে আইয়ুব খান স্বৈরাচারী ও একনায়ক শাসক ছিলেন। সকল ক্ষমতার ধারক হিসেবে আইয়ুব খান পার্লামেন্টের সর্বময় ক্ষমতা বাতিল করেন। পরিশেষে, তিনি গণআন্দোলনের মুখে পদত্যাগ করতে বাধ্য হন।",
      "tag": "RGWC 24",
      "sub_questions": [
        {
          "label": "ক",
          "question": "চতুর্দশ লুই কোন দেশের রাজা ছিলেন?",
          "explanation": "চতুর্দশ লুই ফ্রান্সের রাজা ছিলেন।"
        },
        {
          "label": "খ",
          "question": "প্রাক-বিপ্লবকালে সুবিধাভোগী শ্রেণিরসমূহের নাম উল্লেখপূর্বক তাদের সংক্ষিপ্ত পরিচয় দাও।",
          "explanation": "প্রাক-বিপ্লবকালে সুবিধাভোগী শ্রেণি ছিল ফার্স্ট এস্টেট বা যাজক সম্প্রদায় এবং সেকেন্ড এস্টেট বা অভিজাত সম্প্রদায়। ফ্রান্সে গির্জা ও যাজক সম্প্রদায় রাষ্ট্রের মধ্যে পৃথক পৃথক রাজ্য গড়ে তুলেছিল। ১৫৬১ সালের 'Contract of Poissy' অনুযায়ী যাজকরা তাদের ভূসম্পত্তির জন্য সরকারকে নিয়মিত কর দিতে বাধ্য ছিল না। তারা স্বেচ্ছায় কর দিত এবং এ করের হার তারাই নির্ধারণ করত। তারা ছিল স্বয়ংশাসিত এবং বিপ্লবের প্রাক্কালে ফরাসি গির্জার মালিকানায় ছিল রাষ্ট্রের সম্পত্তির শতকরা ৩০ ভাগ। ফ্রান্সের ফার্স্ট এস্টেট বা অভিজাত শ্রেণি বিশেষ সুবিধা ভোগ করতেন। এরা শুধু বংশ মর্যাদার জোরে উচ্চ পদগুলোতে নিয়োগ পেতেন। অভিজাতদের মধ্যে যারা সামন্তপ্রভু তারা ফ্রান্সের মোট জমির ২০ ভাগ অধিকার করে ভূ-কর দিতেন না। তাছাড়া রাজার সভাসদ হিসেবে প্রায়ই রাজকীয় উপঢৌকন, পুরস্কার, বিভিন্ন ভাতা ও পেনসন লাভ করতেন।"
        },
        {
          "label": "গ",
          "question": "উদ্দীপকে বর্ণিত স্বৈরাচারী শাসকের প্রতিচ্ছবি ইউরোপের কোন শাসকের সাথে মিল আছে? ব্যাখ্যা করো।",
          "explanation": "উদ্দীপকে বর্ণিত সৈরাচারী শাসকের প্রতিচ্ছবি ইউরোপের শাসক ষোড়শ লুই-এর মিল খুঁজে পাওয়া যায়। ফরাসি বিপ্লবের প্রাক্কালে ফ্রান্সে স্বেচ্ছাচারী রাজতন্ত্র প্রচলিত ছিল। 'Divine Power' নীতির ওপর নির্ভর করে রাজা ষোড়শ লুই এই নিরঙ্কুশ রাজতন্ত্রকে ব্যবহার করে ফ্রান্সে চরমমাত্রায় স্বৈরাচারী শাসনব্যবস্থা চালু করেন। আইনগতভাবে নিরঙ্কুশ ক্ষমতার অধিকারী হওয়ায় ষোড়শ লুই একজন অত্যাচারী শাসক হিসেবে আবির্ভূত হন। তিনি স্বৈরাচারী শাসনকে নিরঙ্কুশ।করার জন্য জাতীয় সভার অধিবেশন আহ্বান স্থগিত করে দেন। তার এ সমস্ত বৈশিষ্ট্য উদ্দীপকের স্বৈরাচারী শাসকের সাথে সাদৃশ্যপূর্ণ। উদ্দীপকে পাকিস্তান আমলে আইয়ুব খান স্বৈরাচারী ও একনায়ক শাসক ছিলেন। সকল ক্ষমতার ধারক হিসেবে পার্লামেন্টের সর্বময় ক্ষমতা বাতিল করেন। এসব বৈশিষ্ট্য ফ্রান্সের ষোড়শ লুই-এর সাথে সাদৃশ্যপূর্ণ। তাই বলা যায়, উদ্দীপকে বর্ণিত স্বৈরাচারী শাসকের সাথে রাজা ষোড়শ লুই এর মিল রয়েছে।"
        },
        {
          "label": "ঘ",
          "question": "উক্ত শাসকের পরিণতি কি উদ্দীপকের সাথে সঙ্গতিপূর্ণ? ব্যাখ্যা করো।",
          "explanation": "উক্ত শাসক অর্থাৎ রাজা ষোড়শ লুইয়ের পরিণতি উদ্দীপকের সাথে সঙ্গতিপূর্ণ বক্তব্যটি সঠিক। ১৭৮৯ সালে সংঘটিত ফরাসি বিপ্লব বিশ্বের ইতিহাসে এক গুরুত্বপূর্ণ ঘটনা। সাম্য, মৈত্রী ও স্বাধীনতার স্লোগান নিয়ে সংঘটিত এ বিপ্লব পুরোনো সমাজ ও শাসনব্যবস্থা ভেঙ্গে দিয়ে এক নতুন যুগের সূচনা ঘটায়। ফরাসি বিপ্লবের আগে ফ্রান্সের সমাজ ব্যবস্থায় সামন্ত প্রথার উপস্থিতি লক্ষ করা যায়। এ প্রথায় অভিজাত শ্রেণি ও যাজক সম্প্রদায়ের হাতে অধিকারহারা শ্রেণি নিষ্পেষিত হতে থাকে। এছাড়া এ সময়ে ফ্রান্সে স্বেচ্ছাচারী রাজতন্ত্র প্রচলিত ছিল। ঈশ্বরপ্রদত্ত ক্ষমতা প্রাপ্তি নীতির ওপর নির্ভর করে চতুর্দশ লুই রাজতন্ত্রকে সর্বময় ক্ষমতার আধারে পরিণত করেন। পরবর্তীতে রাজা ষোড়শ লুই এ ক্ষমতাকে নিরঙ্কুশ রাজতন্ত্রে পরিণত করেন। ফলে একদিকে নিরঙ্কুশ রাজতন্ত্র এবং অপরদিকে অভিজাত ও যাকজদের দাপটে ফ্রান্সে অধিকারহারা শ্রেণি কোণঠাসা হয়ে পড়ে। এ অবস্থায় ফ্রান্সের মহান লেখক ও দার্শনিকগণ তাদের লেখনীতে অধিকারহারা শ্রেণির প্রতি এ অন্যায়- অবিচারের চিত্র তুলে ধরেন। খ্যাতিমান লেখক ও দার্শনিকদের এসব লেখনীতে উদ্বুদ্ধ হয়ে ফরাসি সংখ্যাগরিষ্ঠ অধিকারহারা শ্রেণি উজ্জীবিত হয়। একসময় তারা বিপ্লবকেই মুক্তির একমাত্র পথ হিসেবে বেছে নেয়। - এভাবে ১৭৮৯ সালে বিপ্লবের মাধ্যমে অত্যাচারী শাসনের প্রতীক বাস্তিল দুর্গের পতন ঘটে। এসময়ে স্বৈরাচারী রাজতন্ত্রের পতন ঘটিয়ে নিয়মতান্ত্রিক রাজতন্ত্র চালু করা হলেও পরবর্তীকালে ১৭৯৩ সালে ফ্রান্সকে প্রজাতন্ত্র বলে ঘোষণা করা হয়। এছাড়া ফরাসি বিপ্লবের মূল লক্ষ্য অর্জনে বিপ্লবের পরপরই ১৭৮৯ সালের ১৩ আগস্ট ফ্রান্সে সামন্ততন্ত্রের উচ্ছেদ করা হয়। উপরের আলোচনার পরিপ্রেক্ষিতে বলা যয়, সুবিধাবঞ্চিত শ্রেণির সংঘটিত আন্দোলনের ফলে স্বৈরাচারী শাসক ষোড়শ লুইয়ের পতন ঘটে।"
        }
      ]
    },
    {
      "number": "2",
      "uddipok": "'ক' রাষ্ট্রের 'A' নামক রাজা রাষ্ট্রের সকল ক্ষেত্রেই কর্তৃত্ব প্রতিষ্ঠা করতেন। দুটো শ্রেণি বিশেষ সুযোগ-সুবিধা ভোগ করত। অপরদিকে একটি শ্রেণি ছিল নানাভাবে নির্যাতিত। কিছু পণ্ডিত ব্যক্তি নির্যাতিতদের পক্ষে কলম ধরেন। তাদের লেখনী রাজার ক্ষমতাকে জোরালোভাবে আঘাত করে।",
      "tag": "RGWC 24",
      "sub_questions": [
        {
          "label": "ক",
          "question": "ফরাসি বিপ্লবের সময় রাজা কে ছিলেন?",
          "explanation": "ফরাসি বিপ্লবের সময় রাজা ছিলেন ষোড়শ লুই।"
        },
        {
          "label": "খ",
          "question": "বাস্তিল দুর্গ সম্পর্কে সংক্ষিপ্ত বর্ণনা দাও।",
          "explanation": "বাস্তিল দুর্গ ছিল ফ্রান্সের বুরবো রাজবংশের স্বৈরতন্ত্রের প্রতীক। বাস্তিল দুর্গের অবস্থান ছিল ফ্রান্সের প্যারিস শহরে। এই দুর্গ ছিল স্বৈরাচারী বুরবো রাজাদের নির্যাতনের প্রতীক। রাজতন্ত্রের বিরোধীদের বন্দি করে রাখার জন্য এ দুর্গটি ব্যবহার করা হতো। এমনকি রাজতন্ত্রের সমালোচনার কারণে দার্শনিক ভলতেয়ারকেও দু'বার কুখ্যাত বাস্তিল দুর্গে অন্তরীণ করা হয়। ফরাসি বিপ্লবের সময় বিপ্লবী জনতা ১৭৮৯ সালের ১৪ জুলাই বাস্তিল দুর্গ অবরোধ করে তা দখল করে এবং সেখানকার বন্দিদের মুক্তি দেয়। বাস্তিরের পতনের মাধ্যমেই ফরাসি বিপ্লব চূড়ান্ত রূপলাভ করে।"
        },
        {
          "label": "গ",
          "question": "উদ্দীপকের উল্লিখিত শ্রেণিগুলোর সাথে তোমার পঠিত শ্রেণিসমূহের কোথায় ও কীভাবে সাদৃশ্য আছে? ব্যাখ্যা করো।",
          "explanation": "উদ্দীপকের উল্লিখিত শ্রেণিগুলোর সাথে আমার পঠিত বিপ্লবপূর্ব ফ্রান্সের শ্রেণিসমূহের মিল রয়েছে। ফরাসি বিপ্লবের পেছনে তৎকালীন ফ্রান্সের সমাজব্যবস্থা অনেকাংশে দায়ী ছিল। মূলত পুরাতন ফরাসি সমাজব্যবস্থার মধ্যেই এর প্রেক্ষাপট তৈরি হয়েছিল। পুরাতন ফরাসি সমাজ'তিনটি প্রধান শ্রেণিতে বিভক্ত ছিল। যাজক ও অভিজাতরা ছিল যথাক্রমে প্রথম এবং দ্বিতীয় শ্রেণির অন্তর্ভুক্ত। কৃষক, বুর্জোয়া, বণিক, শিক্ষক, শ্রমিকসহ সমাজের অন্য সব গোষ্ঠী ছিল তৃতীয় শ্রেণিতে। যাজক ও অভিজাত শ্রেণি সমাজের সব সুযোগ-সুবিধা ভোগ করত। আর তৃতীয় শ্রেণি সব দিক দিয়ে শোষিত হতো। অভিজাতদের একটি অংশ সরকারকে কিছু কর দিলেও যাজক সম্প্রদায় এ কর দেওয়া থেকে সম্পূর্ণ মুক্ত থাকে। এছাড়া পুরনো ব্যবস্থায় ফ্রান্সের রাজতন্ত্র স্বৈরতান্ত্রিক রূপ ধারণ করে। রাজতন্ত্র ধর্মযাজক ও অভিজাত সম্প্রদায়কে হাতে রেখে দেশের সাধারণ জনগণকে নির্মমভাবে শোষণ করত। রাষ্ট্রে রাজার একচ্ছত্র ক্ষমতা প্রতিষ্ঠিত হয়। দেশের প্রশাসন, আইন প্রণয়ন ও বিচারকাজে রাজার নিরঙ্কুশ ক্ষমতা ছিল। এছাড়া প্রাকৃতিক দুর্যোগের ফলে ফ্রান্সের সাধারণ মানুষ গভীর অর্থনৈতিক সংকটে পড়ে। শহরগুলোতে কাজের সন্ধানে বেকারদের ভিড় বাড়তে থাকে। এসব কারণে ফ্রান্স একটি বড় ধরনের পরিবর্তনের জন্য উন্মুখ হয়ে উঠেছিল। এমন প্রেক্ষাপটে দার্শনিকদের লেখনী বিপ্লবের মণ্য প্রস্তুত করার কাজ অনেকখানি এগিয়ে নেয়। উদ্দীকের 'ক' রাষ্ট্রের দুটো শ্রেণি সুযোগ-সুবিধা ভোগ করতো আর একটি শ্রেণি নানাভাবে নির্যাতিত হতো না। ফরাসি বিপ্লবপূর্ব ফ্রান্সের শ্রেণিসমূহের সাথে সাদৃশ্যপূর্ণ। ফ্রান্সের ফার্স্ট এস্টেট ও সেকেন্ড এস্টেট বিভিন্ন সুযোগ সুবিধা ভোগ করতো এবং থার্ড এস্টেট বিভিন্নভাবে শোষণের শিকার হতো।"
        },
        {
          "label": "ঘ",
          "question": "\"উক্ত মহান লেখকগণের ভূমিকা বিপ্লবকে ত্বরান্বিত করে\"- বিশ্লেষণ করো।",
          "explanation": "উত্ত মহান লেখকগণ তথা ফরাসি বিপ্লবের দার্শনিকগণের ভূমিকা বিপ্লবকে ত্বরান্বিত করে-উক্তিটি যথার্থ। দার্শনিকগণ বিপ্লবে সরাসরি অংশগ্রহণ করেননি বটে, কিন্তু এর মনস্তাত্ত্বিক ও তাত্ত্বিক পটভূমি তৈরিতে তারা ব্যাপক ভূমিকা রাখেন। ফরাসি বিপ্লবের অনেক আগে থেকেই দার্শনিকদের জ্ঞানচর্চা মধ্যযুগীয় ভাবধারায় সীমাবদ্ধতাকে অতিক্রম করে একটি আধুনিক সমাজব্যবস্থা গড়ে তোলার জন্য দেশবাসীকে উজ্জীবিত করতে থাকে। ফরাসি সমাজে তাদের চিন্তাধারা ব্যাপক প্রভাব ফেলে। এসব দার্শনিকরাই মধ্যযুগীয় রাজতন্ত্র পরিত্যাগ করে আধুনিক সাম্য, মৈত্রী ও স্বাধীনতার চেতনাকে 'ধারণ করে গণতান্ত্রিক রাষ্ট্রব্যবস্থা গড়ে তোলার যুক্তি তুলে ধরেন। স্বৈরাচারী ও ঘুণেধরা ফরাসি সমাজে বিক্ষুব্ধ জনতা এমনকিছুই প্রত্যাশা করছিলেন, দার্শনিকদের লেখনী তাদের প্রেরণা যোগায়। দার্শনিকগণের মধ্যে উল্লেখযোগ্য ছিলেন মহামতি ভলতেয়ার, মন্টেস্কু, জাঁ জ্যাক রুশো প্রমুখ। মন্টেল্ক তার 'The Persian Letters' নামের ব্যঙ্গাত্মক লেখার মধ্য দিয়ে ফরাসি সমাজের শ্রেণিবৈষম্যের প্রতি কটাক্ষ করেন এবং 'The Spirit of Laws' গ্রন্থে সরকারের তিনটি বিভাগের মধ্যে ক্ষমতা বিভাজনের সমালোচনা করেন। এসব লেখা সমকালীন বিপ্লবীদের মনে গভীর প্রভাব বিস্তার করে। ফ্রান্সের অন্যতম শ্রেষ্ঠ দার্শনিক ভলতেয়ার প্রচলিত রাষ্ট্র, সমাজ ও ধর্মনীতির বিরুদ্ধে জনমত সৃষ্টি করে বিপ্লবের পথকে প্রশস্ত করেন। এছাড়া দার্শনিক 'জ্যাঁ জ্যাক রুশো' তার বিখ্যাত \"The Social Contract' গ্রন্থে 'জনগণই সার্বভৌম ক্ষমতার অধিকারী'- এই মতবাদ প্রচার করলে বিপ্লব অবশ্যম্ভাবী হয়ে ওঠে। উপরের আলোচনা থেকে প্রতীয়মান হয় যে, ফরাসি বিপ্লবের দার্শনিকগণের ভূমিকা বিপ্লবকে ত্বরান্বিত করে'।"
        }
      ]
    },
    {
      "number": "3",
      "uddipok": "প্রাচীন মেসোপটেমিয়ার একজন রাজা ছিলেন হাম্বুরাব্বি। তার শাসনামলে বেশকিছু অঞ্চলের আইনের সমন্বয়ে আইন সংকলন করা হয়। যা কোড অব হাম্বুরাব্বি নামে পরিচিত। রাজা হাম্বুরাব্বি এই আইনের মাধ্যমে শাসনকার্য পরিচালনা করতেন। এই আইনের প্রয়োগ সমাজে ব্যাপক পরিবর্তন এনেছিল। তার এ আইন সংকলন তাকে পৃথিবীর 'ইতিহাসে অমরত্ব দান করেছে।",
      "tag": "DC 24,RGWC 24,All.B 18",
      "sub_questions": [
        {
          "label": "ক",
          "question": "টাইথ কী?",
          "explanation": "'টাইথ' ছিল ফ্রান্সে গির্জাকে প্রদেয় ধর্মকর।"
        },
        {
          "label": "খ",
          "question": "মহাদেশীয় ব্যবস্থা বলতে কী বোঝ?",
          "explanation": "ইংল্যান্ডের বিরুদ্ধে ফ্রান্সের নৃপতি নেপোলিয়ন বোনাপার্টের অর্থনৈতিক অবরোধ হচ্ছে 'মহাদেশীয় ব্যবস্থা'। নেপোলিয়ন বোনাপার্ট প্রতিদ্বন্দ্বী ইংল্যান্ডের বিরুদ্ধে ইউরোপব্যাপী অর্থনৈতিক অবরোধ আরোপ করে সেদেশের অর্থনৈতিক ভিত্তিকে ধ্বংস করতে চেয়েছিলেন। এই অর্থনৈতিক অবরোধকে ইউরোপের ইতিহাসে মহাদেশীয় ব্যবস্থা বলা হয়।"
        },
        {
          "label": "গ",
          "question": "উদ্দীপকে বর্ণিত রাজা হাম্বুরাব্বির সাথে ফ্রান্সের কোন সম্রাটের। কর্মকাণ্ডের সাদৃশ্য পাওয়া যায়? ব্যাখ্যা করো।",
          "explanation": "উদ্দীপকে উল্লেখিত রাজা হাম্বুরাব্বির কর্মকাণ্ডের সাথে ফ্রান্সের সম্রাট নেপোলিয়ন বোনাপার্ট-এর কর্মকাণ্ডের সাদৃশ্য রয়েছে। ফ্রান্সের কনসাল হিসেবে নেপোলিয়নের সর্বশ্রেষ্ঠ কীর্তি হলো তার আইন সংস্কার। এর আগে ফ্রান্সে কোনো সুসংবদ্ধ আইন প্রচলিত ছিল না। ফরাসি বিপ্লবের পর ফ্রান্সে বহু আইন প্রণীত হয়। পাশাপাশি বুরবো শাসনামলের অসংখ্য আইন তখনও চালু ছিল। নেপোলিয়ন এসব আইনকে সমন্বিত করে সংকলন করার জন্য বিশিষ্ট আইনজ্ঞদের নিয়ে একটি কমিটি গঠন করেন। ঐ বিশেষজ্ঞরা ৮৪টি অধিবেশনে মিলিত হয়ে আইনের মূল সূত্রগুলো লিপিবদ্ধ করেন। নেপোলিয়নের এ আইন সংকলনই নেপোলিয়নের আইনবিধি বা 'কোড নেপোলিয়ন' নামে খ্যাত। উদ্দীপকের রাজা হাম্বুরাব্বির ক্ষেত্রেও তেমনটি লক্ষণীয়। উদ্দীপকে দেখা যায়, প্রাচীন মেসোপটেমিয়ার (আধুনিক ইরাক অঞ্চল) রাজা হাম্বুরাব্বির শাসনামলে বেশকিছু অঞ্চলের আইন সংকলন করা হয়, যা একত্রে 'কোড অব হাম্বুরাব্বি' নামে পরিচিত। এই বিধিমালার ভিত্তিতে রাজা শাসনকাজ চালাতেন। ফ্রান্সের সম্রাট নেপোলিয়ন বোনাপার্টও প্রাচীন মেসোপটেমিয়ার এ রাজার মতো আইন সংকলন করেছিলেন। সুতরাং বলা -যায়, রাজা হাম্বুরাব্বির কর্মকান্ডের সাথে ফ্রান্সের সম্রাট নেপোলিয়ন বোনাপার্টের কর্মকাণ্ড সাদৃশ্যপূর্ণ।"
        },
        {
          "label": "ঘ",
          "question": "'উক্ত কর্মকাণ্ড বিশ্বের ইতিহাসে উত্ত সম্রাটকে বিশেষ স্থানে অধিষ্ঠিত করেছে'- উক্তিটির সত্যতা যাচাই করো।",
          "explanation": "'উত্ত কর্মকাণ্ড অর্থাৎ নেপোলিয়ন বোনাপার্টের আইন সংকলন তাকে বিশ্বের ইতিহাসে বিশেষ স্থানে অধিষ্ঠিত করেছে'- উক্তিটি যথার্থ বলে আমি মনে করি। নেপোলিয়ন বোনাপার্টের শাসনকালের সবচেয়ে উল্লেখযোগ্য সংস্কারগুলোর একটি ছিল 'কোড নেপোলিয়ন' বা নেপোলিয়নের আইনবিধি। এজন্য তাকে 'দ্বিতীয় জাস্টিনিয়ান' বলা হয়। দ্বিতীয় জাস্টিনিয়ান ছিলেন সারা বিশ্বে প্রভাব বিস্তারকারী রোমান আইনের সংকলনকারী সম্রাট। নেপোলিয়নের সংকলিত আইনে মোট ধারা ছিল ২২৮৭ টি (মতান্তরে ২২৮১টি)। এগুলো ছিল সরল ও স্পষ্ট ভাষায় রচিত। এসব আইনের বিষয়বস্তুর মধ্যে ছিল- নাগরিকের সমান মর্যাদা ও সুযোগ লাভের অধিকার, -সামন্ততন্ত্রের বিলুপ্তি ও সামন্তকর বাতিলকরণ, অভিজাত ও যাজকদের বিশেষ অধিকার ও সুযোগ রহিতকরণ, বিবাহ আইন মজবুতকরণ, বিচারব্যবস্থায় জুরি ব্যবস্থা চালুকরণ, পৈত্রিক সম্পত্তিতে প্রত্যেক সন্তানকে সমান সুবিধা দান প্রভৃতি। ফরাসি বিপ্লবের আগে ও বিপ্লব পরবর্তীকালে ফ্রান্সে কোনো সুসংবদ্ধ আইন প্রচলিত ছিল না। ফ্রান্সে এ কাজটি নেপোলিয়নই প্রথম করেন। নেপোলিয়ন তার আইনবিধির মাধ্যমে ফরাসি ও রোমান আইনের সমন্বয় করেন। পরে ইউরোপের অনেক দেশে এ আইন গৃহীত হয়। উপরের আলোচনার পরিপ্রেক্ষিতে বলা যায়, নেপোলিয়ন বোনাপার্টের আইন সংকলন ছিল এক যুগান্তকারী পদক্ষেপ, যা তাকে বিশ্বের ইতিহাসে বিশেষ স্থান দিয়েছে।"
        }
      ]
    },
    {
      "number": "4",
      "uddipok": "উনিশ শতকের গোড়ার দিকে উপনিবেশ ও সাম্রাজ্যবাদ ভয়ংকর আকার ধারণ করে। এমনি একসময়ে একটি দেশে এক দম্পতির অস্বাভাবিক মৃত্যু হয়। এ ঘটনাকে কেন্দ্র করে বিশ্বে এক ভয়ংকর যুদ্ধ সংঘটিত হয়।'",
      "tag": "VNSC 24,DRMC 24,RGWC 24",
      "sub_questions": [
        {
          "label": "ক",
          "question": "বসনিয়ার রাজধানীর নাম কী?",
          "explanation": "বসনিয়ার রাজধানীর নাম সারায়েভো।"
        },
        {
          "label": "খ",
          "question": "ত্রিশক্তি আঁতাত বলতে কী বোঝায়? ব্যাখ্যা করো।",
          "explanation": "ত্রিশক্তি আঁতাত ছিল ত্রিশক্তি জোট-এর হুমকি মোকাবিলায় গড়ে ওঠা ইউরোপীয় সামরিক জোট। ১৮৮২ সালে জার্মানি, ইতালি, অস্ট্রিয়া পারস্পরিক প্রতিরক্ষা সহায়তার জন্য সামরিক সাহায্য দানে চুক্তিবদ্ধ হয়। এর পরিপ্রেক্ষিতে ১৯০৫ সালে ইঙ্গ-ফরাসি চুক্তি এবং ১৯০৭ সালে ইংল্যান্ড ও রাশিয়ার মধ্যে মিত্রতা চুক্তি স্থাপিত হলে ইংল্যান্ড, ফ্রান্স ও রাশিয়া পরস্পর মৈত্রী বন্ধনে আবদ্ধ হয়, যা 'ত্রিশক্তি আঁতাত' নামে পরিচিত। ত্রিশক্তি আঁতাত ছিল মূলত ত্রিশক্তি জোটের প্রতিক্রিয়ায় গড়ে ওঠা একটি জোট।"
        },
        {
          "label": "গ",
          "question": "উদ্দীপকে তোমার পাঠ্যবইয়ের কোন দ্বন্দ্বের কথা বলা হয়েছে? ব্যাখ্যা করো।",
          "explanation": "উদ্দীপকে আমার পাঠ্যবইয়ের প্রথম বিশ্বযুদ্ধের কথা বলা হয়েছে। ১৯১৪ থেকে ১৯১৮ সাল পর্যন্ত চলা প্রথম বিশ্বযুদ্ধের ব্যাপ্তি, ধ্বংসযজ্ঞ ও হতাহতের সংখ্যা অতীতের সব যুদ্ধকে হার মানিয়েছিল। এ যুদ্ধের কারণগুলোর মধ্যে ছিল বিকাশমান পুঁজিবাদের দ্বন্দ্ব, উপনিবেশবাদ ও সাম্রাজ্যবাদের সংঘাত, সামরিক যুদ্ধ শিবিরে বিভক্ত বিশ্ব পরিস্থিতি ইত্যাদি। তবে অস্ট্রিয়ার যুবরাজ ফার্ডিনান্ড ও তার স্ত্রী সোফিয়ার হত্যাকাণ্ডের ফলে এ যুদ্ধের সূচনা হয়। ১৯১৪ সালের ২৮ জুন অস্ট্রিয়ার যুবরাজ ফার্ডিনান্ড সস্ত্রীক অস্ট্রো-হাঙ্গেরি শাসিত বসনিয়ার রাজধানী সারায়েভো ভ্রমণকালে সার্ব আততায়ীর হাতে নিহত হন। এ হত্যাকাণ্ডের জন্য অস্ট্রিয়া সার্বিয়াকে সম্পূর্ণ দায়ী করে ২৮ জুলাই তার বিরুদ্ধে যুদ্ধ ঘোষণা করে। পূর্বে সম্পাদিত মৈত্রী চুক্তি 'ত্রিশক্তি জোট' অনুযায়ী জার্মানি অস্ট্রিয়াকে সমর্থন জানায়। অন্যদিকে ফ্রান্স ও রাশিয়া সার্বিয়াকে রক্ষার জন্য এগিয়ে যায়। পরে ইউরোপের অন্যান্য রাষ্ট্রও এ যুদ্ধে জড়িয়ে পড়ে। শুরু হয় ভয়াবহ প্রথম বিশ্বযুদ্ধ। উদ্দীপকে উল্লিখিত ভয়ঙ্কর যুদ্ধ সংঘটনের পেছনে উপনিবেশবাদ ও সাম্রাজ্যবাদ এবং এক দম্পত্তির অস্বাভাবিক মৃত্যুর ঘটনাকে কারণ হিসেবে বর্ণনা করা হয়েছে, যা উপরে আলোচিত প্রথম বিশ্বযুদ্ধ সংঘটনের প্রত্যক্ষ ও পরোক্ষ কারণের সাথে সাদৃশ্যপূর্ণ। তাই বলা যায়, উদ্দীপকে আমার পাঠ্যবইয়ের প্রথম বিশ্বযুদ্ধের কথা বলা হয়েছে।"
        },
        {
          "label": "ঘ",
          "question": "“সাম্রাজ্যবাদই ছিল উক্ত দ্বন্দ্বের মূল কারণ\"- বিশ্লেষণ করো।",
          "explanation": "'সাম্রাজ্যবাদই ছিল উক্ত দ্বন্দ্ব তথা প্রথম বিশ্বযুদ্ধের মূল কারণ'- প্রশ্নোক্ত মন্তব্যটি যথার্থ। প্রথম বিশ্বযুদ্ধের বহুবিধ কারণ ছিল। মূলত সারায়েভো হত্যাকান্ডকে কেন্দ্র করে শুরু হওয়া এ মহাযুদ্ধের ক্ষেত্র প্রস্তুত হয়েছে পূর্ববর্তী একশত বছর ধরে। আঠারো শতকে ইউরোপে শুরু হওয়া শিল্পবিল্পব উনিশ শতকে চরম উৎকর্ষ লাভ করে। এর ফলে শিল্পসমৃদ্ধ ইউরোপীয় রাষ্ট্রগুলো তাদের বাণিজ্য সম্পসারণের জন্য সাম্রাজ্যবাদী জাতিতে পরিণত হয়। ফলে বিভিন্ন দেশের মধ্যে শত্রুতা ও বিদ্বেষ বৃদ্ধি পায়। ইউরোপীয় শিল্পসমৃদ্ধ রাষ্ট্রগুলোর মধ্যে ইংল্যান্ড ও ফ্রান্স তুলনামূলকভাবে আগে শিল্পসমৃদ্ধ হওয়ায় তারা বিশ্বের বিভিন্ন উপনিবেশ দখল করে বসে। অপরদিকে জার্মানি, রাশিয়া ইত্যাদি দেশের শিল্পায়ন দেরিতে হওয়ায় উপনিবেশ বিস্তারে এরা পিছিয়ে পড়ে। কিন্তু এসব দেশের বুর্জোয়া ও পুঁজিপতি শ্রেণি তাদের ব্যবসায়-বাণিজ্য সম্প্রসারণের জন্য স্ব-স্ব দেশের সরকারকে চাপ প্রয়োগ করলে উপনিবেশ লাভের জন্য একসময় তারাও মরিয়া হয়ে ওঠে। ফলে সাম্রাজ্যবাদী শক্তিগুলোর মধ্যে সংঘর্ষ অনিবার্য হয়ে ওঠে। এরূপ উত্তপ্ত পরিস্থিতিতে ইউরোপীয় শক্তিধর রাষ্ট্রগুলো পরস্পর বিরোধী শিবিরে বিভক্ত হয়ে পড়ে এবং ক্রমেই বিশ্বযুদ্ধের দিকে ধাবিত হয়। উপরের আলোচনার পরিপ্রেক্ষিতে তাই বলা যায়, সারায়েভো হত্যাকাণ্ডকে কেন্দ্র করে সূত্রপাত হলেও প্রথম বিশ্বযুদ্ধের পেছনে মূল কারণ ছিল সাম্রাজ্যবাদ।"
        }
      ]
    },
    {
      "number": "5",
      "uddipok": "পাকিস্তান আমলে বাংলার কৃষক-শ্রমিকসহ সকল পেশার জনগণের সম্মিলিত এক সর্বাত্মক জনযুদ্ধ শুরু হয়। এই যুদ্ধ ছিল শোষকের বিরুদ্ধে বৈষম্যহীন সমাজ প্রতিষ্ঠার জন্য। বঙ্গবন্ধু শেখ মুজিবুর রহমানের নেতৃত্বে এটি সংঘটিত হয়।",
      "tag": "RGWC 24",
      "sub_questions": [
        {
          "label": "ক",
          "question": "বলশেভিক অর্থ কী?",
          "explanation": "বলশেভিক অর্থ হলো সংখ্যাগরিষ্ঠ।"
        },
        {
          "label": "খ",
          "question": "নেপ (NEP) কী? সংক্ষিপ্ত বর্ণনা দাও।",
          "explanation": "নেপ (NEP) হলো লেনিনের বলশেভিক সরকারের গৃহীত অর্থনৈতিক নাতি। লেনিনের New Economic Policy কে জরুরি সমাজতন্ত্র বলা হয়। এ সময় রাশিয়ার কৃষি উৎপাদন ও অর্থনৈতিক উন্নয়নের গতি ধীর হওয়ায় দেশের উন্নতিকল্পে লেনিন তার 'অর্থনৈতিক নীতি' গ্রহণ করেন। এ নীতি অনুযায়ী রাশিয়ার শিল্পকারখানা, বাণিজ্যিক প্রতিষ্ঠান ও কৃষি খামারগুলো রাষ্ট্র কর্তৃক অধিকৃত হয়। তার Policy বিরোধীদের দ্বারা সমালোচিত হলেও রাশিয়ার সমৃদ্ধিকরণে সফল হয়েছিলো।"
        },
        {
          "label": "গ",
          "question": "উদ্দীপকের ঘটনাটি তোমার পাঠ্যবইয়ের কোনটির সাথে সাদৃশ্য আছে? সংক্ষেপে ব্যাখ্যা করো।",
          "explanation": "উদ্দীপকের ঘটনাটির সাথে ইউরোপের বলশেভিক বিপ্লবের মিল রয়েছে। বিশ্বের ইতিহাসে বিশ শতকের অন্যতম গুরুত্বপূর্ণ ঘটনা হলো ১৯১৭ সালের বলশেভিক বিপ্লব। এ বিপ্লবের আগে রাশিয়ার সাধারণ মানুষ যুগ যুগ ধরে সম্রাট ও অভিজাতদের হাতে শোষণের শিকার হয়ে আসছিল। বিশেষ করে শ্রমিক এবং কৃষক শ্রেণির মানুষের ন্যূনতম সামাজিক, রাজনৈতিক ও অর্থনৈতিক অধিকার ছিল না। এ অসহনীয় অবস্থা থেকে তাদেরকে মুক্ত করার জন্য ভ্লাদিমির ইলিচ লেনিন পথমে ১৮৯৮ সালে বিপ্লবী দল 'সোশ্যাল ডেমোক্রেটিক লেবার পার্টি' গঠন করেন। প্রথম বিশ্বযুদ্ধকালীন রাজনৈতিক সংকটকে কাজে লাগিয়ে লেনিন বিপ্লবের জন্য দলকে দ্রুত প্রস্তুত করেন। প্রথম বিশ্বযুদ্ধের কারণে সৃষ্ট আর্থিক ও সামরিক দুর্ভোগ রাশিয়ার সেনাবাহিনী ও কর্মজীবীসহ সাধারণ মানুষের মধ্যে ব্যাপক অসন্তোষ জাগিয়ে তুলেছিল। এমন প্রেক্ষাপটে শ্রমিক, কৃষক ও সেনাবাহিনীর একটা বড় অংশের প্রত্যক্ষ অংশগ্রহণে ১৯১৭ সালের ২৫ অক্টোবর বুশ বিপ্লব সংঘটিত হয়। এ বিপ্লবের মাধ্যমে বুর্জোয়া সরকারকে উচ্ছেদ করে ক্ষমতা দখল করে প্রথম সমাজতান্ত্রিক সরকার। ফলে রাশিয়ায় সাম্যবাদী শাসন প্রতিষ্ঠিত হয়। উদ্দীপকে দেখা যায়, উনিশ শতকের সত্তরের দশকে বাংলার শ্রমিক-কৃষকসহ সবার অংশগ্রহণে একটি জনযুদ্ধ হয়। এ যুদ্ধের লক্ষ্য ছিল শোষণের অবসান ঘটিয়ে বৈষম্যহীন সমাজ প্রতিষ্ঠা করা। বাংলার এই জনযুদ্ধের সাথে রাশিয়ার বলশেভিক বিপ্লবের পটভূমির সাদৃশ্য রয়েছে। এ কারণে বলা যায়, উদ্দীপকের ঘটনায় বলশেভিক বিপ্লবের প্রতিফলন ঘটেছে।"
        },
        {
          "label": "ঘ",
          "question": "উদ্দীপকের নেতৃত্বের অবদান যথার্থভাবে মূল্যায়ন করো।",
          "explanation": "উদ্দীপকের নেতৃত্ব তথা লেনিনের নেতৃত্বের অবদান অপরসীম। পূর্ব পাকিস্তানের মানুষের অধিকার রক্ষায় ও বৈষম্যহীন সমাজ প্রতিষ্ঠার জন্য মুক্তিযুদ্ধে বঙ্গবন্ধু শেখ মুজিবুর রহমান যে মুখ্য ভূমিকা পালন করেছিলেন, তার সাথে বলশেভিক বিপ্লবের নায়ক লেনিনের ভূমিকার মিল রয়েছে। রুশ বিপ্লবের ইতিহাসে ভ্লাদিমির ইলিচ লেনিনের নাম সবচেয়ে বেশি আলোচিত। তিনি বলশেভিক বিপ্লবের মাধ্যমে রাশিয়া তথা বিশ্বের ইতিহাসেই এক যুগান্তকারী অধ্যায় সংযোজন করেন। লেনিন ছাত্র অবস্থাতেই জার্মান তাত্ত্বিক কার্ল মার্কসের প্রচারিত সমাজতান্ত্রিক আদর্শে উদ্বুদ্ধ হয়ে শোষিত ও নিপীড়িত মানুষের কথা চিন্তা করতেন। তিনি নিজ দেশ রাশিয়ার শ্রমিকদের মধ্যে মার্কসের তত্ত্ব প্রচারের মাধ্যমে তাদের মধ্যে শ্রেণি চেতনা জাগিয়ে তোলার চেষ্টা করেন। এক পর্যায়ে বিপ্লবের মুখে ১৯১৭ সালে স্বৈরতান্ত্রিক জারের পতন ঘটে। মার্চ বিপ্লবের পর সোশ্যাল ডেমোক্রেটরা যখন দ্বিধাদ্বন্দ্বে ভুগছিল, তখন লেনিন বিদেশ থেকে রাশিয়ায় ফিরে 'এপ্রিল থিসিসের' মাধ্যমে বিপ্লবের উপযুক্ত সময় ও কর্মকৌশল সম্পর্কে সুস্পষ্ট দিকনির্দেশনা দেন। ফলে বুর্জোয়া বিপ্লবোত্তর পরিস্থিতি দ্রুত সমাজতান্ত্রিক বিপ্লবের দিকে অগ্রসর হয়। এ সময় লেনিন বলেন, জারতন্ত্রের পতন বুলোয়ারা ঘটায়নি বরং কমিউনিস্ট শ্রমিক সংগঠনের অব্যাহত ধর্মঘটের ফলে জার সরকারের পতন ঘটে। সুতরাং ন্যায্যভাবে বলশেভিকদেরই ক্ষমতা পাওয়া উচিত। এরপর ত্রুটি, জমি ও শান্তি এই তিন ধ্বনি নিয়ে লেনিনের নেতৃত্বে বলশেভিকরা বিপ্লবে ঝাঁপিয়ে পড়লে তখনকার শিকড়হীন প্রজাতন্ত্রের পতন ঘটে এবং বিপ্লব জয়যুক্ত হয়।আলোচনা শেষে তাই বলা যায়, বঙ্গবন্ধু শেখ মুজিবুর রহমানের নেতৃত্বে যেমন বাংলাদেশে সামাজিক সাম্যভিত্তিক স্বাধীন রাষ্ট্র প্রতিষ্ঠায় সফল হয়েছিল, ঠিক তেমনি সামাজিক সাম্যভিত্তিক সমাজ প্রতিষ্ঠার জন্য লেনিনের বলশেভিক বিপ্লবও সফল হয়েছিল। তাই বলা যায়, গণমানুষের অধিকার প্রতিষ্ঠার সংগ্রামে এবং বৈষম্যপূর্ণ সমাজব্যবস্থার পরিবর্তন লেনিনের অবদান অপরসীম।"
        }
      ]
    },
    {
      "number": "6",
      "uddipok": "'A' ও 'B' রাষ্ট্রের মধ্যে দীর্ঘদিন ধরে বিবাদ চলে আসছিল। 'A' রাষ্ট্র তার সামরিক বাহিনী নিয়ে 'B' রাষ্ট্রের ভূখণ্ডে আগ্রাসি তৎপরতা চালায়। 'B' রাষ্ট্র তখন একটি আন্তর্জাতিক সংস্থার কাছে সাহায্য চাইলে বিবাদমান রাষ্ট্রের বিরোধ মীমাংসার জন্য সংস্থাটি এগিয়ে এসে সমাধান করে দেয়। এই সংস্থাটি প্রতিষ্ঠাকাল থেকেই বিশ্বশান্তি প্রতিষ্ঠায় প্রশংসনীয় ভূমিকা পালন করে চলেছে।",
      "tag": "RGWC 24",
      "sub_questions": [
        {
          "label": "ক",
          "question": "কত সালে 'CTBT' চুক্তি স্বাক্ষরিত হয়?",
          "explanation": "১৯৯৬ সালে CTBT চুক্তি স্বাক্ষরিত হয়।"
        },
        {
          "label": "খ",
          "question": "NATO কেন গঠিত হয়েছিল?",
          "explanation": "সোভিয়েত আগ্রাসন থেকে ইউরোপীয় দেশগুলো রক্ষার উদ্দেশ্যে যৌথ নিরাপত্তা ব্যবস্থা হিসেবে ন্যাটো গঠন করা হয়েছিল। NATO হলো আত্মরক্ষামূলক সামরিক জোট। ১৯৪৯ সালে মার্কিন যুক্তরাষ্ট্রে সোভিয়েত ভীতি থেকে ইউরোপের ১১টি দেশের সাথে চুক্তি করে। এর ফলে ন্যাটো গঠিত হয়। এই চুক্তিতে বলা হয়, চুক্তিভুক্ত কোনো দেশ আক্রান্ত হলে এ আক্রমণকে সদস্যভুক্ত দেশ নিজেদের উপর আক্রমণ বলে গণ্য করবে। ন্যাটো গঠনের পরপরই সোভিয়েত ইউনিয়ন কমিউনিস্ট দেশগুলো নিয়ে সামরিক জোট গঠনে তৎপর হয়।"
        },
        {
          "label": "গ",
          "question": "উদ্দীপকে উল্লিখিত আন্তর্জাতিক সংস্থার সাথে তোমার পঠিত কোন সংস্থার সাদৃশ্য বিদ্যমান? ব্যাখ্যা করো।",
          "explanation": "উদ্দীপকে উল্লেখিত সংস্থার সাথে আমার পঠিত জাতিসংঘের সাদৃশ্য বিদ্যমান। বিশ্বশান্তি প্রতিষ্ঠায় জাতিসংঘ গঠনের উদ্যোগ দ্বিতীয় বিশ্বযুদ্ধ শুরুর অব্যবহিত পরেই শুরু হয়েছিল। বলা হয়, প্রথম বিশ্বযুদ্ধের পর গঠিত বিশ্বসংস্থা 'লীগ অব নেশনস' বা সম্মিলিত জাতিপুঞ্জের ধ্বংসস্তূপের ওপর গড়ে ওঠে জাতিসংঘ। যুদ্ধ ঠেকাতে সম্মিলিত জাতিপুঞ্জের ব্যর্থতা থেকে শিক্ষা নিয়ে দ্বিতীয় বিশ্বযুদ্ধের পর ১৯৪৫ সালের ২৪ শে অক্টোবর জাতিসংঘ প্রতিষ্ঠা লাভ করে। জাতিসংঘের অন্যতম প্রধান উদ্দেশ্য হলো বিরোধ মীমাংসা করে সব রাষ্ট্রের মধ্যে কথুত্বপূর্ণ সম্পর্ক সৃষ্টি করা। দুটি দেশের মধ্যে সংঘাত বেঁধে গেলে জাতিসংঘ তা বন্ধ করার উদ্যোগ গ্রহণ করে। বিশ্বসংস্থা ওই সমস্যার শান্তিপূর্ণ সমাধানের পথ বাতলে দেয়। প্রয়োজনে মধ্যস্থতা করে এবং যুদ্ধ বা সংঘাত কবলিত দেশে শান্তিরক্ষী বাহিনী পাঠায়। জাতিসংঘের সদস্যভুক্ত যেকোনো দেশ নিজ দেশে শান্তি- শৃঙ্খলা প্রতিষ্ঠা ও অন্যান্য দেশের সাথে বিরোধ মীমাংসায় এর কাছে সাহায্য চাইতে বা হস্তক্ষেপ কামনা করতে পারে। উদ্দীপকে 'A' রাষ্ট্র তার সামরিক বাহিনী নিয়ে 'দ্র' রাষ্ট্রে তৎপরতা চালায়। 'B' রাষ্ট্র তখন একটি আন্তর্জাতিক সংস্থার কাছে সাহায্য চাইলে বিবাদমান রাষ্ট্রের বিরোধ মীমাংসায় সংস্থাটি এগিয়ে এসে সমাধান করে দেয়। উদ্দীপকের সংস্থার সাথে জাতিসংঘের সাদৃশ্য লক্ষ করা যায়।"
        },
        {
          "label": "ঘ",
          "question": "“বিশ্বশান্তি রক্ষায় উত্ত সংস্থাটি প্রশংসনীয় ভূমিকা পালন করছে\"- এই প্রস্তাবনার পক্ষে যুক্তি দাও।",
          "explanation": "বিশ্বশান্তি রক্ষায় উক্ত সংস্থাটি তথা জাতিসংঘ প্রশংসনীয় ভূমিকা পালন করছে- উক্তিটি যথার্থ। যেসব মহান আদর্শ ও লক্ষ্যকে সামনে রেখে জাতিসংঘের যাত্রা শুরু হয়েছিল তার সব বাস্তবায়িত না হলেও সার্বিকভাবে আতিসংঘ শান্তি প্রতিষ্ঠায় ইতিবাচক ভূমিকা পালন করেছে বলা যায়। অনেক সীমাবন্ধ্যতা সত্ত্বেও বিশ্বশান্তি ও নিরাপত্তা রক্ষায় জাতিসংঘের অবদান উল্লেখযোগ্য। দ্বিতীয় বিশ্বযুদ্ধের ধ্বংসস্তূপের ওপর গড়ে ওঠা এ সংগঠনটি দীর্ঘ সাত দশক ধরে নানা ঘাত-প্রতিঘাত ও প্রতিকূলতা পাড়ি দিয়ে এখনও যে সার্থকভাবে টিকে আছে তা এর সাফল্যেরই পরিচয় বহন করে। দ্বিতীয় বিশ্বযুদ্ধের পর দীর্ঘ সময়ে বিশ্ববাসী বহু বড় ধরনের আন্তর্জাতিক সমস্যার মুখোমুখি হলেও মূলত জাতিসংঘের সার্থক যন্ত্রক্ষেপের ফলে বিশ্ব এখনো তৃতীয় বিশ্বযুদ্ধের শিকার হয়নি। নিজেদের নিরাপত্তার জন্য তৃতীয় বিশ্বযুদ্ধের দেশগুলো মূলত জাতিসংঘের দিকেই তাকিয়ে থাকে। এ বিষয়গুলোই এ সংস্থার সবচেয়ে বড় সফলতা। শান্তিরক্ষা মিশনের মাধ্যমে জাতিসংঘ বিশ্বে শান্তি ও নিরাপত্তা রক্ষায় প্রশংসনীয় ভূমিকা পালন করে আসছে। এর মধ্যে ১৯৪৮ সালের আরব-ইসরাইল বিরোধ মোকাবিলা, ১৯৫০ সালের কোরীয় সংকট দূরীকরণ, ১৯৬৭ সালের আরব-ইসরাইল যুদ্ধ বিরতি, ভিয়েতনাম যুদ্ধের অবসান, আফ্রিকার দেশে দেশে সংঘাতের নিয়ন্ত্রণ বা অবসান ইত্যাদি ক্ষেত্রে জাতিসংঘের গুরুত্বপূর্ণ অবদান লক্ষণীয়। এছাড়া জাতিসংঘ মানবাধিকার ও আন্তর্জাতিক আইন প্রতিষ্ঠা, শরণার্থী সমস্যার সমাধান, পরিবেশ সংরক্ষণ, নারীর অধিকার রক্ষা, শ্রমিক অধিকার সংরক্ষণ, মাদকদ্রব্যের অপব্যবহার ও চোরাচালান রোধ, পরমাণু অস্ত্রবিস্তার রোধ ইত্যাদি বিষয়ে অনেক কর্মসূচির মাধ্যমে বিশ্বশান্তি রক্ষায় গুরুত্বপূর্ণ অবদান রাখছে। উপরের আলোচনার পরিপ্রেক্ষিতে বলা যায়, বিশ্বশান্তি ও নিরাপত্তা প্রতিষ্ঠায় জাতিসংঘ প্রতিষ্ঠার পর থেকেই গুরুত্বপূর্ণ ভূমিকা পালন করছে। চলমান সংস্কার কর্মসূচির মাধ্যমে বিশ্বসংস্থাটির ভূমিকা আরও জোরদার হবে বলে আশা করা যায়।"
        }
      ]
    },
    {
      "number": "7",
      "uddipok": "'ল' নামক একটি বৃহৎ সিটি কর্পোরেশনের অধীনে 'প' ও 'ফ' পাশাপাশি দুটি চিরস্থায়ী বন্ধু ভাবাপন্ন ওয়ার্ড। কিন্তু তাদের ভূমিকার কারণেই কোন এক সময়ে একটি মহাসংকটে 'ব' কৌশলগত পরাজয়ের কারণে অন্যায্য চুক্তির মুখোমুখি হয়। অন্যদিকে 'ল' এর বর্হিভাগে শ্রেষ্ঠত্বের প্রমাণস্বরূপ এক কিংবা একাধিক উগ্রবাদী, জাতীয়তাবাদী একনায়কত্বের উদয় হয়। এদের অনুপ্রেরণায় 'ব'ও একই পথে অগ্রসর হয়। দুর্ভাগ্য যে, 'ব' এর সমরবাদী ও অন্যায় কর্মকণ্ডের প্রতিবাদ কিংবা প্রতিরোধের পরিবর্তে 'প' ও 'ফ' ভয়ভীতি ও প্রীতির দৃষ্টিতে পর্যবেক্ষণ করে। ফলে 'ল' সহ অন্যান্য অঞ্চল এক সময় ভয়াবহ বিপর্যয়ের কবলে পড়ে।",
      "tag": "RGWC 24",
      "sub_questions": [
        {
          "label": "ক",
          "question": "মুসোলিনী কোন সালে ক্ষমতায় আরোহন করেন?",
          "explanation": "মুসোলিনী ১৯২২ সালে ক্ষমতায় আরোহণ করেন।"
        },
        {
          "label": "খ",
          "question": "কমিউনিস্ট বিরোধী চুক্তি কী? ব্যাখ্যা করো।",
          "explanation": "দ্বিতীয় বিশ্বযুদ্ধের প্রাক্কালে জার্মানি ও জাপানের মধ্যে পরস্পর সহযোগিতাভিত্তিক সম্পাদিত চুক্তি কমিউনিস্টবিরোধী চুক্তি নামে খ্যাত। দ্বিতীয় বিশ্বযুদ্ধের প্রাক্কালে অক্ষশক্তি চুক্তি সম্পাদিত হয় জার্মানি ও ইতালির মাঝে। আসলে যেটি ছিলো কমিউনিস্টবিরোধী চুক্তি। ইউরোপীয় রাষ্ট্রবর্গের দুর্বলতা ও তাদের পারস্পরিক দুর্বলতার সুযোগে সাম্যবাদের বিরুদ্ধে ১৯৩৬ সালে জার্মানি ও জাপান কমিউনিস্টবিরোধী চুত্তিতে (Anti Comintern Treaty) আবন্ধ হয়। পরবর্তী বছর ১৯৩৭ সালে ইতালি এ চুক্তিতে যোগ দেয়।"
        },
        {
          "label": "গ",
          "question": "উদ্দীপকে বর্ণিত 'প' ও 'ফ' এর সাথে পাঠ্যপুস্তকের কোন রাষ্ট্রদ্বয় কেন কীভাবে সম্পর্কিত? ব্যাখ্যা করো।",
          "explanation": "উদ্দীপকে বর্ণিত প ও ফ এর সাথে পাঠ্যপুস্তকের রাষ্ট্রদ্বয় ইংল্যান্ড ও ফ্রান্স তাদের নীতির কারণে সম্পর্কিত। প্রথম বিশ্বযুদ্ধের প্রারম্ভে ফ্রান্স এবং ইংল্যান্ড তাদের চিরস্থায়ী শত্রুতার নীতির বদলে বিভিন্ন বিষয়ে সমঝোতার মাধ্যমে কূটনৈতিক বন্ধুত্বের বন্ধনে আবন্ধ হয়। ১৯০৪ সালের ৮ এপ্রিল দেশ দুটি তাদের মধ্যে এস্টেট কর্ডিয়াল বা মিত্রতার চুক্তি স্বাক্ষর করে। এভাবে ইউরোপে অবস্থানরত পাশাপাশি দুটি শক্তিশালী রাষ্ট্রের মাঝে বন্ধুত্বের সম্পর্কের সূচনা হয় এবং তাদের ভূমিকা ১ম ও ২য় উভয় বিশ্বযুদ্ধে সহযোগিতামূলক ছিলো। দুটি বিশ্বযুদ্ধেই ফ্রান্স ও ইংল্যান্ড জার্মানির বিপক্ষে যুদ্ধ করে। প্রথম বিশ্বযুদ্ধ পরবর্তী ইংল্যান্ড ও ফ্রান্সের জামান তোষণনীতির কারণে দ্বিতীয় বিশ্বযুদ্ধ সংঘটিত হয়। রুশ বিপ্লব বিস্তারের ভয়ে ইংল্যান্ডের প্রধানমন্ত্রী নেভিল চেম্বারলেইন জার্মান তোষণনীতি অনুসরণ করেছিলেন। এজন্য তিনি হিটলারের শক্তি বৃদ্ধিতে ইউরোপীয় শক্তিসাম্য গড়ে তোলার জন্য যথেষ্ট সতর্কতা অবলম্বন করেন। এ সুযোগে হিটলার অপ্রতিদ্বন্দ্বী শক্তিতে পরিণত হন। জার্মান আগ্রাসন রোধে রাশিয়ার জার্মানবিরোধী জোট গঠনের প্রস্তাব ব্রিটিশ প্রধানমন্ত্রী চেম্বারলেইন গ্রহণ না করে বড় ভুল করেন। বহু ঐতিহাসিকের ধারণা, হিটলার ১৯৩৬ সালে ভার্সাই সন্ধি ভাল করে রাইনল্যান্ড পুনরুদ্ধার করলে যদি ফ্রাঙ্কো-ব্রিটিশ বাহিনী জার্মানি আক্রমণ করত তাহলে হিটলার এতটা দুর্বার হওয়ার সাহস পেত না। উদ্দীপকে দেখা যায়, প ও ফ নামক দুটি চিরস্থায়ী বন্ধুভাবাপন্ন রাষ্ট্রের ভূমিকার কারণেই একসময় এক মহাসংকটের উত্থান ঘটে, যাতে 'ব' নামক রাষ্ট্র অন্যয্য চুক্তির মুখোমুখী হয়। এতে 'ব' রাষ্ট্র আগ্রাসী ভূমিকা পালন করলে প ও ফ রাষ্ট্র ভয়-ভীতি ও প্রীতির দৃষ্টিতে পর্যবেক্ষণ করে। এসব বৈশিষ্ট্য পাঠ্যপুস্তকে বর্ণিত ইংল্যান্ড ও ফ্রান্সের প্রথম ও দ্বিতীয় বিশ্বযুদ্ধকালীন ভূমিকার সাথে সম্পর্কিত।"
        },
        {
          "label": "ঘ",
          "question": "উক্ত রাষ্ট্রের উত্থানে এবং বিশ্ব বিপর্যয়ে তাদের দায়ভার আছে- মতামতসহ পর্যালোচনা করো।",
          "explanation": "উক্ত রাষ্ট্র 'ব' অর্থাৎ জার্মানির উত্থানে এবং বিশ্ব বিপর্যয়ে তাদের অর্থাৎ ফ্রান্স-ইংল্যান্ড তথা মিত্রশক্তির দায়ভার আছে এ ব্যাপারে আমি একমত। দ্বিতীয় বিশ্বযুদ্ধ সংঘটনের পেছনে অনেক কারণ দায়ী ছিল। তবে এর মূল কারণ কয়েকদশক আগের ভার্সাই সন্ধির মধ্যে নিহিত ছিল। ভার্সাই সন্ধির শর্তগুলো জার্মানির জাতীয় মর্যাদাকে আঘাত করেছিল। এর প্রতিক্রিয়ায় জার্মানিতে উগ্র জাতীয়তাবাদের জোয়ার আসে যা দ্বিতীয় বিশ্বযুদ্ধকে ত্বরান্বিত করে। দ্বিতীয় বিশ্বযুদ্ধের আরেকটি গুরুত্বপূর্ণ কারণ হলো জার্মানি, সোভিয়েত ইউনিয়ন (রাশিয়া), ইতালি ও জাপানের মতো তখনকার শক্তিধর রাষ্ট্রগুলোর সাম্রাজ্যবাদী নীতি। প্রথম বিশ্বযুদ্ধের পর থেকেই এসব রাষ্ট্র বিশ্বের বিভিন্ন অঞ্চল দখল করে তাদের সামরিক শক্তি বা উগ্র জাতীয়তাবাদী মনোভাবের পরিচয় দেয়। ফলে বিশ্ব এক অনিবার্য যুদ্ধের দিকে এগিয়ে যেতে থাকে। এছাড়া ১৯২৯-১৯৩০ সালে বিশ্বব্যাপী পুঁজিবাদী দেশগুলো গুরুতর অর্থনৈতিক মন্দায় পড়লে ইতালিতে ফ্যাসিবাদ ও জার্মানিতে নাৎসিবাদ মাথাচাড়া দিয়ে ওঠে। এসব উগ্র মতবাদ দেশ দুটির জনগণকে যুদ্ধোন্মাদ করে তোলে। এছাড়া ব্রিটেন ও ফ্রান্সের বিশেষত ব্রিটেনের তোষণনীতির কারণেও জার্মানি অগ্রাসী হওয়ার সুযোগ পায় যা দ্বিতীয় বিশ্বযুদ্ধের অন্যতম কারণ। রাশিয়ার সমাজতন্ত্রকে দমনের জন্য তোষণনীতির মাধ্যমে ব্রিটেন জার্মানির শক্তি ও অস্ত্র বৃদ্ধিতে বাধা দেয়নি। জার্মানি ভার্সাই সন্দির শর্ত ভেঙে একের পর এক রাজ্য দখল করলেও ব্রিটেন চুপ থাকে। যা জার্মানিকে আরও সাহসী করে তোলার মাধ্যমে প্রথম বিশ্বযুদ্ধকে ত্বরান্বিত করে। তাই পরিশেষে বলা যায়, দ্বিতীয় বিশ্বযুদ্ধ ছিলো অত্যন্ত বিভীষিকাময় যার পেছনে জার্মানির আগ্রাসনের ভূমিকা ছিলো সর্বাধিক। এবং উক্ত রাষ্ট্রে অর্থাৎ জার্মানির উত্থানে ও বিশ্ব বিপর্যয়ের পেছনে মিত্রশক্তি বিশেষত ইংল্যান্ড ও ফ্রান্সের দায়ভার আছে।"
        }
      ]
    },
    {
      "number": "8",
      "uddipok": "দক্ষিণ এশিয়ার দেশগুলো নিজেদের মধ্যকার বহুমাত্রিক সমস্যাগুলোর শান্তিপূর্ণ সমাধান ও আপস-মীমাংসার মাধ্যমে একটি সংগঠন গড়ে তুলে। 'SAARC' নামক এ সংঘের প্রয়োজনীয়তা ও পরিধি ক্রমান্বয়ে বৃদ্ধি পেয়েছে বটে, কিন্তু অনেক ক্ষেত্রেই ব্যর্থতা সাফল্যগুলোকে ম্লান করে দিয়েছে।",
      "tag": "RGWC 24",
      "sub_questions": [
        {
          "label": "ক",
          "question": "প্রথম আরব-ইসরাইল যুদ্ধ কোন সালে হয়?",
          "explanation": "প্রথম আরব-ইসরাইল যুদ্ধ সংঘটিত হয় ১৯৪৮ সালে।"
        },
        {
          "label": "খ",
          "question": "ইয়ান্টা সম্মেলন কেন বিখ্যাত? সংক্ষিপ্ত বর্ণনা দাও।",
          "explanation": "ডাম্বারটন ওকস সম্মেলনে স্থির হয় যে, জাতিসংঘের কাঠামো, উদ্দেশ্য ও আইনবিধি ইত্যাদি প্রণয়নের জন্য অদূর ভবিষ্যতে একটি সম্মেলন অনুষ্ঠিত হবে। সে মোতাবেক ক্রিমিয়ায় ইয়ান্টায় ১৯৪৫ সালের ৪ থেকে ১১ ফেব্রুয়ারি পর্যন্ত একটি সম্মেলন অনুষ্ঠিত হয়। এ সম্মেলনে বুলভেন্ট, চার্চিল ও স্ট্যালিন কর্তৃক ডাম্বারটন ওক্স সম্মেলনের প্রস্তাবগুলো গৃহীত হয়। এতে রাশিয়া প্রস্তাব মতো বাইলোরাশিয়া ও ইউক্রেনকে জাতিসংঘের সদস্যপদ দেয়ার সিদ্ধান্ত হয়। পম্মেলনে স্থির হয়, ১৯৪৫ সালের ২৫ এপ্রিল মার্কিন যুক্তরাষ্ট্রের সানফ্রান্সিসকোতে জাতিসংঘের নির্বাহী সম্মেলন অনুষ্টিত হবে, যেখানে জাতিসংঘ সনদ (United Organization's Charter) প্রণীত হবে। এ কারণে ইয়ান্টা সম্মেলন বিখ্যাত।"
        },
        {
          "label": "গ",
          "question": "উদ্দীপকে বর্ণিত সংগঠনটি পাঠ্যপুস্তকের কোন সংগঠনের সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকে বর্ণিত সংগঠনটি পাঠ্যপুস্তকের জাতিসংঘের সাথে সাদৃশ্যপূর্ণ। বিশ্বশান্তি প্রতিষ্ঠায় জাতিসংঘ গঠনের উদ্যোগ দ্বিতীয় বিশ্বযুদ্ধ শুরুর অব্যবহিত পরেই শুরু হয়েছিল। বলা হয়, প্রথম বিশ্বযুদ্ধের পর গঠিত বিশ্বসংস্থা 'লীগ অব নেশনস' বা সম্মিলিত জাতিপুঞ্জের ধ্বংসস্তূপের ওপর গড়ে ওঠে জাতিসংঘ। যুদ্ধ ঠেকাতে সম্মিলিত জাতিপুঞ্জের ব্যর্থতা থেকে শিক্ষা নিয়ে দ্বিতীয় বিশ্বযুদ্ধের পর ১৯৪৫ সালের ২৪ অক্টোবর জাতিসংঘ প্রতিষ্ঠা লাভ করে। জাতিসংঘের অন্যতম প্রধান উদ্দেশ্য হলো বিরোধ মীমাংসা করে সব রাষ্ট্রের মধ্যে বন্ধুত্বপূর্ণ সম্পর্ক সৃষ্টি করা। দুটি দেশের মধ্যে সংঘাত বেঁধে গেলে জাতিসংঘ তা বন্ধ করার উদ্যোগ গ্রহণ করে। বিশ্বসংস্থা ওই সমস্যার শান্তিপূর্ণ সমাধানের পথ বাতলে দেয়। প্রয়োজনে মধ্যস্থতা করে এবং যুদ্ধ বা সংঘাত কবলিত দেশে শান্তিরক্ষী বাহিনী পাঠায়। জাতিসংঘের সদস্যভুক্ত যেকোনো দেশ নিজ দেশে শান্তি-শৃঙ্খলা প্রতিষ্ঠা ও অন্যান্য দেশের সাথে বিরোধ মীমাংসায় এর কাছে সাহায্য চাইতে বা হস্তক্ষেপ কামনা করতে পারে। কিন্তু ১৯৪৫ সালে প্রতিষ্ঠার পর থেকেই দুই পরাশক্তি যুক্তরাষ্ট্র ও রাশিয়ার দ্বন্দ্ব, নিরাপত্তা পরিষদের ভেটো ক্ষমতা, আর্থিক বিষয়ে পরাশক্তিদের ওপর বেশি নির্ভরশীলতা ও আমলাতন্ত্রসহ বিভিন্ন কারণে জাতিসংঘ অনেক ক্ষেত্রে কার্যকর ভূমিকা রাখতে ব্যর্থ হয়েছে। উদ্দীপকে দক্ষিণ এশিয়ার দেশগুলো নিজেদের মধ্যকার বহুমাত্রিক সমস্যাগুলোর শান্তিপূর্ণ সমাধান ও আপোস-মীমাংসার মাধ্যমে SAARC নামক একটি সংগঠন গড়ে তোলে। এ সংঘের প্রয়োজনীয়তা ও পরিধি ক্রমান্বয়ে বৃদ্ধি পেয়েছে বটে, কিন্তু অনেক ব্যর্থতা সফলতাগুলোকে স্নান করে দিয়েছে। উদ্দীপকের বর্ণনা থেকে এ কথা স্পষ্ট যে, উদ্দীপকে বর্ণিত সংগঠনটি জাতিসংঘের সাথে সাদৃশ্যপূর্ণ।"
        },
        {
          "label": "ঘ",
          "question": "উক্ত প্রতিষ্ঠানের সফলতা যে সব ক্ষেত্রে প্রশ্নবিদ্ধ ও সংকুচিত হচ্ছে- সেগুলো সম্পর্কে সংক্ষিপ্তভাবে বিশ্লেষণ করো।",
          "explanation": "উত্ত প্রতিষ্ঠান তথা জাতিসংঘের সফলতা অনেক ক্ষেত্রে প্রশ্নবিদ্ধ ও সংকুচিত হচ্ছে- বক্তব্যটি সঠিক। জাতিসংঘের জন্মলগ্ন থেকেই সোভিয়েত-মার্কিন স্নায়ুযুদ্ধের ফলে বন্ধু সিদ্ধান্ত কার্যকর করা যায়নি। ১৯৯১ সালে সোগিয়েত ইউনিয়নের পতনের মধ্য দিয়ে একক পরাশক্তি হিসেবে মার্কিন যুক্তরাষ্ট্রের উত্থানের ফলে সংগঠনটি এর কার্যক্ষমতা আরও হারিয়েছে, বৃহৎ ৫টি দেশের ভেটো ক্ষমতা থাকায় অনেক বিষয়ে শক্তিগুলোর অনৈক্য জাতিসংঘকে অনেকাংশে ব্যর্থ করছে। জাতিসংঘের প্রধান উদ্দেশ্যই ছিল শান্তি ও নিরাপত্তা বিধান করা। তাই প্রতিষ্ঠাকাল থেকে সকল মহলই জাতিসংঘের ওপর অনেক বেশি আশাবাদী ছিল। কিন্তু জাতিসংঘ অনেকাংশে ব্যর্থতায় পর্যবসিত হয়েছে। জাতিসংঘের উপস্থিতিতেই বিশ্বের অনেক অঞ্চলে আজ অন্যায় ও অবিচার চলছে। বৃহৎ রাষ্ট্র ক্ষুদ্র রাষ্ট্রকে আক্রমণ করতে, মানবাধিকার পদদলিত করতে কুণ্ঠাবোধ করছে না। এক্ষেত্রে জাতিসংঘ নির্বাক ভূমিকা পালন করছে। জার্মানির ব্যর্থতার কারণে জার্মানি ও ইয়েমেন দীর্ঘদিন পূর্ব ও পশ্চিমে এবং উত্তর ও দক্ষিণে বিভক্ত হয়েছে। ইসরাইল ফিলিস্তিনিদের ওপর বর্বরোচিত হামলা ও হত্যাকাণ্ড অব্যাহত রেখেছে। এখানে আজও জাতিসংঘ নিরব দর্শক হিসেবে ভূমিকা পালন করছে। মিয়ানমার, চীন, চেচনিয়ায় জাতিগত দাঙ্গা নিরসনেও জাতিসংঘ কার্যকর ব্যবস্থা নিতে ব্যর্থ হয়েছে। বিশ্বের দারিদ্র্য দূরীকরণেও জাতিসংঘ ব্যর্থতার পরিচয় দিয়েছে। আজও বিশ্বের প্রায় ১০০ কোটি মানুষ দারিদ্র্যসীমার নিচে বাস করছে। উপরের আলোচনার পরিপ্রেক্ষিতে বলা যায়, বিভিন্ন ক্ষেত্রে জাতিসংঘ সফল হলেও অনেক ক্ষেত্রে জাতিসংঘের সফলতা প্রশ্নবিদ্ধ ও সংকুচিত হচ্ছে।"
        }
      ]
    },
    {
      "number": "9",
      "uddipok": "আফ্রিকার লিবিয়াতে একনায়ক গাদ্দাফির পতন ঘটে। গণতন্ত্রের দুর্বলতা, রাজনৈতিক মতানৈক্য প্রভৃতি একনায়কতন্ত্রের উল্লেখযোগ্য কারণ হিসেবে ধরা হয়।",
      "tag": "RGWC 24",
      "sub_questions": [
        {
          "label": "ক",
          "question": "ভিক্টর ইমানুয়েল কে ছিলেন?",
          "explanation": "ভিক্টর ইমানুয়েল ছিলেন ইতালির রাজা।"
        },
        {
          "label": "খ",
          "question": "ফ্যাসিস্ট তোষণ নীতি কী? সংক্ষেপে লেখো।",
          "explanation": "১৯৩০ এর দশকে রুশ বিপ্লবের বিস্তারের ভয়ে ইজা-ফরাসি শক্তি ইউরোপের একনায়কতন্ত্রী দেশগুলোর বিরুদ্ধে কোনোরকম প্রতিরোধের বদলে যে আপসমূলক নীতি গ্রহণ করেছিল, তাকেই ফ্যাসিস্ট তোষণনীতি বলা হয়। জার্মানি যখন নাৎসী দলের নীতি ও আদর্শ অনুসরণ করে ক্রমেই ভার্সাই চুক্তির শর্তাদি লঙ্ঘন করতে থাকে, তখন ইজা-ফরাসি সরকারদ্বয়ের তোষণনীতির ফলে নাৎসিদের সাহস ও আকাঙ্ক্ষা বেড়ে যায়। ১৯৩৬ সালে জার্মানি রাইন নদীর তীরবর্তী নিরপেক্ষ অঞ্চল দখল করলেও ফ্রান্স ও ইংল্যান্ড এর বিরুদ্ধে প্রকাশ্যে কোনো প্রতিক্রিয়া দেখায়নি। এভাবে লীগ অব নেশনের দুই বৃহৎ শক্তিধর রাষ্ট্র ব্রিটেন ও ফ্রান্সের জার্মান তোষণনীতি লীগের দুর্বলতা ও ব্যর্থতার অন্যতম কারণ হয়ে দাঁড়ায় এবং জার্মানিকে অপ্রতিহত শক্তি হিসেবে আবির্ভূত হতে সাহায্য করে।"
        },
        {
          "label": "গ",
          "question": "উদ্দীপকে বর্ণিত একনায়কের সাথে পাঠ্যপুস্তকের কোন মহান নেতার সাদৃশ্য রয়েছে? ব্যাখ্যা করো।",
          "explanation": "উদ্দীপকে বর্ণিত এক নায়কের সাথে পাঠ্যপুস্তকের একনায়ক শাসক এডলফ হিটলারের সাদৃশ্য রয়েছে। বিশ শতকের বিশ্ব রাজনীতির ইতিহাসে জার্মানির এডলফ হিটলার অতি পরিচিত নাম। প্রথম বিশ্বযুদ্ধের পরে ১৯১৯ সালে জামান শ্রমিক দলে যোগ দিয়ে বাগ্মিতার জন্য অল্প সময়ে সবার নজর কাড়তে সক্ষম হন। এ সময় জার্মান শ্রমিক দলের কোনো সুনির্দিষ্ট রাজনৈতিক কর্মসূচি ছিল না। হিটলার কর্মসূচি তৈরি করেন এবং দলের নাম পরিবর্তন করে রাখেন 'জাতীয় সমাজতান্ত্রিক জার্মান শ্রমিক দল'। ইংরেজিতে দলটি 'নাৎসি পার্টি' নামেই বহুল পরিচিত। নাৎসিদল প্রচার করে যে, ভার্সাই স্বন্দ্বি দ্বাক্ষরের মাধ্যমে প্রজাতন্ত্র সরকার জার্মানির জনগণের সাথে বিশ্বাসঘাতকতা করেছে। ফলে নাৎসি দল ও হিটলার ক্রমেই জনপ্রিয় হয়ে ওঠে। নাৎসিদের নিরন্তর প্রচারণায় জার্মান জনগণের মনে এই ধারণা বন্ধমূল হয় যে, একমাত্র নাৎসি দলই জার্মানির হৃতগৌরব ফিরিয়ে আনতে সক্ষম হবে। প্রজাতন্ত্রী সরকার কমিউনিস্টদের দমাতে না পারলেও হিটলারের ঝটিকা বাহিনী কমিউনিস্টদের কোণঠাসা করে ফেলে। ফলে হিটলারের জনপ্রিয়তা বৃদ্ধি পায়। এমনকি বল প্রয়োগ করে ১৯৩৩ সালে হিটলারের নাৎসি দল সরকার গঠন করে এবং ১৯৩৪ সালে হিটলার জার্মানির চ্যান্সেলর পদ গ্রহণ করেন। উদ্দীপকে লিবিয়ার একনায়কের উত্থানে গণতন্ত্রের দুর্বলতা রাজনৈতিক মতানৈক্য প্রভৃতি উল্লেখযোগ্য কারণ হিসেবে ধরা হয়। একইভাবে উদ্দীপকের একনায়ক শাসকের ন্যায় এডলফ হিটলার অসাধারণ বাগ্মিতা ও সম্মোহনী ক্ষমতা, ভার্সাই সন্ধির ত্রুটি, জার্মান জাতীয়তাবাদের ব্যাপক প্রচার প্রকৃতিই হিটলারের উত্থানে প্রভাবক হিসেবে কাজ করেছিল। তাই বলা যায়, উদ্দীপকের একনায়কের সাথে এডলফ হিটলারের সাদৃশ্য লক্ষ করা যায়।"
        },
        {
          "label": "ঘ",
          "question": "উক্ত নেতৃত্বের কর্মকাণ্ড দ্বিতীয় বিশ্বযুদ্ধের অন্যতম কারণ- বিশ্লেষণ করো।",
          "explanation": "উক্ত নেতৃত্বের কর্মকাণ্ড তথা এডলফ হিটলারের কর্মকাণ্ড দ্বিতীয় বিশ্বযুদ্ধের অন্যতম কারণ- উক্তিটি যথার্থ।. এডলফ হিটলার ছিলেন নাৎসিবাদের প্রবক্তা। তিনি বিশ্বে জার্মান জাতির হারানো গৌরব পুনরুদ্ধার করার কথা প্রচার করে জাতির মধ্যে উগ্র জাতীয়তাবাদী মনোভাব জাগিয়ে তোলেন। প্রথম বিশ্বযুদ্ধে পরাজিত জার্মানির ওপর বিজয়ী মিত্রশক্তি প্রতিশোধমূলক 'ভার্সাই সন্ধি' হিটলারকে ক্ষুব্ধ করেছিল। তার নাৎসি তত্ত্বে বলা হতো আর্য জাতিগোষ্ঠী হচ্ছে শ্রেষ্ঠ নৃতাত্ত্বিক গোষ্ঠী এবং সেই আর্যদের মধ্যে আবার জার্মানরাই শ্রেষ্ঠ। হিটলারের মত ছিল, আর্য হবার কারণে জার্মান জাতির দায়িত্ব হলো বিশ্বকে পদানত করে শাসন করা। আর আর্যদের জাতিগত মান অক্ষুণ্ণ রাখতে অনুন্নত জাতির মানুষ ও প্রতিবন্ধীদের নিশ্চিহ্ন করতে হবে। এর আলোকেই। নাৎসিরা কৃষ্ণাঙ্গসহ বিভিন্ন সংখ্যালঘুকে বিচ্ছিন্ন থাকতে বাধ্য করে এবং বিশ্বযুদ্ধের সময় লাখ লাখ ইহুদিকে হত্যা করে। হিটলার ফ্রান্সের কাছ থেকে তার আলসাস, লরেন ও সার অঞ্চল এবং পোল্যান্ডের কাছ থেকে ডানজিগ ও 'পোলিশ করিডর' ফেরত চান। ১৯৩৬ সালে তিনি রাইনল্যান্ড দখল করে নেন। একই বছর তিনি ইতালি-জার্মান-জাপান 'ত্রিশক্তি জোট' গঠন, করেন। ১৯৩৯ সালের ১ সেপ্টেম্বর হিটলার পোল্যান্ড আক্রমণের সিদ্ধান্ত নিলে ৩ সেপ্টেম্বর ইঙ্গ- ফরাসি বাহিনী জার্মানির বিরুদ্ধে যুদ্ধ ঘোষণা করে এবং দ্বিতীয় বিশ্বযুদ্ধের সূত্রপাত হয়। উপরের আলোচনা পরিপ্রেক্ষিতে বলা যায়, দ্বিতীয় বিশ্বযুদ্ধ সৃষ্টিতে হিটলারের আগ্রাসী মনোভাব অনেকাংশে দায়ী ছিল।"
        }
      ]
    },
    {
      "number": "10",
      "uddipok": "'ক' ও 'খ' নামক দেশ দুটির অবস্থা পরস্পর বিরোধী। তবে এদের রাষ্ট্রনেতাগণ মুখে উভয় দেশের উন্নয়ন ও পরস্পর সহযোগিতার কথা বললেও আসলে তারা একে অন্যের ক্ষমতা ও আধিপত্য খর্ব করার জন্য ভিতরে ভিতরে কাজ করত। ফলে বাহ্যিক যুদ্ধ না হলেও তাদের মধ্যে কার্যত যুদ্ধের পরিবেশই লক্ষ করা যেত। এই দুই পরাশক্তিকে কেন্দ্র করে বিশ্বের বিভিন্ন দেশ দুই শিবিরে বিভক্ত হয়ে পড়েছিল।",
      "tag": "RGWC 24",
      "sub_questions": [
        {
          "label": "ক",
          "question": "ন্যাম (NAM) এর বাংলা পূর্ণরূপ লেখো।",
          "explanation": "ন্যাম (NAM) এর বাংলা পূর্ণরূপ হলো জোট নিরপেক্ষ আন্দোলন।"
        },
        {
          "label": "খ",
          "question": "নিরাপত্তা পরিষদের কাজ কী? সংক্ষিপ্ত বর্ণনা দাও।",
          "explanation": "জাতিসংঘের নিরাপত্তা পরিষদের কাজ হলো বিশ্বশান্তি ও নিরাপত্তা বজায় রাখার জন্য যথোপযুক্ত ব্যবস্থা গ্রহণ করা। নিরাপত্তা পরিষদ আলাপ-আলোচনার মাধ্যমে আন্তর্জাতিক বিরোধ মীমাংসার চেষ্টা করে। এতে কাজ না মূলে আগ্রাসী রাষ্ট্রের বিরুদ্ধে অর্থনৈতিক ও কূটনৈতিক অবরোধ আরোপ করতে পারে। সে চেষ্টাও ব্যর্থ হলে সামরিক শক্তি প্রয়োগ করার ক্ষমতা রাখে। তাছাড়া নিরাপত্তা পরিষদ সংঘাত বা যুদ্ধ বন্ধ এবং শান্তি প্রতিষ্ঠার জন্য কোথাও জাতিসংঘের শান্তিরক্ষী বাহিনী মোতায়েন করতে পারে। মোটকথা, আন্তর্জাতিক শান্তি ও সম্প্রীতি রক্ষার লক্ষ্যে প্রয়োজনীয় সব কাজ এ সংস্থা করতে পারে।"
        },
        {
          "label": "গ",
          "question": "উদ্দীপকে বর্ণিত বিরোধের সাথে তোমার পাঠ্যবইয়ের কোন বিষয়ের সাদৃশ্য রয়েছে? ব্যাখ্যা করো।",
          "explanation": "উদ্দীপকে বর্ণিত বিরোধের সাথে আমার পাঠ্যবইয়ের স্নায়যুদ্ধের সাদৃশ্য রয়েছে। স্নায়ুযুদ্ধ এমন এক প্রকার যুদ্ধাবস্থাকে নির্দেশ করে যা যুদ্ধও নয় আবার আবার যুদ্ধের অনুপস্থিতি বা শান্তিও নয়। দ্বিতীয় বিশ্বযুদ্ধ পরবর্তী সময়ে দুটি পরাশক্তির উত্থান ঘটে এবং পূর্বেকার পরাশক্তি ব্রিটেন ও ফ্রান্স যুদ্ধে জয়লাভ করলেও তাদের বিধস্ত অর্থনীতির কারণে বিশ্বকে পূর্বের মত নেতৃত্ব দেওয়ার মত অবস্থায় ছিল না। ১৯১৭ সালে রুশ বিপ্লবের পথ ধরে সোভিয়েত ইউনিয়ন একটি সমৃদ্ধ দেশে পরিণত হয় এবং মার্কিন যুক্তরাষ্ট্রকে মোকাবিলা করার মতো শক্তি অর্জন করে। দুটি দেশের আদর্শিক দ্বন্দ্বকে কেন্দ্র করে ইউরোপের রাষ্ট্রগুলোও বিভক্ত হয়ে দুই শিবিরে যোগ দেয় কিন্তু উভয় দেশই সযত্নে যুদ্ধ এড়িয়ে চলে। উদ্দীপকের 'ক' ও 'খ' দেশ দুটি পরস্পর বিরোধী। তাদের মধ্যে বাহ্যিক যুদ্ধ না হলেও কার্যত যুদ্ধের পরিবশেই লক্ষ করা যেত। এই দুই পরাশক্তিকে কেন্দ্র করে বিশ্বের বিভিন্ন দেশ দুই, শিবিরে বিভক্ত হয়ে পড়েছিল। এ পরিস্থিতির সাথে উপরে আলোচিত পাঠ্যবইয়ের স্নায়ুযুদ্ধের সাদৃশ্য লক্ষ্য করা যায়।"
        },
        {
          "label": "ঘ",
          "question": "উক্ত বিষয়টির সৃষ্টি শুধু আদর্শগত নয়, সামরিকও বটে\" উক্তিটির যথার্থতা বিশ্লেষণ করো।",
          "explanation": "উক্ত ঘটনাটি তথা স্নায়ুযুদ্ধ শুধু আদর্শগত নয়, সামরিকও বটে- উক্তিটি যথার্থ।' মার্কিন যুক্তরাষ্ট্র ও সোভিয়েত ইউনিয়নের মধ্যকার আদর্শগত দ্বন্দ্বের কারণে একসময় বিশ্বে অস্ত্র প্রতিযোগিতা ও উত্তেজনা সৃষ্টিসহ অনেক সমস্যার সৃষ্টি হয়। সোভিয়েত ইউনিয়নের পতনের পর এর উত্তরসূরি হওয়া রাশিয়াও সম্প্রতি নতুন করে শক্তি জাহির করার চেষ্টা করছে। সোভিয়েত ইউনিয়ন ও মার্কিন যুক্তরাষ্ট্রের মধ্যে স্নায়ুযুদ্ধ চলাকালীন বিশ্বে শক্তির ভারসাম্য ছিল। পাশাপাশি প্রভাব বিস্তার নিয়ে দুই পরাশক্তির প্রতিযোগিতা বিশ্বের নানা প্রান্তে যুদ্ধ-বিগ্রহসহ অস্থিতিশীলতার সৃষ্টি করে। গত শতকের নব্বই দশকে সোভিয়েত ইউনিয়নের পতনে স্নায়ুযুদ্ধের অবসান ঘটে। যুক্তরাষ্ট্র কোনো উপযুক্ত প্রতিদ্বন্দ্বীর সম্মুখীন না হওয়ায় বিশ্বে একচেটিয়া আধিপত্য বিস্তার করে। তবে কয়েক দশকের ব্যবধানে সোভিয়েত ইউনিয়নের উত্তরসূরি রাশিয়া এখন আবার আন্তর্জাতিক অঙ্গনে বিশেষ করে সামরিক প্রভাব বিস্তারে সচেষ্ট। এটি যুক্তরাষ্ট্রের একচেটিয়া প্রভাবের বিপরীতে আন্তর্জাতিক মহলে কিছুটা ভারসাম্য আনলেও বিশ্বশান্তির জন্য তা সার্বিকভাবে সহায়ক নয়। কারণ এখন মধ্যপ্রাচ্যসহ বিশ্বের বিভিন্ন স্থানে রাশিয়া ও যুক্তরাষ্ট্র নিজ স্বার্থ রক্ষায় প্রত্যক্ষ বা পরোক্ষ দ্বন্দ্বে লিপ্ত। এগুলো গৃহযুদ্ধ, ছায়াযুদ্ধ ইত্যাদির মাধ্যমে শান্তি বিপর্যস্ত করছে। আলোচনা শেষে তাই বলা যায়, মার্কিন যুক্তরাষ্ট্র ও সাবেক সোভিয়েত ইউনিয়নের আদর্শিক দ্বন্দ্বের কারণে বিশ্বে অনেক সামরিক সমস্যার সৃষ্টি হয়েছিল। সোভিয়েত ইউনিয়নের পতন হলেও রাশিয়া তার স্থান নেওয়ায় কিছুটা ভিন্ন ধরন ও সীমিত মাত্রায় হলেও আবার স্নায়ুযুদ্ধ পরিস্থিতি চলছে।"
        }
      ]
    },
    {
      "number": "11",
      "uddipok": "ক' রাষ্ট্রটি পুঁজিবাদের উত্তম আদর্শ। অন্যদিকে 'খ' রাষ্ট্রটি সমাজতন্ত্রের মূর্ত প্রতীক। 'খ' রাষ্ট্রের পার্শ্ববর্তী দেশগুলো অপেক্ষাকৃত অনুন্নত। দুই আদর্শের লড়াই আরো উজ্জীবিত হয় যখন পূর্বের রাষ্ট্রটি একটি অর্থনৈতিক সহায়তার ঘোষণা দেয়। যাহোক, এক সময়ে বহুবিধ কারণে সেই উত্তেজনাকর পরিস্থিতির অবসান ঘটে। তবে সত্য যে, শেষোক্ত রাষ্ট্রটির অর্থনৈতিক মেরুদণ্ড দুর্বল হলে তার রাষ্ট্রপ্রধানের ঘোষণাই উত্ত পরিস্থিতির অবসানের অন্যতম প্রধান কারণ বলা যায়।",
      "tag": "RGWC 24",
      "sub_questions": [
        {
          "label": "ক",
          "question": "বার্লিন কোন দেশের রাজধানী?",
          "explanation": "বার্লিন জার্মানির রাজধানী।"
        },
        {
          "label": "খ",
          "question": "ট্রুম্যান ডকট্রিন কী? সংক্ষেপে ব্যাখ্যা করো।",
          "explanation": "পূর্ব ইউরোপীয় দেশসমূহে সাম্যবাদ প্রতিষ্ঠিত হলে এর প্রসার রোধে ১৯৪৭ সালে ১২ মার্চ প্রেসিডেন্ট ট্রুম্যান তার 'ট্রুম্যান ডকট্রিন' কংগ্রেসের সামনে উপস্থাপন করেন। কংগ্রেসে তিনি বলেন, 'মার্কিন পররাষ্ট্রনীতির উদ্দেশ্য হলো এমন একটি আন্তর্জাতিক পরিবেশ তৈরি করা, যার ফলে সবজাতি স্বাধীনভাবে বল প্রয়োগ ছাড়াই বসবাস করতে পারবে।"
        },
        {
          "label": "গ",
          "question": "উদ্দীপকে বর্ণিত 'ক' এর রাষ্ট্রীয় ঘোষণার সাথে তোমার পাঠ্যপুস্তকের কোনটি সাদৃশ্য আছে? ব্যাখ্যা করো।",
          "explanation": "উদ্দীপকে বর্ণিত 'ক' এর রাষ্ট্রীয় ঘোষণা আমার পাঠ্য পুস্তকের স্নায়ুযুদ্ধকালীন মার্শাল পরিকল্পনার সাথে সাদৃশ্যপূর্ণ। স্নায়ুযুদ্ধের প্রথম পর্যায়ে ১৯৪৭ সালের জুন মাসে মার্কিন পররাষ্ট্র সচিব জর্জ মার্শাল হার্ভার্ড ইউনিভার্সিটির এক সভায় 'মার্শাল পরিকল্পনা' প্রকাশ করেন। এ পরিকল্পনায় তিনি বলেন, যুদ্ধ বিধ্বস্ত ইউরোপের দারিদ্রদ্র্য দূর করতে না পারলে ইউরোপকে কমিউনিজমের হাত থেকে মুক্ত করা যাবে না। এ জন্য তিনি যুদ্ধ বিধ্বস্ত ইউরোপীয় দেশগুলোর অর্থনীতির পুনরুজ্জীবনের জন্য মার্কিন সাহায্যের প্রস্তাব করেন। এ প্রস্তাব অনুযায়ী সাহায্যকারী দেশগুলো একটি ইউরোপীয় অর্থনৈতিক সংগঠনের অন্তর্ভুক্ত হবে। এ লক্ষ্যে ১৯৪৮ সালের এপ্রিলে মার্কিন যুক্তরাষ্ট্র আর্থিক সাহায্য প্রদান করে। মার্শাল পরিকল্পনার ফলে সোভিয়েত ইউনিয়ন ক্ষুদ্ধ হয়। ১৯৪৭ সালের জুন মাসে মার্শাল পরিকল্পনা গৃহীত হবার পর সোভিয়েত ইউনিয়ন ঐ বছর সেপ্টেম্বর মাসে Comiriform (Communist Information Bureau) গঠন করে। উদ্দীপকের 'ক' রাষ্ট্রটি পুঁজিবাদের প্রতীক এবং 'খ' রাষ্ট্রটি সমাজতন্ত্রের প্রতীক। 'খ' রাষ্ট্রের পার্শ্ববর্তী দেশগুলো অনুন্নত। দুই দেশের আদর্শের লড়াই আরো উজ্জীবিত হয় যখন 'ক' রাষ্ট্রটি অর্থনৈতিক সহায়তার ঘোষণা দেয়। উদ্দীপকে বর্ণিত ঘটনাটি স্নায়ুযুদ্ধকালীন মার্শাল পরিকল্পনার প্রতিচ্ছবি। তাই বলা যায়, উদ্দীপকে বর্ণিত 'ক' এর রাষ্ট্রীয় ঘোষণা পাঠ্যপুস্তকের স্নায়ুযুদ্ধকালীন 'মার্শাল পরিকল্পনার' সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের শেষ অনুচ্ছেদ উক্ত অবস্থার সফল পরিসমাপ্তিকে সম্পূর্ণরূপে সমর্থন করে? যুক্তিসহ বিশ্লেষণ করো।",
          "explanation": "উদ্দীপকের শেষ অনুচ্ছেদে সোভিয়েত ইউনিয়নের রাষ্ট্র প্রধান মিখাইল গর্বাচেভের ঘোষণাই উক্ত অবস্থা তথা স্নায়ুযুদ্ধের অবসান এর সফল পরিসমাপ্তিকে সম্পূর্ণরূপে সমর্থন করে বক্তব্যটি সঠিক। কোনো পরিস্থিতিই বিশ্বে চিরস্থায়িত্ব লাভ করে না। সময়ের পরিক্রমায় নিয়মের অধীনেই স্নায়ুযুদ্ধের অবসান ঘটে। স্নায়ুযুদ্ধের, অবসানে যার অবদান অবিস্মরণীয় তিনি হলেন মিখাইল গর্বাচেভ। মিখাইল গর্বাচেভ ১৯৮৭ খ্রিষ্টাব্দে সোভিয়েত ইউনিয়নের ক্ষমতা লাভ করে স্থবির অর্থনীতি, শাসক দলের অভ্যন্তরে দুর্নীতি, সোভিয়েত সমাজব্যবস্থার অবক্ষয়, সমাজতন্ত্রের বিকৃতি, স্নায়ুযুদ্ধের ভয়াবহ রূপ প্রভৃতি লক্ষ্য করেন। গর্বাচেভ এ সমস্যা মোকাবিলার জন্য 'গ্লাসনস্ত' (উদারনীতি) ও 'পেরেস্ত্রোইকা' (পুনর্গঠন) কর্মসূচি গ্রহণ করেন। তার কর্মসূচি পশ্চিমা বিশ্বে সমাদৃত হলে স্নায়ুযুদ্ধের আবহ স্বয়ংক্রিয়ভাবে কমতে শুরু করে। ১৯৯১ সালের জুন মাসে গর্বাচেভ অভ্যন্তরীণ সংস্কার ও পররাষ্ট্রনীতির কৌশলগত পরিবর্তনের মাধ্যমে পশ্চিমা বিশ্বকে জানান যে, সোভিয়েত ইউনিয়ন পশ্চিমের প্রতি সহযোগিতার হাত প্রসারিত করতে আগ্রহী। এ সময় তাকে লন্ডনে অনুষ্ঠিত বৃহৎ সাতটি শিল্পোন্নত দেশের শীর্ষ সম্মেলনে অংশগ্রহণের আমন্ত্রণ জানানো হয়। এভাবে গর্বাচেভ পশ্চিমা বিশ্বের সাথে চিরাচরিত কমিউনিস্টদের সংঘাতের নীতি পরিবর্তন করে স্নায়ুযুদ্ধের অবসানে সহায়তা করেন, যার চূড়ান্ত পদক্ষেপ হিসেবে মিখাইল গর্বাচেভ ১৯৮৯ সালের ৩ ডিসেম্বর মার্কিন প্রেসিডেন্ট জর্জ বুশের সাথে মাল্টায় অনুষ্ঠিত এক শীর্ষ বৈঠকে স্নায়ুযুদ্ধ অবসানের সরকারি ঘোষণা দেন। পরিশেষে বলা যায়, এত কম সময়ের ইতিহাসে কোনো ব্যক্তির অবদান মূল্যায়ন করা প্রায় অসম্ভব হলেও এ কথা বলা যায় যে, মিখাইল গর্বাচেভের মতো গণতন্ত্রমনা শাসক যদি সোভিয়েত ইউনিয়নের ক্ষমতায় না আসতেন তাহলে এখনও হয়তো বিশ্ববাসী স্নায়ুযুদ্ধের অকল্পনীয় আতঙ্কের মধ্যে বাস করত।"
        }
      ]
    }
  ]
}