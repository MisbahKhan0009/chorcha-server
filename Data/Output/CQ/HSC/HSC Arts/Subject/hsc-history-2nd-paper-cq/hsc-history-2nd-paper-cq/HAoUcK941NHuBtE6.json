{
  "title": "সরকারি আজিজুল হক কলেজ ২০২৪",
  "subtitle": "ইতিহাস (11)",
  "questions": [
    {
      "number": "1",
      "uddipok": "জেনারেল আইয়ুব খান ছিলেন অবিভক্ত পাকিস্তানের স্বৈরাচারী সামরিক শাসক।। ক্ষমতায় অধিষ্ঠিত হয়ে তিনি বিরোধী দলীয় মত দমনের উদ্যোগ নেন। মৌলিক গণতন্ত্রের নামে তিনি প্রকৃত গণতন্ত্রকে হত্যা করেন। রাজনীতিবিদদের গ্রেফতার করেন। অতঃপর এক রক্তপাতহীন অভ্যুত্থানের মধ্যদিয়ে আইয়ুব খানের পতন ঘটে।",
      "tag": "AHC 24",
      "sub_questions": [
        {
          "label": "ক",
          "question": "কত তারিখে ফরাসি বিপ্লব সংঘটিত হয়?",
          "explanation": "১৭৮৯ সালের ১৪ জুলাই ফরাসি বিপ্লব সংঘটিত হয়।"
        },
        {
          "label": "খ",
          "question": "বুর্জোয়া বলতে কী বোঝ?",
          "explanation": "বিপ্লবপূর্ব ফ্রান্সে সামাজিক স্তরবিন্যাসে তৃতীয় স্তরে থাকা শহরে উচ্চ-মধ্যবিত্তদের বুর্জোয়া বলা হতো। Burg শব্দটি থেকে Burgess এবং এর থেকে আধুনিক Bourgeois বা বুর্জোয়া কথাটির উদ্ভব। মধ্যযুগে Burg বা নগরের উপকণ্ঠে যারা বাস করতো তাদের Burgess বলা হতো। ফলে শব্দার্থগতভাবে বুর্জোয়া বলতে শহরবাসী ধনী বণিক, কারিগর, দোকানদার, চাকুরে, বুদ্ধিজীবী সবাইকে বোঝায়। থার্ড এস্টেট বা তৃতীয় শ্রেণির মধ্যে নেতৃস্থানীয় ছিল বুর্জোয়ারা। এদের আর্থিক স্বচ্ছলতা থাকলেও সামাজিক ও বংশগত মর্যাদা ছিল না। ফলে এরাই মূলত ফরাসি বিপ্লবে নেতৃত্ব দেয়।"
        },
        {
          "label": "গ",
          "question": "উদ্দীপকের সাথে ফরাসি বিপ্লবের কোন কারণের মিল পাওয়া যায়? ব্যাখ্যা করো।",
          "explanation": "উদ্দীপকের সাথে ফরাসি বিপ্লবের যে কারণের মিল পাওয়া যায় তা হলো-শাসকের স্বৈরাচারী কর্মকাণ্ড। রাজা ষোড়শ লুই তার আত্মজীবনীতে উল্লেখ করেন, 'রাজারা হচ্ছেন সর্বময় প্রভু, প্রজাদের সব কিছুর ওপর কর্তৃত্ব করার সব প্রাকৃতিক অধিকার তার রয়েছে।' তার এমন মন্তব্যে প্রতীয়মান হয় যে তিনি অত্যন্ত স্বৈরাচারী মনোভাবাপন্ন শাসক ছিলেন। পূর্ববর্তী রাজাদের বিলাসিতার কারণে ফ্রান্সের অর্থনীতি ভঙ্গুর হয়ে পড়েছিল। ক্ষমতায় আরোহণ করে ষোড়শ লুই রাজকোষ প্রায় শূন্য দেখতে পান। কিন্তু অর্থ সংকট নিরসনে তিনি তার মন্ত্রী টুগোর যুক্তিযুক্ত সংস্কার প্রস্তাব প্রত্যাখ্যানের মাধ্যমে সবচেয়ে বড় ভুলটি করেন। উপরন্ত অভিজাত সম্প্রদায়ের ক্রমবর্ধমান ক্ষমতাকে নিয়ন্ত্রণ করতে না পারা এবং কর বিষয়ক প্রস্তাব নিবন্ধনে অভিজাত পার্লামেন্টের বিরোধিতার সম্মুখীন হওয়া ছিল তার জন্য অসম্মানজনক। এর পরেও ক্ষমতার ভারসাম্য রক্ষা করে এস্টেট জেনারেলের অধিবেশন নির্বিঘ্নে আয়োজন করতে পারলে বিপ্লব ঠেকানো সম্ভব হতো। কিন্তু অবিচক্ষণ রাজা এস্টেট জেনারেলের অধিবেশনে প্রটোকল বা রাজকীয় আদব-কায়দা প্রথা নিয়ে কড়াকড়ি আরোপ করলে থার্ড এস্টেটের নির্বাচিত প্রতিনিধিরা অপমানবোধ করেন। পরবর্তীতে নানা ঘটনার প্রেক্ষিতে রাজা থার্ড এস্টেট প্রতিনিধিদের অধিবেশনে ঢুকতে না দেয়ার সিদ্ধান্ত নেন। এর ফলস্বরূপ তাদের টেনিস কোর্ট শপথ ও পরবর্তীতে অধিবেশন কক্ষের নিয়ন্ত্রণ নেয়ার মাধ্যমে ফরাসী বিপ্লবের সূচনা হয়। উদ্দীপকে দেখা যায়, অবিভক্ত পাকিস্তানের স্বৈরাচারী সামরিক শাসক জেনারেল আইয়ুব খান ক্ষমতায় অধিষ্ঠিত হয়েই বিরোধী দলীয় মত দমনের উদ্যোগ নেন। তিনি প্রকৃত গণতন্ত্রকে হত্যা ও রাজনীতিবিদদের, গ্রেফতার করেন। অতঃপর এক রক্তপাতহীন অভ্যুত্থানের মধ্য দিয়ে তার পতন ঘটে। এসব ঘটনাই ফ্রান্সে রাজা ষোড়শ লুইয়ের স্বেচ্ছাচারিতা ও তার পতনের কথা মনে করিয়ে দেয়। তাই বলা যায়, উদ্দীপকের সাথে ফরাসি বিপ্লবের অন্যতম কারণ শাসকের স্বৈরতান্ত্রিক কর্মকাণ্ডের মিল আছে।"
        },
        {
          "label": "ঘ",
          "question": "উক্ত বিপ্লবের ফলাফল লেখো।",
          "explanation": "উক্ত বিপ্লব অর্থাৎ ফরাসি বিপ্লবের ফলাফল ছিল অত্যন্ত তাৎপর্যপূর্ণ। ১৭৮৯ সালের ফরাসি বিপ্লব পৃথিবীর ইতিহাসে সংঘটিত সর্বাধিক উল্লেখযোগ্য ঘটনাগুলোর অন্যতম। এটি ফ্রান্সের সমাজ, অর্থনীতি, রাজনীতি, সংস্কৃতি, ধর্মব্যবস্থা আমূল বদলে দেয়। পাশাপাশি ইউরোপের বিভিন্ন দেশে প্রভাব বিস্তার করে। ফরাসি বিপ্লব জরাজীর্ণ পুরনো সামন্ততন্ত্রের বিলোপ সাধনের মাধ্যমে সামন্তপ্রভুদের ভূসম্পত্তি বাজেয়াপ্ত করে কৃষকদের মধ্যে ভূমি বণ্টন করে দেয়। ফরাসি বিপ্লব তাৎক্ষণিকভাবে স্বৈরাচারী রাজতন্ত্রের উচ্ছেদ করে নিয়মতান্ত্রিক রাজতন্ত্র চালু করে।ফরাসি বিপ্লবের ফলে বংশানুক্রমিক রাজতন্ত্রের অবসানের মধ্য দিয়ে ফ্রান্সে অনেকটা গণতান্ত্রিক শাসনের সূত্রপাত ঘটে। এ বিপ্লবের মাধ্যমে রাষ্ট্র। পরিচালনায় জনগণের ইচ্ছার প্রাধান্য স্বীকৃতি লাভ করে। ফরাসি বিপ্লব সামাজিক আচার-আচরণ, পোশাক-আশাকে পরিবর্তন আনয়ন করে। পুরুষরা ব্রিচেস পরা ছেড়ে দিয়ে ট্রাউজার ও কোট এবং মেয়েরা ফোলানো পোশাক ছেড়ে আটসাট ছোট স্কার্ট পরা শুরু করে। ফরাসি বিপ্লবের মধ্য দিয়ে ফ্রান্স সামরিক শক্তিতে বলীয়ান হয়ে ওঠে। ফলে ফ্রান্স ইউরোপীয় রাজনীতিতে একক পরাশক্তি হিসেবে আবির্ভূত হয়। ফরাসি বিপ্লব ইউরোপজুড়ে প্রভাব বিস্তার করতে সক্ষম হয়। সাম্য, মৈত্রী ও স্বাধীনতার এই মূলমন্ত্রে উদ্বুদ্ধ হয়ে ইউরোপের জনগণ রাজতন্ত্রের বিপরীতে গণতন্ত্রের দিকে ধাবিত হয়। ইউরোপব্যাপী ব্যাপক পরিবর্তন আসে। ফলে নতুন ইতিহাস শুরু হয়। পরিশেষে বলা যায়, ফরাসি বিপ্লব ইউরোপকে আমূল বদলে দেয়, যা ইতিহাসের গতিকে পরিবর্তন করে।"
        }
      ]
    },
    {
      "number": "2",
      "uddipok": "সমরকুশলী যোদ্ধা হিসেবে মি. 'Y' ছিলেন বিশ্বপরিচিত। অভ্যন্তরীণ সংস্কারমুখী কার্যক্রম দ্বারা তিনি দেশকে শক্তিশালী ভিত প্রদান করার পাশাপাশি যুদ্ধনীতি দ্বারা রাষ্ট্রের ভৌগোলিক সীমানা বৃদ্ধি করেন। তবে তার শেষ জীবন সুখের ছিল না। বিদেশি শত্রুর হাতে পরাজিত হয়ে দ্বীপে নির্বাসিত অবস্থায় মৃত্যুবরণ করেন।",
      "tag": "AHC 24",
      "sub_questions": [
        {
          "label": "ক",
          "question": "ষোড়শ লুই কত সালে ক্ষমতাচ্যুত হন?",
          "explanation": "ষোড়শ লুই ১৭৮৯ সালে ক্ষমতাচ্যুত হন।"
        },
        {
          "label": "খ",
          "question": "প্যারিস কমিউন বলতে কী বোঝ?",
          "explanation": "বিপ্লবকে সঠিক পথে পরিচালিত করতে এবং প্যারিসে সাঁকুলেৎদের ধ্বংসাত্মক আচরণ নিয়ন্ত্রণ করতে বুর্জোয়া নেতৃবৃন্দ প্যারিসে যে 'পৌর সমিতি' গঠন করেন তাকে প্যারিস কমিউন বলে। কমিউনের নির্দেশে একটি সেনাদল বা জাতীয় রক্ষী বাহিনী গঠন করা হয়। প্যারিস কমিউনকে স্বায়ত্বশাসন দেওয়া হয় এবং লাফায়েতের নেতৃত্বে রক্ষীদলকে এ কমিউনের নিয়ন্ত্রণে রাখা হয়। কমিউন ও জাতীয় রক্ষীবাহিনীর মাধ্যমে বুর্জোয়া শ্রেণি মোটামুটি সফলভাবে বিপ্লবের গতি সাময়িক নিয়ন্ত্রণ করে।"
        },
        {
          "label": "গ",
          "question": "উদ্দীপকের মি. 'Y' এর সাথে কোন ফরাসি শাসকের মিল পাওয়া যায়? ব্যাখ্যা করো।",
          "explanation": "উদ্দীপকের মিস্টার 'Y' এর সাথে ফরাসি শাসক নেপোলিয়ান বোনাপার্টের মিল পাওয়া যায়।। আধুনিক ইউরোপের ইতিহাসে নেপোলিয়ন বোনাপার্ট অত্যন্ত চিত্তাকর্ষক একজন সমর নেতা ও রাষ্ট্রনায়ক ছিলেন। তাকে আধুনিক ফরাসি রাষ্ট্রের ভিত্তিপ্রস্তর স্থাপনকারীও বলা হয়। সামান্য সৈনিক থেকে নিজ যোগ্যতাবলে ধাপে ধাপে ফ্রান্সের সম্রাটের আসনে উঠে আসা, ফ্রান্সকে অর্থনৈতিক, রাজনৈতিক, সামাজিক ও সামরিকভাবে শক্তিশালী করার ক্ষেত্রে নেপোলিয়নের মেধা, প্রজ্ঞা ও রাষ্ট্রনায়কোচিত প্রতিভা ছিল বিস্ময়কর। নেপোলিয়ন বিশ্বব্যাপী সাম্রাজ্য বিস্তারের লক্ষ্যে প্রুশিয়া, ডেনমাক, সুইডেন, পর্তুগাল, আস্ট্রিয়া ও স্পেনে অভিযান পরিচালনা করে এ দেশগুলোতে ফ্রান্সে আধিপত্য প্রতিষ্ঠা করেন। আফ্রিকা মহাদেশের অনেক অঞ্চল তিনি নিজ সাম্রাজ্যভুক্ত করতে সক্ষম হন। শাসক হিসেবেও তিনি অত্যন্ত দক্ষতার পরিচয় দিয়েছেন। প্রশাসন, রাজনীতি, অর্থনীতি, আইন, শিক্ষা, ধর্ম ও সমাজের সংস্কারের পাশাপাশি নানাবিধ জনহিতকর কাজ সম্পাদনের মাধ্যমে নেপোলিয়ন ফ্রান্সকে একটি আধুনিক রাষ্ট্রে পরিণত করেন। তবে এতসব সংস্কারমূলক ও মহান কাজ করার পরেও নেপোলিয়নের যুদ্ধোন্মত্ততা তার পতন ডেকে আনে। ফ্রান্সকে বিশ্বে সর্বশ্রেষ্ঠ হিসেবে প্রতিষ্ঠা করতে গিয়ে তিনি বিভিন্ন রাষ্ট্র বিশেষত ইংল্যান্ডের চরম শত্রুতে পরিণত হন এবং ১৮১৫ সালে ওয়াটার লু যুদ্ধে ইংল্যান্ডের কাছে পরাজিত হয়ে তিনি সেস্ট এলবা দ্বীপে নির্বাসিত হন এবং ১৮২১ সালে সেন্ট হেলেনা দ্বীপে মৃত্যুবরণ করেন, উদ্দীপকে মিস্টার 'Y' এর প্রতিভা, কর্মকাণ্ড ও শেষ পরিণতির সাথে নেপোলিয়ন বোনাপার্টের উল্লেখযোগ্য সাদৃশ্য পাওয়া যায়। তাই উদ্দীপকের মিস্টার 'Y' এর সাথে ফরাসি সম্রাট নেপোলিয়ন বোনাপার্টের মিল পাওয়া যায়।"
        },
        {
          "label": "ঘ",
          "question": "উক্ত শাসকের শিক্ষা ও অর্থনৈতিক সংস্কার লেখো।",
          "explanation": "উক্ত শাসক অর্থাৎ নেপোলিয়ন বোনাপার্ট ফ্রান্সের শিক্ষা ও অর্থনৈতিক ক্ষেত্রে প্রভূত সংস্কার সাধন করেছিলেন। ফ্রান্সের অর্থনৈতিক ব্যবস্থা সামন্ততান্ত্রিক ছিল। ফলে ফ্রান্স আর্থিক ও রাজস্ব সংকটে জর্জরিত ছিল। বিপ্লবের পর বিক্ষিপ্ত-বিচ্ছিন্নভাবে কিছু সংস্কার আনা হলেও রাজনৈতিক অস্থিরতা ও সংকটের কারণে ফ্রান্স আর্থিকভাবে দ্রুত উন্নতি করতে পারছিল না। নেপোলিয়ন ১৭৯৯ সালে কনসালের দায়িত্ব নেওয়ার পর আর্থিক ব্যবস্থাকে ঢেলে সাজান। ১৮০০ সালে তিনি 'Bank of France' প্রতিষ্ঠা করেন। সরকারি ঋণ ও কর আদায়কারী প্রতিষ্ঠান হিসেবে ব্যাংকটি ফ্রান্সে আধুনিক অর্থব্যবস্থার সূচনা করে। এটি ১৮০৩ সালে ব্যাংক নোট প্রবর্তনের অধিকার পায়। নেপোলিয়ন নিজের নামে স্বর্ণের ধাতব মুদ্রা প্রচলন করেন। তাছাড়া তিনি স্টক এক্সচেঞ্জ স্থাপন করে ফটকা ব্যবসাকে নিয়ন্ত্রণ করতে সক্ষম হন। তার সময়ে ব্যাংক থেকে ৬% সুদে ঋণদানের ব্যবস্থা করায় কৃষি ও শিল্পক্ষেত্রে উন্নয়ন ঘটে। এসব আর্থিক সংস্কার ফ্রান্সের অর্থনীতিকে একটি শৃঙ্খলার মধ্যে নিয়ে আসে। নেপোলিয়নের শিক্ষা সংস্কারের উদ্দেশ্য ছিল রাষ্ট্রের প্রতি আনুগত্যশীল নাগরিক তৈরি করা। তার শিক্ষা সংস্কারের মাধ্যমে তিনি তিন ধরণের মাধ্যমিক ও প্রতিটি কমিউনে প্রাথমিক বিদ্যালয় চালু করেন, পাঠ্যসূচীতে তিনি ব্যবহারিক শিক্ষার ওপর সবচেয়ে গুরুত্ব দেন। তার সময়ে মাধ্যমিক বিদ্যালয়গুলোতে বিশ্ববিদ্যালয়ের অধীনে নিয়ে আসা হয়। এভাবে তিনি তার শিক্ষাব্যবস্থার মাধ্যমে ফ্রান্সে একটি পরিশ্রমী জাতি তৈরি করতে চেয়েছিলেন।"
        }
      ]
    },
    {
      "number": "3",
      "uddipok": "",
      "tag": "AHC 24",
      "sub_questions": [
        {
          "label": "ক",
          "question": "লীগ অব নেশনস কত সালে প্রতিষ্ঠিত হয়?",
          "explanation": "লীগ অব নেশনস ১৯২০ সালে প্রতিষ্ঠিত হয়।"
        },
        {
          "label": "খ",
          "question": "ভাইমার (Weimer) সরকার বলতে কী বোঝ?",
          "explanation": "রাজতন্ত্রের অবসানের পর জার্মানিতে যে প্রজাতন্ত্রের উদ্ভব ঘটে ইতিহাসে তা ওয়েমার বা ভাইমার প্রজাতন্ত্র নামে পরিচিত। জার্মানিতে ১৯১৯ সালে যে সাধারণ নির্বাচন অনুষ্ঠিত হয় তাতে ফ্রেডারিক ইবার্ট নেতৃত্বাধীন 'স্যোশাল ডেমোক্রেটিক দল' ১৬৫টি আসন লাভ করে। ভাইমার (Weimer) নামক স্থানে জাতীয় সংবিধান সভার অধিবেশনে জার্মানির জন্য তারা একটি প্রজাতান্ত্রিক সংবিধান গ্রহণ করে। স্থানের নামানুসারে তাই নতুন এ শাসনব্যবস্থার নামকরণ হয় 'ভাইমার প্রজাতন্ত্র' (Weimer Republic)। এ শাসনতন্ত্র অনুসারে রাষ্ট্রের সর্বোচ্চ ক্ষমতাধর ব্যক্তি হন রাষ্ট্রপতি। এছাড়া দ্বি-কক্ষ বিশিষ্ট আইনসভা প্রবর্তন করা হয়। উচ্চকক্ষের নাম দেওয়া হয় 'রাইখস্ট্যাডেট', যা বিভিন্ন রাজ্যের প্রতিনিধি নিয়ে গঠিত এবং নিম্নকক্ষের নাম দেওয়া হয় 'রাইখস্ট্যাগ', যার সদস্যরা প্রাপ্তবয়স্কদের ভোটে নির্বাচিত।"
        },
        {
          "label": "গ",
          "question": "উদ্দীপকে '?' চিহ্নিত স্থানে তোমার পঠিত কোন জোটকে নির্দেশ করে? ব্যাখ্যা করো।",
          "explanation": "উদ্দীপকে '?' চিহ্নিত স্থানে আমার পঠিত ত্রিশক্তি আঁতাত জোটকে নির্দেশ করে। উদীয়মান পরাশক্তি জার্মানিকে মোকাবিলা করার জন্য ফ্রান্স, রাশিয়া ও ইংল্যান্ডের মাঝে যে আঁতাত হয়, তা ত্রিশক্তি আঁতাত নামে পরিচিত। ইংল্যান্ড ও ফ্যান্স সব সময়ই শত্রুভাবাপন্ন দেশ ছিল। তাই জার্মানির সম্রাট কাইজার দ্বিতীয় উইলিয়াম বিসমার্কের 'সাবধানতার নীতি' পরিত্যাগ করে আক্রমণাত্মক নীতি গ্রহণ করার সময় ধারণা করেছিলেন, ঐতিহাসিক কারণেই ইঙ্গ-ফ্রাঙ্ক জোট সম্ভব নয়। কিন্তু জার্মানি নৌশক্তিতে ইংল্যান্ডকে ছাড়িয়ে যাওয়ার চেষ্টা করলে ইংল্যান্ড আতঙ্কিত বোধ করে। ইংল্যান্ড জার্মানিকে তার নৌনির্মাণ নীতি সংযত করতে অনুরোধ করে। -জার্মানি এ অনুরোধে সাড়া না দিয়ে বলে, জার্মানি তার হাত খোলা রাখতে চায়, ফলে ইংল্যান্ড তার নিরপেক্ষতার নীতি পরিত্যাগ করে ১৯০৪ সালে ইজা-ফরাসি' এবং ১৯০৭ সালে 'ইঙ্গ-রুশ' আঁতাত গড়ে তোলে। এভাবে ইঙ্গ-ফ্রাঙ্ক-বুশ ত্রি-পক্ষীয় আঁতাত গড়ে ওঠে।"
        },
        {
          "label": "ঘ",
          "question": "উক্ত রাষ্ট্রজোট কীভাবে ১ম বিশ্বযুদ্ধের ক্ষেত্র প্রস্তুত করে? ব্যাখ্যা করো।",
          "explanation": "উত্ত রাষ্ট্র জোট অর্থাৎ ত্রিশক্তি আঁতাত শক্তির ভারসাম্য বিনষ্ট করার মাধ্যমে প্রথম বিশ্বযুদ্ধের ক্ষেত্র প্রস্তুত করে। ত্রিশক্তি আঁতাত ছিল ত্রিশক্তি জোট-এর হুমকি মোকাবেলায় গড়ে ওঠা ইউরোপীয় সামরিক জোট। দ্বিপক্ষীয় চুক্তির ফলে এ আঁতাত গড়ে ওঠে। মূলত ১৮৯৩ সালে ফ্রাঙ্কো-রুশ চুক্তি, ১৯০৫ সালে ইঙ্গ-ফরাসি চুক্তি এবং ১৯০৭ সালের ইঙ্গ-বুশ চুক্তির ফল হচ্ছে ত্রিশক্তি আঁতাত। এ' ত্রিশক্তি আঁতাতের ফলে জার্মানি কোণঠাসা হয়ে পড়ে। এ কোণঠাসা অবস্থা থেকে বেরিয়ে আসার জন্য জার্মানি আক্রমণাত্মক নীতি গ্রহণ করে। জার্মানি পূর্ব থেকেই অবগত ছিল অস্ট্রিয়া-সার্বিয়া যুদ্ধ আসন্ন। সার্বিয়ার পেছনে আছে রাশিয়া, যুদ্ধে অস্ট্রিয়ার পরাজয় হলে জার্মানির দারুণ ক্ষতি হবে। ফলে জার্মানি যুদ্ধের জন্য প্রস্তুত হয়। এভাবে পরস্পরবিরোধী জোট সৃষ্টি হওয়ায় ইউরোপে উত্তেজনা বৃদ্ধি পায় যা শক্তির ভারসাম্য নষ্ট করে। জার্মানির নৌশক্তিতে আতকিত হয়ে ব্রিটেন তার নৌশক্তি বাড়িয়ে চলে। রাশিয়া সাড়ে তিন বছরের 'জন্য বাধ্যতামূলক সামরিক শিক্ষা চালু করে। প্রত্যেক জোট যতবেশি সম্ভব মারণাস্ত্র তৈরি শুরু করে। এভাবে ইফা-ফ্রাঙ্ক জোট তথা ত্রিশক্তি আঁতাত প্রথম বিশ্বযুদ্ধের ক্ষেত্র তৈরি করে।"
        }
      ]
    },
    {
      "number": "4",
      "uddipok": "গ্রামের নাম শান্তিপুর। কিন্তু গ্রামের মানুষের মধ্যে মোটেই শান্তি ছিল না। সব সময় বিভিন্ন কলহ, বিবাদে লিপ্ত থাকত। তাই শান্তি প্রতিষ্ঠার জন্য স্থানীয় চেয়ারম্যানের নেতৃত্বে 'শান্তিসংঘ' কমিটি গঠিত হয়। কিন্তু শান্তি সংঘের সদস্যদের অসহযোগিতার কারণে উক্ত সংগঠনটি ব্যর্থ হয় এবং গ্রামের মানুষ পুনরায় দ্বন্দ্বে লিপ্ত হয়।",
      "tag": "AHC 24",
      "sub_questions": [
        {
          "label": "ক",
          "question": "কত সালে সেডানের যুদ্ধ সংঘটিত হয়?",
          "explanation": "ফ্রান্স ও প্রুশিয়ার মধ্যে সংঘটিত সেডানের যুদ্ধ ১-২ সেপ্টেম্বর ১৮৭০ গালে সংঘটিত হ্যা।"
        },
        {
          "label": "খ",
          "question": "প্রথম বিশ্বযুদ্ধের প্রত্যক্ষ কারণ লেখো।",
          "explanation": "প্রথম বিশ্বযুদ্ধের প্রত্যক্ষ কারণ ছিল সার্বিয়ান আততায়ীর কর্তৃক অস্ট্রিয়ার যুবরাজ ও তার স্ত্রীর হত্যাকাণ্ড। ১৯১৪ সালের ২৮ জুন অস্ট্রিয়ার যুবরাজ ফার্ডিনান্ড ও তার স্ত্রী সোফিয়া বসনিয়ার রাজধানী সারায়েভোতে প্রকাশ্য দিবালোকে সার্ব আততায়ীর গুলিতে নিহত হন। অস্ট্রিয়া সার্বিয়া সরকারকে এ জন্য দায়ী করে ২৩ জুলাই চরমপত্র দেয়। সার্বিয়া চরমপত্রের সব শর্ত পূরণে সক্ষম না হওয়ায়। অস্ট্রিয়া সার্বিয়ায় আক্রমণ করে। জার্মানি অস্ট্রিয়াকে সমর্থন দেয়। ইংল্যান্ড- ফ্রান্স সার্বিয়ার পক্ষে থাকে। এভাবে অস্ট্রেয়ার আক্রমণের মাধ্যমে ১৯১৪ সালের ২৮ জুলাই প্রথম বিশ্বযুদ্ধ শুরু হয়ে যায়।"
        },
        {
          "label": "গ",
          "question": "উদ্দীপকের 'শান্তিসংঘের' সাথে তোমার পঠিত কোন সংগঠনের মিল পাওয়া যায়? উক্ত সংগঠনের পঠন ও উদ্দেশ্য লেখো।",
          "explanation": "উদ্দীপকের 'শান্তিসংঘের' সাথে আমার পঠিত প্রথম বিশ্বযুদ্ধ পরবর্তী 'শান্তিসংঘ' জাতিপুঞ্জের মিল পাওয়া যায়। প্রথম বিশ্বযুদ্ধের প্রাণহানি এবং ধ্বংসলীলার ভয়াবহতা বুঝিয়ে দেয়, ভবিষ্যতে যুদ্ধ হলে তা কত সম্পদ ও জীবনের ক্ষতি করবে। তাই বিশ্ব নেতারা আলোচনার মাধ্যমে আন্তর্জাতিক বিরোধের মীমাংসার জন্য লীগ অব নেশনের কথা ভাবেন। মার্কিন যুক্তরাষ্ট্রের ২৮ তম প্রেসিডেন্ট উড্রো উইলসন প্রথম বিশ্বযুদ্ধের পর ইউরোপে শান্তি স্থাপনের জন্য ১৪ দফা নীতি ঘোষণা করেন। এর ১৪ নম্বর দফায় বলা হয়, সব জাতির প্রতি ন্যায় বিচার নিশ্চিত করা এবং সব দেশের স্বাধীনতা ও নিরাপত্তা রক্ষার জন্য একটি আন্তর্জাতিক সংস্থা গড়তে হবে। এরই ভিত্তিতে ১৯১৯ সালে প্যারিস শান্তি সম্মেলনে উইলসনের উত্থাপিত লীগ অব নেশনস এর প্রস্তাব সর্বসম্মতিক্রমে গৃহীত হয়। উইলসনকে সভাপতি করে ১৯ সদস্যের এক কমিটিকে এর গঠনতন্ত্র রচনার দায়িত্ব দেওয়া হয়। ওই কমিটি লীগ অব নেশনস গঠনের জন্য একটি খসড়া সংবিধান রচনা করে। প্যারিস সম্মেলনে খসড়াটি অনুমোদিত হলে ভার্সাই সন্ধির প্রথম অংশে এই খসড়া গৃহীত হয়। আর এভাবেই লীগ অব নেশনসের জন্ম হয়। উদ্দীপকে বলা হয়েছে, শান্তিপুর গ্রামের মানুষের মধ্যে সর্বদা কলহ। বিবাদ থাকায় স্থানীয় চেয়ারম্যান শান্তি রক্ষায় 'শান্তিসংঘ' কমিটি গঠন করেন। এ 'শান্তিসংঘ' কমিটির গঠন ও বৈশিষ্ট্যের সাথে জাতিপুঞ্জ বা লীগ অব নেশনসের মিল আছে যার উদ্দেশ্য ছিল, বিশ্বশান্তি রক্ষা করা।"
        },
        {
          "label": "ঘ",
          "question": "",
          "explanation": "উত্ত সংগঠন অর্থাৎ লীগ অব নেশনসের ব্যর্থতা দ্বিতীয় বিশ্বযুদ্ধের ক্ষেত্র প্রস্তুত করে বলে আমি মনে করি। লীগ অব নেশনস বা জাতিপুঞ্জ গঠনের মূল উদ্দেশ্য ছিল যুদ্ধের পরিবর্তে শান্তিপূর্ণ সহাবস্থান। জাতিপুঞ্জ গঠিত হওয়ার পরে প্রথম দশকে সংগঠনটি শান্তিপূর্ণ উপায়ে অনেক বিরোধের নিষ্পত্তি করে এক নবযুগের সূচনা করেছিল। জাতিপুঞ্জের সাফল্যের মধ্যে কয়েকটি হলো- আল্যান্ড দ্বীপপুঞ্জের মালিকানা নিয়ে সুইডেন-ফিনল্যান্ড বিরোধ নিষ্পত্তি; সাইলেশিয়া নিয়ে। পোল্যান্ড-জার্মানির বিরোধ নিষ্পত্তি; করফুর নিয়ে গ্রিস-ইতালির বিরোধ নিষ্পত্তি; গ্রিস-বুলগেরিয়া সীমান্ত বিরোধ নিষ্পত্তি প্রভৃতি। এছাড়া জাতিপুঞ্জ গঠনের পর নিরস্ত্রীকরণের উদ্যোগ নিয়ে দীর্ঘ এক দশক সংস্থাটি পৃথিবীকে যুদ্ধের ধ্বংসলীলা থেকে রক্ষা করেছিল, যা ছিল একটি গুরুত্বপূর্ণ সাফল্য। পৃথিবীর জনসমাজকে আন্তর্জাতিক সমবায়, সৌহার্দ্য ও সাহায্য- সহযোগিতার প্রয়োজন সম্পর্কে সচেতন করে তুলেছিল। আন্তর্জাতিকতার প্রয়োজনে জাতীয়তাবাদী মনোবৃত্তি কতটুকু দমন করা উচিত, সে শিক্ষা দিয়েছিল। যুদ্ধবিধ্বস্ত বিভিন্ন দেশে প্রচুর ঋণদান করে অর্থনৈতিক কাঠামোকে পুনর্গঠন করা ছিল জাতিপুঞ্জের একটি প্রশংসনীয় পদক্ষেপ। তবে জাতিপুঞ্জের গৃহীত এসকল পদক্ষেপ পরবর্তীতে ব্যর্থতার চাদরে ঢাকা পড়ে যায়। কেননা, জাতিপুঞ্জ গঠনের এক যুগ যেতে না যেতেই ব্যর্থতার পরিচয় দিতে থাকে। মাঞ্চুরিয়াকে কেন্দ্র করে চীন ও জাপানের বিরোধ নিষ্পত্তিতে জাতিপুঞ্জ শান্তিমূলক ব্যবস্থা নিতে ব্যর্থ হয়। ঠিক একইভাবে ইতালি-ইথিওপিয়ার মধ্যে যুদ্ধ সৃষ্টি হলে জাতিপুঞ্জ কার্যকর ব্যবস্থা নিতে পারেনি। এ পরিস্থিতিতে ইংল্যান্ড ও ফ্রান্স ইতালির বিরুদ্ধে অর্থনৈতিক অবরোধ ঘোষণা করলে ইতালি জাতিপুঞ্জের সদস্যপদ ত্যাগ করে। এভাবে লীগের ব্যর্থতার ফলে যৌথ নিরাপত্তা নীতির অবসান হতে থাকে, যা দ্বিতীয় বিশ্বযুদ্ধের পটভূমি তৈরিতে ভূমিকা রাখে। আলোচনা শেষে তাই বলা যায়, প্রথম বিশ্বযুদ্ধোত্তর পৃথিবীতে বিশ্বশান্তি প্রতিষ্ঠায় জাতিপুঞ্জ প্রাথমিক সফলতার পরিচয় দিলেও পরবর্তীতে ব্যর্থতার কারণে বিশ্বে দ্বিতীয় বিশ্বযুদ্ধের ক্ষেত্র প্রস্তুত হয়।"
        }
      ]
    },
    {
      "number": "5",
      "uddipok": "মি. 'X' নেতা হিসেবে বিশ্বনিন্দিত হলেও রাষ্ট্রনায়ক হিসেবে ছিলেন জননন্দিত। রাজনীতিতে তার উত্থান ছিল ধুমকেতুর' ন্যায়। তিনি শুধু যুদ্ধ বিধ্বস্ত দেশকে পুনর্গঠন করেননি উপরন্তু সংস্কারমুখী কার্যকলাপ ও শক্তিশালী পররাষ্ট্র নীতি দ্বারা দেশকে তৎকালীন বিশ্বের অন্যতম পরাশক্তিতে পরিণত করেন। তিনি নিজেকে 'ফুয়েরার' ঘোষণা করেন।",
      "tag": "AHC 24",
      "sub_questions": [
        {
          "label": "ক",
          "question": "নাৎসি পার্টির পূর্ণরূপ লেখো।",
          "explanation": "'নাৎসি পার্টি'-র পূর্ণরূপ হলো- National Socialist German Workers Party |"
        },
        {
          "label": "খ",
          "question": "Axis Power বা অক্ষশক্তি বলতে কী বোঝ?",
          "explanation": "অক্ষশক্তি হলো দ্বিতীয় বিশ্বযুদ্ধে মিত্রশক্তির বিরুদ্ধে গড়া জার্মানি- ইতালি-জাপান এর জোট। ১৯৩৬ সালের লীগ অব নেশনসের নিষেধাজ্ঞা অমান্য করে জার্মানি ইতালিকে আবিসিনীয় যুদ্ধে সমর্থন জানায়। এর ফলে জার্মানি-ইতালি সখ্য গড়ে ওঠে। অতঃপর উভয় রাষ্ট্রই কমিউনিস্ট বিরোধী চুক্তি সম্পাদন করে। এ চুক্তি পরবর্তীতে রোম-বার্লিন অক্ষ চুক্তিতে পরিণত হয়। এ চুক্তির গুরুত্ব এই যে, এ চুক্তির ফলে ইতালি- জার্মানি জোট ফ্রান্সকে বেষ্টন করে ফেলে। এ চুক্তিই দ্বিতীয় বিশ্বযুদ্ধের প্রধান কারণ।"
        },
        {
          "label": "গ",
          "question": "উদ্দীপকে উল্লিখিত মি. 'X' এর সাথে তোমার পঠিত কোন রাষ্ট্রনায়কের মিল পাওয়া যায়? উক্ত রাষ্ট্রনায়কের পরিচয় দাও।",
          "explanation": "উদ্দীপকে উল্লিখিত মিস্টার 'X' এর সাথে আমার পঠিত জার্মানির রাষ্ট্রনায়ক এডলফ হিটলারের মিল পাওয়া যায়। এডলফ হিটলার ১৮৯৯ সালে অস্ট্রিয়ার ব্রাউনাউ গ্রামে জন্মগ্রহণ করেন। তার পিতা ছিলেন শুল্ক বিভাগের সামান্য চাকুরে। শৈশবে হিটলার চিত্রশিল্পী হতে চেয়েছিলেন। কিন্তু সে চেষ্টায় ব্যর্থ হয়ে তিনি সেনাবাহিনীতে যোগ দিয়ে প্রথম বিশ্বযুদ্ধে অংশগ্রহণ করেন। ১৯১৯ সালে তিনি জার্মান শ্রমিক দলে যোগ দিয়ে বাগ্মিতার জন্য অল্প সময়ে সবার নজর কাড়তে সক্ষম হন।এ সময় জার্মান শ্রমিক দলের কোনো সুনির্দিষ্ট রাজনৈতিক কর্মসূচি ছিল না। দুলোর একটি কর্মসূচি তৈরি করে সাংগঠনিক কার্যক্রম শুরু করেন। তিনি দলের নাম পরিবর্তন করে রাখেন 'জাতীয় সমাজতান্ত্রিক জার্মান, শ্রমিক মা' ইংরেজিতে দলটি 'নাৎসি পার্টি' নামেই বহুল পরিচিত। ১৯৩৩ সালের নির্বাচনের পর নাৎসি দল সরকার গঠনে সক্ষম হয়। হিটলার জার্মানিতে একনায়কতন্ত্র প্রতিষ্ঠা করেন। উগ্র জাতীয়তাবাদী ও বর্ণবাদী এ নেতা জার্মান জাতিকে বিশ্বের শ্রেষ্ঠ জাতি হিসেবে প্রতিষ্ঠিত করার জন্য নেতিবাচক পথ বেছে নেন। তার হঠকারিতার পরিণতিতেই দ্বিতীয় বিশ্বযুদ্ধের সূচনা হয়। উদ্দীপকে দেখা যায়, মিস্টার 'X' তার দেশের রাজনীতিতে 'ধুমকেতুর' ন্যায় উত্থান লাভ করে। তার যুদ্ধ বিধ্বস্ত দেশকে তিনি পুনর্গঠন না করে বিভিন্ন কার্যকলাপ ও নীতির মাধ্যমে দেশকে পরাশক্তিতে পরিণত করেন এবং নিজেকে ফুয়েরার ঘোষণা করেন। মিস্টার 'X' এর পরিচয় আমাদের জার্মানির রাষ্ট্রনায়ক হিটলারের কথাই মনে করিয়ে দেয়।"
        },
        {
          "label": "ঘ",
          "question": "উক্ত রাষ্ট্রনায়কের রাজনৈতিক উত্থান আলোচনা করো।",
          "explanation": "উক্ত রাষ্ট্রনায়ক অর্থাৎ এডলফ হিটলারের রাজনৈতিক উত্থান ছিল বিস্ময়কর। ১৯১৯ সালে এডলফ হিটলার জাতীয় সমাজতান্ত্রিক জার্মান শ্রমিক দল (National Socialist German Workers Party) এর নেতা বা ফুয়েরার নির্বাচিত হন। তিনি উগ্র জাতীয়তাবাদী চেতনায় সমাজকে উদ্দীপ্ত করে তোলেন। তার পার্টি জামার্নির বৃহৎ পুঁজিপতিদের সংস্পর্শে আসে এবং সমাজতান্ত্রিক বিপ্লববিরোধী শক্তি হিসেবে কাজ শুরু করে। ১৯২৩ সালের নভেম্বর মাসে মিউনিখে হিটলার এবং তার সমর্থকগণ নির্বাচিত সরকারকে অবৈধ ঘোষণা করে একটি অভ্যুত্থানের নেতৃত্ব দেন। অভ্যুত্থানকারীদের অপচেষ্টা ব্যর্থ হলে তাদের জেল হয়। জেলখানাতে অবস্থানকালে নয় মাসে তিনি Mein Kampf (আমার সংগ্রাম) নামক জীবনীমূলক একটি গ্রন্থ রচনা করে তার চিন্তাধারার বিকাশ ঘটান। Mein Kampf কে নাৎসিবাদের বাইবেল বলা হয়। জার্মান সমাজ তখনও উগ্রজাতীয়তাবাদী চিন্তাকে ততটা সহজভাবে মেনে নেয়নি বলেই তার প্রাথমিক প্রচেষ্টা ব্যর্থ হয়। অবশ্য ১৯৩৩ সালের দিকে তার মতবাদ রাষ্ট্রীয়ভাবে প্রতিষ্ঠিত হয়। এবং ১৯৩৪ সালে হিটলার একাধারে চ্যান্সেলর ও প্রেসিডেন্টর পদ গ্রহণ করে নিজেকে 'ফুয়েরার' ঘোষণা দেন। উপরের আলোচনার প্রেক্ষিতে বলা যায়, সামান্য বেতনভুক্ত সৈনিক হতে পৃথিবীর অন্যতম শক্তিশালী রাষ্ট্রের ফুয়েরার বা নেতা বনে যাওয়া হিটলারের রাজনৈতিক উত্থান সত্যিই বিস্ময়কর।"
        }
      ]
    },
    {
      "number": "6",
      "uddipok": "মার্কিন যুক্তরাষ্ট্র →৬ আগস্ট ১৯৪৫→৯ আগস্ট ১৯৪৫",
      "tag": "AHC 24",
      "sub_questions": [
        {
          "label": "ক",
          "question": "'NATO' এর পূর্ণরূপ কী?",
          "explanation": "NATO এর পূর্ণরূপ- North Atlantic Treaty Organization."
        },
        {
          "label": "খ",
          "question": "ফ্যাসিবাদ (Fascism) বলতে কী বোঝ?",
          "explanation": "ফ্যাসিবাদ হলো এমন একটি মতবাদ যার মূলকথা হলো, রাষ্ট্রই সকল শক্তির আধার। ইতালীয় শব্দ Fascio থেকে Fascism শব্দটির উদ্ভব হয়েছে। এর একটি অর্থ হলো বল বা শক্তি। অপর একটি অর্থ গুচ্ছ বা আঁটি। উৎপত্তিগত অর্থে ফ্যাসিবাদ হলো- এমন বল বা শক্তি যা সহজে ভাঙা সম্ভব নয়। এই অর্থটি গ্রহণ করে- বেনিতো মুসোলিনী ইতালিতে যে মতবাদের জন্ম দিয়েছেন, তা-ই ফ্যাসিবাদ।"
        },
        {
          "label": "গ",
          "question": "উদ্দীপকে তোমার পঠিত কোন ঘটনাকে নির্দেশ করা হয়েছে? উক্ত ঘটনার তাৎক্ষণিক ফল লেখো।",
          "explanation": "উদ্দীপকে আমার পঠিত দ্বিতীয় বিশ্বযুদ্ধে জাপানে মার্কিন যুক্তরাষ্ট্র কর্তৃক পারমাণবিক বোমা নিক্ষেপের ঘটনাকে নির্দেশ করা হয়েছে যার তাৎক্ষণিক ফল ছিল ভয়াবহ।দ্বিতীয় বিশ্বযুদ্ধে জার্মানির পরাজয়ের পর জাপানও পিছু হটতে থাকে। মিত্রপক্ষ ১৯৪৫ সালের জুলাই মাসে 'পটসডাম' সম্মেলনে জাপানকে আত্মসমর্পণের আহ্বান জানায়, জাপান তাৎক্ষণিক আত্মসমর্পণ না করায় ৬ই আগস্ট মার্কিন যুক্তরাষ্ট্র জাপানের হিরোশিমা ও ৯ই আগস্ট নাগাসাকিতে লিটল বয় ও ফ্যাটম্যান নামে দুটি আণবিক বোমা নিক্ষেপ করে। মুহূর্তে শহর দুটি ধ্বংস্তূপে পরিণত হয় এবং তাৎক্ষণিকভাবে লক্ষ লক্ষ লোক মারা যায়। বোমা নিক্ষেপের প্রত্যক্ষ ফল হিসেবে আত্মগর্বিত জাপানি জাতি আত্মসমর্পণের সিদ্ধান্ত গ্রহণ করে। ১০ই আগস্ট জাপান শান্তি প্রস্তাব পেশ করে এবং এর পরিপ্রেক্ষিতে ২ সেপ্টেম্বর জাপানের আত্মসমর্পণের মধ্য দিয়ে দ্বিতীয় বিশ্বযুদ্ধের পরিসমাপ্তি ঘটে। উদ্দীপকে মার্কিন যুক্তরাষ্ট্র, ৬ আগস্ট ১৯৪৫, ৯ আগস্ট ১৯৪৫ তথ্যগুলো দেওয়া আছে। যা যুক্তরাষ্ট্র কর্তৃক জাপানে আণবিক বোমা নিক্ষেপের ঘটনাকে নির্দেশ করে। যদিও বোমা নিক্ষেপের ফলে বিশ্বযুদ্ধের পরিসমাপ্তি ঘটে কিন্তু ঘটনাটি অত্যন্ত ভয়াবহ ফল বয়ে আনে।"
        },
        {
          "label": "ঘ",
          "question": "মানব সভ্যতা ধ্বংসের ইহাই প্রথম পদক্ষেপ কীভাবে? তোমার মতামত দাও।",
          "explanation": "মানব সভ্যতা ধ্বংসের ইহাই অর্থাৎ পারমাণবিক বোমা নিক্ষেপই প্রথম পদক্ষেপ এ ঘটনার ধ্বংসযজ্ঞের মাধ্যমে। পৃথিবীর ইতিহাসে দ্বিতীয় বিশ্বযুদ্ধ ছিল ক্ষয়ক্ষতি, ভয়াবহতা কিংবা প্রাণহানির বিচারে যেকোনো যুদ্ধের চেয়ে মারাত্মক। ১৯৩৯ থেকে ১৯৪৫ সাল পর্যন্ত টানা ছয় বছর চলা এ যুদ্ধে প্রায় পাঁচ কোটি মানুষের মৃত্যু হয়েছিল। এই বিশ্বযুদ্ধে একদিকে হিল জার্মানি, জাপান, ইতালি এবং তাদের মিত্রদের নিয়ে গড়া অক্ষশক্তি অন্যদিকে ছিল আমেরিকা, ফ্রান্স, ইংল্যান্ড, রাশিয়া ও তাদের মিত্রদের নিয়ে গড়া মিত্রশক্তি জোট। রণাঙ্গনে প্রথম বিশ্বযুদ্ধের চেয়ে অনেক উন্নত অস্ত্রের ব্যবহার দ্বিতীয় বিশ্বযুদ্ধে প্রাণহানির পরিমাণ বাড়িয়ে দেয় বহুলাংশে। এই বিশ্বযুদ্ধ দেশ থেকে দেশ ছাড়িয়ে ছড়িয়ে পড়েছিল মহাদেশ থেকে মহাদেশে। অন্যদিকে বিশ্বের গুরুত্বপূর্ণ সাগরতল, মহাসাগর এমনকি অন্তরীক্ষেও চলেছিল প্রাণঘাতি সংঘাত। ৬১টি দেশের প্রত্যক্ষ-পরোক্ষ অংশগ্রহণে প্রায় ছয় বছর ব্যাপী চলা এ যুদ্ধ পৃথিবীকে ধ্বংস্তূপে পরিণত করেছিল। স্ট্যালিনগ্রাডে লক্ষ-লক্ষ সৈন্যের প্রাণহানি এবং হিরোশিমা-নাগাসাকিতে যথাক্রমে লিটল বয়, ফ্যাটম্যান আনবিক বোমা নিক্ষেপের মাধ্যমে বিশ্ব প্রত্যক্ষ করেছে মৃত্যুর তান্ডবলীলা। আনবিক বোমা নিক্ষেপের পাশবিকতা ও এর ধ্বংসযজ্ঞ বিশ্বমানবতাকে থমকে দিয়েছিল। আজও জাপানিরা সেই রাসায়নিক ক্ষত বয়ে বেড়াচ্ছে। পারমাণবিক বোমা নিক্ষেপের মাধ্যমে আমেরিকা তার ক্ষমতা প্রদর্শনপূর্বক বৈশ্বিক একক পরাশক্তিতে পরিণত হয় এবং এ বোমার ধ্বংসলীলা পৃথিবীর মানুষকে আতকে ফেলে দেয়। এর আগে কোনো অস্ত্রে একসাথে এত ধ্বংসযজ্ঞ হয়নি যা পারমাণবিক বোমার মাধ্যমে ঘটেছে। এটি মানবসভ্যতা বিলীন করতে সক্ষম। তাই পারমাণবিক বোমা নিক্ষেপ মানব সভ্যতা ধ্বংসের প্রথম পদক্ষেপ।"
        }
      ]
    },
    {
      "number": "7",
      "uddipok": "",
      "tag": "AHC 24",
      "sub_questions": [
        {
          "label": "ক",
          "question": "VC (ভিসি) সরকার কোন দেশে গড়ে উঠে?",
          "explanation": "'VC' ভিচি সরকার দ্বিতীয় বিশ্বযুদ্ধকালীন সময়ে ফ্রান্সে গড়ে ওঠে।"
        },
        {
          "label": "খ",
          "question": "’টেনিস কোর্টের শপথ\" বলতে কী বোঝ?",
          "explanation": "ফ্রান্সে সমাজের তৃতীয় শ্রেণির সদস্যরা এস্টেট জেনারেলের অধিবেশনে অংশগ্রহণ থেকে বঞ্চিত হয়ে পার্শ্ববর্তী একটি টেনিস কোর্টে মিলিত হয়ে শপথগ্রহণ করেন। ১৭৮৯ সালের ২০ জুন গৃহীত এ শপথ Tennis Court Oath নামে সুপরিচিত। 'টেনিস কোর্ট শপথ'-এ বলা হয়, ফ্রান্সের জন্য একটি নতুন সংবিধান প্রণীত না হওয়া পর্যন্ত তৃতীয় শ্রেণির ঘোষিত জাতীয় সভা বলবৎ থাকবে। যেখানে এ সভা বসবে সেখানেই তা বৈধ বলে গণ্য হবে।"
        },
        {
          "label": "গ",
          "question": "উদ্দীপকে ”ক ” চিহ্নিত স্থান তোমার পঠিত কোন সংগঠনকে নির্দেশ করে? উত্ত সংগঠনের গঠন লেখো।",
          "explanation": "উদ্দীপকে ’ক’ চিহ্নিত স্থান জাতিসংঘের নিরাপত্তা পরিষদকে নির্দেশ করে। বিশ্বের সব স্বাধীন দেশ নিয়ে জাতিসংঘ গঠিত। প্রতিষ্ঠাকালে এর সদস্য সংখ্যা ৫১ থাকলেও বর্তমানে ১৯৩টি স্বাধীন দেশ এর সদস্য। মোট ৬টি পৃথক সংস্থার সমন্বয়ে জাতিসংঘ গড়ে ওঠে। এগুলো হলো- ১. সাধারণ পরিষদ, ২. নিরাপত্তা পরিষদ, ৩. অর্থনৈতিক ও সামাজিক পরিষদ, ৪. অছি পরিষদ, ৫. আন্তর্জাতিক বিচারালয় এবং ৬. সচিবালয়। জাতিসংঘের সদস্যভুক্ত প্রতিটি দেশের ৫ জন করে প্রতিনিধির সমন্বয়ে সাধারণ পরিষদ গঠিত। তবে প্রতিটি দেশের ভোট একটি করে। জাতিসংঘের মূল নির্বাহী ক্ষমতার অধিকারী নিরাপত্তা পরিষদ। শুরুতে ৫টি স্থায়ী সদস্য (যুক্তরাষ্ট্র, যুক্তরাজ্য, ফ্রান্স, রাশিয়া ও চীন) ও ৬টি অস্থায়ী সদস্য নিয়ে নিরাপত্তা পরিষদ গঠিত হলেও বর্তমানে ৫ স্থায়ী সদস্য এবং ১০ অস্থায়ী সদস্য মিলে ১৫ সদস্য বিশিষ্ট নিরাপত্তা পরিষদ গঠিত হচ্ছে। এছাড়া ৫৪ সদস্য বিশিষ্ট অর্থনৈতিক ও সামাজিক পরিষদ প্রতিবছর দুইবার অধিবেশনে মিলিত হয়ে এর কার্যক্রম পরিচালনা করছে। ১৯৪৫ সালে লীগ অব নেশন্সের ১১টি দেশের দায়িত্ব নিয়ে অছি পরিষদ কার্যক্রম শুরু করলেও বর্তমানে এর কার্যক্রম নেই বললেই চলে। জাতিসংঘের প্রধান বিচার বিভাগীয় সংস্থা হিসেবে কাজ করছে আন্তর্জাতিক আদালত। প্রাত্যহিক দাপ্তরিক কাজকর্ম পরিচালনার জন্য মার্কিন যুক্তরাষ্ট্রের নিউইয়র্ক শহরের ইস্টার নদীর তীরে জাতিসংঘের সদর দপ্তর স্থাপন করা হয়েছে। একজন মহাসচিব ও সাংগঠনিক কর্মীদের নিয়ে এ দপ্তর গঠিত। নিরাপত্তা পরিষদের সদস্য রাষ্ট্রগুলো হলো দ্বিতীয় বিশ্বযুদ্ধে বিজয়ী ৫টি শক্তিশালী দেশ। উদ্দীপকের ছকটিতে এ পাঁচটি দেশ ও একটি সংগঠনের ইঙ্গিত দেওয়া হয়েছে। অর্থাৎ উদ্দীপকের ক চিহ্নিত স্থানটি আমার পঠিত সংগঠন জাতিসংঘের নিরাপত্তা পরিষদকে নির্দেশ করে। নিরাপত্তা পরিষদ ভেটো ক্ষমতাসম্পন্ন এবং জাতিসংঘের সবচেয়ে গুরুত্বপূর্ণ সিদ্ধান্তসমূহ নিরাপত্তা পরিষদ নিয়ে থাকে।"
        },
        {
          "label": "ঘ",
          "question": "বিশ্বশান্তি প্রতিষ্ঠায় উত্ত সংগঠন কীভাবে কাজ করে।",
          "explanation": "বিভিন্ন নির্বাহী ক্ষমতা প্রয়োগের মাধ্যমে বিশ্ব শান্তি প্রতিষ্ঠায় উত্ত সংগঠন তথা নিরাপত্তা পরিষদ কাজ করে থাকে। দ্বিতীয় বিশ্বযুদ্ধের বিভীষিকার পর বিশ্ব শান্তি ও নিরাপত্তা রক্ষায় গঠিত জাতিসংঘ মূলত কয়েকটি অঙ্গ সংগঠনের সম্মিলিত রূপ। এগুলোর মধ্যে নির্বাহী ক্ষমতার অধিকারী হলো নিরাপত্তা পরিষদ। বিশ্বশান্তি রক্ষার প্রাথমিক ও প্রধান দায়িত্ব এই পরিষদের। কাজের পরিধি ও গুরুত্ব বিবেচনায় নিরাপত্তা পরিষদকে তাই জাতিসংঘের মেরুদণ্ড বা যূৎপিণ্ড বলা হয়। নিরাপত্তা পরিষদের কর্মকাণ্ডের মাধ্যমেই জাতিসংঘ নিজেকে অত্যাধিক ক্ষমতাসম্পূর্ণ সম্পন্ন সংস্থায় পরিণত করেছে; যেমন- ক, শান্তিভা, ভীতি প্রদর্শন এবং আগ্রাসনের বিরুদ্ধে ব্যবস্থা গ্রহণের ক্ষমতা, খ. আন্তর্জাতিক শান্তি ও নিরাপত্তা রক্ষা, গ. আঞ্চলিক বন্দোবস্তবিষয়ক ক্ষমতা, ঘ. অছি বিষয়ক ক্ষমতা, ঙ, নতুন সদস্য গ্রহণ বিষয়ক ক্ষমতা, চ. সদস্য বহিষ্কার বিষয়ক ক্ষমতা, ছ. নির্বাচনমূলক ক্ষমতা, জ, মিলিটারি স্টাফ কমিটি গঠন। এছাড়াও নিরাপত্তা পরিষদের সদস্যগণ ভেটো ক্ষমতার অধিকারী। জাতিসংঘ পরিচালনার সবচেয়ে বেশি অর্থও দিয়ে থাকে এ রাষ্ট্রগুলো। এভাবে নিজেদের বিভিন্ন ক্ষমতা প্রয়োগের মাধ্যমে নিরাপত্তা পরিষদ বিশ্বশান্তি প্রতিষ্ঠায় ভূমিকা রাখে।"
        }
      ]
    },
    {
      "number": "8",
      "uddipok": "আটলান্টিক সনদ-১৯৪১, ওয়াশিংটন সম্মেলন-১৯৪২, মস্কো সম্মেলন-১৯৪৩, তেহরান সম্মেলন-১৯৪৩ ডাম্বারটন ওকস সম্মেলন-১৯৪৪, ইয়ান্টা সম্মেলন-১৯৪৪ সানফ্রান্সিসকো সম্মেলন-১৯৪৫ । ‘?’",
      "tag": "AHC 24",
      "sub_questions": [
        {
          "label": "ক",
          "question": "বার্লিন কোন দেশের রাজধানী?",
          "explanation": "বার্লিন জার্মানির রাজধানী।"
        },
        {
          "label": "খ",
          "question": "'Cold War' বলতে কী বোঝ?",
          "explanation": "স্নায়ুযুদ্ধ বা Cold War এমন এক প্রকার যুদ্ধাবস্থাকে নির্দেশ করে যা যুদ্ধও নয় আবার যুদ্ধের অনুপস্থিতি বা শান্তিও নয়। দ্বিতীয় বিশ্বযুদ্ধ পরবর্তী সময়ে দুটি পরাশক্তি দেশ মার্কিন যুক্তরাষ্ট্র ও সোভিয়েত ইউনিয়ন পারস্পরিক ছন্মে লিপ্ত হয়। এ দুটি দেশের আদর্শিক স্বন্দ্বকে কেন্দ্র করে ইউরোপের রাষ্ট্রগুলোও দুটি শিবিরে যোগ দেয়। বিভিন্ন ইস্যুতে এ দুই পরাশক্তি বিরোধিতা অব্যাহত রাখলে যুদ্ধের উত্তাপ ছড়ালেও তারা সযত্নে যুদ্ধ এড়িয়ে চলে। এরূপ যুদ্ধ যুদ্ধ অবস্থাই চায়ুযুদ্ধ বলে পরিচিত।"
        },
        {
          "label": "গ",
          "question": "উদ্দীপকে উল্লিখিত ’?’ চিহ্নিত স্থানে তোমার পঠিত কোন আন্তর্জাতিক সংগঠনের মিল পাওয়া যায়। উক্ত সংগঠনের গঠন ও উদ্দেশ্য লেখো।",
          "explanation": "উদ্দীপকে উল্লিখিত ‘?’ চিহ্নিত স্থানে আমার পঠিত আন্তর্জাতিক সংগঠন জাতিসংঘের মিল পাওয়া যায়। উদ্দীপকে বিভিন্ন সনদ ও সালের কথা বলা হয়েছে। যেমন- আটলান্টিক সনদ, ওয়াশিংটন সম্মেলন, মস্কো সম্মেলন ইত্যাদি। এসব সম্মেলনের মাধ্যমে মূলত আন্তর্জাতিক সংগঠন জাতিসংঘের উদ্ভব হয়েছিল। দ্বিতীয় বিশ্বযুদ্ধের ধ্বংসযজ্ঞ প্রত্যক্ষ করে পৃথিবীবাসী শঙ্কিত হলে বিভিন্ন শক্তিশালী রাষ্ট্রের নেতাগণ বিশ্বে স্থায়ী শান্তি প্রতিষ্ঠা ও রাষ্ট্রসমূহের মধ্যে সমস্যাসমূহের শান্তিপূর্ণ মীমাংসার উদ্দেশ্যে এ সংগঠন গঠন করেন। পৃথিবীতে স্থায়ী শান্তি স্থাপনের প্রচেষ্টা হিসেবে সামরিক, রাজনৈতিক ও কূটনৈতিক উদ্যোগের ফসল হলো জাতিসংঘ। যুদ্ধকালীন মিত্রশক্তির রাষ্ট্রনেতারা তাদের আলোচনা বৈঠকে ও ঘোষণাগুলোতে কতগুলো নীতি গ্রহণ করেছিলেন। এ সম্মেলনগুলোতে শুধু সমরনীতি বিষয়ক সিদ্ধান্ত হয়নি। এতে কতকগুলো রাজনৈতিক ও কূটনৈতিক সিদ্ধান্ত গৃহীত হয়েছিল। এ বিশ্ব নেতাদের মধ্যে অগ্রণী ভূমিকা পালন করেছিলেন ব্রিটেনের প্রধানমন্ত্রী উইনস্টন চার্চিল, আমেরিকার প্রেসিডেন্ট ফ্রাঙ্কলিন ডি, বুজভেল্ট এবং রাশিয়ার প্রেসিডেন্ট জোসেফ স্ট্যালিন। এ সকল নেত্রা ছাড়াও অন্য বিশ্বনেতারা জাতিসংঘ গঠনের জন্য আহ্বান করেছেন লন্ডন ঘোষণা, আটলান্টিক সনদ প্রভৃতি। তারা মিলিত হয়েছেন কাসাব্লাংকা সম্মেলন ও ডাম্বারটন ওক্স সম্মেলনে। যার ফলে ১৯৪৫ সালের ২৪ অক্টোবর ৫১টি রাষ্ট্রের প্রতিনিধিদের এক মহাসম্মেলনের মধ্য দিয়ে বিশ্ব ইতিহাসের সর্বশ্রেষ্ঠ সংগঠন জাতিসংঘ প্রতিষ্ঠা লাভ করে। বস্তুত বিশ্ব নেতৃবৃন্দের চার বছরের নিরলস প্রচেষ্টার ফসল হলো জাতিসংঘ।"
        },
        {
          "label": "ঘ",
          "question": "বিশ্বশান্তি প্রতিষ্ঠায় উক্ত সংগঠন কতটুকু সফল বলে তুমি মনে, কর? আলোচনা করো।",
          "explanation": "নিম্নের অনুরূপ: উক্ত সংগঠন তথা জাতিসংঘের কর্মকাণ্ড কমবেশি সফল হয়েছে অর্থাৎ মোটের ওপর একে সফল বলা যেতে পারে। যেসব মহান আদর্শকে সামনে রেখে জাতিসংঘের যাত্রা শুরু হয়েছিল, তার সব বাস্তবায়িত না হলেও অনেক ক্ষেত্রেই এর ভূমিকা ইতিবাচক বলে প্রমাণিত হয়েছে। বিশ্ব শান্তি রক্ষায় তথা বিশ্ব মানবতার উন্নয়ন ও কল্যাণে উল্লেখযোগ্য অবদান রেখেছে জাতিসংঘ। শান্তিরক্ষা মিশনের মাধ্যমে জাতিসংঘ বিশ্বে শান্তি ও শৃঙ্খলা স্থাপনে সক্রিয় ও প্রশংসনীয় ভূমিকা পালন করে আসছে। এর মধ্যে আরব- ইসরাইল যুদ্ধ, কোরীয় সংকট, ভিয়েতনাম যুদ্ধ, লেবানন সংকট, বলকান যুদ্ধ এসব বড় সংঘাত নিরসনে জাতিসংঘের গুরুত্বপূর্ণ অবদান লক্ষণীয়। সাম্প্রতিক সময়ে আফ্রিকার বিভিন্ন 'দেশে গোষ্ঠীগত স্বন্দ্বজনিত সহিংসতা বন্ধে বিশ্বসংস্থা যথাসাধ্য চেষ্টা করেছে। এছাড়া জাতিসংঘ মানবাধিকার ও আন্তর্জাতিক আইন প্রতিষ্ঠা, শরণার্থী সমস্যার সমাধান কার্যক্রম, পরিবেশ সংরক্ষণ কার্যক্রম, নারীর অধিকার রক্ষা, শ্রমিক অধিকার সংরক্ষণ, মাদকদ্রব্যের অপব্যবহার ও চোরাচালান রোধ, পরমাণু অস্ত্র বিস্তার রোধসহ অনেক ক্ষেত্রে গুরুত্বপূর্ণ অবদান রেখে চলছে। ১৯৪৫ সালে প্রতিষ্ঠার পর থেকে দুই পরাশক্তি যুক্তরাষ্ট্র ও রাশিয়ার দ্বন্দ্ব, নিরাপত্তা পরিষদের ভেটো ক্ষমতা, আর্থিক বিষয়ে পরাশক্তিদের ওপর বেশি নির্ভরশীলতা ও আমলাতন্ত্রসহ বিভিন্ন কারণে জাতিসংঘ অনেক ক্ষেত্রে কার্যকর ভূমিকা রাখতে ব্যর্থ হয়েছে। তবুও সার্বিকভাবে দেখলে বলা যেতে পারে, জাতিসংঘের কর্মকাণ্ড কমবেশি সফল হয়েছে।"
        }
      ]
    },
    {
      "number": "9",
      "uddipok": "ভারত ও পাকিস্তান পারমাণবিক শক্তিধর দুটি রাষ্ট্র। কাশ্মীরকে কেন্দ্র করে দেশ দুটোর মধ্যে বিরাজ করছে চরম বৈরিতা যা বর্তমানে জাতিগত বৈরিতায় রূপ নিয়েছে। চলছে অস্ত্র তৈরির প্রতিযোগিতা ও সামরিক মহড়া। আন্তর্জাতিক অজ্ঞানে যেকোনো কার্যক্রম তাদের এই বৈরিতা ফুটে উঠে। দু'দেশের সেনাবাহিনী পরস্পর বিরোধী অবস্থান নিলেও সাম্প্রতিক তেমন কোনো যুদ্ধে জড়িয়ে পড়েনি।",
      "tag": "AHC 24",
      "sub_questions": [
        {
          "label": "ক",
          "question": "কত সালে রাশিয়ায় বলশেভিক বিপ্লব সংঘটিত হয়?",
          "explanation": "১৯১৭ সালে রাশিয়ায় বলশেভিক বিপ্লব সংঘটিত হয়।"
        },
        {
          "label": "খ",
          "question": "আঁতাত বলতে কী বোঝ?",
          "explanation": "দাঁতাত (Detente) একটি ফরাসি শব্দ। এর অর্থ হলো উত্তেজনা প্রশমন। ১৯৭০-এর দশকে বিভিন্ন আন্তর্জাতিক ঘটনাকে কেন্দ্র করে ঠান্ডা লড়াই ক্রমশ স্তিমিত হয়ে পড়ে। আন্তর্জাতিক ইতিহাসে এই পর্বটি দাঁতাত নামে পরিচিত। স্নায়ুযুদ্ধোত্তর যুগে পরিবর্তিত পরিস্থিতির প্রেক্ষিতে যুক্তরাষ্ট্র ও সোভিয়েত রাশিয়া পরস্পর বিরোধী প্রতিযোগিতা ও শত্রুতামূলক মনোভাব পরিহার করে শান্তিপূর্ণ সহাবস্থান নীতি গ্রহণ করে। এ শান্তিপূর্ণ সহাবস্থানকে মার্কিন যুক্তরাষ্ট্র দাঁতাত বলে অভিহিত করে। স্নায়ুযুদ্ধের অবসান প্রক্রিয়ায় দাঁতাত সর্বাপেক্ষা গুরুত্বপূর্ণ ভূমিকা পালন করেছিল।"
        },
        {
          "label": "গ",
          "question": "উদ্দীপকে বর্ণিত বিষয়ের সাথে তোমার পঠিত দ্বিতীয় বিশ্বযুদ্ধ পরবর্তী কোন ঘটনার মিল পাওয়া যায়? ব্যাখ্যা করো।",
          "explanation": "নিম্নের অনুরূপ: উদ্দীপকের ঘটনার সাথে আমার পাঠ্যবইয়ে পড়া সোভিয়েত ইউনিয়ন (সাবেক) ও মার্কিন যুক্তরাষ্ট্রের মধ্যকার দীর্ঘদিনের স্নায়ুযুদ্ধের মিল রয়েছে। স্নায়ুযুদ্ধ এমন এক প্রকার যুদ্ধাবস্থাকে নির্দেশ করে যা প্রত্যক্ষ যুদ্ধও নয়, আবার শান্তিও নয়। দ্বিতীয় বিশ্বযুদ্ধ পরবর্তী সময়ে মার্কিন যুক্তরাষ্ট্র ও সোভিয়েত ইউনিয়ন বিশ্বের দুই প্রধান পরাশক্তি হিসেবে আবির্ভূত হয়। আদর্শগতভাবে এ দুটি রাষ্ট্র ছিল সম্পূর্ণ বিপরীতমুখী। মার্কিন যুক্তরাষ্ট্র ছিল পুঁজিবাদী ব্যবস্থার সমর্থক এবং সোভিয়েত ইউনিয়ন ছিল সমাজতান্ত্রিক আদর্শে বিশ্বাসী। নিজেদের আদর্শের শ্রেষ্ঠত্বের দাবি ও অন্যান্য দেশে তা ছড়িয়ে দেওয়া নিয়ে দেশ দুটির মধ্যে চরম দ্বন্দ্ব চলতে থাকে। বিভিন্ন আন্তর্জাতিক ইস্যুতে এ দুই পরাশক্তি পরস্পরের বিরোধিতা করতে থাকে। এর ফলে প্রায় প্রতি মুহূর্তে যুদ্ধের উত্তাপ ছড়ায়। কিন্তু বিপুলসংখ্যক বিধ্বংসী অস্ত্রের অধিকারী উভয় দেশই সযত্নে যুদ্ধ এড়িয়ে চলে। গত শতকের নব্বই দশকের শুরু পর্যন্ত যুক্তরাষ্ট্র ও সোভিয়েত ইউনিয়নের মধ্যে এরকম যুদ্ধ যুদ্ধ পরিস্থিতিকেই স্নায়ুযুদ্ধ বা Cold War বলে অভিহিত করা হয়। উদ্দীপকে দেখা যায়, কাশ্মীর সীমান্তের সমস্যা নিয়ে ভারত ও পাকিস্তানের মধ্যে তীব্র উত্তেজনা দেখা দেয়। দু'টি দেশের সরকার উত্তপ্ত বাক্য বিনিময় করে। দেশ দু'টির উদ্বিগ্ন জনগণ যুদ্ধের আশঙ্কায় সময় কাটায়। তবে দেশগুলোর সেনাবাহিনী সামরিক মহড়া দিলেও শেষ পর্যন্ত যুদ্ধ হয়নি। দ্বিতীয় বিশ্বযুদ্ধের পর মার্কিন যুক্তরাষ্ট্র ও সোভিয়েত ইউনিয়নের মধ্যকার স্নায়ুযুদ্ধকালীন দ্বন্দ্বের ক্ষেত্রেও অনুরূপ বিষয় লক্ষ করা যায়। সুতরাং উদ্দীপকে বর্ণিত ঘটনাটি স্নায়ুযুদ্ধের নির্দেশক।"
        },
        {
          "label": "ঘ",
          "question": "উক্ত ঘটনা কীভাবে বিশ্বকে পরস্পর বিরোধী শিবিরে বিভক্ত করে? আলোচনা করো।",
          "explanation": "নিম্নের অনুরূপ: উক্ত বিষয়টি অর্থাৎ স্নায়ুযুদ্ধ সমগ্র বিশ্বকে দু'টি পৃথক শিবিরে বিভক্ত করে'- উক্তিটি যথার্থ বলে আমি মনে করি। দ্বিতীয় বিশ্বযুদ্ধের পর পুরনো বিশ্বব্যবস্থা বদলে গিয়ে মার্কিন যুক্তরাষ্ট্র ও সোভিয়েত ইউনিয়ন দুই শীর্ষ পরাশক্তি হিসেবে আবির্ভূত হয়। যুক্তরাষ্ট্র ছিল পুঁজিবাদী অর্থনৈতিক ব্যবস্থার সমর্থক এবং সোভিয়েত ইউনিয়ন ছিল সমাজতান্ত্রিক ব্যবস্থার অনুসারী। ফলে দেশ দু'টির মধ্যে আদর্শগত দ্বন্দ্ব দেখা দেয়। মার্কিন যুক্তরাষ্ট্র ও সোভিয়েত ইউনিয়নের মধ্যকার আদর্শিক দ্বন্দ্বকে কেন্দ্র করে প্রায় গোটা বিশ্ব পরস্পরবিরোধী দু'টি শিবিরে বিভক্ত হয়ে যায়। এতে ইউরোপের অন্যান্য রাষ্ট্রগুলোও যোগ দেয়। বিভিন্ন আন্তর্জাতিক ইস্যুতে দেশ দু'টি পরম্পর বিরোধী অবস্থান নিতে থাকে। দীর্ঘ স্নায়ুযুদ্ধের সময়ে কিউবা, ভিয়েতনাম, কোরিয়া ও ইউরোপ নিয়ে প্রভাব বিস্তারের প্রতিযোগিতায় লিপ্ত হয় যুক্তরাষ্ট্র ও সোভিয়েত ইউনিয়ন। এমনকি আমাদের মুক্তিযুদ্ধে ও এর প্রভাব লক্ষ করা যায়। দুই বিপরীত শিবিরে বিভক্ত বিশ্বে সোভিয়েত ইউনিয়ন ও মার্কিন যুক্তরাষ্ট্র নিজ নিজ বলয়ভুক্ত দেশগুলোকে প্রচুর আর্থিক, সামরিক, কূটনৈতিক সহায়তা দিয়েছিল। ১৯৯১ সালে সোভিয়েত ইউনিয়ন ভেঙে যাওয়ার মাধ্যমে এ স্নায়ুযুদ্ধের অবসান ঘটে। উপরের আলোচনা থেকে বলা যায়, স্নায়ুযুদ্ধ সমগ্র বিশ্বকে দু'টি বিপরীত শিবিরে বিভক্ত করেছিল- উক্তিটি যথার্থ।"
        }
      ]
    },
    {
      "number": "10",
      "uddipok": "রহমতপুর ও মিরপুর দুটো পাশাপাশি গ্রাম। ধনসম্পদে পরিপূর্ণ হওয়ায় এ গ্রাম দুটোর মধ্যে বিরোধ লেগে থাকত। এ বিরোধকে কেন্দ্র করে পার্শ্ববর্তী গ্রামগুলোও দুটি শিবিরে বিভক্ত হয়। কিন্তু বিভিন্ন কারণের প্রেক্ষিতে মিরপুর গ্রাম ভেঙ্গে গেলে রহমতপুর গ্রাম অপ্রতিহত ক্ষমতার অধিকারী হয়। তাকে বাধা দেওয়ার মত কোন শক্তি থাকে না।",
      "tag": "AHC 24",
      "sub_questions": [
        {
          "label": "ক",
          "question": "কত সালে কোরিয়া যুদ্ধ শুরু হয়?",
          "explanation": "১৯৫০ সালে কোরিয়া যুদ্ধ শুরু হয়।"
        },
        {
          "label": "খ",
          "question": "বার্লিন অবরোধ বলতে কী বোঝ?",
          "explanation": "স্নায়ুযুদ্ধকালীন সোভিয়েত ইউনিয়ন পশ্চিম জার্মানির সাথে বালিনের যোগাযোগ বন্ধ করে দিলে যে অবরোধ সৃষ্টি হয় তাকেই বার্লিন অবরোধ বলে। স্নায়ুযুদ্ধকালীন জার্মানি দু অংশে বিভক্ত হলে ১৯৪৮ সালে রাশিয়া বা সোভিয়েত সরকার হঠাৎ পশ্চিম বার্লিনের সাথে সংযোগকারী সড়কপথ, রেলপথ এবং খালের ওপর দিয়ে পশ্চিম জার্মানির অধিবাসীদের যোগাযোগ বন্ধ করে দেয়। এর ফলে পশ্চিম বার্লিনের ২ মিলিয়ন মানুষ সংকটে পরে। দীর্ঘ ১১ মাস এ অবরোধ অব্যাহত ছিল। পশ্চিম বার্লিনের ওপর সোভিয়েত সরকারের এ অবরোধকেই বার্লিন অবরোধ বলে।"
        },
        {
          "label": "গ",
          "question": "উদ্দীপকে বর্ণিত মিরপুর গ্রামের সাথে তোমার পঠিত কোন দেশের মির্ল রয়েছে? উক্ত দেশের পতন আলোচনা করো।",
          "explanation": "উদ্দীপকে বর্ণিত মিরপুর গ্রামের সাথে আমার পঠিত রাশিয়া বা ভূতপূর্ব সোভিয়েত ইউনিয়নের মিল রয়েছে। উদ্দীপকে দেখা যায়, রহমতপুর ও মিরপুর দুটি সম্পদশালী বিরোধী গ্রামের বিরোধকে কেন্দ্র করে পার্শ্ববর্তী গ্রামগুলোও দুটি শিবিরে বিভক্ত হয়। কিন্তু বিভিন্ন কারণে মিরপুর গ্রাম ভেঙে যায়। মিরপুর গ্রামের এ পরিস্থিতির সাথে আমার পঠিত স্নায়ুযুদ্ধকালীন রাশিয়ার মিল রয়েছে। দ্বিতীয় বিশ্বযুদ্ধপরবর্তী সময়ে দুটি পরাশক্তির উত্থান ঘটে। এ দুটি পরাশক্তি হলো মার্কিন যুক্তরাষ্ট্র ও সোভিয়েত ইউনিয়ন (রাশিয়ার পূর্বসূরি)। আদর্শগতভাবে এ দুটি রাষ্ট্র ছিল সম্পূর্ণ বিপরীতধর্মী। মার্কিন যুক্তরাষ্ট্র ছিল পুঁজিবাদী আদর্শের অনুসারী। অপরদিকে, সোভিয়েত ইউনিয়ন ছিল পুঁজিবাদের শত্রু সমাজতন্ত্রের সূতিকাগার। ১৯১৭ সালে রুশ সমাজতান্ত্রিক বিপ্লবের পথ ধরে সোভিয়েত ইউনিয়নে সমাজতান্ত্রিক রাষ্ট্র গঠিত হয়। সোভিয়েত ইউনিয়ন যুক্তরাষ্ট্রের গণতন্ত্রকে আদৌ গণতন্ত্র বলে স্বীকার করত না। কারণ তাদরে মতে, এ পুঁজিবাদী গণতন্ত্র হলো ধনীদের যন্ত্র এবং জনগণের গণতন্ত্রের বিরুদ্ধে আক্রমণ। একইভাবে মার্কিন যুক্তরাষ্ট্র আবার সাম্যবাদকে দোষারোপ করে। রাশিয়ার সমাজতান্ত্রিক আদর্শের সম্প্রসারণকে যুক্তরাষ্ট্র নিজের জাতীয় নিরাপত্তার জন্য হুমকিস্বরূপ মনে করত। ফলে উদ্ভব হয় স্নায়ুযুদ্ধের। স্নায়ুযুদ্ধের ফলাফল হচ্ছে সোভিয়েত ইউনিয়নের পতন। সোভিয়েত ইউনিয়নের ভারসাম্যহীন প্রতিরক্ষা নীতি, অতি কেন্দ্রিকতা, সমজতন্ত্রের কিছু মৌলিক সমস্যা এবং পশ্চিমাদের তুলনায় দুর্বল নীতি ও কৌশল প্রভৃতির কারণে দেশটির ভাজান অবশ্যম্ভাবী হয়ে ওঠে এবং ১৮৮৯-৯০ সময়কালে সোভিয়েত ইউনিয়ন ভেঙে ১৫টি রাষ্ট্রের উদ্ভব ঘটে।"
        },
        {
          "label": "ঘ",
          "question": "উক্ত রাষ্ট্রের পতন কীভাবে দ্বি-মেরু কেন্দ্রিক বিশ্ব ব্যবস্থা থেকে এক মেরু কেন্দ্রিক বিশ্ব ব্যবস্থায় রূপান্তরে ভূমিকা রাখে? বর্ণনা করো।",
          "explanation": "উক্ত রাষ্ট্র অর্থাৎ সোভিয়েত ইউনিয়নের পতন দ্বি-মেরু কেন্দ্রিক বিশ্ব ব্যবস্থা থেকে এক মেরু কেন্দ্রিক বিশ্ব ব্যবস্থায় রূপান্তরে ভূমিকা রাখে। দ্বিতীয় বিশ্বযুদ্ধের পূর্বেই মার্কিন যুক্তরাষ্ট্র এবং সোভিয়েত ইউনিয়ন আদর্শগত কারণে পরস্পর প্রতিপক্ষে পরিণত হয়। মার্কিন যুক্তরাষ্ট্র একটি পুঁজিবাদী রাষ্ট্র। অপরদিকে, পুঁজিবাদকে উৎখাত করে রুশ বিপ্লবের মাধ্যমেই সোভিয়েত ইউনিয়নের উত্থান ঘটেছিল। দ্বিতীয় বিশ্বযুদ্ধোত্তরকালে সোভিয়েত কমিউনিস্ট পার্টির সাধারণ সম্পাদক যোসেফ স্ট্যালিন কর্তৃক পূর্ব ইউরোপের প্রতি গৃহীত রুশনীতি এবং এর প্রতিক্রিয়ায় মার্কিন প্রেসিডেন্ট হ্যারি এস. ট্রুম্যান কর্তৃক 'ট্রুম্যান ডকট্রিন' ঘোষণা করা হলে স্নায়ুযুদ্ধ তীব্র আকার ধারণ করে। পরবর্তীতে ইউরোপে সমাজতন্ত্রের বিস্তার রোধে মার্কিন পররাষ্ট্র সচিব জর্জ মার্শাল তার 'মার্শাল পরিকল্পনা' প্রকাশ করেন। মার্শাল পরিকল্পনার বিরুদ্ধে সর্বাপেক্ষা মারাত্মক পদক্ষেপ হিসেবে সোভিয়েত ইউনিয়ন বার্লিন অবরোধ করলে মার্কিন যুক্তরাষ্ট্র ও এর মিত্ররা চিন্তিত হয়ে পড়ে। সোভিয়েত আগ্রাসন থেকে ইউরোপীয় দেশগুলোকে রক্ষা করার জন্য মার্কিন যুক্তরাষ্ট্র তার ইউরোপীয় মিত্রদের নিয়ে NATO জোট গঠন করে। এর প্রতিক্রিয়ায় কমিউনিস্ট দেশগুলো সোভিয়েত রাশিয়ার নেতৃত্বে Warsaw নামক সামরিক জোট গঠন করে। এভাবে স্নায়ুযুদ্ধ চরম পর্যায়ে উপনীত হয় এবং বিশ্বব্যাপী আতজক ও উত্তেজনাপূর্ণ অবস্থার সৃষ্টি হয়। এহেন পরিস্থিতির অবসান ঘটে ১৯৯১ সালে সোভিয়েত ইউনিয়নের পতনের মধ্য দিয়ে। সোভিয়েতের পতনের ফলে মার্কিন যুক্তরাষ্ট্রকে মোকাবিলা করার জন্য কার্যত কোনো আদর্শ, দেশ বা সংস্থার অস্তিত্ব ছিল না। ফলে বিশ্ব দ্বি-মেরু রাজনৈতিক পরাশক্তি বলয়ের বিভক্তি থেকে এক পরাশক্তি বলয়ের রাজনৈতিক বিশ্বব্যবস্থায় প্রবেশ করে।"
        }
      ]
    },
    {
      "number": "11",
      "uddipok": "দেশ যখন অভ্যন্তরীণ সংকটে আবদ্ধ অর্থনৈতিকভাবে পর্যুদস্ত, আন্তর্জাতিক ক্ষেত্রে কোণঠাসা তখন মি. 'ক' রাষ্ট্র ক্ষমতায় অধিষ্ঠিত হন। কিন্তু তার গৃহীত নীতি দেশের সংকট মোকাবেলায় ব্যর্থ হয়। দেশটি ভেঙ্গে ১৫টি নতুন রাষ্ট্রে পরিণত হয়।",
      "tag": "AHC 24",
      "sub_questions": [
        {
          "label": "ক",
          "question": "জাতিসংঘের সদর দপ্তর কোথায় অবস্থিত?",
          "explanation": "জাতিসংঘের সদর দপ্তর যুক্তরাষ্ট্রের নিউইয়র্ক শহরে অবস্থিত।"
        },
        {
          "label": "খ",
          "question": "'ট্রুম্যান ডক্ট্রিন' বলতে কী বোঝ?",
          "explanation": "পূর্ব ইউরোপীয় দেশসমূহে সাম্যবাদ প্রতিষ্ঠিত হলে এর প্রসার রোধে ১৯৪৭ সালের ১২ মার্চ প্রেসিডেন্ট ট্রুম্যান তার 'ট্রিম্যান ডকট্রিন' কংগ্রেসের সামনে উপস্থাপন করেন। কংগ্রেসে তিনি বলেন, 'মার্কিন পররাষ্ট্রনীতির উদ্দেশ্য হলো এমন একটি আন্তর্জাতিক পরিবেশ তৈরি করা, যার ফলে সব জাতি স্বাধীনভাবে বল প্রয়োগ ছাড়াই বসবাস করতে পারবে।"
        },
        {
          "label": "গ",
          "question": "মি. 'ক' এর সাথে তোমার পঠিত কোন বুশ রাষ্ট্রনায়কের মিল পাওয়া যায়? উত্ত রাষ্ট্রনায়কের গৃহীত নীতি লেখো।",
          "explanation": "মিস্টার 'ক' এর সাথে আমার পঠিত বুশ রাষ্ট্রনায়ক মিখাইল গর্বাচেভের মিল পাওয়া যায়। মিখাইল গর্বাচেভ সোভিয়েত ইউনিয়নের পরিবর্তনের জন্য গ্লাসনস্ত এবং পেরেস্ত্রোইকা নীতি গ্রহণ করেন। গ্লাসনস্ত নীতির ফলে সেখানকার জনগণ খোলামেলা আলোচনা ও মত প্রকাশের সুযোগ পায়। আর সোভিয়েত ইউনিয়নে সংস্কার পরিচালনার জন্য পেরেস্ত্রোইকা নামে 'অপর এক কর্মসূচিও গর্বাচেভ শুরু করেন। এ নীতি দুটির আলোকে সোভিয়েত ইউনিয়নে ব্যাপক সংস্কার কার্য হয়। লোকজন খোলাখুলিভাবে কমিউনিস্ট শাসনের সমালোচনা করার সুযোগ পায়। সোভিয়েত ইউনিয়নে সমাজতন্ত্রে পূর্ববর্তী শাসকগণের দুর্নীতি, সমাজব্যবস্থার অবক্ষয়, সমাজতন্ত্রের বিকৃতি ইত্যাদি তিনি প্রত্যক্ষ করে 'গ্লাসনস্ত' (উদারনীতি) ও 'পেরেস্ত্রোইকা' (পুনর্গঠন) কর্মসূচি গ্রহণ করেন। যদিও তার গৃহীত কর্মসূচি সোভিয়েত ইউনিয়নের ভাঙন ঠেকাতে অসমর্থ হয়। উদ্দীপকের মিস্টার 'ক' এর ক্ষেত্রেও দেখা যায়। দেশের এক সংকটের মুহূর্তে মিস্টার 'ক' ক্ষমতায় অধিষ্ঠিত হন এবং বিভিন্ন নীতি গ্রহণ করেন, যা তার দেশের সংকট মোকাবিলায় ব্যর্থ হয়, অর্থাৎ মিস্টার 'ক' সোভিয়েত নেতা মিখাইল গর্বাচেভের প্রতিনিধিত্ব করছে যিনি দুটি নীতি গ্রহণ করেছিলেন।"
        },
        {
          "label": "ঘ",
          "question": "স্নায়ুযুদ্ধের অবসানে উক্ত রাষ্ট্রনায়কের ভূমিকা মূল্যায়ন করো।",
          "explanation": "স্নায়ুযুদ্ধের অবসানে উক্ত রাষ্ট্রনায়ক তথা মিখাইল গর্বাচেভের ভূমিকা অপরিসীম। কোনো পরিস্থিতিই বিশ্বে চিরস্থায়িত্ব লাভ করে না। সময়ের পরিক্রমায় নিয়মের অধীনেই স্নায়ুযুদ্ধের অবসান ঘটে। স্নায়ুযুদ্ধের অবসানে যার অবদান অবিস্মরণীয় তিনি হলেন মিখাইল গর্বাচেভ। মিখাইল গর্বাচেভ ১৯৮৭ খ্রিস্টাব্দে সোভিয়েত ইউনিয়নের ক্ষমতা লাভ করে স্থবির অর্থনীতি, শাসক দলের অভ্যন্তরে দুর্নীতি, সোভিয়েত সমাজব্যবস্থার অবক্ষয়, সমাজতন্ত্রের বিকৃতি, স্নায়ুযুদ্ধের ভয়াবহ রূপ প্রভৃতি লক্ষ করেন। গর্বাচেভ এ সমস্যা মোকাবিলার জন্য 'গ্লাসনস্ত' (উদারনীতি) ও 'পেরেস্ত্রোইকা' (পুনর্গঠন) কর্মসূচি গ্রহণ করেন। তার কর্মসূচি পশ্চিমা বিশ্বে সমাদৃত হলে স্নায়ুযুদ্ধের আবহ স্বয়ংক্রিয়ভাবে কমতে শুরু করে। ১৯৯১ সালের জুন মাসে গর্বাচেভ অভ্যন্তরীণ সংস্কার ও পররাষ্ট্রনীতির কৌশলগত পরিবর্তনের মাধ্যমে পশ্চিমা বিশ্বকে জানান যে, সোভিয়েত ইউনিয়ন পশ্চিমের প্রতি সহযোগিতার হাত প্রসারিত করতে আগ্রহী। এ সময় তাকে লন্ডনে অনুষ্ঠিত বৃহৎ সাতটি শিল্পোন্নত দেশের শীর্ষ সম্মেলনে অংশগ্রহণের আমন্ত্রণ জানানো হয়। এভাবে গর্বাচেভ পশ্চিমা বিশ্বের সাথে চিরাচরিত কমিউনিস্টদের সংঘাতের নীতি পরিবর্তন করে স্নায়ুযুদ্ধের অবসানে সহায়তা করেন, যার চূড়ান্ত পদক্ষেপ হিসেবে মিখাইল গর্বাচেভ ১৯৮৯ সালের ৩ ডিসেম্বর মার্কিন প্রেসিডেন্ট জর্জ বুশের সাথে মালটায় অনুষ্ঠিত এক শীর্ষ বৈঠকে স্নায়ুযুদ্ধ অবসানের সরকারি ঘোষণা দেন। পরিশেষে বলা যায়, এত কম সময়ের ইতিহাসে কোনো ব্যক্তির অবদান মূল্যায়ন করা প্রায় অসম্ভব হলেও একথা বলা যায় যে, মিথাইল গর্বাচেভের মতো গণতন্ত্রমনা শাসক যদি সোভিয়েত ইউনিয়নের ক্ষমতায় না আসতেন তাহলে এখনও য়তো বিশ্ববাসী স্নায়ুযুদ্ধের অকল্পনীয় আতঙ্কের মধ্যে বাস করত।"
        }
      ]
    }
  ]
}