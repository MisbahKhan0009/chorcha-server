{
  "title": "ময়মনসিংহ, দিনাজপুর বোর্ড ২০২৫",
  "subtitle": "ইতিহাস (11)",
  "questions": [
    {
      "number": "1",
      "uddipok": "বাংলাদেশের স্বাধীনতা যুদ্ধে বুদ্ধিজীবী, শিল্পী, সাহিত্যিকদের অবদান কম নয়। এদেশের বুদ্ধিজীরীরা তাদের লেখনীর মাধ্যমে বিশ্ব জনমতকে মুক্তিযুদ্ধের পক্ষে সংগঠিত করেন।",
      "tag": "MB, DIN.B 25",
      "sub_questions": [
        {
          "label": "ক",
          "question": "ফরাসি বিপ্লবের মূলমন্ত্র কী?",
          "explanation": "ফরাসি বিপ্লবের মূলমন্ত্র ছিল সাম্য, মৈত্রী ও স্বাধীনতা"
        },
        {
          "label": "খ",
          "question": "ফরাসি বিপ্লবে তৃতীয় সম্প্রদায়ের পরিচয় দাও।",
          "explanation": "ফ্রান্সের সামাজিক স্তরবিন্যাসে তৃতীয় অবস্থানে ছিল 'Third Estate' এর আওতাভুক্ত জনগণ। যাজক অভিজাত ছাড়া সবাই ছিল তৃতীয় শ্রেণির অন্তর্ভুক্ত। ফরাসি বিপ্লবের প্রাক্কালে ফ্রান্সের জনসংখ্যা ছিল ২৫ মিলিয়ন বা আড়াই কোটি। এর শতকরা ৯৬ ভাগই ছিল তৃতীয় শ্রেণির অন্তর্ভুক্ত। এরা ছিল শিল্পোৎপাদক, ব্যবসায়ী, আইনজীবী, চিকিৎসক, শিক্ষক, শিল্পী, গ্রন্থাগার, সাংবাদিক, কৃষক প্রমুখ। তৃতীয় শ্রেণির জনগণ সব ধরনের সুযোগ-সুবিধা থেকে বঞ্চিত ছিল। অথচ এরাই ছিল রাষ্ট্রের স্তম্ভ"
        },
        {
          "label": "গ",
          "question": "উদ্দীপকে বুদ্ধিজীবীদের ভূমিকার সাথে পাঠ্যবইয়ের কোন শ্রেণির ভূমিকার সাদৃশ্য রয়েছে? ব্যাখ্যা করো।",
          "explanation": "উদ্দীপকে বুদ্ধিজীবীদের ভূমিকার সাথে পাঠ্যবইয়ের ফরাসি বিপ্লবে দার্শনিক শ্রেণির ভূমিকার সাদৃশ্য রয়েছে। ফরাসি বিপ্লবে দার্শনিকরা প্রত্যক্ষভাবে অংশগ্রহণ না করলেও এ বিপ্লবের মনস্তাত্ত্বিক ও তাত্ত্বিক পটভূমি তৈরিতে ব্যাপক ভূমিকা রেখেছেন। আঠারো শতকের ফরাসি দার্শনিকদের রচনা ফ্রান্সে যুক্তিবাদী দৃষ্টিভঙ্গি গঠনে বিশেষ ভূমিকা রেখেছিল। তারা মানুষের চিন্তা-চেতনায় নতুন ভাবধারা সৃষ্টি করেন। দার্শনিকরা রাজার স্বগীয় অধিকার তত্ত্বকে যুক্তির দ্বারা আক্রমণ করে এই অভিমত প্রচার করেন যে, 'রাজার ক্ষমতা বা কর্তৃত্বের উৎস স্রষ্টা নন, জনগণের ইচ্ছা'। তারা আরও প্রচার করেন যে, 'প্রকৃতির নিয়মে অধিকারের সাথে কর্তব্যও থাকে। সুতরাং রাজা শুধু অধিকার ভোগ করতে পারেন না, তাকে কর্তব্যও পালন করতে হবে'। এদের মধ্যে উল্লেখযোগ্য দার্শনিক ছিলেন মন্টেস্কু, ভলতেয়ার, রুশো প্রমুখ। তারা তাদের লেখনীর মাধ্যমে সমাজে বিদ্যমান অসঙ্গতিগুলো তুলে ধরেছিলেন। উদ্দীপকের বর্ণনায় দেখা যায়, বাংলাদেশের স্বাধীনতা যুদ্ধে বুদ্ধিজীবী, শিল্পী, সাহিত্যিকদের অবদান কম নয়। এদেশের বুদ্ধিজীবীরা তাদের লেখনীর মাধ্যমে বিশ্ব জনমতকে মুক্তিযুদ্ধের পক্ষে সংঘটিত করেন। ফরাসি বিপ্লবে জনমত গঠনে দার্শনিকদের অনরূপ ভূমিকার প্রতিফলন দেখা যায়। তাই বলা যায়,উদ্দীপকে বুদ্ধিজীবীদের ভূমিকার সাথে পাঠ্যবইয়ের ফরাসি বিপ্লবে দার্শনিক শ্রেণির ভূমিকার সাদৃশ্য রয়েছে।"
        },
        {
          "label": "ঘ",
          "question": "উক্ত শ্রেণির ভূমিকাই মুখ্য ছিল- মতামত দাও।",
          "explanation": "উক্ত শ্রেণির তথা ফরাসি বিপ্লবে দার্শনিক শ্রেণির ভূমিকাই মুখ্য ছিল- উক্তিটি যথার্থ। ফরাসি বিপ্লবে দেশটির দার্শনিকদের অবদান অপরিসীম। তারা বিপ্লবে সরাসরি অংশগ্রহণ করেননি বটে, কিন্তু এর মনস্তাত্ত্বিক ও তাত্ত্বিক পটভূমি তৈরিতে ব্যাপক ভূমিকা রাখেন। ফরাসি বিপ্লবের অনেক আগে থেকেই দার্শনিকদের জ্ঞানচর্চা মধ্যযুগীয় ভাবধারায় সীমাবদ্ধতাকে অতিক্রম করে একটি আধুনিক সমাজব্যবস্থা গড়ে তোলার জন্য দেশবাসীকে উজ্জীবিত করতে থাকে। ফরাসি সমাজে তাদের চিন্তাধারা ব্যাপক প্রভাব ফেলে। • এ দার্শনিকরাই মধ্যযুগীয় রাজতন্ত্র পরিত্যাগ করে আধুনিক সাম্য, মৈত্রী ও স্বাধীনতার চেতনায় গণতান্ত্রিক রাষ্ট্রব্যবস্থা গড়ে তোলার ক্ষেত্রে যুক্তি তুলে ধরেন। তাদের মধ্যে উল্লেখযোগ্য ছিলেন মহামতি ভলতেয়ার, মন্টেস্কু, জ্য জ্যাক রুশো প্রমুখ। মন্টেস্কু তার 'The Persian Letters' নামের ব্যঙ্গাত্মক লেখনীর মাধ্যমে ফরাসি সমাজের শ্রেণিবৈষম্যের প্রতি কটাক্ষ করেন এবং 'The Spirit of Laws' গ্রন্থে সরকারের তিনটি বিভাগের মধ্যে ক্ষমতার বিভাজনের সমালোচনা করেন। এসব লেখা সমকালীন বিপ্লবীদের মনে গভীর চিন্তার প্রভাব বিস্তার করে। ফ্রান্সের দার্শনিক ভলতেয়ার প্রচলিত রাষ্ট্র, সমাজ ও ধর্মনীতির বিরুদ্ধে জনমত সৃষ্টি করে বিপ্লবের পথকে প্রশস্ত করেন। এছাড়া দার্শনিক জ্য জ্যাক রুশো তার বিখ্যাত 'The Social Contract' গ্রন্থে 'জনগণই সার্বভৌম ক্ষমতার অধিকারী'-এ মতবাদ প্রচার করলে বিপ্লব অবশ্যম্ভাবী হয়ে ওঠে। উপরের আলোচনার পরিপ্রেক্ষিতে বলা যায়, ফরাসি বিপ্লবে দার্শনিকদের ভূমিকা মুখ্য ছিল। তাদের ভূমিকাই ফরাসি বিপ্লবকে অনিবার্য করে তুলেছিল।"
        }
      ]
    },
    {
      "number": "2",
      "uddipok": "কাঠালবাড়ীয়া উপজেলা চেয়ারম্যান করিম শেখ একজন অলস ও অকর্মণ্য ব্যক্তি। চেয়ারম্যান। পত্নী, আত্মীয়স্বজন ও অভিজাত বর্গের রিলাসী জীবনযাপনে উপজেলার সাধারণ জনগণ অতিষ্ঠ। এ অবস্থার প্রতিকারের জন্য উপজেলার সাধারণ জনগোষ্ঠী ব্যাপক আন্দোলনে অংশগ্রহণ করলে করিম শেখের পতন হয়।",
      "tag": "MB, DIN.B 25",
      "sub_questions": [
        {
          "label": "ক",
          "question": "প্রলেতারিয়েত অর্থ কী?",
          "explanation": "প্রলেতারিয়েত অর্থ ভূমিহীন বাসর্বহারা।"
        },
        {
          "label": "খ",
          "question": "জারতন্ত্র বলতে কী বোঝ?",
          "explanation": "বলশেভিক বিপ্লবের আগে রাশিয়ায় বিদ্যমান স্বৈরাচারী রাজতান্ত্রিক শাসনব্যবস্থাকে জারতন্ত্র বলা হয়। আঠারো শতকে রাশিয়ায় স্বৈরাচারী রাজতন্ত্রের শাসন চালু ছিল। তখন রাষ্ট্রের শাসককে জার বলা হতো। এসব শাসকেরা স্বেচ্ছাচারী ছিলেন। তারা অভিজাতদের অনুকূলে নীতি নির্ধারণ এবং আইন প্রণয়ন করতেন। রাশিয়ায় প্রচলিত এস্বৈরাচারমূলক শাসনব্যবস্থাই জারতন্ত্র নামে পরিচিত।"
        },
        {
          "label": "গ",
          "question": "উদ্দীপকের করিম শেখ তোমার পাঠ্যবইয়ের কোন ব্যক্তিকে ইঙ্গিত করে? ব্যাখ্যা দাও।",
          "explanation": "উদ্দীপকের করিম শেখ আমার পাঠ্যবইয়ের ফ্রান্সের রাজা ষোড়শ লুইকে ইঙ্গিত করে। ষোড়শ লুই ফ্রান্সের বুরবোঁ রাজবংশেরস্বৈরাচারী রাজা ছিলেন। তিনি অলস, ইন্দ্রিয়পরায়ণ ও ব্যক্তিত্বহীন ছিলেন। তিনি ছিলেন চরম স্বৈরাচারী শাসক। তিনি একাধারে শাসক, বিচারক ও আইন প্রণেতা ছিলেন। তখনকার অনেক রাজার মতোই ষোড়শ লুই বিশ্বাস করতেন স্বয়ং ঈশ্বর রাজাকে নিযুক্ত করেছেন। এজন্য তিনি তার কাজের জন্য ঈশ্বর ছাড়া আর কারও কাছে দায়ী নন। ষোড়শ লুইয়ের রাজত্বকালে ফ্রান্সের অর্থনৈতিক অবস্থা ছিল শোচনীয়। এর পেছনে অন্যতম কারণ ছিল সরকারি অপব্যয় ও রাজপরিবারের সীমাহীন অমিতব্যয়িতা। গুডউইনের মতে,ভার্সাই রাজসভায় কর্মচারীর সংখ্যা ছিল ১৮ হাজার। এর মধ্যে ১৬ হাজার কর্মচারী ছিল শুধু রাজপ্রসাদে কর্মরত। রানির খাস চাকরের সংখ্যা ছিল ৫০০। 'রানি প্রতিনিয়ত বিভিন্ন ভোজসভার আয়োজন করতেন। তিনি পোশাকের জন্য অকাতরে অর্থ ব্যয় করতেন। রাজপরিবারের এরূপ অমিতব্যয়িতার জন্য ফরাসি সরকার ঋণভারে জর্জরিত হয়ে পড়ে। এরূপ অবস্থার প্রেক্ষাপটে সাম্য, মৈত্রী ও স্বাধীনতার বাণী নিয়ে ফরাসি বিপ্লব সংঘটিত হয় এবং স্বেচ্ছাচারী শাসক ষোড়শ লুইয়ের পতন ঘটে। উদ্দীপকে দেখা যায়, কাঠালবাড়ীয়া উপজেলা চেয়্যারমান করিম শেখ একজন অলস ও অকর্মণ্য ব্যক্তি। চেয়ারম্যান পত্নী, আত্মীয়স্বজন ও অভিজাত বর্গের বিলাসী জীবন-যাপনে উপজেলার সাধারণ জনগণ অতিষ্ঠ। এ অবস্থার প্রতিকারের জন্য উপজেলার সাধারণ জনগোষ্ঠী ব্যাপক আন্দোলনে অংশগ্রহণ করলে করিম শেখের পতন হয়, যা উপরে আলোচিত ষোড়শ লুইয়ের কর্মকাণ্ডের সাথে সাদৃশ্যপূর্ণ। তাই বলা যায়, উদ্দীপকের করিম শেখ পাঠ্যবইয়ের রাজ়া ষোড়শ' লুইকে ইঙ্গিত করে।"
        },
        {
          "label": "ঘ",
          "question": "উক্ত ব্যক্তির কার্যক্রমসমূহ পাঠ্যপুস্তকের আলোকে বিশ্লেষণ করো।",
          "explanation": "উক্ত ব্যক্তি তথা রাজা ষোড়শ লুইয়ের কার্যক্রমসমূহ ফরাসি বিপ্লবের ক্ষেত্র তৈরিতে ভূমিকা রেখেছিল। ১৭৭৪ সালে বুরবোঁ বংশীয় শেষ রাজা ষোড়শ লুই যখন ক্ষমতা গ্রহণ করেন তখন ফ্রান্সে বিপ্লবের ক্ষেত্র প্রস্তুত হয়েই ছিল। কারণ ইতোমধ্যে ঈশ্বর প্রদত্ত ক্ষমতা প্রাপ্তির (Divine Power) ওপর নির্ভর করে ফ্রান্সকে স্বৈরাচারী রাজতন্ত্রে পরিণত করা হয়েছিল। এমন প্ররিস্থিতিতে রাজতন্ত্রকে টিকিয়ে রাখতে প্রয়োজন ছিল অত্যন্ত বিচক্ষণ ও দক্ষ শাসক। কিন্তু স্বেচ্ছাচারী ষোড়শ লুইয়ের মধ্যে এমন বিচক্ষণতা না থাকায় তার অসংলগ্ন কর্মকাণ্ড ফ্রান্সে বিপ্লবের সূচনা করে। রাজা ষোড়শ লুই তার আত্মজীবনীতে উল্লেখ করেন, 'রাজারা হচ্ছেন সর্বময় প্রভু, প্রজাদের সব কিছুর ওপর কর্তৃত্ব করার সব প্রাকৃতিক অধিকার তার রয়েছে।' তার এমন মন্তব্যে প্রতীয়মান হয় যে তিনি অত্যন্ত স্বৈরাচারী মনোভাবাপন্ন শাসক ছিলেন। পূর্ববর্তী রাজাদের বিলাসিতার কারণে ফ্রান্সের অর্থনীতি ভঙ্গুর হয়ে পড়েছিল। ক্ষমতায় আরোহণ করে ষোড়শ লুই রাজকোষ প্রায় শূন্য দেখতে পান। কিন্তু অর্থ সংকট নিরসনে তিনি তার মন্ত্রী টুর্গোর যুক্তিযুক্ত সংস্কার প্রস্তাব প্রত্যাখ্যানের মাধ্যমে সবচেয়ে' বড় ভুলটি করেন। উপরন্তু অভিজাত সম্প্রদায়ের ক্রমবর্ধমান ক্ষমতাকে নিয়ন্ত্রণ করতে না পারা, এবং কর বিষয়ক প্রস্তাব অভিজাত পার্লামেন্টের বিরোধিতার সম্মুখীন হওয়া ছিল তার জন্য অসম্মানজনক। এর পরেও ক্ষমতার ভারসাম্য রক্ষা করে স্টেটস জেনারেলের অধিবেশন নির্বিঘ্নে আয়োজন করতে পারলে বিপ্লর ঠেকানো সম্ভব হতো। কিন্তু অবিচক্ষণ রাজা স্টেটস জেনারেলের অধিবেশনে প্রটোকল বা রাজকীয় আদব-কায়দা প্রথা নিয়ে কড়াকড়ি আরোপ করলে তৃতীয় শ্রেণির নির্বাচিত প্রতিনিধিরা অপমানবোধ করেন। পরবর্তীতে নানা ঘটনার প্রেক্ষিতে রাজা তৃতীয় শ্রেণির প্রতিনিধিদের অধিবেশনে ঢুকতে না দেয়ার সিদ্ধান্ত নেন। এর ফলস্বরূপ তৃতীয় শ্রেণি কর্তৃক টেনিস কোর্ট শপথ ও পরবর্তীতে অধিবেশন কক্ষের নিয়ন্ত্রণ নেয়ার মাধ্যমে ফরাসিবিপ্লবের সূচনা হয়। উপরের আলোচনা শেষে বলা 'যায়, রাজা ষোড়শ লুইয়ের কর্মকাণ্ডের ফলেই ফ্রান্সে বিপ্লবের সূচনা হয়েছিল।"
        }
      ]
    },
    {
      "number": "3",
      "uddipok": "জনাব 'ক' একজন বিশ্ববিজয়ী সমরনেতা। প্রায় এক দশকের শাসনামলে তিনি রাজ্য বিস্তার, শাসন সংস্কার, সামরিক বিজয়সহ নানা ক্ষেত্রে 'অসামান্য সাফল্যের পরিচয় দেন। কিন্তু কতিপয় ভুল সিদ্ধান্ত ও প্রবল উচ্চাকাঙ্ক্ষার জন্য তাকে পরাজয়ের গ্লানি নিয়ে উৎখাত হতে হয়।",
      "tag": "MB, DIN.B 25",
      "sub_questions": [
        {
          "label": "ক",
          "question": "কমিউনিস্ট মেনিফেস্টো কে প্রবর্তন করেন?",
          "explanation": "কার্ল মার্কস ও ফ্রেডরিক এঙ্গেলস কমিউনিস্ট মেনিফেস্টো প্রবর্তন করেন।"
        },
        {
          "label": "খ",
          "question": "বিপ্লবী বিচারালয় বলতে কী বোঝ?",
          "explanation": "বিপ্লবী বিচারালয় হলো বিপ্লববিরোধী ব্যক্তিদের বিচারের জন্য এক বিশেষ আদালত। ফ্রান্সের জ্যাকোবিন দলের নেতা রোবসপিয়ারের নেতৃত্বে গঠিত জননিরাপত্তা কমিটি ১৭৯৩ সালের ৬ জুলাই থেকে ১৭৯৪ সালের ২৭ জুলাই পর্যন্ত রাষ্ট্রের কর্তৃত্ব গ্রহণ করে ত্রাসের রাজত্ব পরিচালনা করেছিল। এই জননিরাপত্তা কমিটি বেশকিছু সন্ত্রাসমূলক ব্যবস্থা গ্রহণ করেছিল। এর মধ্যে উল্লেখযোগ্য হলো বিপ্লবী বিচারালয় গঠন করে অভিযুক্ত ব্যক্তির দ্রুত বিচার করা। এ সময় শিরশ্ছেদ করার যন্ত্র গিলোটিনে দণ্ডিত অপরাধীদের মৃত্যুদণ্ড কার্যকর করা হতো।"
        },
        {
          "label": "গ",
          "question": "উদ্দীপকের 'ক' এর সাথে তোমার পাঠ্যবইয়ের কোন শাসকের মিল পাওয়া যায়? ব্যাখ্যা করো।",
          "explanation": "উদ্দীপকের'ক' এর সাথে আমার পাঠ্যবইয়ের শাসক নেপোলিয়ন বোনাপার্টের মিল পাওয়া যায়। আধুনিক ফ্রান্সের ভিত্তি স্থাপনকারী নেপোলিয়ন বোনাপার্ট একজন চিত্তাকর্ষক সমরনেতা ও রাষ্ট্রনায়ক ছিলেন। তিনি সামান্য সৈনিক থেকে যোগ্যতাবলে ধাপে ধাপে ফ্রান্সের সম্রাটের আসনে নিজেকে প্রতিষ্ঠিত করেন। ফ্রান্সকে অর্থনৈতিক,,রাজনৈতিক, সামাজিক ও সামরিকভাবে শক্তিশালী রাষ্ট্রে পরিণত করার ক্ষেত্রে তার মেধা, প্রজ্ঞা ও রাষ্ট্রনায়কোচিত প্রতিভা ছিল বিস্ময়কর। নেপোলিয়ন পৃথিবীব্যাপী সাম্রাজ্য বিস্তারের লক্ষ্যে প্রুশিয়া, ডেনমার্ক, সুইডেন, পর্তুগাল, অস্ট্রিয়া ও স্পেনে অভিযান পরিচালনা করে এ দেশগুলোতে ফ্রান্সের আধিপত্য প্রতিষ্ঠা করেন। এছাড়া আফ্রিকা মহাদেশের অনেক অঞ্চল তিনি নিজ সাম্রাজ্যভুক্ত করতে সক্ষম হন। শাসক হিসেবেও তিনি অত্যন্ত দক্ষতার পরিচয় দিয়েছেন। প্রশাসন, অর্থনীতি, আইন, শিক্ষা, ধর্ম ও সমাজ সংস্কারের পাশাপাশি নানাবিধ জনহিতকর কাজ সম্পাদনের মাধ্যমে নেপোলিয়ন ফ্রান্সকে একটি আধুনিক রাষ্ট্রে পরিণত করেন। তবে কতিপয় ভুল সিদ্ধান্ত ও প্রবল উচ্চাকাঙ্ক্ষা যেমন: অতিমাত্রায় রাজ্য বিস্তার ও যুদ্ধবিগ্রহের মাধ্যমে ইউরোপে আধিপত্য বিস্তারের চেষ্টা এবং ইংল্যান্ডের বিরুদ্ধে তার প্রবর্তিত মহাদেশীয় ব্যবস্থা তার পতনকে অনিবার্য করে তোলে। উদ্দীপকে দেখা যায়, জনাব 'ক' একজন বিশ্ববিজয়ী সমরনেতা। প্রায় এক দশকের শাসনামলে তিনি রাজ্য বিস্তার, শাসন সংস্কার, সামরিক বিজয়সহ নানা ক্ষেত্রে অসামান্য সাফল্যের পরিচয় দেন। কিন্তু কতিপয় ভুল সিদ্ধান্ত ও প্রবল উচ্চাকাঙ্ক্ষার জন্য তাকে পরাজয়ের গ্লানি নিয়ে উৎখাত হতে হয়, যা উপরে আলোচিত শাসক নেপোলিয়ন বোনাপার্টের সাথে সাদৃশ্যপূর্ণ। তাই বলা যায়, উদ্দীপকের 'ক' এর সাথে আমার পাঠ্যবইয়ের শাসক নেপোলিয়ন বোনাপার্টের মিল পাওয়া যায়।"
        },
        {
          "label": "ঘ",
          "question": "উক্ত শাসকের উন্নয়নমূলক কর্মকাণ্ড তোমার পাঠ্যবইয়ের আলোকে বর্ণনা করো।",
          "explanation": "উক্ত শাসকের তথা নেপোলিয়ন বোনাপার্টের উন্নয়নমূলক কর্মকাণ্ড ফ্রান্সের আধুনিকায়নে গুরুত্বপূর্ণ ভূমিকা পালন করেছিল। ১৭৯৯ সালে ক্ষমতাগ্রহণের পর নেপোলিয়ন বোনাপার্ট ফ্রান্সে অর্থনৈতিক, প্রশাসনিক, ধর্মীয়,শিক্ষামূলক; সামাজিক নানামুখী সংস্কার সাধন করেন। সরকারের নিয়ন্ত্রণ বাড়াতে তিনি শক্তিশালী কেন্দ্রীয় শাসনের প্রবর্তন করেন। ডিক্রি জারি করে তিনি জাতীয় সেনাবাহিনী গঠন করেন। এছাড়া ফ্রান্সের অর্থব্যবস্থাকে নতুনভাবে গড়ে তোলেন। ১৮০০ সালে তিনি 'ব্যাংক অব ফ্রান্স' প্রতিষ্ঠা করেন। অডিট বিভাগকে যথাযথভাবে সরকারি ব্যয় তদারকির নির্দেশ দেন। এছাড়া স্টক এক্সচেঞ্জ স্থাপন করে ফটকা ব্যবসা নিয়ন্ত্রণ করেন। নেপোলিয়নের সবচেয়ে উল্লেখযোগ্য সংস্কার ছিল আইনবিধি প্রণয়ন। এর মাধ্যমে তিনি ফরাসি আইনগুলোকে সংকলন করেন। তিনি ফ্রান্সের গৃহীত জাতীয় গির্জানীতির সাথে পোপের দাবির সামঞ্জস্য বিধান করে ধর্মীয় সংস্কার করেন। এছাড়া ফ্রান্সের সর্বোচ্চ রাষ্ট্রীয় সম্মাননা 'লিজিয়ন অব অনার' নামের পুরস্কারের প্রবর্তক তিনি। এটি বেসামরিক নাগরিকদের দেয়া হতো। তাছাড়া প্যারিসে প্রথম 'ফায়ার বিগ্রেড' স্থাপন ও ৩টি বিশাল সমুদ্র বন্দর নির্মাণের কৃতিত্বও তার। উপরের আলোচনার ভিত্তিতে বলা যায়, ফ্রান্সের আধুনিকায়নে নেপোলিয়ন বোনাপার্ট নানা যুগান্তকারী সংস্কারমূলক পদক্ষেপ নিয়েছিলেন, যা তাকে দেশ তথা বিশ্বের ইতিহাসে চিরস্মরণীয় করে রেখেছে।"
        }
      ]
    },
    {
      "number": "4",
      "uddipok": "'ক' রাষ্ট্রের যুবরাজ ও তার স্ত্রী আততায়ীর হাতে নিহত হওয়ার ফলে একটি যুদ্ধ শুরু হয়। তবে একথা সত্য যে এটাই এ যুদ্ধের একমাত্র কারণ নয়'। অল্প সময়ের মধ্যে এ যুদ্ধে বহু রাষ্ট্র জড়িয়ে পড়ে।",
      "tag": "MB, DIN.B 25",
      "sub_questions": [
        {
          "label": "ক",
          "question": "প্রথম বিশ্বযুদ্ধে কত লোক মারা যায়?",
          "explanation": "প্রথম বিশ্বযুদ্ধে প্রায় ১ কোটি ২০ লক্ষ লোক মারা যায়।"
        },
        {
          "label": "খ",
          "question": "অক্ষশক্তি বলতে কী বোঝায়?",
          "explanation": "দ্বিতীয় বিশ্বযুদ্ধের প্রাক্কালে জার্মানি ও ইতালির মধ্যে পারস্পরিক সহযোগিতার চুক্তিতে গঠিত জোটই ইতিহাসে অক্ষশক্তি নামে খ্যাত। অক্ষশক্তি মূলত কমিউনিস্টবিরোধী চুক্তির মাধ্যমে গঠিত হলেও একে দ্বিতীয় বিশ্বযুদ্ধের মিত্রশক্তির বিরুদ্ধে গঠিত সামরিক জোটও বলা যেতে পারে। ১৯৩৭ সালে ইতালি এ শক্তিজোটে যোগ দেয়। তৎকালীন ইতালির উগ্রপন্থি রাজনৈতিক মতঘাদ ফ্যাসিবাদের জনক বেনিতো মুসোলিনী বলেছিলেন, 'এটি এমন একটি অক্ষ যার চারদিকে শান্তির জন্য অনুপ্রাণিত ইউরোপীয় শক্তিবর্গ সহযোগিতা করতে পারে'।"
        },
        {
          "label": "গ",
          "question": "উদ্দীপকে পাঠ্যবইয়ের কোন ঘটনার প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে পাঠ্যবইয়ের প্রথম বিশ্বযুদ্ধের প্রতি ইঙ্গিত করা হয়েছে। ১৯১৪ থেকে ১৯১৮ সাল পর্যন্ত চলা প্রথম বিশ্বযুদ্ধের ব্যাপ্তি, ধ্বংসযজ্ঞ ও হতাহতের সংখ্যা অতীতের সব যুদ্ধকে হার মানিয়েছিল। এ যুদ্ধের কারণগুলোর মধ্যে ছিল বিকাশমান পুঁজিবাদের দ্বন্দ্ব, উপনিবেশবাদ ও সাম্রাজ্যবাদের সংঘাত, সামরিক যুদ্ধ শিবিরে বিভক্ত বিশ্ব পরিস্থিতি ইত্যাদি। তবে অস্ট্রিয়ার যুবরাজ ফার্ডিনান্ড ও তার স্ত্রী সোফিয়ার হত্যাকাণ্ডের ফলে এ যুদ্ধের সূচনা হয়। ১৯১৪ সালের ২৮ জুন অস্ট্রিয়ার যুবরাজ ফার্ডিনান্ড সস্ত্রীক অস্ট্রো-হাঙ্গেরি শাসিত বসনিয়ার রাজধানী সারায়েভো ভ্রমণকালে সার্ব আততায়ীর হাতে নিহত হন। এ হত্যাকাণ্ডের জন্য অস্ট্রিয়া সার্বিয়াকে সম্পূর্ণ দায়ী করে '২৮ জুলাই দেশটির বিরুদ্ধে যুদ্ধ ঘোষণা করে। পূর্বে সম্পাদিত 'ত্রিশক্তি চুক্তি' অনুযায়ী জার্মানি অস্ট্রিয়াকে সমর্থন জানায়। অন্যদিকে ফ্রান্স ও রাশিয়া সার্বিয়াকে রক্ষার জন্য এগিয়ে যায়। পরে ইউরোপের অন্যান্য রাষ্ট্রও এ যুদ্ধে জড়িয়ে পড়ে। শুরু হয় ভয়াবহ প্রথম বিশ্বযুদ্ধ। উদ্দীপকে 'ক' রাষ্ট্রের যুবরাজ ও তার স্ত্রী আততায়ীর হাতে নিহত হওয়ার ফলে একটি যুদ্ধ শুরু হয়। তবে এটাই এ যুদ্ধের একমাত্র কারণ নয়। অল্প সময়ের মধ্যেই এ যুদ্ধে বহু রাষ্ট্র জড়িয়ে পড়ে। এই ঘটনা উপরে আলোচিত প্রথম বিশ্বযুদ্ধে সংঘটনের কারণের সাথে সাদৃশ্যপূর্ণ। তাই বলা যায়, উদ্দীপকে আমার পাঠ্যবইয়ের প্রথম বিশ্বযুদ্ধের প্রতি ইঙ্গিত করা হয়েছে।"
        },
        {
          "label": "ঘ",
          "question": "উক্ত ঘটনার প্রত্যক্ষ ফলাফল বিশ্লেষণ করো।",
          "explanation": "ক্ত ঘটনা অর্থাৎ প্রথম বিশ্বযুদ্ধের ফলাফল ছিল সুদূরপ্রসারী। প্রথম বিশ্বযুদ্ধের শুরুতে অক্ষশক্তি ও মিত্রশক্তি উভয় পক্ষই এর ভয়াবহতা উপলব্ধি করতে সক্ষম হয়নি। উভয় পক্ষই তাদের সাম্রাজ্যবাদী স্বার্থ চরিতার্থ করার উদ্দেশ্যে যুদ্ধ শুরু করে। বিশ্বব্যাপী বিস্তৃত এ মহাযুদ্ধ মানব সভ্যতায় সুদূরপ্রসারী প্রভাব ফেলেছিল। এ যুদ্ধ বিশ্বের জনসংখ্যা ও মানচিত্রের বিন্যাসে ব্যাপক পরিবর্তন আনে। অর্থনৈতিক ক্ষেত্রেও বিশ্বে নতুন মেরুকরণ ঘটে। জীবন ও জগৎ সম্পর্কে মানুষের ধ্যান-ধারণা বদলে যায়। প্রথম বিশ্বযুদ্ধের প্রত্যক্ষ ফলাফল ছিল অক্ষশক্তি হিসেবে পরিচিত জার্মানি, অস্ট্রিয়া ও হাঙ্গেরির মিত্রশক্তির কাছে পরাজয়। ১৯১৮ সালের ১১ নভেম্বর জার্মানি নিঃশর্ত যুদ্ধবিরতির মাধ্যমে ফ্রান্স, ব্রিটেন, মার্কিন যুক্তরাষ্ট্রের নেতৃত্বে মিত্রশক্তির কাছে আত্মসমর্পণ করে। ১৯১৯ সালের ২৮ জুন জার্মানি ফ্রান্সের ভার্সাই নগরীতে পরাজিত দেশ হিসেবে সন্ধিতে স্বাক্ষর করতে বাধ্য হয়। ফ্রান্স, ডেনমার্ক ও পোল্যান্ডকে তাদের প্রাপ্য অঞ্চল ও ক্ষতিপূরণ প্রদান করা হয়। জার্মানির উপনিবেশগুলো ব্রিটেন, ফ্রান্স ও বেলজিয়াম ভাগ করে নেয়। জার্মানিকে ১৩২ বিলিয়ন স্বর্ণমুদ্রা ক্ষতিপূরণ দিতে বাধ্য করা হয়। এর ৫২% ইংল্যান্ড, ২২% ফ্রান্স, ১০% ইতালি এবং বাকি অংশ অন্য মিত্রপক্ষীয় দেশগুলোকে ভাগ করে দেওয়া হয়। জার্মানির সেনাবাহিনী ভেঙে দেওয়া হয় এবং মানচিত্র পরিবর্তন করে ফেলা হয়। পরিশেষে বলা যায়, প্রথম বিশ্বযুদ্ধ ছিল এক বিশাল বৈশ্বিক সংঘাত। যা বিশ্বকে রাজনৈতিক, সামাজিক ও অর্থনৈতিক দিক থেকে “গভীরভাবে নাড়িয়ে দিয়েছিলো।"
        }
      ]
    },
    {
      "number": "5",
      "uddipok": "সোমপুর ইউনিয়নের দুটি পক্ষের মধ্যে সংঘর্ষে ব্যাপক ক্ষয়ক্ষতি ও হত্যাযজ্ঞ চলে। সংঘর্ষে উভয় পক্ষের ভূমিকা সমান থাকলেও সালিসে ইউনিয়ন পরিষদের চেয়ারম্যান একপক্ষকে দোষী সাব্যস্ত করে ক্ষতিপূরণের দায় চাপিয়ে দেয়'।",
      "tag": "MB, DIN.B 25",
      "sub_questions": [
        {
          "label": "ক",
          "question": "উড্রো উইলসন কোন দেশের প্রেসিডেন্ট ছিলেন?",
          "explanation": "উড্রো উইলসন মার্কিন যুক্তরাষ্ট্রের প্রেসিডেন্ট ছিলেন।"
        },
        {
          "label": "খ",
          "question": "কোড নেপোলিয়ন কী?",
          "explanation": "কোড নেপোলিয়ন বলতে নেপোলিয়নের উদ্যোগে গঠিত আইনজ্ঞ কমিটি কর্তৃক রচিত আইনবিধিকে বোঝায়। নেপোলিয়ন বোনাপার্টের শাসনামলের আগে ফ্রান্সে তেমন কোনো বিধিবদ্ধ আইন ছিল না। বিপ্লবের অন্যতম আদর্শ সামাজিক সাম্যের প্রতি দৃষ্টি রেখে আধুনিক ফরাসি সমাজ গঠনের লক্ষ্যে আইন প্রণয়ন করা অপরিহার্য হয়ে পড়ে। এ অবস্থায় নেপোলিয়ন দেশের বিশিষ্ট আইনজ্ঞদের নিয়ে একটি কমিটি গঠন করেন। এই কমিটি রোমান আইনসহ ফরাসি সমাজের বাস্তবতা বিশ্লেষণ করে যে আইনের দলিল রচনা করেন, তাই পরবর্তী সময়ে 'কোড নেপোলিয়ন' বা নেপোলিয়নের আইনবিধি নামে পরিচিত হয়।"
        },
        {
          "label": "গ",
          "question": "উদ্দীপকের ঘটনা তোমার পাঠ্যবইয়ের কোন ঘটনাকে ইঙ্গিত করে? ব্যাখ্যা করো।",
          "explanation": "উদ্দীপকের ঘটনা আমার পাঠ্যবইয়ের ভার্সাই সন্ধিকে ইঙ্গিত করে প্রথম বিশ্বযুদ্ধে জার্মানি পরাজিত হলে বিজয়ী বিশ্ব শক্তিজোট (ব্রিটেন, মার্কিন যুক্তরাষ্ট্র, ফ্রান্স, রাশিয়া) ফ্রান্সের ভার্সাই নগরীতে জার্মানির সাথে একটি চুক্তি স্বাক্ষর করে। ইউরোপের ইতিহাসে এটিই 'ভার্সাই সন্ধি'নামে পরিচিত। এ সন্ধিতে প্রথম বিশ্বযুদ্ধের জন্য জার্মানিকে এককভাবে দায়ী করে যুদ্ধের সব দায়-দায়িত্ব তাদের ওপর চাপানো হয়। এ চুক্তিতে যুদ্ধের ক্ষয়ক্ষতির মূল্য হিসেবে জার্মানির কাছ থেকে ক্ষতিপূরণ আদায়ের ব্যবস্থা করা হয়। বিজয়ী মিত্রশক্তির দেশগুলো জার্মানির কাছ থেকে স্বর্ণসহ বিভিন্ন মাধ্যমে পাঁচশত কোটি ডলার ক্ষতিপূরণ আদায় করে। পাশাপাশি জার্মানির কিছু খনিসমৃদ্ধ অঞ্চল ও গুরুত্বপূর্ণ বন্দর মিত্রশক্তি ভাগ করে নেয়। জার্মানির সামরিক শক্তিও খর্ব করা হয়। জার্মান জনগণের মধ্যে বিষয়টি ক্ষোভের জন্ম দেয়, যা উগ্র জাতীয়তাবাদী হিটলার পরে সাফল্যের সাথে নিজের স্বার্থে কাজে লাগান। জার্মানি পরবর্তীতে আবার দ্বিতীয় বিশ্বযুদ্ধের মতো ভয়াবহ ঘটনা অবশ্যম্ভাবী করে তোলে, যাতে প্রায় সমগ্র বিশ্ব জড়িয়ে পড়ে। উদ্দীপকেও অনুরূপ পরিস্থিতি বর্ণিত হয়েছে। উদ্দীপকে দেখা যায়, সোমপুর ইউনিয়নের দুটি পক্ষের মধ্যে সংঘর্ষে ব্যাপক ক্ষয়ক্ষতি ও হত্যাযজ্ঞ চলে। সংঘর্ষে উভয় পক্ষের ভূমিকা সমান থাকলেও সালিশে ইউনিয়ন পরিষদের চেয়ারম্যান একপক্ষকে দোষী সাব্যস্ত করে ক্ষতিপূরণের দায় চাপিয়ে দেয়। যা উপরে আলোচিত প্রথম বিশ্বযুদ্ধের পরবর্তী সময়ে জার্মানির সাদৃশ্যপূর্ণ। তাই বলা যায়, উদ্দীপকের ঘটনা আমার পাঠ্যবইয়ে ভার্সাই সন্ধিকে ইঙ্গিত করে।"
        },
        {
          "label": "ঘ",
          "question": "উক্ত ঘটনার ফলাফল পাঠ্যপুস্তকের আলোকে বিশ্লেষণ করো।",
          "explanation": "উক্ত ঘটনা তথা ভার্সাই সন্ধির প্রভাব ছিল সুদূরপ্রসারী। কেননা এ সন্ধির ত্রুটিসমূহ দ্বিতীয় বিশ্বযুদ্ধের পটভূমি রচনা করেছিল। ভার্সাই সন্ধি ছিল একটি ত্রুটিপূর্ণ সন্ধি। ইতিহাসবিদগণের মতে, এ সন্ধির মধ্যে দ্বিতীয় বিশ্বযুদ্ধের মূল কারণ নিহিত ছিল। ভার্সাই সন্ধি ছিল জার্মানির জন্য অপমানজনক। এর শর্তগুলো দেশটির জাতীয় ও রাষ্ট্রীয় মর্যাদার ওপর চরম আঘাত হানে। ভার্সাই সন্ধির মাধ্যমে মিত্রপক্ষ জার্মানির উপনিবেশগুলো কেড়ে নেয় এবং দেশটির ওপর বিশাল ক্ষতিপুরণের বোঝা চাপিয়ে দেওয়া হয়। বিজয়ী মিত্রশক্তির দেশগুলো জার্মানির কাছ থেকে স্বর্ণসহ বিভিন্ন মাধ্যমে ৫শ কোটি ডলার ক্ষতিপূরণ আদায় করে। পাশাপাশি জার্মানির কিছু খনিসমৃদ্ধ অঞ্চল ও গুরুত্বপূর্ণ বন্দর ভাগ করে নেয়। এতে এক সময়ের সামরিক ও অর্থনৈতিক পরাশক্তি জার্মানি আর্থিক দৈন্যের মধ্যে পড়ে। এ চুক্তির মাধ্যমে কার্যত সব দিক দিয়েই জার্মানিকে পঙ্গুকরে দেওয়া হয়। প্রথম বিশ্বযুদ্ধে পরাজয়ের গ্লানি গর্বিত জার্মান জাতির মনে এক অভূতপূর্ব আত্মচেতনা ও জাতীয়তাবোধের জন্ম দেয়। তারা ভার্সাই চুক্তির শর্ত মন থেকে মেনে নিতে পারেনি। এমন অবস্থার প্রেক্ষাপটেই জার্মানিতে নাৎসি দলের নেতৃত্বে উগ্র জাতীয়তাবাদ ও সমরবাদের সৃষ্টি হয়। নাৎসি আন্দোলন জার্মান জাতির মনে নতুন আশার সঞ্চার করে এবং এক নতুন পথের সন্ধান দেয়। এক পর্যায়ে উগ্রবাদী নাৎসি দলের নেতা হিটলার ক্ষমতায় অধিষ্ঠিত হয়ে জার্মানির আত্মনিয়ন্ত্রণের দাবি প্রতিষ্ঠার ঘোষণা দিলে দেশটির জনমনে যুদ্ধংদেহী মনোভাব প্রবল হয়ে ওঠে। এই পরিস্থিতি দ্বিতীয় বিশ্বযুদ্ধের মতো ভয়াবহ যুদ্ধ অবশ্যম্ভাবী করে তোলে। পরিশেষে বলা যায়, ভার্সাই সন্ধির প্রভাব ছিল সুদূরপ্রসারী। এ সন্ধির মধ্যেই দ্বিতীয় বিশ্বযুদ্ধের বীজ নিহিত ছিল। এ সন্ধির ব্যর্থতা বা ত্রুটিই পরবর্তী সময়ে বিশ্বকে দ্বিতীয় বিশ্বযুদ্ধের মতো মহাবিপর্যয়ের দিকে ঠেলে দিয়েছিল।"
        }
      ]
    },
    {
      "number": "6",
      "uddipok": "তারাপুর অঞ্চলের জনগণ সে এলাকার মাতব্বর, মেম্বারদের শোষণ-বৈষম্য ও নির্যাতনে অতিষ্ঠ হয়ে সশস্ত্র সংগ্রামের পথ বেছে নেয়। বৈষম্যহীন সমাজ প্রতিষ্ঠার লক্ষ্যে এ সংগ্রামে এলাকার অনেক লোক জীবন বিসর্জন দেয়। অবশেষে এলাকার নেতৃস্থানীয় ব্যক্তিবর্গের উদ্যোগে বৈষম্যহীন সমাজ প্রতিষ্ঠার লক্ষ্য অর্জিত হয়।",
      "tag": "MB, DIN.B 25",
      "sub_questions": [
        {
          "label": "ক",
          "question": "'Mein Kampf কে রচনা করেন?",
          "explanation": "'Mein Kampf রচনা করেন এডলফ হিটলার।"
        },
        {
          "label": "খ",
          "question": "ত্রিশক্তি আঁতাত কী?",
          "explanation": "ত্রিশক্তি আঁতাত ছিল ত্রিশক্তি জোট-এর হুমকি মোকাবিলায় গড়ে ওঠা ইউরোপীয় সামরিক জোট। ৩ নম্বর প্রশ্নের উত্তর ১৮৮২ সালে জার্মানি, ইতালি, অস্ট্রিয়া পারস্পরিক প্রতিরক্ষা সহায়তার জন্য সামরিক সাহায্য দানে চুক্তিবদ্ধ হয়। এর পরিপ্রেক্ষিতে ১৯০৫ সালে ইঙ্গ-ফরাসি চুক্তি এবং ১৯০৭ সালে ইংল্যান্ড ও রাশিয়ার মধ্যে মিত্রতা চুক্তি স্থাপিত হলে ইংল্যান্ড, ফ্রান্স ও রাশিয়া পরস্পর মৈত্রী বন্ধনে আবদ্ধ হয়, যা 'ত্রিশক্তি আঁতাত' নামে পরিচিত। ত্রিশক্তি আঁতাত ছিল মূলত ত্রিশক্তি জোটের প্রতিক্রিয়ায় গড়ে ওঠা একটি জোট।"
        },
        {
          "label": "গ",
          "question": "উদ্দীপকের সংগ্রামের সাথে তোমার পাঠ্যবইয়ের কোন সংগ্রামের মিল আছে? ব্যাখ্যা করো।",
          "explanation": "উদ্দীপকের সংগ্রামের সাথে আমার পাঠ্যবইয়ের বলশেভিক বিপ্লবের মিল রয়েছে। ১৯১৭ সালের বলশেভিক বিপ্লব ইতিহাসের এক যুগান্তকারী ঘটনা। এ বিপ্লব রাশিয়ার আর্থ-সামাজিক-রাজনৈতিক জীবনে এক বৈপ্লবিক পরিবর্তনের মধ্য দিয়ে নতুন যুগের সূচনা করে। রুশ বিপ্লবের আগে রাশিয়ার কৃষক-শ্রমিক শ্রেণি ছিল নির্যাতিত ও শোষিত। তাদের অর্থনৈতিক ও সামাজিক অবস্থা ছিল শোচনীয়। কৃষক ও শ্রমিক শ্রেণির মানুষের ন্যূনতম সামাজিক, রাজনৈতিক ও অর্থনৈতিক অধিকার ছিল না। কৃষক শ্রমিকরা জমিদার ও ধনীদের অত্যাচার ও শোষণের শিকার হতো। বলশেভিক দল শ্রমিকদের মধ্যে গোপনে প্রচার চালিয়ে তাদের সংঘবদ্ধ করে বিপ্লবমুখী করে তোলে। এর ধারাবাহিকতায় সংঘটিত হয় ঐতিহাসিক অক্টোবর বিপ্লব। এ বিপ্লবের ফলে রাশিয়ায় জারতন্ত্রের অবসান হয়, ধনী ও গরিবের মধ্যে বৈষম্য দূর হয়। শ্রমিকরা শিক্ষা লাভসহ বিভিন্ন অধিকার ভোগ করার সুযোগ পায়। এতে পুঁজিপতি শ্রেণির অবসান ঘটে। রাশিয়ায় শ্রেণিভিত্তিক পুঁজিবাদী সমাজব্যবস্থার পরিবর্তে প্রতিষ্ঠিত হয় শ্রেণিবৈষম্যহীন সমাজতান্ত্রিক সমাজ ও রাষ্ট্রব্যবস্থা। উদ্দীপকে দেখা যায়, তারাপুর অঞ্চলের জনগণ সে এলাকার মাতব্বর, মেম্বারদের শোষণ-বৈষম্য ও নির্যাতনের বিরুদ্ধে সশস্ত্র সংগ্রাম করে এবং শেষ পর্যন্ত তারা বৈষম্যহীন সমাজ প্রতিষ্ঠার লক্ষ্য অর্জন করে। যা উপরে আলোচিত বলশেভিক বিপ্লবের সাথে সাদৃশ্যপূর্ণ। কেননা বলশেভিক বিপ্লবের মাধ্যমে রাশিয়াতেও শ্রেণিহীন সমাজতান্ত্রিক সমাজ ও রাষ্ট্রব্যবস্থা প্রতিষ্ঠিত হয়েছিল।"
        },
        {
          "label": "ঘ",
          "question": "তুমি কি মনে কর, উক্ত সংগ্রামের প্রভাব নির্যাতিত শ্রেণির মুক্তি এনেছিল?",
          "explanation": "যাঁ, উক্ত সংগ্রাম তথা বলশেভিক বিপ্লবের প্রভাব নির্যাতিত শ্রেণির মুক্তি এনেছিল বলে আমি মনে করি। বলশেভিক বিপ্লবের ফলে রাশিয়ার সমাজ ও রাষ্ট্রব্যবস্থায় আমূল পরিবর্তন হয়। এ বিপ্লবের ফলে রাশিয়া থেকে জারতন্ত্র ও বুর্জোয়া গণতন্ত্র উচ্ছেদ হয়। নতুন রাজনৈতিক ব্যবস্থায় সারাবিশ্বে প্রচলিত প্রথাগত শ্রেণিভিত্তিক সমাজের পরিবর্তে শ্রেণিহীন, শোষণমুক্ত সমাজ প্রতিষ্ঠার প্রচেষ্টা শুরু হয়। এ বিপ্লবের লক্ষ্য ছিল বিদ্যমান বৈষম্য ও শোষণমূলক ব্যবস্থার উচ্ছেদ করা। বিপ্লবের পর পুরনো প্রশাসনিক ও রাজনৈতিক কাঠামো ভেঙে ফেলা হয়। নতুন সমাজতান্ত্রিক রাষ্ট্রের নাম হয় সোভিয়েত ইউনিয়ন। এতে ধনী ও গরিবের ব্যবধান ঘুচিয়ে আনা হয়। ফলে সমাজের পিছিয়ে থাকা মানুষের জীবনযাত্রার মান ক্রমে উন্নত হয়। বলশেভিক বিপ্লবের ফলে রাশিয়ায় পুঁজিবাদী অর্থনীতি বাতিল করে শিল্পকলকারখানা, খামার, ভূ-সম্পত্তি, ব্যক্তিগত সম্পত্তি সব কিছুই রাষ্ট্রীয় সম্পত্তিতে রূপান্তরিত করা হয়। এমনকি বৃহৎ জমিদারি, কুলাকদের সম্পত্তি ও কৃষকদের জমিও রাষ্ট্র অধিগ্রহণ করে এবং এজন্য কোনো ক্ষতিপূরণ দেওয়া হয়নি। ব্যক্তিগত সম্পত্তি বিলুপ্ত করে সবাইকে শ্রমের মাধ্যমে জীবিকা অর্জনে বাধ্য করা হয়। রেশন. পদ্ধতির মাধ্যমে খাদ্য বণ্টনের ব্যবস্থা করা হয়। শহরের প্রতিটি পরিবারকে রুটির কার্ড প্রদান করা হয়। ব্যাংক, বিমা ও আর্থিক প্রতিষ্ঠান জাতীয়করণ করা হয়। কুলাকশ্রেণি জমি ছেড়ে দিতে না চাইলে তাদের কঠোর হস্তে দমন করা হয়। শ্রমকেই সামাজিক মর্যাদার মূল মাপকাঠি করে সবাইকে যোগ্যতা অনুযায়ী কাজ করতে বাধ্য করা হয়। এভাবে বলশেভিক বিপ্লবের ফলে প্রতিষ্ঠিত সমাজতান্ত্রিক রাষ্ট্রে নিপীড়িত, নির্যাতিত ও শোষিত জনগণের দীর্ঘদিনের বঞ্চনা, দুর্ভোগ ও বৈষম্যের অবসান হয়। পরিশেষে বলা যায়, বলশেভিক বিপ্লবের প্রভাবে রাশিয়ায় কৃষক-শ্রমিক শ্রেণির দীর্ঘদিনের আকাঙ্ক্ষিত সাম্যবাদী সমাজ প্রতিষ্ঠিত হয়। যা এই নির্যাতিত, নিপীড়িত শ্রেণির মুক্তি এনেছিল।"
        }
      ]
    },
    {
      "number": "7",
      "uddipok": "গত দুই দশক ধরে গ্রিসে নানা কারণে অস্বাভাবিক খাদ্যমূল্য বৃদ্ধি পায়। সে সরকারের বিরুদ্ধে প্রচণ্ড বিক্ষোভ শুরু হয় এবং সরকারের পতন ঘটে।",
      "tag": "MB, DIN.B 25",
      "sub_questions": [
        {
          "label": "ক",
          "question": "ভার্সাই সন্ধি কোথায় স্বাক্ষরিত হয়?",
          "explanation": "ভার্সাই সন্ধি ফ্রান্সের ভার্সাই নগরীতে স্বাক্ষরিত হয়।"
        },
        {
          "label": "খ",
          "question": "কার্ল'মার্কস কেন বিখ্যাত?",
          "explanation": "সমাজতান্ত্রিক সমাজ ব্যবস্থার জনক হিসেবে কার্ল মার্কস ইতিহাসে বিখ্যাত হয়ে রয়েছেন। পুঁজিবাদী সমাজব্যবস্থার আড়ালে সর্বহারা শ্রেণির মানুষের প্রতি যে অন্যায়, অত্যাচার, জুলুম-নির্যাতন চালানো হয়, কার্ল মার্কস তার লেখনীর মাধ্যমে তা দূরীভূত করে সাম্যবাদী সমাজ প্রতিষ্ঠার জন্য তার জীবন উৎসর্গ করেছিলেন। তার লিখিত বিখ্যাত বই 'দাস ক্যাপিটাল' (Das Kapital) ও 'কমিউনিস্ট ইশতেহার' উল্লেখযোগ্য।"
        },
        {
          "label": "গ",
          "question": "উদ্দীপকের ঘটনার সাথে পাঠ্যবইয়ের কোন সরকারের সাদৃশ্য আছে? ব্যাখ্যা করো।",
          "explanation": "উদ্দীপকের ঘটনার সাথে আমার পাঠ্যবইয়ের বর্ণিত বলশেভিক বিপ্লবপূর্ব রাশিয়ার জার সরকারের সাদৃশ্য আছে। ইউরোপের সর্বশেষ দেশ হিসেবে রাশিয়ায় শিল্পবিপ্লব ঘটলেও রুশ শিল্পপণ্যের বৈদেশিক বাজার সীমিত হওয়ার কারণে রাশিয়ার অর্থনীতিতে ব্যাপক মন্দা দেখা দেয়। এরূপ পরিস্থিতিতে রাশিয়ার তৎকালীন জার প্রথম বিশ্বযুদ্ধে যোগদানের সিদ্ধান্ত নেন। তার এ পদক্ষেপটি দেশের অর্থনীতির জন্য আরো সর্বনাশ বয়ে আনে। যুদ্ধবিপর্যস্ত জার সরকার ভূমিহীন কৃষকদের বাধ্যতামূলকভাবে সামরিক বাহিনীতে যোগদানের নির্দেশ দেয়। রাশিয়ার ১ কোটি সৈন্যের খাদ্য ও রসদ সংগ্রহ করতেই জার সরকারের রাজকোষ শূন্য হয়ে যায়। এর ফলে বিদেশি সরকারের কাছ থেকে কম করে হলেও ৩০ কোটি রুবল ঋণ নিতে হয়। তাছাড়া প্রথম বিশ্বযুদ্ধের সময় বাধ্যতামূলকভাবে সেনাবাহিনীতে যোগ দিতে যাওয়ায় বড় বড় খামারগুলোতে লোকের অভাবে কৃষিকাজ বন্ধ হয়ে যায়। কৃষির উৎপাদন কমে গেলে শিল্পসমৃদ্ধ শহরগুলোতে খাদ্যের সরবরাহ কমে যায় এবং দ্রব্যমূল্য বাড়ে। সেই সাথে যুদ্ধের খরচ মেটানোর জন্য জনসাধারণের ওপর করের হার বাড়তে থাকে। শ্রমিক শ্রেণি অধিক সময় কারখানায় কাজ করতে বাধ্য হয়। এসব কারণে কৃষক ও শ্রমিক শ্রেণির মধ্যে ব্যাপক অসন্তোষ দেখা দেয় এবং পরবর্তীতে বলশেভিক বিপ্লবের মধ্য দিয়ে জার সরকারের পতন ঘটে। উদ্দীপকে দেখা যায়, নানা কারণে গ্রিসে খাদ্যমূল্য অস্বাভাবিক বৃদ্ধি পেলে সরকারের বিরুদ্ধে বিক্ষোভ শুরু হয় এবং জার সরকারের পতন ঘটে। এ ঘটনা উপরে আলোচিত রাশিয়ার জার সরকারের প্রতিচ্ছবি। তাই বলা যায়, উদ্দীপকের ঘটনার সাথে রাশিয়ার জার সরকারের মিল রয়েছে।"
        },
        {
          "label": "ঘ",
          "question": "উক্ত পরিবর্তন কিসামাজিক নিরাপত্তা এনেছিল? যুক্তিসহ ব্যাখ্যা দাও।",
          "explanation": "হ্যাঁ, উক্ত পরিবর্তন তথা বলশেভিক বিপ্লব আর্থ-সামাজিক নিরাপত্তা এনেছিল বলে আমি মনে করি। বলশেভিক বিপ্লবের ফলে রাশিয়ার সমাজ ও রাষ্ট্রব্যবস্থায় আমূল পরিবর্তন হয়। এ বিপ্লবের ফলে রাশিয়া থেকে জারতন্ত্র ও বুর্জোয়া গণতন্ত্র উচ্ছেদ হয়। নতুন রাজনৈতিক ব্যবস্থায় সারাবিশ্বে প্রচলিত প্রথাগত শ্রেণিভিত্তিক সমাজের পরিবর্তে শ্রেণিহীন, শোষণমুক্ত সমাজ প্রতিষ্ঠার প্রচেষ্টা শুরু হয়। এ বিপ্লবের লক্ষ্য ছিল বিদ্যমান বৈষম্য ও শোষণমূলক ব্যবস্থার উচ্ছেদ করা। বিপ্লবের পর পুরনো প্রশাসনিক ও রাজনৈতিক কাঠামো ভেঙে ফেলা হয়। নতুন সমাজতান্ত্রিক এ রাষ্ট্রের নাম হয় সোভিয়েত ইউনিয়ন। এতে ধনী ও গরিবের ব্যবধান ঘুচিয়ে আনা হয়। ফলে সমাজের পিছিয়ে থাকা মানুষের জীবনযাত্রার মান ক্রমে উন্নত হতে থাকে। বিপ্লবের পর দেশের সব নাগরিকের শিক্ষার মানোন্নয়নের লক্ষ্যে ব্যাপক গণশিক্ষা কর্মসূচি চালু করা হয়। খুব অল্প সময়ে সংখ্যাগরিষ্ঠ রুশ জাতি ছাড়া অন্য জাতিগোষ্ঠীর মানুষও শিক্ষিত হয়ে ওঠে। রাষ্ট্র প্রত্যেক নাগরিকের শিক্ষা,চিকিৎসা, কর্মসংস্থান ও বাসস্থানের দায়িত্ব গ্রহণ করে। স্থানীয় সরকার পরিচালনার দায়িত্ব দেওয়া হয় স্থানীয় 'সোভিয়েত' বা পরিষদগুলোকে। বলশেভিকরা ক্ষমতা গ্রহণ করে বিপ্লববিরোধী শক্তি 'White terror' বা শ্বেত সন্ত্রাসীদের কঠোরভাবে দমন করে। সর্বোপরি এ বিপ্লবের মাধ্যমে রাশিয়ায় সমাজতন্ত্রের যে ভিত্তি নির্মিত হয়, তার ওপর নির্ভর করে সেদেশের কৃষক-শ্রমিক শ্রেণি সাম্যবাদী সমাজ গঠনে উদ্বুদ্ধ হয়। পরিশেষে বলা যায়, রাশিয়ার সমাজ পরিবর্তনে রুশ বা বলশেভিক বিপ্লবের প্রভাব ছিল অপরিসীম, যা রাশিয়ায় সামাজিক নিরাপত্তা এনেছিল।"
        }
      ]
    },
    {
      "number": "8",
      "uddipok": "শিপন ও রিমন ভিন্ন এলাকার বাসিন্দা হলেও উভয়ে প্রায় একই প্রকার রাজনৈতিক মতাদর্শে বিশ্বাসী। উগ্রতা, হিংস্রতা, নীতি-বহির্ভূত নানা কর্মকাণ্ডেও উভয়ের মিল ছিল। তাদের এ ধরনের কর্মকাণ্ডের জন্য উভয় এলাকার জনগণকে ভয়াবহ হত্যাকাণ্ডের সম্মুখীন হতে হয়।",
      "tag": "MB, DIN.B 25",
      "sub_questions": [
        {
          "label": "ক",
          "question": "'ষোড়শ লুইয়ের রাজবংশের নাম কী?",
          "explanation": "ষোড়শ লুইয়ের রাজবংশের নাম বুরবোঁ।"
        },
        {
          "label": "খ",
          "question": "স্টেটস জেনারেল বলতে কী বোঝ?",
          "explanation": "রাসি রাজতন্ত্রের বহুপ্রাচীন আইনসভার নাম স্টেটস জেনারেল। ফ্রান্সের ভার্সাই রাজপ্রসাদে এর অধিবেশন বসত। এর মোট সদস্যসংখ্যা ছিল ১,২১৪ জন। তন্মধ্যে ফার্স্ট এস্টেট বা প্রথম শ্রেণির যাজক প্রতিনিধি ছিল ৩০৮ জন, সেকেন্ড এস্টেট বা ২য় শ্রেণির অভিজাত প্রতিনিধি ছিল ২৮৫ জন এবং থার্ড এস্টেট বা ৩য় শ্রেণির সংখ্যা ছিল ৬২১ জন। ১৬১৪ খ্রিষ্টাব্দে ত্রয়োদশ লুইয়ের শাসনামলে এর সর্বশেষ অধিবেশন ডাকা হয়েছিল। ১৭৬ বছর পর ষোড়শ লুইয়ের শাসনকালে জাতীয় মহাসংকটের সময় এটাকে পুনরুজ্জীবিত করা হয়।"
        },
        {
          "label": "গ",
          "question": "উদ্দীপকের ব্যক্তিবর্গের সাথে তোমার পাঠ্যবইয়ের কোন কোন শাসকের মিল রয়েছে? ব্যাখ্যা করো।",
          "explanation": "উদ্দীপকের ব্যক্তিবর্গের সাথে আমার পাঠ্যবইয়ের শাসক এডলফ হিটলার ও বেনিতো মুসোলিনীর মিল রয়েছে। হিটলার ও মুসোলিনী উভয়েই দুই বিশ্বযুদ্ধের মধ্যকার ইউরোপের বহুল আলোচিত চরিত্র। উভয়েই জাতীয়তাবাদী নেতা ছিলেন। তবে তারা জাতীয়তাবাদকে বিশ্বশান্তির বিরুদ্ধে ব্যবহার করেছিলেন। মুসোলিন চেয়েছিলেন ইতালিকে বিশ্বে মর্যাদার আসনে অধিষ্ঠিত করতে। অপরদিকে, হিটলার চেয়েছিলেন পুরো বিশ্বকে জার্মান জাতির দাসত্বের অধীন আনতে। দু'জনের ব্যক্তিগত জীবনই বৈচিত্র্যময়। হিটলার তার আদর্শ বাস্তবায়নের জন্য যে দল গঠন করেছিলেন তার সদস্যদের নির্দিষ্ট পোশাক ছিল। এটি ছিল বাদামি রংয়ের। এরা সামরিক কায়দায় কুচকাওয়াজ করত। অনুরূপ মুসোলিনীও তার দলীয় সদস্যদের সামরিক ধাঁচে প্রস্তুত করেন। মুসোলিনীর দলীয় পোশাক ছিল কালো প্যান্ট-শার্ট ও কালো টুপি। হিটলার ও মুসোলিনী উভয়েই গণতন্ত্রকে হত্যা করেন এবং কমিউনিস্টদের নিষ্ঠুরভাবে দমন করেন। এক্ষেত্রে হিটলার ছিলেন বেশি নিষ্ঠুর। তিনি বিশুদ্ধ জার্মান রক্ত ভিন্ন অন্য কাউকে জার্মানিতে থাকতে দেননি। তিনি ইহুদিদের নির্মমভাবে নির্যাতন এবং হত্যা করেছেন। হিটলারের নাৎসি বাহিনি ৬০ লাখ ইহুদিকে হত্যা করে। এই হত্যাকাণ্ডকে হলোকাস্ট বলা হয়। উভয়েই প্রহসনের নির্বাচনের মাধ্যমে ক্ষমতা দখল করেন, এরপর একনায়কতন্ত্র প্রতিষ্ঠা করেন। হিটলার ও মুসোলিনী উভয়েই যুবশক্তির আবেগকে জাতীয়তাবাদী চেতনার আড়ালে ব্যবহার করেছেন। উদ্দীপকে দেখা যায়, শিপন ও রিমন ভিন্ন এলাকার বাসিন্দা হলেও উভয়ে প্রায় একই প্রকার রাজনৈতিক মতাদর্শে বিশ্বাসী। উগ্রতা, হিংস্রতা, নীতি বহির্ভূত নানা কর্মকাণ্ডেও উভয়ের মিল ছিল। তাদের এ কর্মকাণ্ডের জন্য উভয় এলাকার জনগণকে ভয়াবহ হত্যাকাণ্ডের সম্মুখীন হতে হয়। হিটলার ও মুসোলিনীর কর্মকাণ্ডের মধ্যেও একই বিষয় লক্ষ করা যায়। তাই বলা যায়, উদ্দীপকের ব্যক্তিবর্গের সাথে পাঠ্যবইয়ের আলোচিত শাসক হিটলার ও মুসোলিনীর মিল রয়েছে।"
        },
        {
          "label": "ঘ",
          "question": "তাদের গৃহীত পদক্ষেপ শুধুমাত্র নেতিবাচক ছিল না, ইতিবাচকও ছিলতোমার মতামত দাও",
          "explanation": "তাদের অর্থাৎ মুসোলিনীর ও হিটলারের পদক্ষেপ শুধুমাত্র নেতিবাচক ছিল না, ইতিবাচকও ছিল- উক্তিটি যথার্থ। হিটলার ও মুসোলিনী বিংশ শতাব্দীর বিশ্ব ইতিহাসে দুই ভয়ানক ও হঠকারী চরিত্র। উভয়ের কর্মপন্থা ছিল নীতিবিবর্জিত ও বলপ্রয়োগের মাধ্যমে রাষ্ট্রক্ষমতা দখল। হিটলার যেমন হত্যা-সন্ত্রাস-গুম-নির্যাতনের মাধ্যমে বিরোধী শস্তিকে নির্মূল করেন তেমনি মুসোলিনীও তার বিরোধী শস্তিকে নির্মূলের জন্য সন্ত্রাসের পথ বেছে নেন। উভয়ের গৃহীত পররাষ্ট্রনীতির কৌশলে সাদৃশ্য না থাকলেও লক্ষ্যে সাদৃশ্য ছিল। অর্থাৎ যুদ্ধের মাধ্যমে লক্ষ্য বাস্তবায়ন। যুদ্ধবাজ,এ দু'নেতার কর্মকাণ্ডই পৃথিবীতে আরেকটি বিয়োগান্ত দৃশ্যের অবতারণা করে। অর্থাৎ দ্বিতীয় বিশ্বযুদ্ধের উদ্ভব ঘটে। মুসোলিনী ও হিটলারের কর্মকাণ্ডের বেশকিছু ইতিবাচক দিক লক্ষ করা যায়। মুসোলিনীর সাফল্য হচ্ছে ইতালির অর্থনৈতিক পুনর্গঠন, রাজস্ব ব্যবস্থার আধুনিকায়ন, উৎপাদন বৃদ্ধি ও খাদ্যে স্বয়ংসম্পূর্ণতা অর্জন। জনসংখ্যা 'বৃদ্ধিতে তার উৎসাহ ছিল। 'ম্যালেরিয়ার প্রকোপ থেকে দেশের মানুষকে রক্ষা, যোগাযোগ ব্যবস্থার উন্নতি এবং আধুনিক সামরিক বাহিনী গঠন তার কৃতিত্বের অন্তর্ভুক্ত। উক্ত কর্মকাণ্ডের ফলে ইতালীয়দের কাছে তিনি গ্রহণযোগ্য নেতা হিসেবে আত্মপ্রকাশ করেন অপরদিকে, হিটলার বিখ্যাত অর্থনীতিবিদ ড. শাখটের সাহায্যে অর্থনৈতিক পুনর্গঠন করে জার্মানিতে উৎপাদন বাড়াতে সক্ষম হন। জার্মানিতে বেকারের সংখ্যা ষাট লাখ থেকে কমিয়ে দশ লাখে নিয়ে আসা তার উল্লেখযোগ্য সাফল্য। খাদ্যে, শিল্পে ও অস্ত্রে স্বয়ংসম্পূর্ণতা অর্জনের মধ্য দিয়ে তিনি জার্মানির আস্থাভাজন নেতা বা ফুয়েরারে পরিণত হন। উপরের আলোচনার পরিপ্রেক্ষিতে বলা যায়, মুসোলিনী ও হিটলারের গৃহীত পদক্ষেপ শুধুমাত্র নেতিবাচক ছিল না, ইতিবাচকও ছিল। তবে তাদের গৃহীত নেতিবাচক পদক্ষেপের তুলনায় ইতিবাচক পদক্ষেপগুলো ছিল নগণ্য।"
        }
      ]
    },
    {
      "number": "9",
      "uddipok": "বিংশ শতাব্দীর মধ্যভাগে ইউরোপের একটি রাষ্ট্র উগ্র জাতীয়তাবাদ ও স্বৈরাচারী মনোভাবের কারণে বিশ্বব্যাপী যুদ্ধের দাবানল সৃষ্টি করে। যুদ্ধ শেষে রাষ্ট্রটি পরাজিত শক্তি হিসেবে শাস্তিপ্রাপ্ত হয় এবং রাষ্ট্রটিকে দু'ভাগে বিভক্ত করা হয়।",
      "tag": "MB, DIN.B 25",
      "sub_questions": [
        {
          "label": "ক",
          "question": "মুসোলিনী কোন দেশের শাসক ছিলেন?",
          "explanation": "মুসোলিনী ইতালির শাসক ছিলেন।"
        },
        {
          "label": "খ",
          "question": "প্যারিস শান্তি সম্মেলন বলতে কী বোঝ?",
          "explanation": "প্রথম বিশ্বযুদ্ধের পর স্থায়ী শান্তি প্রতিষ্ঠার জন্য বিজয়ী দেশগুলো ১৯১৯ সালের ১৮ জানুয়ারি ফ্রান্সের রাজধানী প্যারিসে মিলিত হয়, এটি ইতিহাসে প্যারিস শান্তি সম্মেলন নামে পরিচিত। বিশ্বের ৩২টি দেশের প্রতিনিধিবর্গ এ সম্মেলনে মিলিত হয়। এ শান্তি সম্মেলনে বিশ্বের ইতিহাসে প্রথম আন্তর্জাতিক সম্মেলন, যেখানে বিজয়ী ও বিজিত উভয়পক্ষই স্থায়ী শান্তি স্থাপনের লক্ষ্যে আলোচনায় মিলিত হয়। তবে শেষ পর্যন্ত পরাজিত জার্মানি, অস্ট্রিয়া, হাঙ্গেরি, তুরস্ক ও বুলগেরিয়ার প্রতিনিধিদেরকে আলোচনায় প্রতিনিধিত্ব করার সুযোগ দেওয়া হয়নি। আলোচনার পর চুক্তিপত্র রচনা সম্পন্ন হলে তাদের স্বাক্ষর করার জন্য আহ্বান করা হয়েছিল মাত্র।"
        },
        {
          "label": "গ",
          "question": "উদ্দীপকে বর্ণিত ঘটনা দ্বিতীয় বিশ্বযুদ্ধের জন্য দায়ী কোন রাষ্ট্রের সাথে সম্পর্কিত? ব্যাখ্যা করো।",
          "explanation": "উদ্দীপকে বর্ণিত ঘটনা দ্বিতীয় বিশ্বযুদ্ধের জন্য দায়ী রাষ্ট্র জার্মানির সাথে সম্পর্কিত বিংশ শতাব্দীর মধ্যভাগে জার্মানির উগ্র জাতীয়তাবাদ ও স্বৈরাচারী মনোভাব দ্বিতীয় বিশ্বযুদ্ধের সূত্রপাত ঘটায়। জার্মানির উগ্র • জাতীয়তাবাদের বীজ নিহিত ছিল ভার্সাই সন্ধির অপমানজনক শর্তাবলির মধ্যে। ভার্সাই সন্ধির মাধ্যমে প্রথম বিশ্বযুদ্ধে পরাজিত জার্মানির সব উপনিবেশ কেড়ে নেওয়া হয় এবং বিশাল এক ক্ষতিপূরণের বোঝা চাপিয়ে দিয়ে আর্থিক দৈন্যের মধ্যে ঠেলে দেয়। সবদিক দিয়ে জার্মানিকে পঙ্গু ও দুর্বল করা হয়। প্রথম বিশ্বযুদ্ধের এরূপ দুরবস্থায় পরাজিত জার্মানরা সম্পূর্ণ ধ্বংসের দিকে ধাবিত হয়নি, বরং পরাজয়ের গ্লানি ও মিত্রশক্তির অপমানজনক আচরণ তাদের মনে এক অভূতপূর্ব আত্মচেতনা ও জাতীয়তাবোধের জন্ম দেয়। হিটলার নাৎসি দলের নেতা হিসেবে জার্মানির ক্ষমতায় অধিষ্ঠিত হয়ে জার্মানির আত্মনিয়ন্ত্রণ ও জাতীয়তাবাদী দাবির ঘোষণা করলে জার্মানদের যুদ্ধংদেহী মনোভাব প্রবল আকার ধারণ করে। ফলস্বরূপ শুরু হয় দ্বিতীয় বিশ্বযুদ্ধ। দ্বিতীয় বিশ্বযুদ্ধে জার্মানি পরাজয় বরণ করলে মিত্রশক্তি জার্মানিকে দুই ভাগে বিভক্ত করে। উদ্দীপকে দেখা যায়, বিংশ শতাব্দীর মধ্যভাগে ইউরোপের একটি রাষ্ট্র উগ্র জাতীয়তাবাদ ও স্বৈরাচারী মনোভাবের কারণে বিশ্বব্যাপী যুদ্ধের দাবানল সৃষ্টি করে। যুদ্ধ শেষে রাষ্ট্রটি পরাজিত শক্তি হিসেবে শাস্তিপ্রাপ্ত হয় এবং রাষ্ট্রটিকে দু'ভাগে বিভক্ত করা হয়, যা উপরে আলোচিত জার্মানির সাথে সাদৃশ্যপূর্ণ। তাই বলা যায়, 'উদ্দীপকে বর্ণিত ঘটনা দ্বিতীয় বিশ্বযুদ্ধের জন্য দায়ী জার্মানির সাথে সম্পর্কিত।"
        },
        {
          "label": "ঘ",
          "question": "\"যুদ্ধে পরাজয়ের পরিণতি উক্ত রাষ্ট্রটিতে বিপর্যয় ডেকে এনেছিল”- উত্তরের সপক্ষে যুক্তি দাও।",
          "explanation": "'যুদ্ধে পরাজয়ের পরিণতি উক্ত রাষ্ট্রের বিপর্যয় ডেকে এনেছিল'- উক্তিটি যথার্থ বলে মনে করি। দ্বিতীয় বিশ্বযুদ্ধে জার্মানির পরাজয় দেশটির অর্থনৈতিক অবস্থা ভেঙে দেয়। যুদ্ধে সবদিক দিয়ে অপূরণীয় ক্ষতি হওয়ায় দেশটি দুর্বল হয়ে পড়ে। জার্মানি ইউরোপের তৃতীয় সারির দেশে পরিণত হয়। ভবিষ্যতে জার্মানিতে যাতে আবার যুদ্ধ উন্মাদনা মাথাচাড়া দিতে না পারে সে লক্ষ্যে দেশটিকে দুর্বল করতে চারটি অংশে বিভক্ত করা হয়। এ চারটি অংশের নিয়ন্ত্রণ ন্যস্ত হয় মিত্রশক্তির চার পরাশক্তি- মার্কিন যুক্তরাষ্ট্র,ফ্রান্স, ব্রিটেন এবং সোভিয়েত ইউনিয়নের ওপর। এদিকে যুদ্ধ শেষের অল্পদিনের মধ্যেই মিত্রশক্তি যুক্তরাষ্ট্র ও সোভিয়েত ইউনিয়নের মধ্যকার স্নায়ুযুদ্ধ শুরু হয়। তখন ফ্রান্স, ব্রিটেন এবং যুক্তরাষ্ট্রের অধিকৃত তিনটি অংশ নিয়ে গঠন করা হয় ফেডারেল রিপাবলিক অব জার্মানি তথা পশ্চিম জার্মানি। এর বিপরীতে সোভিয়েত ইউনিয়ন অধিকৃত একটি অংশ নিয়ে গঠিত হয় ডেমোক্রেটিক রিপাবলিক অব জার্মানি তথা পূর্ব জার্মানি। পশ্চিম ও পূর্ব জার্মানিতে চালু হয় যথাক্রমে পুঁজিবাদী ও সমাজতান্ত্রিক শাসনব্যবস্থা। জার্মান জাতি দ্বিতীয় বিশ্বযুদ্ধে পরাজয়ের গ্লানি দীর্ঘকাল বহন করে এসেছে।"
        }
      ]
    },
    {
      "number": "10",
      "uddipok": "“ভবিষ্যৎ পৃথিবী নিরাপদ ও শান্তিময় হোক”- এ স্লোগানকে সামনে রেখে বিংশ শতাব্দীর প্রথমার্ধে একটি আন্তর্জাতিক সংগঠনের উদ্ভব ঘটেছিল।",
      "tag": "MB, DIN.B 25",
      "sub_questions": [
        {
          "label": "ক",
          "question": "ট্রুম্যান কে ছিলেন?",
          "explanation": "ট্রুম্যান মার্কিন যুক্তরাষ্ট্রের প্রেসিডেন্ট ছিলেন।"
        },
        {
          "label": "খ",
          "question": "মার্শাল পরিকল্পনা বলতে কী বোঝ?",
          "explanation": "১৯৪৭ সালের জুন মাসে হার্ভার্ড ইউনিভার্সিটির এক সভায় মার্কিন পররাষ্ট্র সচিব জর্জ মার্শাল যুদ্ধবিধস্ত ইউরোপীয় দেশগুলোর অর্থনীতি পুনরুজ্জীবনের জন্য যে প্রস্তাব পেশ করেন সেটাই 'মার্শাল পরিকল্পনা' নামে পরিচিত এ পরিকল্পনায় তিনি বলেন, ইউরোপের দারিদ্র্য দূর করতে না পারলে ইউরোপকে কমিউনিজমের হাত থেকে মুক্ত করা যাবে না। এজন্য তিনি যুদ্ধবিধস্ত ইউরোপীয় দেশগুলোর অর্থনীতি পুনরুজ্জীবনের জন্য মার্কিন সাহায্যের প্রস্তাব করেন। তার এই বক্তব্যের জের ধরে যুক্তরাষ্ট্র ১৯৪৮ সালের এপ্রিলে ৫ মিলিয়ন ডলার সাহায্য দেয়। তার বক্তব্য ইতিহাসে 'মার্শাল পরিকল্পনা' নামে পরিচিত।"
        },
        {
          "label": "গ",
          "question": "উদ্দীপকে বর্ণিত সংগঠনটি প্রতিষ্ঠার পটভূমি ব্যাখ্যা করো।",
          "explanation": "উদ্দীপকে বর্ণিত সংগঠনটি হলো লীগ অব নেশনস। প্রথম বিশ্বযুদ্ধের প্রাণহানি এবং ধ্বংসলীলার ভয়াবহতা বুঝিয়ে দেয়, ভবিষ্যতে যুদ্ধ হলে তা কত সম্পদ ও জীবনের ক্ষতি করবে। তাই বিশ্ব নেতারা আলোচনার মাধ্যমে আন্তর্জাতিক বিরোধের মীমাংসার জন্য লীগ অব নেশনসের কথা ভাবেন। মার্কিন যুক্তরাষ্ট্রের ২৮ তম প্রেসিডেন্ট উড্রো উইলসন প্রথম বিশ্বযুদ্ধের পর ইউরোপে শান্তি স্থাপনের জন্য ১৪ দফা নীতি ঘোষণা করেন। এর ১৪ নম্বর দফায় বলা হয়, সব জাতির প্রতি ন্যায় বিচার নিশ্চিত করা এবং সব দেশের স্বাধীনতা ও নিরাপত্তা রক্ষার জন্য একটি আন্তর্জাতিক সংস্থা গড়তে হবে। এরই ভিত্তিতে ১৯১৯ সালে প্যারিস শান্তি সম্মেলনে উড্রো উইলসনের উত্থাপিত লীগ অব নেশনস এর প্রস্তাব সর্বসম্মতিক্রমে গৃহীত হয়। উড্রো উইলসনকে সভাপতি করে ১৯ সদস্যের এক কমিটিকে এর গঠনতন্ত্র রচনার দায়িত্ব দেওয়া হয়। এই কমিটি লীগ অব নেশনস গঠনের জন্য একটি খসড়া সংবিধান রচনা করে। প্যারিস সম্মেলনে খসড়াটি অনুমোদিত হলে ভার্সাই সন্ধির প্রথম অংশে এই খসড়া গৃহীত হয়। আর এভাবেই লীগ অব নেশনসের জন্ম। উদ্দীপকে বলা হয়েছে “ভবিষ্যত পৃথিবী নিরাপদ ও শান্তিময় হোক”- এ স্লোগানকে সামনে রেখে বিংশ শতাব্দীর প্রথমার্ধে একটি আন্তর্জাতিক সংগঠনের উদ্ভব ঘটেছিল, যা প্রথম বিশ্বযুদ্ধ পরবর্তী ১৯২০ সালে প্রতিষ্ঠিত লীগ অব নেশনস বা জাতিপুঞ্জকে নির্দেশ করে।"
        },
        {
          "label": "ঘ",
          "question": "বিশ্বশান্তি প্রতিষ্ঠায় উক্ত সংগঠনটির ইতিবাচক ভূমিকা পাঠ্যবইয়ের আলোকে বিশ্লেষণ করো।",
          "explanation": "বিশ্বশান্তি প্রতিষ্ঠায়, উত্ত সংগঠনটি তথা লীগ অব নেশনস প্রাথমিকভাবে ইতিবাচক ভূমিকা রাখলেও পরবর্তীতে বেশ কিছু ক্ষেত্রে ব্যর্থতারও পরিচয় দিয়েছিল। লীগ অব নেশনস বা জাতিপুঞ্জ গঠনের মূল উদ্দেশ্য ছিল যুদ্ধের পরিবর্তে শান্তিপূর্ণ সহাবস্থান। জাতিপুঞ্জ গঠিত হওয়ার পরে প্রথম দশকে সংগঠনটি শান্তিপূর্ণ উপায়ে অনেক বিরোধের নিষ্পত্তি করে এক নবযুগের সূচনা করেছিল। জাতিপুঞ্জের সাফল্যের মধ্যে কয়েকটি হলো- এলান্ড দ্বীপপুঞ্জের মালিকানা নিয়ে সুইডেন-ফিনল্যান্ড বিরোধ নিষ্পত্তি; সাইলেশিয়া নিয়ে পোল্যান্ড-জার্মানির বিরোধ নিষ্পত্তি; করফু নিয়ে গ্রিস-ইতালির বিরোধ নিষ্পত্তি; গ্রিস-বুলগেরিয়া সীমান্ত বিরোধ নিষ্পত্তি প্রভৃতি। এছাড়া জাতিপুঞ্জ গঠনের পর নিরস্ত্রীকরণের উদ্যোগ নিয়ে দীর্ঘ এক দশক সংস্থাটি পৃথিবীকে যুদ্ধের ধ্বংসলীলা থেকে রক্ষা করেছিল, যা ছিল একটি গুরুত্বপূর্ণ সাফল্য। পৃথিবীর জনসমাজকে আন্তর্জাতিক সমবায়, সৌহার্দ্য ও সাহায্য-সহযোগিতার প্রয়োজন সম্পর্কে সচেতন করে তুলেছিল। আন্তর্জাতিকতার প্রয়োজনে জাতীয়তাবাদী মনোবৃত্তি কতটুকু দমন করা উচিত, সে শিক্ষা দিয়েছিল। যুদ্ধবিধ্বস্ত বিভিন্ন দেশে প্রচুর ঋণদান করে অর্থনৈতিক কাঠামোকে পুনর্গঠন করা ছিল জাতিপুঞ্জের একটি প্রশংসনীয় পদক্ষেপ। তবে জাতিপুঞ্জের গৃহীত এসকল পদক্ষেপ পররতীতে ব্যর্থতার চাদরে ঢাকা পড়ে যায়। কেননা, জাতিপুঞ্জ গঠনের এক যুগ যেতে না যেতেই ব্যর্থতার পরিচয় দিতে থাকে। মাঞ্জুরিয়াকে কেন্দ্র করে চীন ও জাপানের বিরোধ নিষ্পত্তিতে জাতিপুঞ্জ শাস্তিমূলক ব্যবস্থা নিতে ব্যর্থ হয়। ঠিক একইভাবে ইতালি-ইথিওপিয়ার মধ্যে যুদ্ধ সৃষ্টি হলে জাতিপুঞ্জ কার্যকর ব্যবস্থা নিতে পারেনি। এ পরিস্থিতিতে ইংল্যান্ড ও ফ্রান্স ইতালির বিরুদ্ধে অর্থনৈতিক অবরোধ ঘোষণা করলে ইতালি জাতিপূঞ্জের সদস্যপদ ত্যাগ করে। এভাবে লীগের ব্যর্থতার ফলে যৌথ নিরাপত্তা নীতির অবসান হতে থাকে, যা দ্বিতীয় বিশ্বযুদ্ধের পটভূমি তৈরিতে ভূমিকা রাখে। আলোচনা শেষে তাই বলা যায়, প্রথম বিশ্বযুদ্ধোত্তর বিশ্বে বিশ্বশান্তি প্রতিষ্ঠায় জাতিপুঞ্জ প্রাথমিকভাবে সফলতার পরিচয় দিলেও শেষদিকে এসে এই ধারা অব্যাহত রাখতে পারেনি।"
        }
      ]
    },
    {
      "number": "11",
      "uddipok": "শুকনো মৌসুমে গাজনার বিলে মাছ ধরাকে কেন্দ্র করে বিলের দুই পাড়ের গ্রামবাসীদের মধ্যে প্রতিবছরই উত্তেজনা ও সাংঘর্ষিক পরিস্থিতি বিরাজ করে। কিন্তু উভয় গ্রামই সরাসরি সংঘর্ষ থেকে বিরত তাকে।",
      "tag": "MB, DIN.B 25",
      "sub_questions": [
        {
          "label": "ক",
          "question": "দ্বিতীয় বিশ্বযুদ্ধ কখন শেষ হয়?",
          "explanation": "১৯৪৫ সালের ২ সেপ্টেম্বর দ্বিতীয় বিশ্বযুদ্ধ শেষ হয়।"
        },
        {
          "label": "খ",
          "question": "VETO বলতে কী বোঝ? সংক্ষিপ্ত বর্ণনা দাও।",
          "explanation": "জাতিসংঘের নিরাপত্তা পরিষদের ৫টি স্থায়ী সদস্যরাষ্ট্রের বিশেষ ক্ষমতা হলো ভেটো। জাতিসংঘের নিরাপত্তা পরিষদে ৫টি স্থায়ী সদস্য ও ১০টি অস্থায়ী সদস্য রয়েছে। এ পরিষদের প্রত্যেক সদস্যের একটি করে ভোটদানের, অধিকার আছে। তবে কোনো সিদ্ধান্তে উপনীত হওয়ার জন্য ৫টি স্থায়ী সদস্যের প্রত্যেকের সম্মতিসূচক' ভোটের প্রয়োজন। কোনো স্থায়ী সদস্য প্রস্তাবের বিরুদ্ধে ভোট দিলে তা বাতিল বলে গণ্য হয়। নিরাপত্তা পরিষদের স্থায়ী সদস্যদের এ বিশেষ ক্ষমতাই ভেটো ক্ষমতা নামে পরিচিত।"
        },
        {
          "label": "গ",
          "question": "উদ্দীপকের ঘটনা তোমার পাঠ্যবইয়ের কোন ঘটনাকে ইঙ্গিত করে? ব্যাখ্যা করো",
          "explanation": "উদ্দীপকের ঘটনা আমার পাঠ্যবইয়ে আলোচিত স্নায়ুযুদ্ধের ঘটনাকে ইঙ্গিত করে। স্নায়ুযুদ্ধ এমন এক প্রকার যুদ্ধাবস্থাকে নির্দেশ করে যা প্রত্যক্ষ যুদ্ধও নয়, আবার শান্তিও নয়। দ্বিতীয় বিশ্বযুদ্ধ পরবর্তী সময়ে মার্কিন যুক্তরাষ্ট্র ও সোভিয়েত ইউনিয়ন বিশ্বের দুই প্রধান পরাশক্তি হিসেবে আবির্ভূত হয়। আদর্শগতভাবে এ দুটি রাষ্ট্র ছিল সম্পূর্ণ বিপরীতমুখী। মার্কিন যুক্তরাষ্ট্র ছিল পুঁজিবাদী ব্যবস্থার সমর্থক এবং সোভিয়েত ইউনিয়ন ছিল সমাজতান্ত্রিক আদর্শে বিশ্বাসী। নিজেদের আদর্শের শ্রেষ্ঠত্বের দাবি ও অন্যান্য দেশে তা ছড়িয়ে দেওয়া নিয়ে দেশ দুটির মধ্যে চরম দ্বন্দ্ব চলতে থাকে। বিভিন্ন আন্তর্জাতিক ইস্যুতে এ দুই পরাশক্তি প্ররস্পরের বিরোধিতা করতে থাকে। এরফলে প্রায় প্রতি মুহূর্তে যুদ্ধেরউত্তাপ ছড়ায়। কিন্তু বিপুল সংখ্যক বিধ্বংসী অস্ত্রের অধিকারী উভয় দেশই সযত্নে যুদ্ধ এড়িয়ে চলে। গত শতকের নব্বই দশকের শুরু পর্যন্ত যুক্তরাষ্ট্র ও সোভিয়েত ইউনিয়নের মধ্যে এরকম, যুদ্ধ যুদ্ধ পরিস্থিতিকেই 'স্নায়ুযুদ্ধ' বা 'Cold War' রলে অভিহিত করা হয়। উদ্দীপকে দেখা যায়, শুকনো মৌসুমে গাজনার বিলে মাছ ধরাকে কেন্দ্র করে বিলের দুই পাড়ের গ্রামবাসীদের মধ্যে প্রতিবছরই উত্তেজনা ও সাংঘর্ষিক পরিস্থিতি বিরাজ করে। কিন্তু উভয় গ্রামই সরাসরি সংঘর্ষ থেকে বিরত থাকে, যা উপরে আলোচিত স্নায়ুযুদ্ধের ঘটনার সাথে সাদৃশ্যপূর্ণ। তাই বলা যায়, উদ্দীপকের ঘটনা আমার পাঠ্যবইয়ের স্নায়ুযুদ্ধের ঘটনাকে ইঙ্গিত করে।"
        },
        {
          "label": "ঘ",
          "question": "“উক্ত ঘটনাটি সারা বিশ্বকে দুটি শিবিরে বিভক্ত করে”- পাঠ্যবইয়ের আলোকে বিশ্লেষণ করো।",
          "explanation": "\"উক্ত ঘটনাটি অর্থাৎ স্নায়ুযুদ্ধ সাঁরা বিশ্বকে দুটি শিবিরে বিভক্ত করে\"- উক্তিটি যথার্থ। দ্বিতীয় বিশ্বযুদ্ধের পর পুরনো বিশ্বব্যবস্থা বদলে গিয়ে মার্কিন যুক্তরাষ্ট্র ও সোভিয়েত ইউনিয়ন দুই শীর্ষ পরাশক্তি হিসেবে আবির্ভূত হয়। যুক্তরাষ্ট্র ছিল পুঁজিবাদী অর্থনৈতিক ব্যবস্থার সমর্থক এবং সোভিয়েত ইউনিয়ন ছিল সমাজতান্ত্রিক ব্যবস্থার সূতিকাগার। ফলে দেশ দু'টির মধ্যে আদর্শগত দ্বন্দ্ব দেখা দেয়। মার্কিন যুক্তরাষ্ট্র ও সোভিয়েত ইউনিয়নের মধ্যকার আদর্শিক দ্বন্দ্বকে কেন্দ্র করে প্রায় গোটা বিশ্ব পরস্পরবিরোধী দু'টি শিবিরে বিভক্ত হয়ে যায়। এতে ইউরোপের অন্যান্য রাষ্ট্রগুলোও যোগ দেয়। বিভিন্ন আন্তর্জাতিক ইস্যুতে দেশ দু'টি পরস্পরবিরোধী অবস্থান নিতে থাকে। দীর্ঘ স্নায়ুযুদ্ধের সময়ে কিউবা, ভিয়েতনাম, কোরিয়া ও ইউরোপ নিয়ে প্রভাব বিস্তারের প্রতিযোগিতায় লিপ্ত হয় মার্কিন যুক্তরাষ্ট্র ও সোভিয়েত ইউনিয়ন। এমনকি ১৯৭১ সালে আমাদের মুক্তিযুদ্ধের সময়েও এর প্রভাব লক্ষ করা. যায়। দুই বিপরীত শিবিরে বিভক্ত বিশ্বে সোভিয়েত ইউনিয়ন ও মার্কিন যুক্তরাষ্ট্র নিজ নিজ বলয়ভুক্ত দেশগুলোতে প্রচুর আর্থিক, সামরিক ও কূটনৈতিক সহায়তা দিয়েছিল। ১৯৯১ সালে সোভিয়েত ইউনিয়ন ভেঙে যাওয়ার মাধ্যমে স্নায়ুযুদ্ধের অবসান ঘটে। উপরের আলোচনা থেকে বলা যায়, স্নায়ুযুদ্ধ সমগ্র বিশ্বকে দু'টি বিপরীত শিবিরে বিভক্ত করেছিল- উক্তিটি যথার্থ।"
        }
      ]
    }
  ]
}