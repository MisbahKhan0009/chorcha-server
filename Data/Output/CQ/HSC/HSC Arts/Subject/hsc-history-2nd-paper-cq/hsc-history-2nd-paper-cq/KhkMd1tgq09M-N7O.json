{
  "title": "হলি ক্রস কলেজ ২০২৩",
  "subtitle": "ইতিহাস (11)",
  "questions": [
    {
      "number": "1",
      "uddipok": "রতনপুরের জমিদার ছিলেন অমিতব্যয়ী ও স্বেচ্ছাচারী। প্রসাদের জৌলুস বাড়াতে গিয়ে বহু অর্থ তিনি ব্যয় করেন এতে শিগগিরই তিনি ঋণভারে জর্জরিত হয়ে পড়েন। ফলে অতিরিক্ত অর্থ সংগ্রহের উদ্দেশ্যে কৃষকদের উপর নানা রকম কর ধার্য করেন। কাকতালীয়ভাবে ঐ বছরই ফসলহানির কারণে খাদ্য-শস্যের মূল্য বৃদ্ধি পায়। জনতা ক্ষিপ্ত হয়ে প্রসাদ আক্রমণ করলে জমিদারি ব্যবস্থার অবসান ঘটে। এ ঘটনা পাশের গ্রামের জমিদারদের জন্য হুমকি হয়ে দেখা দেয়।",
      "tag": "HC 23",
      "sub_questions": [
        {
          "label": "ক",
          "question": "‘The Persian Letters' গ্রন্থের রচয়িতা কে?",
          "explanation": "‘The Persian Letters' গ্রন্থের রচয়িতা মন্টেস্কু।"
        },
        {
          "label": "খ",
          "question": "সন্ত্রাসের রাজত্ব বলতে কী বোঝায়?",
          "explanation": "ফরাসি বিপ্লবের পর বিপ্লববিরোধী মনোভাব, অভ্যন্তরীণ ও বৈদেশিক আক্রমণ প্রতিরোধ করার উদ্দেশ্যে জ্যাকোবিন দল যে সন্ত্রাস বা ভীতিকর অবস্থার সৃষ্টি করেছিল তাই ইতিহাসে সন্ত্রাসের রাজত্ব বলে পরিচিত। জ্যাকোবিন দলের নেতা ছিলেন রোবসপিয়ার। দ্রুত বিচার করে শিরশ্ছেদ ও অন্যান্য সন্ত্রাসমূলক কার্যকলাপ চালিয়ে ভীতির সঞ্চার করাই ছিল জ্যাকোবিন দলের প্রধান লক্ষ্য। তারা প্রচার করত, ত্রাসই হচ্ছে দ্রুত বা বলিষ্ঠ ন্যায়বিচারের পথ। সুতরাং ত্রাসই হচ্ছে সঠিক পথ।"
        },
        {
          "label": "গ",
          "question": "উদ্দীপকে বর্ণিত জমিদারের কর্মকাণ্ড বিপ্লব পূর্ব কোন অবস্থা নির্দেশ করে? ব্যাখ্যা করো।",
          "explanation": "উদ্দীপকে বর্ণিত জমিদারের কর্মকাণ্ড বিপ্লবপূর্ব ফ্রান্সের রাজা ষোড়শ লুইয়ের শাসনামলের অবস্থাকে নির্দেশ করে। ফরাসি বিপ্লবের পূর্বে ফ্রান্সের রাজা ছিলেন ষোড়শ লুই। তিনি তার উত্তরসূরিদের ন্যায় একনায়ক ও স্বৈরশাসক ছিলেন। তিনি জনগণের মতামত ও অধিকারকে গুরুত্ব দিতেন না। এমনকি জনগণকে অতিরিক্ত করের বোঝা বহন করতে হতো। ১৭৭৪ সালে বুরবোঁ বংশীয় শেষ রাজা ষোড়শ লুই যখন ক্ষমতা গ্রহণ করেন ততদিনে ফ্রান্সে বিপ্লবের ক্ষেত্র প্রস্তুত হয়ে গেছে। যেকোনো ঘটনাকে কেন্দ্র করে বিপ্লবের স্ফুলিঙ্গ ছড়িয়ে পড়তে পারে এরূপ পরিস্থিতিতে রাজতন্ত্রকে টিকিয়ে রাখার জন্য অত্যন্ত বিচক্ষণ এক শাসকের প্রয়োজন ছিল। কিন্তু ষোড়শ লুই ছিলেন রাজা হিসেবে অযোগ্য। তিনি ভোজনবিলাসী স্ত্রৈণ রাজা হিসেবে পরিচিত ছিলেন। এমতাবস্থায় ১৭৮৯ সালে ফ্রান্সের সুবিধাবঞ্চিত তৃতীয় শ্রেণির জনগণ এক ঐতিহাসিক বিপ্লবের মাধ্যমে রাজার পতন ঘটায়। উদ্দীপকে দেখা যায়, রতনপুরের জমিদার ছিলেন অমিতব্যয়ী ও স্বেচ্ছাচারী।। প্রাসাদের জৌলুস বাড়াতে গিয়ে বহু অর্থ তিনি ব্যয় করেন। এতে শীঘ্রই তিনি ঋণভারে জর্জরিত হয়ে পড়েন। ফলে অতিরিক্ত অর্থ সংগ্রহের উদ্দেশ্যে তিনি কৃষকদের ওপর নানা রকম কর ধার্য করেন। অন্য জমিদারদের কাছ থেকেও ঋণ গ্রহণ করেন। এতে কৃষকেরা ধৈর্যহীন হয়ে পড়ে। কাকতালীয়ভাবে ঐ বছরই ফসলহানির কারণে খাদ্যশস্যের মূল্য বেড়ে যায়। জনতা ক্ষিপ্ত হয়ে প্রাসাদ আক্রমণ করলে জমিদারি ব্যবস্থার অবসান ঘটে। তাই বলা যায়, উদ্দীপকের জমিদারের সাথে ফ্রান্সের রাজা ঘোড়শ লুইয়ের মিল আছে।"
        },
        {
          "label": "ঘ",
          "question": "ইউরোপের অন্যান্য দেশে ফরাসি বিপ্লবের প্রভাব উদ্দীপকের সাথে সামঞ্জস্যপূর্ণ- আলোচনা করো।",
          "explanation": "ইউরোপের অন্যান্য দেশেও ফরাসি বিপ্লবের প্রভাব ছিল অত্যন্ত সুদূরপ্রসারী। ফরাসি বিপ্লব ইউরোপসহ গোটা বিশ্বকে প্রভাবিত করে। এ বিপ্লবের প্রভাব নেপোলিয়নের শাসনামল এবং পরবর্তী সময়েও ইউরোপের রাজনৈতিক ইতিহাসে পরিলক্ষিত হয়। ফরাসি বিপ্লবের ফলাফলে ইউরোপের বিভিন্ন দেশসমূহের জনগণের মধ্যে ব্যাপক উৎসাহের সৃষ্টি হলে শাসকগোষ্ঠী শঙ্কিত হয়ে ওঠে। ইংল্যান্ডের হুইগদল এটিকে তাদের ১৬৮৮ সালের গৌরবময় বিপ্লবের সাথে তুলনা করে। ইংল্যান্ডে শাসনতান্ত্রিক সংস্কারের দাবিতে ফ্রেন্ডস অব দি পিপল, রিভ্যুলিউশন সোসাইটি, লন্ডন করেসপন্ডিং সোসাইটি প্রভৃতি সমিতি গড়ে ওঠে। বেলজিয়াম ও জার্মানিতেও বিপ্লবের প্রসার ঘটলে ইংল্যান্ড শঙ্কিত হয়। ১৭৯২ সালে ফ্রান্সের বিপ্লবী সরকার ঘোষণা করে, যে সমস্ত জাতি স্বাধীনতার জন্য বিদ্রোহ করবে ফ্রান্স তাদের সাহায্য করবে। এ ঘোষণার পর ইংল্যান্ডের পীটের মন্ত্রিসভা উদারনীতি পরিত্যাগ করে দমননীতি প্রয়োগ করে। পীটের এইসব প্রতিক্রিয়াশীল কর্মকান্ড জনগণের স্বাধীনতা বিপন্ন করলেও বিপ্লবের আশঙ্কা অতিরিক্তভাবে প্রচার করার ফলে সমগ্র দেশ বিপ্লবের বিপক্ষে অবস্থান নেয়। ইউরোপের অপরাপর রাষ্ট্রসমূহের জনগণের মধ্যে ফরাসি বিপ্লব প্রবল অভিঘাত সৃষ্টি করে। এর ফলে এসব দেশে রাজতন্ত্র দুর্বল হয়ে পড়ে। এ সুযোগে নেপোলিয়ন বিপ্লবের আদর্শকে ধারণ করে একে একে ইউরোপীয় রাষ্ট্রগুলো দখল করে সেখানকার শাসনব্যবস্থা পুনর্গঠন করেন। ফরাসি বিপ্লবের ফলে জাতীয়তাবাদ ও সমাজতান্ত্রিক ধ্যান-ধারণা বিকশিত হয়।"
        }
      ]
    },
    {
      "number": "2",
      "uddipok": "ইতিহাস ক্লাসে জনাব অলিক তাঁর শিক্ষার্থীদের এক বীরের জীবন কাহিনি শোনাচ্ছিলেন। যিনি একজন সাধারণ সৈনিক থেকে ধাপে ধাপে ফ্রান্সের সম্রাটের আসনে আসীন হন। তিনি একাধারে একজন বীরযোদ্ধা, সুশাসক এবং শ্রেষ্ঠ সংস্কারকও ছিলেন।",
      "tag": "HC 23",
      "sub_questions": [
        {
          "label": "ক",
          "question": "এ্যাদ (Aide) কী?",
          "explanation": "এ্যাদ (Aide) অর্থ ভোগ্যপণ্যের ওপর কর।"
        },
        {
          "label": "খ",
          "question": "টেনিস কোর্ট শপথ কী? ব্যাখ্যা করো।",
          "explanation": "ফ্রান্সে সমাজের তৃতীয় শ্রেণির সদস্যরা এসেস্ট জেনারেলের অধিবেশনে অংশগ্রহণ থেকে বঞ্চিত হয়ে একটি টেনিস কোর্টে মিলিত হয়ে আন্দোলনের শপথ গ্রহণ করেন। ১৭৮৯ সালের ২০ জুন গৃহীত এ শপথ টেনিস কোর্ট শপথ নামে পরিচিত। থার্ড এস্টেট শপথ নেন যে, যতদিন তারা ফ্রান্সের জন্য শাসনতন্ত্র রচনা এবং নিয়মতান্ত্রিক রাজতন্ত্রপ্রতিষ্ঠা করতে না পারবেন ততদিন পর্যন্ত তারা আন্দোলন চালিয়ে যাবেন। টেনিস কোর্ট শপথ ছিল ফরাসি বিপ্লবের অন্যতম গুরুত্বপূর্ণ। অবশেষে রাজা ষোড়শ লুই তৃতীয় শ্রেণির দাবি মেনে নেন এবং তাদের ভোটের অধিকার দেন।"
        },
        {
          "label": "গ",
          "question": "উদ্দীপকে কোন ব্যক্তির প্রসঙ্গে বলা হয়েছে? ব্যাখ্যা করো।",
          "explanation": "উদ্দীপকে ফরাসি সম্রাট নেপোলিয়ন বোনাপার্টের কথা বলা হয়েছে। আধুনিক ইউরোপের ইতিহাসে নেপোলিয়ন বোনাপার্ট অত্যন্ত চিত্তাকর্ষক একজন সমর নেতা ও রাষ্ট্রনায়ক ছিলেন। তাকে আধুনিক ফরাসি রাষ্ট্রের ভিত্তিপ্রস্তর স্থাপনকারীও বলা হয়। একজন সামান্য সৈনিক থেকে নিজ যোগ্যতাবলে ধাপে ধাপে ফ্রান্সের সম্রাটের আসনে উঠে আসা, ফ্রান্সকে অর্থনৈতিক, রাজনৈতিক, সামাজিক ও সামরিকভাবে শক্তিশালী রাষ্ট্রে পরিণত করার ক্ষেত্রে নেপোলিয়নের মেধা, প্রজা ও রাষ্ট্রনায়কোচিত প্রতিভা বিস্ময়কর ছিল। নেপোলিয়ন পৃথিবীব্যাপী সাম্রাজ্য বিস্তারের লক্ষ্যে প্রুশিয়া, ডেনমার্ক, সুইডেন, পর্তুগাল, অস্ট্রিয়া ও স্পেনে অভিযান পরিচালনা করে এ দেশগুলোতে ফ্রান্সের আধিপত্য প্রতিষ্ঠা করেন। আফ্রিকা মহাদেশের অনেক অঞ্চল তিনি নিজ সাম্রাজ্যভুক্ত করতে সক্ষম হন। প্রায় প্রতিটি অভিযানে সফল হয়ে নিজেকে এক দিগ্বিজয়ী বীর হিসেবে প্রমাণ করার পাশাপাশি তিনি ফরাসি দেশকে আধুনিক চরিত্র দানের জন্য প্রশাসন, আইন, বিচার, ধর্ম, শিক্ষা সংস্কার সাধন করেন। উল্লিখিত এ জনকল্যাণমূলক সংস্কারসমূহ তাকে প্রজাহিতৈষী শাসকে পরিণত করে। উদ্দীপকে দেখা যায়, ইতিহাস ক্লাসে জনাব অলোক তাঁর শিক্ষার্থীদের একজন বীরের জীবন কাহিনী শোনাচ্ছিলেন। যিনি একজন সাধারণ সৈনিক থেকে ধাপে ধাপে ফ্রান্সের সম্রাটের আসনে অসীন হন। তিনি একাধারে একজন বীরযোদ্ধা, সুশাসক এবং শ্রেষ্ঠ সংস্কারকও ছিলেন। উদ্দীপকের এই আলোচনা থেকে প্রতীয়মান হয় যে, উদ্দীপকে ফরাসি সম্রাট নেপোলিয়ন এর প্রসঙ্গে বলা হয়েছে।"
        },
        {
          "label": "ঘ",
          "question": "উক্ত ব্যক্তির সংস্কারসমূহ আলোচনা করো।",
          "explanation": "উক্ত শাসক অর্থাৎ নেপোলিয়ন বোনাপার্ট ফ্রান্সের আধুনিকায়নে নানামুখী সংস্কারমূলক পদক্ষেপ গ্রহণ করেছিলেন। ১৭৯৯ সালে ক্ষমতাগ্রহণের পর নেপোলিয়ন বোনাপার্ট ফ্রান্সে অর্থনৈতিক, প্রশাসনিক, ধর্মীয়, শিক্ষামূলক, সামাজিক নানামুখী সংস্কার সাধন করেন। সরকারের নিয়ন্ত্রণ বাড়াতে তিনি শক্তিশালী কেন্দ্রীয় শাসনের প্রবর্তন করেন। ডিক্রি জারি করে তিনি জাতীয় সেনাবাহিনী গঠন করেন। এছাড়া ফ্রান্সের অর্থব্যবস্থাকে নতুনভাবে গড়ে তোলেন। ১৮০০ সালে তিনি ব্যাংক অব ফ্রান্স প্রতিষ্ঠা করেন। অডিট বিভাগকে যথাযথভাবে সরকারি ব্যয় তদারকির নির্দেশ দেন। এছাড়া স্টক এক্সচেঞ্জ স্থাপন করে ফটকা ব্যবসা নিয়ন্ত্রণ করেন। নেপোলিয়নের সবচেয়ে উল্লেখযোগ্য সংস্কার ছিল আইনবিধি প্রণয়ন। এর মাধ্যমে তিনি ফরাসি আইনগুলোকে সংকলন করেন। তিনি ফ্রান্সের গৃহীত জাতীয় গির্জানীতির সাথে পোপের দাবির সামঞ্জস্য বিধান করে ধর্মীয় সংস্কার করেন। এছাড়া ফ্রান্সের সর্বোচ্চ রাষ্ট্রীয় সম্মাননা 'লিজিয়ন অব অনার' নামের পুরস্কারের প্রবর্তক তিনি। এটি বেসামরিক নাগরিকদের দেয়া হয়। তাছাড়া প্যারিসে প্রথম 'ফায়ার বিগ্রেড' স্থাপন ও ৩টি বিশাল সমুদ্র বন্দর নির্মাণের কৃতিত্বও তার। উপরের আলোচনার ভিত্তিতে বলা যায়, ফ্রান্সের আধুনিকায়নে নেপোলিয়ন বোনাপার্ট নানা যুগান্তকারী সংস্কারমূলক পদক্ষেপ নিয়েছিলেন, যা তাকে দেশ তথা বিশ্বের ইতিহাসে চিরস্মরণীয় করে রেখেছে।"
        }
      ]
    },
    {
      "number": "3",
      "uddipok": "তেঁতুলিয়া উপজেলা চেয়ারম্যানের পুত্র রাসেল আহমেদ তাঁর স্ত্রীকে নিয়ে পার্শ্ববর্তী উপজেলায় বেড়াতে আসেন। কিন্তু অজ্ঞাতনামা সন্ত্রাসী কর্তৃক তাঁরা আক্রান্ত ও নিহত হলে উভয় উপজেলার জনগণের মধ্যে সংঘর্ষ লেগে যায়। এই সংঘর্ষ ছড়িয়ে পরে আশেপাশের উপজেলাগুলোতে। একটি চুক্তির মাধ্যমে এ সংঘর্ষের অবসান হয়।'",
      "tag": "HC 23",
      "sub_questions": [
        {
          "label": "ক",
          "question": "ভার্সাই চুক্তি কখন স্বাক্ষরিত হয়?",
          "explanation": "১৯১৯ সালের ২৮ জুন ভার্সাই সন্ধি স্বাক্ষরিত হয়।"
        },
        {
          "label": "খ",
          "question": "ত্রিশক্তি চুক্তি বা মৈত্রী বলতে কী বোঝায়?",
          "explanation": "জার্মান চ্যান্সেলর অটো ভন বিসর্মাক কর্তৃত গঠিত জার্মানি, অস্ট্রো- হাঙ্গেরি ও ইতালির মৈত্রী জোটকে ইতিহাসে ত্রিশক্তি চুক্তি বা ত্রিশক্তি মৈত্রী বলা হয়। ত্রিশস্তি চুক্তি ছিল প্রথম বিশ্বযুদ্ধ পূর্ববর্তী ইউরোপ সংঘটিত ঘটনাসমূহের মধ্যে সর্বাপেক্ষা দিক নির্দেশনামূলক ঘটনা। সাবধানী পররাষ্ট্রনীতিতে বিশ্বাসী বিসর্মাক বলকান অঞ্চলে রাশিয়ার প্রভাব প্রতিরোধ করার জন্য ১৮৭৯ সালে অস্ট্রো-হাঙ্গেরির সাথে দ্বৈত জোট গঠন করেন। ১৮৮২ সালে এ জোটে ইতালি যোগ দিলে জার্মানি, অস্ট্রো-হাঙ্গেরি ও ইতালি মিলে এ জোটটি ত্রিশক্তি মৈত্রীতে পরিণত হয়।"
        },
        {
          "label": "গ",
          "question": "উদ্দীপকে উল্লিখিত ঘটনার সাথে বিংশ শতাব্দীতে ঘটে যাওয়া কোন ঘটনার সাথে সাদৃশ্য পাওয়া যায়? ব্যাখ্যা করো।",
          "explanation": "উদ্দীপকে উল্লিখিত ঘটনা বিশ শতকের গোড়ার দিকে সংঘটিত প্রথম বিশ্বযুদ্ধের ঘটনার সাথে সাদৃশ্যপূর্ণ। ১৯১৪ থেকে ১৯১৮ সাল পর্যন্ত প্রায় চার বছর স্থায়ী প্রথম বিশ্বযুদ্ধে তিনটি মহাদেশের ৩৪টি দেশ প্রত্যক্ষ ও পরোক্ষভাবে জড়িয়ে পড়ে। উপনিবেশবাদ, পুঁজিবাদের বিকাশ, সামরিক যুদ্ধ শিবিরে বিভক্ত বিশ্ব পরিস্থিতি ইত্যাদি নানা বিষয় এ যুদ্ধে অনুঘটক হিসেবে কাজ করেছিল। তবে যুদ্ধের প্রত্যক্ষ কারণ ছিল একটি হত্যাকান্ড। ১৯১৪ সালের ২৮ জুন অস্ট্রিয়ান সাম্রাজ্যের যুবরাজ ফ্রান্সিস ফার্ডিনান্ড বসনিয়ার সারায়েভোতে স্ত্রী সোফিয়াসহ ভ্রমণের সময় সার্ব আততায়ীর হাতে নিহত হন। এ হত্যাকাণ্ডের জন্য অস্ট্রিয়া সার্বিয়াকে সম্পূর্ণ দায়ী করে ২৮ জুলাই তার বিরুদ্ধে যুদ্ধ ঘোষণা করে। ক্রমে জার্মানি, রাশিয়া, ফ্রান্সসহ ইউরোপের অন্য রাষ্ট্রগুলো এ যুদ্ধে জড়িয়ে পড়লে তা বিশ্বযুদ্ধে নেয়। যেমনটি উদ্দীপকেও দেখা যায়। উদ্দীপকে দেখা যায়, তেঁতুলিয়া উপজেলা চেয়ারম্যানের পুত্র রাসেল আহমেদ তার স্ত্রীকে নিয়ে পার্শ্ববর্তী দেবীগঞ্জ উপজেলায় বেড়াতে, যায়। সেখানে অজ্ঞাতনামা সন্ত্রাসীদের হামলায় তারা নিহত হলে উভয় উপজেলার অধিবাসীদের মধ্যে সংঘর্ষ লেগে যায়, যা পরে আশপাশের উপজেলাগুলোতেও ছড়িয়ে পড়ে। উদ্দীপকে বর্ণিত এ ঘটনা বিশ শতকে সংঘটিত প্রথম বিশ্বযুদ্ধের সাথে সাদৃশ্যপূর্ণ।"
        },
        {
          "label": "ঘ",
          "question": "উক্ত ঘটনা সমগ্র বিশ্বে এক মহাসংকটের সৃষ্টি করেছিল- তুমি কি এই বক্তব্যের সাথে একমত? যুক্তি দাও।",
          "explanation": "উক্ত ঘটনা অর্থাৎ প্রথম বিশ্বযুদ্ধ সমগ্র বিশ্বে এক মহাসংকটের সৃষ্টি করেছিল- এ বক্তব্যের সাথে আমি একমত। ১৯১৪ সালের ২৮ জুলাই শুরু হওয়া প্রথম বিশ্বযুদ্ধ কমবেশি বিশ্বের সব অঞ্চলে বিস্তৃত হয়েছিল। দুই সামরিক শিবিরে বিভক্ত ইউরোপের। প্রায় সব রাষ্ট্র এ যুদ্ধের আশঙ্কায় প্রস্তুত হয়েছিল। ব্রিটেন, রাশিয়া, ফ্রান্স, বেলজিয়াম ও সার্বিয়াকে নিয়ে গঠিত হয় 'ত্রিশক্তি আঁতাত'। অন্যদিকে জার্মানি ও অস্ট্রো-হাঙ্গেরীয় সাম্রাজ্য নিয়ে গড়ে ওঠে 'ত্রিশক্তি জোট'। ইতালি ও রুমানিয়া নিরপেক্ষ থাকার চেষ্টা করলেও শেষ পর্যন্ত তা পারেনি। তিনটি মহাদেশের ৩৪টি দেশ প্রত্যক্ষ ও পরোক্ষভাবে এ যুদ্ধে জড়িয়ে পড়ে। আটলান্টিকের অপর তীরে অবস্থিত মার্কিন যুক্তরাষ্ট্র যুদ্ধ থেকে দূরে থাকার সিদ্ধান্ত নিলেও ১৯১৭ সালে নিরপেক্ষতা ত্যাগ করে ইঙ্গ-ফরাসি মিত্রশক্তির পক্ষে যোগ দিতে বাধ্য হয়। প্রথম বিশ্বযুদ্ধ সারা বিশ্বের প্রায় প্রতিটি দেশের জনজীবনের বিভিন্ন ক্ষেত্রে প্রভাব ফেলেছিল। যুদ্ধে অংশগ্রহণকারী প্রায় সাড়ে ছয় কোটি সৈন্যের মধ্যে এক কোটি ৩০ লাখ যুদ্ধক্ষেত্রেই প্রাণ হারায়। প্রায় ৭০ লক্ষ সৈনিক পঙ্গু হয়। যুদ্ধের কারণে কর্মক্ষম মানুষ ও উৎপাদন হ্রাস, বেকারত্ব বৃদ্ধি, অর্থ ও সম্পদের ক্ষয়ক্ষতিতে বিশ্বে দারিদ্র্য ও নানা ধরনের অবক্ষয় দেখা দেয়। উপরের আলোচনার শেষে বলা যায়, একটি হত্যাকাণ্ডকে কেন্দ্র করে যে যুদ্ধের সূত্রপাত হয় তা সত্যিই সমগ্র বিশ্বে এক মহাসংকটের সৃষ্টি করেছিল।"
        }
      ]
    },
    {
      "number": "4",
      "uddipok": "প্রথম বিশ্বযুদ্ধের ভয়াবহ ধ্বংসযজ্ঞ প্রত্যক্ষ করে শক্তিশালী রাষ্ট্রগুলো উপলব্ধি করতে শুরু করে যে, ধ্বংসের এ ধারা অব্যাহত থাকলে মানব সভ্যতা বিপন্ন হতে পারে। ভবিষ্যত যেন নতুন করে কোন বড় ধরনের সংঘাত সৃষ্টি না হয় সে জন্য রাষ্ট্রগুলো একত্রে একটি সংস্থা গঠনের প্রয়োজনীয়তা উপলব্ধি করে। যার প্রধান উদ্দেশ্য ছিল যুদ্ধ বন্ধ করে আন্তর্জাতিক শান্তি ও সম্প্রীতি রক্ষা করা।",
      "tag": "HC 23",
      "sub_questions": [
        {
          "label": "ক",
          "question": "প্রথম বিশ্বযুদ্ধের প্রত্যক্ষ কারণ কোনটি?",
          "explanation": "বনসিয়ায় অস্ট্রিয়ার যুবরাজ ফার্ডিনান্ড ও তার স্ত্রী সোফিয়ার হত্যাকাণ্ডই প্রথম বিশ্বযুদ্ধের প্রত্যক্ষ কারণ।"
        },
        {
          "label": "খ",
          "question": "উগ্র জাতীয়তাবাদ কী? ব্যাখ্যা করো।",
          "explanation": "জাতীয়তাবাদের চরম বিকৃত রূপ হচ্ছে উগ্রজাতীয়তাবাদ। উগ্রজাতীয়তাবাদী চিন্তা-চেতনা এমন একটি বিষয় যার জন্য একটি ভূ-খণ্ডের মানুষ সব বিষয়ে অন্ধভাবে দেশীয় স্বার্থকে প্রাধান্য দিয়ে থাকে এবং দেশীয় স্বার্থকে প্রাধান্য দিতে গিয়ে অন্য ভূ-খণ্ডের ক্ষতিসাধন করতেও পিছপা হয় না। উদাহরণস্বরূপ বলা যায়, বিংশ শতাব্দীর চল্লিশের দশকে জার্মানরা নিজেদেরকে সর্বশ্রেষ্ঠ মনে করত। এই শ্রেষ্ঠত্ব প্রতিষ্ঠিত করতে গিয়ে জার্মানরা দ্বিতীয় বিশ্বযুদ্ধে জড়িয়ে পড়ে।"
        },
        {
          "label": "গ",
          "question": "শান্তি প্রতিষ্ঠার অঙ্গীকার নিয়ে প্রথম বিশ্বযুদ্ধোত্তর যে সংস্থাটি আত্মপ্রকাশ করে সে সংস্থাটির গঠনের পটভূমি বর্ণনা করো।",
          "explanation": "শান্তি প্রতিষ্ঠার অঙ্গীকার নিয়ে প্রথম বিশ্বযুদ্ধোত্তর লীগ অব নেশনস সংস্থাটি আত্মপ্রকাশ করে। লীগ অব নেশনস গঠনের পেছনে একটি বিস্তৃত পটভূমি রয়েছে। প্রথম বিশ্বযুদ্ধের প্রাণহানি ও ধ্বংসলীলার ভয়াবহতা বুঝিয়ে দেয়, ভবিষ্যতে যুদ্ধ হলে তা কত সম্পদ ও জীবনের ক্ষতি করবে। তাই বিশ্ব নেতারা আলোচনার মাধ্যমে আন্তর্জাতিক বিরোধের মীমাংসার জন্য লীগ অব নেশনস গঠনের কথা ভাবেন। মার্কিন যুক্তরাষ্ট্রের ২৮তম প্রেসিডেন্ট উড্রো উইলসন প্রথম বিশ্বযুদ্ধের পর ইউরোপে শান্তি স্থাপনের জন্য ১৪ দফানীতি ঘোষণা করেন। এর ১৪ দফায় বলা হয়, সব জাতির প্রতি ন্যায়বিচার নিশ্চিত করা এবং সব দেশের স্বাধীনতা ও নিরাপত্তা রক্ষার জন্য একটি আন্তর্জাতিক সংস্থা গড়তে হবে। এরই ভিত্তিতে ১৯১৯ সালে প্যারিস শান্তি সম্মেলনে উইলসনের উত্থাপিত লীগ অব নেশনস এর প্রভাব সর্বসম্মতি ক্রমে গৃহীত হয়। উইলসনকে সভাপতি করে ১৯ সদস্যের একটি কমিটিকে এর গঠনতন্ত্র রচনার দায়িত্ব দেওয়া হয়। ওই কমিটি লীগ অব নেশনস গঠনের জন্য একটি খসড়া সংবিধান রচনা করে। প্যারিস সম্মেলনে খসড়াটি অনুমোদিত হলে ভার্সাই সন্ধির প্রথম অংশে এই খসড়া গৃহীত হয়। আর এভাবেই লীগ অব নেশনসের জন্ম হয়। উদ্দীপকে বর্ণিত প্রথম বিশ্বযুদ্ধের পরবর্তীতে যে সংস্থাটি আত্মপ্রকাশ করে তার প্রধান উদ্দেশ্য ছিল যুদ্ধ বন্ধ করে আন্তর্জাতিক শান্তি ও সম্প্রীতি রক্ষা করা। যা লীগ অব নেশনস-এর সঙ্গে সাদৃশ্যপূর্ণ।"
        },
        {
          "label": "ঘ",
          "question": "বিশ্ব রাজনীতির প্রেক্ষাপটে উক্ত সংস্থাটির গুরুত্ব আলোচনা করো।",
          "explanation": "বিশ্ব রাজনীতির প্রেক্ষাপটে উক্ত সংস্থাটি অর্থাৎ লীগ অব নেশনস প্রথম পর্যায়ে গুরুত্বপূর্ণ ভূমিকা পালন করেছিল। কিন্তু শেষ পর্যন্ত সংস্থাটি ব্যর্থ হয়। লীগ অব নেশনস গঠিত হবার পরবর্তী এক দশক এটি একটি সফল আন্তর্জাতিক সংস্থার মর্যাদা লাভ করে। এ সময়টিকে লীগের সুবর্ণ-যুগ বলা হয়। এ সময়ে বৃহৎ শক্তিগুলোর মধ্যে পারস্পরিক কোন স্বার্থ ঘটিত দ্বন্দ্ব সৃষ্টি না হওয়ায় লীগের পক্ষে আন্তর্জাতিক বিরোধগুলোর নিষ্পত্তি করা সম্ভব হয়। ফলে এটি একটি কার্যকর সংগঠন বলে প্রতিপন্ন হয়। এ সময়ের মধ্যে লীগ গুরুত্বপূর্ণ আন্তর্জাতিক কিছু সমস্যার সমাধান করতে সমর্থ হয়। যেমন- এলান্ড দ্বীপপুঞ্জ সংক্রান্ত বিরোধ, সাইলেশিয়া সংকট সমাধান, তুরস্ক ও ইরাকের মধ্যকার সীমানা বিরোধ, করফু সংকট, গ্রিস-বুলগেরিয়া বিরোধ, পোলান্ড-লিথুয়ানিয়া সংকট ইত্যাদি। এভাব ১৯৩০ সাল পর্যন্ত লীগ অসংখ্য ক্ষুদ্র ক্ষুদ্র আন্তঃরাষ্ট্রীয় বিরোধ মোটামুটি সাফল্যের সাথে মোকাবিলা করে আন্তর্জাতিক শান্তিরক্ষায় সমর্থ হয়। কিন্তু ১৯৩১ এরপর বৃহৎ শক্তিগুলো পারস্পরিক স্বার্থে দ্বিধা বিভক্ত হলে লীগ তার কার্যকারিতা হারিয়ে ফেলে। পরিশেষে বলা যায়, বিশ্ব রাজনীতির প্রেক্ষাপটে লীগ অব নেশনস প্রথম পর্যায়ে গুরুত্বপূর্ণ ভূমিকা পালন করে। কিন্তু শেষ পর্যন্ত বৃহৎ শক্তিবর্গের পারস্পরিক স্বার্থের দ্বন্দ্বে উক্ত সংস্থাটি ব্যর্থতার পরিচয় দেয়।"
        }
      ]
    },
    {
      "number": "5",
      "uddipok": "একটি অঞ্চলে ধনী গরিবের বৈষম্য চরম আকার ধারণ করে। পরবর্তীতে নতুন নেতৃত্বের মাধ্যমে সেখানে এক আন্দোলনের সূত্রপাত ঘটে। এই আন্দোলনে জয়লাভ করে আন্দোলনকারীরা সেখানে এক বৈষম্যহীন সমাজ ব্যবস্থা গড়ে তুলতে সক্ষম হয়।",
      "tag": "HC 23",
      "sub_questions": [
        {
          "label": "ক",
          "question": "Utopia গ্রন্থের লেখক কে?",
          "explanation": "‘Utopia' গ্রন্থের লেখক টমাস ম্যুর।"
        },
        {
          "label": "খ",
          "question": "জারতন্ত্র বলতে কী বোঝ?",
          "explanation": "বলশেভিক বিপ্লবের আগে রাশিয়ায় বিদ্যমান স্বৈরাচারী রাজতান্ত্রিক শাসনব্যবস্থাকে জারতন্ত্র বলা হয়। আঠারো শতকে রাশিয়ায় স্বৈরাচারী রাজতন্ত্রের, শাসন ছিল। তখন রাষ্ট্রের শাসককে জার বলা হতো। এসব শাসকেরা স্বেচ্ছাচারী ছিল। তারা অভিজাতদের অনুকূলে নীতি নির্ধারণ এবং আইন প্রণয়ন করতেন। রাশিয়ায় প্রচলিত এ স্বৈরাচারমূলক শাসনব্যবস্থাই জারতন্ত্র নামে পরিচিত।"
        },
        {
          "label": "গ",
          "question": "উদ্দীপকে উল্লিখিত ঘটনার সাথে তোমার পাঠ্যবইয়ের কোন বিপ্লবের সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লিখিত ঘটনার সাথে আমার পাঠ্যপুস্তকের বলশেভিক বিপ্লবের সাদৃশ্য রয়েছে। রাশিয়ায় ১৯১৭ সালের বলশেভিক বিপ্লব বিশ্বের ইতিহাসে এক যুগান্তকারী ঘটনা। এ বিপ্লব রাশিয়ার মানুষের আর্থ-সামাজিক-রাজনৈতিক জীবনে এক বৈপ্লবিক পরিবর্তনের মধ্য দিয়ে নতুন যুগের সূচনা করে। রুশ বিপ্লবের আগে রাশিয়ার কৃষক-শ্রমিক শ্রেণি ছিল নির্যাতিত ও শোষিত। তাদের অর্থনৈতিক ও সামাজিক অবস্থা ছিল শোচনীয়। কৃষক-শ্রমিকরা জমিদার ও ধনীদের অত্যাচার এবং শোষণের শিকার হতো। বলশেভিক দল শ্রমিকদের মধ্যে গোপনে প্রচার চালিয়ে তাদের সংঘবদ্ধ করে বিপ্লবমুখী করে তোলে। এর ধারাবাহিকতায় সংঘটিত হয় ঐতিহাসিক, অক্টোবর বিপ্লব। এ বিপ্লবের ফলে রাশিয়ার জারতন্ত্রের অবসান হয়, ধনী ও গরিবের মধ্যে বৈষম্য দূর হয়। শ্রমিকরা শিক্ষালাভসহ বিভিন্ন অধিকার ভোগ করার সুযোগ পায়। এতে পুঁজিপতিশ্রেণির অবসান ঘটে। উদ্দীপকে বলা হয়েছে, একটি অঞ্চলে ধনী-গরিব বৈষম্য চরম আকার ধারণ করলে সেখানকার জনগণ নতুন নেতৃত্বের মাধ্যমে আন্দোলন গড়ে তোলে। সেই আন্দোলনে জয়লাভ করে তারা এক বৈষম্যহীন সমাজব্যবস্থা গড়ে তুলতে সক্ষম হয়। উদ্দীপকের এই বক্তব্যের সাথে উপরে আলোচিত বিপ্লবের তুলনা করে বলা যায়, এটি একসময় সারা বিশ্বজুড়ে কমবেশি প্রভাব বিস্তারকারী বলশেভিক বিপ্লবের সাথেই সামঞ্জস্যপূর্ণ।"
        },
        {
          "label": "ঘ",
          "question": "উক্ত বিপ্লবের কারণ বিশ্লেষণ করো।",
          "explanation": "উক্ত বিপ্লব অর্থাৎ বলশেভিক বিপ্লবের পেছনে অনেকগুলো কারণ ছিল। বিগত বিশ শতকের শুরুতে বিশ্বের ইতিহাস সবচেয়ে গুরুত্বপূর্ণ ঘটনা ছিল রাশিয়ার সমাজতান্ত্রিক বিপ্লব। এ বিপ্লবের অন্যতম কারণ ছিল ভূমিদাস শ্রেণি ও শ্রমিকদের অসন্তোষ। ততদিনে পশ্চিম ইউরোপে ভূমিদাস শ্রেণি স্বাধীন কৃষকে পরিণত হলেও রাশিয়ায় তা হয়নি। রাশিয়ার সমাজে ভূমিদাস শ্রেণির দুর্দশা, তাদের ওপর অত্যাচার এবং রাজ পরিবার ও অভিজাত শ্রেণি কর্তৃক জমি দখল প্রভৃতি কারণে সামাজিক অস্থিরতার সৃষ্টি হয়েছিল। এছাড়া শিল্পবিপ্লবের পর রাশিয়ার ভূমিদাস শ্রেণি ক্রমে শ্রমিক শ্রেণিতে পরিণত হয়। এ সময় শ্রমিকদের জীবনযাত্রার মান ছিল খুবই নিম্নমানের। তারা জারের পরিবার ও সরকার এবং অভিজাত সম্প্রদায়ের মাধ্যমে নির্যাতিত হতো। রুশ সমাজে ভূমিদাস ও শ্রমিক শ্রেণির এই পরিস্থিতিই বলশেভিক বিপ্লবের পটভূমি তৈরি করেছিল। মধ্যবিত্ত শ্রেণির অনুপস্থিতি এবং ভূমিহীন বা ভূমিদাসদের চরম আর্থিক অসংগতি অভিজাততন্ত্রের দাপটে এখানে কোনো রাজনীতির বিকাশ ঘটাতে দেয়নি। উনিশ শতকে রাশিয়ায় কিছু গুপ্ত সমিতি গড়ে ওঠে। তাদের আন্দোলন ব্যর্থ হলেও জার সরকারের বিরুদ্ধে এটি স্থায়ী ক্ষতের সৃষ্টি করে এবং জনগণ সমাজতান্ত্রিক চেতনার প্রতি আকৃষ্ট হয়। রাশিয়ার অর্থনৈতিক দুর্বলতা, অনুন্নত শিল্পব্যবস্থা এবং জার সরকারের উপর চরম বীতশ্রদ্ধার ফলে সমাজতান্ত্রিক চেতনা জনপ্রিয় হয়ে ওঠে এবং বলশেভিক বিপ্লব সংঘটিত হয়। এছাড়া বলশেভিক বিপ্লব সংঘটনের পেছনে কয়েকজন দার্শনিকদের ধ্যান-ধারণাও গুরুত্বপূর্ণ ভূমিকা রেখেছিল। পরিশেষে বলা যায়, বলশেভিক বিপ্লবের পেছনে বহুবিধ কারণ ছিল।"
        }
      ]
    },
    {
      "number": "6",
      "uddipok": "'ক' রাষ্ট্রের নেতা ক্ষমতা দখল করে দেশে এক দলীয় শাসন প্রতিষ্ঠা করেন। তাঁর দলের স্লোগান ছিল, একজাতি, এক রাষ্ট্র এবং একজন ফুয়েরার। তাঁর কর্মকান্ড এবং উগ্র মতবাদ একটি ভয়াবহ যুদ্ধের জন্ম দিয়েছিল।",
      "tag": "HC 23",
      "sub_questions": [
        {
          "label": "ক",
          "question": "রাইখস্ট্যাগ কী?",
          "explanation": "রাইখস্ট্যাগ হলো জার্মানির আইনসভার নাম।"
        },
        {
          "label": "খ",
          "question": "ভাইমার প্রজাতন্ত্র বলতে কী বোঝ?",
          "explanation": "রাজতন্ত্রের অবসানের পর জার্মানিতে যে প্রজাতন্ত্রের উদ্ভব ঘটে ইতিহাসে তা ওয়েমার বা ভাইমার প্রজাতন্ত্র নামে পরিচিত। জার্মানিতে ১৯১৯ সালে যে সাধারণ নির্বাচন অনুষ্ঠিত হয় তাতে ফ্রেডারিক ইবলার্টের নেতৃত্বাধীন 'স্যোশাল ডেমোক্রেটিক দল' ১৬৫টি আসন লাভ করে। ভাইমার (Weimer) নামক স্থানে জাতীয় সংবিধান সভার অধিবেশনে জার্মানির জন্য তারা একটি প্রজাতান্ত্রিক সংবিধান গ্রহণ করে। স্থানের নামানুসারে তাই নতুন এ শাসনব্যবস্থার নামকরণ হয় 'ভাইমার প্রজাতন্ত্র' (Weimer Republic)। এ শাসনতন্ত্র অনুসারে রাষ্ট্রের সর্বোচ্চ ক্ষমতাধর ব্যক্তি হন রাষ্ট্রপতি। এছাড়া দ্বি-কক্ষ বিশিষ্ট আইনসভা প্রবর্তন করা হয়। উচ্চকক্ষের নান দেওয়া হয় 'রাইখস্ট্যাডেট', যা বিভিন্ন রাজ্যের প্রতিনিধি নিয়ে গঠিত এবং নিম্নকক্ষের নাম দেওয়া হয় 'রাইখস্ট্যাগ', যার সদস্যরা প্রাপ্তবয়স্কদের ভোটে নির্বাচিত।"
        },
        {
          "label": "গ",
          "question": "উদ্দীপকে 'ক' রাষ্ট্রের নেতার সাথে পাঠ্যবইয়ের কোন নেতার মিল আছে? ব্যাখ্যা করো।",
          "explanation": "উদ্দীপকে 'ক' রাষ্ট্রের নেতার সাথে পাঠ্যবইয়ের এডলফ হিটলারের মিল রয়েছে। এডলফ হিটলার ১৮৯৯ সালে অস্ট্রিয়ার ব্রাউনাউ গ্রামে জন্মগ্রহণ করেন। তার পিতা ছিলেন শুল্ক বিভাগের সামান্য চাকুরে। শৈশবে হিটলার চিত্রশিল্পী হতে চেয়েছিলেন। কিন্তু সে চেষ্টায় ব্যর্থ হয়ে তিনি সেনাবাহিনীতে। যোগ দিয়ে প্রথম বিশ্বযুদ্ধে অংশগ্রহণ করেন। ১৯১৯ সালে তিনি জার্মান শ্রমিক দলে যোগ দিয়ে বাগ্মিতার জন্য অল্প সময়ে সবার নজর কাড়তে সক্ষম হন। এ সময় জার্মান শ্রমিক দলের কোনো সুনির্দিষ্ট রাজনৈতিক কর্মসূচি ছিল না। হিটলার একটি কর্মসূচি তৈরি করে সাংগঠনিক কার্যক্রম শুরু করেন। তিনি দলের নাম পরিবর্তন করে রাখেন 'জাতীয় সমাজতান্ত্রিক জার্মান শ্রমিক দল'। ইংরেজিতে দলটি 'নাৎসি পার্টি' নামেই বহুল পরিচিত। ১৯৩৩ সালের নির্বাচনের পর নাৎসি দল সরকার গঠনে সক্ষম হয়। হিটলার জার্মানিতে একনায়কতন্ত্র প্রতিষ্ঠা করেন। উগ্র জাতীয়তাবাদী ও বর্ণবাদী এ নেতা জার্মান জাতিকে বিশ্বের শ্রেষ্ঠ জাতি হিসেবে প্রতিষ্ঠিত করার জন্য নেতিবাচক পথ বেছে নেন। তার হঠকারিতার পরিণতিতেই দ্বিতীয় বিশ্বযুদ্ধের সূচনা হয়। উদ্দীপকে দেখা যায়, 'ক' রাষ্ট্রের নেতা ক্ষমতা দখল করে দেশে একটি দলীয় শাসন প্রতিষ্ঠা করেন। তাঁর দলের স্লোগান ছিল একজাতি, এক রাষ্ট্র এবং একজন ফুয়েরার। তাঁর কর্মকাণ্ড ও উগ্র মতবাদ একটি ভয়াবহ যুদ্ধের জন্ম দিয়েছিল। এখানে উদ্দীপকে 'ক' রাষ্ট্রের নেতার সাথে এডলফ হিলটারের কর্মকান্ডের মিল রয়েছে।"
        },
        {
          "label": "ঘ",
          "question": "উদ্দীপকে উল্লিখিত নেতার কর্মকাণ্ড পাঠ্যবইয়ের আলোকে বিশ্লেষণ করো।",
          "explanation": "উদ্দীপকে উল্লিখিত নেতা হচ্ছেন এডলফ হিটলার। দ্বিতীয় বিশ্বযুদ্ধ সংঘটনের পেছনে হিটলারের কর্মকাণ্ড অনেকাংশে দায়ী ছিল। এডলফ হিটলার ছিলেন নাৎসিবাদের প্রবক্তা। তিনি বিশ্বে জার্মান জাতির হারানো গৌরব পুনরুদ্ধার করার কথা প্রচার করে জাতির মধ্যে উগ্র জাতীয়তাবাদী মনোভাব জাগিয়ে তোলেন। প্রথম বিশ্বযুদ্ধে পরাজিত জার্মানির ওপর বিজয়ী মিত্রশক্তি প্রতিশোধমূলক 'ভার্সাই সন্ধি' হিটলারকে ক্ষুব্ধ করেছিল। তার নাৎসি তত্ত্বে বলা হতো আর্য জাতিগোষ্ঠী হচ্ছে শ্রেষ্ঠ নৃতাত্ত্বিক গোষ্ঠী এবং সেই আর্যদের মধ্যে আবার জার্মানরাই শ্রেষ্ঠ। হিটলারের মত ছিল, আর্য হবার কারণে জার্মান জাতির দায়িত্ব হলো বিশ্বকে পদানত করে শাসন করা। আর আর্যদের জাতিগত মান অক্ষুণ্ণ রাখতে অনুন্নত জাতির মানুষ ও প্রতিবন্ধীদের নিশ্চিহ্ন করতে হবে। এর আলোকেই নাৎসিরা কৃষ্ণাজাসহ বিভিন্ন সংখ্যালঘুকে বিচ্ছিন্ন থাকতে বাধ্য করে এবং বিশ্বযুদ্ধের সময় লাখ লাখ ইহুদিকে হত্যা করে। হিটলার ফ্রান্সের কাছ থেকে তার আলসাস, লরেন ও সার অঞ্চল এবং পোল্যান্ডের কাছ থেকে ডানজিগ ও 'পোলিশ করিডর' ফেরত চান। ১৯৩৬ সালে তিনি রাইনল্যান্ড দখল করে নেন। একই বছর তিনি ইতালি-জার্মান- জাপান 'ত্রিশক্তি জোট' গঠন করেন। ১৯৩৯ সালের ১ সেপ্টেম্বর হিটলার পোল্যান্ড আক্রমণের সিদ্ধান্ত নিলে ৩ সেপ্টেম্বর ইজা-ফরাসি বাহিনী জার্মানির বিরুদ্ধে যুদ্ধ ঘোষণা করে এবং দ্বিতীয় বিশ্বযুদ্ধের সূত্রপাত হয়। উপরের আলোচনা পরিপ্রেক্ষিতে বলা যায়, দ্বিতীয় বিশ্বযুদ্ধ সৃষ্টিতে হিটলারের আগ্রাসী মনোভাব অনেকাংশে দায়ী ছিল।"
        }
      ]
    },
    {
      "number": "7",
      "uddipok": "সমাজতন্ত্র প্রতিষ্ঠার জন্য ইউরোপের একটি দেশে বিপ্লব সংঘটিত হয়। উক্ত বিপ্লব সংঘটনে দেশটির আর্থ-সামাজিক ও রাজনৈতিক দূরাবস্থা বিশেষভাবে দায়ী ছিল। উক্ত বিপ্লবে দেশটির দার্শনিকগণের ভূমিকাও ছিলো বিশেষ গুরুত্বপূর্ণ।",
      "tag": "HC 23",
      "sub_questions": [
        {
          "label": "ক",
          "question": "USSR-এর পূর্ণ রূপ কী?",
          "explanation": "USSR এর পূর্ণ রূপ হলো- Union of Soviet Socialist Republics."
        },
        {
          "label": "খ",
          "question": "লেলিনের পরিচয় দাও।",
          "explanation": "ভ্লাদিমির ইলিচ লেনিন ছিলেন রুশ বিপ্লবের প্রধান নেতা। বলশেভিক বিপ্লব ও লেনিনের নাম অবিচ্ছেদ্যভাবে জড়িয়ে আছে। কেননা, এই বিপ্লবের মূল পরিকল্পনাকারী, তাত্ত্বিক, সংগঠন, রূপকার এবং বিপ্লব-পরবর্তী সময়ে রাশিয়ায় সমাজতান্ত্রিক সমাজ গঠনের পরিকল্পনাকারী ছিলেন তিনি। লেনিন ১৮৭০ সালের ১০ এপ্রিল রাশিয়ার উলিয়ানভস্কি শহরে এক মধ্যবিত্ত পরিবারে জন্মগ্রহণ করেন। লেনিনের পরিবার বিপ্লবী হিসেবে খ্যাত ছিল।"
        },
        {
          "label": "গ",
          "question": "উদ্দীপকে কোন বিপ্লবের কথা বলা হয়েছে? উক্ত বিপ্লবে দার্শনিকদের ভূমিকা পাঠ্যপুস্তকের আলোকে ব্যাখ্যা করো।",
          "explanation": "উদ্দীপকে বলশেভিক বিপ্লবের কথা বলা হয়েছে। বলশেভিক বিপ্লবে দার্শনিকগণ গুরুত্বপূর্ণ ভূমিকা পালন করেন। উনিশ শতকে জার্মানিতে জাতীয়তাবাদের স্ফুরণ ও জার্মানির পরাশক্তি হিসেবে আত্মপ্রকাশের পেছনে যেমন জার্মানি বুদ্ধিজীবী শ্রেণির অবদান অপরসীম তেমনি রাশিয়ায় বলশেভিক বিপ্লবের বেলায়ও এ বিষয়টি লক্ষ করা যায়। বিপ্লবের পূর্বে সমাজতান্ত্রিক ধ্যান-ধারণার বিকাশে কালজয়ী ভূমিকা পালন করেছিল জার্মান সমাজতন্ত্রী কার্ল মার্কস-এর লেখনী। ব্রিটিশ সমাজতন্ত্রী চার্লস ওয়েন, ফরাসি সমাজতন্ত্রী সেইন্ট সাইমন, চার্লস ফুরিয়ার, লুইস ব্লাংক, প্রুধো, রাশিয়ার সমাজতন্ত্রী মিখাইল বাকুনিন, ক্রপোৎকিন প্রমুখ দার্শনিকের লেখনীর মধ্য দিয়ে উনিশ শতকে 'সমাজতন্ত্র' একটি রাজনৈতিক আদর্শে পরিণত হয়। কার্ল মার্কস ও ফ্রেডারিক অ্যাঙ্গেলস এ আদর্শকে বৈজ্ঞানিক পন্থায় সুসংহতভাবে উপস্থাপন করেন। রুশ সাহিত্যিক পুশকিন, লিও টলস্টয়, দস্তয়েভস্কি, ইভান তুর্গনেভ প্রমুখের লেখায় জার শাসনের স্বেচ্ছাচারিতা, শোষণ, নির্যাতন আর অত্যাচারের ছবি সাধারণ মানুষের সামনে ভেসে উঠলে রাশিয়ার জনতার মাঝে জার বিরোধী মনোভাব সৃষ্টি হয়। অতপর মহামতি লেনিন তার এপ্রিল, থিসিস-এর মাধ্যমে শ্রমিক কৃষককে বিপ্লবের উপযুক্ত সময় ও কর্মকৌশল সম্পর্কে সুস্পষ্ট দিক নির্দেশনা দিলে রুশ বিপ্লব সংঘটিত হয়। উদ্দীপকে দেখা যায়, সমাজতন্ত্র প্রতিষ্ঠার জন্য ইউরোপের একটি দেশে বিপ্লব সংঘটিত হয়। উক্ত বিপ্লব সংঘটনে দেশটির আর্থ-সামাজিক ও রাজনৈতিক দুরবস্থা বিশেষভাবে দায়ী ছিল এবং এই বিপ্লবে দার্শনিকগণের ভূমিকাও ছিল গুরুত্বপূর্ণ। এখানে রাশিয়ার বলশেভিক বিপ্লবের প্রতিচ্ছবি ফুটে উঠেছে।"
        },
        {
          "label": "ঘ",
          "question": "উক্ত বিপ্লব সংঘটনে দেশটির আর্থ-সামাজিক ও রাজনৈতিক দূরবস্থা বিশেষভাবে দায়ী ছিলো'- তোমার মতামত দাও।",
          "explanation": "'উক্ত বিপ্লব অর্থাৎ বলশেভিক বিপ্লব সংঘটনে দেশটির আর্থ-সামাজিক ও রাজনৈতিক দুরবস্থা বিশেষভাবে দায়ী ছিলো'- উক্তিটি সঠিক। উনিশ শতকের শেষদিকে রাশিয়ার এক সামাজিক পরিসংখ্যানে দেখা যায় যে, রাশিয়াতে এক হাজার মানুষের মধ্যে মাত্র সতেরো জন অভিজাত আর বাকিরা ভূমিহীন। রাশিয়ার জার আলেকজান্ডার ভূমিদাস প্রথার বিলোপ করলেও ভূমিদাসরা স্বাধীন কৃষকে রূপান্তরিত হতে পারেনি এবং শিল্প বিপ্লবের ফলে রাশিয়ায় ভূমিহীন শ্রেণি শহুরে শিল্প শ্রমিকে পরিণত হয়। খাদ্যমূল্য বৃদ্ধির ফলে কম মজুরীতে খাদ্য কেনা তাদের জন্য কষ্টকর হয়ে দাঁড়ায়। জীবনযাত্রার নিম্নমানের ফলে ব্যাপক শ্রমিক ধর্মঘট দেখা দেয় এবং ১৮৬২-১৮৯৫ সময়কালে রাশিয়ায় শ্রমিক ধর্মঘটের সংখ্যার ক্রমিক বৃদ্ধি সমাজে ব্যাপক অসন্তোষের সাক্ষ্য বহন করে। বলশেভিক শ্রমিকদের বুটি, সেনাদের যুদ্ধের বদলে শান্তি এবং কৃষককে জমিদানের প্রতিশ্রুতিই সব শ্রেণির মানুষকে এই ধর্মঘটে শামিল করে। উনিশ শতকের শেষভাগের আগ পর্যন্ত রাশিয়ার জারতন্ত্রের নিষ্পেষণমূলক শাসনের কারণে রাজনৈতিক চেতনার বিকাশ ঘটতে পারেনি। মধ্যবিত্ত শ্রেণির অনুপস্থিতি এবং ভূমিহীন বা ভূমিদাসের চরম আর্থিক অসংগতি অভিজাততন্ত্রের দাপটে এখানে কোনো রাজনীতির বিকাশ ঘটতে দেয়নি। উনিশ শতকে গুপ্ত সন্ত্রাসী গড়ে তোলে নিহিলিজম ও নারোদিক আন্দোলন। তবে আন্দোলন ব্যর্থ হলেও জার সরকারের বিরুদ্ধে একটি স্থায়ী ক্ষতের সৃষ্টি করে এবং জনগণ সমাজতান্ত্রিক চেতনার প্রতি আকৃষ্ট হয়। নেপোলিয়নের যুদ্ধের সময় যেসব রুশ সৈন্য পশ্চিম ইউরোপে যুদ্ধে অংশ নিয়েছিল তারা ইউরোপের মুক্ত সমাজ ও উদারপন্থি ধ্যান-ধারণার মাধ্যমে অনুপ্রাণিত হয়। ১৯০৫ সালে রুশ- জাপান যুদ্ধে রাশিয়ার পরাজয় ঘটলে জার সরকারে দুর্বলতা প্রকাশ পায়। রাশিয়ার অর্থনৈতিক দুর্বলতা, অনুন্নত শিল্পব্যবস্থা এবং জার সরকারের উপর চরম বীতশ্রদ্ধার ফলে সমাজতান্ত্রিক চেতনা জনপ্রিয় হয়ে ওঠে এবং বলশেভিক বিপ্লব সংঘটিত হয়। তাই পরিশেষে বলা যায়, বলশেভিক বিপ্লব সংঘটনে দেশটির আর্থ- সামাজিক ও রাজনৈতিক দুরাবস্থা বিশেষভাবে দায়ী ছিলো- বক্তব্যটি যথার্থ।"
        }
      ]
    },
    {
      "number": "8",
      "uddipok": "ইতিহাস ক্লাসে বকুল একটি যুদ্ধের ইতিহাস সম্পর্কে জানলো। উক্ত যুদ্ধে অংশগ্রহণকারী দেশগুলো 'ক' ও 'খ' নামে দুটি ভিন্ন জোট গঠন করে যুদ্ধে অংশ নিয়েছিলো। এ যুদ্ধ ছিলো মানব সভ্যতার ইতিহাসে সর্বাপেক্ষা ধ্বংসাত্মক যুদ্ধ যা বিশ্ব মানবতার জন্য মহাবিপর্যয় বয়ে এনেছিলো।",
      "tag": "HC 23",
      "sub_questions": [
        {
          "label": "ক",
          "question": "দুচে (Duce) অর্থ কী?",
          "explanation": "দুচে (Duce) অর্থ নেতা।"
        },
        {
          "label": "খ",
          "question": "ফ্যাসিবাদ বলতে কী বোঝ?",
          "explanation": "ফ্যাসিবাদ হলো এমন একটি মতবাদ যার মূলকথা হলো, রাষ্ট্রই সকল শক্তির আধার। ইতালীয় শব্দ Fascio থেকে Fascism বা ফ্যাসিবাদ শব্দটির উদ্ভব হয়েছে। এর একটি অর্থ হলো বল বা শক্তি। অপর একটি অর্থ গুচ্ছ বা আঁটি। উৎপত্তিগত অর্থে ফ্যাসিবাদ হলো- এমন বল বা শক্তি যা সহজে ভাঙা সম্ভব নয়। এই অর্থটি গ্রহণ করে বেনিতো মুসোলিনী ইতালিতে যে মতবাদের জন্ম দিয়েছেন, তা-ই ফ্যাসিবাদ।"
        },
        {
          "label": "গ",
          "question": "উদ্দীপকে বর্ণিত 'ক' এবং 'খ' জোটের সাথে তোমার পাঠ্যবইয়ের কোন জোটের মিল রয়েছে? ব্যাখ্যা করো।",
          "explanation": "উদ্দীপকে বর্ণিত 'ক' এবং 'খ' জোটের সাথে আমার পাঠ্যবইয়ের 'অক্ষশক্তি চুক্তি' ও 'মিত্রশক্তি' জোট গঠনের সাথে মিল রয়েছে। প্রথম বিশ্বযুদ্ধের পর 'ত্রিশক্তি আঁতাতের' অন্তর্ভুক্ত দেশগুলোর মধ্যে মতবিরোধ দেখা দেয়। এ সুযোগে জার্মানি তার হারানো শক্তি সুসংহত করার সুযোগ পায়। ১৯৩৬ সালে লীগ অব নেশনস-এর নিষেধাজ্ঞা অমান্য করে জার্মানি ইতালিকে আবিসিনীয় যুদ্ধে সমর্থন জানায়। এভাবে ইতালি- জার্মান সখ্য গড়ে ওঠে। অতঃপর উভয় রাষ্ট্রই কমিউনিস্ট বিরোধী চুক্তি সম্পাদন করে। এই বছরেই হিটলার জাপানের সাথে আরেকটি কমিউনিস্ট বিরোধী চুক্তি সম্পাদন করলে রোম-বার্লিন-টোকিও ঐক্য জোট গড়ে ওঠে। ইতিহাসে এটি অক্ষশক্তি হিসেবে পরিচিত। অক্ষশক্তির বিরুদ্ধে ব্রিটেন, রাশিয়া, ফ্রান্স, চীন ও মার্কিন যুক্তরাষ্ট্র মিলে বৃহৎ শক্তিজোট গঠন করে। এক পর্যায়ে দ্বিতীয় বিশ্বযুদ্ধের মধ্য দিয়ে এই জোট দুটি পরস্পর সংঘাতে জড়িয়ে পড়ে এবং বিশ্বের ইতিহাসে দীর্ঘতম মহাযুদ্ধ তথা দ্বিতীয় বিশ্বযুদ্ধের অবতারণা হয়। উদ্দীপকে দেখা যায়, ইতিহাস ক্লাসে বকুল একটি যুদ্ধের ইতিহাস সম্পর্কে জানালো। উক্ত যুদ্ধে অংশগ্রহণকারী দেশগুলো 'ক' ও 'খ' নামে দুটি ভিন্ন জোট গঠন করে যুদ্ধে অংশ নিয়েছিল। এ ঘটনা পাঠ্যবইয়ের 'অক্ষশক্তি চুক্তি' ও 'মিত্রশক্তি জোট' গঠনের সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে বর্ণিত যুদ্ধ 'বিশ্বমানবতার জন্য মহাবিপর্যয় বয়ে এনেছিলো'। পাঠ্যবইয়ের আলোকে বিশ্লেষণ করো।",
          "explanation": "উদ্দীপকে বর্ণিত যুদ্ধ \"বিশ্বমানবতার জন্য মহাবিপর্যয় বয়ে এনেছিল\"- বস্তুটি সঠিক। পৃথিবীর ইতিহাসে দ্বিতীয় বিশ্বযুদ্ধ ছিল ক্ষয়ক্ষতি, ভয়াবহতা কিংবা প্রাণহানির বিচারে যেকোনো যুদ্ধের চেয়ে মারাত্মক। ১৯৩৯ থেকে ১৯৪৫ সাল পর্যন্ত টানা ছয় বছর চলা এ যুদ্ধে প্রায় পাঁচ কোটি মানুষের মৃত্যু হয়েছিল। এই বিশ্বযুদ্ধে একদিকে ছিল জার্মানি, জাপান, ইতালি এবং তাদের মিত্রদের নিয়ে গড়া অক্ষশক্তি অন্যদিকে ছিল আমেরিকা, ফ্রান্স, ইংল্যান্ড, রাশিয়া ও তাদের মিত্রদের নিয়ে গড়া মিত্রশক্তি জোট। রণাঙ্গনে প্রথম বিশ্বযুদ্ধের চেয়ে অনেক উন্নত অস্ত্রের ব্যবহার দ্বিতীয় বিশ্বযুদ্ধে প্রাণহানির পরিমাণ বাড়িয়ে দেয় বহুলাংশে। এই বিশ্বযুদ্ধ দেশ থেকে দেশ ছাড়িয়ে ছড়িয়ে পড়েছিল মহাদেশ থেকে মহাদেশে। অন্যদিকে বিশ্বের গুরুত্বপূর্ণ সাগরতল, মহাসাগর এমনকি অন্তরীক্ষেও চলেছিল প্রাণঘাতি সংঘাত। ৬১টি দেশের প্রত্যক্ষ-পরোক্ষ অংশগ্রহণে প্রায় ছয় বছরব্যাপী চলা এ যুদ্ধ পৃথিবীকে ধ্বংস্তূপে পরিণত করেছিল। স্ট্যালিনগ্রাডে লক্ষ-লক্ষ সৈন্যের প্রাণহানি এবং হিরোশিমা-নাগাসাকিতে যথাক্রমে লিটল বয়, ফ্যাটম্যান আণবিক বোমা নিক্ষেপের মাধ্যমে বিশ্ব প্রত্যক্ষ করেছে মৃত্যুর তাণ্ডবলীলা। আণবিক বোমা নিক্ষেপের পাশবিকতা ও এর ধ্বংসযজ্ঞ বিশ্বমানবতাকে থমকে দিয়েছিল। আজও জাপানিরা সেই রাসায়নিক ক্ষত বয়ে বেড়াচ্ছে। পরিশেষে বলা যায়, হিটলারের আগ্রাসী নীতির ফলে শুরু হওয়া দ্বিতীয় বিশ্বযুদ্ধ ছিল বিশ্বমানবতার জন্য মহাবিপর্যয়। এ যুদ্ধে জ্ঞান-বিজ্ঞানে অগ্রসরমান জাতিগুলো বিশ্বে চরম পাশবিকতার নজির উপস্থাপন করেছিল।"
        }
      ]
    },
    {
      "number": "9",
      "uddipok": "ক' এবং 'খ' গ্রামের লোকদের মধ্যে পরস্পর বিরোধী মতাদর্শ এক প্রকার প্রতিদ্বন্দ্বিতা সবসময় বিরাজ করে। তাদের বিরোধী তা এমন চরম পর্যায়ে পৌছে যে, যে কোনো সময় সংঘর্ষ হতে পারে, তারপরও সংঘর্ষ হয় না।",
      "tag": "HC 23",
      "sub_questions": [
        {
          "label": "ক",
          "question": "দাঁতাত কী?",
          "explanation": "দীর্ঘদিন ধরে চলমান স্নায়ুযুদ্ধ অবসানের লক্ষ্যে সোভিয়েত ইউনিয়ন ও মার্কিন যুক্তরাষ্ট্র উভয়ে পারস্পরিক আলাপ-আলোচনা শুরু করে। তারা পরস্পর বিবাদ মিটিয়ে ফেলতে আগ্রহী হয়। বৃহৎ শক্তির মধ্যে নতুন এ সম্পর্ক গড়ে ওঠাকে দাঁতাত বলে।"
        },
        {
          "label": "খ",
          "question": "মার্শল পরিকল্পনা কী?",
          "explanation": "১৯৪৭ সালের জুন মাসে মার্কিন পররাষ্ট্র সচিব জর্জ মার্শাল হাভার্ড ইউনিভাসিটির এক সভায় যুদ্ধবিধস্ত ইউরোপীয় দেশগুলোর অর্থনীতি পুনরুজ্জীবনের জন্য প্রস্তাব পেশ করেন সেটাই 'মার্শাল পরিকল্পনা' নামে পরিচিত। এ পরিকল্পনায় তিনি বলেন, ইউরোপের দরিদ্র দূর করতে না পারলে, ইউরোপকে কমিউনিজমের হাত থেকে মুক্ত করা যাবে না। এজন্য তিনি যুদ্ধ বিধস্ত ইউরোপীয় দেশগুলোর অর্থনীতি পুনরুজ্জীবনের জন্য মার্কিন সাহায্যের প্রস্তাব করেন। তার এই বক্তব্যের জের ধরে যুক্তরাষ্ট্র ১৯৪৮ সালের এপ্রিলে ৫ মিলিয়ন ডলার সাহায্য দেয়। তাঁর বক্তব্য ও করণীয় ইতিহাসে 'মার্শাল পরিকল্পনা' নামে পরিচিত।"
        },
        {
          "label": "গ",
          "question": "উদ্দীপকে উল্লিখিত 'ক' এবং 'খ' গ্রামের বিরোধ তোমার পাঠ্যবইয়ের কোন বিষয়কে ইঙ্গিত করে? ব্যাখ্যা করো।",
          "explanation": "উদ্দীপকে উল্লিখিত 'ক' এবং 'খ' গ্রামের বিরোধ আমার পাঠ্যবইয়ের সোভিয়েত ইউনিয়ন ও মার্কিন যুক্তরাষ্ট্রের মধ্যকার স্নায়ুযুদ্ধকে ইঙ্গিত করে। স্নায়ুযুদ্ধ এমন এক প্রকার যুদ্ধাবস্থাকে নির্দেশ করে যা যুদ্ধও নয়, আবার শান্তিও নয়। দ্বিতীয় বিশ্বযুদ্ধ পরবর্তী সময়ে একমাত্র মার্কিন যুক্তরাষ্ট্র ও সোভিয়েত ইউনিয়ন পরাশক্তি হিসেবে আবির্ভূত হয়। কিন্তু আদর্শগতভাবে এ দুটি রাষ্ট্র ছিল সম্পূর্ণ বিপরীতমুখী। বিভিন্ন আন্তর্জাতিক ইস্যুতে এ দুই পরাশক্তি বিরোধিতা অব্যাহত রাখে। এর ফলে প্রতি মুহূর্তে যুদ্ধের উত্তাপ ছড়ায়। কিন্তু উভয় দেশই সযত্নে যুদ্ধ এড়িয়ে চলে। দ্বিতীয় বিশ্বযুদ্ধ পরবর্তী সময়ে মার্কিন যুক্তরাষ্ট্র ও সোভিয়েত ইউনিয়নের এরূপ যুদ্ধ যুদ্ধ খেলাকেই স্নায়ুযুদ্ধ বা Cold War বলে অভিহিত করা হয়। উদ্দীপকে উল্লেখিত 'ক' ও খ' গ্রামদ্বয়ের মধ্যে বিরাজমান সম্পর্ককে স্নায়ুযুদ্ধ বা ঠান্ডা লড়াই বলে অভিহিত করা যায়। সুতরাং উভয় গ্রামের এ বিরাজমান অবস্থার সাথে দ্বিতীয় বিশ্বযুদ্ধ-পরবর্তী মার্কিন যুক্তরাষ্ট্র ও সোভিয়েত ইউনিয়নের মধ্যকার বিরাজিত রাজনৈতিক অবস্থা অর্থাৎ স্নায়যুদ্ধের মিল রয়েছে।"
        },
        {
          "label": "ঘ",
          "question": "উক্ত বিষয়টি সমগ্র বিশ্বকে দুটি পৃথক শিবিরে বিভক্ত করে' উক্তিটির যথার্থ নিরূপণ করো।",
          "explanation": "উক্ত বিষয়টি অর্থাৎ স্নায়ুযুদ্ধ সমগ্র বিশ্বকে দু'টি পৃথক শিবিরে বিভক্ত করে'- উক্তিটি যথার্থ বলে আমি মনে করি। দ্বিতীয় বিশ্বযুদ্ধের পর পুরনো বিশ্বব্যবস্থা বদলে গিয়ে মার্কিন যুক্তরাষ্ট্র ও সোভিয়েত ইউনিয়ন দুই শীর্ষ পরাশক্তি হিসেবে আবির্ভূত হয়। যুক্তরাষ্ট্র ছিল পুঁজিবাদী অর্থনৈতিক ব্যবস্থার সমর্থক এবং সোভিয়েত ইউনিয়ন ছিল সমাজতান্ত্রিক ব্যবস্থার অনুসারী। ফলে দেশ দু'টির মধ্যে আদর্শগত দ্বন্দ্ব দেখা দেয়। মার্কিন যুক্তরাষ্ট্র ও সোভিয়েত ইউনিয়নের মধ্যকার আদর্শিক দ্বন্দ্বকে কেন্দ্র করে প্রায় গোটা বিশ্ব পরস্পরবিরোধী দু'টি শিবিরে বিভক্ত হয়ে যায়। এতে ইউরোপের অন্যান্য রাষ্ট্রগুলোও যোগ দেয়। বিভিন্ন আন্তর্জাতিক ইস্যুতে দেশ দু'টি পরস্পর বিরোধী অবস্থান নিতে থাকে। দীর্ঘ স্নায়ুযুদ্ধের সময়ে কিউবা, ভিয়েতনাম, কোরিয়া ও ইউরোপ নিয়ে প্রভাব বিস্তারের প্রতিযোগিতায় লিপ্ত হয় যুক্তরাষ্ট্র ও সোভিয়েত ইউনিয়ন। এমনকি আমাদের মুক্তিযুদ্ধে ও এর প্রভাব লক্ষ করা যায়। দুই বিপরীত শিবিরে বিভক্ত বিশ্বে সোভিয়েত ইউনিয়ন ও মার্কিন যুক্তরাষ্ট্র নিজ নিজ 'বলয়ভুক্ত দেশগুলোকে প্রচুর আর্থিক, সামরিক, কূটনৈতিক সহায়তা দিয়েছিল। ১৯৯১ সালে সোভিয়েত ইউনিয়ন ভেঙে যাওয়ার মাধ্যমে এ স্নায়ুযুদ্ধের অবসান ঘটে। উপরের আলোচনা থেকে বলা যায়, স্নায়ুযুদ্ধ সমগ্র বিশ্বকে দু'টি বিপরীত শিবিরে বিভক্ত করেছিল- উক্তিটি যথার্থ।"
        }
      ]
    },
    {
      "number": "10",
      "uddipok": "",
      "tag": "HC 23",
      "sub_questions": [
        {
          "label": "ক",
          "question": "UNESCO-এর কাজ কী?",
          "explanation": "UNESCO শিক্ষা, বিজ্ঞান ও সংস্কৃতি উন্নয়ন বিষয়ে কাজ করে।"
        },
        {
          "label": "খ",
          "question": "নিরাপত্তা পরিষদের কাজ লেখো।",
          "explanation": "জাতিসংঘের নিরাপত্তা পরিষদের কাজ হলো বিশ্বশান্তি ও নিরাপত্তা বজায় রাখার জন্য যথোপযুক্ত ব্যবস্থা গ্রহণ করা। নিরাপত্তা পরিষদ আলাপ-আলোচনার মাধ্যমে আন্তর্জাতিক বিরোধ মীমাংসার চেষ্টা করে। এতে কাজ না হলে আগ্রাসী রাষ্ট্রের বিরুদ্ধে অর্থনৈতিক ও কূটনৈতিক অবরোধ আরোপ করতে পারে। সে চেষ্টাও ব্যর্থ হলে সামরিক শক্তি প্রয়োগ করার ক্ষমতা রাখে। তাছাড়া নিরাপত্তা পরিষদ সংঘাত বা যুদ্ধ বন্ধ এবং শান্তি প্রতিষ্ঠার জন্য কোথাও জাতিসংঘের শান্তিরক্ষী বাহিনী মোতায়েন করতে পারে। মোটকথা, আন্তর্জাতিক শান্তি ও সম্প্রীতি রক্ষার লক্ষ্যে প্রয়োজনীয় সব কাজ এ সংস্থা করতে পারে।"
        },
        {
          "label": "গ",
          "question": "'?' চিহ্নিত স্থানে কোন শব্দটি উপযুক্ত বলে তুমি মনে করো? এর লক্ষ্য ও উদ্দেশ্য লেখো।'",
          "explanation": "'?' চিহ্নিত স্থানে জাতিসংঘের 'অর্থনৈতিক ও সামাজিক পরিষদ' শব্দটি উপযুক্ত বলে আমি মনে করি। অর্থনৈতিক ও সামাজিক পরিষদের বেশ কিছু লক্ষ্য ও উদ্দেশ্য রয়েছে। প্রতিষ্ঠাকালে ১৮টি সদস্য নিয়ে জাতিসংঘের অর্থনৈতিক ও সামাজিক পরিষদ যাত্রা শুরু করে। বর্তমানে এর সদস্য সংখ্যা ৫৪। এ পরিষদ প্রতিবছর দুইবার অধিবেশনে মিলিত হয়। জনসংখ্যা নিয়ন্ত্রণ, মানবাধিকার রক্ষা কর্মসূচি, নারীর অধিকার রক্ষা, ক্ষতিকর মাদকদ্রব্য ব্যবহার ও বিক্রয় নিয়ন্ত্রণ, আঞ্চলিক উন্নয়ন, যুদ্ধের কারণে বা প্রাকৃতিক দুর্যোগের ফলে সৃষ্ট উদ্বাস্তু সমস্যার সমাধান, আন্তর্জাতিক শ্রমিক ইউনিয়নের গৃহীত নীতিমালা অনুযায়ী শ্রমিকস্বার্থ নিশ্চিতকরণ ইত্যাদি ব্যাপারে এ সংস্থা কাজ করে। এসব কাজ সুষ্ঠুভাবে সম্পাদনের জন্য এ পরিষদের অন্তর্ভুক্ত কতিপয় সংস্থা রয়েছে। যেমন- শিক্ষা, বিজ্ঞান ও সাংস্কৃতিক সংস্থা (UNESCO), খাদ্য ও কৃষি সংস্থা (FAO), আন্তর্জাতিক শ্রম সংস্থা (ILO), আন্তর্জাতিক অর্থ সংস্থা (IMF), আন্তর্জাতিক শিশু তহবিল (UNICEF)। উদ্দীপকে দেখা যায়, '?' চিহ্নিত সংস্থাটির অন্তর্ভুক্ত সংস্থাগুলো হচ্ছে শিশু, স্বাস্থ্য, অর্থ, শ্রম, শিক্ষা, বিজ্ঞান ও সংস্কৃতি, খাদ্য ও কৃষি সংস্থা যা জাতিসংঘের অর্থনৈতিক ও আন্তর্জাতিক পরিষদের সাথে সাদৃশ্যপূর্ণ। উপর্যুক্ত সংস্থা ও কমিশনগুলোর মাধ্যমে এ পরিষদ সদস্য রাষ্ট্রগুলোর সমাজ উন্নয়ন, অর্থনৈতিক পরিকল্পনা, শিক্ষা, স্বাস্থ্য, ন্যূনতম মানবাধিকার রক্ষায় কাজ করে চলেছে।"
        },
        {
          "label": "ঘ",
          "question": "উক্ত সংগঠনে বৃহৎ শক্তির ভূমিকা পর্যালোচনা করো।",
          "explanation": "উত্ত সংগঠনে অর্থাৎ জাতিসংঘে বৃহৎ শক্তিবর্গ গুরুত্বপূর্ণ ভূমিকা পালন করে। মূলত বৃহৎ শক্তিধর রাষ্ট্রগুলোর সহযোগিতার ওপরই জাতিসংঘের কার্যক্রম নির্ভর করে। জাতিসংঘে বৃহৎ শক্তি বলতে মূলত মার্কিন যুক্তরাষ্ট্র, রাশিয়া, চীন, যুক্তরাজ্য ও ফ্রান্সকে বোঝায়; যাদের ভেটো প্রয়োগের ক্ষমতা রয়েছে। এদের যে কোনো একটি দেশও ভেটো দিলে অর্থাৎ বিরোধিতা করলে নিরাপত্তা পরিষদে কোনো প্রস্তাব পাস হবে না। সুতরাং এ বৃহৎ শক্তিবর্গের মতৈক্য ও সদিচ্ছা ছাড়া জাতিসংঘ মহাসচিবের পক্ষে কোনো প্রস্তাব এগিয়ে নেওয়া সম্ভব নয়। বৃহৎ শক্তিধর দেশগুলো জাতিসংঘের তহবিলে সিংহভাগ চাঁদা দেয়। তারা বিভিন্ন অনুন্নত ও উন্নয়নশীল রাষ্ট্রে অর্থনৈতিক ও সামাজিক ক্ষেত্রে সহযোগিতা দিয়ে থাকে। জাতিসংঘের বিশেষ প্রয়োজনে অর্থ, সৈন্য, অস্ত্র ও শক্তি দিয়েও এ রাষ্ট্রগুলো সহযোগিতা করে। এ কারণে নিরাপত্তা পরিষদসহ পুরো জাতিসংঘ কাঠামোতে তাদের ব্যাপক প্রভাব রয়েছে। বৈশ্বিক এ সংস্থায় নিজেদের স্বার্থ রক্ষা হচ্ছে কিনা সে বিষয়ে তারা সবসময় সজাগ থাকে। নিজেদের স্বার্থের অনুকূল নয়, এমন উদ্যোগ আটকে দেওয়ার ক্ষমতা তাদের রয়েছে। পরিশেষে এ কথা নিঃসন্দেহে বলা যায়, জাতিসংঘের কার্যক্রম তথা মহাসচিবের কাজের সফলতা-ব্যর্থতা শক্তিধর রাষ্ট্রের সহযোগিতার ওপর নির্ভরশীল।"
        }
      ]
    },
    {
      "number": "11",
      "uddipok": "দ্বিতীয় বিশ্বযুদ্ধের ভয়াবহতা প্রত্যক্ষ করে বিশ্ব নেতৃবৃন্দ একটি সংস্থা গঠন করে। বিশ্ব শান্তি প্রতিষ্ঠা ও নিরাপত্তা রক্ষায় সংস্থাটির কিছু ব্যর্থতা থাকলেও সাফল্য বিশেষ প্রশংসনীয়।",
      "tag": "HC 23",
      "sub_questions": [
        {
          "label": "ক",
          "question": "আটলান্টিক সনদ স্বাক্ষরিত হয় কত সালে?",
          "explanation": "আটলান্টিক সনদ স্বাক্ষরিত হয় ১৯৪১ সালে।"
        },
        {
          "label": "খ",
          "question": "মানব উন্নয়নে জাতিসংঘের ভূমিকা লেখো।",
          "explanation": "মানব উন্নয়নে জাতিসংঘ গুরুত্বপূর্ণ ভূমিকা রেখে চলেছে। সদস্য রাষ্ট্রগুলো সামাজিক সাংস্কৃতিক অগ্রগতির জন্য UNDP, UNESCO, UNICEF-এর মাধ্যমে শিক্ষা, শিশু স্বাস্থ্য, বিভিন্ন প্রকার উন্নয়নমূলক কাজে ব্যাপক সহায়তা প্রদান করছে। ১৭০টির মতো দেশের কৃষি, শিল্প, শিক্ষা খাতে জাতিসংঘ হাজার হাজার মিলিয়ন ডলার ব্যয় করছে। এর ফলে এসব দেশের দরিদ্র জনগণের জীবনযাত্রার মান, শিক্ষার হার উল্লেখযোগ্য হারে বেড়েছে। নারীর প্রতি বৈষম্য দূরীকরণ ও নারীদের অধিকার প্রতিষ্ঠা, তাদের জীবনযাত্রার মান উন্নয়নে জাতিসংঘ ১৯৭৬-১৯৮৬ সাল পর্যন্ত 'নারী দশক' পালন করে।"
        },
        {
          "label": "গ",
          "question": "উদ্দীপকে উল্লিখিত সংস্থাটি বিশ্ব শান্তি প্রতিষ্ঠা ও নিরাপত্তা রক্ষায় কতটুকু সফল? মতামত দাও।",
          "explanation": "উদ্দীপকে উল্লিখিত সংস্থাটি হচ্ছে জাতিসংঘ। বিশ্বশান্তি প্রতিষ্ঠা উত্ত সংস্থাটি কম বেশি সফল বলা যায়। অন্তর্জাতিক সহযোগিতা, শান্তি ও নিরাপত্তা রক্ষার জন্য জাতিসংঘই হলো ইতিহাসের প্রথম ও প্রকৃত সংগঠন। জাতিসংঘ মূলত তৈরি হয়েছে বিশ্বশান্তি ও নিরাপত্তা প্রতিষ্ঠার অঙ্গীকার নিয়ে। প্রতিষ্ঠার পর থেকেই জাতিসংঘের হস্তক্ষেপে অনেক সংকট নিরসন হয়েছে। সোভিয়েত-ইরান বিরোধ, বার্লিন অবরোধ, ইন্দোনেশীয় সংকট, আরব-ইসরাইল বিরোধ, ফকল্যান্ড যুদ্ধ, ইরাক-কুয়েত সমস্যা প্রভৃতিতে জাতিসংঘ প্রত্যক্ষ ও পরোক্ষভাবে হস্তক্ষেপ করে সংকট নিরসনে ভূমিকা রেখেছে। শান্তিরক্ষা বাহিনী প্রতিষ্ঠা জাতিসংঘের অন্যতম সফলতা। এ বাহিনী বিশ্বের সংকটপূর্ণ অঞ্চলে শান্তি ফিরিয়ে আনতে কাজ করে যাচ্ছে। এসবের পাশাপাশি জাতিসংঘের আরো অনেক সফলতা রয়েছে। যেমন- গণতন্ত্রের উন্নয়ন, স্বাস্থ্য ও শিক্ষার উন্নয়ন, পরিবেশ সংরক্ষণ, আন্তর্জাতিক বিরোধ নিষ্পত্তি, শরণার্থীদের সাহায্য, মানবাধিকার প্রতিষ্ঠা প্রভৃতি। তবে জাতিসংঘে নানা বৃহৎ শক্তির হস্তক্ষেপ ও সীমাবদ্ধতায় অনেক সংকট নিরসনে ভূমিকা রাখতে পারেনি। যেমন- প্যালেস্টাইন সমস্যা, দক্ষিণ আফ্রিকা সংকট, লেবানন সংকট প্রভৃতিতে জাতিসংঘ ব্যর্থতার পরিচয় দিয়েছে। উদ্দীপকে দেখা যায়, দ্বিতীয় বিশ্বযুদ্ধের ভয়াবহতা প্রত্যক্ষ করে বিশ্ব নেতৃবৃন্দ একটি সংস্থা গঠন করেন। বিশ্ব শান্তি প্রতিষ্ঠা ও নিরাপত্তা রক্ষায় সংস্থাটির কিছু ব্যর্থতা থাকলেও সাফল্য বিশেষ প্রশংসনীয়। এখানে জাতিসংঘের কথা বলা হয়েছে। পরিশেষে বলা যায়, জাতিসংঘ কিছু কিছু ক্ষেত্রে ব্যর্থতার পরিচয় দিয়েছে। তবে জাতিসংঘের সফলতাই বেশি এবং বড় সংঘাত থেকে মুক্তি দিতে জাতিসংঘের ভূমিকা অসামান্য।"
        },
        {
          "label": "ঘ",
          "question": "উদ্দীপকে যে সংস্থাটির প্রতি ইঙ্গিত করা হয়েছে তা গঠনের পটভূমি আলোচনা করো।",
          "explanation": "উদ্দীপকে যে সংস্থাটির প্রতি ইঙ্গিত করা হয়েছে সেটি হচ্ছে জাতিসংঘ। জাতিসংঘ গঠনের পেছনে একটি বিস্তৃত পটভূমি রয়েছে। পৃথিবীতে স্থায়ী শান্তি স্থাপনের প্রচেষ্টা নতুন কিছু নয়। দ্বিতীয় বিশ্বযুদ্ধোত্তর পৃথিবীতে স্থায়ী শান্তি স্থাপনের সামরিক, রাজনৈতিক ও কূটনৈতিক উদ্যোগের ফসল হলো জাতিসংঘ। যুদ্ধকালীন মিত্রশক্তির রাষ্ট্রনেতারা তাদের আলোচনা বৈঠকে ও ঘোষণাগুলোতে কতগুলো নীতি গ্রহণ করেছিলেন। এ সম্মেলনগুলোতে শুধু সমরনীতি বিষয়ক সিদ্ধান্ত হয়নি। এতে কতকগুলো রাজনৈতিক ও কূটনৈতিক সিদ্ধান্ত গৃহীত হয়েছিল। এ বিশ্ব নেতাদের মধ্যে অগ্রনী ভূমিকা পালন করেছিলেন ব্রিটেনের প্রধানমন্ত্রী উইনস্টন চার্চিল, আমেরিকার প্রেসিডেন্ট ফ্রাঙ্কলিন ডি. রুজভেল্ট এবং রাশিয়ার প্রেসিডেন্ট জোসেফ স্ট্যালিন। এ সকল নেতা ছাড়াও অন্য বিশ্বনেতারা জাতিসংঘ গঠনের আহ্বান করেছেন লন্ডন ঘোষণা, আটলান্টিক সনদ প্রভৃতিতে। তারা মিলিত হয়েছেন কাসাব্লাংকা সম্মেলন ও ডাম্বারটন ওক্স সম্মেলনে। যার ফলে ১৯৪৫ সালের ২৪ অক্টোবর ৫১টি রাষ্ট্রের প্রতিনিধিদের এক সম্মেলনের মধ্য দিয়ে বিশ্ব ইতিহাসের সর্বশ্রেষ্ঠ সংগঠন জাতিসংঘ প্রতিষ্ঠা লাভ করে। পরিশেষে বলা যায়, বিশ্ব নেতৃবৃন্দের চার বছরের নিরলস প্রচেষ্টার ফসল হলো এই জাতিসংঘ। মূলত এই সকল বিশ্বনেতাদের হাত ধরে গড়ে ওঠে জাতিসংঘ।"
        }
      ]
    }
  ]
}