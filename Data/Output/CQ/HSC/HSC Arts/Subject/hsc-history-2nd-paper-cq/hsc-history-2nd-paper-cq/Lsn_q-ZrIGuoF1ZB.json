{
  "title": "হলিক্রস কলেজ ২০২৪",
  "subtitle": "ইতিহাস (11)",
  "questions": [
    {
      "number": "1",
      "uddipok": "মিঃ 'ক' একজন পরাক্রমশালী সেনা নায়ক ছিলেন। একটি বিপ্লব তরঙ্গের চূড়ায় আরোহন করে তিনি সাফল্যর ফ্রান্সের সিংহাসনে অসীন হন। পরবর্তীতে রাজ্য বিস্তার, শাসন সংস্কার, সামরিক বিজয় প্রভৃতি ক্ষেত্রে অসামান্য সাফল্যর পরিচয় দেন। কিন্তু তাঁর কিছু অদূরদর্শী নীতি ও ব্যর্থ অভিযানের পর থেকে তার ভাগ্য রবি ধীরে ধীরে অস্তমিত হতে শুরু করে।",
      "tag": "HC 24",
      "sub_questions": [
        {
          "label": "ক",
          "question": "ফরাসি বিপ্লবের মূলমন্ত্র কী?",
          "explanation": "ফরাসি বিপ্লবের মূলমন্ত্র হলো সাম্য, মৈত্রী, স্বাধীনতা।"
        },
        {
          "label": "খ",
          "question": "মহাদেশীয় ব্যবস্থা বলতে কী বোঝ?",
          "explanation": "ইংল্যান্ডের বিরুদ্ধে ফ্রান্সের নৃপতি নেপোলিয়ন বোনাপার্টের অর্থনৈতিক অবরোধ হচ্ছে 'মহাদেশীয় ব্যবস্থা'। নেপোলিয়ন বোনাপার্ট প্রতিদ্বন্দ্বী ইংল্যান্ডের বিরুদ্ধে ইউরোপব্যাপী অর্থনৈতিক অবরোধ আরোপ করে সেদেশের অর্থনৈতিক ভিত্তিকে ধ্বংস করতে চেয়েছিলেন। এই অর্থনৈতিক অবরোধকে ইউরোপের ইতিহাসে মহাদেশীয় ব্যবস্থা বলা হয়।"
        },
        {
          "label": "গ",
          "question": "উদ্দীপকে বর্ণিত সেনানায়ক মিঃ 'ক' এর সাথে তোমার পাঠ্য পুস্তকের কোন সেনানায়কের মিল আছে? ব্যাখ্যা করো।।",
          "explanation": "উদ্দীপকে বর্ণিত সেনানায়ক মিঃ 'ক'-এর সাথে আমার পাঠ্যপুস্তকে। বাণিত ফরাসি সেনানায়ক নেপোলিয়ন বোনাপার্টের মিল আছে। নেপোলিয়ন বোনাপার্ট ছিলেন ফ্রান্সের অদ্বিতীয় সমরনায়ক ও সম্রাট। ক্ষমতাগ্রহণের পর তিনি দেশের উন্নয়নে বিভিন্ন বড় ধরনের সংস্কার করেন। তিনি ফ্রান্সকে বিশ্বের সর্বোচ্চ আসনে অধিষ্ঠিত করার জন্য বিভিন্ন পদক্ষেপ দেন। দেশের ভঙ্গুর অর্থব্যবস্থা পুনর্গঠনের জন্য তিনি অর্থদপ্তরকে দু'ভাগে বিভক্ত করেন- (ক) রাজস্ব দন্তর (খ) অডিট দপ্তর। সরকারি ব্যয়ের খাত। নির্দিষ্ট করে দিয়ে তিনি ব্যয় সংকোচন নীতি গ্রহণ করেন। তার গৃহীত অর্থনৈতিক সংস্কার ফ্রান্সের অর্থনীতিকে একটি শৃঙ্খলার মধ্যে নিয়ে আসে। অর্থনৈতিক, সামাজিক, ধর্মীয় ও শিক্ষা খাতে নেপোলিয়নের সংস্কারমূলক কার্যক্রম ফ্রান্সের জন্য অত্যন্ত যুগান্তকারী পদক্ষেপ ছিল। তবে বিশ্লেষকদের' মতে, তার প্রবর্তিত কন্টিনেন্টাল সিস্টেম বা মহাদেশীয় ব্যবস্থা ছিল একটি হাকারী সিদ্ধান্ত। তার ব্যর্থতার মূল কারণ ছিল এ মহাদেশীয় ব্যবস্থা। যেমনটি উদ্দীপকের শাসকের ক্ষেত্রে দেখা যায়। উদ্দীপকে দেখা যায়, পরাক্রমশালী সেনানায়ক মি, 'ক' একটি বিপ্লব তরজোর চূড়ায় আরোহন করে সাফল্যের সাথে ফ্রান্সের সিংহাসনে আসীন হন। পরবর্তীতে রাজ্য বিস্তার, শাসন সংস্কার, সামরিক বিজয় প্রভৃতি ক্ষেত্রে তিনি অসামান্য সাফল্যের পরিচয় দেন। মি. 'ক' এর এসকল গুণাবলি ও বৈশিষ্ট্য উপরে বর্ণিত নেপোলিয়ান বোনাপার্টের গুণাবলির সাথে সাদৃশ্যপূর্ণ। তাই বলা যায়, উদ্দীপকে বর্ণিত সেনানায়কের সাথে পাঠ্যপুস্তকে বর্ণিত ফরাসি সেনানায়ক নেপোলিয়নের মিল রয়েছে।"
        },
        {
          "label": "ঘ",
          "question": "কোন কারণগুলো উত্ত ব্যক্তির পতনকে ত্বরান্বিত করেছিল বলে তুমি মনে করো? যুক্তিসহ উপস্থাপন করো।",
          "explanation": "নানাবিধ সংস্কার কার্য উক্ত ব্যক্তি তথা নেপোলিয়নকে ইতিহাসে স্মরণীয় করে রাখলেও বেশ কিছু উচ্চাভিলাসী সিদ্ধান্ত তার পতনকে ত্বরান্বিত করে ছিল বলে আমি মনে করি। উত্থান এবং পতনই জগতের নিয়ম। সম্রাট নেপোলিয়নের জীবনও তার ব্যতিক্রম ছিল না। ফ্রান্সের ক্ষমতা লাভ করে তিনি বহুবিধ সংস্কার করে খ্যাতি লাভ করলেও তিনি পতনকে ঠেকাতে পারেননি। অতিমাত্রায় সম্রাজ্যবাদী চিন্তাচেতনাই তার পতনকে ত্বরান্বিত করে। অসামান্য প্রতিভাসম্পন্ন সমরনায়ক নেপোলিয়ন বোনাপার্টের পতন ইতিহাসে এক উল্লেখযোগ্য ঘটনা। তার পতন বহুবিধ কারণে অনিবার্য হয়ে উঠেছিল। তিনি ফরাসি বিপ্লবের সন্তান বলে নিজেকে দাবি করলেও ফরাসি জনগণের আর্থ-সামাজিক' ও 'রাজনৈতিক স্থিতিশীলতায় মনোনিবেশ না করে। অতিমাত্রায় সাম্রাজ্য বিস্তার এবং যুদ্ধবিগ্রহে লিপ্ত হয়ে পড়েন। তিনি পুরো ইউরোপে নিজের আধিপত্য বিস্তার করতে চেয়েছিলেন। ফলে ইউরোপ যুদ্ধ বিগ্রহে ক্ষতবিক্ষত হতে থাকে এবং অর্থনৈতিক সংকটে পড়ে। ইংল্যান্ডের বিরুদ্ধে তার প্রবর্তিত মহাদেশীয় ব্যবস্থার ফলে ইউরোপের অন্য রাষ্ট্রগুলো ক্ষতিগ্রস্ত হয়। ফলে ইউরোপের সকল রাষ্ট্র ফ্রান্সের বিপক্ষে দাঁড়ায়। ততদিনে ফ্রান্স অনেকটা একঘরে হয়ে পড়ে। ফ্রান্সের অভ্যন্তরেও তার জনপ্রিয়তা হ্রাস পায়। তার ক্রমাগত যুদ্ধের ফলে এবং একনায়কতান্ত্রিক শসনের প্রতি ফরাসি জনগণ বিক্ষুব্ধ হয়ে ওঠে। বিশেষ করে স্পেন এবং রশিয়ার যুদ্ধে পরাজিত হলে জনগণের মধ্যে বিদ্বেষ ছড়িয়ে পড়ে। এতকিছুর বিপক্ষে নিজের অবস্থান টিকিয়ে রাখতে ব্যর্থ হয়ে নিজেও ক্ষমতাচ্যুত হন এবং ফ্রান্সকেও এর চরম মূল্য দিতে হয়। পরিশেষে বলা যায়, নেপোলিয়নের পতন একপ্রকার অনিবার্য যেহেতু তার সম্রাজ্য স্ববিরোধী ও অসংগতিপূর্ণ ছিল। সমগ্র ইউরোপ ইংল্যান্ডের নেতৃত্বে সামরিক জোটে অন্তর্ভুক্ত হলে তিনি পতনের হাত থেকে রক্ষা পাননি। বহু যুদ্ধে বিজয়ী নেপোলিয়ন ১৮১৫ সালে ওয়াটার লু যুদ্ধে পরাজয়ের মধ্য দিয়ে ইতিহাসের রঙ্গমঞ্চ থেকে চিরদিনের মতো প্রস্থান করেন।"
        }
      ]
    },
    {
      "number": "2",
      "uddipok": "বায়ান্নর ভাষা আন্দোলনের প্রেক্ষাপট সৃষ্টিতে ড. মুহম্মদ শহীদুল্লাহ, ড. এনামুল হক, অধ্যাপক মোতাহার হোসেন, আবুল মনসুর আহমদ প্রমুখ বিশিষ্ট জনের একটা উল্লেখযোগ্য ভূমিকা ছিল। তারা আন্দোলনের সরাসরি জড়িত ছিলেন না। তবুও ভাষা আন্দোলনের মনস্তাত্বিক পটভূমি সৃষ্টিতে তাদের অবদান অস্বীকার করা যায়না।",
      "tag": "HC 24",
      "sub_questions": [
        {
          "label": "ক",
          "question": "ফরাসি বিপ্লবের সময় ফ্রান্সের রাজা কে ছিলেন?",
          "explanation": "ফরাসি বিপ্লবের সময় ফ্রান্সের রাজা ছিলেন ষোড়শ লুই।"
        },
        {
          "label": "খ",
          "question": "মানবাধিকার ঘোষণা পত্র বলতে কী বুঝো?",
          "explanation": "বিশ্বব্যাপী মানবাধিকার প্রতিষ্ঠায় জাতিসংঘ কর্তৃক গৃহীত পদক্ষেপ মানবাধিকার ঘোষণা হিসেবে বিবেচিত। ১৯৪৮ সালের ১০ ডিসেম্বর সার্বজনীন মানবাধিকার ঘোষণার পর জাতিসংঘ ৮০টির বেশি দেশের সাথে মানবাধিকার সংক্রান্ত চুক্তি সম্পাদনে সমর্থ হয়েছে। এছাড়া বিভিন্ন আইন প্রণয়নের মাধ্যমে আফ্রিকার বর্ণবাদ নির্মূল করেছে এবং প্যালেস্টাইনিদের স্বাধীন আবাসভূমির দাবি প্রতিজ্ঞায় জাতিসংঘ সহযোগিতা করেছে।"
        },
        {
          "label": "গ",
          "question": "উদ্দীপকের বিশিষ্ট জনদের ভূমিকার সাথে ফরাসি বিপ্লবের কাদের মিল আছে? ব্যাখ্যা করো।",
          "explanation": "উদ্দীপকের বিশিষ্টজনদের ভূমিকার সাথে ইউরোপের ফরাসি বিপ্লবের দার্শনিকদের ভূমিকার মিল আছে। ১৭৮৯ সালে সংঘটিত ফরাসি বিপ্লব শুধু ফ্রান্সে নয় পৃথিবীর ইতিহাসে সর্বাধিক উল্লেখযোগ্য একটি ঘটনা। সাম্য-মৈত্রী-স্বাধীনতা এ স্লোগানকে সামনে রেখে সংঘটিত এ বিপ্লব পুরাতন জরাজীর্ণ গতিহীন সমাজ ব্যবস্থাকে ভেঙে এক নতুন যুগের সূচনা করে। এর সফলতার পিছনে সবচেয়ে বেশি ভূমিকা রাখেন ফ্রান্সের দার্শনিক সমাজ। যেকোনো বিপ্লব সৃষ্টিতে বুদ্ধিজীবী ও দার্শনিক গুরুত্বপূর্ণ অবদান থাকে। ফরাসি বিপ্লব সংঘটনে দার্শনিক চিন্তাবিদদের অপরিসীম অবদান ছিল। অষ্টাদশ শতকে ইউরোপে নবজাগরণ শুরু হয়। জান-বিজ্ঞান-দর্শনের উন্নতির ফলে মানুষ ভুল-ত্রুটি বুঝতে শিখে, ন্যায়-অন্যায় বিচার করতে থাকে। এ সময় ফ্রান্সে আর্বিভাব ঘটে মহান কিছু দার্শনিকের যাদের চিন্তা- চেতনা ছিল রেঁনেসাকেন্দ্রিক। তাদের সমাজ বিষয়ক লেখনী অচিরেই সকল মানুষের কাছে পৌঁছে যায়। তেমনি কিছু খ্যাতিমান দার্শনিক ছিলেন- চার্লস ময়েষ্ণু, ভলতেয়ার, রুশো, দিদেরো প্রমুখ। এসকল দার্শনিক প্রচলিত সমাজব্যবস্থার ভুল-ত্রুটি বিচার করতে থাকেন এবং তাদের লেখনী ছিল অনিয়ন্ত্রিত রাজতন্ত্রের বিরুদ্ধে। বুশোর The Social Contract গ্রন্থটি ফ্রান্সের তথা ইউরোপের জনমান বিরাট প্রভাব বিস্তার করে তাদেরকে বিপ্লবী, ভাবধারায় উদ্বুদ্ধ করে। অন্যান্যদের লেখনীও গুরুত্বপূর্ণ প্রভাব বিস্তার করে। পরবর্তীতে মহান বিপ্লব সংঘটিত হয়। উদ্দীপকে লক্ষণীয় যে, বায়ান্নর ভাষা আন্দোলনের প্রেক্ষাপট সৃষ্টিকে ড. মুহাম্মদ শহীদুল্লাহ, ড. এনামুল হক, অধ্যাপক মোতাহার হোসেন, আবুল মনসুর আহমদ প্রমুখের ভূমিকা উল্লেখযোগ্য। তেমনি ফরাসি বিপ্লবেও ফ্রান্সের দার্শনিকরা গুরুত্বপূর্ণ ভূমিকা রাখেন।"
        },
        {
          "label": "ঘ",
          "question": "তুমি কি মনে করো কেবল বিশিস্ট জনদের ভূমিকাই উক্ত আন্দোলনকে বিপ্লবাত্মক করেনি, অর্থনৈতিক কারণও মূখ্য ছিল? পাঠ্য বইয়ের আলোকে বিশ্লেষণ করো।",
          "explanation": "দার্শনিকদের ভূমিকাই ফরাসি বিপ্লবকে ত্বরান্বিত করেনি; বরং অর্থনৈতিক কারণই ফরাসি বিপ্লবের জন্য দায়ী ছিল। ফরাসি বিপ্লব হঠাৎ করে সংঘটিত হয়নি বরং অনেকগুলো কারণের সমষ্টিমাত্র। দীর্ঘ দিনের জমে থাকা রাজনৈতিক অনিয়ম, সামাজিক অনাচার, বৈষম্যমূলক অর্থনীতি, দার্শনিকদের প্রভাব ও অন্যান্য নানাবিধ কারণের একত্র সমাবেশের ফলেই এই মহাবিপ্লবের সূত্রপাত হয়েছিল। তবে মূলত ফ্রান্সের অর্থনৈতিক দুরবস্থার কারণেই ফরাসি বিপ্লব সংঘটিত হ্যা। তৎকালীন ফ্রান্সের কর নির্ধারণ পদ্ধতি ছিল খুবই শোচনীয়। বিপ্লব প্রাক- সময়ে ফ্রান্সের কর নির্ধারণ পদ্ধতি ছিল অন্যায়, বিরক্তিকর ও পক্ষপাতদুষ্ট। সেখানে ধনী সম্প্রদায় কর দেয়া থেকে অব্যাহতি পেলেও দরিদ্র কৃষকদের ওপর সকল করের বোঝা চাপিয়ে দেয়া হয়। ফলে দরিদ্র কৃষকদের মনে ক্ষোভ দানা বাধে। এ সমস্ত বৈষম্যমূলক নীতির ফলে কৃষকদের মেরুদণ্ড ভেঙে পড়ে। ফলে এটি বিপ্লবের অন্যতম প্রধান কারণে পরিণত হয়। ফ্রান্সের অর্থনৈতিক বৈষম্যই ফরাসি বিপ্লবের অন্যতম কারণ। দেশের মোট সম্পদের অর্ধেকই ভোগ করত অভিজাত শ্রেণি। তাছাড়া তাদের করও দিতে হতো না। সকল করের বোঝা চাপানো হয় তৃতীয় শ্রেণির ওপর। পাশাপাশি রাজপরিবারের বিলাসী জীবনযাপন ফ্রান্সে চরম অর্থনৈতিক বৈষম্য সৃষ্টি করে। পঞ্চদশ লুই ও ঘোড়শ লুইয়ের আমলে চরম দুর্দশা হাজির হয়। ফ্রান্সের অর্থনৈতিক ব্যবস্থা একেবারে ভেঙে পড়ে। এসব কারণে ফ্রান্স দ্রুত বিপ্লবের পথে অগ্রসর হ্যা।"
        }
      ]
    },
    {
      "number": "3",
      "uddipok": "সৃষ্টির উষালগ্ন থেকে মানুষ নানাভাবে টিকে থাকার জন্য যুদ্ধ করে আসছে। কিন্তু টিকে থাকার জন্য আদিকালের সেই যুদ্ধ আর আজকের সুসভ্য মানুষের অসভ্য বর্বরোচিত প্রতিহিংসা, লোভ, ক্ষমতার দম্ভ বহিঃপ্রকাশের যুদ্ধ এক নয়। তখন মানুষ যুদ্ধ করত পশুর সাথে আর এখন মানুষ যুদ্ধ করে মানুষের সাথে। ভাইয়ে-ভাইয়ে, গোষ্ঠীতে-গোষ্ঠীতে, দেশে-দেশে, জাতিতে-জাতিতে আজ অহরহ যুদ্ধ। যুদ্ধ ছাড়া যেন মানুষ স্থির হতে পারছে না। অথচ যারা যুদ্ধের চাবিকাঠি নাড়ে তাদের কাছে যেন সেটা পুতুল খেলার মত। তারা যেন শত্রুতে শত্রুতে খেলা করে। ইতিহাসে এমনই এক মহাবিনাশকারী যুদ্ধের কথা আমরা জানি একটি হত্যাকাণ্ডকে কেন্দ্র করে যে যুদ্ধের আগুন ছড়িয়ে পড়েছিল প্রায় সারা বিশ্বব্যাপী। যার প্রভাব এবং ফলাফল ছিল অবর্ণনীয়।'",
      "tag": "HC 24",
      "sub_questions": [
        {
          "label": "ক",
          "question": "বসনিয়ার রাজধানীর নাম কী ছিল?",
          "explanation": "বসনিয়ার রাজধানীর নাম ছিল সারায়েভো।"
        },
        {
          "label": "খ",
          "question": "ভাসাই সন্ধির সীমাবদ্ধতা কী ছিল?",
          "explanation": "ভার্সাই সন্ধির সীমাবদ্ধতা ছিল এই যে, এতে সকল পক্ষের প্রতি সমান সম্মান প্রদর্শিত হয়নি। ভার্সাই সন্ধিকে বলা হয়, পরাজিতদের প্রতি বিজয়ীদের প্রতিশোধমূলক ব্যবস্থার দলিল। এ সন্ধিতে জার্মানিকে চৌদ্দ দফার আলোকে মূল্যায়ন না করায় জার্মানি একে চরম প্রতারণা বলে আখ্যাত করে। একতরফাভাবে চাপিয়ে দেয়া এ সন্ধির প্রভাবে জার্মানিতে যে গণঅসন্তোষ ও তীব্র জাতীয়তাবাদের উদ্ভব ঘটে, তা পরবর্তীতে এ চুক্তির গুরুত্ব ম্লান করে দেয় এবং বিশ্বকে আরেকটি বিশ্বযুদ্ধের দিকে ধাবিত করে।"
        },
        {
          "label": "গ",
          "question": "উদ্দীপকে ইঙ্গিতকৃত যুদ্ধের কারণগুলো ব্যাখ্যা করো।",
          "explanation": "উদ্দীপকে ইজিাতকৃত যুদ্ধ হলো প্রথম বিশ্বযুদ্ধ, যা সংঘটিত হওয়ার পেছনে নানাবিধ কারণ বিদ্যমান। উদ্দীপকে এমন এক মহাবিনাশকারী যুদ্ধের কথা ইঙ্গিত করা হয়েছে, যা একটি হত্যাকাণ্ডকে কেন্দ্র করে ছড়িয়ে পড়েছিল প্রায় সারা বিশ্বব্যাপী। এটি প্রথম বিশ্বযুদ্ধকেই ইলিত করে। কেননা প্রথম বিশ্বযুন্যও শুরু হয়েছিল সারায়েভো হত্যাকান্ডকে কেন্দ্রে করেই। তবে সারায়েভো হত্যাকাণ্ড প্রথম বিশ্বযুদ্ধের প্রত্যক্ষ কারণ হিসেবে বিবেচিত হলেও ইউরোপীয় উপনিবেশবাদ ও সাম্রাজ্যবাদ, ত্রিশক্তি চুক্তি, ত্রিশক্তি আঁতাত প্রভৃতি বিষয়গুলোকেও প্রথম বিশ্বযুদ্ধের কারণ হিসেবে গণ্য করা হয়। আঠারো শতকে ইউরোপে শুরু হওয়া শিল্পবিপ্লব উনিশ শতকে চরম উৎকর্ষ লাভ করে। এর ফলে শিল্পসমৃদ্ধ ইউরোপীয় রাষ্ট্রগুলো তাদের বাণিজ্য সম্প্রসারণের লক্ষ্যে উপনিবেশ বিস্তারের প্রতিযোগতায় লিপ্ত হয়। বিসমার্কের নেতৃত্বে জার্মানিতে জাতীয়তাবাদী চেতনার বিকাশ ঘটলে তিনি জার্মানিকে নিরাপদ রাখতে বেশকিছু পদক্ষেপ গ্রহণ করেন। এর মধ্যে জার্মানি, অস্ট্রো-হাঙ্গেরি ও ইতালি মিলে গঠিত ত্রিশক্তি চুক্তি অন্যতম। এ চুপ্তির প্রতিক্রিয়ায় ইফা-ফ্রাক-রুশ ত্রিপক্ষীয় আঁতাত গড়ে উঠলে সমগ্র ইউরোপ সশস্ত্র শান্তির যুগে প্রবেশ করে। এরূপ উত্তেজনাপূর্ণ, পরিস্থিতে ১৯১৪ সালের ২৮ জুন অস্ট্রিয়ার যুবরাজ ফার্ডিনান্ড বসনিয়ার রাজধানী সারায়েভোতে সস্ত্রীক আততায়ীর গুলিতে নিহত হলে যুদ্ধের দামামা বেজে ওঠে। একই বছর ২৮ জুলাই সার্বিয়ার রাজধানী বেলগ্রেড আক্রমণের মাধ্যমে শুরু হয় প্রথম বিশ্বযুদ্ধ।"
        },
        {
          "label": "ঘ",
          "question": "উক্ত যুদ্ধের প্রভাব ও ফলাফল তোমার পাঠ্য বাইয়ের আলোকে বিশ্লেষণ করো।",
          "explanation": "উক্ত যুদ্ধ্য তথা প্রথম বিশ্বযুদ্ধের প্রভাব ও ফলাফল ছিল ব্যাপক ও বিস্তৃত। প্রথম বিশ্বযুদ্ধের ফলে পরাশক্তি হিসেবে রাশিয়া ও মার্কিন যুক্তরাষ্ট্রের উত্থান ঘটে। রাশিয়ার বলশেভিক বিপ্লব তাদেরকে দ্রুত সমৃদ্ধির দিকে নিয়ে যায়, অপর দিকে নিরাপদ দূরত্বে থেকে মার্কিন যুক্তরাষ্ট্র বিশ্ব মোড়লে পরিণত হয়। প্রথম বিশ্বযুদ্ধের ফলে ফলে উপনিবেশগুলোতে স্বাধীনতা আন্দোলন শুরু হয় নতুন উদ্যমে। ব্রিটিশদের শক্তি কমে যাওয়ায় তাদের নিয়ন্ত্রিত উপনিবেশগুলোতে স্বাধীনতা আন্দোলন জোরদার হয়। এছাড়া এ যুদ্ধের ফলে জামানি, অস্ট্রিয়া, রাশিয়া ও তুরস্কে রাজতন্ত্রের অবসান হয়। অনেক দেশ নিজেদেরকে প্রজাতান্ত্রিক দেশ হিসেবে ঘোষণা করে। প্রথম বিশ্বযুদ্ধ নানাক্ষেত্রে ব্যাপক পরিবর্তন আনে। যেমন- নারী জাগরণ, শ্রমিক আন্দোলন, সংবাদপত্রের বিকাশ, প্রযুক্তি ও চিকিৎসা বিজ্ঞানের বিকাশ, পরিবহন খাতে অগ্রগতি প্রভৃতি ক্ষেত্রে ব্যাপক সাড়া পড়ে যায়। পাশাপাশি এ যুদ্ধের ফলে পুরো বিশ্ব ভয়াবহ অর্থনৈতিক মন্দার শিকার হয়। যুদ্ধে অংশগ্রহণকারী প্রায় সাড়ে ছয় কোটি সৈন্যের মধ্যে এক কোটিরও বেশি যুদ্ধক্ষেত্রে প্রাণ হারায়। প্রায় ৭০ লাখ সৈনিক পঙ্গু হয়। এ যুদ্ধের ফলে মিত্র ও অক্ষশক্তির দেশগুলো মারাত্মক অর্থনৈতিক বিপর্যয়ের সম্মুখীন হয়। অন্যদিকে পরাশক্তি হিসেবে রাশিয়া ও মার্কিন যুক্তরাষ্ট্রের উত্থান ঘটে। যুদ্ধের কারণে কর্মক্ষম মানুষ ও উৎপাদন হ্রাস, বেকারত্ব বৃদ্ধি, অর্থ ও সম্পদের ক্ষয়ক্ষতিতে বিশ্বে দারিদ্র্য ও নানা ধরনের অবক্ষয় দেখা দেয়। উপরের আলোচনার প্রেক্ষিতে বলা যায়, আন্তর্জাতিক রাজনীতি ও সামরিক শক্তির পুনর্বিন্যাস, অর্থনৈতিক রূপান্তর, মানচিত্রের রবদবদল এবং ব্যাপক ক্ষয়ক্ষতিসহ বিভিন্ন ক্ষেত্রে প্রথম বিশ্বযুদ্ধের ফলাফল ও প্রভাব ছিল সুদূরপ্রসারী।"
        }
      ]
    },
    {
      "number": "4",
      "uddipok": "'ক' ও 'খ' দুটি গ্রাম। গ্রাম দুটির জনগণের মধ্যে প্রায়ই বিবাদপূর্ণ পরিস্থিতি সৃষ্টি হয় এ পর্যন্ত সংঘর্ষে জড়িয়ে গ্রাম দুটোর অনেকে প্রাণ হারিয়েছে। এ ছাড়াও অর্থনৈতিক ও সামাজিক দিক থেকেও গ্রাম দুটি এখন ধ্বংসপ্রায় ভবিষ্যতে যেন নতুন কোনো বড় ধরনের সংঘাত সৃষ্টি না হয় এবং গ্রাম দুটির মধ্যে পারস্পারিক সহযোগিতা ও সম্প্রীতি বজায় রাখার লক্ষ্যে গ্রাম দুটির গ্রাম্য মেম্বারগণ একটি নিরপেক্ষ জোট গঠনের সিদ্ধান্ত নেয়।",
      "tag": "HC 24",
      "sub_questions": [
        {
          "label": "ক",
          "question": "ত্রি-সম্রাট মৈত্রী চুক্তি কবে স্বাক্ষরিত হয়?",
          "explanation": "ত্রি-সম্রাট মৈত্রী চুক্তি স্বাক্ষরিত হয় ১৮৭৩ সালে।"
        },
        {
          "label": "খ",
          "question": "ভার্সাই সন্ধিতে জার্মানির ওপর কী ধরনের ক্ষতিপূরণ চাপিয়ে দেওয়া হয়?",
          "explanation": "ভার্সাই সন্ধিতে প্রথম বিশ্বযুদ্ধের সব দায়-দায়িত্ব জার্মানির ওপর চাপিয়ে দিয়ে জার্মানির কাছ থেকে ক্ষতিপূরণ আদায়ের ব্যবস্থা করা হয়। ক্ষতিপূরণ নির্ধারণে একটি কমিশন গঠন করে জার্মানির নিকট থেকে ১৩২ বিলিয়ন স্বর্ণমুদ্রা আদায় করা হয়। এর মধ্যে ৫২% ইংল্যান্ড, ২২% ফ্রান্স, ১০% ইতালি এবং বাকি অংশ অন্যান্য মিত্রপক্ষীয় দেশগুলোকে প্রদান করা হয়।"
        },
        {
          "label": "গ",
          "question": "উদ্দীপকে গঠিত সংঘের সাথে তোমার পাঠ্য বইয়ের কোন সংঘের মিল রয়েছে? ব্যাখ্যা করো।",
          "explanation": "উদ্দীপকে গঠিত সংঘরে সাথে আমার পাঠ্যবইয়ের লীগ অব নেশনসের বা জাতিপুঞ্জের মিল রয়েছে। প্রথম বিশ্বযুদ্ধের প্রাণহানি এবং ধ্বংসলীলার ভয়াবহতা বুঝিয়ে দেয়, ভবিষ্যতে যুদ্ধ হলে তা কত সম্পদ ও জীবনের ক্ষতি করবে। তাই বিশ্ব নেতারা আলোচনার মাধ্যমে আন্তর্জাতিক বিরোধের মীমাংসার জন্য লীগ অব নেশনের কথা ভাবেন। মার্কিন যুক্তরাষ্ট্রের ২৮ তম প্রেসিডেন্ট উদ্ভো উইলসন প্রথম বিশ্বযুদ্ধের পর ইউরোপে শান্তি স্থাপনের জন্য ১৪ দফা নীতি ঘোষণা করেন। এর ১৪ নম্বর দফায় বলা হয়, সব জাতির প্রতি ন্যায় বিচার নিশ্চিত করা এবং সব দেশের স্বাধীনতা ও নিরাপত্তা রক্ষার জন্য একটি আন্তর্জাতিক সংস্থা গড়তে হবে। এরই ভিত্তিতে ১৯১৯ সালে প্যারিস শান্তি সম্মেলনে উইলসনের উত্থাপিত লীগ অব নেশনস এর প্রস্তাব সর্বসম্মতিক্রমে গৃহীত হয়। উইলসনকে সভাপতি করে ১৯ সদস্যের এক কমিটিকে এর গঠনতন্ত্র রচনার দায়িত্ব দেওয়া হয়। ওই কমিটি লীগ অব নেশনস গঠনের জন্য একটি খসড়া সংবিধান রচনা করে। প্যারিস সম্মেলনে খসড়াটি অনুমোদিত হলে ভাসাই সন্ধির প্রথম অংশে এই খসড়া গৃহীত হয়। আর এভাবেই লীগ অব নেশনসের জন্ম হয়।উদ্দীপকে দেখা যায়, 'ক' ও 'খ' গ্রাম দুটির মধ্যে বিবাদপূর্ণ পরিস্থিতির সৃষ্টি হয় এবং সংঘর্ষে জড়িয়ে অনেকেই প্রাণ হারিয়েছে। এ ছাড়াও অর্থনৈতিক ও সামাজিক দিক থেকেও গ্রাম দুটি ধ্বংসপ্রায়। তাই ভবিষ্যৎ সংঘাত ও ক্ষয়ক্ষতি এড়ানোর জন্য গ্রাম দুটির মেম্বারগণ নিরপেক্ষ জোট গঠনের সিদ্ধান্ত নেয়। উদ্দীপকের এ জোট গঠনের প্রেক্ষাপট ও ঘটনার সাথে উপরে বর্ণিত লীগ অব নেশনসের প্রেক্ষাপট সাদৃশ্যপূর্ণ। তাই বলা যায়, উদ্দীপকে গঠিত সংঘের সাথে লীগ অব নেশনসের মিল রয়েছে।"
        },
        {
          "label": "ঘ",
          "question": "তুমি কি মনে করো বিশ্ব রাজনীতির প্রেক্ষাপটে উত্ত সংঘ গুরুত্বপূর্ণ ভূমিকা রাখতে পেরেছিল? তোমার যুক্তি দাও।",
          "explanation": "বিশ্ব রাজনীতির প্রেক্ষাপটে উক্ত সংঘ তথা লীগ অব নেশনস ব্যর্থতার পরিচয় দিয়েছিল বলে আমি মনে করি। লীগ অব নেশনস বা জাতিপুঞ্জ গঠনের মূল উদ্দেশ্য ছিল যুদ্ধের পরিবর্তে শান্তিপূর্ণ সহাবস্থান। জাতিপুঞ্জ গঠিত হওয়ার পরে প্রথম দশকে সংগঠনটি শান্তিপূর্ণ উপায়ে অনেক বিরোধের নিষ্পত্তি করে এক নবযুগের সূচনা করেছিল। জাতিপুঞ্জের সাফল্যের মধ্যে কয়েকটি হলো- আলেন্ড দ্বীপপুঞ্জের মালিকানা নিয়ে সুইডেন-ফিনল্যান্ড বিরোধ নিষ্পত্তি; সাইলেশিয়া নিয়ে পোল্যান্ড-জার্মানির বিরোধ নিষ্পত্তি; করপুর নিয়ে গ্রিস-ইতালির বিরোধ নিষ্পত্তি; গ্রিস-বুলগেরিয়া সীমান্ত বিরোধ নিষ্পত্তি প্রভৃতি। এছাড়া জাতিপুঞ্জ গঠনের পর নিরস্ত্রীকরণের উদ্যোগ নিয়ে দীর্ঘ এক দশক সংস্থাটি পৃথিবীকে যুদ্ধের ধ্বংসলীলা থেকে রক্ষা করেছিল, যা ছিল একটি গুরুত্বপূর্ণ সাফল্য। পৃথিবীর জনসমাজকে আন্তর্জাতিক সমবায়, সৌহার্দ্য ও সাহায্য- সহযোগিতার প্রয়োজন সম্পর্কে সচেতন করে তুলেছিল। আন্তর্জাতিকতার প্রয়োজনে জাতীয়তাবাদী মনোবৃত্তি কতটুকু দমন করা উচিত, সে শিক্ষা. দিয়েছিল। যুদ্ধবিধ্বস্ত বিভিন্ন দেশে প্রচুর ঋণদান করে অর্থনৈতিক কাঠামোকে পুনর্গঠন নির্গঠন করা ছিল জাতিপুঞ্জের একটি প্রশংসনীয় পদক্ষেপ। তবে জাতিপুঞ্জের গৃহীত এসকল পদক্ষেপ পরবর্তীতে ব্যর্থতার চাদরে ঢাকা পড়ে যায়। কেননা, জাতিপুঞ্জ গঠনের এক যুগ যেতে না যেতেই ব্যর্থতার পরিচয় দিতে থাকে। মাঞ্জুরিয়াকে কেন্দ্র করে চীন ও জাপানের বিরোধ নিষ্পত্তিতে জাতিপুঞ্জ শাস্তিমূলক ব্যবস্থা নিতে ব্যর্থ হয়। ঠিক একইভাবে ইতালি-ইথিওপিয়ার মধ্যে যুদ্ধ সৃষ্টি হলে জাতিপুঞ্জ কার্যকর ব্যবস্থা নিতে পারেনি। এ পরিস্থিতিতে ইংল্যান্ড ও ফ্রান্স ইতালির বিরুদ্ধে অর্থনৈতিক অবরোধ ঘোষণা করলে ইতালি জাতিপুঞ্জের সদস্যপদ ত্যাগ করে। এভাবে লীগের ব্যর্থতার ফলে যৌথ নিরাপত্তা নীতির অবসান হতে থাকে, যা দ্বিতীয় বিশ্বযুদ্ধের পটভূমি তৈরিতে ভূমিকা রাখে। পরিশেষে বলা যায়, গঠিত হওয়ার পর প্রথমদিকে বিশ্বশান্তি রক্ষায় লীগ অব নেশনস কিছু সাফল্যের দেখা পেলেও পরিবর্তিত বিশ্ব রাজনীতির প্রেক্ষাপটে সংগঠনটি শেষ পর্যন্ত সফল হতে পারেনি।"
        }
      ]
    },
    {
      "number": "5",
      "uddipok": "সাইমন দক্ষিণ-পূর্ব এশিয়ার একটি দেশে বসবাস করে। দেশটিতে বিশেষ এক সমাজ ও রাষ্ট্র ব্যবস্থা চালু রয়েছে। সেখানে কলকারখানা, জমি সম্পদ এবং উৎপাদনের উপকরণের উপর রাষ্ট্রীয় মালিকানা বিদ্যমান। রাষ্ট্রটির মূলনীতি হলো, প্রত্যেকে কাজ করবে তার সামর্থ্য অনুযায়ী এবং প্রত্যেকে গ্রহণ করবে তার প্রয়োজন অনুযায়ী। বিংশ শতকে ইউরোপে সংঘটিত একটি বিপ্লবের ফলেই বিশ্বে এ ধরনের সমাজ ও রাষ্ট্র ব্যবস্থার চালু হয়।",
      "tag": "HC 24",
      "sub_questions": [
        {
          "label": "ক",
          "question": "এপ্রিল থিসিস কে ঘোষণা করেন?",
          "explanation": "এপ্রিল থিসিস ঘোষণা করেন ভ্লাদিমির ইলিচ লেনিন।"
        },
        {
          "label": "খ",
          "question": "বলশেভিক দলের রাজনৈতিক দর্শন কী ছিল?",
          "explanation": "বলশেভিক দলের রাজনৈতিক দর্শন ছিল সর্বহারা শ্রেণির শাসন প্রতিষ্ঠা করা। রাশিয়ার প্রচলিত পুরাতন ব্যবস্থার পরিবর্তন সাধন করে বিপ্লবের মাধ্যমে আর্থ-সামাজিক ও রাজনৈতিক অবস্থার পরিবর্তন সাধন করতে তৎপর হয়ে ওঠে বলশেভিক দল। এ দলের মূল দর্শন হিল ক্ষমতাসীন রজতন্ত্রীদের হত্যা করা এবং জারতন্ত্রের অবসান ঘটিয়ে সর্বহারা শ্রেণির সমাজতান্ত্রিক শাসনব্যবস্থা প্রতিষ্ঠা করা।"
        },
        {
          "label": "গ",
          "question": "উদ্দীপকে কোন ধরনের সমাজ ও রাষ্ট্র ব্যবস্থার ইঙ্গিত করা হয়েছে? ব্যাখ্যা করো।",
          "explanation": "উদ্দীপকে সমাজতান্ত্রিক সমাজ ও রাষ্ট্র ব্যবস্থার ইঙ্গিত করা হয়েছে। মূলত সমাজতান্ত্রিক সমাজব্যবস্থায় উৎপাদনের উপায়সমূহের মালিকানায় ব্যস্তির একচেটিয়া নিয়ন্ত্রণের স্থলে সামাজিক মালিকানা প্রতিষ্ঠা করা হয়। বৈষম্যহীন সমাজ প্রতিষ্ঠা এ ব্যবস্থার মূল লক্ষ্য। শ্রেণিহীন সমাজব্যবস্থা রূপায়িত করাই হচ্ছে সমাজতন্ত্রের কাম্য। অঢেল পুঁজির বিপরীতে সামাজিক সাম্যের ভিত্তিতে একটি সুন্দর সমাজগঠনের পক্ষপাতী ছিল সমাজতান্ত্রিকরা। সমাজের উঁচু-নীচু, ধনী-দরিদ্র, শিল্পপতি-শোষিতশ্রেণি ইত্যাদির ধার না ধেরে একটি অভিনব সমাজ সাধনই হচ্ছে সমাজতান্ত্রিক চিন্তার উন্মোচন। এছাড়াও শ্রমিকশ্রেণির অধিকার সংরক্ষণে সমাজবাদীরা দৃঢ় প্রত্যয় ব্যস্ত করেন। উল্লেখ্য যে, ১৯১৭ সালে রাশিয়ায় বিপ্লবের দ্বারা সমাজতন্ত্র প্রতিষ্ঠিত হয়। সেখানে একটি সাম্যভিত্তিক সমাজ গঠিত হয়। উদ্দীপকের সাইমনের দেশেও এ ধরনের সমাজব্যবস্থা দেখা যায়। উদ্দীপকে দেখা যায়, সাইমনের দেশে কলকারখানা, জমি, সম্পদ এবং উৎপাদনের ওপর রাষ্ট্রীয় মালিকানা বিদ্যমান। সাইমনের দেশের এ বৈশিষ্ট্যগুলো মূলত সমাজতন্ত্রকেই প্রতিনিধিত্ব করে। তাই বলা যায়, উদ্দীপকে সমাজতান্ত্রিক রাষ্ট্র ও সমাজব্যবস্থার ইগিত করা হয়েছে।"
        },
        {
          "label": "ঘ",
          "question": "উত্ত রাষ্ট্র ব্যবস্থা প্রর্বতনে যে বিপ্লব সংঘটিত হয়েছিল তার কারণগুলো আলোচনা করো।",
          "explanation": "উত্ত বিপ্লব অর্থাৎ বলশেভিক বিপ্লবের পেছনে অনেকগুলো কারণ ছিল। বিগত বিশ শতকের শুরুতে বিশ্বের ইতিহাস সবচেয়ে গুরুত্বপূর্ণ ঘটনা ছিল রশিয়ার সমাজতান্ত্রিক বিপ্লব। এ বিপ্লবের অন্যতম কারণ ছিল ভূমিদাস শ্রেণি ও শ্রমিকদের অসন্তোষ। 'পশ্চিম ইউরোপে ভূমিদাস শ্রেণি স্বাধীন কৃষকে পরিণত হলেও রাশিয়ায় তখনও তা হয়নি। রাশিয়ার সমাজে ভূমিদাস শ্রেণির দুর্দশা, তাদের ওপর অত্যাচার এবং রাজ পরিবার ও অভিজাত শ্রেণি কর্তৃক জমি দখল প্রভৃতি কারণে সামাজিক অস্থিরতার সৃষ্টি হয়েছিল। এছাড়া শিল্পবিপ্লবের পর রাশিয়ার ভূমিদাস শ্রেণি ক্রমে শ্রমিক শ্রেণিতে পরিণত হয়। এ সময় শ্রমিকদের জীবনযাত্রার মান ছিল খুবই নিম্নমানের। তারা জারের পরিবার ও সরকার এবং অভিজাত সম্প্রদায়ের মাধ্যমে নির্যাতিত হতো। বুশ সমাজে ভূমিদাস ও শ্রমিক শ্রেণির এই পরিস্থিতিই বলশেভিক বিপ্লবের পটভূমি তৈরি করেছিল। মধ্যবিত্ত শ্রেণির অনুপস্থিতি এবং ভূমিহীন বা ভূমিদাসদের চরম আর্থিক অসংগতি অভিজাততন্ত্রের দাপটে এখানে কোনো রাজনীতির বিকাশ ঘটাতে দেয়নি। উনিশ শতকে রাশিয়ায় কিছু গুপ্ত সমিতি, গড়ে ওঠে। তাদের আন্দোলন ব্যর্থ হলেও জার সরকারের বিরুদ্ধে এটি স্থায়ী ক্ষতের সৃষ্টি করে এবং জনগণ সমাজতান্ত্রিক চেতনার প্রতি আকৃষ্ট হয়। রাশিয়ার অর্থনৈতিক দুর্বলতা, অনুন্নত শিল্পব্যবস্থা এবং জার সরকারের উপর চরম বীতশ্রদ্ধার ফলে সমাজতান্ত্রিক চেতনা জনপ্রিয় হয়ে ওঠে এবং বলশেভিক বিপ্লব সংঘটিত হয়। এছাড়া বলশেভিক বিপ্লব সংঘটনের পেছনে কয়েকজন দার্শনিকদের ধ্যান-ধারণাও গুরুত্বপূর্ণ ভূমিকা রেখেছিল। পরিশেষে বলা যায়, বলশেভিক বিপ্লবের পেছনে বহুবিধ কারণ ছিল।"
        }
      ]
    },
    {
      "number": "6",
      "uddipok": "জারতন্ত্রের কষাঘাতে নিষ্পেষিত একটি দেশের আর্থ সামাজিক ও রাজনৈতিক অবস্থা যখন অচল প্রায় তখন দেশটির ভাগ্যাকাশে ধ্রুবতারার ন্যায় একজন নেতার আর্বিভাব ঘটে যিনি একটি বিপ্লবের নেতৃত্ব দেন এবং জার সরকারের পতন ঘটান। উত্ত বিপ্লবের ফলাফল ছিল সুদূর প্রসারী।",
      "tag": "HC 24",
      "sub_questions": [
        {
          "label": "ক",
          "question": "'The City of the Sun' গ্রন্থের লেখক কে?",
          "explanation": "'The City of the Sun' গ্রন্থের লেখক ইতালীয় লেখক টম্মাসো ক্যামপানেল্লা।"
        },
        {
          "label": "খ",
          "question": "কার্ল মার্কস কে ছিলেন?",
          "explanation": "কার্ল মার্কস ছিলেন বিখ্যাত জার্মান দার্শনিক ও বৈজ্ঞানিক সমাজতন্ত্রের জনক। সমাজতন্ত্রকে বিজ্ঞানসম্মত রাজনৈতিক আদর্শে পরিণত করার জন্য কার্ল মার্কস তার জীবন উৎসর্গ করেছিলেন। পুঁজিবাদী সমাজব্যবস্থার আড়ালে নিম্নশ্রেণির মানুষের প্রতি শোষণ ও নির্যাতনের বিপরীতে সাম্যবাদী সমাজ প্রতিষ্ঠাই এ আদর্শের মূল কথা। তার লিখিত বইগুলোর মধ্যে 'Das Kapital' 'Communist Manifesto' উল্লেখযোগ্য।"
        },
        {
          "label": "গ",
          "question": "উদ্দীপকে বর্ণিত নেতার কর্মকাণ্ডের 'সাথে তোমার পাঠ্য বইয়ের কোন নেতার কর্মকাণ্ডের সাদৃশ্য খুঁজে পাও? ব্যাখ্যা করো।",
          "explanation": "উদ্দীপকে বর্ণিত নেতার কর্মকান্ডের সাথে আমার পাঠ্যবইয়ে উল্লিখিত নেতা ভ্লাদিমির ইলিচ লেনিনের কর্মকাণ্ডের সাদৃশ্য খুঁজে পাই। বিশ শতকের প্রথম দিকে রাশিয়ার দীর্ঘদিনের অত্যাচারী জারতন্ত্রের পতন ঘটিয়ে সাম্যবাদী সরকার প্রতিষ্ঠা করেন লেনিন। ছাত্রাবস্থায় তিনি খ্যাতিমান জার্মান দার্শনিক কার্ল মার্কসের সমাজতান্ত্রিক মতবাদে অনুপ্রাণিত হয়েছিলেন। লেনিন তার সমাজতন্ত্রী বন্ধুদের নিয়ে শ্রমজীবী মানুষের ভাগ্যোন্নয়নের লক্ষ্যে 'The Union of Struggle for the Emancipation of the Working class' নামে একটি সংগঠন গড়ে তোলেন। বিভিন্ন বিপ্লবী কর্মকাণ্ডের ফলে এক সময় লেনিনকে গ্রেফতার করে ৩ বছরের জন্য নির্বাসনে পাঠানো হয়। নির্বাসনকালেও তিনি স্বৈরাচারী জারতন্ত্রের বিরোধিতা করে বিভিন্ন সমাজতন্ত্রী পত্রপত্রিকায় লিখতে থাকেন। ১৯০২ সালে প্রকাশিত তার বই 'What Is To Be Done' এ লেনিন জারতন্ত্রকে উচ্ছেদের পক্ষে নানা মত প্রকাশ করেন। পরে রাশিয়ায় ফিরে এসে তিনি বলশেভিক বিপ্লবে নেতৃত্ব দেন এবং বিশ্বের প্রথম সমাজতান্ত্রিক রাষ্ট্র প্রতিষ্ঠা করেন। উদ্দীপকের নেতার ক্ষেত্রেও তেমনটিই দেখা যায়। উদ্দীপকে বলা হয়েছে, জারতন্ত্রের কষাঘাতে নিষ্পেষিত দেশের অচলাবস্থায় এমন একজন নেতার আবির্ভাব ঘটে যিনি একটি বিপ্লবের নেতৃত্ব দিয়ে জার সরকারের পতন ঘটান। এ ঘটনা মূলত বলশেভিক বিপ্লব এবং লেনিনকেই ইঙ্গিত করে। তার বিপ্লবী কর্মকাণ্ডের মাধ্যমেই বিশ্বে প্রথম সমাজতন্ত্র রাষ্ট্রীয় রূপ লাভ করেছিল।"
        },
        {
          "label": "ঘ",
          "question": "উক্ত বিপ্লবের ফলাফল আলোচনা করো।",
          "explanation": "উক্ত বিপ্লব তথা বলশেভিক বিপ্লবের ফলাফল ছিল সুদূরপ্রসারী। ১৯১৭ সালের বলশেভিক বিপ্লব বিশ্বের ইতিহাসে এক যুগান্তকারী ঘটনা। সারা বিশ্বের বঞ্চিত, অবহেলিত ও নিপীড়িত মানুষের অধিকার আদায়ের সংগ্রামে এ বিপ্লব একটি আদর্শ হিসেবে বিবেচিত। বলশেভিক বিপ্লব পশ্চিম ইউরোপের পুঁজিবাদী সমাজ, সংস্কৃতি, অর্থনীতি এবং রাষ্ট্র ব্যবস্থার ওপর ভীষণভাবে আঘাত করে। বলশেভিক বিপ্লবের ফলেই বিশ্বে প্রথম সমাজতান্ত্রিক সমাজ ও রাষ্ট্রব্যবস্থা চালু হয়। এ বিপ্লবের পর বিশ্বের বেশ কয়েকটি রাষ্ট্র যেমন- চীন, মঙ্গোলিয়া, উত্তর কোরিয়া, কিউবা ইত্যাদি রাষ্ট্রে সমাজতান্ত্রিক ব্যবস্থা প্রতিষ্ঠা হয়েছিল। রাশিয়া সংলগ্ন পূর্ব ইউরোপজুড়েও সমাজতান্ত্রিক ব্যবস্থা চালু হয়। এছাড়া ল্যাটিন আমেরিকা, আফ্রিকা ও এশিয়ার আরও অনেক দেশে রুশ বিপ্লবের প্রভাব পড়ে। সমাজতান্ত্রিক মতবাদে প্রভাবিত হয়ে - বিশ্বের অনেক পরাধীন দেশের জনগণ স্বাধীনতা ও আত্মনিয়ন্ত্রণের জন্য লড়াই শুরু করে। ফলশ্রুতিতে এশিয়া ও আফ্রিকা মহাদেশে উপনিবেশবাদ ভেঙে পড়ে। এছাড়া এ বিপ্লবের মর্মবাণী ধারণ করেই পুঁজিবাদী ব্যবস্থায় কল্যাণকামী রাষ্ট্রের বিস্তার ঘটে। উপরের আলোচনার পরিপ্রেক্ষিতে বলা যায়, বলশেভিক বিপ্লব শুধু রাশিয়াতে নয়; বরং বিশ্বজুড়ে শোষিত ও অবহেলিত মানুষকে দারুণভাবে উদ্বেলিত করেছিল।"
        }
      ]
    },
    {
      "number": "7",
      "uddipok": "কম্বোডিয়ার খেমার 'রাজ আন্দোলনের নেতা ছিলেন পল পট। ক্ষমতায় আরোহনের পরবর্তী ১০ বছরে ৪০ লাখ মানুষের মৃত্যুর জন্য দায়ী করা হয় তাকে। বেশির ভাগের মৃত্যু হয় শ্রম ক্যাম্পে অনাহারে অথবা কারাগারে নির্যাতনের ফলে।।",
      "tag": "HC 24",
      "sub_questions": [
        {
          "label": "ক",
          "question": "'ফ্যাসিও' শব্দটির অর্থ কী?",
          "explanation": "'ফ্যাসিও' শব্দটির অর্থ হলো 'বল' বা শক্তি।"
        },
        {
          "label": "খ",
          "question": "তোষণ নীতি কী? ব্যাখ্যা করো।",
          "explanation": "১৯৩০ এর দশকে রুশ বিপ্লবের বিস্তারের ভয়ে ইফা-ফরাসি শক্তি ইউরোপের একনায়কতন্ত্রী দেশগুলোর আগ্রাসনের বিরুদ্ধে কোনোরকম প্রতিরোধের বদলে যে আপসমূলক নীতি গ্রহণ করেছিল, তাকেই তোষণনীতি বলা হয়। জার্মানি যখন নাৎসী দলের নীতি ও আদর্শ অনুসরণ করে ক্রমেই ভার্সাই চুক্তির শর্তাদি লঙ্ঘন করতে থাকে, তখন ইরুণ-ফরাসি সরকারদ্বয়ের তোষণনীতির ফলে নাৎসিদের সাহস ও আকাঙ্ক্ষা বেড়ে যায়। ১৯৩৬ সালে জার্মানি রাইন নদীর তীরবর্তী নিরপেক্ষ অঞ্চল দখল করলেও ফ্রান্স ও ইংল্যান্ড এর বিরুদ্ধে প্রকাশ্যে কোনো প্রতিক্রিয়া দেখায়নি। এভাবে লীগ অব নেশনের দুই বৃহৎ শক্তিধর রাষ্ট্র ব্রিটেন ও ফ্রান্সের জামীন তোষণনীতি লীগের দুর্বলতা ও ব্যর্থতার অন্যতম কারণ হয়ে দাঁড়ায় এবং জার্মানিকে অপ্রতিহত শস্তি হিসেবে আবির্ভূত হতে সাহায্য করে।"
        },
        {
          "label": "গ",
          "question": "উদ্দীপকে বর্ণিত নেতা পল পটের সঙ্গে তোমার পাঠ্য বইয়ের কোন নেতার মিল রয়েছে, উক্ত নেতার উত্থান ব্যাখ্যা করো।",
          "explanation": "উদ্দীপকে বর্ণিত নেতা পল পটের সঙ্গে আমার পাঠ্যবইয়ে উল্লিখিত জার্মান নেতা এডলফ হিটলারের মিল রয়েছে। তার উত্থান ঘটেছিল দ্বিতীয় বিশ্বযুদ্ধের আগে। উদ্দীপকে দেখা যায়, কম্বোডিয়ার খেমার রাজ আন্দোলনের নেতা পল পটকে ক্ষমতায় আরোহণের পরবর্তী ১০ বছরে ৪০ লাখ মানুষের মৃত্যুর জন্য দায়ী করা হয়। একইভাবে হিটলারকেও ৪০ লাখ ইহুদি হত্যার জন্য দায়ী করা হয়। বিশ শতকের বিশ্বরাজনীতির অন্যতম আলোচিত চরিত্র ছিলেন জার্মানির এডলফ হিটলার (Adolf Hitler)। ১৩ বছর বয়সে তিনি তার পিতাকে হারান এবং চরম দারিদ্রের মধ্যে বেড়ে ওঠেন। ভিয়েনায় অবস্থানকালে তিনি ইহুদিবিরোধী ও সমাজতন্ত্রবিরোধী হয়ে ওঠেন। হিটলার সেনাবাহিনীতে যোগ দিয়ে ১৯১৪ সালে সংঘটিত প্রথম বিশ্বযুদ্ধে অংশ নেন। যুদ্ধ শেষে ১৯১৯ সালে তিনি যোগ দেন জার্মান শ্রমিক পার্টিতে। অতি অল্প সময়ের মধ্যে বাগ্মিতার জন্য সবার নজর কাড়তে সক্ষম হন হিটলার। তিনি তার দলের নাম পরিবর্তন করে রাখেন জাতীয় সমাজতন্ত্রবাদী জার্মান শ্রমিক দল। ১৯২০ সালে হিটলার তার পার্টির কর্মসূচি ঘোষণা করেন। কর্মসূচির লক্ষ্য ছিল বেকারদের কর্মসংস্থান, মুনাফাখোরদের উচ্ছেদ, ভূমিসংস্কার প্রভৃতি। এর ফলে নাৎসি দলের জনপ্রিয়তা বৃদ্ধি পায়। ১৯৩৩ সালের নির্বাচনে হিটলারের নাৎসি দল সরকার গঠনে সক্ষম হয়। ১৯৩৪ সালে হিটলার একাধারে জার্মানির চ্যান্সেলর ও প্রেসিডেন্ট পদ গ্রহণ করে নাৎসিদল ছাড়া অন্য সব রাজনৈতিক দলকে নিষিদ্ধ ঘোষণা করেন। এভাবে জার্মানিতে তার একনায়কত্ব প্রতিষ্ঠিত হয়।"
        },
        {
          "label": "ঘ",
          "question": "উক্ত স্বৈরাচারী শাসকের কর্মকাণ্ডকে তুমি কীভাবে 'মূল্যায়ন করবে? যুক্তিসহ উপস্থাপন করো।",
          "explanation": "উত্ত স্বৈরাচারী শাসক তথা হিটলারের কর্মকাণ্ড ছিল উগ্রপন্থী এবং একনায়কতান্ত্রিক। ১৯১৯ সালে জার্মান ন্যাশনাল সোসালিস্ট ওয়ার্কার্স পার্টির নেতা হিসেবে আবির্ভূত হয়ে হিটলার বিভিন্ন উগ্রপন্থি কর্মসূচি গ্রহণ করেন। যা ছিল অগণতান্ত্রিক ও একনায়কতন্ত্রের শামিল। তিনি তার রচিত গ্রন্থ 'Mein Kampf এর দ্বারা উগ্রজাতীয়তাবাদ প্রচার করেন। যা ছিল বিপ্লব বিরোধী। এছাড়াও তিনি বিপ্লব বিরোধী আন্দোলনের ডাক দিয়ে গণতান্ত্রিক ভিত্তিকে দুর্বল করে ফেলেন। তিনি বিভিন্ন উত্তেজনামূলক বক্তৃতার দ্বারা বেকার যুবক, ভবঘুরে, কর্মহারা শ্রমিকদের নিজের দলে ভিড়িয়ে নেন যা ছিল প্রতারণার এক জাল বিশেষ। তার এ ধরনের কর্মকান্ডের দ্বারা দেশের একটি বৃহত্তর সমাজ উগ্রজাতীয়তাবাদের' ফাঁদে পড়ে যায়; যা ছিল স্বৈরাচারী শাসন প্রতিষ্ঠার একটি অভিনব কৌশল মাত্র। এছাড়াও তিনি পুঁজিপতিদের বা বুজোঁয়া শ্রেণির অর্থ গ্রহণ করে নিজের দলকে বেশ শক্তিশালী করেছিলেন। নাৎসি দল ক্ষমতায় অধিষ্ঠিত হওয়ায় হিটলার জার্মানির সর্বত্র একচ্ছত্র কর্তৃত্ব প্রতিষ্ঠা করেন। ১৯৩৪ সালের ২৪ জুলাই জার্মানে নাৎসি দল ছাড়া সকল রাজনৈতিক দল নিষিদ্ধ ঘোষণা করা হয়। ভাইমার প্রজাতন্ত্রের সংবিধান কার্যত রহিত করা হয়। আইনসভার অনুমোদন ছাড়াই আইন প্রণয়ন ও শাসনকার্য পরিচালনা করা শুরু হয়। প্রাদেশিক পরিষদ বিলুপ্ত করে এককেন্দ্রিক শাসন কাঠামো গড়ে তোলা হয়। দেশের সংবাদপত্র, বেতার, শিক্ষাসহ সকল প্রতিষ্ঠানের অধিকার কেড়ে নেওয়া হয়। যেকোনো সময় দেশের যেকোনো নাগরিককে গ্রেফতার ও বিনাবিচারে আটক সাধারণ ব্যাপারে পরিণত হয়। রাজনৈতিক প্রতিপক্ষকে ঘায়েল করার জন্য বন্দি শিবির খোলা হয়। ১৯৩৪ খ্রিস্টাব্দের ৩০০ জুন রাতে বার্লিন, ব্রেসলাউ, মিউনিখসহ বিভিন্ন শহরে হিটলারের বিরুদ্ধে অভ্যুত্থান ঘটানোর অভিযোগ এনে এক হাজারেরও বেশি লোককে হত্যা করা হয়। এটিকে 'লম্বা ছুরির রজনী' বলে ভয়ার্তচিত্তে স্মরণ করা হয়ে থাকে। দলীয় স্বার্থ রক্ষা ও নেতৃবৃন্দের নিরাপত্তার জন্য হিটলার এক ঝটিকা বাহিনী গঠন করেন যার নাম ছিল SA বাহিনী। এছাড়া তিনি তার ব্যক্তিগত রক্ষী বাহিনী S.S গঠন করেন। হিটলার বিরোধী কোনো শিক্ষিত মানুষের পক্ষে জার্মানিতে বসবাস করা কঠিন হয়ে পড়ে। পরিশেষে বলা যায়, হিটলারের কর্মকাণ্ড হিল অত্যন্ত ঘৃণ্য এবং মানবতাবিরোধী। তার উগ্র জাতীয়তাবাদী কর্মকাণ্ড পরবর্তীতে দ্বিতীয় বিশ্বযুদ্ধ সংঘটনেরও প্রধান কারণ হয়ে দাঁড়িয়েছিল।"
        }
      ]
    },
    {
      "number": "8",
      "uddipok": "বিশ শতকের মধ্যভাগে ইউরোপে দুটি চরম মতবাদের জন্ম হয়। দুজন শাসক নিজ নিজ দেশের অস্থিরতাকে কাজে লাগিয়ে যুব সম্প্রদায়কে উগ্র জাতীয়তাবাদে উদ্বুদ্ধ করেন এবং ভয়াবহ যুদ্ধের দিকে ঠেলে দেন। তাদের কর্মকাণ্ড সমগ্র বিশ্বকে অস্থির করে তুলেছিল।",
      "tag": "HC 24",
      "sub_questions": [
        {
          "label": "ক",
          "question": "নাৎসি পার্টির পুরো নাম কী?",
          "explanation": "নাৎসি পার্টির পুরো নাম National Socialist German Workers Party."
        },
        {
          "label": "খ",
          "question": "অক্ষশক্তি চুক্তি কী ছিল?",
          "explanation": "দ্বিতীয় বিশ্বযুদ্ধের প্রাক্কালে জার্মানি-ইতালি-জাপান সহযোগিতা চুক্তির মাধ্যমে গঠিত জোট ইতিহাসে অক্ষশক্তি নামে খ্যাত। অক্ষশক্তি মূলত কমিউনিস্টবিরোধী চুক্তির মাধ্যমে গঠিত হলেও একে বিশ্বযুদ্ধের মিত্রশক্তির বিরুদ্ধে সামরিক জোটও বলা যেতে পারে। ১৯৩৭ সালে ইতালি এ শক্তিজোটে যোগ দেয়। তৎকালীন ইতালির উগ্রপন্থি রাজনৈতিক মতবাদ ফ্যাসিবাদের জনক বেনিতো মুসোলিনী বলেছিলেন, 'এটি এমন একটি অক্ষ যার চারদিকে শান্তির জন্য অনুপ্রাণিত ইউরোপীয় শক্তিবর্গ সহযোগিতা করতে পারে'।"
        },
        {
          "label": "গ",
          "question": "উদ্দীপকে যে ভয়াবহ যুদ্ধের ইঙ্গিত করা হয়েছে তার জন্য কে বেশি দায়ী ছিলেন? পাঠ্যবইয়ের আলোকে ব্যাখ্যা করো।",
          "explanation": "উদ্দীপকে যে ভয়াবহ যুদ্ধের ইঙ্গিত করা হয়েছে তার জন্য বেশি দায়ী ছিলেন এডলফ হিটলার। এডলফ হিটলার ছিলেন নাৎসিবাদের প্রবক্তা। তিনি বিশ্বে জার্মান জাতির হারানো গৌরব পুনরুদ্ধার করার কথা প্রচার করে জাতির মধ্যে উগ্র জাতীয়তাবাদী মনোভাব জাগিয়ে তোলেন। প্রথম বিশ্বযুদ্ধে পরাজিত জার্মানির ওপর বিজয়ী মিত্রশক্তি প্রতিশোধমূলক 'ভার্সাই সন্ধি' হিটলারকে ক্ষুদ্ধ করেছিল। তার নাৎসি তত্ত্বে বলা হতো আর্য জাতিগোষ্ঠী হচ্ছে শ্রেষ্ঠ নৃতাত্ত্বিক গোষ্ঠী এবং সেই আর্যদের মধ্যে আবার আর্মানরাই শ্রেষ্ঠ। হিটলারের মত ছিল, আর্য হবার কারণে জার্মান জাতির দায়িত্ব হলো বিশ্বকে পদানত করে শাসন করা। আর আর্যদের জাতিগত মান অক্ষুন্ন রাখতে অনুন্নত জাতির মানুষ ও প্রতিবন্ধীদের নিশ্চিহ্ন করতে হবে। এর আলোকেই নাৎসিরা কৃষ্ণাজাসহ বিভিন্ন সংখ্যালঘুকে বিচ্ছিন্ন থাকতে বাধ্য করে এবং বিশ্বযুদ্ধের সময় লাখ লাখ ইহুদিকে হত্যা করে। হিটলার ফ্রান্সের কাছ থেকে তার আলসাস, লরেন ও সার অঞ্চল এবং পোল্যান্ডের কাছ থেকে ডানজিগ ও 'পোলিশ করিডর' ফেরত চান। ১৯৩৬ সালে তিনি রাইনল্যান্ড দখল করে নেন। একই বছর তিনি ইতালি-জার্মান-জাপান 'ত্রিশক্তি জোট' গঠন করেন। ১৯৩৯ সালের ১ সেপ্টেম্বর হিটলার পোল্যান্ড আক্রমণের সিদ্ধান্ত নিলে ৩ সেপ্টেম্বর ইঙ্গ-ফরাসি বাহিনী জার্মানির বিরুদ্ধে যুদ্ধ ঘোষণা করে এবং দ্বিতীয় বিশ্বযুদ্ধের সূত্রপাত হয়। উপরের আলোচনা পরিপ্রেক্ষিতে বলা যায়, দ্বিতীয় বিশ্বযুদ্ধ সৃষ্টিতে হিটলারের আগ্রাসী মনোভাব অনেকাংশে দায়ী ছিল।"
        },
        {
          "label": "ঘ",
          "question": "উদ্দীপকে যে দুজন শাসকের ইঙ্গিত করা হয়েছে তাদের কর্মকাণ্ডের সাদৃশ্য বিচার করো।",
          "explanation": "উদ্দীপকে যে দুজন শাসককে ইঙ্গিত করা হয়েছে তারা হলেন হিটলার ও মুসোলিনী। তারা উভয়েই জাতীয়তাবাদী নেতা। তবে তারা জাতীয়তাবাদকে বিশ্বশান্তির বিরুদ্ধে ব্যবহার করেছিলেন। মুসোলিনী চেয়েছিলেন ইতালিকে বিশ্বে মর্যাদার আসনে অধিষ্ঠিত করতে। অপরদিকে, হিটলার চেয়েছিলেন পুরো বিশ্বকে জার্মান জাতির দাসত্বের অধীনে আনতে। দুজনের ব্যক্তিগত জীবনই বৈচিত্র্যময়। উভয়েই ছিলেন একনায়ক। উভয়ের কর্মকাণ্ডের মধ্যে অনেক সাদৃশ্য খুঁজে পাওয়া যায়- প্রথমত, হিটলার তার আদর্শ বাস্তবায়নের জন্য যে দল গঠন করেছিলেন তার সদস্যদের নির্দিষ্ট পোশাক ছিল। এটি ছিল বাদামি রংয়ের। এরা সামরিক কায়দায় কুচকাওয়াজ করত। অনুরূপ মুসোলিনীও তার দলীয় সদস্যদের সামরিক ধাঁচে প্রস্তুত করেন। মুসোলিনীর দলীয় পোশাক ছিল কালো প্যান্ট-শার্ট ও কালো টুপি। দ্বিতীয়ত, উভয়েই গণতন্ত্রকে হত্যা করেন। উভয়েই কমিউনিস্টদের নিষ্ঠুরভাবে দমন করেন। দুজনেই প্রহসনের নির্বাচনের মাধ্যমে ক্ষমতা দখল করেন; এরপর একনায়কতন্ত্র প্রতিষ্ঠা করেন। তৃতীয়ত, হিটলার ও মুসোলিনী উভয়েই যুবশক্তির আবেগকে জাতীয়তাবাদী চেতনার আড়ালে ব্যবহার করেছেন। চতুর্থত, হিটলার ও মুসোলিনী উভয়ের জনসমর্থনের ভিত্তি ছিল দুর্বল। উভয়েই শক্তি প্রয়োগের মাধ্যমে প্রচলিত সরকার ব্যবস্থাকে অকার্যকর করে দিয়ে সন্ত্রাস ও ভীতি সৃষ্টির মাধ্যমে ক্ষমতা দখল করেছিলেন। পঞ্চমত, হিটলার জার্মান জাতিকে ঐক্যবন্ধ করেছিলেন নাৎসিবাদ-এর মাধ্যমে। অপরদিকে, মুসোলিনী যুবসমাজকে বিমোহিত করেছিলেন ফ্যাসিবাদের আদর্শে।ষষ্ঠত, হিটলার ও মুসোলিনী কেউই সম্ভ্রান্ত পরিবারের সন্তান ছিলেন না। তারা কেউই উচ্চশিক্ষা গ্রহণ করতে পারেননি। তারা উভয়েই প্রথম বিশ্বযুদ্ধের বিভীষিকার মধ্যে বেড়ে ওঠেন। উভয়েই বিশ্বযুদ্ধে অংশগ্রহণ করেন। তবে মুসোলিনী ছিলেন প্রথম বিশ্বযুদ্ধে বিজয়ী ইতালীয় নাগরিক। অপরদিকে, হিটলার ছিলেন পরাজিত জার্মানির নাগরিক।"
        }
      ]
    },
    {
      "number": "9",
      "uddipok": "বাংলাদেশের সাথে 'ক' সংঘের এক গভীর সম্পর্ক রযেছে। বাংলাদেশ আনুষ্ঠানিকভাবে ১৯৭৪ সালের ১৭ সেপ্টেম্বর ১৩৬তম সদস্য হিসাবে সংঘটিতে যোগদান করে। বর্তমান বিশ্বশান্তি ও নিরাপত্তা রক্ষায় উক্ত সংঘটনটি কাজ করে যাচ্ছে।",
      "tag": "HC 24",
      "sub_questions": [
        {
          "label": "ক",
          "question": "কয়টি দেশ সান ফ্রান্সিসকো সম্মেলনের উদ্যোক্তা ছিল?",
          "explanation": "সানফ্রান্সিসকো সম্মেলনের উদ্যোক্তা ছিল ৫০টি দেশ।"
        },
        {
          "label": "খ",
          "question": "জাতিসংঘ প্রতিষ্ঠার লক্ষ্য ও উদ্দেশ্য কী?",
          "explanation": "জাতিসংঘের লক্ষ্য ও উদ্দেশ্য হলো আন্তর্জাতিক শান্তি, নিরাপত্তা ও সংহতি বিধান করা এবং মানবাধিকার রক্ষা করা। জাতিসংঘ সনদের প্রস্তাবনায় জাতিসংঘ প্রতিষ্ঠার লক্ষ্য ও উদ্দেশ্য সম্পর্কে বলা হয়েছে, \"আমরা সম্মিলিত জাতিসমূহের সদস্যরা এতদ্বারা ঘোষণা করছি যে, আমরা পরবর্তী প্রজন্মকে যুদ্ধের অভিশাপ থেকে, যে যুদ্ধ দুবার মানবজাতির দুঃখ-দুর্দশা সৃষ্টি করেছে, তা থেকে রক্ষার জন্য একটি আন্তর্জাতিক সংথ যার নাম 'জাতিসংথ' তা গঠন করলাম।\""
        },
        {
          "label": "গ",
          "question": "উদ্দীপকে বর্ণিত 'ক' সংগঠনটি তোমার বইয়ের কোন সংগঠনকে নির্দেশ করে ব্যাখ্যা করো।",
          "explanation": "উদ্দীপকে বর্ণিত 'ক' সংগঠনটি আমার পাঠ্যবইয়ের জাতিসংঘকে নির্দেশ করে। আন্তর্জাতিক সহযোগিতা এবং বিশ্বশান্তি ও নিরাপত্তা রক্ষার লক্ষ্যে ১৯৪৫ সালে প্রতিষ্ঠিত হয় জাতিসংঘ। এটি বিশ্বের সবচেয়ে বড় ও আন্তর্জাতিক সংগঠন। প্রথম বিশ্বযুদ্ধের পর গঠিত সংখ্যা সম্মিলিত জাতিপুঞ্জের ব্যর্থতা ও রাষ্ট্রগুলোর পারস্পরিক দ্বন্দ্বের ফলে বিশ্ব কয়েক দশক পরই আরেকটি ভয়াবহ যুদ্ধের সম্মুখীন হয়। আবার হত্যাযজ্ঞ ও দধ্বংসলীলায় ক্ষতবিক্ষত হয় মানবতা ও বিশ্ববিবেক। দ্বিতীয় বিশ্বযুদ্ধ চলাকালীন বিশ্বনেতৃবৃন্দ অতীতের সব আঞ্চলিক ও আন্তর্জাতিক সংগঠনের ব্যর্থতা থেকে শিক্ষা নিয়ে আরেকটি সর্বজনীন আন্তর্জাতিক সংস্থা গঠনের উদ্যোগ গ্রহণ করেন। এর পরিণতিতেই প্রতিষ্ঠিত হয় জাতিসংঘ। ১৯৭১ সালে বাংলাদেশ স্বাধীনতা অর্জনের পর ১৯৭৪ সালের ১৭ সেপ্টেম্বর ১৩৬তম দেশ হিসেবে জাতিসংঘের পূর্ণ সদস্যপদ লাভ করে। বর্তমানে জাতিসংঘের প্রায় সবগুলো অফা সংগঠনের সদস্য ও শান্তিরক্ষা মিশনে সর্বাধিক সৈন্য প্রেরণকারী দেশ হিসেবে জাতিসংঘের সাথে বাংলাদেশের সম্পর্ক বিদ্যমান। উদ্দীপকে দেখা যায়, 'ক' সংঘের সাথে বাংলাদেশের গভীর সম্পর্ক রয়েছে এবং ১৯৭৪ সালের ১৭ সেপ্টেম্বর ১৩৬তম সদস্য হিসেবে বাংলাদেশ উত্ত সংঘটিতে যোগদান করে। এ তথ্যগুলো জাতিসংঘের সাথে বাংলাদেশের সম্পর্ককেই নির্দেশ করে। তাই বলা যায়, উদ্দীপকে বর্ণিত 'ক' সংগঠনটি মূলত জাতিসংঘ।"
        },
        {
          "label": "ঘ",
          "question": "বিশ্বশান্তি ও নিরাপত্তা রক্ষায় উত্ত সংগঠনের ভূমিকা আলোচনা করো।",
          "explanation": "বিশ্বশান্তি রক্ষায় উক্ত সংগঠন তথা নিরাপত্তা পরিষদ বা বৃহদর্থে জাতিসংঘ গুরুত্বপূর্ণ ভূমিকা পালন করে চলেছে। তবে বিভিন্ন ক্ষেত্রে সংগঠনটি কিছুটা ব্যর্থতার পরিচয় দিচ্ছে বলেও আমি মনে করি। প্রতিষ্ঠার পর থেকেই জাতিসংঘ বিশ্বের বৃহত্তম আন্তর্জাতিক সংস্থা হিসেবে বিশ্বশান্তি রক্ষায় কাজ করে আসছে। বিশ্বের কোথাও যুদ্ধ, সামরিক সংঘাত বা উত্তেজনার সৃষ্টি হলে জাতিসংঘ তা বন্ধ করার উদ্যোগ নেয়। কখনও কখনও যুদ্ধ বন্ধের লক্ষ্যে বা যুদ্ধের পর ক্ষতিগ্রস্তদের সহায়তার জন্য জাতিসংঘ তার শান্তিরক্ষী বাহিনীকেও সংঘাতপূর্ণ এলাকায় পাঠায়। এছাড়াও বিশ্ব থেকে ক্ষুধা, দারিদ্র্য ও নিরক্ষরতা দূর করা, মানবাধিকার প্রতিষ্ঠা, পরিবেশ দূষণজনিত সমস্যা মোকাবিলা, জনসংখ্যা বিস্ফোরণ রোধ, নারী ও শিশু অধিকার প্রতিষ্ঠা ইত্যাদি বিষয়ে কার্যক্রম পরিচালনার মধ্য দিয়ে জাতিসংঘ আর্থ-সামাজিক অগ্রগতি অর্জনের মাধ্যমে পরোক্ষভাবেও বিশ্বশান্তি প্রতিষ্ঠায় অবদান রাখছে। উপরে আলোচিত সফলতাগুলোর পাশাপাশি বিশ্বশান্তি প্রতিষ্ঠায় জাতিসংঘ কিছু ক্ষেত্রে ব্যর্থতারও পরিচয় দিয়েছে। নানা হস্তক্ষেপ ও সীমাবদ্ধতায় অনেক সংকট নিরসনে জাতিসংঘ তেমন ভূমিকা রাখতে পারছে না। মানবাধিকার রক্ষায় ব্যর্থতা, বর্ণবাদ ও জাতিগত দাঙ্গা নিরসনে ব্যর্থতা, মধ্যপ্রাচ্যে মার্কিন আগ্রাসন, নিরস্ত্রীকরণ ও পারমাণবিক অস্ত্ররোধে ব্যর্থতা, সম্প্রতি রুশ-ইউক্রেন যুদ্ধ বন্ধে ব্যর্থতা ইত্যাদি জাতিসংঘের ব্যর্থতাগুলোর পরিচায়ক হয়ে দাঁড়িয়েছে। পরিশেষে বলা যায়, বিশ্বে শান্তি প্রতিষ্ঠায় জাতিসংঘের ভূমিকা প্রশংসনীয়। তবে বৃহৎ শক্তিগুলোর প্রাধান্যসহ বিভিন্ন কারণে সাম্প্রতিক বছরগুলোতে জাতিসংঘের কার্যকারিতা নিয়ে প্রশ্ন উঠেছে।"
        }
      ]
    },
    {
      "number": "10",
      "uddipok": "প্রথম বিশ্বযুদ্ধ → জাতিপুঞ্জ (League of Nations) দ্বিতীয় বিশ্বযুদ্ধ?→ ?",
      "tag": "HC 24",
      "sub_questions": [
        {
          "label": "ক",
          "question": "আন্তর্জাতিক আদালতের সদর দফতর কোথায়?",
          "explanation": "আন্তর্জাতিক আদালতের সদর দপ্তর নেদারল্যান্ডের দ্য হেগ শহরে অবস্থিত।"
        },
        {
          "label": "খ",
          "question": "সাধারণ পরিষদের কাজ কী?",
          "explanation": "জাতিসংঘের নিরাপত্তা পরিষদের কাজ হলো বিশ্বশান্তি ও নিরাপত্তা বজায় রাখার জন্য যথোপযুক্ত ব্যবস্থা গ্রহণ করা। নিরাপত্তা পরিষদ আলাপ-আলোচনার মাধ্যমে আন্তর্জাতিক বিরোধ মীমাংসার চেষ্টা করে। এতে কাজ না হলে আগ্রাসী রাষ্ট্রের বিরুদ্ধে অর্থনৈতিক ও কূটনৈতিক অবরোধ আরোপ করতে পারে। সে চেষ্টাও ব্যর্থ হলে সামরিক শক্তি প্রয়োগ করার ক্ষমতা রাখে। তাছাড়া নিরাপত্তা পরিষদ সংঘাত বা যুদ্ধ বন্ধ এবং শান্তি প্রতিষ্ঠার জন্য কোথাও জাতিসংঘের শান্তিরক্ষী বাহিনী মোতায়েন করতে পারে। মোটকথা, আন্তর্জাতিক শান্তি ও সম্প্রীতি রক্ষার লক্ষ্যে প্রয়োজনীয় সব কাজ এ সংস্থা করতে পারে।"
        },
        {
          "label": "গ",
          "question": "\"?\" চিহ্নিত স্থানে কোন শব্দটি উপযুক্ত বলে তুমি মনে করো? এটির সাফল্য ও ব্যর্থতা ব্যাখ্যা করো।",
          "explanation": "'?' চিহ্নিত স্থানে জাতিসংঘ (United Nations) শব্দটি উপযুক্ত বলে আমি মনে করি। প্রথম বিশ্বযুদ্ধের পর বিশ্বে শান্তি ও স্থিতিশীলতা আনয়নের লক্ষ্যে গঠিত হয়েছিল League of Nations বা জাতিপুঞ্জ। যেমনটি উদ্দীপকের ছকচিত্রেও লক্ষণীয়। একইভাবে দ্বিতীয় বিশ্বযুদ্ধের পরেই বিশ্বশান্তি ও শৃঙ্খলা প্রতিষ্ঠায় গঠিত হয়েছে জাতিসংঘ বা United Nations নামক সংগঠন। আন্তর্জাতিক সহযোগিতা, শান্তি ও নিরাপত্তা রক্ষার জন্য জাতিসংঘই হলো ইতিহাসের প্রথম সংগঠন। জাতিসংঘ মূলত তৈরি হয়েছে বিশ্বশান্তি ও নিরাপত্তা প্রতিষ্ঠার অঙ্গীকার নিয়ে। প্রতিষ্ঠার পর থেকেই জাতিসংঘের হস্তক্ষেপে অনেক সংকট নিরসন হয়েছে। সোভিয়েত-ইরান বিরোধ, বার্লিন অবরোধ, ইন্দোনেশীয় সংকট, আরব-ইসরাইল বিরোধ, ফকল্যান্ড যুদ্ধ, ইরাক-কুয়েত সমস্যা প্রভৃতিতে জাতিসংঘ প্রত্যক্ষ ও পরোক্ষভাবে হস্তক্ষেপ করে সংকট নিরসনে ভূমিকা রেখেছে। শান্তিরক্ষা বাহিনী প্রতিষ্ঠা জাতিসংঘের অন্যতম সফলতা। এ বাহিনী বিশ্বের সংকটপূর্ণ অঞ্চলে শান্তি ফিরিয়ে আনতে কাজ করে যাচ্ছে। এসবের পাশাপাশি জাতিসংঘের আরো অনেক সফলতা রয়েছে। যেমন- গণতন্ত্রের উন্নয়ন, স্বাস্থ্য ও শিক্ষার উন্নয়ন, পরিবেশ সংরক্ষণ, আন্তর্জাতিক বিরোধ নিষ্পত্তি, শরণার্থীদের সাহায্য, মানবাধিকার প্রতিষ্ঠা প্রভৃতি। তবে জাতিসংঘ নানা হস্তক্ষেপ ও সীমাবদ্ধতায় অনেক সংকট নিরসনে ভূমিকা রাখতে পারেনি। যেমন- প্যালেস্টাইন সমস্যা, দক্ষিণ আফ্রিকা সংকট, লেবানন সংকট প্রভৃতিতে জাতিসংঘ ব্যর্থতার পরিচয় দিয়েছে।"
        },
        {
          "label": "ঘ",
          "question": "মানব উয়ন্ননে উক্ত সংগঠনের ভূমিকা মূল্যায়ন করো।",
          "explanation": "আন্তর্জাতিক শান্তি ও নিরাপত্তা রক্ষার জন্য প্রতিষ্ঠিত হলেও মানব উন্নয়নে জাতিসংঘ ব্যাপক ভূমিকা পালন করে চলেছে। প্রতিষ্ঠালগ্ন থেকেই জাতিসংঘ মানব উন্নয়নে বিভিন্ন কার্যক্রম গ্রহণ ও পরিচালনা করছে। ১৯৪৮ সালের ১০ ডিসেম্বর মানবাধিকারের সার্বজনীন ঘোষণা দেয় জাতিসংঘ। এরপর জাতিসংঘ ৮০টিরও অধিক দেশের সাথে মানবাধিকার চুক্তি সম্পাদনে সমর্থন হয়েছে। এছাড়া বিভিন্ন আইন প্রণয়নের মাধ্যমে দক্ষিণ আফ্রিকার বর্ণবাদ নির্মূল এবং প্যালেস্টাইনিদের স্বাধীন আবাসভূমির দাবি প্রতিষ্ঠায় জাতিসংঘ সহযোগিতা করেছে। রাজনৈতিক ক্ষেত্রের চেয়ে জাতিসংঘ অর্থনৈতিক সামাজিক ও সাংস্কৃতিক ক্ষেত্রে ব্যাপক সাফল্য অর্জন করেছে। শ্রমিকদের ন্যায্য মজুরি, তাদের স্বাস্থ্যকর কাজের পরিবেশ নিশ্চিতকরণ ও শিশুশ্রম বন্ধে ১৯৪৬ সালে জাতিসংঘ ILO-কে জাতিসংঘের অন্তর্ভুক্ত করে শ্রমিক অধিকার রক্ষায়ও কাজ করে যাচ্ছে। এছাড়া মাদকদ্রব্য নিয়ন্ত্রণ কর্মসূচি UNDCP-এর মাধ্যমে বিশ্বব্যাপী মাদক নিয়ন্ত্রণেও জাতিসংঘ ভূমিকা রাখছে। সদস্য রাষ্ট্রগুলো সামাজিক ও সাংস্কৃতিক অগ্রগতির জন্য UNDP, UNESCO, UNICEF এর মাধ্যমে শিক্ষা, শিশু স্বাস্থ্য, বিভিন্ন প্রকার উন্নয়নমূলক কাজে ব্যাপক সহায়তা প্রদান করছে। ১৭০টির মতো দেশের কৃষি, শিল্প, শিক্ষা খাতে জাতিসংঘ হাজার হাজার মিলিয়ন ডলার ব্যয় করছে। এর ফলে এসব দেশের দরিদ্র জনগণের জীবনযাত্রার মান, শিক্ষার হার উল্লেখযোগ্য হারে বেড়েছে। নারীর প্রতি বৈষম্য দূরীকরণ ও নারীদের অধিকার প্রতিষ্ঠা, তাদের জীবনযাত্রার মান উন্নয়নে জাতিসংঘ ১৯৭৬-১৯৮৬ সাল পর্যন্ত 'নারী দশক' পালন করে। পরিশেষে বলা যায়, রাজনৈতিক কারণে প্রতিষ্ঠিত হলেও বিশ্বব্যাপী মানব উন্নয়নে জাতিসংঘ অগ্রগণ্য ভূমিকা পালন করে যাচ্ছে।"
        }
      ]
    },
    {
      "number": "11",
      "uddipok": "বিস্তি ইতিহাস ক্লাসে এক নতুন যুদ্ধাবস্থার কথা জানলো। এটি প্রত্যক্ষ কোন যুদ্ধ নয় বরং যুদ্ধ যুদ্ধ অবস্থা। যেটি ছিল মূলত একটি আদর্শগত বিরোধ দ্বিতীয় বিশ্বযুদ্ধোত্তর পৃথিবীতে রাজনৈতিক ক্ষেত্রে পরস্পর বিরোধী মতাদর্শ গত প্রতিদ্বন্দিতাই এই অবস্থার সৃষ্টি করেছিল।",
      "tag": "HC 24",
      "sub_questions": [
        {
          "label": "ক",
          "question": "গ্লাসনস্ত অর্থ কী?",
          "explanation": "গ্লাসনস্ত অর্থ খোলামেলা নীতি।"
        },
        {
          "label": "খ",
          "question": "বার্লিন সংকট সম্পর্কে কী জানো?",
          "explanation": "পশ্চিম বার্লিনকে আত্মসমর্পণে বাধ্য করার জন্য যে অবরোধ আরোপ করা হয়েছিল তাই ইতিহাসে বার্লিন সংকট নামে পরিচিত। ব্রিটেন, মার্কিন যুক্তরাষ্ট্র ও ফ্রান্স তাদের অধিকৃত এলাকাকে একত্র করে সংযুক্ত যুক্তরাষ্ট্র গঠনের ইচ্ছা পোষণ করলে স্ট্যালিন ক্ষুব্ধ হন। তিনি ১৯৪৮ সালের ২৪ জুন বার্লিন অবরোধ করে পশ্চিম ও পূর্ব বালিনের সকল যোগাযোগ বন্ধ করে দেন। সোভিয়েত ইউনিয়ন এ অবরোধের মাধ্যমে পশ্চিম বালিনকে আত্মসমর্পণে বাধ্য করতে চেয়েছিল।"
        },
        {
          "label": "গ",
          "question": "উদ্দীপকে বর্ণিত যুদ্ধাবস্থার সঙ্গে তোমার পাঠ্যবইয়ের কোন যুদ্ধাবস্থার মিল রযেছে? ব্যাখ্যা করো।",
          "explanation": "উদ্দীপকে বর্ণিত যুদ্ধাবস্থার সঙ্গে আমার পাঠ্যবইয়ের বুশ-মার্কিন যুদ্ধাবস্থা তথা স্নায়ুযুদ্ধের মিল রয়েছে। দ্বিতীয় বিশ্বযুদ্ধের পূর্বেই মার্কিন যুক্তরাষ্ট্র এবং সোভিয়েত ইউনিয়ন আদর্শগত কারণে পরস্পর প্রতিপক্ষে পরিণত হয়। মার্কিন যুক্তরাষ্ট্র একটি পুঁজিবাদী রাষ্ট্র। অপরদিকে, পুঁজিবাদকে উৎখাত করে রুশ বিপ্লবের মাধ্যমেই সোভিয়েত ইউনিয়নের উত্থান ঘটেছিল। দ্বিতীয় বিশ্বযুদ্ধোত্তরকালে সোভিয়েত কমিউনিস্ট পার্টির সাধারণ সম্পাদক যোসেফ স্ট্যালিন কর্তৃক পূর্ব ইউরোপের প্রতি পৃষ্টীত রুশনীতি এবং এর প্রতিক্রিয়ায় মার্কিন প্রেসিডেন্ট হ্যারি এস, ট্রুম্যান কর্তৃক 'ট্রুম্যান ডকট্রিন' ঘোষণা করা হলে স্নায়ুযুদ্ধ তীব্র আকার ধারণ করে। পরবর্তীতে ইউরোপে সমাজতন্ত্রের বিস্তার রোধে মার্কিন পররাষ্ট্র সচিব জর্জ মার্শাল তার 'মার্শাল পরিকল্পনা' প্রকাশ করেন। মার্শাল পরিকল্পনার বিরুদ্ধে সর্বাপেক্ষা মারাত্মক পদক্ষেপ হিসেবে সোভিয়েত ইউনিয়ন বার্লিন অবরোধ করলে মার্কিন যুক্তরাষ্ট্র ও এর মিত্ররা চিন্তিত হয়ে পড়ে। সোভিয়েত আগ্রাসন থেকে ইউরোপীয় দেশগুলোকে রক্ষা করার জন্য মার্কিন যুক্তরাষ্ট্র তার ইউরোপীয় মিত্রদের নিয়ে NATO জোট গঠন করে। এর প্রতিক্রিয়ায় কমিউনিস্ট দেশগুলো সোভিয়েত রাশিয়ার নেতৃত্বে Warsaw নামক সামরিক জোট গঠন করে। এভাবে স্নায়ুযুদ্ধ চরম পর্যায়ে উপনীত হয় এবং বিশ্বব্যাপী আতঙ্ক ও উত্তেজনাপূর্ণ অবস্থার সৃষ্টি হয়। উদ্দীপকে দেখা যায়, ইতিহাস ক্লাসে বিক্তি এমন এক যুদ্ধাবস্থার কথা জানলো যা প্রত্যক্ষ যুদ্ধ নয় বরং যুদ্ধ যুদ্ধ অবস্থা। এটি ছিল মূলত একটি আদর্শগত বিরোধ এবং দ্বিতীয় বিশ্বযুদ্ধোত্তর পৃথিবীতে রাজনৈতিক ক্ষেত্রে পরস্পরবিরোধী মতাদর্শগত প্রতিদ্বন্দ্বিতাই এই অবস্থার সৃষ্টি করেছিল। বিত্তির জানা এ যুদ্ধাবস্থা মূলত উপরে বর্ণিত স্নায়ুযুদ্ধকেই ইঙ্গিত করছে। তাই বলা যায়, উদ্দীপকের বর্ণিত যুদ্ধাবস্থার সাথে স্নায়যুদ্ধের মিল রয়েছে।"
        },
        {
          "label": "ঘ",
          "question": "উক্ত যুদ্ধাবস্থা অবসানের কারণগুলো আলোচনা করো।",
          "explanation": "নানাবিধ কারণে আশির দশকের দিকে উত্ত যুদ্ধাবস্থা তথা স্নায়ুযুদ্ধের উত্তেজনা কমতে থাকে এবং শেষ পর্যন্ত সোভিয়েত ইউনিয়নের ভাঙনের মধ্য দিয়ে এর অবসান ঘটে। ১৯৮৭ সালে বুশ-মার্কিন পরাশক্তির মধ্যে স্বাক্ষরিত পারমাণবিক অস্ত্র নিয়ন্ত্রণ চুক্তির মাধ্যমে স্নায়ুযুদ্ধের অবসান প্রক্রিয়া শুরু হয়। অতঃপর ১৯৮৯ সালের ২ এপ্রিল নিউইয়র্ক টাইমসে এক নিবন্ধের মাধ্যমে মার্কিন যুক্তরাষ্ট্র একতরফাভাবে স্নায়ুযুদ্ধ অবসানের ঘোষণা প্রদান করে। একই বছরের ৩ ডিসেম্বর মার্কিন প্রেসিডেন্ট জর্জ ডব্লিউ বুশ এবং বুশ প্রেসিডেন্ট মিখাইল গর্বাচেভ মাল্টায় এক শীর্ষ বৈঠকে মিলিত হন এবং চায়যুদ্ধ অবসানের কথা সরকারিভাবে ঘোষণা করেন। স্নায়ুযুদ্ধ অবসানের অন্যতম কারণ রুশ-মার্কিন অস্ত্র প্রতিযোগিতা। ঘাটের দশকে এসে উভয় দেশের কর্তাব্যক্তিরা বুঝতে পারেন যে, প্রতিযোগিতা করে মজুদকৃত মারণাস্ত্রের বিশাল ভান্ডার তাদের জন্য কোনো কল্যাণ বয়ে আনবে না। তাই পারস্পরিক অবিশ্বাস দূর করে সমঝোতার মাধ্যমে সহাবস্থানের নীতি গৃহীত হয় যা স্নায়ুযুদ্ধ অবসানে ভূমিকা রাখে। এছাড়া NAM আন্দোলনের মাধ্যমে উভয় জোটের অস্ত্র প্রতিযোগিতার তীব্র সমালোচনা স্নায়ুযুদ্ধে মদদদাতা দেশগুলোর মধ্যে বোধোদয় ঘটিয়েছিল। স্নায়ুযুদ্ধ অবসানের আরেকটি কারণ হলো দ্বি-মেরুবাদের অবসান। বিশ্বে দ্বি-মেরুবাদের অবসান স্নায়ুযুদ্ধের গুরুত্ব কমিয়ে দেয়। এছাড়া সোভিয়েত ইউনিয়ন ও মার্কিন যুক্তরাষ্ট্রের অভ্যন্তরীণ পরিবর্তন স্নায়ুযুদ্ধ অবসানে ব্যাপক ভূমিকা রাখে। এর মধ্যে মিখাইল গর্বাচেভের পেরেস্ত্রোইকা ও গ্লাসনস্ত নীতি এবং যুক্তরাষ্ট্রের সামরিক খাতে ব্যয় সংকোচন নীতি উল্লেখযোগ্য। পরিশেষে বলা যায়, স্নায়ুযুদ্ধ বিশ্ব ইতিহাসে এক উদ্বেগপূর্ণ অধ্যায়ের নাম। নানাবিধ কারণে আশির দশকে এ যুদ্ধাবস্থার অবসান অবশ্যম্ভাবী হয়ে ওঠে এবং গর্বাচেভের মতো উদার নৈতিক নেতার হস্তক্ষেপে তা বাস্তবায়িত হয়।"
        }
      ]
    }
  ]
}