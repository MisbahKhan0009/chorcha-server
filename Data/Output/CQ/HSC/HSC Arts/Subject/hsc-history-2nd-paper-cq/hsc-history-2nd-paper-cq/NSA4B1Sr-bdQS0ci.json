{
  "title": "নটর ডেম কলেজ ২০২৫",
  "subtitle": "ইতিহাস (11)",
  "questions": [
    {
      "number": "1",
      "uddipok": "ইতিহাস ক্লাসে ফরাসি বিপ্লব-পূর্ব সামাজিক স্তরসমূহ সম্পর্কে রফিক স্যার শিক্ষার্থীদের একটি চার্ট তৈরি করতে বললে মুকুল নিচের চার্টটি উপস্থাপন করে।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "ফরাসি বিপ্লব সংঘটিত হয় ১৭৮৯ সালে।"
        },
        {
          "label": "খ",
          "question": "",
          "explanation": "বাস্তিল দুর্গ ছিল ফ্রান্সের বুরবো রাজবংশের স্বৈরতন্ত্রের প্রতীক। বাস্তিল দুর্গের অবস্থান ছিল ফ্রান্সের প্যারিস শহরে। এই দুর্গ ছিল স্বৈরাচারী ধুরবো রাজাদের নির্যাতনের প্রতীক। রাজতন্ত্রের বিরোধীদের বন্দি করে রাখার জন্য এ দুর্গটি ব্যবহার করা হতো। এমনকি রাজতন্ত্রের সমালোচনার কারণে দার্শনিক ভলতেয়ারকেও দু'বার কুখ্যাত বাস্তিল দুর্গে অন্তরীণ করা হয়। ফরাসি বিপ্লবের সময় বিপ্লবী জনতা ১৭৮৯ সালের ১৪ জুলাই বাস্তিল দুর্গ অবরোধ করে তা দখল করে এবং সেখানকার বন্দিদের মুক্তি দেয়। বাস্তিলের পতনের মাধ্যমেই ফরাসি বিপ্লব চূড়ান্ত রূপলাভ করে।"
        },
        {
          "label": "গ",
          "question": "",
          "explanation": "উদ্দীপকে মুকুলের উপস্থাপিত চার্টের প্রথম স্তরটি হলো 'ফার্স্ট এস্টেট', যা প্রাক-বিপ্লব ফ্রান্সের যাজক শ্রেণিকে নির্দেশ করে। ফ্রান্সে গির্জা ও এর যাজক সম্প্রদায় রাজ্যের মধ্যে অপর রাজ্য গড়ে তুলেছিলেন। তারা ছিল স্বায়ত্তশাসিত। তারা স্বেচ্ছা কর দিতেন এবং এ করের হার তারাই নির্ধারণ করতেন। গির্জার অধীনস্থ কর্মচারী ও সম্পদের ব্যাপারে রাজা কোনো হস্তক্ষেপ করতেন না। বিপ্লবের প্রাক্কালে ফরাসি গির্জার মালিকানায় ছিল রাষ্ট্রের সম্পত্তির শতকরা ২০ ভাগ। এ সম্পত্তিতে গির্জা কৃষকদের উৎপন্ন ফসলের এক-দশমাংশ 'টাইদ' বা ধর্মকর হিসেবে আদায় করত। তাছাড়া তারা জন্মের সময় নামকরণ কর ও মৃত্যু নিবন্ধন কর আদায় করতে পারত। এসব কারণে ফরাসি যাজক সম্প্রদায় বিত্তশালী গোষ্ঠীতে পরিণত হয়। ফরাসি অর্থমন্ত্রী নেকারের মতে, গির্জার বার্ষিক আয় ছিল ১৩ কোটি লিভর। তাত্ত্বিক অর্থে এরা কোনো সম্প্রদায়ে ছিলেন না; কেননা কেউ জন্মসূত্রে যাজক হতো না। তবুও ফরাসি আইনে তাদের সম্প্রদায় হিসেবে গণ্য করে ভোটাধিকার দেওয়া হয়। ফ্রান্সে ১৭৮৯ সালে বিশপের সংখ্যা ছিল ১৩৯ জন। দেশে মোট যাজকের সংখ্যা ছিল ১ লাখ ২০ হাজার। সর্বোচ্চ যাজক ছিল বিশপরা। এরা ছিল সাদা পোশাকধারী এবং অভিজাত সম্প্রদায় হতে আগত। ফলে উর্ধ্বতন যাজকরা অভিজাতদের মতোই সব ধরনের সুযোগ-সুবিধা ভোগ করতনচু স্তরের যাজকরা (যেমন- ক্যুর) ছিলেন কালো পোশাকধারী। এরা ছিলেন দরিদ্র ও নিষ্ঠাবান। উদ্দীপকে মুকুলের চার্টে। উপস্থাপিত ফরাসি বিপ্লব-পূর্ব ফ্রান্সে 'ফার্স্ট এস্টেট' বলতে মূলত যাজক সম্প্রদায়কেই বোঝায়।"
        },
        {
          "label": "ঘ",
          "question": "",
          "explanation": "উদ্দীপকে মুকুলের উপস্থাপিত চার্টের তৃতীয় স্তরের অর্থাৎ 'থার্ড এস্টেট' এর বৃহৎ অংশই ছিল কৃষক সম্প্রদায়- মন্তব্যটি যথার্থ। বিপ্লব পূর্ব ফ্রান্সে যাজক ও অভিজাত ছাড়া আর সবাই ছিল তৃতীয় শ্রেণির অন্তর্ভুক্ত। এ সময় ফ্রান্সের আড়াই কোটি জনসংখ্যার শতকরা ৯৬ ভাগই ছিল থার্ড এস্টেট-এর অন্তর্ভুক্ত। তৃতীয় শ্রেণি রাষ্ট্রের সব ধরনের সুযোগ-সুবিধা থেকে বঞ্চিত ছিল, অথচ তাঁরাই ছিল রাষ্ট্রের স্তম্ভ। তাদের শ্রম-ঘামেই গড়ে উঠেছিল ফরাসি অর্থনীতি তথা ফরাসি সাম্রাজ্য। তৃতীয় শ্রেণির বৃহৎ অংশ ছিল কৃষক সম্প্রদায়। কৃষকদের মধ্যে ছিল দুটো শ্রেণি। প্রথম শ্রেণিটি হলো স্বাধীন কৃষক। ফ্রান্সে প্রতি ৪ জনের একজন ছিল স্বাধীন কৃষক। এরা নিজস্ব জমিতে চাষ করত। দেশের মোট কৃষিজমির এক-তৃতীয়াংশের মালিক ছিল এরা। কিন্তু পরিবারপ্রতি জমির পরিমাণ এত কম ছিল যে রাজাকে দেয় ভূমি কর, লবণ কর, তামাক ও মদের ওপর আবগারি কর, মাথাপিছু উৎপাদন কর, সম্পত্তি কর, গির্জাকে প্রদেয় টাইদ এসব কর পরিশোধের পর তাদের পরিবারের ভরণপোষণের জন্য কিছুই থাকত না। তৃতীয় শ্রেণির অন্তর্ভুক্ত অপর কৃষকরা ছিল বর্গাচাষি, প্রান্তিক চাষি, ক্ষেতমজুর ও ভূমিদাস। প্রতি ২০ জন চাষির ১ জন ছিল ভূমিদাস। এসব চাষি বিভিন্ন করভারে জর্জরিত ছিল। মার্কসবাদী ঐতিহাসিক লাবুজ বলেন, \"আঠারো শতকের ফরাসি কৃষকরা ছিল সর্বাপেক্ষা শোষিত।\" পরিশেষে বলা যায়, ফরাসি বিপ্লবের প্রাক্কালে ফ্রান্সের সামাজিক স্তরবিন্যাসে থার্ড এস্টেট বা তৃতীয় শ্রেণির অধিকাংশই ছিল কৃষক সম্প্রদায়, যারা ছিল শোষিত ও নিষ্পেষিত।"
        }
      ]
    },
    {
      "number": "2",
      "uddipok": "আমাদের স্বাধীনতা সংগ্রামের ইতিহাসে বুদ্ধিজীবীদের অবদান অত্যন্ত গুরুত্বপূর্ণ। বুদ্ধিজীবীরা তাদের লেখনীর মাধ্যমে একদিকে যেমন তৎকালীন শাসকগোষ্ঠীর বৈষম্যমূলক আচরণের সমালোচনা করেন তেমনি অন্যদিকে দেশের আপামর জনগণকে তাদের অধিকার সম্পর্কে সচেতন করে তোলেন।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "আমিই রাষ্ট্র'- উক্তিটি রাজা চতুর্দশ লুইয়ের।"
        },
        {
          "label": "খ",
          "question": "",
          "explanation": "বিপ্লবী বিচারালয় হলো বিপ্লববিরোধী ব্যক্তিদের বিচারের জন্য এক বিশেষ আদালত। ফ্রান্সের জ্যাকোবিন দলের নেতা রোবসপিয়ারের নেতৃত্বে গঠিত জননিরাপত্তা কমিটি ১৭৯৩ সালের ৬ জুলাই থেকে ১৭৯৪ সালের ২৭ জুলাই পর্যন্ত রাষ্ট্রের কর্তৃত্ব গ্রহণ করে ত্রাসের রাজত্ব পরিচালনা করেছিল। এই জননিরাপত্তা কমিটি বেশকিছু সন্ত্রাসমূলক ব্যবস্থা গ্রহণ করেছিল। এর মধ্যে উল্লেখযোগ্য হলো বিপ্লবী বিচারালয় গঠন করে অভিযুক্ত ব্যক্তির দ্রুত বিচার করা। এ সময় শিরশ্ছেদ করার যন্ত্র গিলোটিনে দণ্ডিত অপরাধীদের মৃত্যুদণ্ড কার্যকর করা হতো।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বর্ণিত বিষয়ের সাথে ফরাসি বিপ্লবে দার্শনিকদের অবদানের সাদৃশ্য পাওয়া যায়। ফরাসি বিপ্লবে দার্শনিকরা প্রত্যক্ষভাবে অংশগ্রহণ না করলেও এ বিপ্লবের মনস্তাত্ত্বিক ও তাত্ত্বিক পটভূমি তৈরিতে ব্যাপক ভূমিকা রেখেছেন। আঠারো শতকের ফরাসি দার্শনিকদের রচনা ফ্রান্সে যুক্তিবাদী দৃষ্টিভঙ্গি গঠনে বিশেষ ভূমিকা রেখেছিল। তাঁরা মানুষের চিন্তা-চেতনায় নতুন ভাবধারার সৃষ্টি করেন। এদের মধ্যে উল্লেখযোগ্য দার্শনিক ছিলেন মন্তেস্কু, ভলতেয়ার, রুশো প্রমুখ। তাঁরা তাদের লেখনীর মাধ্যমে সমাজে বিদ্যমান বৈষম্যগুলো তুলে ধরেছিলেন। ঐ দার্শনিকরা বিশ্বাস করতেন, প্রকৃতি যেমন নিজস্ব নিয়মে চলে তেমনি সমাজ ও রাষ্ট্রেরও নিয়ম মেনে চলা দরকার। উদ্দীপকের বর্ণনায় দেখা যায়, আমাদের স্বাধীনতা সংগ্রামের ইতিহাসে বুদ্ধিজীবীদের অবদান অত্যন্ত গুরুত্বপূর্ণ। তারা তাদের লেখনীর মাধ্যমে তৎকালীন শাসকগোষ্ঠীর বৈষম্যমূলক আচরণের সমালোচনার পাশাপাশি দেশের আপামর জনসাধারণকে তাদের অধিকার সম্পর্কে সচেতন করে তোলেন। ফরাসি বিপ্লবেও দার্শনিকরা জনমনে অনুরূপ সচেতনতা সৃষ্টি করেছিলেন। সুতরাং উদ্দীপকে বর্ণিত বিষয়ের সাথে ফরাসি বিপ্লবে দার্শনিকদের অবদানের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উক্ত ব্যক্তিদের অর্থাৎ দার্শনিকদের ভূমিকাই ফরাসি বিপ্লবকে অনিবার্য করে তুলেছিল- উক্তিটি যথার্থ। ফরাসি বিপ্লবে দার্শনিকদের অবদান অপরিসীম। এ বিপ্লবের অনেক আগে থেকেই দার্শনিকদের জ্ঞানচর্চা তথা লেখনী ফরাসি জনগণকে মধ্যযুগীয় ভাবধারা পেছনে ফেলে একটি আধুনিক সমাজব্যবস্থা গড়ে তোলার জন্য উজ্জীবিত করতে থাকে। তারা মধ্যযুগীয় গণবিরোধী রাজতন্ত্রের সমালোচনা করে সাম্য, মৈত্রী ও স্বাধীনতার চেতনাকে ধারণ করে ফ্রান্সে আধুনিক গণতান্ত্রিক রাষ্ট্রব্যবস্থা গড়ে তোলার যুক্তি উত্থাপন করেন।ফরাসি রাজনৈতিক দার্শনিক মন্তেস্ফু তার যুক্তিবাদী চিন্তার মাধ্যমে প্রচলিত সমাজ ও রাষ্ট্রের অন্যায় ও অসঙ্গতিগুলো নিপুণভাবে বিশ্লেষণ করেন। দার্শনিক ভলতেয়ার ধর্মগুরুদের অনিয়ম-দুর্নীতিগুলো ব্যঙ্গাত্মকভাবে তুলে ধরেন। এছাড়া দার্শনিক রুশো তার বিখ্যাত 'The Social Contract' গ্রন্থের মাধ্যমে 'জনগণই সার্বভৌম ক্ষমতার অধিকারী' এই মতবাদ প্রচার করেন। এভাবে ক্রমশ ফরাসি বিপ্লব অবশ্যম্ভাবী হয়ে ওঠে। ফরাসি ঐ দার্শনিকরা অভিজাতদের বিশেষ অধিকার, সামন্ত প্রথা এবং স্বৈরাচারী শাসনের তীব্র সমালোচনা করে পুরাতনতন্ত্রের ভিত নাড়িয়ে দেন। সুতরাং বলা যায়, দার্শনিকরা ফরাসি বিপ্লবের প্রাথমিক ক্ষেত্র প্রস্তুত করে দিয়েছিলেন। তাদের ভূমিকাই ফরাসি বিপ্লবকে অনিবার্য করে তুলেছিল-উক্তিটি যথার্থ।"
        }
      ]
    },
    {
      "number": "3",
      "uddipok": "উনিশ শতকের গোড়ার দিকে উপনিবেশ ও সাম্রাজ্যবাদ ভয়ংকর আকার ধারণ করে। এমনি এক সময়ে একটি দেশে এক দম্পতির অস্বাভাবিক মৃত্যু হয়। এ ঘটনাকে কেন্দ্র করে বিশ্বে, এক ভয়ংকর যুদ্ধ সংঘটিত হয়।",
      "tag": "NDCD 25",
      "sub_questions": [
        {
          "label": "ক",
          "question": "বসনিয়ার রাজধানীর নাম কী?",
          "explanation": "বসনিয়ার রাজধানীর নাম সারায়েভো।"
        },
        {
          "label": "খ",
          "question": "ত্রিশক্তি আঁতাত বলতে কী বোঝ? ব্যাখ্যা করো।",
          "explanation": "ত্রিশক্তি আঁতাত ছিল ত্রিশক্তি জোট-এর হুমকি মোকাবিলায় গড়ে ওঠা ইউরোপীয় সামরিক জোট। ১৮৮২ সালে জার্মানি, ইতালি, অস্ট্রিয়া পারস্পরিক প্রতিরক্ষা সহায়তার জন্য সামরিক সাহায্য দানে চুক্তিবদ্ধ হয়। এর পরিপ্রেক্ষিতে ১৯০৫ সালে ইঙ্গ-ফরাসি চুক্তি এবং ১৯০৭ সালে ইংল্যান্ড ও রাশিয়ার মধ্যে মিত্রতা চুক্তি স্থাপিত হলে ইংল্যান্ড, ফ্রান্স ও রাশিয়া পরস্পর মৈত্রী বন্ধনে আবদ্ধ হয়, যা, 'ত্রিশক্তি আঁতাত' নামে পরিচিত। ত্রিশক্তি আঁতাত ছিল মূলত ত্রিশক্তি জোটের প্রতিক্রিয়ায় গড়ে ওঠা একটি জোট।"
        },
        {
          "label": "গ",
          "question": "উদ্দীপকে তোমার পাঠ্যবইয়ের কোন দ্বন্দ্বের কথা বলা হয়েছে? ব্যাখ্যা করো।",
          "explanation": "উদ্দীপকে আমার পাঠ্যবইয়ের প্রথম বিশ্বযুদ্ধের কথা বলা হয়েছে। ১৯১৪ থেকে ১৯১৮ সাল পর্যন্ত চলা প্রথম বিশ্বযুদ্ধের ব্যাপ্তি, ধ্বংসযজ্ঞ ও হতাহতের সংখ্যা অতীতের সব যুদ্ধকে হার মানিয়েছিল। এ যুদ্ধের কারণগুলোর মধ্যে ছিল বিকাশমান পুঁজিবাদের দ্বন্দ্ব, উপনিবেশবাদ ও সাম্রাজ্যবাদের সংঘাত, সামরিক যুদ্ধ শিবিরে বিভক্ত বিশ্ব পরিস্থিতি ইত্যাদি। তবে অস্ট্রিয়ার যুবরাজ ফার্ডিনান্ড ও তার স্ত্রী সোফিয়ার হত্যাকান্ডের ফলে এ যুদ্ধের সূচনা হয়। ১৯১৪ সালের ২৮ জুন অস্ট্রিয়ার যুবরাজ ফার্ডিনান্ড সন্ত্রীক, অস্ট্রো-হাঙ্গেরি শাসিত বসনিয়ার রাজধানী সারায়েভো ভ্রমণকালে সার্ব আততায়ীর হাতে নিহত হন। এ হত্যাকাণ্ডের জন্য অস্ট্রিয়া সার্বিয়াকে সম্পূর্ণ দায়ী করে ২৮ জুলাই তার বিরুদ্ধে যুদ্ধ ঘোষণা করে। পূর্বে সম্পাদিত মৈত্রী চুক্তি 'ত্রিশক্তি জোট' অনুযায়ী জার্মানি অস্ট্রিয়াকে সমর্থন জানায়। অন্যদিকে ফ্রান্স ও রাশিয়া সার্বিয়াকে রক্ষার জন্য এগিয়ে যায়। পরে ইউরোপের অন্যান্য রাষ্ট্রও এ যুদ্ধে জড়িয়ে পড়ে। শুরু হয় ভয়াবহ প্রথম বিশ্বযুদ্ধ। উদ্দীপকে উল্লিখিত ভয়ঙ্কর যুদ্ধ সংঘটনের পেছনে উপনিবেশবাদ ও সাম্রাজ্যবাদ এবং এক দম্পত্তির অস্বাভাবিক মৃত্যুর ঘটনাকে কারণ হিসেবে বর্ণনা করা হয়েছে, যা উপরে আলোচিত প্রথম বিশ্বযুদ্ধ সংঘটনের প্রত্যক্ষ ও পরোক্ষ কারণের সাথে সাদৃশ্যপূর্ণ। তাই বলা যায়, উদ্দীপকে আমার পাঠ্যবইয়ের প্রথম বিশ্বযুদ্ধের কথ্য বলা হয়েছে।"
        },
        {
          "label": "ঘ",
          "question": "সাম্রাজ্যবাদই ছিল উক্ত দ্বন্দ্বের মূল কারণ- বিশ্লেষণ করো।",
          "explanation": "'সাম্রাজ্যবাদই ছিল উক্ত দ্বন্দ্ব তথা প্রথম বিশ্বযুদ্ধের মূল কারণ'- প্রশ্নোক্ত মন্তব্যটি যথার্থ। প্রথম বিশ্বযুদ্ধের বহুবিধ কারণ ছিল। মূলত সারায়েভো হত্যাকাণ্ডকে কেন্দ্র করে শুরু হওয়া এ । মহাযুদ্ধের ক্ষেত্র প্রস্তুত হয়েছে পূর্ববর্তী একশত বছর ধরে। আঠারো শতকে ইউরোপে শুরু হওয়া শিল্পবিল্পব উনিশ শতকে চরম উৎকর্ষ লাভ করে। এর ফলে শিল্পসমৃদ্ধ ইউরোপীয় রাষ্ট্রগুলো তাদের বাণিজ্য সম্পসারণের জন্য সাম্রাজ্যবাদী জাতিতে পরিণত হয়। ফলে বিভিন্ন দেশের মধ্যে শত্রুতা ও বিদ্বেষ বৃদ্ধি পায়। ইউরোপীয় শিল্পসমৃদ্ধ রাষ্ট্রগুলোর মধ্যে ইংল্যান্ড ও ফ্রান্স তুলনামূলকভাবে আগে শিল্পসমৃদ্ধ হওয়ায় তারা বিশ্বের বিভিন্ন উপনিবেশ দখল করে বসে। অপরদিকে জার্মানি, রাশিয়া ইত্যাদি দেশের শিল্পায়ন দেরিতে হওয়ায় উপনিবেশ বিস্তারে এরা পিছিয়ে পড়ে। কিন্তু এসব দেশের বুর্জোয়া ও পুঁজিপতি শ্রেণি তাদের ব্যবসায়-বাণিজ্য সম্প্রসারণের জন্য স্ব-স্ব দেশের সরকারকে চাপ প্রয়োগ করলে উপনিবেশ লাভের জন্য একসময় তারাও মরিয়া হয়ে ওঠে। ফলে সাম্রাজ্যবাদী শক্তিগুলোর মধ্যে সংঘর্ষ অনিবার্য হয়ে ওঠে। এরূপ উত্তপ্ত পরিস্থিতিতে ইউরোপীয় শক্তিধর রাষ্ট্রগুলো পরস্পর বিরোধী শিবিরে বিভক্ত হয়ে পড়ে এবং ক্রমেই বিশ্বযুদ্ধের দিকে ধাবিত হয়। উপরের আলোচনার পরিপ্রেক্ষিতে তাই বলা যায়, সারায়েভো হত্যাকাণ্ডকে কেন্দ্র করে সূত্রপাত হলেও প্রথম বিশ্বযুদ্ধের পেছনে মূল কারণ ছিল সাম্রাজ্যবাদ।"
        }
      ]
    },
    {
      "number": "4",
      "uddipok": "মহানবি (স.) অন্যায়ের সমর নামে পরিচিত যুদ্ধের একজন শিশু সৈনিক ছিলেন। অহেতুক কারণে পাঁচ বছরকাল স্থায়ী এ যুদ্ধের বিভীষিকা ও তান্ডবলীলা তাকে অস্থির করে তোলে। তাই এ অবস্থা থেকে পরিত্রাণ এবং আরবে শান্তি বজায় রাখার জন্য তিনি একটি শান্তিসংঘ প্রতিষ্ঠা করেন।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "প্রথম বিশ্বযুদ্ধের অবসান হয় ১৯১৮ সালের ১১ নভেম্বর।"
        },
        {
          "label": "খ",
          "question": "",
          "explanation": "ফ্রান্সের ভার্সাই নগরীতে প্রথম বিশ্বযুদ্ধে বিজয়ী মিত্রশক্তি জোটের সাথে পরাজিত জার্মানির যে শান্তি চুক্তি স্বাক্ষরিত হয় তাই ভার্সাই সন্ধি নামে পরিচিত। প্রথম বিশ্বযুদ্ধের পর মিত্রশক্তি এবং অক্ষশক্তি জার্মানি ও তার মিত্রদের মধ্যে শান্তি চুক্তি সম্পাদনের জন্য এক আন্তর্জাতিক সম্মেলন অনুষ্ঠিত হয়। এ সম্মেলন ফ্রান্সের ভার্সাই নগরীতে হয়েছিল বলে এই চুক্তিকে ভার্সাই সন্ধি নামে অভিহিত করা হয়। ১৯১৯ সালের ২৮ জুন ভার্সাই চুক্তি স্বাক্ষরিত হয়। এ সম্মেলনে ৩২টি দেশের প্রতিনিধিরা অংশ নেন।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের সংঘের সাথে প্রথম বিশ্বযুদ্ধ পরবর্তী সংগঠন 'লীগ অব নেশনস'-এর মিল পাওয়া যায়। প্রথম বিশ্বযুদ্ধের প্রাণহানি এবং ধ্বংসলীলার ভয়াবহতা বুঝিয়ে দেয়, ভবিষ্যতে যুদ্ধ হলে তা কত সম্পদ ও জীবনের ক্ষতি করবে। তাই বিশ্বনেতারা আলোচনার মাধ্যমে আন্তর্জাতিক বিরোধের মীমাংসার জন্য লীগ অব নেশনস গঠনের কথা ভাবেন। আর এ শান্তি প্রতিষ্ঠার চিন্তা থেকেই গঠন করা হয়েছিল উদ্দীপকের হিলফুল ফুজুল বা শান্তিসংঘ। উদ্দীপকে বলা হয়েছে, ইসলাম-পূর্ব আরবে সর্বদা মারামারি কাটাকাটি লেগে থাকত। মহানবি (স) গোত্রে গোত্রে এই অন্যায় বিরোধ থেকে আরববাসীকে রক্ষা করার জন্য একটি শান্তিসংঘ প্রতিষ্ঠা করেন। সংগঠনটির নাম 'হিলফুল ফুজুল'। একইভাবে মার্কিন যুক্তরাষ্ট্রের ২৮তম প্রেসিডেন্ট উড্রো উইলসন প্রথম বিশ্বযুদ্ধের পর ইউরোপে শান্তি স্থাপনের জন্য-১৪ দফা নীতি ঘোষণা করেন। এর ১৪ নম্বর দফায় বলা হয়, সব জাতির প্রতি ন্যায়বিচার নিশ্চিত করা এবং সব দেশের স্বাধীনতা ও নিরাপত্তা রক্ষার জন্য একটি আন্তর্জাতিক সংস্থা গড়তে হবে। এরই ভিত্তিতে ১৯১৯ সালে প্যারিস শান্তি সম্মেলনে উইলসনের উত্থাপিত লীগ অব নেশনস এর প্রস্তাব সর্বসম্মতিক্রমে গৃহীত হয়। উইলসনকে সভাপতি করে ১৯ সদস্যের এক কমিটিকে এর গঠনতন্ত্র রচনার দায়িত্ব দেওয়া হয়। ওই কমিটি লীগ অব নেশনস গঠনের জন্য একটি খসড়া সংবিধান রচনা করে। প্যারিস সম্মেলনে খসড়াটি অনুমোদিত হলে ভার্সাই সন্ধির প্রথম অংশে এই খসড়া গৃহীত হয়। আর এভাবেই লীগ অব নেশনসের জন্ম হয়। সুতরাং উদ্দীপকের শান্তিসংঘ লীগ অব নেশনস-এর গঠনের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "না, ইউরোপে স্থায়ী শান্তি প্রতিষ্ঠায় সংগঠনটি পুরোপুরি সহায়ক হয়নি। বলে আমি মনে করি। যুদ্ধ বন্ধ করে শান্তি প্রতিষ্ঠার মহান উদ্দেশ্যকে সামনে রেখে লীগ অব নেশনস গঠিত হলেও প্রথম বিশ্বযুদ্ধের পরাজিত রাষ্ট্রসমূহের প্রতি বিজিত রাষ্ট্রসমূহের সন্দেহ এবং জার্মানির প্রতিশোধমূলক মনোভাব লীগের কার্যক্রম সুষ্ঠুভাবে পরিচালনার পথে অন্তরায় সৃষ্টি করেছিল, বিশ্বশান্তি প্রতিষ্ঠার প্রচেষ্টাকে ব্যাহত করে। প্রথম বিশ্বযুদ্ধের বিজয়ী ও বিজিত রাষ্ট্রগুলোর মধ্যে ব্যাপক মতানৈক্য ছিল। এ ছাড়া লীগ অব নেশনস এর শীর্ষ নেতাদের মধ্যে জার্মানিকে সর্বতোভাবে দাবিয়ে রাখার প্রবণতা ছিল, যা সংগঠনটির নৈতিক মর্যাদা বিনষ্ট করে। তাছাড়া লীগের সদস্যদের মধ্যে সবার সমান অধিকার ছিল না, যা একে ব্যর্থ করে তোলে। লীগের অস্থায়ী সদস্যদের তুলনায় স্থায়ী সদস্যদের অনেক বেশি ক্ষমতা ছিল। তাই, বিশ্বে স্থায়ী শান্তি প্রতিষ্ঠায় লীগ অব নেশনস শেষ পর্যন্ত ব্যর্থ হয়। এছাড়া চুক্তিপত্রের নিরাপত্তামূলক শর্তগুলোর মধ্যে বহু ত্রুটি ছিল। লীগের যারা সদস্য ছিল না, তাদের ওপর এর কোনো এখতিয়ার ছিল না। লীগের হাতে আক্রমণকারীর বিরুদ্ধে সামরিক ব্যবস্থা গ্রহণের ক্ষমতা না থাকায় আক্রমণকারীরা সংগঠনটির নির্দেশ উপেক্ষা করতে পারত। পরিশেষে বলা যায়, উল্লিখিত সমস্যা ও সীমাবদ্ধতাগুলোর কারণে ইউরোপে স্থায়ী শান্তি প্রতিষ্ঠায় লীগ অব নেশনস ব্যর্থ হয়েছিল। এর পরিণতিতে কয়েক দশক পরই বিশ্ব আবার যুদ্ধে লিপ্ত হয় এবং তারপর জন্ম হয় জাতিসংঘ বা ইউনাইটেড নেশনসের।"
        }
      ]
    },
    {
      "number": "5",
      "uddipok": "'ক'-এর পরিবার বিভিন্ন বিপ্লবী কর্মকাণ্ডে জড়িত ছিল। এজন্য তিনি এবং তার অন্যান্য ভাই-বোন পুলিশের নজরবন্দিতে ছিলেন। তিনি নিজেও ছাত্রাবস্থায় আন্দোলনে জড়িয়ে পড়লে বিশ্ববিদ্যালয় থেকে বহিষ্কৃত হন।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "জার নিকোলাস-এর আমলে রুশ বিপ্লব সংঘটিত হয়।"
        },
        {
          "label": "খ",
          "question": "",
          "explanation": "সমাজতান্ত্রিক সমাজব্যবস্থার জনক হিসেবে কার্ল মার্কস ইতিহাসে বিখ্যাত হয়ে রয়েছেন। পুঁজিবাদী সমাজব্যবস্থার আড়ালে নিম্নশ্রেণির মানুষের প্রতি যে অন্যায়, অত্যাচার, জুলুম-নির্যাতন চালানো হয়, কার্ল মার্কস তার লেখনীর মাধ্যমে তা দূরীভূত করে সাম্যবাদী সমাজ প্রতিষ্ঠার জন্য তার জীবন উৎসর্গ করেছিলেন। তার লিখিত বিখ্যাত বই 'দাস ক্যাপিটাল' ও 'কমিউনিস্ট ইশতেহার' উল্লেখযোগ্য।"
        },
        {
          "label": "গ",
          "question": "",
          "explanation": "উদ্দীপকের চরিত্র 'ক'-এর সাথে রুশ বিপ্লবের নায়ক লেনিনের জীবনের ঘটনার মিল রয়েছে। বিখ্যাত বিপ্লবী ভ্লাদিমির ইলিচ লেনিন ছিলেন বুশ বিপ্লবের মূল পরিকল্পনাকারী, সংগঠক ও রূপকার। রাশিয়ার বিপ্লব পরবর্তী সমাজতান্ত্রিক ব্যবস্থারও প্রধান ব্যক্তিত্ব ছিলেন তিনিই। মধ্যবিত্ত পরিবারে জন্ম নেওয়া লেনিন ছাত্র হিসেবে মেধাবী ছিলেন। ছয় ভাই-বোনের মধ্যে তিনি ছিলেন তৃতীয়। পরিবারের সদস্যদের মধ্যে তার ওপর বড় ভাই আলেকজান্ডারের প্রভাবই বেশি পড়েছিল। লেনিনের পরিবারই বিপ্লবী হিসেবে খ্যাত। জার তৃতীয় আলেকজান্ডারকে হত্যা করার ষড়যন্ত্রের সাথে জড়িত থাকার অপরাধে ১৮৮৭ সালে লেনিনের বড় ভাই আলেকজান্ডারের ফাঁসি হয়। রাজদ্রোহীর ছোটভাই হওয়াতে লেনিনকে কাজান বিশ্ববিদ্যালয় থেকে বহিষ্কার করা হয়। শেষ পর্যন্ত ওই বিশ্ববিদ্যালয়ে ভর্তি হতে পারলেও ছাত্রদের অধিকার নিয়ে আন্দোলনে নেতৃত্ব দেওয়ার অপরাধে তাকে আবার বহিষ্কার করা হয়। উদ্দীপকে দেখা যায়, 'ক' এর পরিবার বিভিন্ন বিপ্লবী কর্মকাণ্ডে যুক্ত ছিল। এ জন্য 'ক' ও তার অন্যান্য ভাই-বোন পুলিশের নজরদারিতে ছিলেন। সবশেষে দেখা যায়, 'ক' নিজেও ছাত্রাবস্থায় আন্দোলনে জড়িয়ে বিশ্ববিদ্যালয় থেকে বহিষ্কৃত হন। 'ক'-এর জীবনের এ সব ঘটনার সাথে রুশ বিপ্লবী লেনিনের জীবনের ঘটনার মিল রয়েছে।"
        },
        {
          "label": "ঘ",
          "question": "",
          "explanation": "পরবর্তীকালের শাসনব্যবস্থায় উক্ত ব্যক্তি অর্থাৎ লেনিন কৃতিত্বের স্বাক্ষর রেখেছিলেন। প্রথমত, লেনিনের নেতৃত্বেই রাশিয়ার দীর্ঘদিনের স্বৈরাচারী জারতন্ত্রের পতন ঘটে এবং বিশ্বের বুকে সর্বপ্রথম সমাজতান্ত্রিক রাষ্ট্র প্রতিষ্ঠিত হয়। শ্রমকেই সামাজিক মর্যাদার মাপকাঠি হিসেবে নির্ধারণ করে শ্রেণিভিত্তিক সমাজের পরিবর্তে শ্রেণিহীন এবং স্বৈরতন্ত্রের পরিবর্তে শোষণমুক্ত সমাজব্যবস্থা প্রতিষ্ঠিত হয়। দ্বিতীয়ত, লেনিনের প্রতিষ্ঠিত শাসনব্যবস্থায় নাগরিকের খাদ্য, বস্ত্র, বাসস্থান, শিক্ষা, চিকিৎসা ও কর্মসংস্থানের সব দায়িত্ব রাষ্ট্র গ্রহণ করে। ফলে মানুষের মৌলিক অধিকার প্রতিষ্ঠিত হয়। তৃতীয়ত, শিল্প কারখানা, ব্যাংক, বিমা ও আর্থিক প্রতিষ্ঠানগুলো জাতীয়করণ করা হয়। ব্যক্তিগত সম্পত্তি বিলুপ্ত করে সবাইকে শ্রমের মাধ্যমে জীবিকা অর্জনে বাধ্য করা হয়। চতুর্থত, সব নাগরিকের শিক্ষা নিশ্চিত করার জন্য ব্যাপক গণশিক্ষা কার্যক্রম গ্রহণ করা হয়। ধর্মীয় ক্ষেত্রেও বৈপ্লবিক সংস্কার করা হয়। ধর্মকে রাজনীতি ও রাষ্ট্র থেকে সম্পূর্ণ বিচ্ছিন্ন করা হয়। বিপ্লবের পরে দেশ শাসনেও লেনিন কৃতিত্বের সাক্ষর রেখেছিলেন। তার নেতৃত্বেই সমাজতান্ত্রিক বিপ্লবীদের স্বপ্নের শ্রেণিহীন সমাজ প্রতিষ্ঠিত হয়। অর্থনৈতিকভাবে ইউরোপের সমকালীন শিল্পোন্নত দেশগুলোর তুলনায় অনেক পিছিয়ে থাকা রাশিয়ায় বিপ্লবের পর জীবনমানের দ্রুত উন্নতি হয়। শিল্প, বিজ্ঞানসহ বিভিন্ন ক্ষেত্রে রাশিয়া প্রশংসনীয় অগ্রগতি অর্জন করে। তাই বলা যায়, বুশ বিপ্লব পরবর্তী শাসনব্যবস্থায় লেনিন কৃতিত্বের স্বাক্ষর রাখেন।"
        }
      ]
    },
    {
      "number": "6",
      "uddipok": "গভর্নর জেনারেল ওয়ারেন হেস্টিংস ভারতবর্ষে ভূমিব্যবস্থায় শৃঙ্খলা ফিরিয়ে আনা ও রাজস্ব আদায় বৃদ্ধির জন্য জমি ইজারা দেওয়ার সিদ্ধান্ত নেন। তাঁর উদ্দেশ্য সৎ হলেও ইজারাদাররা বেশি রাজস্ব আদায়ের জন্য কৃষকদের ওপর নির্যাতন চালাত। হেস্টিংসের এই উদ্যোগ ব্যর্থ হলে কর্নওয়ালিস চিরস্থায়ী বন্দোবস্তের মাধ্যমে জমিদারদের সাথে চুক্তি করেন। এতে জমিদাররা ভূমির মালিক ও কৃষকদের রায়তে পরিণত হয়।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "ডুমা শব্দটির অর্থ বুশ আইনসভা।"
        },
        {
          "label": "খ",
          "question": "",
          "explanation": "এপ্রিল থিসিস হলো রাশিয়ার বলশেভিক দলের নেতা লেনিন প্রদত্ত দিকনির্দেশক প্রতিপাদ্য। বলশেভিক বিপ্লবের নেতা লেনিন ১৯১৭ সালের ৩ এপ্রিল তার বিখ্যাত 'এপ্রিল থিসিস' ঘোষণা করেন। এপ্রিল থিসিসে বলা হয়- ১. ফেব্রুয়ারি - বিপ্লবে বুর্জোয়া শ্রেণির জয় হয়েছে, এতে শ্রমিকদের সন্তুষ্ট হওয়ার কিছু নেই; ২. বুর্জোয়া বিপ্লব ও শ্রমিক বিপ্লব একসাথে চলতে থাকবে এবং শেষ পর্যন্ত শ্রমিকেরা ক্ষমতা দখল করবে। লেনিন বলেন, বুর্জোয়াদের বেশিদিন ক্ষমতায় থাকতে দিলে তারা পুঁজিবাদকে দৃঢ় করে ফেলবে। সুতরাং, বুর্জোয়ারা বেশি গভীরে শেকড় ছড়ানোর আগেই তাদের উপড়ে ফেলতে হবে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জমি ইজারা দেওয়ার সাথে রাশিয়ার জার দ্বিতীয় আলেকজান্ডারের ভূমিদাস প্রথা রহিতকরণের সাদৃশ্য রয়েছে। রুশ বিপ্লবের আগে রাশিয়ায় 'অভিজাত ও ভূমিহীন এ দুটি শ্রেণি বিদ্যমান ছিল। সে সময় সব ভূমিই ছিল রাজপরিবার ও অভিজাতদের দখলে। বিশ শতকের শুরুতে রাশিয়ার মোট জনসংখ্যার ৭৭% ছিল কৃষক। দেশের মোট উৎপাদনের ৫০% কৃষি থেকে এলেও জমির ওপর কৃষকের কোনো অধিকার ছিল না। পশ্চিম ইউরোপের দেশগুলোতে ফরাসি বিপ্লবের পর সামন্ততন্ত্রের পতন ঘটলে ভূমিদাসরা স্বাধীন কৃষকে পরিণত হয়। ফলে তারা তাদের ভাগ্যের পরিবর্তন ঘটিয়ে বুর্জোয়াশ্রেণিতে উন্নীত হয়। কিন্তু পূর্ব ইউরোপে রাশিয়ার জার দ্বিতীয় আলেকজান্ডার ভূমিদাস প্রথা রহিত করলেও সেদেশের ভূমিহীনরা স্বাধীন কৃষকে পরিণত হতে পারেনি। তারা ভূমিদাস থেকে ভূমিহীন শ্রেণিতে পরিণত হয়েছিল। উদ্দীপকে বর্ণিত জমি ইজারা দেওয়ার ব্যবস্থাটি রাশিয়ার ভূমিদাস প্রথা রহিতকরণের সাথে সাদৃশ্যপূর্ণ। উদ্দীপকে লক্ষণীয়, ভূমিব্যবস্থায় শৃঙ্খলা ফিরিয়ে আনতে ওয়ারেন হেস্টিংস জমি ইজারা দেওয়ার ব্যবস্থা নিলেও ইজারাদারদের অতিরিক্ত হারে রাজম্ব আদায়ের জন্য কৃষকদের চরম দুর্ভোগ পোহাতে হয়। একইভাবে রাশিয়ার কৃষকদের স্বাধীনতার জন্য ভূমিদাস প্রথা রহিত করা হলেও ভূমিদাসরা স্বাধীন কৃষকে পরিণত হতে পারেনি। এরা ভূমিহীন কৃষকে পরিণত হয়। তারা সামন্ত প্রভুদের হাত থেকে গ্রামীণ সংস্থা মির-এর অধীনে ন্যস্ত হয়েছিল মাত্র। তাই বলা যায়, উদ্দীপকে উল্লিখিত জমি ইজারা দেওয়ার বিষয়টির সাথে রাশিয়ার জার দ্বিতীয় আলেকজান্ডারের ভূমিদাস প্রথা রহিতকরণের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "ভারতবর্ষে চিরস্থায়ী বন্দোবস্তের ফলে যেমন জমিদাররা জমির মালিক এবং কৃষকেরা রায়তে পরিণত হয়, তেমনই জার দ্বিতীয় আলেকজান্ডারের সময়ের স্টোলিপিনের ভূমি সংস্কারও ভূ-স্বামীদের দৌরাত্ম্য বৃদ্ধি করে কৃষকদের ভূমিহীনে পরিণত করেছিল। ১৮৬১ সালে রাশিয়ায় ভূমিদাস প্রথা রহিত করে কৃষকদের ভাগ্য উন্নয়নের চেষ্টা করা হলেও কার্যত তা সম্ভব হয়নি। বরং জার দ্বিতীয় আলেকজান্ডারের সময়ের স্টোলিপিনের ভূমি সংস্কার 'কুলাক' বা জোতদার নামের জমিদার শ্রেণির উদ্ভব ঘটায়। এ ব্যবস্থা চালু হওয়ার ফলে জমির মূল্য বহুগুণে বৃদ্ধি পায় এবং অভাবী প্রান্তিক কৃষকরা ভালো দামে জমি বিক্রি করে দিয়ে ভূমিহীন কৃষকে পরিণত হয়। এদিকে উচ্চমূল্যের জন্য সাধারণ কৃষকেরা জমি কিনতে না পারায় গ্রামাঞ্চলের কৃষকদের জমি ভূ-স্বামীদের হাতে চলে যায়। এ ভূ-স্বামীরাই ক্ষমতা ভাগাভাগির মাধ্যমে উচ্চতর সরকারি পদগুলো দখল করে। আর দরিদ্র কৃষক ভূমিধীন কৃষকে পরিণত হয়ে আরও দরিদ্র - হয়ে পড়ে। উদ্দীপকে বর্ণিত চিরস্থায়ী বন্দোবস্তের ফলাফলে আমরা একই ধরনের চিত্র লক্ষ করি। ১৭৯৩ সালে কর্নওয়ালিস ভারতবর্ষে ভূমিব্যবস্থার উন্নয়নে চিরস্থায়ী বন্দোবস্তু ব্যবস্থা প্রবর্তন করেন। এতে সূর্যাস্ত আইনের অধীনে জমিদারদের নির্দিষ্ট দিনে সূর্যাস্তের আগে খাজনা পরিশোধের বিধান করা হয়। কিন্তু বাংলার অনেক জমিদারই কৃষকদের কাছ থেকে নির্দিষ্ট সময়ের মধ্যে রাজস্ব আদায়ে সমর্থ হতেন না। ফলে তারা খাজনা প্রদানে ব্যর্থ হতেন এবং তাদের জমিদারি নিলামে উঠত। কিছু মধ্যসত্ত্বভোগী এ জমিদারি কিনে স্থায়ী জমিদারি লাভ করত। ফলে কৃষকেরা ভূমিহীনে পরিণত হতো, যা রাশিয়ার জার দ্বিতীয় আলেকজান্ডারের সময়ের স্টোলিপিনের ভূমি সংস্কার ব্যবস্থার কথাই মনে করিয়ে দেয়। উপরের আলোচনার পরিপ্রেক্ষিতে তাই বলা যায়, ভারতের চিরস্থায়ী বন্দোবস্ত এবং রাশিয়ার জার দ্বিতীয় আলেকজান্ডারের সময়ের স্টোলিপিনের ভূমি সংস্কার ব্যবস্থা সাদৃশ্যপূর্ণ।"
        }
      ]
    },
    {
      "number": "7",
      "uddipok": "ইউরোপ মহাদেশে এক রাজনৈতিক ব্যক্তি যিনি তার বক্তৃতার মাধ্যমে শ্রোতাদের অভিভূত করতেন। তিনি ভাষণের সম্মোহনী শক্তির মাধ্যমে জনগণকে আকর্ষণ করতে ও তাদের আনুগত্য অর্জনে সক্ষম হয়েছিলেন। এসব গুণাবলির জন্যই তিনি অল্পদিনের মধ্যে তার রাজনৈতিক দলের প্রধান পদ লাভ করেন।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "হিটলারের নাৎসি বাহিনী কর্তৃক ইহুদি গণহত্যাকে হলোকাস্ট বলা হয়।"
        },
        {
          "label": "খ",
          "question": "",
          "explanation": "ফ্যাসিবাদ হলো এমন একটি মতবাদ যার মূলকথা হলো, রাষ্ট্রই সকল শক্তির আধার। ইতালীয় শব্দ Fascio থেকে Fascism বা ফ্যাসিবাদ শব্দটির উদ্ভব হয়েছে। এর একটি অর্থ হলো বল বা শক্তি। অপর একটি অর্থ গুচ্ছ বা আঁটি। উৎপত্তিগত অর্থে ফ্যাসিবাদ হলো- এমন বল বা শক্তি যা সহজে ভাঙা সম্ভব নয়। এই অর্থটি গ্রহণ করে বেনিতো মুসোলিনী ইতালিতে যে মতবাদের জন্ম দিয়েছেন, তা-ই ফ্যাসিবাদ।"
        },
        {
          "label": "গ",
          "question": "",
          "explanation": "উদ্দীপকে ডাল্লখিত ব্যক্তির সাথে আমার পাঠ্যবইয়ের এডলফ হিটলারের মিল রয়েছে। বিশ শতকের বিশ্ব রাজনীতির ইতিহাসে জার্মানির এডলফ হিটলার অতি পরিচিত নাম। চরম দরিদ্র পরিবারে জন্ম নেওয়া হিটলার শৈশবেই পিতৃহীন হন। হিটলারের ইচ্ছে ছিল একজন চিত্রশিল্পী হবেন। কিন্তু আর্টের স্কুলে ভর্তি হতে না পেরে সেনাবাহিনীতে যোগ দেন এবং প্রথম বিশ্বযুদ্ধে অংশগ্রহণ করেন। কিন্তু পরবর্তীকালে ১৯১৯ সালে জার্মান শ্রমিক দলে যোগ দেন। এ সময়ে জার্মান শ্রমিক দলের সুনির্দিষ্ট কোনো রাজনৈতিক কর্মসূচি না থাকায় হিটলার বিভিন্ন সভা সমাবেশে বক্তৃতা দিয়ে দলের নেতাকর্মীদের উজ্জীবিত করার চেষ্টা করেন। এর মাধ্যমে তিনি বাগ্মিতা দিয়ে সবার নজর কাড়তে সক্ষম হন। এরপর তিনি দলের কর্মসূচি তৈরি করেন এবং দলের নাম পরিবর্তন করে রাখেন 'জাতীয় সমাজতান্ত্রিক জার্মান শ্রমিক' দল। ইংরেজিতে দলটি 'নাৎসি পার্টি' বলেই বহুল পরিচিত। এভাবে তিনি সামান্য অবস্থা থেকে বাগ্মিতা ও উদ্যম দেখিয়ে একটি রাজনৈতিক দলের প্রধানের পদে আসীন হন। উদ্দীপকের ব্যক্তির ক্ষেত্রে যেমনটি লক্ষণীয়। উদ্দীপকেও দেখা যায়, ইউরোপ মহাদেশের একজন রাজনৈতিক ব্যক্তি তার সম্মোহনী শক্তির মাধ্যমে শ্রোতাদের অভিভূত করতে এবং তাদের আনুগত্য অর্জন করতে সক্ষম হয়েছিলেন। তার এসব গুণাবলির জন্যই অল্প দিনে একটি রাজনৈতিক দলের প্রধানের পদে আসীন হতে পেরেছিলেন। উক্ত ব্যক্তি মূলত জার্মান নাৎসি দলের প্রধান এডলফ হিটলারকেই প্রতিনিধিত্ব করছে।"
        },
        {
          "label": "ঘ",
          "question": "",
          "explanation": "হ্যাঁ, আমি মনে করি উদ্দীপকে উল্লিখিত ব্যক্তি তথা এডলফ হিটলার রাজনৈতিকভাবে সফল ছিলেন। এডলফ হিটলারের রাজনৈতিক উত্থান ছিল বিস্ময়কর। অসাধারণ প্রতিভার অধিকারী হিটলার ১৯১৯ সালে জাতীয় সমাজতান্ত্রিক জার্মান শ্রমিক দল (National Socialist German Workers Party)-এর নেতা বা ফুয়েরার নির্বাচিত হন। তবে এ দলটি নাৎসি দল হিসেবেই বেশি পরিচিতি লাভ করে। তিনি উগ্র জাতীয়তাবাদী, চেতনায় সমাজকে উদ্দীপ্ত করে তোলেন। তার পার্টি জার্মানির বৃহৎ পুঁজিপতেিদর সংস্পর্শে আসে এবং সমাজতান্ত্রিক বিপ্লববিরোধী শক্তি হিসেবে কাজ শুরু করে। ১৯২৩ সালের নভেম্বর মাসে মিউনিখে হিটলার এবং তার সমর্থকরা নির্বাচিত সরকারকে অবৈধ ঘোষণা করে একটি অভ্যুত্থানের নেতৃত্ব দেন। অভ্যুত্থানকারীদের অপচেষ্টা ব্যর্থ হলে তাদের জেল হয়। জেলখানাতে অবস্থানকালে নয় মাসে তিনি 'Mein Kampf' (আমার সংগ্রাম) নামক আত্মজীবনীমূলক একটি গ্রন্থ রচনা করে তার চিন্তাধারার বিকাশ ঘটান। 'Mein Kampf কে নাৎসিবাদের বাইবেল বলা হয়। জার্মান সমাজ তখনো উগ্রজাতীয়তাবাদী চিন্তাকে ততটা সহজভাবে মেনে নেয়নি বলেই তার প্রাথমিক প্রচেষ্টা ব্যর্থ হয়। অবশ্য ১৯৩৩ সালের দিকে তার মতবাদ রাষ্ট্রীয়ভাবে প্রতিষ্ঠিত হয় এবং ১৯৩৪ সালে হিটলার একাধারে চ্যান্সেলর ও প্রেসিডেন্টের পদ গ্রহণ করে নিজেকে ফুয়েরার ঘোষণা দেন। পরবর্তীতে পুরো জার্মান জাতির মধ্যে তিনি তার উগ্র জাতীয়তাবাদী মতাদর্শ ছড়িয়ে দিতে সক্ষম হন। উপরের আলোচনার প্রেক্ষিতে বলা যায়, সামান্য বেতনভুক্ত সৈনিক হতে পৃথিবীর অন্যতম শক্তিশালী রাষ্ট্রের ফুয়েরার বা নেতা বনে যাওয়া হিটলারের রাজনৈতিক উত্থান সত্যিই বিস্ময়কর। অভ্যন্তরীণ রাজনীতিতে তিনি সফলতা লাভ করেছিলেন।"
        }
      ]
    },
    {
      "number": "8",
      "uddipok": "জনাব 'X' তার ছেলেকে একটি যুদ্ধ সম্পর্কে বলেন, এই যুদ্ধ হলো মানব সভ্যতার ইতিহাসে সর্বাপেক্ষা ধ্বংসাত্মক যুদ্ধ। এ যুদ্ধে পৃথিবীর ৬১টি দেশ জড়িয়ে পড়েছিল। এ যুদ্ধে পৃথিবীর সকল মহাদেশ ও সকল মহাসাগর আক্রান্ত হয়। ছেলে জিজেস করল, আচ্ছা বাবা এ যুদ্ধে কত মানুষ মারা যায়? তখন উত্তরে জনাব 'X' বলেন, ৬ বছর স্থায়ী এ যুদ্ধে * প্রায় ৫ কোটি মানুষ মৃত্যুমুখে পতিত হয়েছিল।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "আটলান্টিক সনদ স্বাক্ষরিত হয় ১৯৪১ সালের ১৪ আগস্ট।"
        },
        {
          "label": "খ",
          "question": "",
          "explanation": "জাপান কর্তৃক পার্ল হারবার আক্রমণের পরিপ্রেক্ষিতেই মূলত মার্কিন যুক্তরাষ্ট্র দ্বিতীয় বিশ্বযুদ্ধে যোগদান করে। দ্বিতীয় বিশ্বযুদ্ধের শুরুতে মার্কিন যুক্তরাষ্ট্র নিরপেক্ষ থাকার চেষ্টা করে। কিন্তু জনমত ক্রমেই মিত্রশক্তিকে সমর্থন করলে ১৯৪১ সালের মার্চে যুক্তরাষ্ট্রের কংগ্রেস 'Lend-Lease Act' পাস করে যুদ্ধরত মিত্রশক্তিকে অস্ত্র ও রসদ সরবরাহের সিদ্ধান্ত গ্রহণ করে। ইতোমধ্যে জার্মান ডুবোজাহাজগুলো মার্কিন যুক্তরাষ্ট্রের বাণিজ্যিক জাহাজগুলোকে ডুবিয়ে দিতে শুরু করলে মার্কিন নৌবাহিনীকে উপযুক্ত ব্যবস্থা নিতে বলা হয়। এর কয়েক মাস পর অক্ষশক্তির সদস্য জাপান পার্ল হারবার আক্রমণ করলে মার্কিন যুক্তরাষ্ট্র মিত্রশক্তির পক্ষে যুদ্ধে যোগদান করে।"
        },
        {
          "label": "গ",
          "question": "",
          "explanation": "জনাব 'X' এর বর্ণনায় দ্বিতীয় বিশ্বযুদ্ধের ইঙ্গিত পাওয়া যায়। আর এ বিশ্বযুদ্ধ সংঘটিত হওয়ার পেছনে বহুবিধ কারণ ছিল। ১৯১৯ সালের ভার্সাই সন্ধির মধ্যেই দ্বিতীয় বিশ্বযুদ্ধের বীজ নিহিত ছিল। এ সন্ধিতে পরাজিতদের প্রতি সামান্যতম শ্রদ্ধা প্রদর্শিত হয় নি। এর ফলে জার্মান জাতীয়তাবাদী দলগুলো জাতিকে এ কথা বোঝাতে সক্ষম হয় যে, ভার্সাই সন্ধি ভঙ্গ না করলে জার্মান জাতির কলঙ্ক মোচন হবে না। ফলে জার্মান জাতীয়তাবাদ তীব্রভাবে প্রকাশিত হয় যা দ্বিতীয় বিশ্বযুদ্ধকে ত্বরান্বিত করে। তাছাড়া জার্মানির শান্তিপ্রিয় ওয়েমার প্রজাতন্ত্রের পতন ও নাৎসি দলের উত্থান বিশ্বকে আরেকটি যুদ্ধের দিকে ধাবিত করে। আর জার্মানিতে হিটলারের ক্ষমতারোহণ এ যুদ্ধ প্রক্রিয়াকে ত্বরান্বিত করে। ১৯২৩-৩০ সালে বিশ্বব্যাপী পুঁজিবাদী দেশগুলো অর্থনৈতিক মহামন্দায় নিপতিত হলে ফ্যাসিবাদ ও নাৎসিবাদ মাথাচাড়া দিয়ে ওঠে। এসব উগ্র জাতীয়তাবাদী মতবাদ ইতালি ও জার্মানির জনগণকে যুদ্ধোন্মাদ করে তোলে। আর হিটলারের সফল কূটনীতি এবং ইংল্যান্ডের জার্মান তোষণ নীতি দ্বিতীয় বিশ্বযুদ্ধকে গতিময় করে। সর্বোপরি রোম-বার্লিন-টোকিও অক্ষশক্তি জোট গঠন, জার্মানির সোভিয়েতের প্রতি অবিশ্বাস প্রভৃতি কারণে দ্বিতীয় বিশ্বযুদ্ধ সংঘটিত হয়েছিল।"
        },
        {
          "label": "ঘ",
          "question": "",
          "explanation": "উদ্দীপকের বর্ণিত যুদ্ধ অর্থাৎ দ্বিতীয় বিশ্বযুদ্ধের ফলাফল ব্যাপক ও সুদূরপ্রসারী ছিল বলে আমি মনে করি। দ্বিতীয় বিশ্বযুদ্ধের ভয়াবহতা বিশ্বনেতৃবৃন্দের মাঝে এরূপ আরেকটি বিশ্বযুদ্ধ থেকে বিশ্বকে রক্ষা করার জন্য স্থায়ী ব্যবস্থা নিতে উদ্বুদ্ধ করে। এর ফলে জাতিসংঘ প্রতিষ্ঠিত হয়। এছাড়া দ্বিতীয় বিশ্বযুদ্ধের মধ্য দিয়ে মার্কিন যুক্তরাষ্ট্র ও সোভিয়েত ইউনিয়ন নামক দুই পরাশক্তির উদ্ভব ঘটে। এ দুই শক্তি যথাক্রমে পুঁজিবাদী বিশ্ব ও সমাজতান্ত্রিক বিশ্বের নেতৃত্ব গ্রহণ করে। এর ফলে বিশ্ব স্নায়ুযুদ্ধের যুগে প্রবেশ করে। দ্বিতীয় বিশ্বযুদ্ধের যুদ্ধের ফলে ইংল্যান্ড, ফ্রান্স ও জার্মানিসহ অপরাপর ইউরোপীয় রাষ্ট্রের অর্থনীতি বিধ্বস্ত হয়ে যায়। এর ফলে ইউরোপীয় আধিপত্যবাদের প্রবণতা হ্রাস পায়। অধিকন্তু এ যুদ্ধের ফলে ইন্দোচীন, দক্ষিণ-পূর্ব এশিয়া ও আফ্রিকার উপনিবেশগুলো ক্রমান্বয়ে স্বাধীন হয়ে যায়। ভারত, পাকিস্তান, ইরান এর উদাহরণ। আর দ্বিতীয় বিশ্বযুদ্ধে রাশিয়ার সাফল্যে পূর্ব ইউরোপে রাশিয়ার প্রভাবে সমাজতন্ত্রের বিকাশ ঘটে। ফলে পূর্ব জার্মানি, পোল্যান্ড, চেকোশ্লোভাকিয়া, যুগোশ্লাভিয়া, বুলগেরিয়া, রোমানিয়া, আলবেনিয়া প্রভৃতি দেশে সমাজতন্ত্র প্রতিষ্ঠিত হয়। এশিয়াতে চীন, উত্তর কোরিয়া ও ইন্দোচীনের একাংশে সমাজতন্ত্র প্রতিষ্ঠা লাভ করে। এছাড়া দ্বিতীয় বিশ্বযুদ্ধের মাধ্যমে ভৌগোলিক সাম্রাজ্যবাদের অবসান ঘটে। তবে বিশ্বায়নের নাম করে অর্থনৈতিক সাম্রাজ্যবাদ বিকশিত হয়। পরিশেষে বলা যায়, দ্বিতীয় বিশ্বযুদ্ধের প্রভাব সমগ্র বিশ্বকে এক নতুন পরিচয়ে পরিচিত করেছে।"
        }
      ]
    },
    {
      "number": "9",
      "uddipok": "মানব সভ্যতার শুরু থেকেই শান্তি ও নিরাপত্তা রক্ষার্থে আন্তর্জাতিক সংস্যা গঠনের চিন্তাভাবনা করে চলেছে মানুষ। মাত্র দুই দশক সময়ের ব্যবধানে দু'টি মানবসভ্যতা বিধ্বংসী যুদ্ধ মানুষের মনে গভীরভাবে রেখাপাত করেছিল। ফলে বিশ শতকের মধ্যভাগে একটি বৃহৎ আন্তর্জাতিক সংস্থার জন্ম হয়।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "WHO-এর পূর্ণরূপ World Health Organization."
        },
        {
          "label": "খ",
          "question": "",
          "explanation": "জাতিসংঘের প্রধান কাজ তথা আন্তর্জাতিক শান্তি ও নিরাপত্তা রক্ষার ক্ষেত্রে জাতিসংঘের বর্তমান ভূমিকা প্রশ্নবিদ্ধ। বর্তমান বিশ্বের নানা প্রান্তে যুদ্ধ ও অশান্তি বিরাজ করছে। যেমন রাশিয়া-ইউক্রেন যুদ্ধ, ইসরায়েল-ফিলিস্তিন যুদ্ধ। তবে এসব ক্ষেত্রে যুদ্ধ - বন্ধ, শান্তি ও নিরাপত্তা বজায় রাখার ক্ষেত্রে জাতিসংঘ তেমন কার্যকর ভূমিকা রাখতে পারছে না। তবে শান্তিরক্ষী বাহিনীর মাধ্যমে আফ্রিকা ও এশিয়ার বেশ কিছু দেশে শান্তিরক্ষার কাজ চালিয়ে যাচ্ছে।"
        },
        {
          "label": "গ",
          "question": "",
          "explanation": "উদ্দীপকে জাতিসংঘের কথা বলা হয়েছে। কেননা দ্বিতীয় বিশ্বযুদ্ধের পরপরই বিশ শতকের মধ্যভাগে (১৯৪৫ সালের ২৪ অক্টোবর) জাতিসংঘের জন্ম হয়। বিশ্বসংস্থা জাতিসংঘ ৬টি অঙ্গ সংগঠনের সমন্বয়ে গঠিত। এ অঙ্গ সংগঠনগুলো হলো: ১. সাধারণ পরিষদ ২. নিরাপত্তা পরিষদ ৩. অর্থনৈতিক ও সামাজিক পরিষদ ৪. অছি পরিষদ ৫. আন্তর্জাতিক আদালত এবং ৬. সচিবালয়। জাতিসংঘের সব সদস্যরাষ্ট্র অর্থাৎ ১৯৩টি রাষ্ট্র সাধারণ পরিয়দের সদস্য। প্রতিটি সদস্য দেশের ৫ জন করে প্রতিনিধির সমন্বয়ে সাধারণ পরিষদ গঠিত। জাতিসংঘের সবচেয়ে প্রভাবশালী ও গুরুত্বপূর্ণ সংগঠন হলো নিরাপত্তা পরিষদ। এ পরিষদ ১০টি অস্থায়ী ও ৫টি স্থায়ী সদস্য রাষ্ট্র নিয়ে গঠিত। স্থায়ী ৫টি সদস্য রাষ্ট্র, হলো যুক্তরাষ্ট্র, যুক্তরাজ্য, ফ্রান্স, রাশিয়া ও চীন। ১০টি অস্থায়ী সদস্য রাষ্ট্র দুই বছরের জন্য সাধারণ পরিষদ কর্তৃক নির্বাচিত হয়। বিশ্বের সর্বত্র মানবজাতির জীবনযাত্রার মান উন্নয়ন, কর্মসংস্থান সৃষ্টি, শিক্ষার প্রসার, স্বাস্থ্য সেবাদান এবং মানবাধিকার বাস্তবায়ন করার লক্ষ্যে জাতিসংঘের অর্থনৈতিক ও সামাজিক পরিষদ গঠিত হয়েছে। জাতিসংঘের তত্ত্বাবধানে বিবদমান রাষ্ট্র বা অঞ্চলসমূহের প্রশাসনিক বিন্যাস, শান্তি-শৃঙ্খলা রক্ষা অছি, পরিষদের দায়িত্ব। জাতিসংঘের প্রধান বিচারালয় হচ্ছে আন্তর্জাতিক বিচারালয়। মোট ১৫ জন বিচারপতি নিয়ে আন্তর্জাতিক বিচারালয় গঠিত। আর জাতিসংঘের সার্বিক কার্যক্রম পরিচালনার জন্য একটি সচিবালয় বা সদর দপ্তর আছে। এটি যুক্তরাষ্ট্রের নিউইয়র্ক শহরে অবস্থিত।"
        },
        {
          "label": "ঘ",
          "question": "",
          "explanation": "নিম্নের অনুরূপ: বিশ্বশান্তি ও নিরাপত্তা রক্ষায় উক্ত বৃহৎ সংস্থা অর্থাৎ জাতিসংঘ গুরুত্বপূর্ণ ভূমিকা পালন করে চলেছে।। যেসব মহান আদর্শ ও লক্ষ্যকে সামনে রেখে জাতিসংঘের যাত্রা শুরু হয়েছিল তার সব বাস্তবায়িত না হলেও সার্বিকভাবে জাতিসংঘ শান্তি প্রতিষ্ঠায় ইতিবাচক ভূমিকা পালন করেছে বলা যায়। অনেক সীমাবদ্ধতা সত্ত্বেও বিশ্বশান্তি ও. নিরাপত্তা রক্ষায় জাতিসংঘের অবদান উল্লেখযোগ্য। দ্বিতীয় বিশ্বযুদ্ধের ধ্বংসস্তূপের ওপর গড়ে ওঠা এ সংগঠনটি দীর্ঘ সাত দশক ধরে নানা ঘাত-প্রতিঘাত ও প্রতিকূলতা পাড়ি দিয়ে এখনও যে সার্থকভাবে টিকে আছে তা এর সাফল্যেরই পরিচয় বহন করে। দ্বিতীয় বিশ্বযুদ্ধের পর দীর্ঘ সময়ে বিশ্ববাসী বহু বড় ধরনের আন্তর্জাতিক সমস্যার মুখোমুখি হলেও মূলত জাতিসংঘের সার্থক হস্তক্ষেপের ফলে বিশ্ব এখনো তৃতীয় বিশ্বযুদ্ধের শিকার হয়নি। নিজেদের নিরাপত্তার জন্য তৃতীয় বিশ্বযুদ্ধের দেশগুলো মূলত জাতিসংঘের দিকেই তাকিয়ে থাকে। এ বিষয়গুলোই এ সংস্থার সবচেয়ে বড় সফলতা। শান্তিরক্ষা মিশনের মাধ্যমে জাতিসংঘ বিশ্বে শান্তি ও নিরাপত্তা রক্ষায় প্রশংসনীয় ভূমিকা পালন করে আসছে। এর মধ্যে ১৯৪৮ সালের আরব-ইসরাইল বিরোধ মোকাবিলা, ১৯৫০ সালের কোরীয় সংকট দূরীকরণ, ১৯৬৭ সালের আরব-ইসরাইল যুদ্ধ বিরতি, ভিয়েতনাম যুদ্ধের অবসান, আফ্রিকার দেশে দেশে সংঘাতের নিয়ন্ত্রণ বা অবসান ইত্যাদি ক্ষেত্রে জাতিসংঘের গুরুত্বপূর্ণ অবদান লক্ষণীয়। এছাড়া জাতিসংঘ মানবাধিকার ও আন্তর্জাতিক আইন প্রতিষ্ঠা, শরণার্থী সমস্যার সমাধান, পরিবেশ সংরক্ষণ, নারীর অধিকার রক্ষা, শ্রমিক অধিকার সংরক্ষণ, মাদকদ্রব্যের অপব্যবহার ও চোরাচালান রোধ, পরমাণু অস্ত্রবিস্তার রোধ ইত্যাদি বিষয়ে অনেক কর্মসূচির মাধ্যমে ও বিশ্বশান্তি রক্ষায় গুরুত্বপূর্ণ অবদান রাখছে। উপরের আলোচনার পরিপ্রেক্ষিতে বলা যায়, বিশ্বশান্তি ও নিরাপত্তা প্রতিষ্ঠায় জাতিসংঘ প্রতিষ্ঠার পর থেকেই গুরুত্বপূর্ণ ভূমিকা পালন করছে। চলমান সংস্কার কর্মসূচির মাধ্যমে বিশ্বসংস্থাটির ভূমিকা আরও জোরদার হবে বলে আশা করা যায়।'"
        }
      ]
    },
    {
      "number": "10",
      "uddipok": "রসুলপুর ইউনিয়ন পরিষদের চেয়ারম্যান মোতালেব সাহেব। তার পরিষদের সদস্যরা দুইভাগে বিভক্ত। উভয়পক্ষ নিজেদের স্বার্থ রক্ষায় তৎপর থাকে। বিচারকার্যে কোনো পক্ষ দ্বিমত পোষণ করলে সালিশ-মীমাংসা হয় না। ফলে চেয়ারম্যানের ক্ষমতা সীমিত হয়ে যায়।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "জাতিসংঘ দিবস ২৪ অক্টোবর।"
        },
        {
          "label": "খ",
          "question": "",
          "explanation": "আন্তর্জাতিক শান্তি, নিরাপত্তা ও সংহতি বিধান করা এবং মানবাধিকার রক্ষা করার মহান লক্ষ্য নিয়ে জাতিসংঘ গঠিত হয়েছে। জাতিসংঘ সনদের প্রস্তাবনায় জাতিসংঘ প্রতিষ্ঠার লক্ষ্য ও উদ্দেশ্য সম্পর্কে আলোকপাত করা হয়েছে। জাতিসংঘের প্রধান লক্ষ্যগুলো হলো- ১. রাষ্ট্রসমূহ কর্তৃক দ্বি-পাক্ষিক 'বা বহুপাক্ষিক আলোচনার মাধ্যমে যুদ্ধ পরিহার করে সমস্যার সমাধান করা; ২. মানবজাতির কল্যাণ ও অর্থনৈতিক অগ্রগতির জন্য উদ্যোগ নেওয়া; ৩. নতুন প্রতিষ্ঠিত সব রাষ্ট্রের জন্য জাতিসংঘের সদস্যপদ গ্রহণের পথ খোলা রাখা।"
        },
        {
          "label": "গ",
          "question": "",
          "explanation": "উদ্দীপকের রসুলপুর ইউনিয়ন পরিষদের চেয়ারম্যান সাহেবের কাজের সাথে আমার পাঠ্যবইয়ে আলোচিত জাতিসংঘের মহাসচিবের কর্মকাণ্ডের মিল আছে। জাতিসংঘের কর্মকান্ডের কেন্দ্রবিন্দু হচ্ছে এর সচিবালয়। আর মহাসচিব হলেন জাতিসংঘ সচিবালয়ের প্রধান কর্মকর্তা। মার্কিন যুক্তরাষ্ট্রের নিউইয়র্কে অবস্থিত সচিবালয় থেকে মহাসচিব প্রশাসনিক কার্যক্রম পরিচালনা করেন। মহাসচিব ও অন্যান্য কর্মীর সমন্বয়ে সচিবালয়ের কার্যক্রম পরিচালিত হয়। - নিরাপত্তা পরিষদের সুপারিশক্রমে সাধারণ পরিষদের দুই-তৃতীয়াংশ সদস্যের ভোটে পাঁচ বছরের জন্য জাতিসংঘের মহাসচিব নির্বাচিত হন। তবে নিরাপত্তা পরিষদের কোনো একজন সদস্যও কারো নামের ব্যাপারে 'ভেটো' দিলে সাধারণ পরিষদের কাছে তার নাম প্রস্তাব করা যায় না। উদ্দীপকেও দেখা যায়, রসুলপুর ইউনিয়ন পরিষদের চেয়ারম্যান মোতালেব সাহেব এবং তার পরিষদের সদস্যরা দুই ভাগে বিভক্ত। উভয়পক্ষ নিজেদের স্বার্থ রক্ষায় তৎপর থাকে। বিচারকাজে কোনো বিষয়ে দ্বিমত হলে সালিশে কোনো মীমাংসা হয় না। ফলে চেয়ারম্যানের তেমন কিছু করার থাকে না। অর্থাৎ এ ক্ষেত্রে তার ক্ষমতা সীমিত। তাই বলা যায়, উদ্দীপকে বর্ণিত চেয়ারম্যান সাহেবের কাজের সাথে জাতিসংঘের মহাসচিবের কাজের মিল আছে।"
        },
        {
          "label": "ঘ",
          "question": "",
          "explanation": "হ্যাঁ, আমি মনে করি; উদ্দীপকে ইঙ্গিত দেওয়া কর্মকর্তা, অর্থাৎ জাতিসংঘের মহাসচিবের কর্মকান্ডের সফলতা-ব্যর্থতা কয়েকটি শক্তিধর রাষ্ট্রের সহযোগিতার ওপর নির্ভরশীল। জাতিসংঘে বৃহৎ শক্তি বলতে মূলত মার্কিন যুক্তরাষ্ট্র, রাশিয়া, চীন, যুক্তরাজ্য ও ফ্রান্সকে বোঝায়; যাদের ভেটো প্রয়োগের ক্ষমতা রয়েছে। এদের যে কোনো একটি দেশও ভেটো দিলে অর্থাৎ বিরোধিতা করলে নিরাপত্তা পরিষদে কোনো প্রস্তাব পাস হবে না। সুতরাং এ বৃহৎ শক্তিবর্গের মতৈক্য ও সদিচ্ছা ছাড়া জাতিসংঘ মহাসচিবের পক্ষে কোনো প্রস্তাব এগিয়ে নেওয়া সম্ভব নয়। বৃহৎ শক্তিধর দেশগুলো জাতিসংঘের তহবিলে সিংহভাগ চাঁদা দেয়। তারা বিভিন্ন অনুন্নত ও উন্নয়নশীল রাষ্ট্রে অর্থনৈতিক ও সামাজিক ক্ষেত্রে সহযোগিতা দিয়ে থাকে। জাতিসংঘের বিশেষ প্রয়োজনে অর্থ, সৈন্য, অস্ত্র ও শক্তি দিয়েও এ রাষ্ট্রগুলো সহযোগিতা করে। এ কারণে নিরাপত্তা পরিষদসহ পুরো জাতিসংঘ কাঠামোতে তাদের ব্যাপক প্রভাব রয়েছে। বৈশ্বিক এ সংস্থায় নিজেদের স্বার্থ রক্ষা হচ্ছে কিনা সে বিষয়ে তারা সবসময় সজাগ থাকে। নিজেদের স্বার্থের অনুকূল নয়, এমন উদ্যোগ আটকে দেওয়ার ক্ষমতা তাদের রয়েছে। পরিশেষে এ কথা নিঃসন্দেহে বলা যায়, জাতিসংঘের কার্যক্রম তথা মহাসচিবের কাজের সফলতা-ব্যর্থতা শক্তিধর রাষ্ট্রের সহযোগিতার ওপর নির্ভরশীল।"
        }
      ]
    },
    {
      "number": "11",
      "uddipok": "তমাল ও তুষার দুই মেরুর বাসিন্দা। দুই বন্ধু হলেও আদর্শগত কারণে তাদের মধ্যে দ্বন্দ্ব লেগেই থাকে। তমাল গণতান্ত্রিক ধ্যান ধারণায় চলতে চায়, অন্যদিকে তুষার আধিপত্যবাদী আদর্শে বিশ্বাসী। তমাল তুষারের এ ধরনের মানসিকতাকে বিপজ্জনক বলে মনে করে। পক্ষান্তরে তুষারও তমালের নীতি ও আদর্শকে অপছন্দ করে।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "NATO ১৯৪৯ সালে প্রতিষ্ঠিত হয়।"
        },
        {
          "label": "খ",
          "question": "",
          "explanation": "রুশ ভাষার শব্দ গ্লাসনস্ত অর্থ হলো উদার বা খোলামেলা। সোভিয়েত ইউনিয়নের (বর্তমান রাশিয়ার পূর্বসূরি) প্রেসিডেন্ট মিখাইল গর্বাচেভ জনমতের চাপে পূর্বসূরি ব্রেজনেভের কট্টরপন্থি নীতি পরিত্যাগ করে তুলনামূলকভাবে উদারনীতি বা খোলামেলা নীতি গ্রহণ করেন। তার এ নীতিকেই 'গ্লাসনস্ত' বলা হয়। এ নীতির বদৌলতে রাশিয়ার জনগণ সেদেশের সমাজতান্ত্রিক ব্যবস্থার ত্রুটিগুলো সম্পর্কে আগের তুলনায় মুক্তভাবে আলোচনা করতে পারে। অনেকে বলে থাকেন, গ্লাসনস্তের জের ধরেই সোভিয়েত ইউনিয়নের পতন ঘটে।"
        },
        {
          "label": "গ",
          "question": "",
          "explanation": "উদ্দীপকে আমার পাঠ্যবইয়ের সোভিয়েত ইউনিয়ন ও মার্কিন যুক্তরাষ্ট্রের আদর্শগত পার্থক্য পরিলক্ষিত হয়। সোভিয়েত ইউনিয়ন ও মার্কিন যুক্তরাষ্ট্রের মতাদর্শগত পার্থক্য বলতে তাদের ভিন্ন রাজনৈতিক আদর্শ ও অর্থনৈতিক ব্যবস্থার প্রতি ইঙ্গিত করা হয়েছে। ওই আদর্শিক ভিন্নতাই স্নায়ুযুদ্ধের মূল কারণ। মার্কিন যুক্তরাষ্ট্র একটি পুঁজিবাদী রাষ্ট্র। অপরদিকে, পুঁজিবাদকে উৎখাত করে বুশ বিপ্লবের মাধ্যমেই সমাজতান্ত্রিক সোভিয়েত ইউনিয়নের উত্থান ঘটেছিল। এরপর পরস্পরের প্রতি সন্দেহ ও প্রতিযোগিতামূলক মনোভাব সমগ্র বিশ্বকে স্নায়ুযুদ্ধের দিকে ঠেলে দেয়। সোভিয়েত আগ্রাসন থেকে ইউরোপীয় দেশগুলোকে রক্ষা করার জন্য মার্কিন যুক্তরাষ্ট্র তার ইউরোপীয় মিত্রদের নিয়ে NATO জোট গঠন করে। এর প্রতিক্রিয়ায় কমিউনিস্ট দেশগুলো সোভিয়েত রাশিয়ার নেতৃত্বে Warsaw নামক সামরিক জোট গঠন করে। এভাবে স্নায়ুযুদ্ধ চরম পর্যায়ে উপনীত হয় এবং বিশ্বব্যাপী আতঙ্ক ও উত্তেজনাপূর্ণ অবস্থার সৃষ্টি হয়। উদ্দীপকে দেখা যায়, দুই বন্ধু তমাল ও তুষারের মধ্যে আদর্শগত দ্বন্দ্ব লেগেই থাকে। তমাল গণতান্ত্রিক ধ্যান-ধারণার অধিকারী হলেও তুষার আধিপত্যবাদী আদর্শে বিশ্বাসী। তমাল ও তুষারের এরূপ বিপরীতমুখী আদর্শ মার্কিন যুক্তরাষ্ট্র এবং সোভিয়েত ইউনিয়নের বিপরীতমুখী আদর্শের সাথে সামঞ্জস্যপূর্ণ।"
        },
        {
          "label": "ঘ",
          "question": "",
          "explanation": "উত্ত দুটি রাষ্ট্র আদর্শগত পার্থক্যের কারণে পরস্পর পরস্পরকে অপছন্দ করছে- মন্তব্যটি যথার্থ। দ্বিতীয় বিশ্বযুদ্ধপরবর্তী সময়ে দুটি পরাশক্তির উত্থান ঘটে। এ দুটি পরাশক্তি হলো মার্কিন যুক্তরাষ্ট্র ও সোভিয়েত ইউনিয়ন (রাশিয়ার পূর্বসুরি)। আদর্শগতভাবে এ দুটি রাষ্ট্র ছিল সম্পূর্ণ বিপরীতধর্মী। মার্কিন যুক্তরাষ্ট্র ছিল পুঁজিবাদী, গণতান্ত্রিক আদর্শের অনুসারী। অপরদিকে সোভিয়েত ইউনিয়ন ছিল পুঁজিবাদের শত্রু সমাজতন্ত্রের সূতিকাগার। মার্কিন যুক্তরাষ্ট্র ও সোভিয়েত ইউনিয়নের মধ্যকার এ আদর্শিক দ্বন্দ্ব যেমন পরস্পরকে অপছন্দ ও তীব্র প্রতিযোগিতার দিকে ঠেলে দেয়, তেমনি এ বিষয়কে কেন্দ্র করে প্রায় সমগ্র বিশ্ব পরস্পরবিরোধী দুটি শিবিরে বিভক্ত হয়ে পড়ে। ১৯১৭ সালে রুশ সমাজতান্ত্রিক বিপ্লবের পথ ধরে সোভিয়েত ইউনিয়নে সমাজতান্ত্রিক রাষ্ট্র গঠিত হয়। সোভিয়েত ইউনিয়ন যুক্তরাষ্ট্রের গণতন্ত্রকে আদৌ গণতন্ত্র বলে স্বীকার করত না। কারণ তাদের মতে, ঐ পুঁজিবাদী গণতন্ত্র হলো ধনীদের যন্ত্র এবং জনগণের গণতন্ত্রের বিরুদ্ধে আক্রমণ। একইভাবে মার্কিন যুক্তরাষ্ট্র আবার সোভিয়েত ইউনিয়নের সাম্যবাদকে দোষারোপ করত। রাশিয়ার সমাজতান্ত্রিক আদর্শের সম্প্রসারণকে, যুক্তরাষ্ট্র নিজের জাতীয় নিরাপত্তার জন্য বিপজ্জনক বলে বিবেচনা করত। ১৯৪৫ সালে রুশ নেতা জোসেফ স্ট্যালিন কর্তৃক সমাজতন্ত্র বিস্তারের নীতিকে কেন্দ্র করে রুশ-মার্কিন স্নায়ুযুদ্ধ অর্থাৎ 'ঠান্ডা লড়াই' এর সূত্রপাত ঘটে। দীর্ঘ কয়েক দশক ধরে চলা এ প্রচ্ছন্ন বৈরিতা কয়েকবার প্রায় যুদ্ধের আশঙ্কা সৃষ্টি করেছিল। পরিশেষে বলা যায়, আদর্শগত কারণে সোভিয়েত ইউনিয়ন ও মার্কিন যুক্তরাষ্ট্র পরস্পর পরস্পরকে অপছন্দ করত- প্রশ্নোক্ত মন্তব্যটি সঠিক।"
        }
      ]
    }
  ]
}