{
  "title": "ঢাকা কলেজ ২০২৩",
  "subtitle": "ইতিহাস (11)",
  "questions": [
    {
      "number": "1",
      "uddipok": "অষ্টাদশ শতকে 'ক' একজন স্বৈরাচারী রাজা ছিলেন। তিনি রাষ্ট্রের সকল ক্ষেত্রেই কর্তৃত্ব প্রতিষ্ঠা করতেন। পাশাপাশি একটি সামাজিক শ্রেণি বিশেষ সুযোগ-সুবিধা ভোগ করতো। অন্যদিকে সুবিধাবঞ্চিত শ্রেণিটির পক্ষে কিছুসংখ্যক বুদ্ধিজীবী লেখনীর মাধ্যমে অন্যায়-অত্যাচারের চিত্র তুলে ধরেন। যা রাষ্ট্রের জনগণের পাশাপাশি বিশ্বজনমত গঠনে গুরুত্বপূর্ণ ভূমিকা রাখে এবং রাজার ক্ষমতাকে জোরালোভাবে আঘাত করে।",
      "tag": "DC 23",
      "sub_questions": [
        {
          "label": "ক",
          "question": "‘The spirit of Laws’ গ্রন্থের রচয়িতা কে?",
          "explanation": "'The Spirit of Laws' গ্রন্থের রচয়িতা মন্টেস্কু।"
        },
        {
          "label": "খ",
          "question": "বুর্জোয়া বলতে কাদের বোঝানো হয়েছে? সংক্ষেপে ব্যাখ্যা করো।",
          "explanation": "বিপ্লবপূর্ব ফ্রান্সে সামাজিক স্তরবিন্যাসে তৃতীয় স্তরে থাকা শহুরে - উচ্চ-মধ্যবিত্তদের বুর্জোয়া বলা হতো। Burg শব্দটি থেকে Burgess এবং এর থেকে আধুনিক Bourgeois বা বুর্জোয়া কথাটির উদ্ভব। মধ্যযুগে Burg বা নগরের উপকণ্ঠে যারা বাস করতো তাদের Burgess বলা হতো। ফলে শব্দার্থগতভাবে, বুর্জোয়া বলতে শহরবাসী ধনী বণিক, কারিগর, দোকানদার, চাকুরে, বুদ্ধিজীবী সবাইকে বোঝায়। থার্ড এস্টেট বা তৃতীয় শ্রেণির মধ্যে নেতৃস্থানীয় ছিল বুর্জোয়ারা। এদের আর্থিক স্বচ্ছলতা থাকলেও সামাজিক ও বংশগত মর্যাদা ছিল না। ফলে এরাই মূলত ফরাসি বিপ্লবে নেতৃত্ব দেয়।"
        },
        {
          "label": "গ",
          "question": "উদ্দীপকে উল্লিখিত ঘটনার সাথে তোমার পাঠ্যবইয়ের কোন রাজার মিল রয়েছে? ব্যাখ্যা দাও।",
          "explanation": "উদ্দীপকে উল্লিখিত ঘটনার সাথে আমার পাঠ্যবইয়ের রাজা ঘোড়শ লুই-এর মিল খুঁজে পাওয়া যায়। ফরাসি বিপ্লবের প্রাক্কালে ফ্রান্সে স্বেচ্ছাচারী রাজতন্ত্র প্রচলিত ছিল। 'Divine Power' নীতির ওপর নির্ভর করে রাজা ষোড়শ লুই এই নিরঙ্কুশ রাজতন্ত্রকে ব্যবহার করে ফ্রান্সে চরমমাত্রায় স্বৈরাচারী শাসনব্যবস্থা চালু করেন। - আইনগতভাবে নিরঙ্কুশ ক্ষমতার অধিকারী হওয়ায় ষোড়শ লুই একজন অত্যাচারী শাসক হিসেবে আবির্ভূত হন। তিনি স্বৈরাচারী শাসনকে নিরঙ্কুশ করার জন্য জাতীয় সভার অধিবেশন আহ্বান স্থগিত করে দেন। তার এ সমস্ত বৈশিষ্ট্য উদ্দীপকের স্বৈরাচারি শাসকের সাথে সাদৃশ্যপূর্ণ। উদ্দীপকে দেখা যায়, অষ্টাদশ শতকে 'ক' একজন স্বৈরাচারী শাসক ছিলেন। তিনি রাষ্ট্রের সকল ক্ষেত্রেই কর্তৃত্ব প্রতিষ্ঠা করতেন। পাশাপাশি একটি শ্রেণি বিশেষ সুযোগ-সুবিধা ভোগ করতো। এসব বৈশিষ্ট্য রাজা ষোড়শ লুই-এর সাথে সাদৃশ্যপূর্ণ। তাই বলা যায়, উদ্দীপকের উল্লেখিত 'ক' শাসকের সাথে রাজা ষোড়শ লুই-এর মিল রয়েছে।"
        },
        {
          "label": "ঘ",
          "question": "উল্লিখিত কিছুসংখ্যক বুদ্ধিজীবী কিভাবে উক্ত রাজাকে আঘাত করে এবং তার পরিণতি কি হয়? ব্যাখ্যা দাও।",
          "explanation": "উল্লিখিত কিছু সংখ্যক বুদ্ধিজীবী তাদের লেখনীর মাধ্যমে উক্ত রাজা অর্থাৎ রাজা ষোড়শ লুইন ও রাজতন্ত্রকে আঘাত করেন এবং ফরাসি বিপ্লবের পটভূমি তৈরি করে। এই বিপ্লবের পরবর্তীতে রাজা ষোড়শ লুই- এর পরিণতি ছিল করুণ। ফরাসি বিপ্লবে দার্শনিকরা প্রত্যক্ষ অংশগ্রহণ না করলেও এ বিপ্লবের মনস্তাত্তিক ও তাত্ত্বিক পটভূমি তৈরিতে ব্যাপক ভূমিকা রেখেছিলেন। আঠারো শতকের ফরাসি দার্শনিকদের রচনা ফ্রান্সে যুক্তিবাদী দৃষ্টিভঙ্গি গঠনে বিশেষ ভূমিকা রেখেছিল। তাঁর মানুষের চিন্তা-চেতনায় নতুন ভাবধারার সৃষ্টি করেন। এদের মধ্যে উল্লেখযোগ্য দার্শনিক ছিলেন মন্টেস্কু, ভলতেয়ার, রুশো প্রমুখ। তাঁরা তাদের লেখনীর মাধ্যমে সমাজে বিদ্যমান। বৈষম্যগুলো তুলে ধরেছিলেন। এ দার্শনিকরা বিশ্বাস করতেন, প্রকৃতি যেমন নিজস্ব নিয়মে চলে তেমনি সমাজ ও রাষ্ট্রের ও নিয়ম মেনে চলা দরকার। ফরাসি রাজনৈতিক দার্শনিক মস্টেকু তার যুক্তিবাদী চিন্তার মাধ্যমে প্রচলিত সমাজ ও রাষ্ট্রের অন্যায় ও অসঙ্গতিগুলো নিপুণভাবে বিশ্লেষণ করেন। দার্শনিক ভলতেয়ার ধর্মগুরুদের অনিয়ম-দুর্নীতিগুলো ব্যঙ্গাত্মকভাবে তুলে ধরেন। এছাড়া দার্শনিক রুশো তার বিখ্যাত 'The Social Contract' গ্রন্থের মাধ্যমে 'জনগণই ক্ষমতার অধিকারী' এই মতবাদ প্রচার করেন। এইভাবে ক্রমশ ফরাসি বিপ্লব অবশ্যম্ভাবী হয়ে ওঠে। ফরাসি বিপ্লবের পরে ফ্রান্সে ন্যাশনাল কনভেনশন গঠন করা হয় এবং এই কনভেনশন ফ্রান্সকে একটি নিয়মতান্ত্রিক প্রজাতন্ত্র বলে ঘোষণা করে। 'ন্যাশনাল কনভেনশন' 'রাজার বিচার প্রশ্নে মতপার্থক্যে জড়িয়ে পড়ে। জিরোন্ডিস্টরা রাজার প্রানদন্ডের পক্ষপাতি না হলেও এ কথা তারা স্পষ্টভাবে বলেনি। কেননা, তাহলে তাদের রাজতন্ত্রেক সমর্থক বলে চিহ্নিত করা হতো। সেজন্য তারা প্রস্তাব করে রাজার বিচার প্রশ্নে গণভোট হোক। কিন্তু রোবসপিয়ার প্রমুখ জ্যাকোবিন নেতারা ভোটের বিরোধীতা করেন। শেষ পর্যন্ত সিদ্ধান্ত হয় জাতীয় কনভেনশন ষোড়শ লুইয়ের বিচার করবে। বিচার রাজার প্রাণদন্ড দেওয়ার সিদ্ধান্ত গৃহীত হয়। ১৭৯৩ সালের ২১ জানুয়ারি এ সিদ্ধান্ত গৃহীত হয়। তাই পরিশেষে বলা যায়, উল্লিখিত কিছু সংখ্যক বৃদ্ধিজীবী লেখনীর মাধ্যমে ফরাসি বিপ্লবের পটভূমি তৈরি করেন যে বিপ্লব এর পর রাজা ষোড়শ লুই-এর শেষ পরিণতি ছিল করুণ।"
        }
      ]
    },
    {
      "number": "2",
      "uddipok": "প্রাচীন সুমেরীয় সভ্যতার একজন রাজা ছিলেন ডুগি। তিনি তাঁর রাজ্যের বেশকিছু অন্যলে আইনের সমন্বয়ে আইন সংকলন করেন যা কোড অব ডুঙ্গি নামে পরিচিত। রাজা ভুঙ্গি এই আইনের মাধ্যমে শাসকার্য পরিচালনা করতেন। এই আইনের প্রয়োগ সমাজে অনেক পরিবর্তন এনেছিল। তার এ আইন সংকলন পৃথিবীর ইতিহাসে তাকে অমরত্ব দান করেছে।",
      "tag": "DC 23",
      "sub_questions": [
        {
          "label": "ক",
          "question": "বিপ্লবের প্রাক্কালে ফ্রন্সে কয় ধরনের প্রত্যক্ষ কর প্রচলিত ছিল?",
          "explanation": "বিপ্লবের প্রাক্কালে ফ্রান্সের ৩ ধরনের প্রত্যক্ষ কর প্রচলিত ছিল।"
        },
        {
          "label": "খ",
          "question": "ফরাসি বিপ্লবের মূলমন্ত্র লেখো।",
          "explanation": "ফরাসি বিপ্লবের মূলমন্ত্র ছিল সাম্য, মৈত্রী ও স্বাধীনতা। ১৭৮৯ সালের ফরাসি বিপ্লব বিশ্বের ইতিহাসের প্রধান মাইলফলকগুলোর অন্যতম। সাম্য, মৈত্রী ও স্বাধীনতার মূলমন্ত্র নিয়ে সংঘটিত এ বিপ্লব পুরনো। সমাজ ও শাসনব্যবস্থা ভেঙে দিয়ে এক নতুন যুগের সূচনা করে। ইউরোপসহ বিশ্বের বিভিন্ন অঞ্চলের রাজনীতিতে প্রভাব ফেলে এ ঘটনা।"
        },
        {
          "label": "গ",
          "question": "উদ্দীপকে বর্ণিত রাজার সাথে তোমার পাঠ্যবইয়ের কোন রাজার মিল রয়েছে? ব্যাখ্যা করো।",
          "explanation": "উদ্দীপকে উল্লেখিত রাজা ভুক্তিার কর্মকাণ্ডের সাথে ফ্রান্সের সম্রাট নেপোলিয়ন বোনাপার্ট-এর কর্মকাণ্ডের সাদৃশ্য রয়েছে। ফ্রান্সের কনসাল হিসেবে নেপোলিয়নের সর্বশ্রেষ্ঠ কীর্তি হলো তার আইন সংস্কার। এর আগে ফ্রান্সে কোনো সুসংবদ্ধ আইন প্রচলিত ছিল না। ফরাসি বিপ্লবের পর ফ্রান্সে বহু আইন প্রণীত হয়। পাশাপাশি বুরবোঁ শাসনামলের অসংখ্য আইন তখনও চালু ছিল। নেপোলিয়ন এসব আইনকে সমন্বিত করে সংকলন করার জন্য বিশিষ্ট আইনজ্ঞদের নিয়ে একটি কমিটি গঠন করেন। ঐ বিশেষজ্ঞরা ৮৪টি অধিবেশনে মিলিত হয়ে আইনের মূল সূত্রগুলো লিপিবদ্ধ করেন। নেপোলিয়নের এ আইন সংকলনই নেপোলিয়নের আইনবিধি বা 'কোড নেপোলিয়ন' নামে খ্যাত। উদ্দীপকের রাজা ডুঙ্গির ক্ষেত্রেও তেমনটি লক্ষণীয়। উদ্দীপকে দেখা যায়, প্রাচীন সুমেরীরর সভ্যতার রাজা ডুঙ্গির শাসনামলে বেশকিছু অঞ্চলের আইন সংকলন করা হয়, যা একত্রে 'কোড অব ডুঙ্গির' নামে পরিচিত। এই বিধিমালার ভিত্তিতে রাজা শাসনকাজ চালাতেন। ফ্রান্সের সম্রাট নেপোলিয়ন বোনাপার্টও প্রাচীন মেসোপটেমিয়ার এ রাজার মতো আইন সংকলন করেছিলেন। সুতরাং বলা যায়, রাজা ডুঙ্গির কর্মকাণ্ডের সাথে ফ্রান্সের সম্রাট নেপোলিয়ন বোনাপার্টের কর্মকাণ্ড সাদৃশ্যপূর্ণ।"
        },
        {
          "label": "ঘ",
          "question": "উক্ত কর্মকাণ্ড বিশ্বের ইতিহাসে উক্ত রাজাকে বিশেষ স্থানে অধিষ্ঠিত করেছে'- উক্তিটির সত্যতা যাচাই করো।",
          "explanation": "উক্ত কর্মকাণ্ড অর্থাৎ নেপোলিয়ন বোনাপার্টের আইন সংকলন তাকে - বিশ্বের ইতিহাসে বিশেষ স্থানে অধিষ্ঠিত করেছে'- উক্তিটি যথার্থ বলে আমি মনে করি। নেপোলিয়ন বোনাপার্টের শাসনকালের সবচেয়ে উল্লেখযোগ্য সংস্কারগুলোর একটি ছিল 'কোড নেপোলিয়ন' বা নেপোলিয়নের আইনবিধি। এজন্য তাকে 'দ্বিতীয় জাস্টিনিয়ান' বলা হয়। জাস্টিনিয়ান ছিলেন সারা বিশ্বে প্রভাব বিস্তারকারী রোমান আইনের সংকলনকারী সম্রাট। 'নেপোলিয়নের সংকলিত আইনে মোট ধারা ছিল ২২৮৭ টি (মতান্বরে ২২৮১টি)। এগুলো ছিল সরল ও স্পষ্ট ভাষায় রচিত। এসব আইনের বিষয়বস্তুর মধ্যে ছিল- নাগরিকের সমান মর্যাদা ও সুযোগ লাভের অধিকার, সামন্ততন্ত্রের বিলুপ্তি ও সামন্তকর বাতিলকরণ, অভিজাত ও যাজকদের বিশেষ অধিকার ও সুযোগ রহিতকরণ, বিবাহ আইন মজবুতকরণ, বিচারব্যবস্থায় জুরি ব্যবস্থা চালুকরণ, পৈত্রিক সম্পত্তিতে প্রত্যেক সন্তানকে সমান সুবিধা দান প্রভৃতি। ফরাসি বিপ্লবের আগে ও বিপ্লব পরবর্তীকালে ফ্রান্সে কোনো সুসংবদ্ধ আইন প্রচলিত ছিল না। ফ্রান্সে এ কাজটি নেপোলিয়নই প্রথম করেন। নেপোলিয়ন তার আইনবিধির মাধ্যমে ফরাসি ও রোমান আইনের সমন্বয় করেন। পরে ইউরোপের অনেক দেশে এ আইন গৃহীত হয়। উপরের আলোচনার পরিপ্রেক্ষিতে বলা যায়, নেপোলিয়ন বোনাপার্টের আইন সংকলন ছিল এক যুগান্তকারী পদক্ষেপ, যা তাকে বিশ্বের ইতিহাসে বিশেষ স্থান দিয়েছে।"
        }
      ]
    },
    {
      "number": "3",
      "uddipok": "করিম সাহেব সস্ত্রীক 'ক' দেশে বেড়াতে গেলে তাঁকে হত্যা করা হয়। এ হত্যাকে কেন্দ্র করে অনেক দেশ মারাত্মক যুদ্ধে জড়িয়ে পড়ে; যা পরবর্তীতে ভয়াবহ রূপ ধারণ করে।",
      "tag": "DC 23",
      "sub_questions": [
        {
          "label": "ক",
          "question": "কোন দেশে সর্বপ্রথম শিল্পবিপ্লব শুরু হয়?",
          "explanation": "ইংল্যান্ডে সর্বপ্রথম শিল্পবিপ্লব শুরু হয়।"
        },
        {
          "label": "খ",
          "question": "মহাদেশীয় ব্যবস্থা কী ?",
          "explanation": "ইংল্যান্ডের বিরুদ্ধে ফ্রান্সের শাসক নেপোলিয়ন বোনাপার্টের অর্থনৈতিক অবরোধই হচ্ছে মহাদেশীয় ব্যবস্থা। নেপোলিয়ন বোনাপার্ট প্রতিদ্বন্দ্বী ইংল্যান্ডের বিরুদ্ধে ইউরোপব্যাপী অর্থনৈতিক অবরোধ আরোপ করে সেদেশের অর্থনৈতিক ভিত্তিকে ধ্বংস করতে চেয়েছিলেন। এই অর্থনৈতিক অবরোধকে ইউরোপের ইতিহাসে মহাদেশীয় ব্যবস্থা বলা হয়।"
        },
        {
          "label": "গ",
          "question": "উদ্দীপকে বর্ণিত যুদ্ধের সাথে তোমার পাঠ্যবইয়ের কোন যুদ্ধের মিল রয়েছে? ব্যাখ্যা করো।",
          "explanation": "উদ্দীপকে বর্ণিত যুদ্ধের সাথে বিশ শতকের শুরুর দিকে সংঘটিত প্রথম বিশ্বযুদ্ধের মিল রয়েছে। ১৯১৪ থেকে ১৯১৮ সাল পর্যন্ত প্রায় চার বছর স্থায়ী প্রথম বিশ্বযুদ্ধে তিনটি মহাদেশের ৩৪টি দেশ প্রত্যক্ষ ও পরোক্ষভাবে জড়িয়ে পড়ে। উপনিবেশবাদ, পুঁজিবাদের বিকাশ, সামরিক যুদ্ধ শিবিরে বিভক্ত বিশ্ব পরিস্থিতি প্রভৃতি বিষয় এ যুদ্ধে অনুঘটক হিসেবে কাজ করেছিল। তবে যুদ্ধের প্রত্যক্ষ কারণ ছিল একটি হত্যাকান্ড, যেমনটি উদ্দীপকেও দেখা যায়। উদ্দীপকের করিম সাহেব সস্ত্রীক 'ক' দেশে বেড়াতে গেলে তাঁকে হত্যা করা হয়। এ হত্যাকে কেন্দ্র করে অনেক দেশ মারাত্মক যুদ্ধে জড়িয়ে পড়ে; যা পরবর্তীতে ভয়াবহ রূপ ধারণ করে। একইভাবে ১৯১৪ সালের ২৮ জুন অস্ট্রিয়ান সাম্রাজ্যের যুবরাজ ফ্রান্সিস ফার্ডিনান্ড বসনিয়ার সারায়েভোতে স্ত্রী সোফিয়াসহ ভ্রমণের সময় সার্ব আততায়ীর হাতে নিহত হন। এ হত্যাকান্ডের জন্য অস্ট্রিয়া সার্বিয়াকে সম্পূর্ণ দায়ী করে ২৮ জুলাই তার বিরুদ্ধে যুদ্ধ ঘোষণা করে। ক্রমে জার্মানি, রাশিয়া, ফ্রান্সসহ ইউরোপের অন্য রাষ্ট্রগুলো এ যুদ্ধে জড়িয়ে পড়লে তা বিশ্বযুদ্ধে রূপ নেয়। সুতরাং বলা যায়, উদ্দীপকে বর্ণিত ঘটনা বিশ শতকে সংঘটিত প্রথম বিশ্বযুদ্ধের সাথে সাদৃশ্যপূর্ণ।"
        },
        {
          "label": "ঘ",
          "question": "উক্ত যুদ্ধের ভয়াবহতা বিশ্বকে কোন পরিণতির দিকে নিয়ে গিয়েছিল? বিশ্লেষণ করো।",
          "explanation": "উক্ত ঘটনা অর্থাৎ প্রথম বিশ্বযুদ্ধ সমগ্র বিশ্বে এক মহাসংকটের সৃষ্টি করেছিল। ১৯১৪ সালের ২৮ জুলাই শুরু হওয়া প্রথম বিশ্বযুদ্ধ কমবেশি বিশ্বের সব অঞ্চলে বিস্তৃত হয়েছিল। দুই সামরিক শিবিরে বিভক্ত ইউরোপের প্রায় সব রাষ্ট্র এ যুদ্ধের জন্য প্রস্তুতি, নিয়েছিল। ব্রিটেন, রাশিয়া, ফ্রান্স, বেলজিয়াম ও সার্বিয়াকে নিয়ে গঠিত হয় 'ত্রিশক্তি আঁতাত'। অন্যদিকে জার্মানি ও অস্ট্রো-হাঙ্গেরীয় সাম্রাজ্য নিয়ে গড়ে ওঠে 'ত্রিশস্তি জোট'। ইতালি ও রুমানিয়া নিরপেক্ষ থাকার চেষ্টা করলেও শেষ পর্যন্ত তা পারেনি। তিনটি মহাদেশের ৩৪টি দেশ প্রত্যক্ষ ও পরোক্ষভাবে এ যুদ্ধে জড়িয়ে পড়ে। আটলান্টিকের অপর তীরে অবস্থিত মার্কিন যুক্তরাষ্ট্র যুদ্ধ থেকে দূরে থাকার সিদ্ধান্ত নিলেও ১৯১৭ সালে নিরপেক্ষতা ত্যাগ করে ইঙ্গ-ফরাসি মিত্রশক্তির পক্ষে যোগ দিতে বাধ্য হয়। যুদ্ধে অংশগ্রহণকারী প্রায় সাড়ে ছয় কোটি সৈন্যের মধ্যে এক কোটিরও বেশি যুদ্ধক্ষেত্রে প্রাণ হারায়। প্রায় ৭০ লাখ সৈনিক পঙ্গু হয়। এ যুদ্ধের ফলে মিত্র ও অক্ষশক্তির দেশগুলো মারাত্মক অর্থনৈতিক বিপর্যয়ের সম্মুখীন হয়। অন্যদিকে পরাশক্তি হিসেবে রাশিয়া ও মার্কিন যুক্তরাষ্ট্রের উত্থান ঘটে। যুদ্ধের কারণে কর্মক্ষম মানুষ ও উৎপাদন হ্রাস, বেকারত্ব বৃদ্ধি, অর্থ ও সম্পদের ক্ষয়ক্ষতিতে বিশ্বে দারিদ্র্য ও নানা ধরনের অবক্ষয় দেখা দেয়। উপরের আলোচনার শেষে বলা যায়, একটি হত্যাকাণ্ডকে কেন্দ্র করে শুরু হওয়া প্রথম বিশ্বযুদ্ধের ভয়াবহতা সমগ্র বিশ্বকে এক মহাসংকটের দিকে ঠেলে দিয়েছিল।"
        }
      ]
    },
    {
      "number": "4",
      "uddipok": "পাশাপাশি দুটি গ্রামের মধ্যে সংঘটিত সংঘর্ষের পর তাদের মধ্যে একটি গুরুত্বপূর্ণ সন্ধি স্বাক্ষরিত হয়। সংঘর্ষে বিজয়ী শক্তি পরাজিত শক্তিকে এ সন্ধি স্বাক্ষরে বাধ্য করে। পরাজিত শক্তির জন্য এ সন্ধির শর্তাবলি ছিল খুবই অমানবিক ও অবমাননাকর যা তাকে প্রতিশোধপরায়ণ করে তোলে।",
      "tag": "DC 23",
      "sub_questions": [
        {
          "label": "ক",
          "question": "বুল্লশেভিক বিপ্লব কত সালে সংঘটিত হয়?",
          "explanation": "বলশেভিক বিপ্লব ১৯১৭ সালে সংঘটিত হয়।"
        },
        {
          "label": "খ",
          "question": "বাস্তিল দুর্গ কী?",
          "explanation": "বাস্তিল দুর্গ ছিল ফ্রান্সের বুরবো রাজবংশের স্বৈরতন্ত্রের প্রতীক। বোস্তিল দুর্গের অবস্থান ছিল ফ্রান্সের প্যারিস শহরে। এই দুর্গ ছিল স্বৈরাচারী বুরবো রাজাদের নির্যাতনের প্রতীক। রাজতন্ত্রের বিরোধীদের বন্দি করে রাখার জন্য এ দুর্গটি ব্যবহার করা হতো। এমনকি রাজতন্ত্রের সমালোচনার কারণে দার্শনিক ভলতেয়ারকেও দু'বার কুখ্যাত বাস্তিল দুর্গে অন্তরীণ করা হয়। ফরাসি বিপ্লবের সময় বিপ্লবী জনতা ১৭৮৯ সালের ১৪ জুলাই বাস্তিল দুর্গ অবরোধ করে তা দখল করে এবং সেখানকার বন্দিদের মুক্তি দেয়। বাস্তিলের পতনের মাধ্যমেই ফরাসি বিপ্লব চূড়ান্ত রূপলাভ করে।"
        },
        {
          "label": "গ",
          "question": "উদ্দীপকে উল্লিখিত সন্ধির সাথে তোমার পাঠ্যবইয়ের কোন সন্ধির মিল রয়েছে? বর্ণনা করো।",
          "explanation": "উদ্দীপকে উল্লেখিত সন্ধি আমার পাঠ্যবইয়ের ভার্সাই সন্ধিকে নির্দেশ করে। প্রথম বিশ্বযুদ্ধে জার্মানি পরাজিত হলে বিজয়ী, বিশ্বশক্তিজোট (ব্রিটেন, মার্কিন যুক্তরাষ্ট্র, ফ্রান্স, রাশিয়া ইত্যাদি দেশ) ১৯১৯ সালে ফ্রান্সের ভার্সাই নগরীতে জার্মানির সাথে একটি চুক্তি স্বাক্ষর করে। ইউরোপের ইতিহাসে এটিই ভার্সাই সন্ধি (The Treaty of Versailles) নামে পরিচিত। এ সন্ধিতে প্রথম বিশ্বযুদ্ধের জন্য জার্মানিকে এককভাবে দায়ী করে যুদ্ধের সব দায়-দায়িত্ব তাদের ওপর চাপানো হয়, যা ছিল তাদের জন্য অত্যন্ত অপমানজনক এবং অবমাননাকর, উদ্দীপকের ঘটনায়ও যার প্রতিফলন ঘটেছে। উদ্দীপকের পাশাপাশি দুটো গ্রামের মধ্যে সংঘটিত সংঘর্ষের পর তাদের মধ্যে একটি গুরুত্বপূর্ণ সন্ধি স্বাক্ষরিত হয়। সংঘর্ষে বিজয়ী শক্তি পরাজিত শক্তিকে এ সন্ধি স্বাক্ষরে বাধ্য করে। একইভাবে ১৯১৮ সালের ১৪ নভেম্বর জার্মানির যুদ্ধবিরতি ঘোষণার মধ্য দিয়ে প্রথম বিশ্বযুদ্ধের পরিসমাপ্তি ঘটে। এরপর শান্তি প্রতিষ্ঠার উদ্দেশ্যে ১৯১৯ সালের ১৮ জানুয়ারি ফ্রান্সের প্যারিসে ৩২টি দেশের অংশগ্রহণে শান্তি সম্মেলন অনুষ্ঠিত হয়। এ সম্মেলনের ৩টি নীতির ওপর ভিত্তি করে প্রথম বিশ্বযুদ্ধের বিজয়ী ও বিজিত দেশগুলো ফ্রান্সের ভার্সাই শহরে ৫টি সন্ধিতে স্বাক্ষর করে। এটি ভার্সাই সন্ধি নামে পরিচিত। পরাজিত শক্তির জন্য এ সন্ধির শর্তাবলি ছিল খুবই অমানবিক ও অবমাননাকর। যুদ্ধের ক্ষয়ক্ষতির মূল্য হিসেবে জার্মানির কাছ থেকে ক্ষতিপূরণ আদায়ের ব্যবস্থা করা হয় এ চুক্তিতে। বিজয়ী মিত্রশক্তির দেশগুলো দেশটির কাছ থেকে স্বর্ণসহ বিভিন্ন মাধ্যমে ৫শ কোটি ডলার ক্ষতিপূরণ আদায় করে। পাশাপাশি জার্মানির কিছু খনিসমৃদ্ধ অঞ্চল ও গুরুত্বপূর্ণ বন্দর ভাগ করে নেয়। জার্মানির সামরিক শক্তিও খর্ব করা হয়। জার্মান জনগণের মধ্যে বিষয়টি ক্ষোভের জন্ম দেয়। সুতরাং উদ্দীপকের সন্ধি প্রথম বিশ্বযুদ্ধ পরবর্তীকালে জার্মানির সাথে মিত্রশক্তির স্বাক্ষরিত ভার্সাই সন্ধিকেই নির্দেশ করে।"
        },
        {
          "label": "ঘ",
          "question": "উক্ত সন্ধির ত্রুটি দ্বিতীয় বিশ্বযুদ্ধের পটভূমি রচনা করেছিল- তুমি কি একমত? মতামত দাও।",
          "explanation": "উত্ত চুক্তি তথা ভার্সাই সন্ধির ত্রুটি দ্বিতীয় বিশ্বযুদ্ধের পটভূমি রচনা করেছিল'- এ বক্তব্যের সাথে আমি একমত। ভার্সাই সন্ধি ছিল একটি ত্রুটিপূর্ণ সন্ধি। ঐতিহাসিকদের মতে, এ সন্ধির মধ্যে দ্বিতীয় বিশ্বযুদ্ধের মূল কারণ নিহিত ছিল। ভার্সাই সন্ধি ছিল জার্মানির জন্য অপমানজনক। এর শর্তগুলো দেশটির জাতীয় ও রাষ্ট্রীয়, মর্যাদার ওপর চরম আঘাত হানে। ভার্সাই সন্ধির মাধ্যমে মিত্রপক্ষ। জার্মানির উপনিবেশগুলো কেড়ে নেয় এবং দেশটির ওপর বিশাল ক্ষতিপূরণের বোঝা চাপিয়ে দেওয়া হয়। বিজয়ী মিত্রশক্তির দেশগুলো জার্মানির কাছ থেকে স্বর্ণসহ বিভিন্ন মাধ্যমে ৫শ কোটি ডলার ক্ষতিপূরণ আদায় করে। পাশাপাশি জার্মানির কিছু খনিসমৃদ্ধ অঞ্চল ও গুরুত্বপূর্ণ বন্দর ভাগ করে নেয়। এতে একসময়ের সামরিক ও অর্থনৈতিক পরাশক্তি জার্মানি আর্থিক দৈন্যের মধ্যে পড়ে। এ চুক্তির মাধ্যমে কার্যত সব দিক দিয়েই জার্মানিকে পঙ্গু করে দেওয়া হয়। প্রথম বিশ্বযুদ্ধে পরাজয়ের গ্লানি গর্বিত জার্মান জাতির মনে এক অভূতপূর্ব আত্মচেতনা ও জাতীয়তাবোধের জন্ম দেয়। তারা ভার্সাই চুক্তির শর্ত মন থেকে মেনে নিতে পারেনি এবং এজন্য অবস্থার পরিবর্তনের জন্য সুযোগের প্রতীক্ষায় ছিল। এমন অবস্থার প্রেক্ষাপটেই জার্মানিতে নাৎসি দলের নেতৃত্বে উগ্র জাতীয়তাবাদ ও সমরবাদের সৃষ্টি হয়। নাৎসি আন্দোলন জার্মান জাতির মনে নতুন আশার সঞ্চার করে এবং এক নতুন পথের সন্ধান দেয়। এক পর্যায়ে উগ্রবাদী নাৎসি দলের নেতা হিটলার ক্ষমতায় অধিষ্ঠিত হয়ে জার্মানির আত্মনিয়ন্ত্রণের দাবি প্রতিষ্ঠার ঘোষণা দিলে দেশটির জনমনে যুদ্ধংদেহী মনোভাব প্রবল হয়ে ওঠে। এই পরিস্থিতি দ্বিতীয় বিশ্বযুদ্ধের মতো ভয়াবহ যুদ্ধ অবশ্যম্ভাবী করে তোলে। পরিশেষে বলা যায়, ভার্সাই সন্ধির মধ্যেই ২য় বিশ্বযুদ্ধের বীজ নিহিত ছিল। এ সন্ধির ব্যর্থতা বা ত্রুটিই পরবর্তী সময়ে বিশ্বকে দ্বিতীয় বিশ্বযুদ্ধের মতো মহাবিপর্যয়ের দিকে ঠেলে দিয়েছিল।"
        }
      ]
    },
    {
      "number": "5",
      "uddipok": "একক কোনো কারণে বিপ্লব সংঘটিত হয় না। বরং এর পেছনে থাকে বহুবিধ কারণ। তবে পৃথিবীর প্রায় প্রত্যেকটি ঘটনার পশ্চাতে রয়েছে অর্থনৈতিক কারণ। তাই দেখা যায় যেখানেই অর্থনৈতিক বৈষম্য প্রকট আকার ধারণ করেছে সেখানেই সংঘটিত হয়েছে সংগ্রাম, লেগেছে সমতার ছোঁয়া।",
      "tag": "DC 23",
      "sub_questions": [
        {
          "label": "ক",
          "question": "রুশ বিপ্লব কখন সংঘটিত হয়?",
          "explanation": "রুশ বিপ্লব ১৯১৭ সালে সংঘটিত হয়।"
        },
        {
          "label": "খ",
          "question": "স্নায়ুযুদ্ধ বলতে কী বোঝ?",
          "explanation": "স্নায়ুযুদ্ধ এমন একটি পরিবেশকে বোঝায় যা যুদ্ধও নয় আবার শান্তিপূর্ণ অবস্থাও নয়। ২য় বিশ্বযুদ্ধোত্তর পৃথিবীতে আন্তর্জাতিক রাজনীতির ক্ষেত্রে সোভিয়েত ইউনিয়ন ও মার্কিন যুক্তরাষ্ট্রের মধ্যে পরস্পর বিরোধী মতাদর্শ গড়ে উঠেছিল। ইতিহাসে সেটিকে 'স্নায়ুযুদ্ধ' বা ঠাণ্ডা লড়াই নামে অভিহিত করা হয়। ১৯৪৫ সালে স্ট্যালিন কর্তৃক পূর্ব ইউরোপের প্রতি গৃহীত 'রুশনীতি' এবং মার্কিন প্রেসিডেন্ট ট্রুম্যানের তীব্র বিরোধিতার মধ্য দিয়ে স্নায়ুযুদ্ধের সূত্রপাত ঘটে। এ কারণে স্নায়ুযুদ্ধের জন্য সোভিয়েত ইউনিয়ন ও যুক্তরাষ্ট্রকে দায়ী করা হয়।"
        },
        {
          "label": "গ",
          "question": "উদ্দীপকের সাথে তোমার পাঠ্যবইয়ের কোন বিষয়টির মিল রয়েছে? ব্যাখ্যা করো।",
          "explanation": "উদ্দীপকের সাথে আমার পাঠ্যবইয়ের রাশিয়ায় সংঘটিত বলশেভিক বিপ্লবের সাথে সাদৃশ্য রয়েছে। বিগত বিশ শতকের শুরুতে বিশ্বের ইতিহাসে গুরুত্বপূর্ণ ঘটনা ছিল রাশিয়ার সমাজতান্ত্রিক বলশেভিক বিপ্লব (১৯১৭ সাল)। এ বিপ্লব রাশিয়ার মানুষের আর্থ-সামাজিক-রাজনৈতিক জীবনে এক বিপ্লবের সূচনা করে। পশ্চিম ইউরোপে ভূমিদাস শ্রেণির দুর্দশা, তাদের উপর অত্যাচার এবং রাজপরিবার ও অভিজাত শ্রেণি কর্তৃক জমি দখল প্রভৃতি কারণে সামাজিক অস্থিরতার সৃষ্টি হয়েছিল। এছাড়া শিল্প বিপ্লবের পর রাশিয়ার ভূমিদাস শ্রেণি ক্রমে শ্রমিক শ্রেণিতে পরিণত হয়। এ সময় শ্রমিকদের জীবনযাত্রার মান ছিল খুবই নিম্নমানের। তারা জারের পরিবার ও সরকার' এবং অভিজাত সম্প্রদায়ের মাধ্যমে নির্যাতিত হতো। রুশ সমাজে ভূমিদাস শ্রেণি ও শ্রমিক শ্রেণির এই পরিস্থিতিই বিপ্লবের ক্ষেত্র তৈরি করেছিল। বলশেভিক দল শ্রমিকদের মধ্যে গোপনে প্রচার চালিয়ে তাদের সংঘবদ্ধ করে বিপ্লবমুখী করে তোলে। এর ধারাবাহিকতায় সংঘটিত হয় বলশেভিক বিপ্লব। এ বিপ্লবের ফলে রাশিয়ায় জারতন্ত্রের অবসান হয়, ধনী ও গরিবের মধ্যে বৈষম্য দূর হয়। উদ্দীপকে বলা হয়েছে, বিপ্লব বহুবিধ কারণে সংঘটিত হয়। তবে পৃথিবীর প্রত্যেকটি বিপ্লবের পশ্চাতে রয়েছে অর্থনৈতিক কারণ। তাই দেখা যায়, যেখানে অর্থনৈতিক বৈষম্য প্রকট আকার ধারণ করেছে সেখানেই সংঘটিত হয়েছে সংগ্রাম, লেগেছে সমতার ছোঁয়া। বলশেভিক বিপ্লবও মূলত অর্থনৈতিক বৈষম্যের বিরুদ্ধে সংঘটিত একটি বিপ্লব। তাই বলা যায় উদ্দীপকের সাথে বলশেভিক বিপ্লবের মিল রয়েছে।"
        },
        {
          "label": "ঘ",
          "question": "তুমি কি মনে কর, অর্থনৈতিক বৈষম্যই উক্ত ঘটনা সংঘটনের প্রধান কারণ? বিশ্লেষণ করো।",
          "explanation": "হ্যাঁ, আমি মনে করি, অর্থনৈতিক বৈষম্যই উক্ত ঘটনা অর্থাৎ বলশেভিক বিপ্লব সংঘটনের প্রধান কারণ। উনিশ শতকের শেষ দিকে রাশিয়ার এক সামাজিক পরিসংখ্যানে দেখা যায় যে, রাশিয়াতে প্রতি এক হাজার মানুষের মধ্যে মাত্র সতেরো জন অভিজাত আর বাকিরা ভূমিহীন। রাশিয়ার জার দ্বিতীয় আলোকজান্ডার ভূমিদাস প্রথার বিলোপ করলেও ভূমিদাসরা স্বাধীন কৃষকে রূপান্তরিত হতে পারেনি এবং বিপ্লবের ফলে রাশিয়ায় ভূমিহীন' শ্রেণি শহুরে শিল্প শ্রমিকে পরিণত হয়। খাদ্যমূল্য বৃদ্ধির ফলে কম মজুরিতে খাদ্য কেনা তাদের জন্য কষ্টকর হয়ে দাঁড়ায়। জীবনযাত্রার নিম্নমানের ফলে ব্যাপক শ্রমিক ধর্মঘট দেখা দেয় এবং ১৮৬২-১৮৯৫ সময়কালে রাশিয়ায় ধর্মঘটের সংখ্যার ক্রমিক বৃদ্ধি সমাজে ব্যাপক অসন্তোষের সৃষ্টি করে। বলশেভিক শ্রমিকদের রুটি, সেনাদের যুদ্ধের বদলে শান্তি ও কৃষককে জমিদানের প্রতিশ্রুতিই সব শ্রেণির মানুষকে এই ধর্মঘটে শামিল করে। উনিশ শতকের শেষ ভাগের আগ পর্যন্ত রাশিয়ার জারতন্ত্রের নিষ্পেষণমূলক শাসনের কারণে রাজনৈতিক চেতনার বিকাশ ঘটতে পারেনি। মধ্যবিত্ত শ্রেণির অনুপস্থিতি এবং ভূমিহীন বা ভূমিদাসদের চরম অসংগতি অভিজাততন্ত্রের দাপটে এখানে গুপ্ত সন্ত্রাসী সমিতি গড়ে ওঠে যা নিহিলিজম ও নারোদিক আন্দোলন নামে 'পরিচিত। তবে আন্দোলন' ব্যর্থ হলেও জার সরকারের বিরুদ্ধে এটি স্থায়ী ক্ষতের সৃষ্টি করে এবং সমাজতান্ত্রিক চেতনার প্রতি আকৃষ্ট হয়। রাশিয়ার অর্থনৈতিক দুর্বলতা, অনুন্নত শিল্পব্যবস্থা এবং জার সরকারের ওপর চরম বীতশ্রদ্ধার ফলে সমাজতান্ত্রিক চেতনা জনপ্রিয় হয়ে ওঠে এবং বলশেভিক বিপ্লব সংঘটিত হয়। তাই বলা যায়, বলশেভিক বিপ্লবের সংগঠনের পেছনে বহুবিধ কারণ থাকলেও অর্থনৈতিক বৈষম্যই ছিল প্রধান কারণ।"
        }
      ]
    },
    {
      "number": "6",
      "uddipok": "এক দেশে ধনী-গরিবের বৈষম্য চরম আকার ধারণ করে। তখন নতুন নেতৃত্বের মাধ্যমে সেখানে এক আন্দোলনের সূত্রপাত হয়। এই আন্দোলনে জয়লাভ করে সে দেশে এক বৈষম্যহীন সমাজব্যবস্থা গড়ে তুলতে সক্ষম হয়।",
      "tag": "DC 23",
      "sub_questions": [
        {
          "label": "ক",
          "question": "কোন বিপ্লবের মাধ্যমে সর্বহারার একনায়কত্ব প্রতিষ্ঠা হয়?",
          "explanation": "বলশেভিক বিপ্লবের মাধ্যমে সর্বহারার একনায়কত্ব প্রতিষ্ঠা হয়।"
        },
        {
          "label": "খ",
          "question": "এপ্রিল থিসিস কী?",
          "explanation": "এপ্রিল থিসিস হলো রাশিয়ার বলশেভিক দলের নেতা লেনিন প্রদত্ত দিকনির্দেশক প্রতিপাদ্য। বলশেভিক বিপ্লবের নেতা লেনিন ১৯১৭ সালের ৩ এপ্রিল তার বিখ্যাত 'এপ্রিল থিসিস' ঘোষণা করেন। এপ্রিল থিসিসে বলা হয়- ১. ফেব্রুয়ারি বিপ্লবে বুর্জোয়া শ্রেণির জয় হয়েছে, এতে শ্রমিকদের সন্তুষ্ট হওয়ার কিছু নেই; ২. বুর্জোয়া বিপ্লব ও শ্রমিক বিপ্লব একসাথে চলতে থাকবে এবং শেষ পর্যন্ত শ্রমিকেরা ক্ষমতা দখল করবে। লেনিন বলেন, বুর্জোয়াদের বেশিদিন ক্ষমতায় থাকতে দিলে তারা পুঁজিবাদকে দৃঢ় করে ফেলবে। সুতরাং, বুর্জোয়ারা বেশি গভীরে শেকড় ছড়ানোর আগেই তাদের উপড়ে ফেলতে হবে।"
        },
        {
          "label": "গ",
          "question": "উদ্দীপকে উল্লিখিত ঘটনার সাথে তোমার পাঠ্যবইয়ের কোন ঘটনার মিল রয়েছে? বর্ণনা করো।",
          "explanation": "উদ্দীপকে উল্লিখিত ঘটনার সাথে আমার পাঠ্যপুস্তকের বলশেভিক বিপ্লবের সাদৃশ্য রয়েছে। রাশিয়ায় ১৯১৭ সালের বলশেভিক বিপ্লব বিশ্বের ইতিহাসে এক যুগান্তকারী ঘটনা। এ বিপ্লব রাশিয়ার মানুষের আর্থ-সামাজিক-রাজনৈতিক জীবনে এক বৈপ্লবিক পরিবর্তনের মধ্য দিয়ে নতুন যুগের সূচনা করে। রুশ বিপ্লবের আগে রাশিয়ার কৃষক-শ্রমিক শ্রেণি ছিল নির্যাতিত ও শোষিত। তাদের অর্থনৈতিক ও সামাজিক অবস্থা ছিল শোচনীয়। কৃষক-শ্রমিকরা জমিদার ও ধনীদের অত্যাচার এবং শোষণের শিকার হতো। বলশেভিক দল শ্রমিকদের মধ্যে গোপনে প্রচার চালিয়ে তাদের সংঘবদ্ধ করে বিপ্লবমুখী করে তোলে। এর ধারাবাহিকতায় সংঘটিত হয় ঐতিহাসিক অক্টোবর বিপ্লব। এ বিপ্লবের ফলে রাশিয়ার জারতন্ত্রের অবসান হয়, ধনী ও গরিবের মধ্যে বৈষম্য দূর হয়। শ্রমিকরা শিক্ষালাভসহ বিভিন্ন অধিকার ভোগ করার সুযোগ পায়। এতে পুঁজিপতিশ্রেণির অবসান ঘটে। উদ্দীপকে বলা হয়েছে, একটি অঞ্চলে ধনী-গরিব বৈষম্য চরম আকার ধারণ করলে সেখানকার জনগণ নতুন নেতৃত্বের মাধ্যমে আন্দোলন গড়ে তোলে। সেই আন্দোলনে জয়লাভ করে তারা এক বৈষম্যহীন সমাজব্যবস্থা গড়ে তুলতে সক্ষম হয়। উদ্দীপকের এই বক্তব্যের সাথে উপরে আলোচিত বিপ্লবের তুলনা করে বলা যায়, এটি একসময় সারা বিশ্বজুড়ে কমবেশি প্রভাব বিস্তারকারী বলশেভিক বিপ্লবের সাথেই সামঞ্জস্যপূর্ণ।"
        },
        {
          "label": "ঘ",
          "question": "বৈষম্যহীন সমাজ প্রতিষ্ঠায় উদ্দীপকের নেতার অবদান মূল্যায়ন করো।",
          "explanation": "উল্লিখিত সমাজব্যবস্থার পরিবর্তনে উক্ত নেতা অর্থাৎ ভ্লাদিমির ইলিচ লেনিনের অবদান অপরিসীম। লেনিন ১৯১৭ সালে বলশেভিক বিপ্লবের মাধ্যমে রাশিয়ায় অত্যাচারী জারতন্ত্রের অবসান ঘটিয়ে বিশ্ব ইতিহাসে একটি নতুন অধ্যায়ের সংযোজন করেন। বিশ্বের প্রথম সমাজতান্ত্রিক রাষ্ট্রের জন্ম দেন তিনি। স্বনামধন্য জার্মান দার্শনিক কার্ল মার্কস ছিলেন সমাজতান্ত্রিক মতবাদের তাত্ত্বিক প্রবক্তা। অন্যদিকে মার্কসীয় তত্ত্বকে বাস্তবে রূপদানের মূল পরিকল্পনাকারী, সংগঠক এবং বিপ্লব-পরবর্তী রাশিয়ার সমাজতান্ত্রিক সমাজ গঠনের মূল নেতৃত্বদানকারী ছিলেন লেনিন। লেনিন তার বিভিন্ন রচনা ও কর্মকাণ্ডের মাধ্যমে রুশ শ্রমিকদের মধ্যে মার্কসীয় তত্ত্ব প্রচারের মাধ্যমে তাদের মধ্যে শ্রেণি চেতনা জাগিয়ে তোলার জোর প্রচেষ্টা চালান। লেনিন তার বিখ্যাত 'এপ্রিল থিসিসের' মাধ্যমে রাশিয়ান সোস্যাল ডেমোক্রেটিক পার্টিকে বিপ্লবের উপযুক্ত সময় ও কর্মকৌশল সম্পর্কে সুস্পষ্ট দিকনির্দেশনা দেন। ফলে বুর্জোয়া বিপ্লবোত্তর পরিস্থিতি দ্রুত সমাজতান্ত্রিক বিপ্লবের দিকে ধাবিত হয়। লেনিনের নেতৃত্বে ১৯১৭ সালের ২৫ অক্টোবর (পুরোনো ক্যালেন্ডার অনুযায়ী ৭ নভেম্বর) রাশিয়ার ক্ষমতা শ্রমিকদের হাতে চলে আসে। শুরু হয় শ্রেণিবৈষম্যহীন এক সমাজের পথে যাত্রা। রুশ বিপ্লব শুধু রাশিয়ার আর্থ-সামাজিক পরিবর্তনের অঙ্গীকার করেনি এটি বিশ্বব্যাপী পুঁজিবাদের অবসান ঘটিয়ে শোষণহীন সাম্যবাদী সমাজ প্রতিষ্ঠার প্রত্যয় ব্যক্ত করেছিল। পরে পর্যায়ক্রমে বিশ্বের বহু দেশে এ আদর্শ ছড়িয়ে পড়ে। উপরের আলোচনার পরিপ্রেক্ষিতে বলা যায়, গণমানুষের অধিকার প্রতিষ্ঠার সংগ্রামে এবং বৈষম্যপূর্ণ সমাজব্যবস্থার পরিবর্তনে লেনিনের অবদান অপরিসীম।"
        }
      ]
    },
    {
      "number": "7",
      "uddipok": "শক্তিপ্রয়োগের মাধ্যমে এক নেতা ক্ষমতা দখল করতে গিয়ে ব্যর্থ হন। বিচারে তাঁর কয়েক বছর জেল হয়। জেলখানায় অবস্থানকালেই তিনি এক বিখ্যাত গ্রন্থ রচনা করেন যা একটি দলের বাইবেল হিসেবে বিবেচিত হয়।",
      "tag": "DC 23",
      "sub_questions": [
        {
          "label": "ক",
          "question": "‘ফ্যাসিও' শব্দের অর্থ কী?",
          "explanation": "‘ফ্যাসিও' শব্দের অর্থ হলো 'বল' বা 'শক্তি'।"
        },
        {
          "label": "খ",
          "question": "হলোকাস্ট বলতে কী বোঝায়?",
          "explanation": "হলোকাস্ট হলো দ্বিতীয় বিশ্বযুদ্ধের সময় নাৎসি বাহিনী কর্তৃক ইউরোপে ইহুদিদের ওপর চালানো গণহত্যা। হিটলারের অধীনে জার্মান নাৎসি বাহিনী ইউরোপের তদানীন্তন ইহুদি জনগোষ্ঠীর অর্ধেকের বেশি অংশকে বন্দিশিবির, শ্রমশিবির ও গ্যাস চেম্বারে নির্মমভাবে হত্যা করে। আনুমানিক ৬০ লক্ষ ইহুদিকে দ্বিতীয় বিশ্বযুদ্ধে নির্মমভাবে হত্যা করা হয়। এছাড়াও সোভিয়েত যুদ্ধবন্দি, কমিউনিস্ট, রোমান ভাষাগোষ্ঠীর যাযাবর, স্লাভিক ভাষাভাষী জনগণ, প্রতিবন্ধী, সমকামী পুরুষের উপর অমানবিক গণহত্যা পরিচালনা করা হয়। মূলত এ গণহত্যাই হলো হলোকাস্ট।"
        },
        {
          "label": "গ",
          "question": "উদ্দীপকে উল্লিখিত নেতার সাথে তোমার পাঠ্যবইয়ের কোন নেতার মিল রয়েছে? বর্ণনা করো।",
          "explanation": "উদ্দীপকে উল্লিখিত নেতার সাথে আমার পাঠ্যবইয়ের জার্মানির নাৎসি নেতা এডলফ হিটলারের মিল রয়েছে। ১৯১৯ সালে এডলফ হিটলার জাতীয় সমাজতান্ত্রিক জার্মান শ্রমিক দল (National Socialist German Workers Party) এর নেতা বা ফুয়েরার নির্বাচিত হন। তিনি উগ্র জাতীয়তাবাদী চেতনায় সমাজকে উদ্দীপ্ত করে তোলেন। তার পার্টি জামার্নির বৃহৎ পুঁজিপতিদের সংস্পর্শে আসে এবং 'সমাজতান্ত্রিক বিপ্লববিরোধী শক্তি হিসেবে কাজ শুরু করে। ১৯২৩ সালের নভেম্বর মাসে মিউনিখে হিটলার এবং তার সমর্থকগণ নির্বাচিত সরকারকে অবৈধ ঘোষণা করে একটি অভ্যুত্থানের নেতৃত্ব দেন। অভ্যুত্থানকারীদের অপচেষ্টা ব্যর্থ হলে তাদের জেল হয়। জেলখানাতে অবস্থানকালে নয় মাসে তিনি Mein Kampf (আমার সংগ্রাম) নামক জীবনীমূলক একটি গ্রন্থ রচনা করে তার চিন্তাধারার বিকাশ ঘটান। Mein Kampf কে নাৎসিবাদের বাইবেল বলা হয়। জার্মান সমাজ তখনও উগ্রজাতীয়তাবাদী চিন্তাকে ততটা সহজভাবে মেনে নেয়নি বলেই তার প্রাথমিক প্রচেষ্টা ব্যর্থ হয়। অবশ্য ১৯৩৩ সালের দিকে তার মতবাদ রাষ্ট্রীয়ভাবে প্রতিষ্ঠিত হয়। উদ্দীপকে দেখা যায়, শক্তি প্রয়োগের মাধ্যমে এক নেতা ক্ষমতা দখল করতে গিয়ে ব্যর্থ হন। বিচারে তাঁর কয়েক বছর জেল হয়। জেলখানায় অবস্থানকালেই একটি বিখ্যাত গ্রন্থ রচনা করেন যা একটি দলের বাইবেল বলে বিবেচিত হয়। এখানে উদ্দীপকের নেতার সাথে জার্মান নেতা হিটলারের মিল লক্ষ্য করা যায়।"
        },
        {
          "label": "ঘ",
          "question": "উক্ত নেতার উত্থান বিশ্ব নেতৃবৃন্দকে আতঙ্কগ্রস্ত করে তুলেছিল- তোমার পাঠ্যবইয়ের আলোকে বিশ্লেষণ করো।",
          "explanation": "উক্ত নেতার উত্থান বিশ্ব নেতৃবৃন্দকে আতঙ্কগ্রস্ত করেছিল- বক্তব্যটি সঠিক। হিটলার ছিলেন নাৎসিবাদের প্রবক্তা। তিনি বিশ্বে জার্মান জাতির হারানো গৌরব পুনরুদ্ধার করার কথা প্রচার করে জাতির মধ্যে উগ্র জাতীয়তাবাদী মনোভাব জাগিয়ে তোলেন। প্রথম বিশ্বযুদ্ধে পরাজিত জার্মানির উপর বিজয়ী মিত্রশক্তির প্রতিশোধমূলক 'ভার্সাই সন্ধি' হিটলারকে ক্ষুদ্ধ করেছিল। তার নাৎসিতত্ত্বে বলা হতো আর্য জাতিগোষ্ঠী হচ্ছে শ্রেষ্ঠ নৃতাত্ত্বিক গোষ্ঠী এবং সেই আর্যদের মধ্যে আবার জার্মানরাই শ্রেষ্ঠ। এর আলোকেই নাৎসিরা কৃষ্ণাজাসহ বিভিন্ন সংখ্যালঘুদের বিচ্ছিন্ন করতে বাধ্য করে এবং বিশ্বযুদ্ধের সময় লাখ লাখ ইহুদীকে হত্যা করে। হিটলার ক্ষমতা গ্রহণ করে ফ্রান্সের কাছ থেকে জার্মানির আলসাস, লরেন ও সার অঞ্চল এবং পোলান্ডের কাছ থেকে ডানজিগ ও পোলিশ করিডর। ফেরত চান। ১৯৩৬ সালে তিনি রাইনল্যান্ড দখল করে নেন। একই বছর তিনি ইতালি-জার্মান-জাপান 'ত্রিশক্তি জোট' গঠন করে। হিটলারের এই উত্থান এবং ত্রিশক্তি জোট গঠন বিশ্বনেতাদের আতঙ্কগ্রস্থ করে। এরই পরিপ্রেক্ষিতে মার্কিন যুক্তরাষ্ট্র, ব্রিটেন, ফ্রান্স, রাশিয়া ও চীন মিলে 'মিত্রশক্তি জোট' গঠন করে। মূলত অক্ষশক্তি বা ত্রিশক্তির আগ্রাসনমূলক ভীতি থেকে পরিত্রাণ পাওয়ার আশাতেই দীর্ঘ কূটনৈতিক প্রক্রিয়ায় মিত্রশক্তি জোটের উদ্ভব ঘটে। পরিশেষে বলা যায়, হিটলারের উত্থান বিশ্ব নেতৃবৃন্দকে আতঙ্কগ্রস্থ করে তুলেছিল- বক্তব্যটি সঠিক।"
        }
      ]
    },
    {
      "number": "8",
      "uddipok": "যুদ্ধের কারণে 'ক' দেশ ও তার মিত্রদের পরাজয় ঘটে। বিভিন্ন দল নিষিদ্ধ হয়। বিচার করা হয় বহু ব্যক্তির। বিভিন্ন দেশে গণতান্ত্রিক ও স্বাধীনতার চিন্তাধারা বিকশিত হয়।",
      "tag": "DC 23",
      "sub_questions": [
        {
          "label": "ক",
          "question": "‘হয় সবটা চাই, নতুবা কিছুই চাইনা'- উক্তিটি কার?",
          "explanation": "'হয় সবটা চাই, নতুবা কিছুই চাইনা'- উক্তিটি জার্মান সেনাপতি ফন মুলারের।"
        },
        {
          "label": "খ",
          "question": "অক্ষশক্তি চুক্তি কী? ব্যাখ্যা করো।",
          "explanation": "দ্বিতীয় বিশ্বযুদ্ধের প্রাক্কালে জার্মানি ও ইতালির মধ্যে সহযোগিতা চুক্তির মাধ্যমে গঠিত জোট ইতিহাসে অক্ষশক্তি নামে খ্যাত। অক্ষশক্তি মূলত কমিউনিস্টবিরোধী চুক্তির মাধ্যমে গঠিত হলেও একে বিশ্বযুদ্ধে মিত্রশক্তির বিরুদ্ধেই সামরিক জোটও বলা যেতে পারে। ১৯৩৭ সালে ইতালি এ শক্তিজোটে যোগ দেয়। তৎকালীন ইতালির উগ্রপন্থি রাজনৈতিক মতবাদ ফ্যাসিবাদের জনক বেনিতো মুসোলিনী বলেছিলেন, \"এটি এমন একটি অক্ষ যার চারদিকে শান্তির জন্য অনুপ্রাণিত ইউরোপীয় শক্তিবর্গ সহযোগিতা করতে পারে'।"
        },
        {
          "label": "গ",
          "question": "উদ্দীপকের সাথে দ্বিতীয় বিশ্বযুদ্ধের ফলাফলের সাদৃশ্যসমূহ ব্যাখ্যা করো।",
          "explanation": "উদ্দীপকের সাথে দ্বিতীয় বিশ্বযুদ্ধের ফলাফলের সাদৃশ্য লক্ষ করা যায়। ১৯৩৯-১৯৪৫ সাল পর্যন্ত সংঘটিত দ্বিতীয় বিশ্বযুদ্ধের প্রধান সফলতা হচ্ছে জার্মানি ও ইতালির বিপজ্জনক নাৎসিবাদ ও ফ্যাসিবাদ এবং জাপানি সমরবাদের পরাজয়। এসব দেশের সামরিক শক্তির পরাজয়ের পাশাপাশি তাদের অনুসৃত রাষ্ট্রীয় আদর্শেরও শোচনীয় পরাজয় ঘটে। এ যুদ্ধের পর ফ্যাসিস্ট ও নাৎসি দলকে নিষিদ্ধ করা হয়। যুদ্ধাপরাধের দায়ে এসব দলের নেতাদের বিচার করা হয়। এছাড়া প্রথম বিশ্বযুদ্ধের পর ইউরোপের ইতালি ও জার্মানিতে ফ্যাসিবাদ ও নাৎসিবাদের প্রতি সাধারণ মানুষের যে মোহ তৈরি হয়েছিল এ যুদ্ধ (দ্বিতীয় বিশ্বযুদ্ধ) তার স্বরূপ উন্মোচন করে।। এ উগ্রবাদী আদর্শগুলো জনগণের কাছে সম্পূর্ণভাবে গ্রহণযোগ্যতা হারায়। দ্বিতীয় বিশ্বযুদ্ধের পর ফ্যাসিবাদী দেশগুলোতে গণতন্ত্র ও স্বাধীনতার ভাবধারা নতুনভাবে বিকশিত হওয়ার সুযোগ লাভ করে। উদ্দীপকে বলা হয়েছে যুদ্ধে 'ক' দেশ ও এর মিত্রদের পরাজয় ঘটে। যুদ্ধ শেষে ওই দেশগুলোর কিছু রাজনৈতিক দলকে নিষিদ্ধ করা হয় এবং নেতাদের বিচার করা হয়। এছাড়াও বিভিন্ন দেশে গণতন্ত্র ও স্বাধীনতার ভাবধারা বিকশিত হয়। বাস্তবেও দ্বিতীয় বিশ্বযুদ্ধের পর এরকমটি ঘটেছে। পরিশেষে বলা যায়, দ্বিতীয় বিশ্বযুদ্ধের ফলে জার্মানি ও তার মিত্রদেশগুলোর সামরিক শক্তি ও রাষ্ট্রীয় আদর্শের পরাজয় হয়। উদ্দীপকে 'ক' দেশ এর উদাহরণ দিয়ে সেই পরিস্থিতিকেই তুলে ধরা হয়েছে।"
        },
        {
          "label": "ঘ",
          "question": "উক্ত ফলাফল কি গণতন্ত্রমুখী ছিল? তোমার মতামত দাও।",
          "explanation": "হ্যাঁ, উক্ত ফলাফল তথা দ্বিতীয় বিশ্বযুদ্ধের ফলাফল ছিল গণতন্ত্রমুখী। দ্বিতীয় বিশ্বযুদ্ধে পৃথিবীর প্রধান ঔপনিবেশিক দেশগুলো তথা যুক্তরাজ্য, জাপান, জার্মানি, ফ্রান্স ইত্যাদি অর্থনৈতিক ও সামরিকভাবে ভীষণ ক্ষতিগ্রস্থ হয়। যুদ্ধে দেশগুলোর জনসংখ্যা, অর্থনৈতিক শক্তি, জাতীয় মেধার ব্যাপক ক্ষয় হয়। যুদ্ধের ফলে ঔপনিবেশিক শক্তিগুলো দুর্বল হয়ে পড়লে এশিয়া-আফ্রিকার অনেক পরাধীন দেশে স্বাধীনতা আন্দোলন তীব্র হয়ে ওঠে। এর ফলে ইন্দোচীনসহ এশিয়া এবং আফ্রিকার অনেক উপনিবেশ ক্রমান্বয়ে স্বাধীন হয়ে যায়। একই সাথে বিশ্বজুড়ে শুরু হয় গণতান্ত্রিক শক্তির উত্থান। ভারত, কোরিয়া, ভিয়েতনাম, বার্মা, মালয়, সিরিয়া ও লেবাননের জাতিসমূহ দ্বিতীয় বিশ্বযুদ্ধের মধ্যেই তাদের মুক্তির পথ দেখতে পেয়েছিল। তাই তারা দখলদার শক্তিগুলোর বিরুদ্ধে স্বাধীনতার সংগ্রাম জোরদার করে তোলে। কেবল যুদ্ধোত্তর ১৫ বছরের মধ্যে ২২টি স্বাধীন রাষ্ট্র প্রতিষ্ঠা লাভ করে। তার পরের ১৫ বছরে অর্থাৎ ১৯৬০-১৯৭৫ সাল পর্যন্ত সময়ে গঠিত হয় ৬২টি স্বাধীন রাষ্ট্র। ১৯৭০-এর দশকে ঔপনিবেশিক সাম্রাজ্যগুলো ইতিহাসের বস্তুতে পরিণত হয়। বিশ্বের নির্যাতিত জাতিগুলোর মুক্তির যুগের সূচনা ঘটে। বিশ্বজুড়ে আলোড়ন তোলা দ্বিতীয় বিশ্বযুদ্ধের অভিঘাতের ফলে সর্বত্র উপনিবেশবিরোধী গণতান্ত্রিক শক্তির উত্থান ঘটতে শুরু করে। তাই বলা যায়, দ্বিতীয় বিশ্বযুদ্ধের ফলাফল ছিল গণতন্ত্রমুখী।"
        }
      ]
    },
    {
      "number": "9",
      "uddipok": "আন্তর্জাতিক শান্তিরক্ষা মিশনে বাংলাদেশের অবস্থান গুরুত্বপূর্ণ। একটি আন্তর্জাতিক সংগঠনের মাধ্যমে এই মিশনের কার্যক্রম পরিচালিত হয়।",
      "tag": "DC 23",
      "sub_questions": [
        {
          "label": "ক",
          "question": "জাতিসংঘের প্রথম মহাসচিব কে?",
          "explanation": "জাতিসংঘের প্রথম মহাসচিব ছিলেন ট্রিগভেলি।"
        },
        {
          "label": "খ",
          "question": "দ্বিতীয় বিশ্বযুদ্ধে মার্কিন যুক্তরাষ্ট্রের যোগদানের কারণ কী?",
          "explanation": "জাপান কর্তৃক পার্ল হারবার আক্রমণের পরিপ্রেক্ষিতেই মূলত মার্কিন যুক্তরাষ্ট্র দ্বিতীয় বিশ্বযুদ্ধে যোগদান করে। দ্বিতীয় বিশ্বযুদ্ধের শুরুতে মার্কিন যুক্তরাষ্ট্র নিরপেক্ষ থাকার চেষ্টা করে। কিন্তু জনমত ক্রমেই মিত্রশক্তিকে সমর্থন করলে ১৯৪১ সালের মার্চে যুক্তরাষ্ট্রের কংগ্রেস 'Lend-Lease Act' পাস করে যুদ্ধরত মিত্রশক্তিকে অস্ত্র ও রসদ সরবরাহের সিদ্ধান্ত গ্রহণ করে। ইতোমধ্যে জার্মান ডুবোজাহাজগুলো মার্কিন যুক্তরাষ্ট্রের বাণিজ্যিক জাহাজগুলোকে ডুবিয়ে দিতে শুরু করলে মার্কিন নৌবাহিনীকে উপযুক্ত ব্যবস্থা নিতে বলা হয়। এর কয়েক মাস পর অক্ষশক্তির' সদস্য জাপান পার্ল হারবার আক্রমণ করলে মার্কিন যুক্তরাষ্ট্র মিত্রশক্তির পক্ষে যুদ্ধে যোগদান করে।"
        },
        {
          "label": "গ",
          "question": "উদ্দীপকে উল্লিখিত সংগঠনের সাথে তোমার পাঠ্যপুস্তকের কোন আন্তর্জাতিক সংগঠনের মিল রয়েছে? ব্যাখ্যা করো।",
          "explanation": "উদ্দীপকে উল্লিখিত সংগঠনের সাথে আমার পাঠ্যপুস্তকের আন্তর্জাতিক সংগঠন জাতিসংঘের মিল রয়েছে। বিশ্বশান্তি প্রতিষ্ঠায় জাতিসংঘ গঠনের উদ্যোগ দ্বিতীয় বিশ্বযুদ্ধ শুরুর অব্যবহিত পরেই শুরু হয়েছিল। বলা হয়, প্রথম বিশ্বযুদ্ধের পর গঠিত বিশ্বসংস্থা 'লীগ অব নেশনস' বা সম্মিলিত জাতিপুঞ্জের ধ্বংসস্তূপের ওপর গড়ে ওঠে জাতিসংঘ। যুদ্ধ ঠেকাতে সম্মিলিত জাতিপুঞ্জের ব্যর্থতা থেকে শিক্ষা নিয়ে দ্বিতীয় বিশ্বযুদ্ধের পর ১৯৪৫ সালের ২৪শে অক্টোবর জাতিসংঘ প্রতিষ্ঠা লাভ করে। জাতিসংঘের অন্যতম প্রধান উদ্দেশ্য হলো বিরোধ মীমাংসা করে সব রাষ্ট্রের মধ্যে বন্ধুত্বপূর্ণ সম্পর্ক সৃষ্টি করা। দুটি দেশের মধ্যে সংঘাত বেঁধে গেলে জাতিসংঘ তা বন্ধ করার উদ্যোগ গ্রহণ করে। বিশ্বসংস্থা ওই সমস্যার শান্তিপূর্ণ সমাধানের পথ বাতলে দেয়। প্রয়োজনে মধ্যস্থতা করে এবং যুদ্ধ বা সংঘাত কবলিত দেশে শান্তিরক্ষী বাহিনী পাঠায়। জাতিসংঘের সদস্যভুক্ত ফেকোনো দেশ নিজ দেশে শান্তি-শৃঙ্খলা প্রতিষ্ঠা ও অন্যান্য দেশের সাথে বিরোধ মীমাংসায় এর কাছে সাহায্য চাইতে বা হস্তক্ষেপ কামনা করতে পারে। উদ্দীপকে একটি আন্তর্জাতিক সংগঠনের কথা বলা হয়েছে যার মাধ্যমে আন্তর্জাতিক শান্তিরক্ষা মিশনের কার্যক্রম পরিচালিত হয়। উদ্দীপকে উল্লেখিত উক্ত সংগঠন মূলত জাতিসংঘ। কেননা জাতিসংঘের অধীনেই আন্তর্জাতিক শান্তিরক্ষা মিশনের কার্যক্রম পরিচালিত হয়।"
        },
        {
          "label": "ঘ",
          "question": "বিশ্বশান্তি ও নিরাপত্তা রক্ষায় উক্ত সংগঠনটি গুরুত্বপূর্ণ ভূমিকা পালন করে চলেছে- তুমি কি একমত? তোমার মতামত দাও।",
          "explanation": "বিশ্বশান্তি ও নিরাপত্তা রক্ষায় উক্ত বৃহৎ সংস্থা অর্থাৎ জাতিসংঘ গুরুত্বপূর্ণ ভূমিকা পালন করে চলেছে। যেসব মহান আদর্শ ও লক্ষ্যকে সামনে রেখে জাতিসংঘের যাত্রা শুরু হয়েছিল তার সব বাস্তবায়িত না হলেও সার্বিকভাবে জাতিসংঘ শান্তি প্রতিষ্ঠায় ইতিবাচক ভূমিকা পালন করেছে বলা যায়। অনেক সীমাবদ্ধতা সত্ত্বেও বিশ্বশান্তি ও নিরাপত্তা রক্ষায় জাতিসংঘের অবদান উল্লেখযোগ্য। দ্বিতীয় বিশ্বযুদ্ধের ধ্বংসস্তূপের ওপর গড়ে ওঠা এ সংগঠনটি দীর্ঘ সাত দশক ধরে নানা ঘাত-প্রতিঘাত ও প্রতিকূলতা পাড়ি দিয়ে এখনও যে সার্থকভাবে টিকে আছে তা এর সাফল্যেরই পরিচয় বহন করে। দ্বিতীয় বিশ্বযুদ্ধের পর দীর্ঘ সময়ে বিশ্ববাসী বহু বড় ধরনের আন্তর্জাতিক সমস্যার মুখোমুখি হলেও মূলত জাতিসংঘের সার্থক হস্তক্ষেপের ফলে বিশ্ব এখনো তৃতীয় বিশ্বযুদ্ধের শিকার হয়নি। নিজেদের নিরাপত্তার জন্য তৃতীয় বিশ্বযুদ্ধের দেশগুলো মূলত জাতিসংঘের দিকেই তাকিয়ে থাকে। এ বিষয়গুলোই এ সংস্থার সবচেয়ে বড় সফলতা। শান্তিরক্ষা মিশনের মাধ্যমে জাতিসংঘ বিশ্বে শান্তি ও নিরাপত্তা রক্ষায় প্রশংসনীয় ভূমিকা পালন করে আসছে। এর মধ্যে ১৯৪৮ সালের আরব-ইসরাইল বিরোধ মোকাবিলা, ১৯৫০ সালের কোরীয় সংকট দূরীকরণ, ১৯৬৭ সালের আরব-ইসরাইল যুদ্ধ বিরতি, ভিয়েতনাম যুদ্ধের অবসান, আফ্রিকার দেশে দেশে সংঘাতের নিয়ন্ত্রণ বা অবসান ইত্যাদি ক্ষেত্রে জাতিসংঘের গুরুত্বপূর্ণ অবদান লক্ষণীয়। এছাড়া জাতিসংঘ মানবাধিকার ও আন্তর্জাতিক আইন প্রতিষ্ঠা, শরণার্থী সমস্যার সমাধান, পরিবেশ সংরক্ষণ, নারীর অধিকার রক্ষা, শ্রমিক অধিকার সংরক্ষণ, মাদকদ্রব্যের অপব্যবহার ও চোরাচালান রোধ, পরমাণু অস্ত্রবিস্তার -রোধ ইত্যাদি বিষয়ে অনেক কর্মসূচির মাধ্যমে বিশ্বশান্তি রক্ষায় গুরুত্বপূর্ণ অবদান রাখছে। উপরের আলোচনার পরিপ্রেক্ষিতে বলা যায়, বিশ্বশান্তি ও নিরাপত্তা প্রতিষ্ঠায় জাতিসংঘ প্রতিষ্ঠার পর থেকেই গুরুত্বপূর্ণ ভূমিকা পালন করছে।"
        }
      ]
    },
    {
      "number": "10",
      "uddipok": "পরস্পর বিরোধী দুই আদর্শের প্রভাব বৃদ্ধির কারণে পৃথিবীর বেশিরভাগ দেশ দুই ভাগে বিভক্ত হয়ে পড়ে। বিশ্বে নতুন নতুন সংগঠনের জন্ম হয়। বিশ্বের মানুষের মাঝে চরম আতঙ্ক বিরাজ করে। ঐতিহাসিকগণ এরূপ অবস্থাকে তৃতীয় বিশ্বযুদ্ধের সাথে তুলনা করেছেন।",
      "tag": "DC 23",
      "sub_questions": [
        {
          "label": "ক",
          "question": "SEATO কত খ্রিষ্টাব্দে গঠিত হয়?",
          "explanation": "SEATO গঠিত হয় ১৯৫৪ খ্রিষ্টাব্দে।"
        },
        {
          "label": "খ",
          "question": "দাঁতাত বলতে কী বোঝায়?",
          "explanation": "দাঁতাত (Detente) একটি ফরাসি শব্দ। এর অর্থ হলো উত্তেজনা প্রশমন। ১৯৭০-এর দশকে বিভিন্ন আন্তর্জাতিক ঘটনাকে কেন্দ্র করে ঠান্ডা লড়াই ক্রমশ স্তিমিত হয়ে পড়ে। আন্তর্জাতিক ইতিহাসে এই পর্বটি দাঁতাত নামে পরিচিত। স্নায়ুযুদ্ধোত্তর যুগে পরিবর্তিত পরিস্থিতির প্রেক্ষিতে যুক্তরাষ্ট্র ও সোভিয়েত রাশিয়া পরস্পর বিরোধী প্রতিযোগিতা ও শত্রুতামূলক মনোভাব পরিহার করে শান্তিপূর্ণ সহাবস্থান নীতি গ্রহণ করে। এ শান্তিপূর্ণ সহাবস্থানকে মার্কিন যুক্তরাষ্ট্র দাঁতাত বলে অভিহিত করে। স্নায়ুযুদ্ধের অবসান প্রক্রিয়ায় দাঁতাত সর্বাপেক্ষা গুরুত্বপূর্ণ ভূমিকা পালন করেছিল।"
        },
        {
          "label": "গ",
          "question": "উদ্দীপকের ঘটনার সাথে তোমার পাঠ্যবইয়ের কোন ঘটনার মিল রয়েছে? ব্যাখ্যা করো।",
          "explanation": "উদ্দীপকের ঘটনার সাথে আমার পাঠ্যবইয়ে আলোচিত স্নায়ুযুদ্ধের মিল রয়েছে। দ্বিতীয় বিশ্বযুদ্ধের পূর্বেই মার্কিন যুক্তরাষ্ট্র এবং সোভিয়েত ইউনিয়ন আদর্শগত কারণে পরস্পর প্রতিপক্ষে পরিণত হয়। মার্কিন যুক্তরাষ্ট্র একটি পুঁজিবাদী রাষ্ট্র। অপরদিকে, পুঁজিবাদকে উৎখাত করে রুশ বিপ্লবের মাধ্যমেই সোভিয়েত ইউনিয়নের উত্থান ঘটেছিল। দ্বিতীয় বিশ্বযুদ্ধোত্তরকালে সোভিয়েত কমিউনিস্ট, পার্টির সাধারণ সম্পাদক যোসেফ স্ট্যালিন কর্তৃক পূর্ব ইউরোপের প্রতি গৃহীত রুশনীতি এবং এর প্রতিক্রিয়ায় মার্কিন প্রেসিডেন্ট হ্যারি এস. ট্রুম্যান কর্তৃক 'ট্রুম্যান ডকট্রিন' ঘোষণা করা হলে স্নায়ুযুদ্ধ তীব্র আকার ধারণ করে। পরবর্তীতে ইউরোপে সমাজতন্ত্রের বিস্তার রোধে মার্কিন পররাষ্ট্র সচিব জর্জ মার্শাল তার 'মার্শাল পরিকল্পনা' প্রকাশ করেন। মার্শাল পরিকল্পনার বিরুদ্ধে সর্বাপেক্ষা মারাত্মক পদক্ষেপ হিসেবে সোভিয়েত ইউনিয়ন বার্লিন অবরোধ করলে মার্কিন যুক্তরাষ্ট্র ও এর মিত্ররা চিন্তিত হয়ে পড়ে। সোভিয়েত আগ্রাসন থেকে ইউরোপীয় দেশগুলোকে রক্ষা করার জন্য মার্কিন যুক্তরাষ্ট্র তার ইউরোপীয় মিত্রদের নিয়ে NATO জোট গঠন করে। এর প্রতিক্রিয়ায় কমিউনিস্ট দেশগুলো সোভিয়েত রাশিয়ার নেতৃত্বে Warsaw নামক সামরিক জোট গঠন করে। এভাবে স্নায়ুযুদ্ধ চরম পর্যায়ে উপনীত হয় এবং বিশ্বব্যাপী আতঙ্ক ও উত্তেজনাপূর্ণ অবস্থার সৃষ্টি হয়। উদ্দীপকে দেখা যায়, পরস্পর বিরোধী দুই আদর্শের প্রভাব বৃদ্ধির কারণে পৃথিবীর বেশিরভাগ দেশ দুই ভাগে বিভক্ত হয়ে পড়ে। এতে বিশ্বে নতুন নতুন সংগঠনের জন্ম হয় এবং বিশ্বের মানুষের মাঝে চরম আতঙ্ক বিরাজ করে। উদ্দীপকে বর্ণিত এ পরস্পর বিরোধী আদর্শ দ্বারা পুঁজিবাদ ও সমাজতন্ত্র এবং নতুন নতুন সংগঠন দ্বারা NATO ও Warsaw প্রভৃতি সংগঠনের প্রতি ইঙ্গিত করা হয়েছে। তাই বলা যায়, উদ্দীপকের ঘটনার সাথে উপরে আলোচিত স্নায়ুযুদ্ধের ঘটনার মিল রয়েছে।"
        },
        {
          "label": "ঘ",
          "question": "উক্ত আদর্শগত দ্বন্দ্ব পরবর্তীকালে বিশ্ব রাজনীতিকে ব্যাপকভাবে প্রভাবিত করে। পাঠ্যবইয়ের আলোকে তোমার মতামত দাও।",
          "explanation": "উক্ত আদর্শগত দ্বন্দ্ব তথা স্নায়ুযুদ্ধ পরবর্তীকালে বিশ্ব রাজনীতিকে ব্যাপকভাবে প্রভাবিত করে-মন্তব্যটি যথার্থ। মার্কিন যুক্তরাষ্ট্র ও সোভিয়েত ইউনিয়নের মধ্যকার আদর্শিক দ্বন্দ্বকে কেন্দ্র করে প্রায় গোটা বিশ্ব পরস্পরবিরোধী দু'টি শিবিরে বিভক্ত হয়ে যায়। এতে ইউরোপের অন্যান্য রাষ্ট্রগুলোও যোগ দেয়। বিভিন্ন আন্তর্জাতিক ইস্যুতে দেশ দু'টি পরস্পবিরোধী অবস্থান নিতে থাকে। দীর্ঘদিন ব্যাপী চলমান স্নায়ুযুদ্ধের সময়ে কিউবা, ভিয়েতনাম, কোরিয়া ও ইউরোপে প্রভাব বিস্তারের প্রতিযোগিতায় লিপ্ত হয় যুক্তরাষ্ট্র ও সোভিয়েত ইউনিয়ন। ১৯৪৯ সালে চীনে কমিউনিস্ট পার্টি ক্ষমতাসীন হলে ইউরোপের স্নায়ুযুদ্ধ এশিয়ায় স্থানান্তরিত হয়। চীনের নতুন সরকারকে সোভিয়েত ইউনিয়ন স্বীকৃতি প্রদান করে। অপরদিকে, মার্কিন যুক্তরাষ্ট্র চীনকে আন্তর্জাতিক সমাজ থেকে বিচ্ছিন্ন করার জন্য জাতিসংঘে প্রবেশে বাঁধা দেয়। সোভিয়েত-যুক্তরাষ্ট্র দ্বন্দ্বে উভয় দেশের মধ্যে অস্ত্র প্রতিযোগিতা বৃদ্ধি পায়। ফলে গোটা বিশ্ব এক চরম অনিশ্চয়তার মাঝে নিপতিত হয়। তারা ন্যাটো ও ওয়ারস এর বিস্তারে মনোযোগী হয়। এর উল্লেখযোগ্য প্রভাব ছিল কিউবার ক্ষেপণাস্ত্র সংকট। স্নায়ুযুদ্ধের সময়কালের অপর উল্লেখযোগ্য ঘটনা ছিল সুয়েজ খাল সংকট। মিশরের রাষ্ট্রপতি জামাল আব্দুল নাসের সুয়েজ খালের ওপর বাঁধ নির্মাণে মার্কিন সাহায্য প্রার্থনা করেন। মার্কিন যুক্তরাষ্ট্র প্রথমে সহায়তা দিতে সম্মত হলেও পরে তা অস্বীকার করে। ক্ষিপ্ত হয়ে নাসের সুয়েজ খাল জাতীয়করণের ঘোষণা দিলে ফ্রান্স ও ব্রিটেন মিশর আক্রমণ করে। অপরদিকে, সোভিয়েত ইউনিয়ন নাসেরের পক্ষাবলম্বন করে। নাসেরকে সোভিয়েতের এ সমর্থন রুশ মার্কিন স্নায়ুযুদ্ধকে উত্তপ্ত করে তোলে। আলোচনা শেষে বলা যায়, যুক্তরাষ্ট্র সোভিয়েত ইউনিয়নের মধ্যকার সামরিক উত্তেজনা বিশ্বশান্তিকে এক নাজুক পরিস্থিতির দিকে নিয়ে গিয়েছিল। বিশ্ব রাজনীতিতে এর প্রভাব ছিল ব্যাপক।"
        }
      ]
    },
    {
      "number": "11",
      "uddipok": "সম্প্রতি কাশ্মীর সীমান্তের সমস্যা নিয়ে ভারত ও পাকিস্তানের মধ্যে তীব্র উত্তেজনা দেখা দেয়। দু'টি দেশের শাসকগোষ্ঠী একে অপরের বিরুদ্ধে উত্তপ্ত বাক্য বিনিময় করে। দু'টি দেশের প্রচার মাধ্যমগুলোও পরস্পরের বিরুদ্ধে প্রচারণা চালায়। দুই দেশের জনগণ যুদ্ধের আশঙ্কায় সময় কাটায়। তবে দেশ দু'টির সেনাবাহিনী সামরিক মহড়া দিলেও শেষ পর্যন্ত যুদ্ধ হয়নি।",
      "tag": "DC 23",
      "sub_questions": [
        {
          "label": "ক",
          "question": "‘NATO' এর পূর্ণরূপ কী?",
          "explanation": "NATO এর পূর্ণরূপ- North Atlantic Treaty Organization."
        },
        {
          "label": "খ",
          "question": "‘গ্লাসনস্ত' বলতে কী বোঝায়?",
          "explanation": "রুশ ভাষার শব্দ গ্লাসনস্ত অর্থ হলো উদার বা খোলামেলা। সোভিয়েত ইউনিয়নের (বর্তমান রাশিয়ার পূর্বসূরি) প্রেসিডেন্ট মিখাইল গর্বাচেভ জনমতের চাপে পূর্বসূরি ব্রেজনেভের কট্টরপন্থি নীতি পরিত্যাগ করে তুলনামূলকভাবে উদারনীতি বা খোলামেলা নীতি গ্রহণ করেন। তার এ নীতিকেই 'গ্লাসনস্ত' বলা হয়। এ নীতির বদৌলতে রাশিয়ার জনগণ সেদেশের সমাজতান্ত্রিক ব্যবস্থার ত্রুটিগুলো সম্পর্কে আগের তুলনায় মুক্তভাবে আলোচনা করতে পারে। অনেকে বলে থাকেন, গ্লাসনস্তের জের ধরেই সোভিয়েত ইউনিয়নের পতন ঘটে।"
        },
        {
          "label": "গ",
          "question": "উদ্দীপকে বর্ণিত বিষয়টির সাথে তোমার পাঠ্যপুস্তকের দ্বিতীয় বিশ্বযুদ্ধ পরবর্তী কোন বিষয়ের মিল পাওয়া যায়? ব্যাখ্যা করো।",
          "explanation": "উদ্দীপকের ঘটনার সাথে আমার পাঠ্যবইয়ে পড়া সোভিয়েত ইউনিয়ন (সাবেক) ও মার্কিন যুক্তরাষ্ট্রের মধ্যকার দীর্ঘদিনের স্নায়ুযুদ্ধের মিল রয়েছে। স্নায়ুযুদ্ধ এমন এক প্রকার যুদ্ধাবস্থাকে নির্দেশ করে যা প্রত্যক্ষ যুদ্ধও নয়, আবার শান্তিও নয়। দ্বিতীয় বিশ্বযুদ্ধ পরবর্তী সময়ে মার্কিন যুক্তরাষ্ট্র ও সোভিয়েত ইউনিয়ন বিশ্বের দুই প্রধান, পরাশক্তি হিসেবে আবির্ভূত হয়। আদর্শগতভাবে এ দুটি রাষ্ট্র ছিল সম্পূর্ণ বিপরীতমুখী। মার্কিন যুক্তরাষ্ট্র ছিল পুঁজিবাদী ব্যবস্থার সমর্থক এবং সোভিয়েত ইউনিয়ন ছিল সমাজতান্ত্রিক আদর্শে বিশ্বাসী। নিজেদের আদর্শের শ্রেষ্ঠত্বের দাবি ও অন্যান্য দেশে তা ছড়িয়ে দেওয়া নিয়ে দেশ দুটির মধ্যে চরম দ্বন্দ্ব চলতে থাকে। বিভিন্ন আন্তর্জাতিক ইস্যুতে এ দুই পরাশক্তি পরস্পরের বিরোধিতা করতে থাকে। এর ফলে প্রায় প্রতি মুহূর্তে যুদ্ধের উত্তাপ ছড়ায়। কিন্তু বিপুলসংখ্যক বিধ্বংসী অস্ত্রের অধিকারী উভয় দেশই সযত্নে যুদ্ধ এড়িয়ে চলে। গত শতকের নব্বই দশকের শুরু পর্যন্ত যুক্তরাষ্ট্র ও সোভিয়েত ইউনিয়নের মধ্যে এরকম যুদ্ধ যুদ্ধ পরিস্থিতিকেই স্নায়ুযুদ্ধ বা Cold War বলে অভিহিত করা হয়। উদ্দীপকে দেখা যায়, কাশ্মীর সীমান্তের সমস্যা নিয়ে ভারত ও পাকিস্তানের মধ্যে তীব্র উত্তেজনা দেখা দেয়। দু'টি দেশের সরকার উত্তপ্ত বাক্য বিনিময় করে। দেশ দু'টির উদ্বিগ্ন জনগণ যুদ্ধের আশঙ্কায় সময় কাটায়। তবে দেশগুলোর সেনাবাহিনী সামরিক মহড়া দিলেও শেষ পর্যন্ত যুদ্ধ হয়নি। দ্বিতীয় বিশ্বযুদ্ধের পর মার্কিন যুক্তরাষ্ট্র ও সোভিয়েত ইউনিয়নের মধ্যকার স্নায়ুযুদ্ধকালীন দ্বন্দ্বের ক্ষেত্রেও অনুরূপ বিষয় লক্ষ করা যায়। সুতরাং উদ্দীপকে বর্ণিত ঘটনাটি স্নায়ুযুদ্ধের নির্দেশক।"
        },
        {
          "label": "ঘ",
          "question": "'উক্ত বিষয়টি সমগ্র বিশ্বকে দু'টি পৃথক শিবিরে বিভক্ত করে'- উক্তিটির যথার্থতা বিশ্লেষণ করো।",
          "explanation": "উক্ত বিষয়টি অর্থাৎ স্নায়ুযুদ্ধ সমগ্র বিশ্বকে দু'টি পৃথক শিবিরে বিভক্ত করে'- উক্তিটি যথার্থ বলে আমি মনে করি। দ্বিতীয় বিশ্বযুদ্ধের পর পুরনো বিশ্বব্যবস্থা বদলে গিয়ে মার্কিন যুক্তরাষ্ট্র ও সোভিয়েত ইউনিয়ন দুই শীর্ষ পরাশক্তি হিসেবে আবির্ভূত হয়। যুক্তরাষ্ট্র ছিল পুঁজিবাদী অর্থনৈতিক ব্যবস্থার সমর্থক এবং সোভিয়েত ইউনিয়ন ছিল সমাজতান্ত্রিক ব্যবস্থার অনুসারী। ফলে দেশ দু'টির মধ্যে আদর্শগত দ্বন্দ্ব দেখা দেয়। মার্কিন যুক্তরাষ্ট্র ও সোভিয়েত ইউনিয়নের মধ্যকার আদর্শিক দ্বন্দ্বকে কেন্দ্র করে প্রায় গোটা বিশ্ব পরস্পরবিরোধী দু'টি শিবিরে বিভক্ত হয়ে যায়। এতে ইউরোপের অন্যান্য রাষ্ট্রগুলোও যোগ দেয়। বিভিন্ন আন্তর্জাতিক ইস্যুতে দেশ দু'টি পরস্পর বিরোধী অবস্থান নিতে থাকে। দীর্ঘ স্নায়ুযুদ্ধের সময়ে কিউবা, ভিয়েতনাম, কোরিয়া ও ইউরোপ নিয়ে প্রভাব বিস্তারের প্রতিযোগিতায় লিপ্ত হয় যুক্তরাষ্ট্র ও সোভিয়েত ইউনিয়ন। এমনকি আমাদের মুক্তিযুদ্ধে ও এর প্রভাব লক্ষ করা যায়। দুই বিপরীত শিবিরে বিভক্ত বিশ্বে সোভিয়েত ইউনিয়ন ও মার্কিন যুক্তরাষ্ট্র নিজ নিজ বলয়ভুক্ত দেশগুলোকে প্রচুর আর্থিক, সামরিক, কূটনৈতিক সহায়তা দিয়েছিল। ১৯৯১ সালে সোভিয়েত ইউনিয়ন ভেঙে যাওয়ার মাধ্যমে এ স্নায়ুযুদ্ধের অবসান ঘটে। উপরের আলোচনা থেকে বলা যায়, স্নায়ুযুদ্ধ সমগ্র বিশ্বকে দু'টি বিপরীত শিবিরে বিভক্ত করেছিল- উক্তিটি যথার্থ।"
        }
      ]
    }
  ]
}