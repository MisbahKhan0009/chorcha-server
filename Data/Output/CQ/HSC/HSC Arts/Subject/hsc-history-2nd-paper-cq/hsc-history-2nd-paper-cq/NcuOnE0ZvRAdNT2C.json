{
  "title": "ভিকারুননিসা কলেজ ২০২৫",
  "subtitle": "ইতিহাস (11)",
  "questions": [
    {
      "number": "1",
      "uddipok": "অষ্টাদশ শতকে 'X'একজন স্বৈরাচারী রাজা ছিলেন। তিনি রাষ্ট্রের সকল ক্ষেত্রেই কর্তৃত্ব প্রতিষ্ঠা করতেন। পাশাপাশি একটি সামাজিক শ্রেণি ও বিশেষ সুযোগ-সুবিধা ভোগ করতো। অন্যদিকে সুবিধা বঞ্চিত শ্রেণিটির পক্ষে কিছু সংখ্যক মহান লেখক অন্যায়-নির্যাতনের চিত্র তুলে ধরেন। তাদের লেখনী রাজার ক্ষমতাকে জোরালোভাবে আঘাত করে।",
      "tag": "VNSC 25",
      "sub_questions": [
        {
          "label": "ক",
          "question": "চতুর্দশ লুই কে ছিলেন?",
          "explanation": "চতুর্দশ লুই ছিলেন ফ্রান্সের রাজা।"
        },
        {
          "label": "খ",
          "question": "Third state বলতে কাদের বুঝোনো হয়েছে? ব্যাখ্যা কর।",
          "explanation": "Third Estate বলতে ফ্রান্সের অধিকারহারা শ্রেণিকে বোঝানো হয়েছে। ফরাসি বিপ্লবের আগে ফ্রান্সের যাজক ও অভিজাত সম্প্রদায় ছাড়া আর সবাই ছিল তৃতীয় শ্রেণির অন্তর্ভুক্ত। ধনী বুর্জোয়া থেকে চালচুলোহীন ভবঘুরে সবাই ছিল এ শ্রেণির অন্তর্ভুক্ত। এরা ছিল শিল্পোৎপাদক, ব্যবসায়ী, আইনজীবী, চিকিৎসক, শিক্ষক, শিল্পী, গ্রন্থকার, সাংবাদিক, কৃষক ইত্যাদি পেশার মানুষ।"
        },
        {
          "label": "গ",
          "question": "উদ্দীপকের উল্লিখিত ঘটনার সাথে তোমার পাঠ্যবইয়ের কোন বিপ্লবের মিল রয়েছে? ব্যাখ্যা দাও।",
          "explanation": "উদ্দীপকে উল্লিখিত ঘটনার সাথে ফরাসি বিপ্লবের মিল রয়েছে। আঠারো শতকে (১৭৮৯ সালে) ঘটা ঐতিহাসিক ফরাসি বিপ্লবের আগে ফ্রান্সের বুরবোঁ বংশের রাজা ছিলেন ষোড়শ লুই। তিনি ছিলেন চরম স্বৈরাচারী শাসক। তিনি একাধারে শাসক, বিচারক ও আইন প্রণেতা ছিলেন। তার সমালোচনা করার অধিকার কারও ছিল না। তখনকার অন্য অনেক রাজার মতোই ষোড়শ লুই বিশ্বাস করতেন, স্বয়ং ঈশ্বর রাজাকে নিযুক্ত করেছেন। এজন্য তিনি তার কাজের জন্য ঈশ্বর ছাড়া আর কারও কাছে দায়ী নন। এ বিশ্বাস তার চরম স্বেচ্ছাচারী হয়ে ওঠার অন্যতম কারণ। এছাড়া ষোড়শ লুই এর শাসনামলে সংখ্যালঘু যাজক ও অভিজাতশ্রেণি বিশেষ সুযোগ-সুবিধা ভোগ করতো। সমাজের সংখ্যাগরিষ্ঠ সুবিধাবঞ্চিত বা অধিকারহারা শ্রেণি রাজার পৃষ্ঠপোষকতায় অভিজাতদের হাতে নিপীড়িত হতে থাকে। এ অবস্থায় ফ্রান্সের মহান লেখক ও দার্শনিকরা তাদের লেখনীতে অধিকার হারা শ্রেণির প্রতি এ অন্যায়- অবিচারের চিত্র তুলে ধরেন। এসব সাহিত্যকর্ম সাধারণ মানুষের মধ্যে জাগরণের সৃষ্টি করে। খ্যাতিমান লেখক ও দার্শনিকদের লেখনীতে উদ্বুদ্ধ হয়ে ফরাসি জনগণের মন বিপ্লবের জন্য প্রস্তুত হতে থাকে। একসময় তারা বিপ্লবকেই একমাত্র মুক্তির পথ হিসেবে বেছে নেয়। ১৭৮৯ সালের ১৪ জুলাই অত্যাচারী শাসনের প্রতীক বাস্তিল দুর্গের পতন ঘটে। এটিই ইতিহাসে ফরাসি বিপ্লব নামে খ্যাত। উপরের আলোচনার পরিপ্রেক্ষিতে বলা যায়, উদ্দীপকে আঠারো শতকে 'X' নামক স্বৈরাচারী রাজার পতনের যে চিত্র প্রতিফলিত হয়েছে তার সাথে ফরাসি বিপ্লবের ঘটনার মিল রয়েছে।"
        },
        {
          "label": "ঘ",
          "question": "উল্লিখিত মহান লেখকগণ কীভাবে উক্ত বিপ্লবকে অবশ্যম্ভাবী করে তোলেন? যুক্তি দাও।",
          "explanation": "উল্লিখিত মহান লেখকেরা তাদের লেখনীর সাহায্যে উক্ত বিপ্লব তথা ফরাসি বিপ্লবকে অবশ্যম্ভাবী করে তোলেন। ফরাসি বিপ্লবে দেশটির দার্শনিকদের অবদান অপরিসীম। তারা বিপ্লবে সরাসরি অংশগ্রহণ করেননি বটে, কিন্তু এর মনস্তাত্ত্বিক ও তাত্ত্বিক পটভূমি তৈরিতে ব্যাপক ভূমিকা রাখেন। ফরাসি বিপ্লবের অনেক আগে থেকেই দার্শনিকদের জ্ঞানচর্চা মধ্যযুগীয় ভাবধারায় সীমাবদ্ধতাকে অতিক্রম করে একটি আধুনিক সমাজব্যবস্থা গড়ে তোলার জন্য দেশবাসীকে উজ্জীবিত করতে থাকে। ফরাসি সমাজে তাদের চিন্তাধারা ব্যাপক প্রভাব ফেলে। এ দার্শনিকরাই মধ্যযুগীয় রাজতন্ত্র পরিত্যাগ করে আধুনিক সাম্য, মৈত্রী ও স্বাধীনতার চেতনাকে ধারণ করে গণতান্ত্রিক রাষ্ট্রব্যবস্থা গড়ে তোলার যুক্তি তুলে ধরেন। তাদের মধ্যে উল্লেখযোগ্য ছিলেন মহামতি ভলতেয়ার, মন্তেস্ক, রুশো প্রমুখ। মন্তেস্ক তার 'The Persian Letters' নামের ব্যঙ্গাত্মক লেখার মধ্য দিয়ে ফরাসি সমাজের শ্রেণিবৈষম্যের প্রতি কটাক্ষ করেন এবং 'The Spirit of the Laws' গ্রন্থে সরকারের তিনটি বিভাগের মধ্যে ক্ষমতা বিভাজনের সমালোচনা করেন। এসব লেখা সমকালীন বিপ্লবীদের মনে গভীর প্রভাব বিস্তার করে। ফ্রান্সের অন্যতম শ্রেষ্ঠ দার্শনিক ভলতেয়ার প্রচলিত রাষ্ট্র, সমাজ ও ধর্মনীতির বিরুদ্ধে জনমত সৃষ্টি করে বিপ্লবের পথকে প্রশস্ত করেন। এছাড়া দার্শনিক রুশো তার বিখ্যাত 'The Social Contract' গ্রন্থে 'জনগণই সার্বভৌম ক্ষমতার অধিকারী'- এই মতবাদ প্রচার করলে বিপ্লব অবশ্যম্ভাবী হয়ে ওঠে। পরিশেষে বলা যায়, ফরাসি দার্শনিকরা জনগণের মননে আদর্শবাদ প্রতিষ্ঠা করতে পেরেছিলেন বলেই ফরাসি বিপ্লব সংঘটিত হয়।"
        }
      ]
    },
    {
      "number": "2",
      "uddipok": "প্রাচীন মেসোপটেমিয়ার রাজা হাম্বুরাবির শাসনামলে বেশকিছু অঞ্চলের আইনের সমন্বয়ে আইন সংকলন করা হয়েছিল তা 'কোড অব হাম্বুরাবি' নামে পরিচিত। এই আইনের মাধ্যমে হাম্বুরাবি তার শাসনকার্য পরিচালনা করতেন। এই আইন প্রয়োগে সমাজে ব্যাপক পরিবর্তন এনেছিল। তার এ আইন সংকলন তাকে পৃথিবীর ইতিহাসে অমর করে রেখেছে।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "রোবসপিয়ার ছিলেন ফরাসি বিপ্লবের সময়ে জ্যাকোবিন দলের নেতা।"
        },
        {
          "label": "খ",
          "question": "",
          "explanation": "ফরাসি বিপ্লবের পরে জ্যাকোবিন দলের সন্ত্রাসের রাজত্বের ফলাফল ছিল ভয়াবহ। জ্যাকোবিন দল ক্ষমতা দখলের পর যেকোনো মূল্যে বিপ্লবকে রক্ষা করার জন্য রোবসপিয়ার এর নেতৃত্বে 'সন্ত্রাসের রাজত্ব' কায়েম করে। এর মাধ্যমে এক বছরের মধ্যে পাঁচ লক্ষাধিক সন্দেহভাজনকে বন্দি করা হয়। এদের অনেককে গিলোটিনে শিরশ্ছেদ করা হয় এবং অনেককে লয়ার নদীর পানিতে ডুবিয়ে হত্যা করা হয়। ঐতিহাসিকদের মতে প্রায় চল্লিশ হাজার বন্দি এভাবে প্রাণ হারায়। তবে শেষ পর্যন্ত জাতীয় কনভেনশনের মাধ্যমে রোবসপিয়ারকে গিলোটিনে শিরশ্ছেদ করার মধ্য দিয়ে সন্ত্রাসের রাজত্বের অবসান ঘটে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লেখিত রাজা হাম্বুরাবির কর্মকান্ডের সাথে ফ্রান্সের সম্রাট নেপোলিয়ন বোনাপার্ট-এর কর্মকাণ্ডের সাদৃশ্য রয়েছে। ফ্রান্সের কনসাল হিসেবে নেপোলিয়নের সর্বশ্রেষ্ঠ কীর্তি হলো তার আইন সংস্কার। এর আগে ফ্রান্সে কোনো সুসংবদ্ধ আইন প্রচলিত ছিল না। ফরাসি বিপ্লবের পর ফ্রান্সে বহু আইন প্রণীত হয়। পাশাপাশি বুরবো শাসনামলের অসংখ্য আইন তখনও চালু ছিল। নেপোলিয়ন এসব আইনকে সমন্বিত করে সংকলন করার জন্য বিশিষ্ট আইনজ্ঞদের নিয়ে একটি কমিটি গঠন করেন। ঐ বিশেষজ্ঞরা ৮৪টি অধিবেশনে মিলিত হয়ে আইনের মূল সূত্রগুলো লিপিবদ্ধ করেন। নেপোলিয়নের এ আইন সংকলনই নেপোলিয়নের আইনবিধি বা 'কোড নেপোলিয়ন' নামে খ্যাত। উদ্দীপকের রাজা হাম্বুরাবির ক্ষেত্রেও তেমনটি লক্ষণীয়। উদ্দীপকে দেখা যায়, প্রাচীন মেসোপটেমিয়ার (আধুনিক ইরাক অঞ্চল) রাজা হাম্বুরাবির শাসনামলে বেশকিছু অঞ্চলের আইন সংকলন করা হয়, যা একত্রে 'কোড অব হাম্বুরাবি' নামে পরিচিত। এই বিধিমালার ভিত্তিতে রাজা শাসনকাজ চালাতেন। ফ্রান্সের সম্রাট নেপোলিয়ন বোনাপার্টও প্রাচীন মেসোপটেমিয়ার এ রাজার মতো আইন সংকলন করেছিলেন। সুতরাং বলা যায়, রাজা হাম্বুরাবির কর্মকাণ্ডের সাথে ফ্রান্সের সম্রাট নেপোলিয়ন বোনাপার্টের কর্মকাণ্ড সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "নিম্নের অনুরূপ: 'উক্ত কর্মকাণ্ড অর্থাৎ নেপোলিয়ন বোনাপার্টের আইন সংকলন তাকে বিশ্বের ইতিহাসে বিশেষ স্থানে অধিষ্ঠিত করেছে'- উক্তিটি যথার্থ বলে আমি মনে করি। নেপোলিয়ন বোনাপার্টের শাসনকালের সবচেয়ে উল্লেখযোগ্য সংস্কারগুলোর একটি ছিল 'কোড নেপোলিয়ন' বা নেপোলিয়নের আইনবিধি। এজন্য তাকে 'দ্বিতীয় জাস্টিনিয়ান' বলা হয়। দ্বিতীয় জাস্টিনিয়ান ছিলেন সারা বিশ্বে প্রভাব বিস্তারকারী রোমান আইনের সংকলনকারী সম্রাট। নেপোলিয়নের সংকলিত আইনে মোট ধারা ছিল ২২৮৭ টি (মতান্বরে ২২৮১টি)। এগুলো ছিল সরল ও স্পষ্ট ভাষায় রচিত। এসব আইনের বিষয়বস্তুর মধ্যে ছিল- নাগরিকের সমান মর্যাদা ও সুযোগ লাভের অধিকার, সামন্ততন্ত্রের বিলুপ্তি ও সামন্তকর'বাতিলকরণ, অভিজাত ও যাজকদের বিশেষ অধিকার ও সুযোগ রহিতকরণ, বিবাহ আইন মজবুতকরণ, বিচারব্যবস্থায় জুরি ব্যবস্থা চালুকরণ, পৈত্রিক সম্পত্তিতে প্রত্যেক সন্তানকে সমান সুবিধা দান প্রভৃতি। ফরাসি বিপ্লবের আগে ও বিপ্লব পরবর্তীকালে ফ্রান্সে কোনো সুসংবদ্ধ আইন প্রচলিত ছিল না। ফ্রান্সে এ কাজটি নেপোলিয়নই প্রথম করেন। নেপোলিয়ন তার আইনবিধির মাধ্যমে ফরাসি ও রোমান আইনের সমন্বয় করেন। পরে ইউরোপের অনেক দেশে এ আইন গৃহীত হয়। উপরের আলোচনার পরিপ্রেক্ষিতে বলা যায়, নেপোলিয়ন বোনাপার্টের আইন সংকলন ছিল এক যুগান্তকারী পদক্ষেপ, যা তাকে বিশ্বের ইতিহাসে বিশেষ স্থান দিয়েছে।"
        }
      ]
    },
    {
      "number": "3",
      "uddipok": "উনিশ শতকের গোড়ার দিকে উপনিবেশ ও সাম্রাজ্যবাদ ভয়ংকর আকার ধারণ করে। এমনি এক সময়ে একটি দেশে এক দম্পতির অস্বাভাবিক মৃত্যু হয়। এ ঘটনাকে কেন্দ্র করে বিশ্বে, এক ভয়ংকর যুদ্ধ সংঘটিত হয়।",
      "tag": "VNSC 25",
      "sub_questions": [
        {
          "label": "ক",
          "question": "বসনিয়ার রাজধানীর নাম কী?",
          "explanation": "বসনিয়ার রাজধানীর নাম সারায়েভো।"
        },
        {
          "label": "খ",
          "question": "ত্রিশক্তি আঁতাত বলতে কী বোঝ? ব্যাখ্যা করো।",
          "explanation": "ত্রিশক্তি আঁতাত ছিল ত্রিশক্তি জোট-এর হুমকি মোকাবিলায় গড়ে ওঠা ইউরোপীয় সামরিক জোট। ১৮৮২ সালে জার্মানি, ইতালি, অস্ট্রিয়া পারস্পরিক প্রতিরক্ষা সহায়তার জন্য সামরিক সাহায্য দানে চুক্তিবদ্ধ হয়। এর পরিপ্রেক্ষিতে ১৯০৫ সালে ইঙ্গ-ফরাসি চুক্তি এবং ১৯০৭ সালে ইংল্যান্ড ও রাশিয়ার মধ্যে মিত্রতা চুক্তি স্থাপিত হলে ইংল্যান্ড, ফ্রান্স ও রাশিয়া পরস্পর মৈত্রী বন্ধনে আবদ্ধ হয়, যা, 'ত্রিশক্তি আঁতাত' নামে পরিচিত। ত্রিশক্তি আঁতাত ছিল মূলত ত্রিশক্তি জোটের প্রতিক্রিয়ায় গড়ে ওঠা একটি জোট।"
        },
        {
          "label": "গ",
          "question": "উদ্দীপকে তোমার পাঠ্যবইয়ের কোন দ্বন্দ্বের কথা বলা হয়েছে? ব্যাখ্যা করো।",
          "explanation": "উদ্দীপকে আমার পাঠ্যবইয়ের প্রথম বিশ্বযুদ্ধের কথা বলা হয়েছে। ১৯১৪ থেকে ১৯১৮ সাল পর্যন্ত চলা প্রথম বিশ্বযুদ্ধের ব্যাপ্তি, ধ্বংসযজ্ঞ ও হতাহতের সংখ্যা অতীতের সব যুদ্ধকে হার মানিয়েছিল। এ যুদ্ধের কারণগুলোর মধ্যে ছিল বিকাশমান পুঁজিবাদের দ্বন্দ্ব, উপনিবেশবাদ ও সাম্রাজ্যবাদের সংঘাত, সামরিক যুদ্ধ শিবিরে বিভক্ত বিশ্ব পরিস্থিতি ইত্যাদি। তবে অস্ট্রিয়ার যুবরাজ ফার্ডিনান্ড ও তার স্ত্রী সোফিয়ার হত্যাকান্ডের ফলে এ যুদ্ধের সূচনা হয়। ১৯১৪ সালের ২৮ জুন অস্ট্রিয়ার যুবরাজ ফার্ডিনান্ড সন্ত্রীক, অস্ট্রো-হাঙ্গেরি শাসিত বসনিয়ার রাজধানী সারায়েভো ভ্রমণকালে সার্ব আততায়ীর হাতে নিহত হন। এ হত্যাকাণ্ডের জন্য অস্ট্রিয়া সার্বিয়াকে সম্পূর্ণ দায়ী করে ২৮ জুলাই তার বিরুদ্ধে যুদ্ধ ঘোষণা করে। পূর্বে সম্পাদিত মৈত্রী চুক্তি 'ত্রিশক্তি জোট' অনুযায়ী জার্মানি অস্ট্রিয়াকে সমর্থন জানায়। অন্যদিকে ফ্রান্স ও রাশিয়া সার্বিয়াকে রক্ষার জন্য এগিয়ে যায়। পরে ইউরোপের অন্যান্য রাষ্ট্রও এ যুদ্ধে জড়িয়ে পড়ে। শুরু হয় ভয়াবহ প্রথম বিশ্বযুদ্ধ। উদ্দীপকে উল্লিখিত ভয়ঙ্কর যুদ্ধ সংঘটনের পেছনে উপনিবেশবাদ ও সাম্রাজ্যবাদ এবং এক দম্পত্তির অস্বাভাবিক মৃত্যুর ঘটনাকে কারণ হিসেবে বর্ণনা করা হয়েছে, যা উপরে আলোচিত প্রথম বিশ্বযুদ্ধ সংঘটনের প্রত্যক্ষ ও পরোক্ষ কারণের সাথে সাদৃশ্যপূর্ণ। তাই বলা যায়, উদ্দীপকে আমার পাঠ্যবইয়ের প্রথম বিশ্বযুদ্ধের কথ্য বলা হয়েছে।"
        },
        {
          "label": "ঘ",
          "question": "সাম্রাজ্যবাদই ছিল উক্ত দ্বন্দ্বের মূল কারণ- বিশ্লেষণ করো।",
          "explanation": "'সাম্রাজ্যবাদই ছিল উক্ত দ্বন্দ্ব তথা প্রথম বিশ্বযুদ্ধের মূল কারণ'- প্রশ্নোক্ত মন্তব্যটি যথার্থ। প্রথম বিশ্বযুদ্ধের বহুবিধ কারণ ছিল। মূলত সারায়েভো হত্যাকাণ্ডকে কেন্দ্র করে শুরু হওয়া এ । মহাযুদ্ধের ক্ষেত্র প্রস্তুত হয়েছে পূর্ববর্তী একশত বছর ধরে। আঠারো শতকে ইউরোপে শুরু হওয়া শিল্পবিল্পব উনিশ শতকে চরম উৎকর্ষ লাভ করে। এর ফলে শিল্পসমৃদ্ধ ইউরোপীয় রাষ্ট্রগুলো তাদের বাণিজ্য সম্পসারণের জন্য সাম্রাজ্যবাদী জাতিতে পরিণত হয়। ফলে বিভিন্ন দেশের মধ্যে শত্রুতা ও বিদ্বেষ বৃদ্ধি পায়। ইউরোপীয় শিল্পসমৃদ্ধ রাষ্ট্রগুলোর মধ্যে ইংল্যান্ড ও ফ্রান্স তুলনামূলকভাবে আগে শিল্পসমৃদ্ধ হওয়ায় তারা বিশ্বের বিভিন্ন উপনিবেশ দখল করে বসে। অপরদিকে জার্মানি, রাশিয়া ইত্যাদি দেশের শিল্পায়ন দেরিতে হওয়ায় উপনিবেশ বিস্তারে এরা পিছিয়ে পড়ে। কিন্তু এসব দেশের বুর্জোয়া ও পুঁজিপতি শ্রেণি তাদের ব্যবসায়-বাণিজ্য সম্প্রসারণের জন্য স্ব-স্ব দেশের সরকারকে চাপ প্রয়োগ করলে উপনিবেশ লাভের জন্য একসময় তারাও মরিয়া হয়ে ওঠে। ফলে সাম্রাজ্যবাদী শক্তিগুলোর মধ্যে সংঘর্ষ অনিবার্য হয়ে ওঠে। এরূপ উত্তপ্ত পরিস্থিতিতে ইউরোপীয় শক্তিধর রাষ্ট্রগুলো পরস্পর বিরোধী শিবিরে বিভক্ত হয়ে পড়ে এবং ক্রমেই বিশ্বযুদ্ধের দিকে ধাবিত হয়। উপরের আলোচনার পরিপ্রেক্ষিতে তাই বলা যায়, সারায়েভো হত্যাকাণ্ডকে কেন্দ্র করে সূত্রপাত হলেও প্রথম বিশ্বযুদ্ধের পেছনে মূল কারণ ছিল সাম্রাজ্যবাদ।"
        }
      ]
    },
    {
      "number": "4",
      "uddipok": "বিংশ শতাব্দীর প্রথমার্ধে একটি বিশ্বযুদ্ধের শেষে বিজিত ও পরাজিত শক্তির মধ্যে একটি চুক্তি স্বাক্ষরিত হয়। এতে পরাজিত শক্তির উপর' অধিকাংশ শর্তই জোর করে চাপিয়ে দেওয়া হয়। আর তাই পরবর্তীতে এ চুক্তির নেতিবাচক প্রভাব হিসেবে উক্ত পরাজিত দেশের নেতা ও সাধারণ মানুষের মধ্যে প্রতিশোধ স্পৃহা জেগে ওঠে।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "নৌ শক্তিতে ইউরোপের শ্রেষ্ঠ দেশ ব্রিটেন।"
        },
        {
          "label": "খ",
          "question": "",
          "explanation": "জাতীয়তাবাদের চরম বিকৃত রূপ হচ্ছে উগ্র জাতীয়তাবাদ। উগ্র জাতীয়তাবাদী চিন্তা-চেতনা এমন একটি বিষয় যার জন্য একটি ভূ-খণ্ডের মানুষ সব বিষয়ে অন্ধভাবে দেশীয় স্বার্থকে প্রাধান্য দিয়ে থাকে এবং দেশীয় স্বার্থকে প্রাধান্য দিতে গিয়ে অন্য ভূ-খণ্ডের ক্ষতিসাধন করতেও পিছপা হয় না। উদাহরণস্বরূপ বলা যায়, বিংশ শতাব্দীর চল্লিশের দশকে জার্মানরা নিজেদেরকে সর্বশ্রেষ্ঠ মনে করত। এই শ্রেষ্ঠত্ব প্রতিষ্ঠিত করতে গিয়ে জার্মানরা দ্বিতীয় বিশ্বযুদ্ধে জড়িয়ে পড়ে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত চুক্তি আমার পাঠ্যবইয়ের ভার্সাই সন্ধিকে ইঙ্গিত করে। প্রথম বিশ্বযুদ্ধে জার্মানি পরাজিত হলে বিজয়ী বিশ্বশক্তিজোট (ব্রিটেন, মার্কিন যুক্তরাষ্ট্র, ফ্রান্স, রাশিয়া ইত্যাদি দেশ) ফ্রান্সের ভার্সাই নগরীতে জার্মানির সাথে একটি চুক্তি স্বাক্ষর করে। ইউরোপের ইতিহাসে এটিই ভার্সাই সন্ধি (The Treaty of Versailles) নামে পরিচিত। এ সন্ধিতে প্রথম বিশ্বযুদ্ধের জন্য জার্মানিকে এককভাবে দায়ী করে যুদ্ধের সব দায়-দায়িত্ব তাদের ওপর চাপানো হয়, যা পরবর্তী সময়ে দ্বিতীয় বিশ্বযুদ্ধের ক্ষেত্র তৈরি করে। উদ্দীপকে বলা হয়েছে, বিংশ শতকের প্রথম দিকে একটি গুরুত্বপূর্ণ চুক্তি স্বাক্ষরিত হয়; যা পরাজিত জোটের অপমানের প্রতীক হিসেবে বিবেচিত। আর তাই এ চুক্তির নেতিবাচক প্রভাব মাত্র দু'দশক পরেই বিশ্বের মানুষকে প্রভাবিত করে। উক্ত চুক্তি মূলত ভার্সাই সন্ধির ইঙ্গিত দেয়। কারণ ১৯১৮ সালের ১৪ নভেম্বর জার্মানির যুদ্ধবিরতি ঘোষণার মধ্য দিয়ে প্রথম বিশ্বযুদ্ধের পরিসমাপ্তি ঘটে। এরপর শান্তি প্রতিষ্ঠার উদ্দেশ্যে ১৯১৯ সালের ১৮ জানুয়ারি ফ্রান্সের প্যারিসে ৩২টি দেশের অংশগ্রহণে শান্তি সম্মেলন অনুষ্ঠিত হয়। এ সম্মেলনের ৩টি নীতির ওপর ভিত্তি করে প্রথম বিশ্বযুদ্ধের বিজয়ী ও বিজিত দেশগুলো ফ্রান্সের ভার্সাই শহরে ৫টি সন্ধিতে স্বাক্ষর করে। এটি ভার্সাই সন্ধি নামে পরিচিত। এ সন্ধিকে অনেকেই বিতর্কিত ও ত্রুটিপূর্ণ বলে, মনে করেন। কারণ এ চুক্তিতে যুদ্ধের জন্য এককভাবে জার্মানিকে দায়ী করে যুদ্ধের ক্ষয়ক্ষতির মূল্য হিসেবে তাদের কাছ থেকে ক্ষতিপূরণ আদায়ের ব্যবস্থা করা হয়। জার্মানির সামরিক শক্তিও খর্ব করা হয়। জার্মান জনগণের মধ্যে বিষয়টি ক্ষোভের জন্ম দেয়, যা তাদেরকে জাতীয়তাবাদী চেতনায় উদ্বুদ্ধ করে তোলে। এ ক্ষোভ থেকেই জার্মানরা আত্মনিয়ন্ত্রণ অধিকার প্রতিষ্ঠার প্রস্তুতি নেয়, যা বিশ্ববাসীকে আরও একটি ভয়াবহ যুদ্ধের সম্মুখীন করে। উদ্দীপকের সন্ধি প্রথম বিশ্বযুদ্ধ পরবর্তী জার্মানির সাথে মিত্রশক্তির স্বাক্ষরিত ভার্সাই সন্ধির কথাই মনে করিয়ে দেয়।"
        },
        {
          "label": "ঘ",
          "question": "",
          "explanation": "উক্ত সন্ধি তথা ভার্সাই সন্ধি বিশ্ববাসীর জন্য চরম নেতিবাচক ফলাফল বয়ে এনেছিল। ভার্সাই সন্ধি ছিল একটি ত্রুটিপূর্ণ সন্ধি। ঐতিহাসিকদের মতে, এ সন্ধির। মধ্যে দ্বিতীয় বিশ্বযুদ্ধের মূল কারণ নিহিত ছিল। ভার্সাই সন্ধি ছিল জার্মানির জন্য অপমানজনক। এর শর্তগুলো দেশটির জাতীয় ও রাষ্ট্রীয় মর্যাদার ওপর চরম আঘাত হানে। ভার্সাই সন্ধির মাধ্যমে মিত্রপক্ষ কর্তৃক জার্মানির উপনিবেশগুলো কেড়ে নেওয়া হয় এবং দেশটির ওপর বিশাল ক্ষতিপূরণের বোঝা চাপিয়ে দেওয়া হয়। বিজয়ী মিত্রশক্তির দেশগুলো দেশটির কাছ থেকে স্বর্ণসহ বিভিন্ন মাধ্যমে ৫শ কোটি ডলার ক্ষতিপূরণ আদায় করে। পাশাপাশি জার্মানির কিছু খনিসমৃদ্ধ অঞ্চল ও গুরুত্বপূর্ণ বন্দর ভার্গ করে নেয়। এতে একসময়ের সামরিক ও অর্থনৈতিক পরাশক্তি জার্মানি আর্থিক দৈন্যের মধ্যে পড়ে। এ চুক্তির মাধ্যমে কার্যত সব দিক দিয়েই জার্মানিকে পঙ্গু করে দেওয়া হয়। প্রথম বিশ্বযুদ্ধে পরাজয়ের গ্লানি গর্বিত জার্মান জাতির মনে এক অভূতপূর্ব আত্মচেতনা ও জাতীয়তাবোধের জন্ম দেয়। তারা ভার্সাই চুক্তির শর্ত মন থেকে মেনে নিতে পারেনি এবং এজন্য অবস্থার পরিবর্তনের জন্য সুযোগের প্রতীক্ষায় ছিল। এমন অবস্থার প্রেক্ষাপটেই জার্মানিতে নাৎসি দলের নেতৃত্বে উগ্র জাতীয়তাবাদ ও সমরবাদের সৃষ্টি হয়। নাৎসি আন্দোলন জার্মান জাতির মনে নতুন আশার সঞ্চার করে এবং এক নতুন পথের সন্ধান দেয়। এক পর্যায়ে উগ্রবাদী নাৎসি দলের নেতা হিটলার ক্ষমতায় অধিষ্ঠিত হয়ে জার্মানির আত্মনিয়ন্ত্রণের দাবি প্রতিষ্ঠার ঘোষণা দিলে দেশটির জনমনে যুদ্ধংদেহী মনোভাব প্রবল হয়ে ওঠে। এই পরিস্থিতি দ্বিতীয় বিশ্বযুদ্ধের মতো ভয়াবহ যুদ্ধ অবশ্যম্ভাবী করে তোলে। পরিশেষে বলা যায়, ভার্সাই সন্ধির ব্যর্থতা বা ত্রুটিই পরবর্তী সময়ে বিশ্বকে দ্বিতীয় বিশ্বযুদ্ধের মতো মহাবিপর্যয়ের দিকে ঠেলে দিয়েছিল।"
        }
      ]
    },
    {
      "number": "5",
      "uddipok": "ইতিহাসের শিক্ষক ক্লাসে ইতিহাস পড়াতে গিয়ে বলেন যে, বৈজ্ঞানিক সমাজতন্ত্রের প্রবর্তক হলেন কার্ল মার্কস ও এঙ্গেলস। এই সমাজতন্ত্র প্রতিষ্ঠার জন্য ইউরোপের একটি দেশে বিপ্লব সংঘটিত হয়। উত্ত বিপ্লব সংঘটনে যেমন দার্শনিকদের ভূমিকা ছিল, তেমনি ঐ দেশের আর্থ-সামাজিক ও রাজনৈতিক অবস্থাও দায়ী ছিল। বিপ্লবের ফলে পৃথিবীর মানুষ নতুন এক রাজনৈতিক আদর্শের সাথে পরিচিত হয়।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "USSR-এর পূর্ণরূপ হলো- Union of Soviet Socialist Republic."
        },
        {
          "label": "খ",
          "question": "",
          "explanation": "বলশেভিক বিপ্লবের আগে রাশিয়ায় বিদ্যমান স্বৈরাচারী রাজতান্ত্রিক শাসনব্যবস্থাকে জারতন্ত্র বলা হয়। আঠারো শতকে রাশিয়ায় স্বৈরাচারী রাজতন্ত্রের শাসন ছিল। তখন রাষ্ট্রের শাসককে জার বলা হতো। এসব শাসকেরা স্বেচ্ছাচারী ছিল। তারা অভিজাতদের অনুকূলে নীতি নির্ধারণ এবং আইন প্রণয়ন করতেন। রাশিয়ায় প্রচলিত এ স্বৈরাচারমূলক শাসনব্যবস্থাই জারতন্ত্র নামে পরিচিত।"
        },
        {
          "label": "গ",
          "question": "",
          "explanation": "উদ্দীপকে তৎকালীন সোভিয়েত ইউনিয়নের বলশেভিক বিপ্লবের প্রতি আলোকপাত করা হয়েছে। এ বিপ্লবের পেছনে নানাবিধ কারণ ছিল। বলশেভিক বিপ্লব সংঘটনে বিপ্লবপূর্ব রাশিয়ার আর্থ-সামাজিক ও রাজনৈতিক প্রেক্ষাপটের বড় ভূমিকা ছিল। এ সময় রাশিয়ার সমাজে দুটি শ্রেণির অস্তিত্ব ছিল- অভিজাত ও ভূমিহীন। সামন্ততন্ত্রের বিলোপ হলেও রাশিয়ার সব ধরনের রাষ্ট্রীয় সুযোগ-সুবিধার ক্ষেত্রগুলোতে অভিজাত শ্রেণির প্রাধান্য ছিল। যার ফলে ভূমিহীন শ্রেণি নিদারুণ শোষণের শিকার হত। উনিশ শতকের শেষ দশকে রাশিয়ায় শিল্পবিপ্লব শুরু হলে ভূমিহীন কৃষক শ্রেণি শহুরে শিল্প শ্রমিকে পরিণত হয়। কম বেতন, বেশি খাটুনি, কাজ ও বসবাসের অস্বাস্থ্যকর পরিবেশ ইত্যাদি নানা কারণে রাশিয়াতে শ্রমিক অসন্তোষ দানা বাঁধে। এরূপ পরিস্থিতিতে রাশিয়ার তখনকার জার প্রথম বিশ্বযুদ্ধে অংশগ্রহণ করে দেশের অর্থনীতির জন্য আরও সর্বনাশ ডেকে আনেন। উনিশ শতকের শুরুতে রাশিয়ার জারের স্বৈরশাসনের বিরুদ্ধে আন্দোলন দানা বাঁধতে থাকে। এরূপ আর্থ-সামাজিক, রাজনৈতিক অবস্থায় সমাজতান্ত্রিক ধ্যান-ধারণার বিকাশে অনন্য ভূমিকা পালন করেছিল কার্ল মার্কস, অ্যাঙ্গেলস, চার্লস ফুরিয়ার প্রমুখ দার্শনিকদের লেখা। যেমনটি উদ্দীপকেও লক্ষ করা যায়। উদ্দীপকে দেখা যায়, কার্ল মার্কস ও অ্যাঙ্গেলস প্রবর্তিত সমাজতন্ত্র প্রতিষ্ঠার জন্য ইউরোপের একটি দেশে বিপ্লব হয়, যা সোভিয়েত ইউনিয়নের বলশেভিক বিপ্লবের সাথে সাদৃশ্যস্যপূর্ণ।'"
        },
        {
          "label": "ঘ",
          "question": "",
          "explanation": "উক্ত বিপ্লব তথা বলশেভিক বিপ্লব বেশকিছু মৌলিক পরিবর্তনের মাধ্যমে রাশিয়ায় নতুন সমাজ ও রাষ্ট্র প্রতিষ্ঠা করেছিল। বলশেভিক বিপ্লবের ফলে রাশিয়ার সমাজ ও রাষ্ট্রব্যবস্থায় আমূল পরিবর্তন হয়। এ বিপ্লবের ফলে রাশিয়া থেকে জারতন্ত্র ও বুর্জোয়া গণতন্ত্র উচ্ছেদ হয়। নতুন রাজনৈতিক ব্যবস্থায় সারাবিশ্বে প্রচলিত প্রথাগত শ্রেণিভিত্তিক সমাজের পরিবর্তে শ্রেণিহীন, শোষণমুক্ত সমাজ প্রতিষ্ঠার প্রচেষ্টা শুরু হয়। এ বিপ্লবের লক্ষ্য ছিল বিদ্যমান বৈষম্য ও শোষণমূলক ব্যবস্থা উচ্ছেদ করা। বিপ্লবের পর পুরনো প্রশাসনিক ও রাজনৈতিক কাঠামো ভেঙে ফেলা হয়। নতুন সমাজতান্ত্রিক রাষ্ট্রের নাম হয় সোভিয়েত ইউনিয়ন। এতে ধনী ও গরিবের ব্যবধান ঘুচিয়ে আনা হয়। ফলে সমাজের পিছিয়ে থাকা মানুষের জীবনযাত্রার মান ক্রমে উন্নত হয়। বিপ্লবের পর দেশের সব নাগরিকের শিক্ষার মানোন্নয়নের লক্ষ্যে ব্যাপক গণশিক্ষা কর্মসূচি চালু করা হয়। এতে খুব অল্প সময়ে সংখ্যাগরিষ্ঠ বুশ জাতি ছাড়া অন্য জাতিগোষ্ঠীর মানুষও শিক্ষার সুফল ভোগ করে। রাষ্ট্র প্রত্যেক নাগরিকের শিক্ষা, চিকিৎসা, কর্মসংস্থান ও বাসস্থানের দায়িত্ব গ্রহণ করে। স্থানীয় সরকার পরিচালনার দায়িত্ব দেওয়া হয় স্থানীয় 'সোভিয়েত' বা পরিষদগুলোকে। বলশেভিকরা ক্ষমতা গ্রহণ করে বিপ্লববিরোধী শক্তি 'White Terror' বা শ্বেত সন্ত্রাসীদের কঠোরভাবে দমন করে। সর্বোপরি এ বিপ্লবের মাধ্যমে রাশিয়ায় সমাজতন্ত্রের যে ভিত্তি নির্মিত হয়, তার ওপর নির্ভর করে সেদেশের কৃষক-শ্রমিক শ্রেণি সাম্যবাদী সমাজ গঠনে উদ্বুদ্ধ হয়। পরিশেষে বলা যায়, রাশিয়ার সমাজ পরিবর্তনে রুশ বা বলশেভিক বিপ্লবের প্রভাব অপরিসীম।"
        }
      ]
    },
    {
      "number": "6",
      "uddipok": "পাভেলের পরিবার বিভিন্ন বিপ্লবী কর্মকাণ্ডে জড়িত ছিল। এজন্য তিনি এবং তার অন্যান্য ভাই-বোন পুলিশের নজরবন্দিতে ছিলেন। তিনি নিজেও ছাত্রাবস্থায় 'আন্দোলনে জড়িয়ে বিশ্ববিদ্যালয় থেকে বহিষ্কৃত হন।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "Das Kapital' গ্রন্থটি লিখেছেন কার্ল মার্কস।"
        },
        {
          "label": "খ",
          "question": "",
          "explanation": "কমিউনিস্ট ইশতেহার হলো জার্মান সমাজতন্ত্রের জনক কার্ল মার্কস ও জার্মান দার্শনিক ফ্রেডরিক এঙ্গেলস রচিত পুস্তক। বইটিতে তারা ইতিহাসের বস্তুবাদী ব্যাখ্যা, অতীতের শ্রেণি ও সমাজের বিবর্তন ও বিকাশের । ধারাবাহিকতা তুলে ধরে শোষক ও শোষিতের দ্বন্দ্বের মূল কারণ হিসেবে উৎপাদনের মালিকানাকে চিহ্নিত করেছেন। কমিউনিস্ট ইশতেহারে মার্কস এবং এঙ্গেলস বলেন, মানব সভ্যতার ইতিহাসই শ্রেণি সংগ্রামের ইতিহাস। এতে তারা যুক্তি দিয়ে দেখান, বুর্জোয়া শ্রেণি এবং সর্বহারাদের সংগ্রামে বুর্জোয়াদের পরাজয় ও ধ্বংসের মধ্য দিয়ে - শ্রেণিহীন সমাজ প্রতিষ্ঠা হবে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের চরিত্র 'ক'-এর সাথে রুশ বিপ্লবের নায়ক লেনিনের জীবনের ঘটনার মিল রয়েছে। বিখ্যাত বিপ্লবী ভ্লাদিমির ইলিচ লেনিন ছিলেন রুশ বিপ্লবের মূল পরিকল্পনাকারী, সংগঠক ও রূপকার। রাশিয়ার বিপ্লব পরবর্তী সমাজতান্ত্রিক ব্যবস্থারও প্রধান ব্যক্তিত্ব ছিলেন তিনিই। মধ্যবিত্ত পরিবারে জন্ম নেওয়া লেনিন ছাত্র হিসেবে মেধাবী ছিলেন। ছয় ভাই-বোনের মধ্যে তিনি ছিলেন তৃতীয়। পরিবারের সদস্যদের মধ্যে তার ওপর বড় ভাই আলেকজান্ডারের প্রভাবই বেশি পড়েছিল। লেনিনের পরিবারই বিপ্লবী হিসেবে খ্যাত। জার তৃতীয় আলেকজান্ডারকে হত্যা করার ষড়যন্ত্রের সাথে জড়িত থাকার অপরাধে ১৮৮৭ সালে লেনিনের বড় ভাই আলেকজান্ডারের ফাঁসি হয়। রাজদ্রোহীর ছোটভাই হওয়াতে লেনিনকে কাজান বিশ্ববিদ্যালয় থেকে বহিষ্কার করা হয়। শেষ পর্যন্ত ওই বিশ্ববিদ্যালয়ে ভর্তি হতে পারলেও ছাত্রদের অধিকার নিয়ে আন্দোলনে নেতৃত্ব দেওয়ার অপরাধে তাকে আবার বহিষ্কার করা হয়। উদ্দীপকে দেখা যায়, 'ক' এর পরিবার বিভিন্ন বিপ্লবী কর্মকাণ্ডে যুক্ত ছিল। এ জন্য 'ক' ও তার অন্যান্য ভাই-বোন পুলিশের নজরদারিতে ছিলেন। সবশেষে দেখা যায়, 'ক' নিজেও ছাত্রাবস্থায় আন্দোলনে জড়িয়ে বিশ্ববিদ্যালয় থেকে বহিষ্কৃত হন। 'ক'-এর জীবনের এ সব ঘটনার সাথে রুশ বিপ্লবী লেনিনের জীবনের ঘটনার মিল রয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: পরবর্তীকালের শাসনব্যবস্থায় উক্ত ব্যক্তি অর্থাৎ লেনিন কৃতিত্বের স্বাক্ষর রেখেছিলেন। প্রথমত, লেনিনের নেতৃত্বেই রাশিয়ার দীর্ঘদিনের স্বৈরাচারী জারতন্ত্রের পতন ঘটে এবং বিশ্বের বুকে সর্বপ্রথম সমাজতান্ত্রিক রাষ্ট্র প্রতিষ্ঠিত হয়। শ্রমকেই সামাজিক মর্যাদার মাপকাঠি হিসেবে নির্ধারণ করে শ্রেণিভিত্তিক সমাজের পরিবর্তে শ্রেণিহীন এবং স্বৈরতন্ত্রের পরিবর্তে শোষণমুক্ত সমাজব্যবস্থা প্রতিষ্ঠিত হয়। দ্বিতীয়ত, লেনিনের প্রতিষ্ঠিত শাসনব্যবস্থায় নাগরিকের খাদ্য, বস্ত্র, বাসস্থান, শিক্ষা, চিকিৎসা ও কর্মসংস্থানের সব দায়িত্ব রাষ্ট্র গ্রহণ করে। ফলে মানুষের মৌলিক অধিকার প্রতিষ্ঠিত হয়। তৃতীয়ত, শিল্প কারখানা, ব্যাংক, বিমা ও আর্থিক প্রতিষ্ঠানগুলো জাতীয়করণ করা হয়। ব্যক্তিগত সম্পত্তি বিলুপ্ত করে সবাইকে শ্রমের মাধ্যমে জীবিকা অর্জনে বাধ্য করা হয়। চতুর্থত, সব নাগরিকের শিক্ষা নিশ্চিত করার জন্য ব্যাপক গণশিক্ষা কার্যক্রম গ্রহণ করা হয়। ধর্মীয় ক্ষেত্রেও বৈপ্লবিক সংস্কার করা হয়। ধর্মকে রাজনীতি ও রাষ্ট্র থেকে সম্পূর্ণ বিচ্ছিন্ন করা হয়। বিপ্লবের পরে দেশ শাসনেও লেনিন কৃতিত্বের সাক্ষর রেখেছিলেন। তার নেতৃত্বেই সমাজতান্ত্রিক বিপ্লবীদের স্বপ্নের শ্রেণিহীন সমাজ প্রতিষ্ঠিত হয়। অর্থনৈতিকভাবে ইউরোপের সমকালীন শিল্পোন্নত দেশগুলোর তুলনায় অনেক পিছিয়ে থাকা রাশিয়ায় বিপ্লবের পর জীবনমানের দ্রুত উন্নতি হয়। শিল্প, বিজ্ঞানসহ বিভিন্ন ক্ষেত্রে রাশিয়া প্রশংসনীয় অগ্রগতি অর্জন করে। তাই বলা যায়, রুশ বিপ্লব পরবর্তী শাসনব্যবস্থায় লেনিন কৃতিত্বের স্বাক্ষর রাখেন।"
        }
      ]
    },
    {
      "number": "7",
      "uddipok": "জনাব মিল্টন শৈশবে একজন শিল্পী হওয়ার স্বপ্ন দেখতেন। কিন্তু পারিবারিক সমস্যা ও নিজের অযোগ্যতার কারণে তিনি তার স্বপ্ন সফল করতে না পারলেও পরবর্তীতে তার সকল প্রতিদ্বন্দ্বীকে পরাজিত করে তার দেশের কর্ণধার হয়ে যান। জনাব মিল্টন তার দেশকে পৃথিবীর শ্রেষ্ঠ রাষ্ট্রে পরিণত করতে গিয়ে বিশ্বে সর্ববৃহৎ যুদ্ধের সূচনা করে ফেলেন এবং পরবর্তীতে অত্যন্ত করুণ পরাজয়ের স্বাদ গ্রহণ করেন।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "বেনিতো মুসোলিনী ইতালির শাসক ছিলেন।"
        },
        {
          "label": "খ",
          "question": "",
          "explanation": "রাজতন্ত্রের অবসানের পর জার্মানিতে যে প্রজাতন্ত্রের উদ্ভব ঘটে ইতিহাসে তা ভাইমার প্রজাতন্ত্র নামে পরিচিত। জার্মানিতে ১৯১৯ সালে যে সাধারণ নির্বাচন অনুষ্ঠিত হয় তাতে ফ্রেডারিক ইবার্টের নেতৃত্বাধীন 'স্যোশাল ডেমোক্রেটিক দল' ১৬৫টি আসন লাভ করে। ভাইমার নামক স্থানে জাতীয় সংবিধান সভার অধিবেশনে জার্মানির জন্য তারা একটি প্রজাতান্ত্রিক সংবিধান গ্রহণ করে। স্থানের নামানুসারে তাই নতুন এ শাসনব্যবস্থার নামকরণ হয় 'ভাইমার প্রজাতন্ত্র'। এ শাসনতন্ত্র অনুসারে রাষ্ট্রের সর্বোচ্চ ক্ষমতাধর ব্যক্তি হন রাষ্ট্রপতি। এছাড়া দ্বি-কক্ষ বিশিষ্ট আইনসভা প্রবর্তন করা হয়। উচ্চকক্ষের নাম দেওয়া হয় 'রাইখস্ট্যাডেট', যা বিভিন্ন রাজ্যের প্রতিনিধি নিয়ে গঠিত এবং নিম্নকক্ষের নাম দেওয়া হয় 'রাইখস্ট্যাগ', যার সদস্যরা প্রাপ্ত বয়স্কদের ভোটে নির্বাচিত।"
        },
        {
          "label": "গ",
          "question": "",
          "explanation": "উদ্দীপকে বর্ণিত জনাব মিল্টনের এর' সাথে আমার পাঠ্যপুস্তকের শাসক এডলফ হিটলারের সাদৃশ্য পাওয়া যায়। এডলফ হিটলার ১৮৯৯ সালে অস্ট্রিয়ার ব্রাউনাট গ্রামে জন্মগ্রহণ করেন। তার পিতা ছিলেন শুল্ক বিভাগের সামান্য চাকুরে। শৈশবে হিটলার চিত্রশিল্পী হতে চেয়েছিলেন। কিন্তু সে চেষ্টায় ব্যর্থ হয়ে তিনি সেনাবাহিনীতে যোগ দিয়ে প্রথম বিশ্বযুদ্ধে অংশগ্রহণ করেন। ১৯১৯ সালে তিনি জামান শ্রমিক দলে যোগ দিয়ে বাগ্মিতার জন্য অল্প সময়ে সবার নজর কাড়তে সক্ষম হন। এ সময় জার্মান শ্রমিক দলের কোনো সুনিদিষ্ট রাজনৈতিক কর্মসূচি ছিল না। হিটলার একটি কর্মসূচি তৈরি করে সাংগঠনিক কার্যক্রম শুরু করেন। তিনি দলের নাম পরিবর্তন করে রাখেন 'জাতীয় সমাজতান্ত্রিক জার্মান শ্রমিক দল'। ইংরেজিতে দলটি 'নাৎসি পার্টি' নামেই বহুল পরিচিত। ১৯৩৩ সালের নির্বাচনের পর নাৎসি দল সরকার গঠনে সক্ষম হয়। হিটলার জার্মানিতে একনায়কতন্ত্র প্রতিষ্ঠা করের। উগ্র জাতীয়তাবাদী ও বর্ণবাদী এ নেতা জামীন জাতিকে বিশ্বের শ্রেষ্ঠ জাতি হিসেবে প্রতিষ্ঠিত করার জন্য নেতিবাচক পথ বেছে নেন। তার হঠকারিতার পরিণতিতেই দ্বিতীয় বিশ্বযুদ্ধের সূচনা হয়। উদ্দীপকের জনাব মিল্টন শৈশবে একজন শিল্পী হওয়ার স্বপ্ন দেখতেন। বিষ্ণু পারিবারিক সমস্যা ও নিজের অযোগ্যতার কারণে তিনি ঐ স্বপ্ন বাস্তবায়নে ব্যর্থ হন। তবে পরবর্তী সময়ে তিনি সব প্রতিদ্বন্দ্বীকে পরাজিত করে তার দেশের কর্ণধার হয়ে যান। এক পর্যায়ে নিজ দেশকে বিশ্বের শ্রেষ্ঠ রাষ্ট্রে পরিণত করতে গিয়ে সর্ববৃহৎ যুদ্ধের সূচনা করেন। বাস্তবে এডলফ হিটলারের ক্ষেত্রেও এমনটি দেখা যায়। সুতরাং বলা যায়, উদ্দীপকের জনাব মিন্টনের সাথে আমার পাঠ্যপুস্তকের এডলফ হিটলারের সাদৃশ্য রয়েছে।"
        },
        {
          "label": "ঘ",
          "question": "দ্বিতীয় বিশ্বযুদ্ধ সৃষ্টিতে উক্ত শাসকের ভূমিকা মূল্যায়ন করো।",
          "explanation": "হিটলারের আঞ্চলিক সম্প্রসারণের এক অপ্রতিরোধ্য উচ্চাকাঙ্ক্ষা ছিল, যা মূলত জার্মান জনগণকে পুনরায় একত্রিত করার আকাঙ্ক্ষা এবং লেবেনস্রামের \"বাসস্থান\" অর্জনের মাধ্যমে পরিচালিত হয়েছিল, যা জার্মানদের অর্থনৈতিকভাবে স্বয়ংসম্পূর্ণ এবং সামরিকভাবে সুরক্ষিত করে তুলবে। এই লক্ষ্যগুলিকে জার্মানির অনেকেই সমর্থন করেছিলেন যারা ভার্সাই চুক্তির কঠোর শর্তগুলির প্রতি বিরক্ত ছিলেন , যা প্রথম বিশ্বযুদ্ধের অবসান ঘটিয়েছিল । বিভিন্ন উপায়ে তিনি ১৯৩৮-৩৯ সালে সামান্য প্রতিরোধের সাথে অস্ট্রিয়া এবং চেকোস্লোভাকিয়াকে সংযুক্ত করতে সক্ষম হন। তারপর ১ সেপ্টেম্বর, ১৯৩৯ তারিখে, জার্মানি পোল্যান্ড আক্রমণ করে, যাকে এমন ঘটনা ঘটলে ফরাসি এবং ব্রিটিশ সামরিক সহায়তার নিশ্চয়তা দেওয়া হয়েছিল । দুই দিন পরে উভয় দেশই জার্মানির বিরুদ্ধে যুদ্ধ ঘোষণা করে, দ্বিতীয় বিশ্বযুদ্ধ শুরু করে ।"
        }
      ]
    },
    {
      "number": "8",
      "uddipok": "জনাব রফিক তার ছেলেকে একটি যুদ্ধ সম্পর্কে বলতে গিয়ে বলেন, এই যুদ্ধ হলো মানব সভ্যতার ইতিহাসে সর্বাপেক্ষা ধ্বংসাত্মক যুদ্ধ। এ যুদ্ধে - পৃথিবীর ৬১টি দেশ জড়িয়ে পড়েছিল। এ যুদ্ধে পৃথিবীর সকল মহাদেশ ও মহাসাগর আক্রান্ত হয়। তিনি আরো বললেন, ৬ বছর স্থায়ী এ যুদ্ধে প্রায় ৫ কোটি মানুষ মৃত্যুর মুখে পতিত হয়েছিল।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "ফ্যাসিও শব্দের অর্থ 'বল' বা 'শক্তি'।"
        },
        {
          "label": "খ",
          "question": "",
          "explanation": "নাৎসিবাদ হলো জার্মানিতে এডলফ হিটলার অনুসৃত একটি উগ্র জাতীয়তাবাদী মতবাদ। এটা মূলত ফ্যাসিবাদেরই আমীন সংস্করণ। সন্ত্রাসী কর্মকান্ডের মাধ্যমে জার্মান উগ্র জাতীয়তাবাদী গোষ্ঠী দেশে গণতান্ত্রিক শক্তিকে সম্পূর্ণরূপে নিশ্চিহ্ন করতে বদ্ধপরিকর ছিল। এদের ভাবাদর্শকে নাৎসিবাদ বলে। নাৎসিবাদের মতে, গণতন্ত্র মূর্খ, নির্বোধ ও অযোগ্যদের শাসন এবং এ শাসনে মানুষের সত্যিকারের মুক্তি সম্ভব নয়। নাৎসিবাদে ব্যক্তিস্বাধীনতার কোনো স্থান নেই।"
        },
        {
          "label": "গ",
          "question": "",
          "explanation": "নিম্নের অনুরূপ: জনাব 'X' এর বর্ণনায় দ্বিতীয় বিশ্বযুদ্ধের ইঙ্গিত পাওয়া যায়। আর এ বিশ্বযুদ্ধ সংঘটিত হওয়ার পেছনে বহুবিধ কারণ ছিল। ১৯১৯ সালের ভার্সাই সন্ধির মধ্যেই দ্বিতীয় বিশ্বযুদ্ধের বীজ নিহিত ছিল। এ সন্ধিতে পরাজিতদের প্রতি সামান্যতম শ্রদ্বা প্রদর্শিত হয় নি। এর ফলে জামান জাতীয়তাবাদী দলগুলো জাতিকে এ কথা বোঝাতে সক্ষম হয় যে, ভার্সাই সন্ধি ভঙ্গ না করলে জার্মান জাতির, কলঙ্ক মোচন হবে না। ফলে জার্মান জাতীয়তাবাদ তীব্রভাবে প্রকাশিত হয় যা দ্বিতীয় বিশ্বযুদ্ধকে ত্বরান্বিত করে। তাছাড়া জার্মানির শান্তিপ্রিয় ওয়েমার প্রজাতন্ত্রের পতন ও নাৎসি দলের উত্থান বিশ্বকে আরেকটি যুদ্ধের দিকে ধাবিত করে। আর জার্মানিতে হিটলারের ক্ষমতারোহণ এ যুদ্ধ প্রক্রিয়াকে ত্বরান্বিত করে। ১৯২৩-৩০ সালে বিশ্বব্যাপী পুঁজিবাদী দেশগুলো অর্থনৈতিক মহামন্দায় নিপতিত হলে ফ্যাসিবাদ ও নাৎসিবাদ মাথাচাড়া দিয়ে ওঠে। এসব উগ্র জাতীয়তাবাদী মতবাদ ইতালি ও জার্মানির জনগণকে যুদ্ধোন্মাদ করে তোলে। আর হিটলারের সফল কূটনীতি এবং ইংল্যান্ডের জার্মান তোষণ নীতি দ্বিতীয় বিশ্বযুদ্ধকে গতিময় করে। সর্বোপরি রোম-বার্লিন-টোকিও অক্ষশক্তি জোট গঠন, জার্মানির সোভিয়েতের প্রতি অবিশ্বাস প্রভৃতি কারণে দ্বিতীয় বিশ্বযুদ্ধ সংঘটিত হয়েছিল।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের বর্ণিত যুদ্ধ অর্থাৎ দ্বিতীয় বিশ্বযুদ্ধের ফলাফল ব্যাপক ও সুদূরপ্রসারী ছিল বলে আমি মনে করি। দ্বিতীয় বিশ্বযুদ্ধের ভয়াবহতা বিশ্বনেতৃবৃন্দের মাঝে এরূপ আরেকটি বিশ্বযুদ্ধ থেকে বিশ্বকে রক্ষা করার জন্য স্থায়ী ব্যবস্থা নিতে উদ্বুদ্ধ করে। এর ফলে জাতিসংঘ প্রতিষ্ঠিত হয়। এছাড়া দ্বিতীয় বিশ্বযুদ্ধের মধ্য দিয়ে মার্কিন যুক্তরাষ্ট্র ও সোভিয়েত ইউনিয়ন নামক দুই পরাশক্তির উদ্ভব ঘটে। এ দুই শক্তি যথাক্রমে পুঁজিবাদী বিশ্ব ও সমাজতান্ত্রিক বিশ্বের নেতৃত্ব গ্রহণ করে। এর ফলে বিশ্ব স্নায়ুযুদ্ধের যুগে প্রবেশ করে। দ্বিতীয় বিশ্বযুদ্ধের যুদ্ধের ফলে ইংল্যান্ড, ফ্রান্স ও জার্মানিসহ অপরাপর ইউরোপীয় রাষ্ট্রের অর্থনীতি বিধ্বস্ত হয়ে যায়। এর ফলে ইউরোপীয় আধিপত্যবাদের প্রবণতা হ্রাস পায়। অধিকন্তু এ যুদ্ধের ফলে ইন্দোচীন, দক্ষিণ-পূর্ব এশিয়া ও আফ্রিকার উপনিবেশগুলো ক্রমান্বয়ে স্বাধীন হয়ে যায়। ভারত, পাকিস্তান, ইরান এর উদাহরণ। আর দ্বিতীয় বিশ্বযুদ্ধে রাশিয়ার সাফল্যে পূর্ব ইউরোপে রাশিয়ার প্রভাবে সমাজতন্ত্রের বিকাশ ঘটে। ফলে পূর্ব জার্মানি, পোল্যান্ড, চেকোশ্লোভাকিয়া, যুগোশ্লাভিয়া, বুলগেরিয়া, রোমানিয়া, আলবেনিয়া প্রভৃতি দেশে সমাজতন্ত্র প্রতিষ্ঠিত হয়। এশিয়াতে চীন, উত্তর কোরিয়া ও ইন্দোচীনের একাংশে সমাজতন্ত্র প্রতিষ্ঠা লাভ করে। এছাড়া দ্বিতীয় বিশ্বযুদ্ধের মাধ্যমে ভৌগোলিক সাম্রাজ্যবাদের অবসান ঘটে। তবে বিশ্বায়নের নাম করে অর্থনৈতিক সাম্রাজ্যবাদ বিকশিত হয়। পরিশেষে বলা যায়, দ্বিতীয় বিশ্বযুদ্ধের প্রভাব সমগ্র বিশ্বকে এক নতুন পরিচয়ে পরিচিত করেছে।"
        }
      ]
    },
    {
      "number": "9",
      "uddipok": "পরপর দু'টি বিশ্বযুদ্ধের বিভীষিকার পর বিশ্বের শান্তিকামী মানুষ বিশ্বে স্থায়ী শান্তি প্রতিষ্ঠার লক্ষ্যে ১৯৪৫ সালে একটি আন্তর্জাতিক সংগঠন প্রতিষ্ঠা করে। বর্তমানে এটি বিশ্বের সর্ববৃহৎ আন্তর্জাতিক সংগঠন। বিশ্বে শান্তি ও নিরাপত্তা রক্ষায় উক্ত বৃহৎ সংস্থাটি গুরুত্বপূর্ণ ভূমিকা পালন করে চলেছে।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "আন্তর্জাতিক আদালতের সদর দপ্তর নেদারল্যান্ডসের রাজধানী হেগ শহরে।"
        },
        {
          "label": "খ",
          "question": "",
          "explanation": "মার্কিন যুক্তরাষ্ট্রের রাষ্ট্রপতি ফ্রাঙ্কলিন ডি. রুজভেল্ট ও ব্রিটিশ প্রধানমন্ত্রী উইনস্টল চার্চিল ১৯৪১ সালের ১৪ আগস্ট কানাডার নিউফাউন্ডল্যান্ড দ্বীপের কাছে আটলান্টিক মহাসাগরের বুকে 'এইচএমএস প্রিন্স অব ওয়েলস' নামে একটি যুদ্ধজাহাজে বসে যে চুক্তি স্বাক্ষর করেন তাই আটলান্টিক চার্টার নামে পরিচিত। আটলান্টিক চার্টারের আট দফার প্রধান ৩টি ধারা হলো- ক. সনদে যোগদানকারী সব দেশ সমান মর্যাদা ও সার্বভৌমত্বের অধিকারী হবে; খ. শান্তিপূর্ণ উপায়ে সব ধরনের বিবাদের নিষ্পত্তি হবে; গ. প্রতিটি দেশের জনগণ তাদের ইচ্ছামতো শাসনতন্ত্র গঠনের অধিকার পাবে।"
        },
        {
          "label": "গ",
          "question": "",
          "explanation": "উদ্দীপকে জাতিসংঘের কথা বলা হয়েছে। কারণ দ্বিতীয় বিশ্বযুদ্ধের পরপরই বিশ শতকের মধ্যভাগে জাতিসংঘের জন্ম হয়। আন্তর্জাতিক সংস্থা জাতিসংঘ ৬টি অঙ্গ সংগঠনের সমন্বয়ে গঠিত। এ অঙ্গ সংগঠনগুলো হলো: ১. সাধারণ পরিষদ ২. নিরাপত্তা পরিষদ ৩. অর্থনৈতিক ও সামাজিক পরিষদ ৪. অছি পরিষদ ৫. আন্তর্জাতিক আদালত এবং ৬. সচিবালয়। জাতিসংঘের সব সদস্যরাষ্ট্র অর্থাৎ ১৯৩টি রাষ্ট্র সাধারণ পরিষদের সদস্য। প্রতিটি সদস্য দেশের ৫ জন করে প্রতিনিধির সমন্বয়ে সাধারণ পরিষদ গঠিত। জাতিসংঘের সবচেয়ে প্রভাবশালী ও গুরুত্বপূর্ণ সংগঠন হলো নিরাপত্তা পরিষদ। এ পরিষদ ১০টি অস্থায়ী ও ৫টি স্থায়ী সদস্য রাষ্ট্র নিয়ে গঠিত। স্থায়ী ৫টি সদস্য রাষ্ট্র হলো যুক্তরাষ্ট্র, যুক্তরাজ্য, ফ্রান্স, রাশিয়া ও চীন। ১০টি অস্থায়ী সদস্য রাষ্ট্র দুই বছরের জন্য সাধারণ পরিষদ কর্তৃক নির্বাচিত হয়। বিশ্বের সর্বত্র মানবজাতির জীবনযাত্রার মান উন্নয়ন, কর্মসংস্থান সৃষ্টি, শিক্ষার প্রসার, স্বাস্থ্য সেবাদান এবং মানবাধিকার বাস্তবায়ন করার লক্ষ্যে জাতিসংঘের অর্থনৈতিক ও সামাজিক পরিষদ গঠিত হয়েছে। জাতিসংঘের তত্ত্বাবধানে বিবদমান রাষ্ট্র বা অন্যলসমূহের প্রশাসনিক বিন্যাস, শান্তি-শৃঙ্খলা রক্ষা অছি পরিষদের দায়িত্ব। জাতিসংঘের প্রধান বিচারালয় হচ্ছে আন্তর্জাতিক আদালত। মোট ১৫ জন বিচারপতি নিয়ে আন্তর্জাতিক আদালত গঠিত। আর জাতিসংঘের সার্বিক কার্যক্রম পরিচালনার জন্য একটি সচিবালয় বা সদর দপ্তর আছে। এটি যুক্তরাষ্ট্রের নিউইয়র্ক শহরে অবস্থিত।"
        },
        {
          "label": "ঘ",
          "question": "",
          "explanation": "বিশ্বশান্তি ও নিরাপত্তা রক্ষায় উক্ত বৃহৎ সংস্থা অর্থাৎ জাতিসংঘ গুরুত্বপূর্ণ ভূমিকা পালন করে চলেছে। যেসব মহান আদর্শ ও লক্ষ্যকে সামনে রেখে জাতিসংঘের যাত্রা শুরু হয়েছিল তার সব বাস্তবায়িত না হলেও সার্বিকভাবে জাতিসংঘ শান্তি প্রতিষ্ঠায় ইতিবাচক ভূমিকা পালন করেছে বলা যায়। অনেক সীমাবদ্ধতা সত্ত্বেও বিশ্বশান্তি ও নিরাপত্তা রক্ষায় জাতিসংঘের অবদান উল্লেখযোগ্য। দ্বিতীয় বিশ্বযুদ্ধের ধ্বংসস্তূপের ওপর গড়ে ওঠা এ সংগঠনটি দীর্ঘ সাত দশক ধরে নানা ঘাত-প্রতিঘাত ও প্রতিকূলতা পাড়ি দিয়ে এখনও যে সার্থকভাবে টিকে আছে তা এর সাফল্যেরই পরিচয় বহন করে। দ্বিতীয় বিশ্বযুদ্ধের পর দীর্ঘ সময়ে বিশ্ববাসী বহু বড় ধরনের আন্তর্জাতিক সমস্যার মুখোমুখি হলেও মূলত জাতিসংঘের সার্থক হস্তক্ষেপের ফলে বিশ্ব এখনো তৃতীয় বিশ্বযুদ্ধের শিকার হয়নি। নিজেদের নিরাপত্তার জন্য তৃতীয় বিশ্বের দেশগুলো মূলত জাতিসংঘের দিকেই তাকিয়ে থাকে। এ বিষয়গুলোই এ সংস্থার সবচেয়ে বড় সফলতা। শান্তিরক্ষা মিশনের মাধ্যমে জাতিসংঘ বিশ্বে শান্তি ও নিরাপত্তা রক্ষায় প্রশংসনীয় ভূমিকা পালন করে আসছে। এর মধ্যে ১৯৪৮ সালের আরব-ইসরাইল বিরোধ মোকাবিলা, ১৯৫০ সালের কোরীয় সংকট দূরীকরণ, ১৯৬৭ সালের আরব-ইসরাইল যুদ্ধ বিরতি, ভিয়েতনাম যুদ্ধের অবসান, আফ্রিকার দেশে দেশে সংঘাতের নিয়ন্ত্রণ বা অবসান ইত্যাদি ক্ষেত্রে জাতিসংঘের গুরুত্বপূর্ণ অবদান লক্ষণীয়। এছাড়া জাতিসংঘ মানবাধিকার ও আন্তর্জাতিক আইন প্রতিষ্ঠা, শরণার্থী সমস্যার সমাধান, পরিবেশ সংরক্ষণ, নারীর অধিকার রক্ষা, শ্রমিক অধিকার সংরক্ষণ, মাদকদ্রব্যের অপব্যবহার ও চোরাচালান রোধ, পরমাণু অস্ত্র বিস্তার রোধ ইত্যাদি বিষয়ে অনেক কর্মসূচির মাধ্যমে বিশ্বশান্তি রক্ষায় গুরুত্বপূর্ণ অবদান রাখছে। উপরের আলোচনার পরিপ্রেক্ষিতে বলা যায়, বিশ্বশান্তি ও নিরাপত্তা প্রতিষ্ঠায় জাতিসংঘ প্রতিষ্ঠার পর থেকেই গুরুত্বপূর্ণ ভূমিকা পালন করছে।"
        }
      ]
    },
    {
      "number": "10",
      "uddipok": "সাব্বির বাংলাদেশ সেনাবাহিনীতে কর্মরত ছিল। সে আফ্রিকার একটি যুদ্ধবিধ্বস্ত দেশে আন্তর্জাতিক একটি সংস্থার আমন্ত্রণে যায় এবং সেখানকার বিদ্রোহী গোষ্ঠীর গুলিতে নিহত হয়। বাংলাদেশ সেনাবাহিনীর প্রধান তার বিবৃতিতে বলেন, \"যারা বিদেশে শান্তি প্রতিষ্ঠা করতে গিয়ে প্রাণ হারিয়েছে তারা বিশ্ববাসীর কাছে অমর হয়ে থাকবে চিরকাল।\"",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "উড্রো উইলসন মার্কিন যুক্তরাষ্ট্রের প্রেসিডেন্ট ছিলেন।"
        },
        {
          "label": "খ",
          "question": "",
          "explanation": "জাতিসংঘের নিরাপত্তা পরিষদের ৫টি স্থায়ী সদস্যরাষ্ট্রের বিশেষ ক্ষমতা হলো ভেটো। জাতিসংঘের নিরাপত্তা পরিষদে ৫টি স্থায়ী সদস্য ও ১০টি অস্থায়ী সদস্য রয়েছে। এ পরিষদের প্রত্যেক সদস্যের একটি করে ভোটদানের অধিকার আছে। তবে কোনো সিদ্ধান্তে উপনীত হওয়ার জন্য ৫টি স্থায়ী সদস্যের প্রত্যেকের সম্মতিসূচক ভোটের প্রয়োজন। কোনো স্থায়ী সদস্য প্রস্তাবের বিরুদ্ধে ভোট দিলে তা বাতিল বলে গণ্য হয়। নিরাপত্তা পরিষদের স্থায়ী সদস্যদের এ বিশেষ ক্ষমতাই ভেটো ক্ষমতা নামে পরিচিত।"
        },
        {
          "label": "গ",
          "question": "",
          "explanation": "উদ্দীপকে বর্ণিত আন্তর্জাতিক প্রতিষ্ঠান অর্থাৎ জাতিসংঘে বাংলাদেশ শান্তিরক্ষী বাহিনীর ভূমিকা অত্যন্ত প্রশংসনীয়। বাংলাদেশ জাতিসংঘের আমন্ত্রণে শান্তিরক্ষী বাহিনীতে বিভিন্ন দেশের ন্যায় সৈন্য প্রেরণ করে থাকে। এসব সৈনিকেরা নিজেদের জীবন দিয়ে হলেও শান্তি প্রতিষ্ঠার চেষ্টা করে। অনেক সদস্যই বিভিন্ন রকম দুর্ঘটনা ও যুদ্ধে প্রাণ হারায়। জাতিসংঘের শান্তিরক্ষা মিশনগুলোতে বাংলাদেশের অবদান ঈর্ষণীয়। বর্তমানে প্রায় এগারো, হাজারেরও বেশি বাংলাদেশি সৈন্য বিশ্বের ১১টি দেশে জাতিসংঘের অধীনে শান্তি প্রতিষ্ঠার কাজ করে যাচ্ছে। আফ্রিকার দেশগুলোতে বাংলাদেশি সৈন্যদের অভূতপূর্ব সাফল্য সারা বিশ্বে বাংলাদেশের গ্রহণযোগ্যতাকে অনেক বৃদ্ধি করেছে। বিশ্বব্যাপী শান্তি প্রতিষ্ঠার মডেল এবং শান্তিপ্রিয় জাতি হিসেবে বাংলাদেশ পরিচিতি পেয়েছে। উদ্দীপকে দেখা যায়, বাংলাদেশ সশস্ত্রবাহিনীতে কর্মরত সাব্বির আফ্রিকার একটি যুদ্ধবিদ্ধস্ত দেশে আন্তর্জাতিক সংস্থার আমন্ত্রণে যায় এবং সেখানকার বিদ্রোহী গোষ্ঠীর গুলিতে নিহত হয়, রহিম যে আন্তর্জাতিক সংস্থার আমন্ত্রণে আফ্রিকায় যায় তা জাতিসংঘ এবং জাতিসংঘের শান্তিরক্ষা বাহিনীতে বাংলাদেশের ভূমিকা প্রশংসনীয়।"
        },
        {
          "label": "ঘ",
          "question": "",
          "explanation": "নিম্নের অনুরূপ: উক্ত সংগঠন তথা জাতিসংঘ 'রাষ্ট্রীয় অখণ্ডতার যুক্তির প্রশ্নে' বিজয় অর্জনের পূর্ব পর্যন্ত বাংলাদেশকে স্বীকৃতি দেয় নি। বিশ্বে যখন কোনো নতুন রাষ্ট্রের অভ্যুদয় ঘটে তখন আন্তর্জাতিক স্বীকৃতির প্রশ্নটি সামনে আসে। আন্তর্জাতিক স্বীকৃতি ব্যতীত কোনো রাষ্ট্রের সার্বভৌমত্ব প্রতিষ্ঠিত হয় না। এজন্য মুজিবনগর সরকার বিশ্বমঞ্চে বাংলাদেশের স্বাধীনতার স্বীকৃতি আদায়ের জন্য তৎপর হয়। একটি নতুন রাষ্ট্রের স্বীকৃতির জন্য আন্তর্জাতিক আইনের যেসব শর্ত পূরণের দরকার হয় তার সবগুলোই পূরণের মাধ্যমে বাংলাদেশ জাতিসংঘ ও বিশ্বের জাতিসমূহের নিকট আবেদন জানিয়েছিলেন। শর্তগুলো হলো- নতুন রাষ্ট্রের প্রতি জনগণের স্বাভাবিক আনুগত্য, সরকারের স্থায়িত্ব ও কার্যকারিতা এবং সরকারের আন্তর্জাতিক দায়িত্ব পালনের ইচ্ছা।' এতদসত্ত্বেও জাতিসংঘ বাংলাদেশের স্বীকৃতি প্রসঙ্গে কোনো কার্যকর ভূমিকা রাখতে পারেনি। বাংলাদেশকে স্বীকৃতি না দেওয়ার ক্ষেত্রে জাতিসংঘের সামনে মূল সমস্যাটি ছিল এর সনদের ২ (৭) ধারা। এই ধারায় কোনো রাষ্ট্রের জনগণের মানবাধিকার বা আত্মনিয়ন্ত্রণাধিকার ও রাষ্ট্রীয় অখণ্ডতার নীতির মধ্যে সীমারেখা নিয়ে দ্বন্দ্ব রয়েছে। এটিকে কেন্দ্র করে মার্কিন যুক্তরাষ্ট্র, চীন ও মুসলিম দেশগুলো পাকিস্তানের রাষ্ট্রীয় অখণ্ডতার প্রশ্নে জাতিসংঘে বাংলাদেশের স্বীকৃতির বিরোধিতা করে। ফলে চূড়ান্ত বিজয়ের আগ পর্যন্ত জাতিসংঘ বাংলাদেশকে স্বীকৃতি প্রদানে ব্যর্থ হয়। আলোচনার প্রেক্ষিতে বলা যায়, ভেটো ক্ষমতাসম্পন্ন পাঁচটি বৃহৎ শক্তিধর রাষ্ট্রের পারস্পরিক সমঝোতা ব্যতীত জাতিসংঘ কোনো কার্যকর উদ্যোগ গ্রহণ করতে পারে না। এ কারণেই জাতিসংঘ বাংলাদেশকে স্বীকৃতি প্রদানে নিরব দর্শকের ভূমিকা পালন করেছিল।"
        }
      ]
    },
    {
      "number": "11",
      "uddipok": "আধিপত্য বিস্তারকে কেন্দ্র দু'টি দেশের মধ্যে প্রবল যুদ্ধের সম্ভাবনা দেখা দেয়। আগে থেকেই তাদের মধ্যে মতাদর্শপত দ্বন্দ্ব বিরাজমান ছিল। দুই শক্তির স্বন্দ্বের কারণে সমগ্র অঞ্চল জুড়েও চরম উত্তেজনা বিরাজ করছিল। শেষ পর্যন্ত একটি শক্তির পতনের মধ্য দিয়ে এর অবসান ঘটে।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "জোট নিরপেক্ষ আন্দোলনের সূচনা হয় সাবেক যুগোস্লাভিয়ায়।"
        },
        {
          "label": "খ",
          "question": "",
          "explanation": "মার্শাল পরিকল্পনা হলো কমিউনিজমবিরোধী মার্কিন যুক্তরাষ্ট্রের এক আর্থিক পরিকল্পনা। ঠাণ্ডা লড়াই আরও ঘনীভূত হলে ১৯৪৭ সালের জুন মাসে মার্কিন পররাষ্ট্র সচিব জর্জ মার্শাল হার্ভার্ড ইউনিভার্সিটির এক সভায় তার 'মার্শাল পরিকল্পনা' প্রকাশ করেন। এ পরিকল্পনায় তিনি বলেন, যুদ্ধ বিধ্বস্ত ইউরোপের দারিদ্র্য দূর করতে না পারলে ইউরোপকে কমিউনিজমের হাত থেকে মুক্ত করা যাবে না। এজন্য তিনি যুদ্ধ বিধ্বস্ত ইউরোপীয় দেশগুলোর অর্থনীতির পুনরুজ্জীবনের জন্য মার্কিন সাহায্যের প্রস্তাব করেন। এ প্রস্তাব অনুযায়ী তিনি বলেন, সাহায্যগ্রহণকারী দেশগুলো একটি ইউরোপীয় অর্থনৈতিক, সংগঠনের অন্তর্ভুক্ত হবে। এ লক্ষ্যে ১৯৪৮ সালের এপ্রিলে মার্কিন যুক্তরাষ্ট্র আর্থিক সাহায্য প্রদান করে। এ সাহায্য গ্রহণ সব ইউরোপীয় দেশের জন্য উন্মুক্ত ছিল।"
        },
        {
          "label": "গ",
          "question": "",
          "explanation": "উদ্দীপকের ঘটনার সাথে আমার পাঠ্যবইয়ে উল্লিখিত স্নায়ুযুদ্ধের মিল রয়েছে। - স্নায়ুযুদ্ধ এমন এক প্রকার যুদ্ধাবস্থাকে নির্দেশ করে যা প্রত্যক্ষ যুদ্ধও নয়, আবার শাস্তিও নয়। দ্বিতীয় বিশ্বযুদ্ধ পরবর্তী সময়ে মার্কিন যুক্তরাষ্ট্র ও সোভিয়েত ইউনিয়ন বিশ্বের দুই প্রধান পরাশক্তি হিসেবে আবির্ভূত হয়। আদর্শগতভাবে এ দুটি রাষ্ট্র ছিল সম্পূর্ণ বিপরীতমুখী। মার্কিন যুক্তরাষ্ট্র ছিল পুঁজিবাদী ব্যবস্থার সমর্থক এবং সোভিয়েত ইউনিয়ন ছিল সমাজতান্ত্রিক আদর্শে বিশ্বাসী। নিজেদের আদর্শের শ্রেষ্ঠত্বের দাবি ও অন্যান্য দেশে তা ছড়িয়ে দেওয়া নিয়ে দেশ দুটির মধ্যে চরম দ্বন্দ্ব চলতে থাকে। বিভিন্ন আন্তর্জাতিক ইস্যুতে এ দুই পরাশক্তি পরস্পরের বিরোধিত। করতে থাকে। এর ফলে প্রায় প্রতি মুহূর্তে যুদ্ধের উত্তাপ ছড়ায়। কিন্তু বিপুলসংখ্যক বিধ্বংসী অস্ত্রের অধিকারী উভয় দেশই সযত্নে যুদ্ধ এড়িয়ে চলে। গত শতকের নব্বই দশকের শুরু পর্যন্ত যুক্তরাষ্ট্র ও সোভিয়েত ইউনিয়নের মধ্যে এরকম যুদ্ধ যুদ্ধ পরিস্থিতিকেই স্নায়ুযুদ্ধ বা Cold War বলে অভিহিত করা হয়। উদ্দীপকে দেখা যায়, মতাদর্শগত দ্বন্দ্ব চলমান দুটি রাজ্যের মধ্যে আধিপত্য বিস্তারকে কেন্দ্র করে প্রবল যুদ্ধের সম্ভাবনা দেখা দেয়। ফলে সমগ্র অন্যলে চরম উত্তেজনা বিরাজ করছিল। উদ্দীপকের এ অবস্থার সাথে উপরে বর্ণিত, স্নায়ুযুদ্ধের অবস্থা তুলনীয়। তাই বলা যায়, উদ্দীপকের ঘটনার সাথে স্নায়ুযুদ্ধের ঘটনা সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত যুদ্ধের সাথে স্নায়ুযুদ্ধ সাদৃশ্যপূর্ণ। স্নায়ুযুদ্ধের অবসানে মিখাইল গর্বাচেভের ভূমিকা অপরিসীম। স্নায়ুযুদ্ধের অবসানে যার অবদান অবিস্মরণীয় তিনি খলেন মিখাইল গর্বাচেভ। মিখাইল গর্বাচেভ ১৯৮৭ সালে সোভিয়েত ইউনিয়নের ক্ষমতা লাভ করে স্থবির অর্থনীতি, শাসক দলের তাভ্যন্তরে দুর্নীতি, সোভিয়েত সমাজব্যবস্থার অবক্ষয়, সমাজতন্ত্রের বিকৃতি, স্নায়ুযুদ্ধের ভয়াবহ রূপ প্রভৃতি লক্ষ করেন। গর্বাচেভ এ সমস্যা মোকাবিলার জন্য 'গ্লাসনস্ত' (উদারনীতি) ও 'পেরেস্ত্রোইকা' (পুনর্গঠন) কর্মসূচি গ্রহণ করেন। তার কর্মসূচি পশ্চিমা বিশ্বে সমাদৃত হলে স্নায়ুযুদ্ধের আবহ স্বয়ংক্রিয়ভাবে কমতে শুরু করে। ১৯৯১ সালের জুন মাসে গর্বাচেভ অভ্যন্তরীণ সংস্কার ও পররাষ্ট্রনীতির কৌশলগত পরিবর্তনের মাধ্যমে পশ্চিমা বিশ্বকে জানান যে, সোভিয়েত ইউনিয়ন পশ্চিমের প্রতি সহযোগিতার হাত প্রসারিত করতে আগ্রহী। এ সময়, তাকে লন্ডনে অনুষ্ঠিত বৃহৎ সাতটি শিল্পোন্নত দেশের শীর্ষ সম্মেলনে অংশগ্রহণের আমন্ত্রণ জানানো হয়। এভাবে গর্বাচেভ পশ্চিমা বিশ্বের সাথে চিরাচরিত কমিউনিস্টদের সংঘাতের নীতি পরিবর্তন করে স্নায়ুযুদ্ধের অবসানে সহায়তা করেন, যার চূড়ান্ত পদক্ষেপ হিসেবে মিখাইল গর্বাচেভ ১৯৮৯ সালের ৩ ডিসেম্বর মার্কিন প্রেসিডেন্ট জর্জ বুশের সাথে মাল্টায় অনুষ্ঠিত এক শীর্ষ বৈঠকে স্নায়ুযুদ্ধ অবসানের সরকারি ঘোষণা দেন। পরিশেষে বলা যায়, এত কম সময়ের মাধ্যমে ইতিহাসে কোনো ব্যক্তির অবদান মূল্যায়ন করা প্রায় অসম্ভব হলেও এ কথা বলা যায় যে, মিখাইল গর্বাচেভের মতো গণতন্ত্রমনা শাসক যদি সোভিয়েত ইউনিয়নের ক্ষমতায় না আসতেন তাহলে এখনও হয়তো বিশ্ববাসী স্নায়ুযুদ্ধের অকল্পনীয় আতকের মধ্যে বাস করত।"
        }
      ]
    }
  ]
}