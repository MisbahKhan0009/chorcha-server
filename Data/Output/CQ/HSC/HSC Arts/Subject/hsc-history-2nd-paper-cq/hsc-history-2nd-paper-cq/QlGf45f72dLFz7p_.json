{
  "title": "চট্টগ্রাম কলেজ ২০২৪",
  "subtitle": "ইতিহাস (11)",
  "questions": [
    {
      "number": "1",
      "uddipok": "আঠারো শতকের শেষ দিকে ইউরোপের ইতিহাসে সাড়া জাগানো একটি বিপ্লব সংঘটিত হয়, যেটি সামন্ত প্রথার বিরুদ্ধে পুঁজিবাদী সমাজ প্রতিষ্ঠার লক্ষ্যে পরিচালিত হয়েছিল। এ বিপ্লব দেশে নিরঙ্কুশ রাজতন্ত্রের বিপরীতে প্রজাতন্ত্র প্রতিষ্ঠা করেছিল। পরবর্তীতে ইউরোপের প্রতিটি দেশই এ বিপ্লবের প্রভাবে উজ্জীবিত হয়েছিল।",
      "tag": "CTG.C 24",
      "sub_questions": [
        {
          "label": "ক",
          "question": "কে নিজেকে বিপ্লবের সন্তান বলে দাবি করতেন?",
          "explanation": "নেপোলিয়ন বোনাপার্ট নিজেকে বিপ্লবের সন্তান বলে দাবি করতেন।"
        },
        {
          "label": "খ",
          "question": "টেনিস কোর্ট শপথ কী? ব্যাখ্যা করো।",
          "explanation": "ফরাসি বিপ্লবের সূচনালগ্নে এস্টেট জেনারেলে নির্বাচিত তৃতীয় শ্রেণির প্রতিনিধিদের ক্ষমতা বিষয়ে রাজার সাথে মতানৈক্যের সৃষ্টি হয়। এর প্রেক্ষিতে রাজার সিদ্ধান্ত অনুযায়ী অধিবেশন কক্ষে ঢুকতে না পেরে নিকটবর্তী টেনিস কোর্টে মিলিত হয়ে তারা যে শপথ গ্রহণ করে ইতিহাসে তাই টেনিস কোর্ট শপথ নামে পরিচিত। ১৭৮৯ খ্রিস্টাব্দের ২০ জুন তারিখে গৃহীত টেনিস কোর্ট শপথে বলা হয়- ফ্রান্সের জন্য একটি নতুন সংবিধান প্রণীত না হওয়া পর্যন্ত জাতীয় এ সভা বলবৎ থাকবে এবং যে স্থানেই এ সভা বসবে সে স্থানেই এ সভা বৈধ বলে গণ্য হবে। টেনিস কোর্টের এই শপথের মাধ্যমে তৃতীয় শ্রেণির ঐক্য আরও দৃঢ় হয় এবং অবশেষে রাজা ষোড়শ লুই তাদের দাবি মেনে নিতে বাধ্য হন।"
        },
        {
          "label": "গ",
          "question": "উদ্দীপকে বর্ণিত বিপ্লবের সাথে তোমার গঠিত বিপ্লবে জনমত গঠনে দার্শনিকদের অবদান ব্যাখ্যা করো।",
          "explanation": "উদ্দীপকে মহান ফরাসি বিপ্লবের কথা বলা হয়েছে। উত্ত বিপ্লবে জনমত গঠনে দার্শনিকদের অবদান অপরিসীম। ১৭৮৯ সালের ফরাসি বিপ্লব বিশ্বের ইতিহাসে সংঘটিত সর্বাধিক উল্লেখযোগ্য ঘটনাগুলো মধ্যে অন্যতম। সাম্য, মৈত্রী ও স্বাধীনতার স্লোগান নিয়ে সংঘটিত এ বিপ্লব পুরনো সমাজ ও শাসনব্যবস্থা ভেঙে দিয়ে এক নতুন যুগের সূচনা ঘটায়। ফরাসি বিপ্লবের মূল লক্ষ্য ছিল জরাজীর্ণ পুরাতনকালের পতন ঘটানো এবং সামন্ততন্ত্রের উচ্ছেদ করা। এ বিপ্লবের ফলে মধ্যযুগ থেকে চলে আসা সমাজব্যবস্থায় যে অসমতা ছিল তার অবসান ঘটে। দার্শনিকরা সরাসরি এ বিপ্লবে অংশগ্রহণ না করলেও তারা মনস্তাত্ত্বিক ও তাত্ত্বিক পটভূমি তৈরিতে ব্যাপক ভূমিকা রাখেন। ফরাসি সমাজে বিপ্লবের আগে থেকে দার্শনিকদের জ্ঞানচর্চা মধ্যযুগীয় ভাবধারার সীমাবদ্ধতাকে অতিক্রম করে একটি আধুনিক সমাজ গড়ার জন্য মানুষকে উজ্জীবিত করতে থাকে। তাদের চিন্তাধারা ফ্রান্সের সমাজে ব্যাপক প্রভাব ফেলে। তারাই মধ্যযুগীয় রাজতন্ত্রী পরিত্যাগ করে আধুনিক সাম্য, মৈত্রী ও স্বাধীনতার চেতনাকে ধারণ করে একটি ফরাসি রাষ্ট্রব্যবস্থা গড়ার যুক্তি তুলে ধরেন। ফরাসি দার্শনিকদের মধ্যে সবচেয়ে খ্যাতনামা ছিলেন মন্টেল্ক। তিনি 'The Persian Letters' গ্রন্থে ব্যাঙ্গাত্মক লেখার মধ্য দিয়ে ফরাসি সমাজের শ্রেণিবৈষম্যের প্রতি কটাক্ষ করেন। 'The Spirit of the laws' গ্রন্থে তিনি সরকারের তিনটি বিভাগের মধ্যে ক্ষমতা বিভাজনের কথা বলেছেন, যা সমকালীন যুগের বিপ্লবীদের মনে গভীর প্রভাব বিস্তার করেছিল। তাছাড়া ভলতেয়ার প্রচলিত রাষ্ট্র, সমাজ ও ধর্মনীতির বিরুদ্ধে জনমত সৃষ্টি করেন। বুশো তার গ্রন্থে 'জনগণই সার্বভৌম' মতবাদ প্রচার করেন। এছাড়াও দার্শনিক মাবলি, সমাজবিজ্ঞানী অগাস্ট কোঁৎ প্রমুখ মনীষী ফরাসি বিপ্লবে জনমত গঠনে অবদান রাখেন।"
        },
        {
          "label": "ঘ",
          "question": "উক্ত বিপ্লবের আন্তর্জাতিক প্রভাব কী ছিল?- বিশ্লেষণ করো।",
          "explanation": "ফরাসি বিপ্লব বিশ্বের ইতিহাসে এক যুগান্তকারী ঘটনা। এই বিপ্লবের আন্তর্জাতিক প্রভাব ছিল সুদূরপ্রসারী। ফরাসি বিপ্লব ইউরোপসহ গোটা বিশ্বকে প্রভাবিত করে। এ বিপ্লবের প্রভাব নেপোলিয়নের শাসনামল এবং পরবর্তী সময়েও ইউরোপের রাজনৈতিক ইতিহাসে পরিলক্ষিত হয়। ফরাসি বিপ্লবের ফলাফল ইউরোপের বিভিন্ন দেশসমূহের জনগণের মধ্যে ব্যাপক উৎসাহের সৃষ্টি হলে শাসকগোষ্ঠী শঙ্কিত হয়ে ওঠে। ইংল্যান্ডের হুইগদল এটিকে তাদের ১৬৮৮ সালের গৌরবময় বিপ্লবের সাথে তুলনা করে। ইংল্যান্ডে শাসনতান্ত্রিক সংস্কারের দাবিতে ফ্রেন্ডস অব দি পিপল, রিজ্যুলিউশন সোসাইটি, লন্ডন করেসপন্ডিং সোসাইটি প্রভৃতি সমিতি গড়ে ওঠে। বেলজিয়াম ও জার্মানিতেও বিপ্লবের প্রসার ঘটলেও ইংল্যান্ড শঙ্কিত হয়। ১৭৯২ সালে ফ্রান্সের বিপ্লবী সরকার ঘোষণা করে, যে সমস্ত জাতি স্বাধীনতার জন্য বিদ্রোহ করবে ফ্রান্স তাদের সাহায্য করবে। এ ঘোষণার পর ইংল্যান্ডের পীটের মন্ত্রিসভা উদারনীতি পরিত্যাগ করে দমননীতি প্রয়োগ করে। পীটের এইসব প্রতিক্রিয়াশীল কর্মকাণ্ড জনগণের স্বাধীনতা বিপন্ন করলেও বিপ্লবের আশঙ্কা অতিরিক্তভাবে প্রচার করার ফলে সমগ্র দেশ বিপ্লবের বিপক্ষে অবস্থান নেয়। ইউরোপের অপরাপর রাষ্ট্রসমূহের - জনগণের মধ্যে ফরাসি বিপ্লব প্রবল অভিঘাত সৃষ্টি করে। এর ফলে এসব দেশে রাজতন্ত্র দুর্বল হয়ে পড়ে। এ সুযোগে নেপোলিয়ন বিপ্লবের আদর্শকে ধারণ করে একে একে ইউরোপীয় রাষ্ট্রগুলো দখল করে সেখানকার শাসনব্যবস্থা পুনর্গঠন করেন। ফরাসি বিপ্লবের ফলে জাতীয়তাবাদ ও সমাজতান্ত্রিক ধ্যান-ধারণা বিকশিত হয়।"
        }
      ]
    },
    {
      "number": "2",
      "uddipok": "ইতিহাস ক্লাসে জনৈক স্যার ফরাসি বিপ্লব-পূর্ব সামাজিক স্তরসমূহ সম্পর্কে শিক্ষার্থীদের একটি চার্ট তৈরি করতে বললে করিম নিচের চার্টটি উপস্থাপন করে",
      "tag": "CTG.C 24",
      "sub_questions": [
        {
          "label": "ক",
          "question": "ফরাসি বিপ্লবের সময় ফ্রান্সের রাজা কে ছিলেন?",
          "explanation": "ফরাসি বিপ্লবের সময় ফ্রান্সের রাজা ছিলেন রাজা ষোড়শ লুই।"
        },
        {
          "label": "খ",
          "question": "সন্ত্রাসের রাজত্ব সম্পর্কে কী জান?",
          "explanation": "ফরাসি বিপ্লবের পর বিপ্লববিরোধী মনোভাব, অভ্যন্তরীণ ও বৈদেশিক আক্রমণ প্রতিরোধ করার উদ্দেশ্যে জ্যাকোবিন দল যে সন্ত্রাস বা ভীতিকর অবস্থার সৃষ্টি করেছিল তাই ইতিহাসে সন্ত্রাসের রাজত্ব বলে পরিচিত। জ্যাকোবিন দলের নেতা ছিলেন রোবসপিয়ার। দ্রুত বিচার করে শিরশ্ছেদ ও অন্যান্য সন্ত্রাসমূলক কার্যকলাপ চালিয়ে ভীতির সঞ্চার করাই ছিল জ্যাকোবিন দলের প্রধান লক্ষ্য। তারা প্রচার করত, ত্রাসই হচ্ছে দ্রুত বা বলিষ্ঠ ন্যায়বিচারের পথ। সুতরাং ত্রাসই হচ্ছে সঠিক পথ।"
        },
        {
          "label": "গ",
          "question": "ফরাসি বিপ্লব পূর্ববর্তী ফ্রান্সের সামাজিক ও অর্থনৈতিক অবস্থা ব্যাখ্যা করো।",
          "explanation": "ফরাসি বিপ্লবের পূর্ববর্তী ফ্রান্সের সমাজ ছিল মধ্যযুগীয় ও সামন্ততান্ত্রিক। আর অর্থনৈতিক অবস্থা ছিল দুর্বিষহ। ফরাসি বিপ্লব কোনো একটি কারণে ঘটেনি। এর পেছনে রাজনৈতিক, অর্থনৈতিক ও সামাজিক অনেক কারণ নিহিত ছিল। মূলত, পুরনো ফরাসি সমাজব্যবস্থার মধ্যেই এর প্রেক্ষাপট তৈরি হয়েছিল। পুরনো ফরাসি সমাজ তিনটি প্রধান শ্রেণিতে বিভক্ত ছিল। যাজক ও অভিজাতরা ছিল যথাক্রমে প্রথম এবং দ্বিতীয় শ্রেণির অন্তর্ভুক্ত। কৃষক, বুর্জোয়া, বণিক, শিক্ষক, শ্রমিকসহ সমাজের অন্য সব গোষ্ঠী ছিল তৃতীয় শ্রেণিতে। যাজক ও অভিজাত শ্রেণি সমাজের সব সুযোগ-সুবিধা ভোগ করত। আর তৃতীয় শ্রেণি সবদিক দিয়ে শোষিত হতো। অভিজাতদের একটি অংশ সরকারকে কিছু কর দিলেও যাজক সম্প্রদায় এ কর দেওয়া থেকে সম্পূর্ণ মুক্ত থাকে। এছাড়া পুরনো ব্যবস্থায় ফ্রান্সের রাজতন্ত্র স্বৈরতান্ত্রিক রূপ ধারণ করে। রাজতন্ত্র ধর্মযাজক ও অভিজাত সম্প্রদায়কে হাতে রেখে দেশের সাধারণ জনগণকে নির্মমভাবে শোষণ করত। রাষ্ট্রে রাজার একচ্ছত্র ক্ষমতা প্রতিষ্ঠিত হয়। বিশেষত চতুর্দশ লুই রাজতন্ত্রকে ফ্রান্সে সুসংগঠিত করতে সক্ষম হন। এতে দেশের প্রশাসন, আইন প্রণয়ন ও বিচারকালে রাজার নিরঙ্কুশ ক্ষমতা প্রতিষ্ঠিত হয়। এছাড়া প্রাকৃতিক দুর্যোগের ফলে ফ্রান্সের সাধারণ মানুষ গভীর অর্থনৈতিক সংকটে পড়ে। শহরগুলোতে কাজের সন্ধানে বেকারদের ভিড় বাড়তে থাকে। এসব কারণে ফ্রান্স একটি বড় ধরনের পরিবর্তনের জন্য উন্মুখ হয়ে উঠেছিল। এমন প্রেক্ষাপটে দার্শনিকদের লেখনী বিপ্লবের মঞ্চ প্রস্তুত করার কাজ অনেকখানি এগিয়ে নেয়।"
        },
        {
          "label": "ঘ",
          "question": "উক্ত বিপ্লবের ফলাফল কী ছিল? মূল্যায়ন করো।",
          "explanation": "ফরাসি বিপ্লব বিশ্বের ইতিহাসে এক যুগান্তকারী ঘটনা। এ বিপ্লবের ফলাফল ছিল সুদূরপ্রসারী। ফরাসি বিপ্লব পৃথিবীর ইতিহাসে সংঘটিত সর্বাধিক উল্লেখযোগ্য ঘটনাগুলোর অন্যতম। এটি ফ্রান্সের সমাজ, অর্থনীতি, রাজনীতি, সংস্কৃতি, ধর্মব্যবস্থাকে আমূল বদলে দেয়। পাশাপাশি ইউরোপের বিভিন্ন দেশে প্রভাব বিস্তার করে। ফরাসি বিপ্লব জরাজীর্ণ পুরোনো সামন্ততন্ত্রের বিলোপ সাধনের মাধ্যমে সামন্তপ্রভুদের ভূসম্পত্তি বাজেয়াপ্ত করে কৃষকদের মধ্যে ভূমি বণ্টন করে দেয়। এ বিপ্লব তাৎক্ষণিকভাবে স্বৈরাচারী রাজতন্ত্রের উচ্ছেদ করে নিয়মতান্ত্রিক রাজতন্ত্র চালু করে। ফরাসি বিপ্লবের ফলে বংশানুক্রমিক রাজতন্ত্রের অবসানের মধ্য দিয়ে ফ্রান্সে অনেকটা গণতান্ত্রিক শাসনের সূত্রপাত ঘটে। এ বিপ্লবের মাধ্যমে রাষ্ট্র পরিচালনায় জনগণের ইচ্ছার প্রাধান্য স্বীকৃতি লাভ করে। ফরাসি বিপ্লব সামাজিক আচার-আচরণ, পোশাক-পরিচ্ছদে পরিবর্তন আনয়ন করে। পুরুষরা ব্রিচেস পরা ছেড়ে দিয়ে ট্রাউজার ও কোট এবং মেয়েরা ফোলানো পোশাক ছেড়ে আটসাট ছোট স্কার্ট পরা শুরু করে। ফরাসি বিপ্লবের ফলে জাতীয়তাবাদী চেতনার উদ্ভব হয়। 'জাতি দীর্ঘজীবী হোক'- বিপ্লবীদের জাতীয় আদর্শে অনুপ্রাণিত এ শ্লোগান দেশপ্রেম জাগ্রত করে। তাছাড়া এ বিপ্লবের ফলে দ্রব্যাদি পরিমাপের পুরানো পদ্ধতির পরিবর্তে দশমিক পদ্ধতি বা মেট্রিক পদ্ধতি চালু হয়। কোড নেপোলিয়ন চালু হলে রেজিস্ট্রি বিবাহ, বিবাহ-বিচ্ছেদ ও সম্পত্তিতে সন্তানের সমানাধিকার স্বীকৃতি লাভ করে। ফরাসি বিপ্লবের মধ্য দিয়ে ফ্রান্স সামরিক শক্তিতে বলীয়ান হয়ে ওঠে। ফলে ফ্রান্স ইউরোপীয় রাজনীতিতে একক পরাশক্তি হিসেবে আবির্ভূত হয়। ফরাসি বিপ্লব ইউরোপজুড়ে প্রভাব বিস্তার করতে সক্ষম হয়। সাম্য, মৈত্রী ও স্বাধীনতার এই মূলমন্ত্রে উদ্বুদ্ধ হয়ে ইউরোপের জনগণ রাজতন্ত্রের বিপরীতে গণতন্ত্রের দিকে ধাবিত হয়। ইউরোপব্যাপী ব্যাপক পরিবর্তন আসে। ফলে নতুন ইতিহাস শুরু হয়। পরিশেষে বলা যায়, ফরাসি বিপ্লব ইউরোপের আমূল পরিবর্তন সাধন করে, যা ইতিহাসের গতিকে পরিবর্তন করে।"
        }
      ]
    },
    {
      "number": "3",
      "uddipok": "সমাজে যারা ধনী তারা দিন দিন ধনী হচ্ছে এবং গরিবেরা ক্রমাগত নিম্নতর জীবন ব্যবস্থায় চলে যাচ্ছে। এ নিয়ে কাদের চৌধুরী খুবই উদ্বিগ্ন। তিনি সমাজের খেটে খাওয়া মানুষদের অফিস, শিল্প-কারখানা, কৃষি জমিতে শ্রম না দেওয়ার নির্দেশ দেন। এছাড়া কাদের চৌধুরী সমাজের ধনী ব্যক্তিদের সকল সম্পত্তি রাষ্ট্রীয়করণের মাধ্যমে সম্পদের সুষম বণ্টনের দাবি সরকারের নিকট উত্থাপন করেন।",
      "tag": "CTG.C 24",
      "sub_questions": [
        {
          "label": "ক",
          "question": "রুশ বিপ্লবের অপর নাম কী?",
          "explanation": "বুশ বিপ্লবের অপর নাম অক্টোবর বিপ্লব বা বলশেভিক বিপ্লব।"
        },
        {
          "label": "খ",
          "question": "এপ্রিল থিসিস বলতে কী বোঝ?",
          "explanation": "এপ্রিল থিসিস হলো রাশিয়ার বলশেভিক দলের নেতা লেনিন প্রদত্ত কিছু দিকনির্দেশনা। বলশেভিক বিপ্লবের নেতা লেনিন ১৯১৭ সালের ৩ এপ্রিল তার বিখ্যাত 'এপ্রিল থিসিস' ঘোষণা করেন। এপ্রিল থিসিসে বলা হয়- ১. ফেব্রুয়ারি বিপ্লবে বুর্জোয়া শ্রেণির জয় হয়েছে, এতে শ্রমিকদের সন্তুষ্ট হওয়ার কিছু নেই; ২. বুর্জোয়া বিপ্লব ও শ্রমিক বিপ্লব একসাথে চলতে থাকবে এবং শেষ পর্যন্ত শ্রমিকেরা ক্ষমতা দখল করবে। লেনিন বলেন, বুর্জোয়াদের বেশিদিন ক্ষমতায় থাকতে দিলে তারা পুঁজিবাদকে দৃঢ় করে ফেলবে। সুতরাং, বুর্জোয়ারা বেশি গভীরে শেকড় ছড়ানোর আগেই তাদের উপড়ে ফেলতে হবে।"
        },
        {
          "label": "গ",
          "question": "কাদের চৌধুরীর দাবি অনুযায়ী পদক্ষেপ নিলে প্রাথমিকভাবে সরকারকে কী ধরনের সমস্যার সম্মুখীন হতে হবে? ব্যাখ্যা করো।",
          "explanation": "কাদের চৌধুরীর দাবি অনুযায়ী পদক্ষেপ নিলে প্রাথমিকভাবে সরকারকে বিভিন্ন আর্থিক, রাজনৈতিক ও সামাজিক সমস্যার সম্মুখীন হতে হবে। উদ্দীপকের কাদের চৌধুরী সমাজে বিদ্যমান আর্থিক ও শ্রেণি বৈষম্য নিয়ে উদ্বিগ্ন। এ সমস্যা সমাধানে তিনি ব্যক্তিদের সকল সম্পত্তি রাষ্ট্রীয়করণের মাধ্যমে সম্পদের সুষম বণ্টনের দাবি সরকারের নিকট উত্থাপন করেন। তার দাবি নিঃসন্দেহে ইতিবাচক একটি দাবি। কিন্তু এ দাবি পূরণ করতে হলে সরকারকে প্রাথমিকভাবে কিছু সমস্যার সম্মুখীন হতে হবে। কাদের চৌধুরীর দাবি মূলত সমাজতান্ত্রিক রাষ্ট্র গঠনের দাবি। সমাজতান্ত্রিক রাষ্ট্র গঠনে সরকারকে সাধারণত যেসব সমস্যার সম্মুখীন হতে হবে তার মধ্যে উল্লেখযোগ্য হলো- আর্থিক প্রতিষ্ঠানসমূহের মধ্যে সভাতি বিধান, পুঁজিপতি ও ব্যবসায়ীদের চাপ মোকাবিলা, দক্ষ প্রশাসনব্যবস্থা গড়ে তোলা, ধনতান্ত্রিক রাষ্ট্রব্যবস্থায় বিশ্বাসী সরকারসমূহ থেকে চাপ, সামাজিকভাবে সর্বস্তরে নীতি কার্যকর এবং সর্বোপরি সরকারের নিজের নেতৃবৃন্দের দূর্নীতি ও স্বজনপ্রীতি প্রতিরোধ। এছাড়া, প্রতিটি রাষ্ট্রেই সমাজতন্ত্রবিরোধী এবং পুঁজিবাদী শক্তি সক্রিয় থাকে, এরা সরকারের গৃহীত পদক্ষেপের তীব্র বিরোধিতা করে, ক্ষেত্রবিশেষে সন্ত্রাসী ও বিপ্লবী পথও বেঁছে নেয়, যেমনটা হয়েছিল রাশিয়ায় সমাজতন্ত্র স্থাপনের সময়। রাশিয়ায় সমাজতন্ত্রের শুরুতে 'শ্বেত সন্ত্রাসীরা' এর তীব্র বিরোধিতা করেছিলো এবং প্রতিবিপ্লবের পথ বেঁছে নিয়েছিলো, তাই কাদের চৌধুরীর দাবি অনুযায়ী পদক্ষেপ নিলে প্রাথমিকভাবে সরকারকে বিভিন্ন সমস্যার সম্মুখীন হতে হবে।"
        },
        {
          "label": "ঘ",
          "question": "কাদের চৌধুরীর মধ্যে এক বিশেষ বিপ্লবী আদর্শ বিদ্যমান রয়েছে- তোমার পঠিত পুস্তকের আলোকে মতহামত ব্যক্ত করো।",
          "explanation": "কাদের চৌধুরীর মধ্যে এক বিশেষ বিপ্লবী আদর্শ বিদ্যমান এ বিষয়ে আমি একমত। উদ্দীপকের কাদের চৌধুরী সমাজের আর্থিক ও শ্রেণিবৈষম্যের সমস্যা সমাধানে খেটে খাওয়া মানুষদের অফিস, শিল্প কারখানা, কৃষি জমিতে শ্রম না দেওয়ার নির্দেশ দেন। এছাড়া তিনি সমাজের ধনী ব্যক্তিদের সকল সম্পত্তি রাষ্ট্রীয়করণের মাধ্যমে সরকারের কাছে সম্পদের সুষম বণ্টনের দাবি উত্থাপন করেন। তার সমাধান ও দাবি সমাজতান্ত্রিক মতাদর্শের, যা বলশেভিক বা সমাজতান্ত্রিক বিপ্লব হতে উদ্ভূত। ১৯১৭ সালের বলশেভিক বিপ্লব বিশ্বের ইতিহাসে এক যুগত্যকারী ঘটনা। এ বিপ্লব রাশিয়ার মানুষের আর্থ-সামাজিক-রাজনৈতিক জীবনে এক বৈপ্লবিক পরিবর্তনের মধ্য দিয়ে নতুন যুগের সূচনা করে। রুশ বিপ্লবের আগে রাশিয়ার কৃষক-শ্রমিক শ্রেণি ছিল নির্যাতিত ও শোষিত। তাদের অর্থনৈতিক ও সামাজিক অবস্থা ছিল শোচনীয়। কৃষক-শ্রমিকরা জমিদার ও ধনীদের অত্যাচার এবং শোষণের শিকার হতো। বলশেভিক দল শ্রমিকদের মধ্যে গোপনে প্রচার চালিয়ে তাদের সংঘবদ্ধ করে বিপ্লবমুখী করে তোলে। এর ধারাবাহিকতায় সংঘটিত হয় ঐতিহাসিক অক্টোবর বিপ্লব। এ বিপ্লবের ফলে রাশিয়ার জারতন্ত্রের অবসান হয়, ধনী ও গরিবের মধ্যে বৈষম্য দূর হয়। শ্রমিকরা শিক্ষালাভসহ বিভিন্ন অধিকার ভোগ করার সুযোগ পায়। পরিশেষে বলা যায়, কাদের চৌধুরীর মধ্যে এক বিশেষ বিপ্লবী আদর্শ তথা সমাজতান্ত্রিক বিপ্লবী আদর্শ বিদ্যমান।"
        }
      ]
    },
    {
      "number": "4",
      "uddipok": "",
      "tag": "CTG.C 24",
      "sub_questions": [
        {
          "label": "ক",
          "question": "'Utopia' গ্রন্থের লেখক কে?",
          "explanation": "'Utopia' গ্রন্থের লেখক টমাস ম্যুর।"
        },
        {
          "label": "খ",
          "question": "বলশেভিক বিপ্লব বলতে কী বোঝ?",
          "explanation": "বলশেভিক বিপ্লব বলতে ১৯১৭ সালের অক্টোবরে রাশিয়ায় বলশেভিক দলের নেতৃত্বে সংঘটিত সমাজতান্ত্রিক বিপ্লবকে বোঝায়। বিশ্ব ইতিহাসে বিশ শতকের সবচেয়ে গুরুত্বপূর্ণ ঘটনাগুলোর একটি হলো বুশ বিপ্লব। এ বিপ্লবের মাধ্যমে বিশ্বের কোনো দেশে প্রথমবারের মতো শ্রমিক ও কৃষকশ্রেণি রাষ্ট্রক্ষমতা দখল করে। এ বিপ্লবের প্রভাব কালক্রমে রাশিয়ার সীমানা পেরিয়ে এশিয়া, আফ্রিকা ও ল্যাটিন আমেরিকার বিভিন্ন দেশে বিস্তার লাভ করে। রাশিয়ার কমিউনিস্ট নেতা ভ্লাদিমির ইলিচ লেনিনের নেতৃত্বে বলশেভিক দল এ বিপ্লব করে বলে একে বলশেভিক বিপ্লব নামেও আখ্যায়িত করা হয়।"
        },
        {
          "label": "গ",
          "question": "উদ্দীপকে \"?” চিহ্নিত স্থানে কোন বিপ্লবের কথা বলা হয়েছে? হকের ব্যক্তিদের ভূমিকা তুলে ধরো।",
          "explanation": "নিম্নের অনুরূপ: উদ্দীপকের? চিহ্নিত স্থানে মূলত রুশ বিপ্লব বা বলশেভিক বিপ্লবের কথা বলা হয়েছে। ১৯১৭ সালের অক্টোবরে রাশিয়ায় বলশেভিক দলের নেতৃত্বে সংঘটিত সমাজতান্ত্রিক বিপ্লবকেই মূলত বলশেভিক বিপ্লব বলা হয়। রাশিয়ার কমিউনিস্ট নেতা ভ্লাদিমির ইলিচ লেনিনের নেতৃত্বে সংঘটিত এ বিপ্লবের পেছনে দার্শনিকদের উল্লেখযোগ্য অবদান রয়েছে। উদ্দীপকের ছকেও বলশেভিক বিপ্লবের সাথে সংশ্লিষ্ট ব্যক্তিবর্গের উল্লেখ রয়েছে। যেকোনো বিপ্লবের আগে প্রয়োজন জনমনে বিপ্লবের জন্য প্রণোদনা সৃষ্টি করা। রুশ বিপ্লব বা বলশেভিক বিপ্লবের সময়ও লেখক, দার্শনিক ও অধ্যাপকবৃন্দ এ বিষয়ে গুরুত্বপূর্ণ ভূমিকা পালন করেছেন। বিপ্লবের আগে সমাজতান্ত্রিক ধ্যান-ধারণার বিকাশে অপরিসীম ভূমিকা পালন করেছিল জার্মান সমাজতন্ত্রী কার্ল মার্কসের লেখনীমালা। মূলত সমাজতন্ত্রের বৈজ্ঞানিক। ব্যাখ্যা প্রদান করেন জার্মান দার্শনিক কার্ল মার্কস এবং ফ্রেডারিক অ্যাঙ্গেলস। তাদের এ ধারণায় উদ্বুদ্ধ হয়ে সকল শ্রেণি-পেশার মানুষ বিপ্লবের দিকে অগ্রসর হয়। কেননা তারা যুগ যুগ ধরে জারদের, অভিজাতদের শোষণের শিকার হয়ে আসছিল। বিশেষ করে শ্রমিক এবং কৃষক শ্রেণির ন্যূনতম সামাজিক, রাজনৈতিক ও অর্থনৈতিক অধিকার ছিল না। এ অসহনীয় অবস্থা থেকে তাদেরকে মুক্তি দেওয়ার জন্য মহামতি লেনিন ১৮৯০ সালে বিপ্লবী গ্রুপ 'সোস্যাল ডেমোক্রেটিক দল' গঠন করেন। বিপ্লবের ধারাবাহিকতায় প্রথম বিশ্বযুদ্ধ সময়কার রাজনৈতিক সংকটকে কাজে লাগিয়ে লেনিন ১৯১৭ সালের ২৫ অক্টোবর অনেকটা রক্তপাতহীনভাবে ক্ষমতা থেকে বুর্জোয়া সরকারকে উচ্ছেদ করে ক্ষমতা দখল করেন, প্রতিষ্ঠা করেন প্রথম সমাজতান্ত্রিক সরকার। তাই বলা যায়, রাশিয়ার বলশেভিক বিপ্লবে উদ্দীপকে উল্লিখিত ব্যক্তিদের অসামান্য ভূমিকা রয়েছে।"
        },
        {
          "label": "ঘ",
          "question": "\"উক্ত বিপ্লব পৃথিবীকে এক নতুন রাষ্ট্রদর্শন উপহার দিয়েছিল\"- মূল্যায়ন করো।",
          "explanation": "নিম্নের অনুরূপ: \"উক্ত বিপ্লব তথা বলশেভিক বিপ্লব পৃথিবীকে এক নতুন রাষ্ট্রদর্শন উপহার দিয়েছিল\"- উক্তিটি যথার্থ। বলশেভিক বিপ্লবের ফলে রাশিয়ার সমাজ ও রাষ্ট্রব্যবস্থায় আমূল পরিবর্তন হয়। এ বিপ্লবের ফলে রাশিয়া থেকে জারতন্ত্র ও বুর্জোয়া গণতন্ত্র উচ্ছেদ হয়। নতুন রাজনৈতিক ব্যবস্থায় সারাবিশ্বে প্রচলিত প্রথাগত শ্রেণিভিত্তিক সমাজের পরিবর্তে শ্রেণিহীন, শোষণমুক্ত সমাজ প্রতিষ্ঠার প্রচেষ্টা শুরু হয়। এ বিপ্লবের লক্ষ্য ছিল বিদ্যমান বৈষম্য ও শোষণমূলক ব্যবস্থা উচ্ছেদ করা। বিপ্লবের পর পুরনো প্রশাসনিক ও রাজনৈতিক কাঠামো ভেঙে ফেলা হয়। নতুন সমাজতান্ত্রিক রাষ্ট্রের নাম হয় সোভিয়েত ইউনিয়ন। এতে ধনী ও গরিবের ব্যবধান ঘুচিয়ে আনা হয়। ফলে সমাজের পিছিয়ে থাকা মানুষের জীবনযাত্রার মান ক্রমে উন্নত হয়। বিপ্লবের পর দেশের সব নাগরিকের শিক্ষার মানোন্নয়নের লক্ষ্যে ব্যাপক গণশিক্ষা কর্মসূচি চালু করা হয়। খুব অল্প সময়ে সংখ্যাগরিষ্ঠ বুশ জাতি ছাড়া অন্য জাতিগোষ্ঠীর মানুষও শিক্ষিত হয়ে ওঠে। রাষ্ট্র প্রত্যেক নাগরিকের শিক্ষা, চিকিৎসা, কর্মসংস্থান ও বাসস্থানের দায়িত্ব গ্রহণ করে। স্থানীয় সরকার পরিচালনার দায়িত্ব দেওয়া হয় স্থানীয় 'সোভিয়েত' বা পরিষদগুলোকে। বলশেভিকরা ক্ষমতা গ্রহণ করে বিপ্লববিরোধী শক্তি 'White Tenor' বা শ্বেত সন্ত্রাসীদের কঠোরভাবে দমন করে। সর্বোপরি এ বিপ্লবের মাধ্যমে রাশিয়ায় সমাজতন্ত্রের যে ভিত্তি নির্মিত হয়, তার ওপর নির্ভর করে সেদেশের কৃষক-শ্রমিক শ্রেণি সাম্যবাদী সমাজ গঠনে উদ্বুদ্ধ হয়। পরিশেষে বলা যায়, রাশিয়ার সমাজ পরিবর্তনে সংগঠিত রুশ বিপ্লব বা বলশেভিক বিপ্লব পুঁজিবাদি রাষ্ট্রদর্শনের বিপরীতে সমাজতন্ত্র নামে নতুন এক সাম্যবাদী রাষ্ট্রদর্শন পৃথিবীকে উপহার দিয়েছিল।"
        }
      ]
    },
    {
      "number": "5",
      "uddipok": "ইতিহাস বিভাগের অধ্যাপক 'ক' শ্রেণিকক্ষে মানবসভ্যতার ইতিহাসে সর্বাপেক্ষা ধ্বংসাত্মক যুদ্ধ সম্পর্কে আলোচনা করছিলেন। যে যুদ্ধে পৃথিবীর সকল মহাদেশ ও মহাসাগর আক্রান্ত হয় এবং প্রায় ৬১টি দেশ অংশগ্রহণ করে। জনাব 'ক' বলেন উক্ত যুদ্ধ ৬ বছর স্থায়ী হয়েছিল এবং যুদ্ধের প্রায় ৫ কোটি মানুষ মৃত্যুমুখে পতিত হয়েছিল?",
      "tag": "CTG.C 24",
      "sub_questions": [
        {
          "label": "ক",
          "question": "ফ্যাসিও শব্দের অর্থ কী?",
          "explanation": "'ফ্যাসিও' শব্দের অর্থ হলো 'বল' বা শক্তি।"
        },
        {
          "label": "খ",
          "question": "ভাইমার প্রজাতন্ত্র সম্পর্কে সংক্ষেপে লেখো।",
          "explanation": "ভাইমার সংবিধানের অধীনে গঠিত জার্মানির প্রজাতন্ত্র ভাইমার প্রজাতন্ত্র (Weimer Republic) নামে পরিচিত লাভ করে। ভাইমার সংবিধান ছিল অত্যন্ত সুশৃঙ্খল ও গণতান্ত্রিক সংবিধান। এতে জার্মানিকে একটি ফেডারেশনে রূপান্তরিত করে দ্বি-কক্ষবিশিষ্ট আইনসভার ব্যবস্থা রাখা হয়। এ সভার সদস্যবৃন্দ ২০ বছর বয়সী জার্মান নর-নারীদের গোপন ভোটের মাধ্যমে নির্বাচিত হন। এ সংবিধান অনুযায়ী ভাইমার প্রজাতন্ত্রে বাকস্বাধীনতা, ধর্মীয় অধিকার, নাগরিকের সমান অধিকার, ট্রেড ইউনিয়ন করার অধিকার প্রভৃতি স্বীকৃতি দেওয়া হয়। তবে চরম ডানপন্থী ও চরম বামপন্থী দলগুলো এ প্রজাতন্ত্রের বিরুদ্ধে থাকায় এ প্রজাতন্ত্র দীর্ঘস্থায়ী হয়নি।"
        },
        {
          "label": "গ",
          "question": "জনাব 'ক' এর বর্ণনায় যে যুদ্ধের ইঙ্গিত পাওয়া যায় তার কারণগুলো ব্যাখ্যা করো।",
          "explanation": "জনাব 'ক'-এর বর্ণনায় দ্বিতীয় বিশ্বযুদ্ধের প্রতি ইঙ্গিত পাওয়া যায়। আর এ বিশ্বযুদ্ধ সংঘটিত হওয়ার পেছনে বহুবিধ কারণ দায়ী ছিল। ১৯১৯ সালের ভার্সাই সন্ধির মধ্যেই দ্বিতীয় বিশ্বযুদ্ধের বীজ নিহিত ছিল। এ সন্ধিতে পরাজিতদের প্রতি সামান্যতম শ্রদ্ধা প্রদর্শিত হয় নি। এর ফলে জার্মান জাতীয়তাবাদী দলগুলো জাতিকে এ কথা বোঝাতে সক্ষম হয় যে, ভার্সাই সন্ধি ভঙ্গ না করলে জার্মান জাতির কলঙ্ক মোচন হবে না। ফলে জার্মান জাতীয়তাবাদ তীব্রভাবে প্রকাশিত হয় যা দ্বিতীয় বিশ্বযুদ্ধকে ত্বরান্বিত করে। তাছাড়া জার্মানির শান্তিপ্রিয় ওয়েমার প্রজাতন্ত্রের পতন ও নাৎসি দলের উত্থান বিশ্বকে আরেকটি যুদ্ধের দিকে ধাবিত করে। আর জার্মানিতে হিটলারের ক্ষমতারোহণ এ যুদ্ধ প্রক্রিয়াকে ত্বরান্বিত করে। তাছাড়া ১৯২৩-৩০ সালে বিশ্বব্যাপী পুঁজিবাদী দেশগুলো অর্থনৈতিক মহামন্দায় নিপতিত হলে ফ্যাসিবাদ ও নাৎসিবাদ মাথাচাড়া দিয়ে ওঠে। এসব উগ্র জাতীয়তাবাদী মতবাদ ইতালি ও জার্মানির জনগণকে যুদ্ধোম্মাদ করে তোলে। আর হিটলারের সফল কূটনীতি এবং ইংল্যান্ডের জার্মান তোষণ নীতি দ্বিতীয় বিশ্বযুদ্ধকে গতিময় করে। সর্বোপরি রোম- বার্লিন- টোকিও অক্ষশক্তি জোট গঠন, জার্মানির সোভিয়েতের প্রতি অবিশ্বাস প্রভৃতি কারণে দ্বিতীয় বিশ্বযুদ্ধ সংঘটিত হয়েছিল।"
        },
        {
          "label": "ঘ",
          "question": "তুমি কি মনে কর উক্ত যুদ্ধের ফলাফল ছিল ব্যাপক ও সুদূরপ্রসারী? মতামত দাও।",
          "explanation": "উদ্দীপকের বর্ণিত যুদ্ধ অর্থাৎ দ্বিতীয় বিশ্বযুদ্ধের ফলাফল ব্যাপক ও সুদূরপ্রসারী ছিল বলে আমি মনে করি। দ্বিতীয় বিশ্বযুদ্ধের ভয়াবহতা বিশ্বনেতৃবৃন্দের মাঝে এরূপ আরেকটি বিশ্বযুদ্ধ থেকে বিশ্বকে রক্ষা করার জন্য স্থায়ী ব্যবস্থা নিতে উদ্বুদ্ধ করে। এর ফলে জাতিসংঘ প্রতিষ্ঠিত হয়। এছাড়া দ্বিতীয় বিশ্বযুদ্ধের মধ্য দিয়ে মার্কিন যুক্তরাষ্ট্র ও সোভিয়েত ইউনিয়ন দুই পরাশক্তির উদ্ভব ঘটে। এ দুই শক্তি যথাক্রমে পুঁজিবাদী বিশ্ব ও সমাজতান্ত্রিক বিশ্বের নেতৃত্ব গ্রহণ করে। এর ফলে বিশ্ব স্নায়ুযুদ্ধের যুগে প্রবেশ করে। দ্বিতীয় বিশ্বযুদ্ধের যুদ্ধের ফলে ইংল্যান্ড, ফ্রান্স ও জার্মানিসহ অপরাপর ইউরোপীয় রাষ্ট্রের অর্থনীতি বিধ্বস্ত হয়ে যায়। এর ফলে ইউরোপীয় আধিপত্যবাদের প্রবণতা হ্রাস পায়। অধিকন্তু এ যুদ্ধের ফলে ইন্দোচীন, দক্ষিণ-পূর্ব এশিয়া ও আফ্রিকার উপনিবেশগুলো ক্রমান্বয়ে স্বাধীন হয়ে যায়। ভারত, পাকিস্তান, ইরান এর উদাহরণ। আর দ্বিতীয় বিশ্বযুদ্ধে রাশিয়ার সাফল্যে পূর্ব ইউরোপে রাশিয়ার প্রভাবে সমাজতন্ত্রের বিকাশ ঘটে। ফলে পূর্ব জার্মানি, পোল্যান্ড, চেকোশ্লোভাকিয়া, যুগোশ্লাভিয়া, বুলগেরিয়া, রোমানিয়া, আলবেনিয়া প্রভৃতি দেশে সমাজতন্ত্র প্রতিষ্ঠিত হয়। এশিয়াতে চীন, উত্তর কোরিয়া ও ইন্দোচীনের একাংশে সমাজতন্ত্র প্রতিষ্ঠা লাভ করে। এছাড়া দ্বিতীয় বিশ্বযুদ্ধের মাধ্যমে ভৌগোলিক সাম্রাজ্যবাদের অবসান ঘটে। তবে বিশ্বায়নের নাম করে অর্থনৈতিক সাম্রাজ্যবাদ বিকশিত হয়। পরিশেষে বলা যায়, দ্বিতীয় বিশ্বযুদ্ধের প্রভাব সমগ্র বিশ্বকে এক নতুন পরিচয়ে পরিচিত করেছে।"
        }
      ]
    },
    {
      "number": "6",
      "uddipok": "মি. জ্যাকসন একজন চিত্রশিল্পী হতে চেয়েছিলেন। কিন্তু ছবি অংকনের স্কুলে ভর্তি হতে ব্যর্থ হয়ে সে 'ক' রাষ্ট্রের সেনাবাহিনীতে যোগ দিয়ে যুদ্ধে অংশগ্রহণ করেন। পরবর্তীতে তিনি একটি দল গঠন করে 'ক' দেশের প্রধানমন্ত্রী ও পরে প্রেসিডেন্ট নির্বাচিত হন।",
      "tag": "CTG.C 24",
      "sub_questions": [
        {
          "label": "ক",
          "question": "নেপোলিয়নকে কোন দ্বীপে নির্বাসন দেওয়া হয়?",
          "explanation": "নেপোলিয়নকে সেন্ট হেলেনা দ্বীপে নির্বাসন দেওয়া হয়।"
        },
        {
          "label": "খ",
          "question": "VETO' ক্ষমতা কী?",
          "explanation": "জাতিসংঘের নিরাপত্তা পরিষদের ৫ স্থায়ী সদস্যরাষ্ট্রের বিশেষ ক্ষমতা হলো ভেটো। জাতিসংঘের নিরাপত্তা পরিষদে ৫টি স্থায়ী সদস্য ও ১০টি অস্থায়ী সদস্য রয়েছে। এ পরিষদের প্রত্যেক সদস্যের একটি করে ভোটদানের অধিকার আছে। তবে কোনো সিদ্ধান্তে উপনীত হওয়ার জন্য ৫টি স্থায়ী সদস্যের প্রত্যেকের সম্মতিসূচক ভোটের প্রয়োজন। কোনো স্থায়ী সদস্য প্রস্তাবের বিরুদ্ধে ভোট দিলে তা বাতিল বলে গণ্য হয়। নিরাপত্তা পরিষদের স্থায়ী সদস্যদের এ বিশেষ ক্ষমতাই ভেটো ক্ষমতা নামে পরিচিত।"
        },
        {
          "label": "গ",
          "question": "উদ্দীপকে বর্ণিত মি. জ্যাকসনের সাথে তোমার পাঠ্যবই এর যে ব্যক্তির কর্মের মিল রয়েছে তা ব্যাখ্যা করো।",
          "explanation": "উদ্দীপকে বর্ণিত রাফসানের সাথে আমার পাঠ্যবইয়ের এডলফ হিটলারের কর্মের মিল আছে। বিশ শতকের বিশ্ব রাজনীতির ইতিহাসে জার্মানির এডলফ হিটলার অতি পরিচিত নাম। চরম দরিদ্র পরিবারে জন্ম নেওয়া হিটলার শৈশবেই পিতৃহীন হন। হিটলারের ইচ্ছে ছিল একজন চিত্রশিল্পী হবেন কিন্তু আর্টের স্কুলে ভর্তি হতে না পেরে সেনাবাহিনীতে যোগ দেন এবং প্রথম বিশ্বযুদ্ধে অংশগ্রহণ করেন। উদ্দীপকেও দেখা যায়, রাফসান চিত্রশিল্পী হতে ব্যর্থ হয়ে সেনাবাহিনীতে যোগ দেন ও যুদ্ধে অংশগ্রহণ করেন। পরবর্তীতে সে একটি দল গঠন করে দেশের প্রধানমন্ত্রী ও প্রেসিডেন্ট নির্বাচিত হয়। রাফসানের এরূপ উত্থানের ঘটনা হিটলারের জীবনের ঘটনাপ্রবাহের অনুরূপ। ক্ষুদ্র সৈনিক হিসেবে সেনাবাহিনীতে অংশগ্রহণ করে ক্রমেই হিটলার গুরুত্বপূর্ণ পদে আসীন হন। প্রথম বিশ্বযুদ্ধের পরে ১৯১৯ সালে জার্মান শ্রমিক দলে যোগ দিয়ে বাগ্মিতার জন্য অল্প সময়ে সবার নজর কাড়তে সক্ষম হন। এ সময় জার্মান শ্রমিক দলের কোনো সুনির্দিষ্ট রাজনৈতিক কর্মসূচি ছিল না। হিটলার কর্মসূচি তৈরি করেন এবং দলের নাম পরিবর্তন করে রাখেন 'জাতীয় সমাজতান্ত্রিক জার্মান শ্রমিক দল'। ইংরেজিতে দলটি 'নাৎসি পার্টি' নামেই বহুল পরিচিত। ১৯৩৩ সালে হিটলারের নাৎসি দল সরকার গঠন করে এবং ১৯৩৪ সালে হিটলার জার্মানির চ্যান্সেলর পদ গ্রহণ করেন। তাই বলা যায়, উদ্দীপকে বর্ণিত রাফসানের সাথে আমার পাঠ্যবইয়ের হিটলারের কর্মের মিল রয়েছে।"
        },
        {
          "label": "ঘ",
          "question": "উদ্দীপকে উল্লিখিত ব্যক্তির কার্যক্রম বিশ্বে যে প্রভাব ফেলেছিল তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকে ইঙ্গিতকৃত ব্যক্তি তথা হিটলারের কার্যক্রম বিশ্বকে দ্বিতীয়বারের মতো মহাযুদ্ধে ঠেলে দিয়ে একটি ধ্বংসস্তূপে পরিণত করেছিল। এডলফ হিটলার ছিলেন নাৎসিবাদের প্রবক্তা। তিনি বিশ্বে জার্মান জাতির হারানো গৌরব পুনরুদ্ধার করার কথা প্রচার করে জাতির মধ্যে উগ্র জাতীয়তাবাদী মনোভাব জাগিয়ে তোলেন। প্রথম বিশ্বযুদ্ধে পরাজিত জার্মানির ওপর বিজয়ী মিত্রশক্তির প্রতিশোধমূলক 'ভার্সাই সন্ধি' হিটলারকে ক্ষুব্ধ করেছিল। তার নাৎসি তত্ত্বে বলা হয় আর্য জাতিগোষ্ঠী হচ্ছে শ্রেষ্ঠ নৃতাত্ত্বিক গোষ্ঠী এবং সেই আর্যদের মধ্যে জার্মানরাই শ্রেষ্ঠ। হিটলার মনে করতেন, আর্য হওয়ার কারণে জার্মান জাতির দায়িত্ব হলো বিশ্বকে পদানত করে শাসন করা। আর আর্যদের জাতিগত মান অক্ষুণ্ণ রাখতে অনুন্নত জাতির মানুষ ও প্রতিবন্ধীদের নিশ্চিহ্ন করতে হবে। এর আলোকেই নাৎসিরা কৃষ্ণাঙ্গসহ বিভিন্ন সংখ্যালঘুকে বিচ্ছিন্ন থাকতে বাধ্য করে এবং বিশ্বযুদ্ধের সময় লাখ লাখ ইহুদিকে হত্যা করে। হিটলার ফ্রান্সের কাছ থেকে তার আলসাস, লরেন ও সার অঞ্চল এবং পোল্যান্ডের কাছ থেকে ডানজিগ ও 'পোলিশ করিডর' ফেরত চান। ১৯৩৬ সালে তিনি- রাইনল্যান্ড দখল করে নেন। একই বছর তিনি ইতালি-জার্মান-জাপান 'ত্রিশক্তি জোট' গঠন করেন। ১৯৩৯ সালের ১ সেপ্টেম্বর হিটলার পোল্যান্ড আক্রমণের সিদ্ধান্ত নিলে ৩ সেপ্টেম্বর ইঙ্গ-ফরাসি বাহিনী জার্মানির বিরুদ্ধে যুদ্ধ ঘোষণা করে এবং দ্বিতীয় বিশ্বযুদ্ধের সূত্রপাত হয়। উপরের আলোচনা পরিপ্রেক্ষিতে বলা যায়, দ্বিতীয় বিশ্বযুদ্ধ সৃষ্টিতে হিটলারের আগ্রাসী মনোভাব অনেকাংশে দায়ী ছিল। আর দ্বিতীয় বিশ্বযুদ্ধ বিশ্বকে একটি অপূরণীয় ক্ষতির মুখে ঠেলে দিয়েছিল।"
        }
      ]
    },
    {
      "number": "7",
      "uddipok": "ইসলামপূর্ব আরবে সর্বদাই মারামারি-কাটাকাটি লেগে থাকত। মহানবি হযরত মুহাম্মদ (স.) গোত্রে গোত্রে এই অন্যায় বিরোধ থেকে আরববাসীকে রক্ষা করার জন্য হিলফুল ফুজুল নামে একটি শান্তিসংঘ প্রতিষ্ঠা করেন।",
      "tag": "CTG.C 24",
      "sub_questions": [
        {
          "label": "ক",
          "question": "অভ্রা কী?",
          "explanation": "অভ্রা হলো ইতালির ফ্যাসিবাদী শাসক বেনিতো মুসোলিনী কর্তৃক প্রতিষ্ঠিত একটি গোপন পুলিশ সংস্থা।"
        },
        {
          "label": "খ",
          "question": "লিটল বয় কী? বুঝিয়ে লেখো?",
          "explanation": "লিটল বয় হলো একটি পারমাণবিক বোমার সাংকেতিক নাম যা দ্বিতীয় বিশ্বযুদ্ধে ব্যবহার করা হয়েছিল। দ্বিতীয় বিশ্বযুদ্ধের শেষ দিকে ১৯৪৫ সালের ৬ আগস্ট মার্কিন যুক্তরাষ্ট্র প্রতিপক্ষ জাপানের হিরোশিমা শহরে লিটল বয় নামক পারমাণবিক বোমাটি নিক্ষেপ করে। এটি ছিল অকল্পনীয় ধ্বংসক্ষমতাসম্পন্ন পারমাণবিক বোমার প্রথম ব্যবহার। আঘাতের সাথে সাথেই শহরটির প্রায় এক লক্ষ চল্লিশ হাজার মানুষ প্রাণ হারায় এবং আঘাত পরবর্তী সময়ে বোমার তেজস্ক্রিয়তায় আক্রান্ত হয়ে আরো বহু মানুষ মারা গিয়েছিল।"
        },
        {
          "label": "গ",
          "question": "উদ্দীপকে সংঘের সাথে প্রথম বিশ্বযুদ্ধ পরবর্তী কোন সংগঠনটির মিল পাওয়া যায়। ব্যাখ্যা করো।",
          "explanation": "নিম্নের অনুরূপ: উদ্দীপকে আমার পাঠ্যবইয়ের প্রথম বিশ্বযুদ্ধের কথা বলা হয়েছে। ১৯১৪ থেকে ১৯১৮ সাল পর্যন্ত চলা প্রথম বিশ্বযুদ্ধের ব্যাপ্তি, ধ্বংসযজ্ঞ ও হতাহতের সংখ্যা অতীতের সব যুদ্ধকে হার মানিয়েছিল। এ যুদ্ধের কারণগুলোর মধ্যে ছিল বিকাশমান পুঁজিবাদের দ্বন্দ্ব, উপনিবেশবাদ ও সাম্রাজ্যবাদের সংঘাত, সামরিক যুদ্ধ শিবিরে বিভক্ত বিশ্ব পরিস্থিতি ইত্যাদি। তবে অস্ট্রিয়ার যুবরাজ ফার্ডিনান্ড ও তার স্ত্রী সোফিয়ার হত্যাকাণ্ডের ফলে এ যুদ্ধের সূচনা হয়। ১৯১৪ সালের ২৮ জুন অস্ট্রিয়ার যুবরাজ ফার্ডিনান্ড সস্ত্রীক অস্ট্রো-হাঙ্গেরি শাসিত বসনিয়ার রাজধানী সারায়েভো ভ্রমণকালে সার্ব আততায়ীর হাতে নিহত হন। এ হত্যাকাণ্ডের জন্য অস্ট্রিয়া সার্বিয়াকে সম্পূর্ণ দায়ী করে ২৮ জুলাই তার বিরুদ্ধে যুদ্ধ ঘোষণা করে। পূর্বে সম্পাদিত মৈত্রী চুক্তি 'ত্রিশক্তি জোট' অনুযায়ী জার্মানি অস্ট্রিয়াকে সমর্থন জানায়। অন্যদিকে ফ্রান্স ও রাশিয়া সার্বিয়াকে রক্ষার জন্য এগিয়ে যায়। পরে ইউরোপের অন্যান্য রাষ্ট্রও এ যুদ্ধে জড়িয়ে পড়ে। শুরু হয় ভয়াবহ প্রথম বিশ্বযুদ্ধ। উদ্দীপকে উল্লিখিত ভয়ঙ্কর যুদ্ধ সংঘটনের পেছনে উপনিবেশবাদ ও সাম্রাজ্যবাদ এবং এক দম্পত্তির অস্বাভাবিক মৃত্যুর ঘটনাকে কারণ হিসেবে বর্ণনা করা হয়েছে, যা উপরে আলোচিত প্রথম বিশ্বযুদ্ধ সংঘটনের প্রত্যক্ষ ও পরোক্ষ কারণের সাথে সাদৃশ্যপূর্ণ। তাই বলা যায়, উদ্দীপকে আমার পাঠ্যবইয়ের প্রথম বিশ্বযুদ্ধের কথা বলা হয়েছে।"
        },
        {
          "label": "ঘ",
          "question": "ইউরোপে স্থায়ী শান্তি প্রতিষ্ঠায় সংগঠনটি কি সহায়ক হয়েছিল? মতামত দাও।",
          "explanation": "নিম্নের অনুরূপ: 'সাম্রাজ্যবাদই ছিল উক্ত দ্বন্দ্ব তথা প্রথম বিশ্বযুদ্ধের মূল কারণ'- প্রশ্নোক্ত মন্তব্যটি যথার্থ। প্রথম বিশ্বযুদ্ধের বহুবিধ কারণ ছিল। মূলত সারায়েভো হত্যাকান্ডকে কেন্দ্র করে শুরু হওয়া এ মহাযুদ্ধের ক্ষেত্র প্রস্তুত হয়েছে পূর্ববর্তী একশত বছর ধরে। আঠারো শতকে ইউরোপে শুরু হওয়া শিল্পবিল্পব উনিশ শতকে চরম উৎকর্ষ লাভ করে। এর ফলে শিল্পসমৃদ্ধ ইউরোপীয় রাষ্ট্রগুলো তাদের বাণিজ্য সম্পসারণের জন্য সাম্রাজ্যবাদী জাতিতে পরিণত হয়। ফলে বিভিন্ন দেশের মধ্যে শত্রুতা ও বিদ্বেষ বৃদ্ধি পায়। ইউরোপীয় শিল্পসমৃদ্ধ রাষ্ট্রগুলোর মধ্যে ইংল্যান্ড ও ফ্রান্স তুলনামূলকভাবে আগে শিল্পসমৃদ্ধ হওয়ায় তারা বিশ্বের বিভিন্ন উপনিবেশ দখল করে বসে। অপরদিকে জার্মানি, রাশিয়া ইত্যাদি দেশের শিল্পায়ন দেরিতে হওয়ায় উপনিবেশ বিস্তারে এরা পিছিয়ে পড়ে। কিন্তু এসব দেশের বুর্জোয়া ও পুঁজিপতি শ্রেণি তাদের ব্যবসায়-বাণিজ্য সম্প্রসারণের জন্য স্ব-স্ব দেশের সরকারকে চাপ প্রয়োগ করলে উপনিবেশ লাভের জন্য একসময় তারাও মরিয়া হয়ে ওঠে। ফলে সাম্রাজ্যবাদী শক্তিগুলোর মধ্যে সংঘর্ষ অনিবার্য হয়ে ওঠে। এরূপ উত্তপ্ত পরিস্থিতিতে ইউরোপীয় শক্তিধর রাষ্ট্রগুলো পরস্পর বিরোধী শিবিরে বিভক্ত হয়ে পড়ে এবং ক্রমেই বিশ্বযুদ্ধের দিকে ধাবিত হয়। উপরের আলোচনার পরিপ্রেক্ষিতে তাই বলা যায়, সারায়েভো হত্যাকান্ডকে কেন্দ্র করে সূত্রপাত হলেও প্রথম বিশ্বযুদ্ধের পেছনে মূল কারণ ছিল সাম্রাজ্যবাদ।"
        }
      ]
    },
    {
      "number": "8",
      "uddipok": "রাষ্ট্রীয় ক্ষমতায় এসে মি. আমান মানুষের মতপ্রকাশের ও চিন্তার স্বাধীনতা বন্ধ করে দেন। তার সময় সরকারবিরোধী সব পত্রিকা বন্ধ করে দেয়া হয়। অনেক বুদ্ধিজীবী, কবি, সাংবাদিককে দেশত্যাগে বাধ্য করা হয়।",
      "tag": "CTG.C 24",
      "sub_questions": [
        {
          "label": "ক",
          "question": "দ্বিতীয় বিশ্বযুদ্ধে জাপান আত্মসমর্পণ করে কবে?",
          "explanation": "দ্বিতীয় বিশ্বযুদ্ধে জাপান আত্মসমর্পণ করে ১৯৪৫ সালের ১৫ আগস্ট।"
        },
        {
          "label": "খ",
          "question": "উড্রো উইলসনের পরিচয় দাও।",
          "explanation": "উড্রো উইলসন ছিলেন মার্কিন যুক্তরাষ্ট্রের ২৮তম রাষ্ট্রপতি। উড্রো উইলসন ১৮৫৬ সালের ২৮ ডিসেম্বর যুক্তরাষ্ট্রের ভার্জিনিয়ায় জন্মগ্রহণ করেন। যুক্তরাষ্ট্রের ২৮তম রাষ্ট্রপতি হিসেবে তিনি ১৯১৩ থেকে ১৯২১ সাল পর্যন্ত দায়িত্ব পালন করেন। রাষ্ট্রপতি নির্বাচিত হওয়ার আগে তিনি ২ বছর নিউ জার্সির গভর্নরের দায়িত্ব পালন করেন। তার রাজনৈতিক দলের নাম ছিল ডেমোক্র্যাটিক। ১৯১৯ সালে তিনি শান্তিতে নোবেল পুরস্কার লাভ করেন। এই মহান নেতা ১৯২৪ সালের ৩ ফেব্রুয়ারি মৃত্যুবরণ করেন।"
        },
        {
          "label": "গ",
          "question": "মি. আমান এর সাথে তোমার পাঠ্যবই এর কোন স্বৈরাচারী শাসকের কর্মকাণ্ডের মিল লক্ষ করা যায়? ব্যাখ্যা করো।",
          "explanation": "উদ্দীপকের মি, আমান সাথে ইতালির স্বৈরাচারী শাসক বেনিতো মুসোলিনীর কর্মকাণ্ডের মিল পাওয়া যায়। বেনিতো মুসোলিনীর নেতৃত্বে ১৯২২ সালের ৩০ অক্টোবর ন্যাশনালিস্ট ফ্যাসিস্ট পার্টি ক্ষমতা গ্রহণ করেন। ক্ষমতা গ্রহণের পর তিনি সকল বিরোধী দলকে নস্যাৎ করার পরিকল্পনা গ্রহণ করেন। এমনকি ১৯২৪ সালের নির্বাচনে বিরোধী দলগুলোকে কোণঠাসা করে তিনি জোরপূর্বক ৪৩ মিলিয়ন ভোট নিজের পক্ষে সংগ্রহ করে জয়লাভ করেন। তার এসব কর্মকাণ্ডের বিরুদ্ধে বিরোধী দলের নেতা প্রতিবাদ জানালে তাকে হত্যা করা হয়। এছাড়া ফ্যাসিস্ট ট্রেড ইউনিয়ন ছাড়া বাকি সকল ট্রেড ইউনিয়ন তিনি বন্ধ করে দেন। এমনকি ১৯২৬ সালের নভেম্বর মাসে বিক্ষোভ, সভা-সমাবেশ নিষিদ্ধ করা হয়। সকল বিরোধী দল, পত্র-পত্রিকা, সরকারবিরোধী যে কোনো ব্যক্তি ও সংস্থাকে বিচারের সম্মুখীন করতে জরুরি ফ্যাসিস্ট আইন ঘোষণা করা হয়। উদ্দীপকে দেখা যায়, মি. আমান রাষ্ট্রীয় ক্ষমতায় এসে মানুষের মত প্রকাশের স্বাধীনতা বন্ধ করে দেন। তার সময় সরকার বিরোধী সব পত্রিকা কথ করে দেওয়া হয়। সকল রাজনৈতিক দল নিধিত্ব করা হয়। হাজার হাজার বিরোধী নেতা কর্মীকে জেলে পাঠানো হয়। অনেক বুদ্ধিজীবী, কবি, সাহিত্যিককে দেশ ত্যাগে বাধ্য করা হয়। সুতরাং বলা যায়, মি. আমান উল্ল স্বৈরাচারী কর্মকান্ডের সাথে ইতালির মুসোলিনীর কর্মকান্ডের সাদৃশ্য রয়েছে।"
        },
        {
          "label": "ঘ",
          "question": "\"উক্ত শাসকের আমলে তার দেশ মৃত্যুপুরী ও বন্দীশিরিরে পরিণত হয়েছিল\"- বিশ্লেষণ করো।",
          "explanation": "উত্ত শাসক অর্থাৎ, বেনিতো মুসোলিনীর আমলে তার দেশ মৃত্যুপুরী ও বন্দীশিবিরে পরিণত হয়েছিল- উক্তিটি সঠিক ও যথার্থ। বেনিতো মুসোলিনী ইতালির রাজনীতিতে এক নতুন স্বৈরাচারীনীতি প্রবর্তন করেন যা ছিল গণতন্ত্রের সম্পূর্ণ পরিপন্থি। তিনি জনগণের মত প্রকাশের স্বাধীনতা কেড়ে নেন যা ছিল গণতন্ত্রবিরোধী। এছাড়া তিনি বিরোধীদলীয় নেতাকর্মীদের নির্মমভাবে হত্যা করেছিলেন। তিনি বিরোধী দলকে তাদের কর্মকাণ্ড পরিচালনা করতে বাধা দেন যা ছিল গণতান্ত্রিক ব্যবস্থার গতিকে ধ্বংস করার একটি পাঁয়তারা মাত্র। মুসোলিনি দেশের বিভিন্ন পত্র-পত্রিকা বন্ধ করে দিয়ে মানুষের বাকস্বাধীনতাকে ক্ষুন্ন করেছিলেন। ফলে সরকার সেখানে অভিশাপ ছাড়া আর কিছুই ছিল না। তিনি দেশের বিরোধী রাজনৈতিক দলগুলোকে না মেনে রক্ষণশীল কর্তৃত্বপরায়ণতার পরিচয় দেন। এছাড়া তিনি হাজার হাজার নেতাকর্মীকে জেলে পাঠিয়ে তাদের ওপর নানা ধরনের নির্যাতনের জাল বুনেন যা ছিল মানবাধিকার লঙ্ঘনের অন্যতম বহিঃপ্রকাশ মাত্র। তিনি অনেক নেতাকে দেশত্যাগ করতে বাধ্য করেন যা ছিল অমানবিক ও একজন নিষ্ঠুর শাসকের বাহ্যিক চরিত্র ব্যতীত আর কিছুই নয়। তাছাড়া তিনি দেশের অর্থনীতি, ব্যবসা-বাণিজ্য নিজের হাতে নিয়ন্ত্রণ করে জনগণের স্বাধীনতাকে ক্ষুন্ন করেছিলেন। এমনকি তিনি জনগণকে নিজের হাতের ক্রীড়নক মনে করে স্বৈরাচারী মনোভাবের পরিচয় দিয়েছিলেন। আলোচনা শেষে তাই বলা যায়, বেনিতো মুসোলিনি ছিলেন চরম স্বৈরাচারী ও অগণতান্ত্রিক শাসক। তিনি তার কর্মকান্ডের মাধ্যমে ইতালির গণতন্ত্রকামী মানুষের ওপর চরম ধৃষ্টতা প্রদর্শন করেছিলেন।"
        }
      ]
    },
    {
      "number": "9",
      "uddipok": "নিচের ছক চিত্রটি দেখো এবং প্রশ্নগুলোর উত্তর দাও:",
      "tag": "CTG.C 24",
      "sub_questions": [
        {
          "label": "ক",
          "question": "সোভিয়েত ইউনিয়ন ভেঙ্গে কতটি রাষ্ট্র গঠিত হয়?",
          "explanation": "সোভিয়েত ইউনিয়ন যেগে ১৫টি রাষ্ট্র গঠিত হয়।"
        },
        {
          "label": "খ",
          "question": "নেপোলিয়ন কোড বলতে কী বোঝ?",
          "explanation": "কোড নেপোলিয়ন বলতে নেপোলিয়নের উদ্যোগে গঠিত আইনজ্ঞ কমিটির রচিত আইনবিধিকে বোঝায়। নেপোলিয়ন বোনাপার্টের শাসনামলের আগে ফ্রান্সে তেমন কোনো বিধিবদ্ধ আইন ছিল না। তিনি অত্যন্ত দুরূহ ও বড় মাপের এই কাজটি সম্পন্ন করেন। বিপ্লবের অন্যতম আদর্শ সামাজিক সাম্যের প্রতি দৃষ্টি রেখে আধুনিক ফরাসি সমাজ গঠনের লক্ষ্যে আইন প্রণয়ন করা অপরিহার্য হয়ে পড়ে। এ অবস্থায় নেপোলিয়ন দেশের বিশিষ্ট আইনজ্ঞদের নিয়ে একটি কমিটি গঠন করেন। এই কমিটি রোমান আইনসহ ফরাসি সমাজের বাস্তবতা বিশ্লেষণ করে যে আইনের দলিল রচনা করেন তাই পরবর্তী সময়ে 'কোড অব নেপোলিয়ন' বা আইনবিধি নামে পরিচিত হয়।"
        },
        {
          "label": "গ",
          "question": "উদ্দীপকে কোন সংস্থাটির চিত্র প্রকাশিত হয়েছে ব্যাখ্যা করো।",
          "explanation": "উদ্দীপকে জাতিসংঘের চিত্র প্রকাশিত হয়েছে। দ্বিতীয় বিশ্বযুদ্ধোত্তর পৃথিবীতে স্থায়ী শান্তি স্থাপনের সামরিক, কূটনৈতিক ও রাজনৈতিক উদ্যোগের ফসল হলো জাতিসংঘ। আন্তর্জাতিক সংস্থা জাতিসংঘ ৬টি অঙ্গ সংগঠনের সমন্বয়ে গঠিত। এ অঙ্গ সংঠনগুলো হলো: ১. সাধারণ পরিষদ, ২. নিরাপত্তা পরিষদ, ২. অর্থনৈতিক ও সামাজিক পরিষদ, ৪. সচিবালয়, ৫. আন্তর্জাতিক আদালত এবং ৬. অছি পরিষদ। সংগঠনের সব সদস্যরাষ্ট্র অর্থাৎ ১৯৩টি রাষ্ট্র সাধারণ পরিষদের সদস্য। প্রতিটি সদস্য রাষ্ট্রের ৫ জন করে প্রতিনিধির সমন্বয়ে সাধারণ পরিষদ গঠিত। জাতিসংঘের সবচেয়ে প্রভাবশালী ও গুরুত্বপূর্ণ সংগঠন হলো নিরাপত্তা পরিষদ। এ পরিষদ ১০টি অস্থায়ী সদস্য ও ৫টি স্থায়ী সদস্য রাষ্ট্র নিয়ে গঠিত। স্থায়ী পাঁচটি সদস্য রাষ্ট্র হলো যুক্তরাষ্ট্র, যুক্তরাজ্য, ফ্রান্স, রাশিয়া ও চীন। ১০টি অস্থায়ী সদস্য রাষ্ট্র দুই বছরের জন্য সাধারণ পরিষদ কর্তৃক নির্বাচিত হয়। বিশ্বের সর্বত্র মানবজাতির জীবনযাত্রার মান উন্নয়ন, কর্মসংস্থান সৃষ্টি, শিক্ষার প্রসার, স্বাস্থ্য সেবাদান এবং মানবাধিকার বাস্তবায়ন করার লক্ষ্যে জাতিসংঘের অর্থনৈতিক ও সামাজিক পরিষদ গঠিত হয়েছে। জাতিসংঘের তত্ত্ববধানে বিবদমান রাষ্ট্র বা অঞ্চলসমূহের প্রশাসনিক বিন্যাস, শান্তি-শৃঙ্খলা রক্ষা অছি পরিষদের দায়িত্ব। জাতিসংঘের প্রধান বিচারালয় হচ্ছে আন্তর্জাতিক বিচারালয়। মোট ১৫ জন বিচারপতি নিয়ে আন্তর্জাতিক বিচারালয় পঠিত। আর জাতিসংঘের সার্বিক কার্যক্রম পরিচালনার জন্য একটি সচিবালয় বা সদর দপ্তর আছে। এটি যুক্তরাষ্ট্রের নিউইয়র্ক শহরে অবস্থিত। উদ্দীপকে চিত্রে একটি সংস্থার সাধারণ পরিষদ, নিরাপত্তা পরিষদ, অর্থনৈতিক ও সামাজিক পরিষদ, সচিবালয়, আন্তর্জাতিক আদালত এবং অহি পরিষদ দেখা যাচ্ছে যা জাতিসংঘের অঙ্গসংগঠনগুলোর সাথে সাদৃশ্যপূর্ণ।"
        },
        {
          "label": "ঘ",
          "question": "নিরাপত্তা পরিষদ উক্ত সংস্থাটির প্রাণস্বরূপ- বিশ্লেষণ করো।।",
          "explanation": "নিরাপত্তা পরিষদ উত্ত সংস্থা অর্থাৎ জাতিসংঘের প্রাণয়রূপ- উক্তিটি যথার্থ। দ্বিতীয় বিশ্বযুদ্ধের বিভীষিকার পর বিশ্ব শান্তি ও নিরাপত্তা রক্ষায় গঠিত জাতিসংঘ মূলত কয়েকটি অঙ্গ সংগঠনের সম্মিলিত রূপ। এগুলোর মধ্যে নির্বাহী ক্ষমতার অধিকারী হলো নিরাপত্তা পরিষদ। বিশ্বশান্তি রক্ষার প্রাথমিক ও প্রধান দায়িত্ব এই পরিষদের। কাজের পরিধি ও গুরুত্ব বিবেচনায় নিরাপত্তা পরিষদকে তাই জাতিসংঘের মেরুদন্ড বা ভূৎপিণ্ড বলা হয়। নিরাপত্তা পরিষদের কর্মকাণ্ডের মাধ্যমেই জাতিসংঘ নিজেকে অত্যাধিক ক্ষমতাসম্পূর্ণ সম্পন্ন সংস্থায় পরিণত করেছে; যেমন- ক. শান্তিভজা, ভীতি প্রদর্শন এবং আগ্রাসনের বিরুদ্ধে ব্যবস্থা গ্রহণের ক্ষমতা, খ. আন্তর্জাতিক শান্তি ও নিরাপত্তা রক্ষা, গ. আঞ্চলিক বন্দোবস্তবিষয়ক ক্ষমতা, ঘ. অছি বিষয়ক ক্ষমতা, ড. নতুন সদস্য গ্রহণ বিষয়ক ক্ষমতা, চ. সদস্য বহিষ্কার বিষয়ক ক্ষমতা, ছ, নির্বাচনমূলক 'ক্ষমতা, জ, মিলিটারি স্টাফ কমিটি গঠন। নিরাপত্তা পরিষদের স্থায়ী সদস্য রাষ্ট্র ৫টি। দ্বিতীয় বিশ্বযুদ্ধে বিজয়ের মধ্য দিয়ে যে পাঁচটি রাষ্ট্র বিশ্বের বৃহৎ শক্তি হিসেবে আত্মপ্রকাশ করে তারাই জাতিসংঘের মূল নির্বাহী ক্ষমতা অধিকারী নিরাপত্তা পরিষদের স্থায়ী সদস্য লাভ করে। এ রাষ্ট্রগুলো হলো- মার্কিন যুক্তরাষ্ট্র, ব্রিটেন, ফ্রান্স, সোভিয়েত ইউনিয়ন (বর্তমান রাশিয়া) ও চীন। এছাড়া প্রতিষ্ঠাকাল থেকে ১৯৬৫ সাল পর্যন্ত নিরাপত্তা পরিষদে ৫টি স্থায়ী সদস্যের পাশাপাশি ৬টি অস্থায়ী সদস্য রাষ্ট্র ছিল। পরবর্তীতে অস্থায়ী রাষ্ট্র ১০টিতে উন্নীত হয়। বর্তমানে ২ বছরের জন্য নির্বাচিত ১০টি অস্থায়ী সদস্যরাষ্ট্র থাকলেও নিরাপত্তা পরিষদের মূল চালিকাশক্তি মূলত ভেটো ক্ষমতাসম্পন্ন ৫টি স্থায়ী সদস্যরাষ্ট্র। তাই পরিশেষে বলা যায়, কাজের পরিধি ও গুরুত্ব বিবেচনায় নিরাপত্তা পরিষদ জাতিসংঘের প্রাণস্বরূপ।"
        }
      ]
    },
    {
      "number": "10",
      "uddipok": "পিরোজপুর উপজেলার চেয়ারম্যান নিজ এলাকার সকল ধর্মের মানুষের জীবনযাত্রার মান উন্নয়নে বেশ কিছু কর্মকাণ্ড পরিচালনা করেছেন। বেকার যুবক- যুবতীদের জন্য কর্মসংস্থানের ব্যবস্থা করছেন। সৎ মানুষ হিসেবে সুখ্যাতি থাকায় পার্শ্ববর্তী গুনাবতী ইউনিয়নের বিবাদ মিটানোর জন্য বিভিন্ন প্রভাবশালী ব্যক্তিরা তার কাছে ছুটে আসে মীমাংসার আশায়।",
      "tag": "CTG.C 24",
      "sub_questions": [
        {
          "label": "ক",
          "question": "CTBT কত তারিখে স্বাক্ষরিত হয়?",
          "explanation": "১৯৯৬ সালের ১০ সেপ্টেম্বর CIBT স্বাক্ষরিত হয়।"
        },
        {
          "label": "খ",
          "question": "পার্ল হারবার সম্পর্কে লেখো।",
          "explanation": "পার্ল হারবার হলো মার্কিন যুক্তরাষ্ট্রের অধিভুক্ত হওয়াই দ্বীপপুঞ্জে অবস্থিত একটি নৌ ও বিমানঘাঁটি। ১৯৪১ সালের ৭ ডিসেম্বর দ্বিতীয় বিশ্বযুদ্ধের সময় জাপান এ অঞ্চলে আক্রমণ চালিয়ে তা দখল করে নেয়। সামরিক কৌশলগত দিক দিয়ে এটি অত্যন্ত গুরুত্বপূর্ণ এলাকা। এ আক্রমণের ফলেই যুক্তরাষ্ট্র দ্বিতীয় বিশ্বযুদ্ধে জড়িয়ে পড়ে।"
        },
        {
          "label": "গ",
          "question": "উদ্দীপকে চেয়ারম্যানের কর্মকাণ্ড জাতিসংঘের কোন ধরনের কার্যকলাপের সাথে সামঞ্জস্যপূর্ণ? ব্যাখ্যা করো।",
          "explanation": "উদ্দীপকে চেয়ারম্যানের কর্মকাণ্ড জাতিসংঘের সেবামূলক কার্যকলাপের সাথে সামঞ্জস্যপূর্ণ। প্রাতিসংঘ প্রতিষ্ঠার অন্যতম উদ্দেশ্য ছিল জান্তের্জাতিক পান্তি ও পিয়াগ্য রক্ষা এবং মানুষের জীবনযাত্রার মান উন্নয়ন করা। এ উদ্দেশ্য বাস্তবায়নের লক্ষ্যে জাতিসংঘ শান্তিরক্ষা বাহিনী প্রতিষ্ঠা করে এবং তাদের সংঘাতপূর্ণ এলাকায় প্রেরণের মাধ্যমে সংঘাতের কবল থেকে লক্ষ লক্ষ লোকের জীবন রক্ষণ করছে। এছাড়া জাতিসংঘ আন্তর্জাতিক ও মানবাধিকার আইন প্রতিষ্ঠা; শরণার্থী সমস্যার সমাধান, পরিবেশ সংরক্ষণ কার্যক্রম, নারীর অধিকার রক্ষা, শ্রমিক অধিকার সংরক্ষণ, মাদক দ্রব্যের অপব্যবহার ও চোরাচালান রোধসহ অনেক ক্ষেত্রে গুরুত্বপূর্ণ অবদান রেখে যাচ্ছে। রাজনৈতিক ক্ষেত্রের চেয়ে জাতিসংঘ অর্থনৈতিক, সামাজিক ও সাংস্কৃতিক ক্ষেত্রে ব্যাপক সাফল্য অর্জন করেছে। জাতিসংঘ তার সদস্য রাষ্ট্রগুলোকে সহায়তা করার জন্য ৫টি অর্থনৈতিক কমিশন গঠন করে এশিয়া, আফ্রিকা, ল্যাটিন আমেরিকা, ইউরোপ, পশ্চিম এশিয়া ইত্যাদি অঞ্চলের দেশগুলোতে ব্যাপক কার্যক্রম পরিচালনা করছে। আবার সামাজিক সাংস্কৃতিক অগ্রগতির জন্য UNDP, UNESCO, UNICEF এর মাধ্যমে বিভিন্ন প্রকার উন্নয়নমূলক কাজে ব্যাপক সহায়তা প্রদান করছে। উদ্দীপকে পিরোজপুর উপজেলার চেয়ারম্যান নিজ এলাকার সকল ধর্মের মানুষের জীবনযাত্রার মান উন্নয়নে বেশকিছু কর্মকাণ্ড পরিচালনা করেছেন। বেকার যুবক-যুবতীদের জন্য কর্মসংস্থানের ব্যবস্থা করছেন। যা প্রকৃতপক্ষে জাতিসংঘের উন্নয়নমূলক কার্যকলাপের সাথে সামঞ্জস্যপূর্ণ।"
        },
        {
          "label": "ঘ",
          "question": "তুমি কি মনে কর উক্ত সামঞ্জস্যপূর্ণ কার্যকলাপ শান্তিপূর্ণ পরিবেশ রক্ষায় বিশেষ সহায়ক? তোমার উত্তরের সপক্ষে যুক্তি দাও।",
          "explanation": "হ্যাঁ, উক্ত সামঞ্জস্যপূর্ণ কার্যকলাপ শান্তিপূর্ণ পরিবেশ রক্ষায় বিশেষ সহায়ক বলে আমি মনে করি। যেসব মহান আদর্শ ও লক্ষ্যকে সামনে রেখে জাতিসংঘের যাত্রা শুরু হয়েছিল তার সব বাস্তবায়িত না হলেও সার্বিকভাবে জাতিসংঘ শান্তি প্রতিষ্ঠায় ইতিবাচক ভূমিকা পালন করেছে বলা যায়। অনেক সীমাবন্ধতা সত্ত্বেও বিশ্বশান্তি ও নিরাপত্তা রক্ষায় জাতিসংঘের অবদান উল্লেখযোগ্য। দ্বিতীয় বিশ্বযুদ্ধের ধ্বংসস্তূপের ওপর গড়ে ওঠা এ সংগঠনটি দীর্ঘ সাত দশক ধরে নানা ঘাত-প্রতিঘাত ও প্রতিকূলতা পাড়ি দিয়ে এখনও যে সার্থকভাবে টিকে আছে তা এর সাফল্যেরই পরিচয় বহন করে। দ্বিতীয় বিশ্বযুদ্ধের পর দীর্ঘ সময়ে বিশ্ববাসী বহু বড় ধরনের আন্তর্জাতিক সমস্যার মুখোমুখি হলেও মূলত জাতিসংঘের সার্থক হস্তক্ষেপের ফলে বিশ্ব এখনো তৃতীয় বিশ্বযুদ্ধের শিকার হয়নি। নিজেদের নিরাপত্তার জন্য তৃতীয় বিশ্বযুদ্ধের দেশগুলো মূলত জাতিসংঘের দিকেই তাকিয়ে থাকে। এ বিষয়গুলোই এ সংস্থার সবচেয়ে বড় সফলতা। শান্তিরক্ষা মিশনের মাধ্যমে জাতিসংঘ বিশ্বে শান্তি ও নিরাপত্তা রক্ষায় প্রশংসনীয় ভূমিকা পালন করে আসছে। এর মধ্যে ১৯৪৮ সালের আরব-ইসরাইল বিরোধ মোকাবিলা, ১৯৫০ সালের কোরীয় সংকট দূরীকরণ, ১৯৬৭ সালের আরব-ইসরাইল যুদ্ধ বিরতি, ভিয়েতনাম যুদ্ধের অবসান, আফ্রিকার দেশে দেশে সংঘাতের নিয়ন্ত্রণ বা অবসান ইত্যাদি ক্ষেত্রে জাতিসংঘের গুরুত্বপূর্ণ অবদান লক্ষণীয়। এছাড়া জাতিসংঘ মানবাধিকার ও আন্তর্জাতিক আইন প্রতিষ্ঠা, শরণার্থী সমস্যার সমাধান, পরিবেশ সংরক্ষণ, নারীর অধিকার রক্ষা, শ্রমিক অধিকার সংরক্ষণ, মাদকদ্রব্যের অপব্যবহার ও চোরাচালান রোধ, পরমাণু অস্ত্রবিস্তার রোধ ইত্যাদি বিষয়ে অনেক কর্মসূচির মাধ্যমে বিশ্বশান্তি রক্ষায় গুরুত্বপূর্ণ অবদান রাখছে। উপরের আলোচনার পরিপ্রেক্ষিতে বলা যায়, বিশ্বশান্তি ও নিরাপত্তা প্রতিষ্ঠায় জাতিসংঘ প্রতিষ্ঠার পর থেকেই গুরুত্বপূর্ণ ভূমিকা পালন করছে।"
        }
      ]
    },
    {
      "number": "11",
      "uddipok": "রসুলপুর গ্রামে মি. 'X' ও 'Y' এর মধ্যে আদর্শগত দ্বন্দ্ব বিদ্যমান। 'X' ছিলেন পুঁজিবাদী আর 'Y' ছিলেন সমাজতন্ত্রের সমর্থক। এই বিবাদের দরুন তাদের মধ্যে যুদ্ধ যুদ্ধ একটা অবস্থা বিরাজ করছিল। গ্রামের জনসাধারণকে তারা নিজ নিজ বলয়ে আনার জন্য অর্থনৈতিক ও সামরিক পদক্ষেপ গ্রহণ করেছিলেন।",
      "tag": "CTG.C 24",
      "sub_questions": [
        {
          "label": "ক",
          "question": "কোরিয়া যুদ্ধ কত সালে সংঘটিত হয়?",
          "explanation": "কোরিয়া যুদ্ধ ১৯৫০ সালে সংঘটিত হয়।"
        },
        {
          "label": "খ",
          "question": "ট্রুম্যান ডকট্রিন সম্পর্কে লেখো?",
          "explanation": "পূর্ব ইউরোপীয় দেশসমূহে সাম্যবাদ প্রতিষ্ঠিত হলে এর প্রসার রোধে ১৯৪৭ সালের ১২ মার্চ প্রেসিডেন্ট ট্রুম্যান তার 'ট্রুম্যান ডকট্রিন' কংগ্রেসের সামনে উপস্থাপন করেন। কংগ্রেসে তিনি বলেন, 'মার্কিন পররাষ্ট্রনীতির উদ্দেশ্য হলো এমন একটি আন্তর্জাতিক পরিবেশ তৈরি করা, যার ফলে সবজাতি স্বাধীনভাবে বল প্রয়োগ ছাড়াই বসবাস করতে পারবে।"
        },
        {
          "label": "গ",
          "question": "উদ্দীপকের ব্যক্তিদের আদর্শগত দ্বন্দ্বের কারণ তোমার পাঠ্যবইয়ের আলোকে বর্ণনা করো।",
          "explanation": "উদ্দীপকের ব্যক্তিদের আদর্শগত দ্বন্দ্বের কারণ হলো নিজেদের আদর্শের শ্রেষ্ঠত্বের দাবি করা ও অন্যান্য দেশে তা ছড়িয়ে দেওয়ার প্রবণতা। সোভিয়েত রাশিয়ায় ১৯১৭ সালে রুশ বিপ্লব সংঘটনের মাধ্যমে সমাজতান্ত্রিক শাসনের সূত্রপাত হয়। এ বিপ্লবের মাধ্যমে সোভিয়েত ইউনিয়ন অর্থনৈতিকভাবে পুনর্গঠিত হয়ে দ্বিতীয় বিশ্বযুদ্ধের পরবর্তী সময়ে পরাশক্তি হিসেবে আবির্ভূত হয়। অপরদিকে, মার্কিন যুক্তরাষ্ট্রও উদারনৈতিক গণতান্ত্রিক মতবাদের স্লোগান নিয়ে একই সময়ে নিজেদের পরাশক্তি হিসেবে প্রতিষ্ঠা করতে সক্ষম হয়। উল্লেখ্য যে, দ্বিতীয় বিশ্বযুদ্ধ এবং এর পূর্ববর্তী সময়ে ব্রিটেন ও ফ্রান্স পরাশক্তি হিসেবে প্রতিষ্ঠা পেলেও যুদ্ধের ব্যয়ভার বহন করতে গিয়ে তারা অর্থনৈতিকভাবে দুর্বল হয়ে পড়ে এবং বিশ্ব রাজনীতিতে পরাশক্তির মর্যাদা হারিয়ে ফেলে। যার ফলশ্রুতিতে সমাজতান্ত্রিক সোভিয়েত বলয় ও গণতান্ত্রিক মার্কিন যুক্তরাষ্ট্রের মধ্যকার আদর্শিক দ্বন্দ্ব শুরু হয়। এ দ্বন্দ্বের কারণে সোভিয়েত ইউনিয়ন ও মার্কিন যুক্তরাষ্ট্র বিভিন্ন আন্তর্জাতিক ইস্যুতে পরস্পরের বিরুদ্ধে দ্বন্দ্বে লিপ্ত হয়। এভাবে পূর্ব ইউরোপের রাজনীতিতে সোভিয়েত হস্তক্ষেপ ও রুশ বলয়ের হাত থেকে পূর্ব ও মধ্য ইউরোপকে রক্ষা করার জন্য মার্কিন প্রচেষ্টা স্নায়ুযুদ্ধকে তীব্র করে তোলে। যা বিশ্ববাসীকে দুইটি শিবিরে বিভক্ত করে দেয়। উদ্দীপকে রসুলপুর গ্রামে মিস্টার X ও Y এর মধ্যে আদর্শগত দ্বন্দ্ব বিদ্যমান। X ছিলেন পুঁজিবাদী আর ছিলেন সমাজতন্ত্রের সমর্থক। এই বিভেদের দরুন তাদের মধ্যে যুদ্ধ যুদ্ধ একটা অবস্থা বিরাজ করছিল। X-এর পুঁজিবাদী সমর্থন দ্বারা বোঝা যায় সে যুক্তরাষ্ট্রের আদর্শে বিশ্বাসী। আর Y-এর সমাজতন্ত্রের সমর্থন নিশ্চিত করে সে রাশিয়ার আদর্শে বিশ্বাসী। এটাই তাদের আদর্শগত দ্বন্দ্বের কারণ।"
        },
        {
          "label": "ঘ",
          "question": "উক্ত রাষ্ট্রদ্বয়ের সামরিক পদক্ষেপ বিশ্বকে বিভক্ত করেছিল। তোমার মতামতের সপক্ষে যুক্তি দাও।",
          "explanation": "যুক্তরাষ্ট্র ও রাশিয়ার সামরিক পদক্ষেপ বিশ্বকে বিভক্ত করেছিল- কথাটি সঠিক এবং যুক্তিযুক্ত। মার্কিন যুক্তরাষ্ট্র ও সোভিয়েত ইউনিয়নের মধ্যে সংঘটিত স্নায়ুযুদ্ধ কোনো সাধারণ যুদ্ধ ছিল না। এ যুদ্ধ এমন এক ধরনের উত্তেজনা যার উপস্থিতিতে রাষ্ট্রসমূহে প্রতিটি পক্ষ নিজের শক্তি বৃদ্ধি করার জন্য এবং অপর পক্ষের শক্তি খর্ব করার জন্য কৌশল অবলম্বন করতে থাকে। মার্কিন যুক্তরাষ্ট্র ও সোভিয়েত ইউনিয়ন পরস্পরবিরোধী আদর্শের জের ধরে স্নায়ুযুদ্ধে জড়িয়ে পড়ে। তবে দুটি দেশই প্রত্যক্ষ কোনো যুদ্ধে লিপ্ত হয়নি। এ সময় মার্কিন যুক্তরাষ্ট্রের নেতৃত্বে পুঁজিবাদ ও সোভিয়েত ইউনিয়নের নেতৃত্বে সমাজতান্ত্রিক দেশগুলো সামরিক ও অর্থনৈতিক জোট গঠন করে শক্তির ভারসাম্য রক্ষা করে। ফলে ভেতরে ভেতরে দ্বন্দ্ব সৃষ্টি হতে থাকলেও কখনো সম্মুখ যুদ্ধে আসেনি। উভয় রাষ্ট্রই একে অপরকে প্রভাব বিস্তারে বাধা দেওয়ার চেষ্টা করছিল। মার্কিন যুক্তরাষ্ট্র সোভিয়েত ইউনিয়নের কমিউনিজম বিস্তার রোধে বিভিন্ন নীতি যথা: মার্শাল পরিকল্পনা, টুমান নীতি গ্রহণ করে, যেটি স্নায়ুযুদ্ধকে যথেষ্ট উসকে দিয়েছিল। প্রকাশ্য সামরিক হস্তক্ষেপের পরিবর্তে দুই পরাশক্তিই পরোক্ষভাবে পরস্পরকে দুর্বল করার প্রচেষ্টা অব্যাহত রাখে। অর্থাৎ কম ঝুঁকিপূর্ণ শান্তিপূর্ণ দ্বন্দ্ব চলে। উদাহরণস্বরূপ ১৯৬৯ সালের বার্লিন সংকট, কোরিয়া সংকট এবং কিউবা সংকটের কথা বলা যায়। এ সময় দুই দেশের মধ্যে তীব্র প্রতিযোগিতা শুরু হলে স্নায়ুযুদ্ধের উত্তেজনা চরম আকার ধারণ করে। পরিশেষে বলা যায়, মার্কিন যুক্তরাষ্ট্র ও সোভিয়েত ইউনিয়ন প্রত্যক্ষ কোনো যুদ্ধে লিপ্ত না হলেও তাদের মধ্যে যুদ্ধভাব বজায় ছিল। আর তাদের সামরিক পদক্ষেপের কারণেই মূলত বিশ্বকে বিভক্ত করেছিল।"
        }
      ]
    }
  ]
}