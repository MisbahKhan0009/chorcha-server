{
  "title": "চট্টগ্রাম কলেজ ২০২৫",
  "subtitle": "ইতিহাস (11)",
  "questions": [
    {
      "number": "1",
      "uddipok": "কোন নির্দিষ্ট একটি কারণে বিপ্লব সংঘটিত হয় না। এর পিছনে থাকে বহুবিধ কারণ। বিপ্লব হচ্ছে পুঞ্জিভূত ক্ষোভের বহিঃপ্রকাশ। আর অধিকারভোগী শ্রেণির সামাজিক, রাজনৈতিক ও অর্থনৈতিক অধিকার কোন এক বিপ্লবের মাধ্যমে ধ্বংসপ্রাপ্ত হয়। পরিশেষে সাধারণ জনগণ বুর্জোয়া শ্রেণির নেতৃত্বে পুরাতনকে ভেঙে নতুন সমাজ ব্যবস্থা গঠনে তৎপর হয়।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "‘The Persian Letters' গ্রন্থের রচয়িতা ফরাসি সমাজতত্ত্ববিদ দার্শনিক চার্লস লুই দ্য মন্টেস্কু।"
        },
        {
          "label": "খ",
          "question": "",
          "explanation": "কোড নেপোলিয়ন বলতে নেপোলিয়নের উদ্যোগে গঠিত আইনজ্ঞ কমিটির রচিত আইনবিধিকে বোঝায়। নেপোলিয়ন বোনাপার্টের শাসনামলের আগে ফ্রান্সে তেমন কোনো বিধিবদ্ধ আইন ছিল না। তিনি অত্যন্ত দুরূহ ও বড় মাপের এই কাজটি সম্পন্ন করেন। বিপ্লবের অন্যতম আদর্শ সামাজিক সাম্যের প্রতি দৃষ্টি রেখে আধুনিক ফরাসি। সমাজ গঠনের লক্ষ্যে আইন প্রণয়ন করা অপরিহার্য হয়ে পড়ে। এ অবস্থায় নেপোলিয়ন, দেশের বিশিষ্ট আইনজ্ঞদের নিয়ে একটি কমিটি গঠন করেন। এই কমিটি রোমান আইনসহ ফরাসি সমাজের বাস্তবতা বিশ্লেষণ করে যে আইনের দলিল রচনা করেন তাই পরবর্তী সময়ে 'কোড অব নেপোলিয়ন' বা আইনবিধি নামে পরিচিত হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের কারণগুলো আমার পাঠ্যবইয়ের ফরাসি বিপ্লবের কারণের সাথে সাদৃশ্যপূর্ণ। ফরাসি বিপ্লব কোনো আকস্মিক ঘটনা নয়। কোনো একটিমাত্র কারণেও তা সংঘটিত হ্যানি। দীর্ঘদিনের পুঞ্জীভূত রাজনৈতিক 'ও সামাজিক অনাচার, বৈষম্যমূলক অর্থনৈতিক ব্যবস্থা ও খ্যাতনামা দার্শনিকদের প্রভাবসহ বিভিন্ন কারণের ফলেই ফরাসি বিপ্লবের সূত্রপাত হয়েছিল। বিপ্লবের রাজনৈতিক কারণগুলোর মধ্যে ছিল স্বৈরাচারী 'রাজতন্ত্র, রাজশক্তির দায়িত্বহীনতা, দুর্নীতিপরায়ণ শাসন ও বিচার ব্যবস্থা, অভিজাতশ্রেণি ও আমলাতন্ত্রের প্রাধান্য এবং অত্যাচার প্রভৃতি। বৈষম্যমূলক সমাজব্যবস্থা ও শ্রমজীবীদের শোচনীয় অবস্থা এ বিপ্লবকে ত্বরান্বিত করেছিল। তাছাড়া ফ্রান্সের তখনকার অর্থনৈতিক দুরবস্থা বিপ্লবের উল্লেখযোগ্য কারণ। পঞ্চদশ লুই ও যোড়শ লুইয়ের আমলের অর্থনৈতিক দুর্দশা, বৈষম্যমূলক কর নির্ধারণ পদ্ধতিকেও বিপ্লবের জন্য দায়ী করা হয়। উদ্দীপকে উল্লেখিত বিপ্লবের বহুবিধ কারণের কথা বলা হয়েছে। বিপ্লবের মাধ্যমে সুবিধাভোগী শ্রেণির সামাজিক, রাজনৈতিক ও অর্থনৈতিক অধিকারের অবসান হওয়া এবং পরিশেষে বুর্জোয়া শ্রেণির নেতৃত্বে পুরাতনকে ভেঙে নতুন সমাজব্যবস্থা গঠনের তৎপরতার কথা বলা হয়েছে যার সাথে ফরাসি বিপ্লবের মিল রয়েছে। তাই বলা যায়, উদ্দীপকের কারণগুলো আমার পাঠ্যবইয়ের ফরাসি বিপ্লবের কারণের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "নিম্নের অনুরূপ: হ্যাঁ, আমি মনে করি, ফ্রান্সের সাধারণ মানুষ বুর্জোয়া শ্রেণির নেতৃত্বে পুরাতন সমাজব্যবস্থা ভেঙে নতুন সমাজ গঠনে তৎপর হয়। দুর্নীতি ও বৈষম্যসহ নানা অনাচারে ফ্রান্সের গোটা সমাজব্যবস্থা ভেঙে পড়েছিল। সামাজিক বৈষম্যের সাথে রাজা ও প্রভাবশালীদের শোষণনীতি জনসাধারণকে অতিষ্ঠ ও বিক্ষুদ্ধ করে তোলে। বিপ্লবপূর্ব ফ্রান্সের যাজক শ্রেণি ও অভিজাত সম্প্রদায় সব ধরনের সুযোগসুবিধা ভোগ করত। যাজক। ও অভিজাতরা ছাড়া ফ্রান্সের অন্য সব মানুষ ছিল তৃতীয় সম্প্রদায়ভুক্ত এবং অধিকারহীন। সে সময় দেশটির সামাজিক-রাজনৈতিক অবস্থা ছিল চরম বৈষম্যপূর্ণ। ফলে একসময় সাধারণ মানুষ বুর্জোয়া শ্রেণির নেতৃত্বে পুরাতন সমাজব্যবস্থাকে ভেঙে নতুন সমাজ গঠনে তৎপর হয়। তৎকালীন ফ্রান্সে বুর্জোয়ারাই ছিল শিক্ষিত ও বিত্তবান। কিন্তু দেশে তাদেরও সামাজিক মর্যাদা ছিল না। ১৭৭৪ সালে রাজা ষোড়শ লুই যখন ক্ষমতা গ্রহণ, করেন তখন ফ্রান্সে বিপ্লবের ক্ষেত্র প্রস্তুত হয়ে গেছে। ষোড়শ লুইয়ের মতো অযোগ্য শাসকের পক্ষে' এ অবস্থা সামাল দেওয়া সম্ভব হয়নি। তিনি সংকটময় অবস্থা থেকে নিজেকে বাঁচানোর জন্য জাতীয় সভার আহ্বান করেন। ফ্রান্সে প্রায় দুইশত বছর পর এমন বিশেষ সভার আহ্বানে রাজার দুর্বলতাই প্রকাশ পায়। বুর্জোয়া শ্রেণি সাহসী হয়ে ওঠে এবং তারা প্রকাশ্যে বিদ্রোহ শুরু করে। মূলত সামাজিক মর্যাদা প্রতিষ্ঠা করতে বুর্জোয়ারা এ বিপ্লবের সূত্রপাত করে, আর' কৃষক-শ্রমিকরা তাদের অধিকার পেতে বুর্জোয়াদের অনুসরণ করে। উপরের আলোচনা শেষে বলা যায়, পুরাতন সমাজব্যবস্থা ভেঙে নতুন, সমাজ গঠনের জন্য তথা নিজেদের সামাজিক মর্যাদা প্রতিষ্ঠার"
        }
      ]
    },
    {
      "number": "2",
      "uddipok": "পৃথিবীর প্রাচীনতম সভ্যতার একটি হচ্ছে মেসোপটেমিয়া। সেই মেসোপটেমিয়ার একজন রাজা ছিলেন। তিনি বেশকিছু অঞ্চলের আইনের সমন্বয়ে আইন সংকলন করেন, যা 'কোড অফ হাম্বুরাবি' নামে পরিচিত। তার এই আইনের মাধ্যমে তিনি শাসন পরিচালনা করতেন। তার আইনের প্রয়োগ সমাজে অনেক পরিবর্তন এনেছিল। আর এই আইন সংকলন তাকে পৃথিবীর ইতিহাসে অমরত্ব দান করেছে।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "The Spirit of Law গ্রন্থের রচয়িতা ফরাসি দার্শনিক মন্টেস্কু।"
        },
        {
          "label": "খ",
          "question": "",
          "explanation": "ফ্রান্সে সমাজের তৃতীয় শ্রেণির সদস্যরা এস্টেট জেনারেলের অধিবেশনে অংশগ্রহণ থেকে বঞ্চিত হয়ে পার্শ্ববর্তী একটি টেনিস কোর্টে মিলিত হয়ে শপথগ্রহণ করেন। ১৭৮৯ সালের ২০ জুন গৃহীত এ শপথ 'Tennis Court Oath' নামে সুপরিচিত। 'টেনিস কোর্টের শপথ'-এ বলা হয়, ফ্রান্সের জন্য একটি নতুন সংবিধান প্রণীত না হওয়া পর্যন্ত তৃতীয় শ্রেণির ঘোষিত জাতীয় সভা বলবৎ থাকবে। যেখানে এ সভা বসবে সেখানেই তা বৈধ বলে গণ্য হবে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লেখিত রাজা হাম্বুরাবির কর্মকান্ডের সাথে ফ্রান্সের সম্রাট নেপোলিয়ন বোনাপার্ট-এর কর্মকাণ্ডের সাদৃশ্য রয়েছে। ফ্রান্সের কনসাল হিসেবে নেপোলিয়নের সর্বশ্রেষ্ঠ কীর্তি হলো তার আইন সংস্কার। এর আগে ফ্রান্সে কোনো সুসংবদ্ধ আইন প্রচলিত ছিল না। ফরাসি বিপ্লবের পর ফ্রান্সে বহু আইন প্রণীত হয়। পাশাপাশি বুরবো শাসনামলের অসংখ্য আইন তখনও চালু ছিল। নেপোলিয়ন এসব আইনকে সমন্বিত করে সংকলন করার জন্য বিশিষ্ট আইনজ্ঞদের নিয়ে একটি কমিটি গঠন করেন। ঐ বিশেষজ্ঞরা ৮৪টি অধিবেশনে মিলিত হয়ে আইনের মূল সূত্রগুলো লিপিবদ্ধ করেন। নেপোলিয়নের এ আইন সংকলনই নেপোলিয়নের আইনবিধি বা 'কোড নেপোলিয়ন' নামে খ্যাত। উদ্দীপকের রাজা হাম্বুরাবির ক্ষেত্রেও তেমনটি লক্ষণীয়। উদ্দীপকে দেখা যায়, প্রাচীন মেসোপটেমিয়ার (আধুনিক ইরাক অঞ্চল) রাজা হাম্বুরাবির শাসনামলে বেশকিছু অঞ্চলের আইন সংকলন করা হয়, যা একত্রে 'কোড অব হাম্বুরাবি' নামে পরিচিত। এই বিধিমালার ভিত্তিতে রাজা শাসনকাজ চালাতেন। ফ্রান্সের সম্রাট নেপোলিয়ন বোনাপার্টও প্রাচীন মেসোপটেমিয়ার এ রাজার মতো আইন সংকলন করেছিলেন। সুতরাং বলা যায়, রাজা হাম্বুরাবির কর্মকাণ্ডের সাথে ফ্রান্সের সম্রাট নেপোলিয়ন বোনাপার্টের কর্মকাণ্ড সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "নিম্নের অনুরূপ: 'উক্ত কর্মকাণ্ড অর্থাৎ নেপোলিয়ন বোনাপার্টের আইন সংকলন তাকে বিশ্বের ইতিহাসে বিশেষ স্থানে অধিষ্ঠিত করেছে'- উক্তিটি যথার্থ বলে আমি মনে করি। নেপোলিয়ন বোনাপার্টের শাসনকালের সবচেয়ে উল্লেখযোগ্য সংস্কারগুলোর একটি ছিল 'কোড নেপোলিয়ন' বা নেপোলিয়নের আইনবিধি। এজন্য তাকে 'দ্বিতীয় জাস্টিনিয়ান' বলা হয়। দ্বিতীয় জাস্টিনিয়ান ছিলেন সারা বিশ্বে প্রভাব বিস্তারকারী রোমান আইনের সংকলনকারী সম্রাট। নেপোলিয়নের সংকলিত আইনে মোট ধারা ছিল ২২৮৭ টি (মতান্তরে ২২৮১টি)। এগুলো ছিল সরল ও স্পষ্ট ভাষায় রচিত। এসব আইনের বিষয়বস্তুর মধ্যে ছিল- নাগরিকের সমান মর্যাদা ও সুযোগ লাভের অধিকার, সামন্ততন্ত্রের বিলুপ্তি ও সামন্তকর বাতিলকরণ, অভিজাত ও যাজকদের বিশেষ অধিকার ও সুযোগ রহিতকরণ, বিবাহ আইন মজবুতকরণ, বিচারব্যবস্থায় জুরি ব্যবস্থা চালুকরণ, পৈত্রিক সম্পত্তিতে প্রত্যেক সন্তানকে সমান সুবিধা দান প্রভৃতি। ফরাসি বিপ্লবের আগে ও বিপ্লব পরবর্তীকালে ফ্রান্সে কোনো সুসংবদ্ধ আইন প্রচলিত ছিল না। ফ্রান্সে এ কাজটি নেপোলিয়নই প্রথম করেন। নেপোলিয়ন তার আইনবিধির মাধ্যমে ফরাসি ও রোমান আইনের সমন্বয় করেন। পরে ইউরোপের অনেক দেশে এ আইন গৃহীত হয়। উপরের আলোচনার পরিপ্রেক্ষিতে বলা যায়, নেপোলিয়ন বোনাপার্টের আইন সংকলন ছিল এক যুগান্তকারী পদক্ষেপ, যা তাকে বিশ্বের ইতিহাসে বিশেষ স্থান দিয়েছে।"
        }
      ]
    },
    {
      "number": "3",
      "uddipok": "ইতিহাসের শিক্ষার্থী রফিক ইউরোপের ইতিহাস পড়তে গিয়ে ১৯১৯ সালের ২৮ জুন তারিখে স্বাক্ষরিত একটি সন্ধি সম্পর্কে জানতে পারেন। এ সন্ধি সম্পর্কে পড়াশোনা করে রফিক বুঝতে পারেন যে, এ সন্ধি করে পরাজিত শক্তিসমূহকে তেমন কোনো ছাড় দেয়া হয়নি। বরং সন্ধির সব শর্ত 'পরাজিত দেশের উপর চাপিয়ে দেয়া হয়। এছাড়াও রফিক আরও জানতে পারেন যে, সন্ধির ত্রুটি পরবর্তী অরেকটি যুদ্ধের পথ সুগম করে।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "লীগ অব নেশনস এর সদর দপ্তর সুইজাল্যান্ডের জেনেভায় অবস্থিত।"
        },
        {
          "label": "খ",
          "question": "",
          "explanation": "ফরাসি বিপ্লবের প্রাক্কালে সেকেন্ড এস্টেট বা অভিজাত সম্প্রদায় দ্বিতীয় সর্বোচ্চ ক্ষমতা ভোগ করতো।ফরাসি বিপ্লবের প্রাক্কালে ফ্রান্সে আভিজাত শ্রেণির সংখ্যা ছিল মোট জনসংখ্যার দুই-তৃতীয়াংশ। এই শ্রেণি রাষ্ট্র পরিচালনায় নানা ক্ষেত্রে রাজার ওপর অনৈতিক প্রভাব বিস্তার করত। ফ্রান্সের মোট ভূমির ২০ ভাগ তাদের দখলে থাকলেও ভূ-কর দিত না। এছাড়াও আইন অনুযায়ী অন্য কর আদায়েও শিথিলতা প্রদর্শন করত। বংশানুক্রমির এভাবে রাজার কাছ থেকে উচ্চ পদমর্যাদা লাভ করত। পরবর্তীতে এদের ক্ষমতা এতো বৃদ্ধি পায় যে, তাদের সম্মতি ছাড়া রাজার আদেশও কার্যকর হতো না।"
        },
        {
          "label": "গ",
          "question": "",
          "explanation": "উদ্দীপকের সন্ধির সাথে পাঠ্যবইয়ের ভার্সাই সন্ধির সাদৃশ্য রয়েছে। প্রথম বিশ্বযুদ্ধে জার্মানি পরাজিত হলে বিজয়ী বিশ্বশক্তি জোট (ব্রিটেন, মার্কিন যুক্তরাষ্ট্র, ফ্রান্স, রাশিয়া ইত্যাদি দেশ) ফ্রান্সের ভার্সাই নগরীতে জার্মানির সাথে একটি চুক্তি স্বাক্ষর করে। ইউরোপের ইতিহাসে এটিই ভার্সাই সন্ধি নামে পরিচিত। এ সন্ধিতে প্রথম বিশ্বযুদ্ধের জন্য জার্মানিকে এককভাবে দায়ী করে যুদ্ধের সব দায়-দায়িত্ব তাদের ওপর চাপানো হয়। যুদ্ধের ক্ষয়ক্ষতির মূল্য হিসেবে জার্মানির কাছ থেকে ক্ষতিপূরণ আদায়ের ব্যবস্থা করা হয় এ চুক্তিতে। বিজয়ী মিত্রশক্তি দেশটির কাছ থেকে স্বর্ণসহ বিভিন্ন মাধ্যমে ৫শ কোটি ডলার ক্ষতিপূরণ আদায় করে। পাশাপাশি জার্মানির কিছু খনিসমৃদ্ধ অঞ্চল ও গুরুত্বপূর্ণ বন্দর ভাগ করে নেয়। জার্মানির সামরিক শক্তিও খর্ব করা হয়। জার্মান জনগণের মধ্যে বিষয়টি ক্ষোভের জন্ম দেয় যাকে উগ্র জাতীয়তাবাদী হিটলার পরে সাফল্যের সাথে নিজের স্বার্থে কাজে লাগান। উদ্দীপকে দেখা যায়, রফিক ১৯১৯ সালের ২৮ জুন স্বাক্ষরিত একটি সন্ধি সম্পর্কে জানতে পারে এবং বুঝতে পারে যে, এতে পরাজিত শক্তিসমূহকে তেমন কোনো ছাড় দেওয়া হয়নি। বরং সন্ধির সকল শর্ত পরাজিত দেশের ওপর চাপিয়ে দেওয়া হয়। যেমনটি ভার্সাই সন্ধির ক্ষেত্রেও লক্ষণীয়। তাই বলা যয়, রফিকের পঠিত সন্ধির সাথে ভার্সাই সন্ধির সাদৃশ্য লক্ষ করা যায়।"
        },
        {
          "label": "ঘ",
          "question": "",
          "explanation": "হ্যাঁ, উক্ত সন্ধি তথা ভার্সাই সন্ধির মধ্যে দ্বিতীয় বিশ্বযুদ্ধের বীজ নিহিত ছিল। ভার্সাই সন্ধি ছিল একটি ত্রুটিপূর্ণ সন্ধি। ঐতিহাসিকদের মতে, এ সন্ধির মধ্যে দ্বিতীয় বিশ্বযুদ্ধের মূল কারণ নিহিত ছিল। ভার্সাই সন্ধি ছিল জার্মানির জন্য অপমানজনক। এর শর্তগুলো দেশটির জাতীয় ও রাষ্ট্রীয় মর্যাদার ওপর চরম আঘাত হানে। ভার্সাই সন্ধির মাধ্যমে মিত্রপক্ষ জার্মানির উপনিবেশগুলো কেড়ে নেওয়া হয় এবং দেশটির ওপর বিশাল ক্ষতিপূরণের বোঝা চাপিয়ে দেওয়া হয়। বিজয়ী মিত্রশক্তির দেশগুলো দেশটির কাছ থেকে স্বর্ণসহ বিভিন্ন মাধ্যমে ৫শ কোটি ডলার ক্ষতিপূরণ আদায় করে। পাশাপাশি জার্মানির কিছু খনিসমৃদ্ধ অঞ্চল ও গুরুত্বপূর্ণ বন্দর ভাগ করে নেয়। এতে একসময়ের সামরিক ও অর্থনৈতিক পরাশক্তি জার্মানি আর্থিক দৈন্যের মধ্যে পড়ে। এ চুক্তির মাধ্যমে কার্যত সব দিক দিয়েই জার্মানিকে পঙ্গু করে দেওয়া হয়। প্রথম বিশ্বযুদ্ধে পরাজয়ের গ্লানি গর্বিত জার্মান জাতির মনে এক অভূতপূর্ব আত্মচেতনা ও জাতীয়তাবোধের জন্ম দেয়। তারা ভার্সাই চুক্তির শর্ত মন থেকে মেনে নিতে পারেনি এবং এজন্য অবস্থার পরিবর্তনের জন্য সুযোগের প্রতীক্ষায় ছিল। এমন অবস্থার প্রেক্ষাপটেই জার্মানিতে নাৎসি দলের নেতৃত্বে উগ্র জাতীয়তাবাদ ও সমরবাদের সৃষ্টি হয়। নাৎসি আন্দোলন জার্মান জাতির মনে নতুন আশার সঞ্চার করে এবং এক নতুন পথের সন্ধান দেয়। এক পর্যায়ে উগ্রবাদী নাৎসি দলের নেতা হিটলার ক্ষমতায় অধিষ্ঠিত হয়ে জার্মানির আত্মনিয়ন্ত্রণের দাবি প্রতিষ্ঠার ঘোষণা দিলে দেশটির জনমনে যুদ্ধংদেহী মনোভাব প্রবল হয়ে ওঠে। এই পরিস্থিতি দ্বিতীয় বিশ্বযুদ্ধের মতো ভয়াবহ যুদ্ধ অবশ্যম্ভাবী করে তোলে। পরিশেষে বলা যায়, ভার্সাই সন্ধির ব্যর্থতা বা ত্রুটির মধ্যেই দ্বিতীয় বিশ্বযুদ্ধের বীজ নিহিত ছিল।"
        }
      ]
    },
    {
      "number": "4",
      "uddipok": "ষোড়শ শতাব্দীতে সংঘটিত ত্রিশবর্ষব্যাপী যুদ্ধে ইউরোপের বেশ কয়েকটি দেশ জড়িয়ে পড়ে। রক্তক্ষয়ী এ যুদ্ধে ব্যাপক প্রাণহানি ও সম্পদহানি ঘটে। বহু লোক পঙ্গুত্ব বরণ করে। অনেক শহর ধ্বংসস্তূপে পরিণত হয়। যুদ্ধ পরবর্তী পুনর্বাসনের সুযোগকে কাজে লাগিয়ে অর্থনৈতিকভাবে লাভবান হওয়ার চেষ্টা করে।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "কনভার্সাই নগরী ফ্রান্সে অবস্থিত।"
        },
        {
          "label": "খ",
          "question": "",
          "explanation": "জাতীয়তাবাদের চরম বিকৃত রূপ হচ্ছে উগ্র জাতীয়তাবাদ। উগ্র জাতীয়তাবাদী চিন্তা-চেতনা এমন একটি বিষয়, যার জন্য একটি ভূ-খন্ডের মানুষ সব বিষয়ে অন্ধভাবে দেশীয় স্বার্থকে প্রাধান্য দিয়ে থাকে। এক্ষেত্রে তারা অন্য ভূ-খণ্ডের ক্ষতিসাধন করতেও পিছপা হয় না। উদাহরণস্বরূপ বলা যায়, বিংশ শতাব্দীর চল্লিশের দশকে জার্মানরা নিজেদেরকে সর্বশ্রেষ্ঠ মনে করত। এই শ্রেষ্ঠত্ব প্রতিষ্ঠিত করতে গিয়ে তারা দ্বিতীয় বিশ্বযুদ্ধে জড়িয়ে পড়ে, যা বিশ্ববাসীর জন্য ধ্বংসাত্মক পরিণতি ডেকে এনেছিল।"
        },
        {
          "label": "গ",
          "question": "",
          "explanation": "উদ্দীপকের যুদ্ধের সাথে প্রথম বিশ্বযুদ্ধের ক্ষয়ক্ষতির সাদৃশ্য রয়েছে। ১৯১৪ থেকে ১৯১৮ সাল পর্যন্ত প্রায় চার বছর স্থায়ী প্রথম বিশ্বযুদ্ধে তিনটি মহাদেশের ৩৪টি দেশ প্রত্যক্ষ ও পরোক্ষভাবে জড়িয়ে পড়ে। সাম্রাজ্যবাদ, পুঁজিবাদ ও উপনিবেশবাদের মতো অনুঘটকের কারণে সংঘটিত এই ভয়াবহ যুদ্ধের ক্ষয়ক্ষতির পরিমাণ ছিল অত্যন্ত ভয়াবহ। যুদ্ধে অংশগ্রহণকারী প্রায় সাড়ে ছয় কোটি সৈন্যদের মধ্যে এক কোটিরও বেশি যুদ্ধক্ষেত্রে মারা যায়। প্রায় ৭০ লক্ষ সৈনিক পঙ্গু হয়। এ যুদ্ধের ফলে মিত্র শক্তি ও অক্ষশক্তির দেশগুলো মারাত্মক অর্থনৈতিক বিপর্যয়ের সম্মুখীন হয়। অনাহারে, অপুষ্টিতে মৃত্যুবরণ করেছে প্রায় ৭০ লক্ষ মানুষ। যুদ্ধের কারণে কর্মক্ষম মানুষ ও উৎপাদন হ্রাস, বেকারত্ব বৃদ্ধি, অর্থ ও সম্পদের ক্ষয়ক্ষতিতে বিশ্বে দারিদ্র্য ও নানা ধরনের অবক্ষয় দেখা যায়। উদ্দীপকে দেখা যায়, ষোড়শ শতাব্দীতে সংঘটিত ত্রিশবর্ষব্যাপী যুদ্ধে ইউরোপের বেশ কয়েকটি দেশ জড়িয়ে পড়ে। রক্তক্ষয়ী এ যুদ্ধে ব্যাপক প্রাণহানি ও সম্পদহানি ঘটে। বহুলোক পঙ্গুত্ব বরণ করে। অনেক শহর ধ্বংসস্তূপে পরিণত হয়, যা উপরে বর্ণিত প্রথম বিশ্বযুদ্ধের ক্ষয়ক্ষতির ঘটনার সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "প্রথম বিশ্বযুদ্ধকে কেন্দ্র করে অর্থনৈতিক সুবিধা আদায়ে যুক্তরাষ্ট্রের ভূমিকা ছিল গুরুত্বপূর্ণ ও সুদূরপ্রসারী। প্রথম বিশ্বযুদ্ধে অক্ষশক্তি হিসেবে পরিচিত জার্মানি, অস্ট্রিয়া ও হাঙ্গেরি মিত্রশক্তির কাছে পরাজিত হওয়ার মধ্য দিয়ে প্রথম বিশ্বযুদ্ধের পরিসমাপ্তি ঘটে। তবে এ যুদ্ধের ফলাফল ছিল সুদূরপ্রসারী ও ব্যাপক। এ সময় পরাশক্তি হিসেবে রাশিয়া ও মার্কিন যুক্তরাষ্ট্রের উত্থান ঘটে। অর্থনৈতিক প্রভাবকে কাজে লাগিয়ে যুক্তরাষ্ট্র ইউরোপের রাজনীতিতে সফলভাবে প্রবেশ করতে সক্ষম হয়। প্রথম মহাযুদ্ধের ফলে ইউরোপের বিভিন্ন দেশে মারাত্মক অর্থনৈতিক সংকট দেখা দেয়। কিন্তু আমেরিকা উৎপাদনের ক্ষেত্রে অগ্রসর হয়ে পৃথিবীর মধ্যে সবচেয়ে বেশি সম্পদশালী দেশে পরিণত হয়। বিশ্বের অন্য দেশগুলোকে সাহায্য দিয়ে বিশ্বরাজনীতিতে তারা বিরাট প্রভাব বিস্তার সক্ষম হয়। যুদ্ধের সময় ইংল্যান্ডের পুঁজিবাজার নিউইয়র্কে স্থানান্তরিত হলে নিউইয়র্ক আন্তর্জাতিক পুঁজি বিনিয়োগের কেন্দ্রে পরিণত হয়। এর ফলে মার্কিন যুক্তরাষ্ট্রের হাতে বিশ্বের রাজনীতি, অর্থনীতি ও সামরিক নেতৃত্ব চলে আসে। আমেরিকার মর্যাদা ও প্রভাব সারা বিশ্বে বৃদ্ধি পায় এবং বিশ্ব রাজনীতির ভারসাম্য কেন্দ্র অর্থাৎ মোড়লে পরিণত হয়। পরিশেষে বলা যায়, প্রথম বিশ্বযুদ্ধকে কেন্দ্র করে সামরিক রসদ বিক্রি, ঋণগ্রস্ত দেশ থেকে সুবিধা আদায় ও নিউইয়র্ককে নতুন পুঁজিবাজার -প্রতিষ্ঠার ফলে যুক্তরাষ্ট্রের ব্যাপক আর্থিক সুবিধা আদায় হয়েছিল। যা আমেরিকাকে একটি সমৃদ্ধ অর্থনীতির দেশে পরিণত করে।"
        }
      ]
    },
    {
      "number": "5",
      "uddipok": "চট্টগ্রাম কলেজের দ্বিতীয় বর্ষের শিক্ষার্থী জেনারেশন জুমার (Gen-Z) তার ইতিহাস বইয়ের একটি অধ্যায় পড়ে ১৯১৭ সালের একটি বিপ্লব সম্পর্কে জানতে পারে। Gen-Z বুঝতে পারে যে, এই বিপ্লবের মাধ্যমে পৃথিবীর ইতিহাসে প্রথমবারের মতো সমাজতান্ত্রিক রাষ্ট্র প্রতিষ্ঠিত হয়। এছাড়া সে আরও জানতে পারে যে, এ বিপ্লবের মাধ্যমে ইউরোপের রাজনৈতিক চেহারা পাল্টে যায়।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "প্যারিস শান্তি সম্মেলনে বিশ্বের ৩২টি দেশ মিলিত হয়েছিল।"
        },
        {
          "label": "খ",
          "question": "",
          "explanation": "প্রথম বিশ্বযুদ্ধে আমেরিকার অংশগ্রহণের কারণ আটলান্টিক মহাসাগরে জার্মানি কর্তৃক আমেরিকার সাবমেরিন ডুবিয়ে দেয়া। প্রথম বিশ্বযুদ্ধে আমেরিকা নিরপেক্ষ দেশ হিসেবে যুদ্ধরত দেশগুলোর কাছে অস্ত্র বিক্রি করতে চায় কোনো বাধা ছাড়া। কিন্তু বাস্তবে দেখা গেল। মার্কিনীদের অস্ত্রের প্রধান ক্রেতা মিত্রপক্ষ। এসব অস্ত্র দ্বারা অক্ষশক্তির ক্ষতি হওয়ায় তারা আমেরিকান সাবমেরিন আটলান্টিক মহাসাগরে ডুবিয়ে দিতে থাকে। আমেরিকা প্রথমে জার্মানিকে সাবধান করার পরও জার্মানি না শোনায় আমেরিকা মিত্রপক্ষের হয়ে ১৯১৭ সালে যুদ্ধে জড়িয়ে পড়ে।"
        },
        {
          "label": "গ",
          "question": "",
          "explanation": "উদ্দীপকে Gen-Z. পঠিত বিপ্লবের সাথে আমার পঠিত রাশিয়ায় সংঘটিত বলশেভিক বিপ্লবের সাদৃশ্য লক্ষ করা যায়। বিশ্বের ইতিহাসে বিশ শতকের অন্যতম গুরুত্বপূর্ণ ঘটনা হলো ১৯১৭সালের বলশেভিক বিপ্লব। উনিশ শতকের শেষ ভাগের পূর্বপর্যন্ত রাশিয়ায় জারতন্ত্রের নিষ্পেষণমূলক শাসনের কারণে রাজনৈতিক, চেতনার বিকাশে ঘটতে পারেনি। মধ্যবিত্ত শ্রেণির অনুপস্থিতি এবং ভূমিহীন বা ভূমিদাসদের চরম আর্থিক দুর্দশা, অভিজাততন্ত্রের দাপট এখানে কোনো রাজনৈতিক প্রক্রিয়ার বিকাশ ঘটতে দেয়নি। মাঝেমধ্যে কৃষকবিদ্রোহ ঘটলেও তা ব্যাপকভাবে সংঘটিত না থাকায় তেমন ফলপ্রসূ হতে পারেনি। এর ফলে উনিশ শতকে জারবিরোধী অনেক গুপ্ত সমিতি গড়ে ওঠে। বিশ শতকের শুরুতে বিশ্বের ইতিহাসে সংঘটিত হয় বলশেভিক বিপ্লব। বলশেভিক বিপ্লবের মাধ্যমে ইতিহাসে প্রথমবারের মতো শ্রমিক ও কৃষকশ্রেণি রাষ্ট্রক্ষমতা দখল করে সর্বহারার একনায়কত্ব প্রতিষ্ঠা করতে সক্ষম হয়। রাশিয়ায় প্রতিষ্ঠিত হয় সমাজতান্ত্রিক রাষ্ট্র। উদ্দীপকে দেখা যায়, শিক্ষার্থী জেনারেশন জুমার (Gen-Z) তার ইতিহাস বইয়ের একটি অধ্যায়ে ১৯১৭ সালের একটি বিপ্লব সম্পর্কে জানতে পারে। Gen-Z. বুঝতে পারে এই বিপ্লবের মাধ্যমে পৃথিবীর ইতিহাসে প্রথমবারের মতো সমাজতান্ত্রিক রাষ্ট্র প্রতিষ্ঠিত হয়। যা ইউরোপের রাজনৈতিক চেহারা পাল্টে দেয়। উদ্দীপকের এই বিপ্লবের সাথে ১৯১৭ সালে রাশিয়ায় সংঘটিত সমাজতান্ত্রিক বিপ্লবের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত শেষ বক্তব্যটি অর্থাৎ এই বিপ্লবের মাধ্যমে ইউরোপের রাজনৈতিক চেহারা পাল্টে যায়- বক্তব্যটি যথার্থ। ১৯১৭ সালের বলশেভিক বিপ্লব বিশ্বের ইতিহাসে এক যুগান্তকারী ঘটনা। 'সারা বিশ্বের বদ্যিত, অবহেলিত ও নিপীড়িত মানুষের অধিকার আদায়ের সংগ্রামে এ বিপ্লব একটি আদর্শ হিসেবে বিবেচিত। বলশেভিক বিপ্লব পশ্চিম ইউরোপের পুঁজিবাদী সমাজ, সংস্কৃতি, অর্থনীতি এবং রাষ্ট্র ব্যবস্থার ওপর ভীষণভাবে আঘাত করে। বলশেভিক বিপ্লবের ফলেই বিশ্বে প্রথম সমাজতান্ত্রিক সমাজ ও রাষ্ট্র ব্যবস্থা চালু হয়। রাশিয়া সংলগ্ন পূর্ব ইউরোপ জুড়ে ও সমাজতান্ত্রিক ব্যবস্থা চালু হয়। সমাজতান্ত্রিক মতবাদে প্রভাবিত হয়ে অনেক পরাধীন দেশের জনগণ স্বাধীনতা ও আত্মনিয়ন্ত্রণের জন্য লড়াই শুরু করে। ইউরোপের অনেক দেশ শ্রেণিহীন সাম্যবাদী সমাজ গঠনে উদ্বুদ্ধ হয়। ফলে অনেক দেশ স্বাধীন হয়ে যায় এবং সমাজতান্ত্রিক সমাজ ব্যবস্থা গড়ে ওঠে। এই সময় পুঁজিবাদী দেশগুলোতে সমাজতন্ত্রের উত্থান রোধ করার জন্য সর্বশক্তি নিয়োগ করে। ফলে রাশিয়ার নেতৃত্বে ইউরোপে একটি সমাজতান্ত্রিক বলয় তৈরি হতে থাকে। এছাড়া এ বিপ্লবের মর্মবাণী ধারণ করেই পুঁজিবাদী ব্যবস্থায় কল্যাণকামী রাষ্ট্রের বিস্তার ঘটে। তাই পরিশেষে বলা যায়, উদ্দীপকে বর্ণিত শেষ বক্তব্যটি অর্থাৎ এই বিপ্লব তথা রাশিয়ায় সমাজতান্ত্রিক বিপ্লব ইউরোপের রাজনৈতিক চেহারা পাল্টে দেয়।তথা রাশিয়ায় সমাজতান্ত্রিক বিপ্লব ইউরোপের রাজনৈতিক চেহারা পাল্টে দেয়।"
        }
      ]
    },
    {
      "number": "6",
      "uddipok": "খুব ছোটবেলা থেকেই মুগ্ধদের পরিবার মানুষের অধিকার আদায়ের আন্দোলনে জড়িত। এ কারণে মুগ্ধের বড় ভাই স্নিগ্ধকে মিথ্যা অভিযোগে গ্রেফতার করে হত্যা করা হয়। কিন্তু তাতেও মুগ্ধ দমে যায়নি। সে সাধারণ মানুষকে সংগঠিত করে সরকারবিরোধী আন্দোলন গড়ে তোলে। ফলশ্রুতিতে মুগ্ধদের দেশে সাম্যবাদী সরকার ব্যবস্থা প্রতিষ্ঠিত হয়।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "USSR-এর পূর্ণরূপ হলো Union of Soviet Socialist Republics."
        },
        {
          "label": "খ",
          "question": "",
          "explanation": "১৯০৫ সালের ৯ জানুয়ারি রবিবার রাশিয়ার শ্রমিকদের ওপর গণহত্যার ঘটনা ঘটেছিল বলে এ দিনকে রক্তাক্ত রবিবার বা Bloody Sunday বলা হয়। এ দিন সেন্ট পিটার্সবার্গে ধর্মযাজক ফাদার গ্যাপনের নেতৃত্বে প্রায় ৬ হাজার শ্রমিক শান্তিপূর্ণ মিছিলে অংশ নিয়েছিল। কিন্তু রুশ জার দ্বিতীয় নিকোলাসের নির্দেশে পুলিশ বাহিনী শান্তিপূর্ণ মিছিলে নির্বিচারে গুলিবর্ষণ করে। ফলে এক হাজারের বেশি নিহত ও আরও প্রায় দুই হাজার শ্রমিক আহত হয়। এই ঘটনা ইতিহাসে 'রক্তাক্ত রবিবার' নামে পরিচিত।"
        },
        {
          "label": "গ",
          "question": "",
          "explanation": "নিম্নের অনুরূপ: জাউদ্দীপকের চরিত্র 'ক'-এর সাথে রুশ বিপ্লবের নায়ক লেনিনের জীবনের ঘটনার মিল রয়েছে। - বিখ্যাত বিপ্লবী ভ্লাদিমির ইলিচ লেনিন ছিলেন বুশ বিপ্লবের মূল পরিকল্পনাকারী, সংগঠক ও রূপকার। রাশিয়ার বিপ্লব পরবর্তী সমাজতান্ত্রিক ব্যবস্থারও প্রধান ব্যক্তিত্ব ছিলেন তিনিই। মধ্যবিত্ত পরিবারে জন্ম নেওয়া লেনিন ছাত্র হিসেবে মেধাবী ছিলেন। ছয় ভাই-বোনের মধ্যে তিনি ছিলেন তৃতীয়। পরিবারের সদস্যদের মধ্যে তার ওপর বড় ভাই আলেকজান্ডারের প্রভাবই বেশি পড়েছিল। লেনিনের পরিবারই বিপ্লবী হিসেবে খ্যাত। জার তৃতীয় আলেকজান্ডারকে হত্যা করার ষড়যন্ত্রের সাথে জড়িত থাকার অপরাধে ১৮৮৭ সালে লেনিনের বড় ভাই আলেকজান্ডারের ফাঁসি হয়। রাজদ্রোহীর ছোটভাই হওয়াতে লেনিনকে কাজান বিশ্ববিদ্যালয় থেকে বহিষ্কার করা হয়। শেষ পর্যন্ত ওই বিশ্ববিদ্যালয়ে ভর্তি হতে পারলেও ছাত্রদের অধিকার নিয়ে আন্দোলনে নেতৃত্ব দেওয়ার অপরাধে তাকে আবার বহিষ্কার করা হয়। উদ্দীপকে দেখা যায়, 'ক' এর পরিবার বিভিন্ন বিপ্লবী কর্মকাণ্ডে যুক্ত ছিল। এ জন্য 'ক' ও তার অন্যান্য ভাই-বোন পুলিশের নজরদারিতে ছিলেন। সবশেষে দেখা যায়, 'ক' নিজেও ছাত্রাবস্থায় আন্দোলনে জড়িয়ে বিশ্ববিদ্যালয় থেকে বহিষ্কৃত হন। 'ক'-এর জীবনের এ সব ঘটনার সাথে রুশ বিপ্লবী লেনিনের জীবনের ঘটনার মিল রয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: পরবর্তীকালের শাসনব্যবস্থায় উক্ত ব্যক্তি অর্থাৎ লেনিন কৃতিত্বের স্বাক্ষর রেখেছিলেন। প্রথমত, লেনিনের নেতৃত্বেই রাশিয়ার দীর্ঘদিনের স্বৈরাচারী জারতন্ত্রের পতন ঘটে এবং বিশ্বের বুকে সর্বপ্রথম সমাজতান্ত্রিক রাষ্ট্র প্রতিষ্ঠিত হয়। শ্রমকেই সামাজিক মর্যাদার মাপকাঠি হিসেবে নির্ধারণ করে শ্রেণিভিত্তিক সমাজের পরিবর্তে শ্রেণিহীন এবং স্বৈরতন্ত্রের পরিবর্তে শোষণমুক্ত সমাজব্যবস্থা প্রতিষ্ঠিত হয়। দ্বিতীয়ত, লেনিনের প্রতিষ্ঠিত শাসনব্যবস্থায় নাগরিকের খাদ্য, বস্ত্র, বাসস্থান, শিক্ষা, চিকিৎসা ও কর্মসংস্থানের সব দায়িত্ব রাষ্ট্র গ্রহণ করে। ফলে মানুষের মৌলিক অধিকার প্রতিষ্ঠিত হয়। তৃতীয়ত, শিল্প কারখানা, ব্যাংক, বিমা ও আর্থিক প্রতিষ্ঠানগুলো জাতীয়করণ 'করা হয়। ব্যক্তিগত সম্পত্তি বিলুপ্ত করে সবাইকে শ্রমের মাধ্যমে জীবিকা অর্জনে বাধ্য করা হয়। চতুর্থত, সব নাগরিকের শিক্ষা নিশ্চিত করার জন্য ব্যাপক গণশিক্ষা কার্যক্রম গ্রহণ করা হয়। ধর্মীয় ক্ষেত্রেও বৈপ্লবিক সংস্কার করা হয়। ধর্মকে রাজনীতি ও রাষ্ট্র থেকে সম্পূর্ণ বিচ্ছিন্ন করা হয়। বিপ্লবের পরে দেশ শাসনেও লেনিন কৃতিত্বের সাক্ষর রেখেছিলেন। তার নেতৃত্বেই সমাজতান্ত্রিক বিপ্লবীদের স্বপ্নের শ্রেণিহীন সমাজ প্রতিষ্ঠিত হয়। অর্থনৈতিকভাবে ইউরোপের সমকালীন শিল্পোন্নত দেশগুলোর তুলনায় অনেক পিছিয়ে থাকা রাশিয়ায় বিপ্লবের পর জীবনমানের দ্রুত উন্নতি হয়। শিল্প, বিজ্ঞানসহ বিভিন্ন ক্ষেত্রে রাশিয়া প্রশংসনীয় অগ্রগতি অর্জন করে।"
        }
      ]
    },
    {
      "number": "7",
      "uddipok": "ইতিহাস বিভাগের অধ্যাপক 'ক' শ্রেণিকক্ষে মানব সভ্যতার ইতিহাসে সর্বাপেক্ষা ধ্বংসাত্মক যুদ্ধ সম্পর্কে আলোচনা করছিলেন। যে যুদ্ধে পৃথিবীর সকল মহাদেশ ও মহাসাগর আক্রান্ত হয় এবং প্রায় ৬১টি দেশ অংশগ্রহণ করে। জনাব 'ক' বলেন উক্ত যুদ্ধ ৬ বছর স্থায়ী হয়েছিল এবং যুদ্ধে প্রায় ৫ কোটি মানুষ মৃত্যুমুখে পতিত হয়েছিল।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "'ফ্যাসিও' শব্দের অর্থ হলো 'বল' বা 'শক্তি'।"
        },
        {
          "label": "খ",
          "question": "",
          "explanation": "ত্রিশক্তি আঁতাত ছিল ত্রিশক্তি জোট-এর হুমকি মোকাবিলায় গড়ে ওঠা ইউরোপীয় সামরিক জোট। জার্মানি, অস্ট্রিয়া-হাঙ্গেরি ও ইতালির সমন্বয়ে গঠিত ত্রিশক্তি জোটের মোকাবিলায় ১৯০৭ সালে ইংল্যান্ড ও রাশিয়ার মধ্যে এক মিত্রতা চুক্তি হয়। এ চুক্তির মাধ্যমে ইংল্যান্ড, ফ্রান্স ও রাশিয়া পরস্পর মৈত্রী বন্ধনে আবদ্ধ হয় যা 'ত্রিশক্তি আঁতাত' নামে পরিচিত।"
        },
        {
          "label": "গ",
          "question": "",
          "explanation": "নিম্নের অনুরূপ: জনাব 'X' এর বর্ণনায় দ্বিতীয় বিশ্বযুদ্ধের ইঙ্গিত পাওয়া যায়। আর এ বিশ্বযুদ্ধ সংঘটিত হওয়ার পেছনে বহুবিধ কারণ ছিল। ১৯১৯ সালের ভার্সাই সন্ধির মধ্যেই দ্বিতীয় বিশ্বযুদ্ধের বীজ নিহিত ছিল। এ সন্ধিতে পরাজিতদের প্রতি সামান্যতম শ্রদ্ধা প্রদর্শিত হয় নি। এর ফলে জার্মান জাতীয়তাবাদী দলগুলো জাতিকে এ কথা বোঝাতে সক্ষম হয় যে, ভার্সাই সন্ধি ভঙ্গ না করলে জার্মান জাতির কলঙ্ক মোচন হবে না। ফলে জার্মান জাতীয়তাবাদ তীব্রভাবে প্রকাশিত হয় যা দ্বিতীয় বিশ্বযুদ্ধকে ত্বরান্বিত করে। তাছাড়া জার্মানির শান্তিপ্রিয় ওয়েমার প্রজাতন্ত্রের পতন ও নাৎসি দলের উত্থান বিশ্বকে আরেকটি যুদ্ধের দিকে ধাবিত করে। আর জার্মানিতে হিটলারের ক্ষমতারোহণ এ যুদ্ধ প্রক্রিয়াকে ত্বরান্বিত করে। ১৯২৩-৩০ সালে বিশ্বব্যাপী পুঁজিবাদী দেশগুলো অর্থনৈতিক মহামন্দায় নিপতিত হলে ফ্যাসিবাদ ও নাৎসিবাদ মাথাচাড়া দিয়ে ওঠে। এসব উগ্র জাতীয়তাবাদী মতবাদ ইতালি ও জার্মানির জনগণকে যুদ্ধোন্মাদ করে তোলে। আর হিটলারের সফল কূটনীতি এবং ইংল্যান্ডের জার্মান তোষণ নীতি দ্বিতীয় বিশ্বযুদ্ধকে গতিময় করে। সর্বোপরি রোম-বার্লিন-টোকিও অক্ষশক্তি জোট গঠন, জার্মানির সোভিয়েতের প্রতি অবিশ্বাস প্রভৃতি কারণে দ্বিতীয় বিশ্বযুদ্ধ সংঘটিত হয়েছিল।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের বর্ণিত যুদ্ধ অর্থাৎ দ্বিতীয় বিশ্বযুদ্ধের ফলাফল ব্যাপক ও সুদূরপ্রসারী ছিল বলে আমি মনে করি। দ্বিতীয় বিশ্বযুদ্ধের ভয়াবহতা বিশ্বনেতৃবৃন্দের মাঝে এরূপ আরেকটি বিশ্বযুদ্ধ থেকে বিশ্বকে রক্ষা করার জন্য স্থায়ী ব্যবস্থা নিতে উদ্বুদ্ধ করে। এর ফলে জাতিসংঘ প্রতিষ্ঠিত হয়। এছাড়া দ্বিতীয় বিশ্বযুদ্ধের মধ্য দিয়ে মার্কিন যুক্তরাষ্ট্র ও সোভিয়েত ইউনিয়ন নামক দুই পরাশক্তির উদ্ভব ঘটে। এ দুই শক্তি যথাক্রমে পুঁজিবাদী বিশ্ব ও সমাজতান্ত্রিক বিশ্বের নেতৃত্ব গ্রহণ করে। এর ফলে বিশ্ব স্নায়ুযুদ্ধের যুগে প্রবেশ করে। দ্বিতীয় বিশ্বযুদ্ধের যুদ্ধের ফলে ইংল্যান্ড, ফ্রান্স ও জার্মানিসহ অপরাপর ইউরোপীয় রাষ্ট্রের অর্থনীতি বিধ্বস্ত হয়ে যায়। এর ফলে ইউরোপীয় আধিপত্যবাদের প্রবণতা হ্রাস পায়। অধিকন্তু এ যুদ্ধের ফলে ইন্দোচীন, দক্ষিণ-পূর্ব এশিয়া ও আফ্রিকার উপনিবেশগুলো ক্রমান্বয়ে স্বাধীন হয়ে যায়। ভারত, পাকিস্তান, ইরান এর উদাহরণ। আর দ্বিতীয় বিশ্বযুদ্ধে রাশিয়ার। সাফল্যে পূর্ব ইউরোপে রাশিয়ার প্রভাবে সমাজতন্ত্রের বিকাশ ঘটে। ফলে পূর্ব জার্মানি, পোল্যান্ড, চেকোশ্লোভাকিয়া, যুগোশ্লাভিয়া, বুলগেরিয়া, রোমানিয়া, আলবেনিয়া প্রভৃতি দেশে সমাজতন্ত্র প্রতিষ্ঠিত হয়। এশিয়াতে চীন, উত্তর কোরিয়া ও ইন্দোচীনের একাংশে সমাজতন্ত্র প্রতিষ্ঠা লাভ করে। এছাড়া দ্বিতীয় বিশ্বযুদ্ধের মাধ্যমে ভৌগোলিক সাম্রাজ্যবাদের অবসান ঘটে। তবে বিশ্বায়নের নাম করে অর্থনৈতিক সাম্রাজ্যবাদ বিকশিত হয়। পরিশেষে বলা যায়, দ্বিতীয় বিশ্বযুদ্ধের"
        }
      ]
    },
    {
      "number": "8",
      "uddipok": "মি. আমান একজন চিত্রশিল্পী হতে চেয়েছিলেন। কিন্তু ছবি অংকনের স্কুলে ভর্তি হতে ব্যর্থ হয়ে সে 'ক' রাষ্ট্রের সেনাবাহিনীতে যোগ দিয়ে যুদ্ধে অংশগ্রহণ করেন। পরবর্তীতে তিনি একটি দল গঠন করে 'ক' দেশের প্রধানমন্ত্রী ও পরে প্রেসিডেন্ট নির্বাচিত হন।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "১৯৪৫ সালের ২ সেপ্টেম্বর জাপান দ্বিতীয় বিশ্বযুদ্ধে আত্মসমর্পণ করে।"
        },
        {
          "label": "খ",
          "question": "",
          "explanation": "ফ্যাসিবাদের মূলনীতি ছিল চারটি। যথা- ১. রাষ্ট্রের মর্যাদা রক্ষা করা। ২. ব্যক্তিগত ধন-সম্পত্তি রক্ষা করা। ৩.দেশ থেকে সমাজতন্ত্র নির্মূল করা। ৪. ইতালিকে বিশ্বরাষ্ট্রে উন্নীত করার উপযোগী পররাষ্ট্র নীতি গ্রহণ করা।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের পিটার সাহেবের সাথে ইতালির স্বৈরাচারী শাসক বেনিতো মুসোলিনীর কর্মকাণ্ডের মিল পাওয়া যায়। বেনিতো মুসোলিনীর নেতৃত্বে ১৯২২ সালের ৩০ অক্টোবর ন্যাশনালিস্ট ফ্যাসিস্ট পার্টি ক্ষমতা গ্রহণ করেন। ক্ষমতা গ্রহণের পর তিনি সকল বিরোধী দলকে নস্যাৎ করার পরিকল্পনা গ্রহণ করেন। এমনকি ১৯২৪ সালের নির্বাচনে বিরোধী দলগুলোকে কোণঠাসা করে তিনি জোরপূর্বক ৪৩ মিলিয়ন ভোট নিজের পক্ষে সংগ্রহ করে জয়লাভ করেন। তার এসব কর্মকাণ্ডের বিরুদ্ধে বিরোধী দলের নেতা প্রতিবাদ জানালে তাকে হত্যা করা হয়। এছাড়া ফ্যাসিস্ট ট্রেড ইউনিয়ন ছাড়া বাকি সকল ট্রেড ইউনিয়ন তিনি বন্ধ করে দেন। এমনকি ১৯২৬ সালের নভেম্বর মাসে বিক্ষোভ, সভা-সমাবেশ নিষিদ্ধ করা হয়। সকল বিরোধী দল, পত্র-পত্রিকা, সরকারবিরোধী যে কোনো ব্যক্তি ও সংস্থাকে বিচারের সম্মুখীন করতে জবুরি ফ্যাসিস্ট আইন ঘোষণা করা হয়। উদ্দীপকে দেখা যায়, পিটার সাহেব রাষ্ট্রীয় ক্ষমতায় এসে মানুষের মত প্রকাশের স্বাধীনতা বন্ধ করে দেন। তার সময় সরকার বিরোধী সব পত্রিকা বন্ধ করে দেওয়া হয়। সকল রাজনৈতিক দল নিষিদ্ধ করা হয়। হাজার হাজার বিরোধী নেতা কর্মীকে জেলে পাঠানো হয়। অনেক বুদ্ধিজীবী, কবি, সাহিত্যিককে দেশ ত্যাগে বাধ্য করা হয়। সুতরাং বলা যায়, পিটার সাহেবের উত্ত স্বৈরাচারী কর্মকান্ডের সাথে ইতালির মুসোলিনীর কর্মকাণ্ডের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের বর্ণিত বিষয় অর্থাৎ বেনিতো মুসোলিনীর কর্মকাণ্ড অগণতান্ত্রিক ছিল বলে আমি মনে করি। বেনিতো মুসোলিনী ইতালির রাজনীতিতে এক নতুন স্বৈরাচারীনীতি প্রবর্তন করেন যা ছিল গণতন্ত্রের সম্পূর্ণ পরিপন্থি। তিনি জনগণের মত প্রকাশের স্বাধীনতা কেড়ে নেন যা ছিল গণতন্ত্রবিরোধী। এছাড়া তিনি বিরোধীদলীয় নেতাকর্মীদের নির্মমভাবে হত্যা করেছিলেন। তিনি বিরোধী দলকে তাদের কর্মকাণ্ড পরিচালনা করতে বাধা দেন যা ছিল গণতান্ত্রিক ব্যবস্থার গতিকে ধ্বংস করার একটি পাঁয়তারা মাত্র। মুসোলিনি দেশের বিভিন্ন পত্র-পত্রিকা বন্ধ করে দিয়ে মানুষের বাকস্বাধীনতাকে, ক্ষুন্ন করেছিলেন। ফলে সরকার সেখানে অভিশাপ ছাড়া আর কিছুই ছিল না। তিনি দেশের বিরোধী রাজনৈতিক দলগুলোকে না মেনে রক্ষণশীল কর্তৃত্বপরায়ণতার পরিচয় দেন। এছাড়া তিনি হাজার হাজার নেতাকর্মীকে জেলে পাঠিয়ে তাদের ওপর নানা ধরনের নির্যাতনের জাল বুনেন যা ছিল মানবাধিকার লঙ্ঘনের অন্যতম বহিঃপ্রকাশ মাত্র। তিনি অনেক নেতাকে দেশত্যাগ করতে বাধ্য করেন যা ছিল অমানবিক ও একজন নিষ্ঠুর শাসকের বাহ্যিক চরিত্র ব্যতীত আর কিছুই নয়। তাছাড়া তিনি দেশের অর্থনীতি, ব্যবসা-বাণিজ্য নিজের হাতে নিয়ন্ত্রণ করে জনগণের স্বাধীনতাকে ক্ষুণ্ণ করেছিলেন। এমনকি তিনি জনগণকে নিজের হাতের ক্রীড়নক মনে করে স্বৈরাচারী মনোভাবের পরিচয় দিয়েছিলেন। আলোচনা শেষে তাই বলা যায়, বেনিতো মুসোলিনি ছিলেন চরম স্বৈরাচারী ও অগণতান্ত্রিক শাসক। তিনি তার কর্মকান্ডের মাধ্যমে ইতালির গণতন্ত্রকামী মানুষের ওপর চরম ধৃষ্টতা প্রদর্শন করেছিলেন।"
        }
      ]
    },
    {
      "number": "9",
      "uddipok": "ইতোপূর্বে পৃথিবীতে দুটি ভয়াবহ যুদ্ধ সংঘটিত হয়। যুদ্ধের ভয়াবহতা লক্ষ করে যুদ্ধে লিপ্ত দেশগুলো ভবিষ্যৎ পৃথিবীকে যুদ্ধ মুক্ত রাখার জন্য দু'টি সংগঠন প্রতিষ্ঠা করে। মূলত প্রথমটির ব্যর্থতার কারণেই দ্বিতীয় সংগঠনটির উৎপত্তি ঘটে। যদিও এ যাবৎ কোনো বৃহৎ যুদ্ধ সংঘটিত হয়নি। কিন্তু তবু পৃথিবী যুদ্ধ মুক্ত নয়। বৃহৎ শক্তিবর্গের হস্তক্ষেপের কারণেই সংগঠনটি কার্যকর ভূমিকা পালনে ব্যর্থ হচ্ছে।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "জর্জ হ্যারিসন কর্তৃক আয়োজিত কনসার্টের নাম ছিল 'কনসার্ট ফর বাংলাদেশ'।"
        },
        {
          "label": "খ",
          "question": "",
          "explanation": "মুক্তিযুদ্ধে চীনের ভূমিকা ছিল নেতিবাচক। বাঙালি নিধনযজ্ঞকে পাকিস্তানের অভ্যন্তরীণ বিষয় বলেই বিবেচনা করেছে চীন। ১৯৭১ সালের জুলাই মাসে মার্কিন কর্মকর্তা হেনরি কিসিঞ্জারের গোপন চীন সফরের পর থেকে চীন সরাসরি পাকিস্তানের পক্ষে কথা বলা শুরু করে। ১৯৭১ সালের মধ্যভাগে চীন পশ্চিম পাকিস্তান সীমান্ত দিয়ে প্রতিদিন গড়ে ১০০ ট্রাকভর্তি সমর উপকরণ পাঠাত। জাতিসংঘে বাংলাদেশ প্রশ্নেও চীন নেতিবাচক ভূমিকা পালন করে। জাতিসংঘের আলোচনায় বাংলাদেশের রাজনৈতিক সমস্যার সমাধানে সোভিয়েত প্রস্তাবে চীন ভেটো দিয়ে আটকে দেয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত সংগঠনটির সাথে জাতিসংঘের মিল রয়েছে। জাতিসংঘের ব্যর্থতার পেছনে নানাবিধ কারণ রয়েছে। জাতিসংঘের ব্যর্থতার উল্লেখযোগ্য কারণ হচ্ছে এর গঠন কাঠামোর ত্রুটি, সদস্যদের মধ্যে ন্যায়বোধ ও সাম্যনীতির অভাব। নিরাপত্তা পরিষদের গুরুত্বপূর্ণ আন্তর্জাতিক বিষয়ের উপর সিদ্ধান্ত গ্রহণে পাঁচটি বৃহ্য সদস্যরাষ্ট্রের সকলে একমত হওয়া আবশ্যক। যেকোনো এক সদস্য রাষ্ট্র দ্বিমত পোষণ করে ভেটো ক্ষমতা প্রয়োগ করলে অন্য সকলে একমত হলেও কোনো সিদ্ধান্তে উপনীত হওয়া যায় না। ভেটো ক্ষমতার কারণে নিরাপত্তা পরিষদ বিশ্বশান্তি ও নিরাপত্তাবিধানে বহুবিধ গুরুত্বপূর্ণ স্যিান্তে উপনীত হতে পারে না। সাধারণ পরিষদ জাতিসংঘের সকল সদস্য রাষ্ট্রের সমন্বয়ে গঠিত হলেও এর প্রকৃত কোনো ক্ষমতা নেই বললেই চলে। সাধারণ পরিষদ গুরুত্বপূর্ণ সিদ্ধান্ত গ্রহণে নিরাপত্তা পরিষদের মুখাপেক্ষী। জাতিসংঘের নিজস্ব কোনো সামরিক বাহিনী না থাকায় আন্তর্জাতিক বিরোধ মীমাংসার ব্যাপারে কোনো রাষ্ট্র জাতিসংঘের সিদ্ধান্ত উপেক্ষা করলে জাতিসংঘ কোনোরূপ বলপ্রয়োগমূলক ব্যবস্থা গ্রহণ করতে পারে না। বৃহৎ শক্তিসমূহের অভ্যন্তরীণ কোন্দল এবং বিভিন্ন আন্তর্জাতিক বিরোধ মীমাংসার ব্যাপারে তাদের সদিচ্ছার অভাব বিশ্বশান্তি ও নিরাপত্তা বিধানে জাতিসংঘের ব্যর্থতার অন্যতম কারণ। উদ্দীপকে দেখা যায়, পৃথিবীতে সংঘটিত ভয়াবহ দুটি যুদ্ধের ভয়াবহতা লক্ষ করে যুদ্ধে লিপ্ত দেশগুলো ভবিষ্যৎ পৃথিবীকে মুক্ত রাখার জন্য দুটি সংগঠন প্রতিষ্ঠা করে। মূলত প্রথমটির ব্যর্থতার কারণেই দ্বিতীয় সংগঠনটির উৎপত্তি ঘটে, যা দ্বিতীয় বিশ্বযুদ্ধ পরবর্তী সময়ে গঠিত আন্তর্জাতিক সংগঠন আতিসংঘকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত সংগঠনটি তথা জাতিসংঘ মানবিক বিপর্যয় রোধে কার্যকর ভূমিকা পালন করে- উক্তিটি যথার্থ। যেসব মহান আদর্শ ও লক্ষ্যকে সামনে রেখে জাতিসংঘের যাত্রা শুরু হয়েছিল তার সব বাস্তবায়িত না হলেও সার্বিকভাবে জাতিসংঘ শান্তি প্রতিষ্ঠায় ইতিবাচক ভূমিকা পালন করেছে বলা যায়। অনেক সীমাবদ্ধতা সত্ত্বেও বিশ্বশান্তি ও নিরাপত্তা রক্ষায় জাতিসংঘের অবদান উল্লেখযোগ্য। দ্বিতীয় বিশ্বযুদ্ধের ধ্বংসস্তূপের ওপর গড়ে ওঠা এ সংগঠনটি দীর্ঘ সাত দশক ধরে নানা ঘাত-প্রতিঘাত ও প্রতিকূলতা পাড়ি দিয়ে এখনও যে সার্থকভাবে টিকে আছে তা এর সাফল্যেরই পরিচয় বহন করে। দ্বিতীয় বিশ্বযুদ্ধের পর দীর্ঘ সময়ে বিশ্ববাসী বহু বড় ধরনের আন্তর্জাতিক সমস্যার মুখোমুখি হলেও মূলত জাতিসংঘের সার্থক হস্তক্ষেপের ফলে বিশ্ব এখনো তৃতীয় বিশ্বযুদ্ধের শিকার হয়নি। নিজেদের নিরাপত্তার জন্য তৃতীয় বিশ্বযুদ্ধের দেশগুলো মূলত জাতিসংঘের দিকেই তাকিয়ে থাকে। এ বিষয়গুলোই এ সংস্থার সবচেয়ে বড় সফলতা। শান্তিরক্ষা মিশনের মাধ্যমে জাতিসংঘ বিশ্বে শান্তি ও নিরাপত্তা রক্ষায় প্রশংসনীয় ভূমিকা পালন করে আসছে। এর মধ্যে ১৯৪৮ সালের আরব-ইসরাইল বিরোধ মোকাবিলা, ১৯৫০ সালের কোরীয় সংকট দূরীকরণ, ১৯৬৭ সালের আরব-ইসরাইল যুদ্ধ বিরতি, ভিয়েতনাম যুদ্ধের অবসান, অফ্রিকার দেশে দেশে সংঘাতের নিয়ন্ত্রণ বা অবসান ইত্যাদি ক্ষেত্রে জাতিসংঘের গুরুত্বপূর্ণ অবদান লক্ষণীয়। এছাড়া জাতিসংঘ মানবাধিকার ও আন্তর্জাতিক আইন প্রতিষ্ঠা, শরণার্থী সমস্যার সমাধান, পরিবেশ সংরক্ষণ, নারীর অধিকার রক্ষা, শ্রমিক অধিকার সংরক্ষণ, মাদকদ্রব্যের অপব্যবহার ও চোরাচালান রোধ, পরমাণু অস্ত্রবিস্তার রোধ ইত্যাদি বিষয়ে অনেক কর্মসূচির মাধ্যমে বিশ্বশান্তি রক্ষায় গুরুত্বপূর্ণ অবদান রাখছে। উপরের আলোচনার পরিপ্রেক্ষিতে তাই বলা যায়, জাতিসংঘ মানবিক বিপর্যয় রোধে কার্যকর ভূমিকা পালন করছে- বক্তব্যটি যথার্থ।"
        }
      ]
    },
    {
      "number": "10",
      "uddipok": "ফুলতলী একটি সমৃদ্ধশালী গ্রাম। এই গ্রামে প্রায় পাঁচটি সম্ভ্রান্ত পরিবার বসবাস করে। গ্রামের শান্তি কমিটিতে তাদের স্থায়ী পদ রয়েছে। মূলত গ্রামের শান্তি-শৃঙ্খলা রক্ষার সাফল্য-ব্যর্থতা অনেকটা তাদের উপর নির্ভর করে।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "কাইজার দ্বিতীয় উইলিয়াম জার্মানির সম্রাট ছিলেন।"
        },
        {
          "label": "খ",
          "question": "",
          "explanation": "ফ্যাটম্যান একটি আণবিক বোমার সাংকেতিক নাম, যা দ্বিতীয় বিশ্বযুদ্ধে মার্কিন যুক্তরাষ্ট্র প্রতিপক্ষ জাপানের বিরুদ্ধে ব্যবহার করে। দ্বিতীয় বিশ্বযুদ্ধের শেষদিকে ১৯৪৫ সালের ৯ আগস্ট জাপানের নাগাসাকি শহরে যুক্তরাষ্ট্র বিমান থেকে ফ্যাটম্যান নামের আণবিক বোমাটি নিক্ষেপ করে। বিশ্বে অকল্পনীয় ধ্বংস ক্ষমতার আণবিক বোমার সেটাই ছিল প্রথম ব্যবহার। বোমাটির আঘাতে নাগাসাকির প্রায় উনচল্লিশ হাজার মানুষ তাৎক্ষণিকভাবেই নিহত হয়। বিস্ফোরণে আহত ও অগ্নিদগ্ধ হাজারো লোক পরে মারা যায়। এ ছাড়া ভয়াবহ তেজস্ক্রিয়তার প্রভাবে বহুদিন ধরে শত শত লোক অসুস্থ হয়ে মৃত্যুবরণ করে। জন্ম নেয় বহু বিকলাঙ্গ শিশু।"
        },
        {
          "label": "গ",
          "question": "",
          "explanation": "উদ্দীপকে উল্লিখিত বর্ণনায় জাতিসংঘের নিরাপত্তা পরিষদের কথা বলা হয়েছে। দ্বিতীয় বিশ্বযুদ্ধের বিভীষিকার পর বিশ্ব শান্তি ও নিরাপত্তা রক্ষায় পঠিত জাতিসংঘ মূলত কয়েকটি অঙ্গসংগঠনের সম্মিলিত রূপ। এগুলোর মধ্যে মূল নির্বাহী ক্ষমতার অধিকারী হলো নিরাপত্তা পরিষদ। বিশ্ব শান্তি রক্ষার প্রাথমিক ও প্রধান দায়িত্ব এ পরিষদের। কাজের পরিধি ও গুরুত্ব বিবেচনায় নিরাপত্তা পরিষদকে তাই জাতিসংঘের মেরুদণ্ড বা হৃৎপিণ্ড বলা হয়। দ্বিতীয় বিশ্বযুদ্ধে বিজয়ের মধ্য দিয়ে যে পাঁচটি রাষ্ট্র বিশ্বের বৃহৎ শক্তি হিসেবে আত্মপ্রকাশ করে তারাই জাতিসংঘের মূল নির্বাহী ক্ষমতার অধিকারী নিরাপত্তা পরিষদের স্থায়ী সদস্যপদ লাভ করে। এ রাষ্ট্রগুলো হলো মার্কিন যুক্তরাষ্ট্র, ব্রিটেন, ফ্রান্স, সোভিয়েত ইউনিয়ন (বর্তমান রাশিয়া) ও চীন। এছাড়া প্রতিষ্ঠাকাল থেকে ১৯৬৫ সাল পর্যন্ত নিরাপত্তা পরিষদে ৫টি স্থায়ী সদস্যের পাশাপাশি ৬টি অস্থায়ী সদস্য রাষ্ট্র' ছিল। পরবর্তীতে অস্থায়ী সদস্যরাষ্ট্র ১০টিতে উন্নীত করা হয়। বর্তমানে ২ বছরের জন্য নির্বাচিত ১০টি অস্থায়ী সদস্যরাষ্ট্র থাকলেও নিরাপত্তা পরিষদের মূল চালিকাশক্তি মূলত ভেটো ক্ষমতাসম্পন্ন ৫টি স্থায়ী সদস্যরাষ্ট্র। উদ্দীপকে দেখা যায়, ফুলতলী গ্রামে অনেক সম্ভ্রান্ত লোকের মধ্যে পাঁচটি পরিবার অধিক সম্ভ্রান্ত। গ্রামের শান্তি-শৃঙ্খলা এই পাঁচ পরিবারের হাতে ছিল। গ্রামের শান্তিরক্ষায় যে কমিটি ছিল তাতে তাদের স্থায়ী পদও রয়েছে। উদ্দীপকের এ বর্ণনা মূলত জাতিসংঘের নিরাপত্তা পরিষদের গঠন ও কার্যক্রমের সাথে সাদৃশ্যপূর্ণ। তাই বলা যায়, উদ্দীপকের বর্ণনায় জাতিসংঘের অঙ্গ সংগঠন নিরাপত্তা পরিষদকে বোঝানো হয়েছে।"
        },
        {
          "label": "ঘ",
          "question": "",
          "explanation": "বিশ্বশান্তি রক্ষায় উক্ত পরিষদ অর্থাৎ নিরাপত্তা পরিষদের ইতিবাচক ও নেতিবাচক উভয় ধরনের ভূমিকা রয়েছে।জাতিসংঘের সবচেয়ে শক্তিশালী ও কার্যকরী পরিষদ হলো নিরাপত্তা পরিষদ। ভেটো ক্ষমতাসম্পন্ন ৫টি রাষ্ট্রসমূহের এ পরিষদ জাতিসংঘের নির্বাহী পরিষদের দায়িত্ব পালন করে, জাতিসংঘের বাজেটের সিংহভাগও এ রাষ্ট্রসমূহ হতে আসে। বিশ্বশান্তি রক্ষায় তাই নিরাপত্তা পরিষদের রাষ্ট্রসমূহের মধ্যকার ঐক্য গুরুত্বপূর্ণ। যেসব মহান আদর্শকে সামনে রেখে জাতিসংঘের যাত্রা শুরু হয়েছিল, তার সব বাস্তবায়িত না হলেও অনেক ক্ষেত্রেই এর ভূমিকা ইতিবাচক বলে প্রমাণিত হয়েছে। বিশ্ব শান্তি রক্ষায় তথা বিশ্ব মানবতার উন্নয়ন ও কল্যাণে উল্লেখযোগ্য অবদান রেখেছে জাতিসংঘ। শান্তিরক্ষা মিশনের মাধ্যমে জাতিসংঘ বিশ্বে শান্তি ও শৃঙ্খলা স্থাপনে সক্রিয় ও প্রশংসনীয় ভূমিকা পালন করে আসছে। এর মধ্যে আরব-ইসরাইল যুদ্ধ, - কোরীয় সংকট, ভিয়েতনাম যুদ্ধ, লেবানন সংকট, বলকান যুদ্ধ এসব বড় বড় সংঘাত নিরসনে জাতিসংঘের গুরুত্বপূর্ণ অবদান লক্ষণীয়। সাম্প্রতিক সময়ে আফ্রিকার বিভিন্ন দেশে গোষ্ঠীগত দ্বন্দ্বজনিত সহিংসতা বন্ধে বিশ্বসংস্থা হিসেবে জাতিসংঘ যথাসাধ্য চেষ্টা করেছে। এছাড়া জাতিসংঘ মানবাধিকার ও আন্তর্জাতিক আইন প্রতিষ্ঠা, শরণার্থী সমস্যার সমাধান কার্যক্রম, পরিবেশ সংরক্ষণ কার্যক্রম, নারীর অধিকার রক্ষা, শ্রমিক অধিকার সংরক্ষণ, মাদকদ্রব্যের অপব্যবহার ও চোরাচালান রোধ, পরমাণু অস্ত্র বিস্তার রোধসহ অনেক ক্ষেত্রে গুরুত্বপূর্ণ অবদান রেখে চলছে।"
        }
      ]
    },
    {
      "number": "11",
      "uddipok": "মধ্যপ্রাচ্যের দেশগুলো নিজেদের মধ্যকার ও বহুমাত্রিক সমস্যাগুলোর শান্তিপূর্ণ সমাধান ও আপস-মীমাংসার মাধ্যমে একটি সংগঠন গড়ে তোলে। এই সংঘের প্রয়োজনীয়তা ও পরিধি ক্রমান্বয়ে বৃদ্ধি পেয়েছে বটে। তবে, অনেক ক্ষেত্রেই ব্যর্থতা সফলতাকে ম্লান করে দিয়েছে।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "কোরিয়া যুদ্ধ সংঘটিত হয় ১৯৫০ সালে।"
        },
        {
          "label": "খ",
          "question": "",
          "explanation": "বুশ ভাষার শব্দ গ্লাসনস্ত অর্থ হলো উদার বা খোলামেলা। সোভিয়েত ইউনিয়নের (বর্তমান রাশিয়ার পূর্বসূরি)' প্রেসিডেন্ট মিখাইল গর্বাচেভ জনমতের চাপে পূর্বসূরি ব্রেজনেভের কট্টরপন্থি নীতি পরিত্যাগ করে তুলনামূলকভাবে উদারনীতি বা খোলামেলা নীতি গ্রহণ করেন। তার এ নীতিকেই 'গ্লাসনস্ত' বলা হয়। এ নীতির বদৌলতে সোভিয়েত ইউনিয়নের জনগণ সেদেশের সমাজতান্ত্রিক ব্যবস্থার ত্রুটিগুলো সম্পর্কে আগের তুলনায় মুক্তভাবে আলোচনা করতে পারে। অনেকে বলে থাকেন, গ্লাসনস্তের জের ধরেই সোভিয়েত ইউনিয়নের পতন ঘটে।"
        },
        {
          "label": "গ",
          "question": "",
          "explanation": "উদ্দীপকে বর্ণিত সংগঠনের সাথে পাঠ্যবইয়ের আলোচিত জাতিসংঘ সংগঠনের সাদৃশ্য রয়েছে।। বিশ্বশান্তি প্রতিষ্ঠায় জাতিসংঘ গঠনের উদ্যোগ দ্বিতীয় বিশ্বযুদ্ধ শুরুর। - অব্যবহিত পরেই শুরু হয়েছিল। বলা হয়, প্রথম বিশ্বযুদ্ধের পর গঠিত বিশ্বসংস্থা 'লীগ অব নেশনস' বা সম্মিলিত জাতিপুঞ্জের ধ্বংস্তূপের ওপর গড়ে ওঠে জাতিসংঘ। যুদ্ধ ঠেকাতে সম্মিলিত জাতিপুঞ্জের ব্যর্থতা থেকে শিক্ষা নিয়ে দ্বিতীয় বিশ্বযুদ্ধের পর ১৯৪৫ সালের ২৪ অক্টোবর জাতিসংঘ প্রতিষ্ঠা লাভ করে। জাতিসংঘের অন্যতম প্রধান উদ্দেশ্য হলো বিরোধ মীমাংসা করে সব রাষ্ট্রের মধ্যে বন্ধুত্বপূর্ণ সম্পর্ক সৃষ্টি করা। দুটি দেশের। মধ্যে সংঘাত বেঁধে গেলে জাতিসংঘ তা বন্ধ করার উদ্যোগ গ্রহণ করে। বিশ্বসংস্থা ওই সমস্যার শান্তিপূর্ণ সমাধানের পথ বাতলে দেয়। প্রয়োজনে মধ্যস্থতা করে এবং যুদ্ধ বা সংঘাত কবলিত দেশে শান্তিরক্ষী বাহিনী পাঠায়। জাতিসংঘের সদস্যভুক্ত যেকোনো দেশ নিজ দেশে শান্তি-শৃঙ্খলা প্রতিষ্ঠা ও অন্যান্য দেশের সাথে বিরোধ মীমাংসায় এর কাছে সাহায্য চাইতে বা হস্তক্ষেপ কামনা করতে পারে। উদ্দীপকে বর্ণিত মধ্যপ্রাচের দেশগুলো নিজেদের মধ্যকার ও বহুমাত্রিক সমস্যাগুলোর শান্তিপূর্ণ সমাধান ও আপস-মীমাংসার মাধ্যমে একটি সংগঠন গড়ে তোলে। এই সংঘের প্রয়োজনীয়তা ও পরিধি ক্রমান্বয়ে বৃদ্ধি পেয়েছে বটে। তবে, অনেক ক্ষেত্রেই ব্যর্থতা সফলতাকে ম্লান করে দিয়েছে। উক্ত সংগঠনের সাথে বিশ্বশান্তি ও নিরাপত্তা প্রতিষ্ঠার লক্ষ্যে প্রতিষ্ঠিত সংগঠন জাতিসংঘের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: 'সীমাবদ্ধতা থাকা সত্ত্বেও উক্ত প্রতিষ্ঠানটি অর্থাৎ জাতিসংঘ তার দায়িত্ব পালন করে যাচ্ছে'- উক্তিটি যথার্থ বলে আমি মনে করি। ১৯৪৫ সালে প্রতিষ্ঠার পর থেকেই জাতিসংঘের ক্ষমতা নিরাপত্তা পরিষদের 'ভেটো' ক্ষমতাসম্পন্ন পাঁচটি রাষ্ট্রের মাধ্যমে অনেকাংশে নিয়ন্ত্রিত। ভেটো ক্ষমতাসম্পন্ন রাষ্ট্রগুলোর (যেমন: যুক্তরাষ্ট্র, যুক্তরাজ্য, চীন, ফ্রান্স ও রাশিয়া) সম্মতি ছাড়া কোনো বড় সিদ্ধান্ত গ্রহণে সংগঠনটি অপারগ। তবে এ সীমাবদ্ধতা সত্ত্বেও জাতিসংঘ বিশ্বের নানা ইস্যুতে তার দায়িত্ব পালন করে যাচ্ছে। এর মধ্যে উল্লেখযোগ্য আরব-ইসরাইল বিরোধে সমঝোতা, কোরীয় সংকট দূরীকরণ, সুয়েজ খাল সংকট সমাধান, ভিয়েতনাম যুদ্ধের অবসান, লেবানন সংকট সমাধান, ইরাক-ইরান যুদ্ধের অবসান, এলসালভেদরে গৃহযুদ্ধ অবসান প্রভৃতি। এ সব ক্ষেত্র ছাড়াও জাতিসংঘ মানবাধিকার - প্রতিষ্ঠা, নারীর অধিকার রক্ষা, পরিবেশ সংরক্ষণ কার্যক্রম, শ্রমিক অধিকার সংরক্ষণ, পরমাণু অস্ত্রবিস্তার রোধ, ঐতিহাসিক স্থাপনা ও ঐতিহ্য সংরক্ষণ, শরণার্থী সমস্যার সমাধান, আন্তর্জাতিক বিচারালয়ের মাধ্যমে বিরোধ মীমাংসা প্রভৃতি ক্ষেত্রে গুরুত্বপূর্ণ অবদান রেখে চলেছে। দীর্ঘ সাত দশক ধরে টিকে থাকা সংগঠনটির অন্যতম বড় সফলতা এই যে, আর কোনো বিশ্বযুদ্ধের সূচনা হয়নি। উপরের আলোচনার পরিপ্রেক্ষিতে নিঃসন্দেহে বলা যায়, সীমাবদ্ধতা সত্ত্বেও , জাতিসংঘ বিশ্বশান্তি রক্ষা এবং সদস্য দেশগুলোর আর্থ-সামাজিকসহ 'বিভিন্ন খাতের উন্নয়নে তার দায়িত্ব পালন করে যাচ্ছে।"
        }
      ]
    }
  ]
}