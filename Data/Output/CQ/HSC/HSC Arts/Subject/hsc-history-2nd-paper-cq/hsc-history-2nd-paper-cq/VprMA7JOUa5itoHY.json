{
  "title": "ঢাকা, ময়মনসিংহ, রাজশাহী, দিনাজপুর, কুমিল্লা, চট্টগ্রাম, যশোর ২০২১",
  "subtitle": "ইতিহাস (11)",
  "questions": [
    {
      "number": "1",
      "uddipok": "একটি অঞ্চলে আধিপত্য বিস্তারের উদ্দেশ্যে তিনটি দেশ একত্রিত। হয়ে জোট গঠন করে। এতে ভীত হয়ে অন্য কয়েকটি দেশ অনুরূপ চুক্তি স্বাক্ষর করে বিপক্ষ জোট গঠন করে। ফলশ্রুতিতে, উক্ত অঞ্চলে শান্তি বিঘ্নিত হওয়ার পথ তৈরি হয়। একপর্যায়ে একটি ভয়াবহ যুদ্ধ সংঘটিত হয়। ইতোপূর্বে সংঘটিত কোনো যুদ্ধের ব্যাপ্তি এত ব্যাপক ছিল না।",
      "tag": "DB, MB, RB, DIN.B, CB, CTG.B, JB 21",
      "sub_questions": [
        {
          "label": "ক",
          "question": "ত্রি-সম্রাট লীগের সদস্য দেশগুলোর নাম কী?",
          "explanation": "ত্রি-সম্রাট লীগের সদস্য দেশগুলো হলো জার্মানি, অস্ট্রো-হাঙ্গেরি ও রাশিয়া।"
        },
        {
          "label": "খ",
          "question": "প্রথম বিশ্বযুদ্ধে জার্মানির পরাজয়ের কারণ কী?",
          "explanation": "কৌশলগত পশ্চাদপদতার কারণে প্রথম বিশ্বযুদ্ধে জার্মানি পরাজয় বরণ করেছিল। প্রথম বিশ্বযুদ্ধে, জার্মানি একক রাষ্ট্র হিসেবে সমরশক্তির দিক দিয়ে বিশ্বে অপ্রতিদ্বন্দ্বী ছিল। কিন্তু তাদের লোকবল ও অস্ত্রসম্ভার স্বল্পকালস্থায়ী যুদ্ধের জন্য উপযুক্ত ছিল। এ জন্য মিত্রপক্ষ যুদ্ধকে দীর্ঘায়িত করার প্রয়াস নেয়। জোটগতভাবে মিত্রপক্ষ ছিল শক্তিশালী। কারণ জার্মানির নেতৃত্বাধীন জোটে একমাত্র জার্মানি ছাড়া অন্যরা সামরিক শক্তিতে ততটা শক্তিশালী ছিল না। এছাড়া একাধিক রণাঙ্গনে শত্রুদের মোকাবিলা করতে গিয়ে জার্মানি তার পুরো শক্তিকে এক সাথে ব্যবহার করতে না পেরে কৌশলগতভাবে পিছিয়ে যায় এবং যুদ্ধে পরাজয় অবশ্যম্ভাবী হয়ে পড়ে।"
        },
        {
          "label": "গ",
          "question": "উদ্দীপকে বর্ণিত চুক্তিসমূহের সাথে তোমার পাঠ্যবইয়ের যে চুক্তিসমূহের মিল রয়েছে তা ব্যাখ্যা করো।",
          "explanation": "উদ্দীপকে বর্ণিত চুক্তিসমূহের সাথে আমার পাঠ্যবইয়ে বর্ণিত 'অক্ষশক্তি চুক্তি' ও 'মিত্রশক্তি জোট' গঠনের মিল রয়েছে।প্রথম বিশ্বযুদ্ধের পর 'ত্রিশক্তি আঁতাতের' অন্তর্ভুক্ত দেশগুলোর মধ্যে মতবিরোধ দেখা দেয়। এ সুযোগে জার্মানি তার হারানো শক্তি সুসংহত করার সুযোগ পায়। ১৯৩৬ সালে লীগ অব নেশনস-এর নিষেধাজ্ঞা অমান্য করে জার্মানি ইতালিকে আবিসিনীয় যুদ্ধে সমর্থন জানায়। এভাবে ইতালি- জার্মান সখ্য গড়ে ওঠে। অতঃপর উভয় রাষ্ট্রই কমিউনিস্ট বিরোধী চুক্তি সম্পাদন করে। এই বছরেই হিটলার জাপানের সাথে আরেকটি কমিউনিস্ট বিরোধী চুক্তি সম্পাদন করলে রোম-বার্লিন-টোকিও ঐক্য জোট গড়ে ওঠে। ইতিহাসে এটি অক্ষশক্তি হিসেবে পরিচিত। অক্ষশক্তির বিরুদ্ধে ব্রিটেন, রাশিয়া, ফ্রান্স, চীন ও মার্কিন যুক্তরাষ্ট্র মিলে বৃহৎ শক্তিজোট গঠন করে। এক পর্যায়ে দ্বিতীয় বিশ্বযুদ্ধের মধ্য দিয়ে এই জোট দুটি পরস্পর সংঘাতে জড়িয়ে পড়ে এবং বিশ্বের ইতিহাসে দীর্ঘতম মহাযুদ্ধ তথা দ্বিতীয় বিশ্বযুদ্ধের অবতারণা হয়। উদ্দীপকে দেখা যায়, একটি অঞ্চলে আধিপত্য বিস্তার করার জন্য তিনটি দেশ একত্রিত হয়ে জোট গঠন করলে অন্য কয়েকটি দেশ বিপক্ষ আরেকটি জোট গঠন করে। এ ঘটনা উপরে আলোচিত 'অক্ষশক্তি চুক্তি' ও 'মিত্রশক্তি জোট' গঠনের সাথে সদৃশ্যপূর্ণ। তাই বলা যায়, উদ্দীপকে বর্ণিত চুক্তিসমূহের সাথে আমার পাঠ্যবইয়ের 'অক্ষশক্তি চুক্তি' ও 'মিত্রশক্তি জোট'-এর মিল রয়েছে।"
        },
        {
          "label": "ঘ",
          "question": "তুমি কি মনে কর, উক্ত যুদ্ধের ভয়াবহতা মানবতার মহাবিপর্যয়? তোমার মতের সপক্ষে যুক্তি দাও।",
          "explanation": "হ্যাঁ, উত্ত যুদ্ধ তথা দ্বিতীয় বিশ্বযুদ্ধের ভয়াবহতা মানবতার মহাবিপর্যয় ছিল বলে আমি মনে করি। পৃথিবীর ইতিহাসে দ্বিতীয় বিশ্বযুদ্ধ ছিল ক্ষয়ক্ষতি, ভয়াবহতা কিংবা প্রাণহানির বিচারে যেকোনো যুদ্ধের চেয়ে মারাত্মক। ১৯৩৯ থেকে ১৯৪৫ সাল পর্যন্ত টানা ছয় বছর চলা এ যুদ্ধে প্রায় পাঁচ কোটি মানুষের মৃত্যু হয়েছিল। এই বিশ্বযুদ্ধে একদিকে ছিল জার্মানি, জাপান, ইতালি এবং। তাদের মিত্রদের নিয়ে গড়া অক্ষশক্তি অন্যদিকে ছিল আমেরিকা, ফ্রান্স, ইংল্যান্ড, রাশিয়া ও তাদের মিত্রদের নিয়ে গড়া মিত্রশক্তি জোট। রণাঙ্গনে প্রথম বিশ্বযুদ্ধের চেয়ে অনেক উন্নত অস্ত্রের ব্যবহার দ্বিতীয় বিশ্বযুদ্ধে প্রাণহানির পরিমাণ বাড়িয়ে দেয় বহুলাংশে। এই বিশ্বযুদ্ধ দেশ থেকে দেশ ছাড়িয়ে ছড়িয়ে পড়েছিল মুহাদেশ থেকে মহাদেশে। অন্যদিকে বিশ্বের গুরুত্বপূর্ণ সাগরতল, মহাসাগর এমনকি অন্তরীক্ষেও চলেছিল প্রাণঘাতি সংঘাত। ৬১টি দেশের প্রত্যক্ষ-পরোক্ষ অংশগ্রহণে প্রায় ছয় বছর ব্যাপী চলা এ যুদ্ধ পৃথিবীকে ধ্বংস্তূপে পরিণত করেছিল। স্ট্যালিনগ্রাডে লক্ষ-লক্ষ সৈন্যের প্রাণহানি এবং হিরোশিমা-নাগাসাকিতে যথাক্রমে লিটল বয়, ফ্যাটম্যান আনবিক বোমা নিক্ষেপের মাধ্যমে বিশ্ব প্রত্যক্ষ করেছে মৃত্যুর তাণ্ডবলীলা। আনবিক বোমা নিক্ষেপের পাশবিকতা ও এর ধ্বংসযজ্ঞ বিশ্বমানবতাকে থমকে দিয়েছিল। আজও জাপানিরা সেই রাসায়নিক ক্ষত বয়ে বেড়াচ্ছে। পরিশেষে বলা যায়, হিটলারের আগ্রাসী নীতির ফলে শুরু হওয়া দ্বিতীয় বিশ্বযুদ্ধ ছিল বিশ্বমানবতার জন্য মহাবিপর্যয়। এ যুদ্ধে জ্ঞান-বিজ্ঞানে অগ্রসরমান জাতিগুলো বিশ্বে চরম পাশবিকতার নজির উপস্থাপন করেছিল।"
        }
      ]
    },
    {
      "number": "2",
      "uddipok": "বাংলাদেশের কেন্দ্রীয় ব্যাংকের নাম 'বাংলাদেশ ব্যাংক'। এটি বিভিন্ন বাণিজ্যিক ব্যাংক ও অন্যান্য আর্থিক প্রতিষ্ঠানের মধ্যে সমন্বয়, শৃঙ্খলা রক্ষা ও বিধিবিধান জারির মাধ্যমে জাতীয় অর্থনৈতিক উন্নয়নে গুরুত্বপূর্ণ ভূমিকা পালন করে।",
      "tag": "DB, MB, RB, DIN.B, CB, CTG.B, JB 21",
      "sub_questions": [
        {
          "label": "ক",
          "question": "রুশ-জাপান যুদ্ধ কত সালে সংঘটিত হয়েছিল?",
          "explanation": "রুশ-জাপান যুদ্ধ সংঘটিত হয়েছিল ১৯০৪-০৫ সালে।"
        },
        {
          "label": "খ",
          "question": "জার্মানির রাশিয়া ভীতি 'ত্রিশক্তি চুক্তি'-এর অন্যতম কারণ বলা হয় কেন?",
          "explanation": "বলকান অঞ্চলে রাশিয়ার প্রভাব প্রতিরোধ করার জন্য জার্মানি 'ত্রিশক্তি চুক্তি' অবতারণা করে বিধায় জার্মানির রাশিয়া ভীতিকে 'ত্রিশক্তি চুক্তি'-এর অন্যতম কারণ বলা হয়। জার্মান চ্যান্সেলর বিসমার্কের উদ্দেশ্য ছিল ফ্রান্সকে রাশিয়া থেকে পৃথক করে রাখা। কারণ, ফ্রান্সের সাথে রাশিয়া যুক্ত হলে বলকান অঞ্চলে জার্মানির প্রভাব খর্ব হতে পারে। তাই বিসমার্ক ১৮৭৯ সালে অস্ট্রো-হাঙ্গেরির সাথে দ্বৈতচুক্তি এবং ১৮৮২ সালে ইতালির সাথে দ্বৈতচুক্তির মাধ্যমে জার্মান- অস্ট্রোহাঙ্গেরি-ইতালি 'ত্রিশক্তি মৈত্রী' গড়ে তোলে। বিসমার্কের এই ত্রিশক্তি চুক্তির অন্যতম উদ্দেশ্যই ছিল রাশিয়াকে কোনঠাসা করে রাখা। উদ্দীপকের ব্যাংকটির ন্যায় আমার পাঠ্যবইয়ে উল্লেখিত ব্যাংকটি হলো 'ব্যাংক অব ফ্রান্স'।"
        },
        {
          "label": "গ",
          "question": "উদ্দীপকের ব্যাংকটির ন্যায় তোমার পাঠ্যবইয়ে উল্লেখিত ব্যাংকের ভূমিকা লেখো।",
          "explanation": "উদ্দীপকে বাংলাদেশের কেন্দ্রীয় ব্যাংক 'বাংলাদেশ ব্যাংক'-এর কথা বলা হয়েছে। এটি বিভিন্ন বাণিজ্যিক ব্যাংক ও অন্যান্য আর্থিক প্রতিষ্ঠানের মধ্যে সমন্বয়, শৃঙ্খলা রক্ষা ও বিধিবিধান জারির মাধ্যমে জাতীয় অর্থনৈতিক উন্নয়নে গুরুত্বপূর্ণ ভূমিকা পালন করে। নেপোলিয়ন কর্তৃক প্রতিষ্ঠিত 'ব্যাংক অব ফ্রান্স'ও অনুরূপ উদ্দেশ্যে প্রতিষ্ঠিত হয়েছিল। ১৮০০ সালে নেপোলিয়ন ফ্রান্সে কেন্দ্রীয় ব্যাংক হিসেবে 'ব্যাংক অব ফ্রান্স' প্রতিষ্ঠা করেন। এরপর তিনি প্রাদেশিক সভার হাত থেকে কর আদায়ের ক্ষমতা স্থগিত করে কেন্দ্রীয় ব্যাংকের কর্মচারীদের মাধ্যমে সরাসরি কর আদায়ের ব্যবস্থা করেন। তার সময় ব্যাংক থেকে ৬ শতাংশ সুদে ঋণদানের ব্যবস্থা করায় কৃষি ও শিল্পক্ষেত্রে উন্নয়ন ঘটে। কেন্দ্রীয় ব্যাংকের মাধ্যমে আর্থিক ব্যবস্থার নিয়ন্ত্রণের ফলে অর্থনীতি শৃঙ্খলার মধ্যে আসে।"
        },
        {
          "label": "ঘ",
          "question": "উত্ত ব্যাংক প্রতিষ্ঠার মাধ্যমে রাষ্ট্রপ্রধান রাষ্ট্র ও প্রজাসাধারণের কল্যাণ সাধন করেছিলেন- বিশ্লেষণ করো।",
          "explanation": "উত্ত ব্যাংক তথা 'ব্যাংক অব ফ্রান্স' প্রতিষ্ঠার মাধ্যমে রাষ্ট্রপ্রধান নেপোলিয়ন রাষ্ট্র ও প্রজাসাধারণের কল্যাণ সাধন করেছিলেন- উক্তিটি যথার্থ। ফ্রান্সের অর্থনৈতিক ব্যবস্থা সামন্ততান্ত্রিক ছিল। ফলে ফ্রান্স আর্থিক ও রাজস্ব সংকটে জর্জরিত ছিল। বিপ্লবের পর বিক্ষিপ্ত-বিচ্ছিন্নভাবে কিছু সংস্কার আনা হলেও রাজনৈতিক অস্থিরতা ও সংকটের কারণে ফ্রান্স আর্থিকভাবে দ্রুত উন্নতি করতে পারছিল না। নেপোলিয়ন ১৭৯৯ সালে কনসালের দায়িত্ব নেওয়ার পর আর্থিক ব্যবস্থাকে ঢেলে সাজান। ১৮০০ সালে তিনি 'Bank of France' প্রতিষ্ঠা করেন। সরকারি ঋণ ও কর আদায়কারী প্রতিষ্ঠান হিসেবে ব্যাংকটি ফ্রান্সে আধুনিক অর্থব্যবস্থার সূচনা করে। এটি ১৮০৩ সালে ব্যাংক নোট প্রবর্তনের অধিকার পায়। নেপোলিয়ন নিজের নামে স্বর্ণের ধাতব মুদ্রা প্রচলন করেন। তাছাড়া তিনি স্টক এক্সচেঞ্জ স্থাপন করে ফটকা ব্যবসাকে নিয়ন্ত্রণ করতে সক্ষম হন। তার সময়ে ব্যাংক থেকে ৬% সুদে ঋণদানের ব্যবস্থা করায়। কৃষি ও শিল্পক্ষেত্রে উন্নয়ন ঘটে। এসব আর্থিক সংস্কার ফ্রান্সের অর্থনীতিকে একটি শৃঙ্খলার মধ্যে নিয়ে আসে। উপরের আলোচনা শেষে বলা যায়, 'ব্যাংক অব ফ্রান্স' প্রতিষ্ঠার মাধ্যমে। নেপোলিয়ন বোনাপার্ট রাষ্ট্র ও প্রজাসাধারণের কল্যাণ সাধন করেছিলেন।"
        }
      ]
    },
    {
      "number": "3",
      "uddipok": "বাংলাদেশ মিয়ানমারের মধ্যে সমূদ্রসীমা নিয়ে বহুদিন ধরে বিরোধ বিদ্যমান। কিন্তু সম্প্রতি একটি আন্তর্জাতিক প্রতিষ্ঠান বিষয়টিকে সমাধান করে একটি স্থায়ী দিকনির্দেশনা প্রদান করে; যা উভয় দেশের মধ্যে শান্তি স্থাপনে গুরুত্বপূর্ণ ভূমিকা পালন করে।",
      "tag": "DB, MB, RB, DIN.B, CB, CTG.B, JB 21",
      "sub_questions": [
        {
          "label": "ক",
          "question": "জাতিসংঘের প্রথম মহাসচিব কে?",
          "explanation": "জাতিসংঘের প্রথম মহাসচিব ছিলেন নরওয়ের নাগরিক ট্রিগভেলি।"
        },
        {
          "label": "খ",
          "question": "আটলান্টিক চার্টার বলতে কী বোঝায়?",
          "explanation": "মার্কিন যুক্তরাষ্ট্রের রাষ্ট্রপতি ফ্রাঙ্কলিন ডি. রুজভেল্ট ও ব্রিটিশ প্রধানমন্ত্রী উইনস্টল চার্চিল ১৯৪১ সালের ১৪ আগস্ট কানাডার নিউফাউন্ডল্যান্ড দ্বীপের কাছে আটলান্টিক মহাসাগরের বুকে 'এইচএমএস প্রিন্স অব ওয়েলস' নামে একটি যুদ্ধজাহাজে বসে যে চুক্তি স্বাক্ষর করেন তাই আটলান্টিক চার্টার নামে পরিচিত। আটলান্টিক চার্টারের আট দফার প্রধান ৩টি ধারা হলো- ক. সনদে যোগদানকারী সব 'দেশ সমান মর্যাদা ও সার্বভৌমত্বের অধিকারী হবে; খ. শান্তিপূর্ণ উপায়ে সব ধরনের বিবাদের নিষ্পত্তি হবে; গ. প্রতিটি দেশের জনগণ তাদের ইচ্ছামতো শাসনতন্ত্র গঠনের অধিকার পাবে।"
        },
        {
          "label": "গ",
          "question": "উদ্দীপকে তোমার পাঠ্যবইয়ের কোন আন্তর্জাতিক প্রতিষ্ঠানের ইঙ্গিত পাওয়া যায়? ব্যাখ্যা করো।",
          "explanation": "উদ্দীপকে আমার পাঠ্যবইয়ের আন্তর্জাতিক প্রতিষ্ঠান 'আন্তর্জাতিক আদালত'-এর ইঙ্গিত পাওয়া যায়। আন্তর্জাতিক আদালত জাতিসংঘের একটি উল্লেখযোগ্য শাখা। এ আদালতের মাধ্যমে জাতিসংঘের সদস্য রাষ্ট্রগুলোর মধ্যকার বিভিন্ন ইস্যুতে বিদ্যমান বিরোধ দেশগুলোর সম্মতিতে নিষ্পন্ন করা হয়। আন্তর্জাতিক আদালত বিশ্বের সবচেয়ে বৃহৎ বিচারালয় প্রতিষ্ঠান। এ আদালতের রায়ই চূড়ান্ত বলে মেনে নিতে হয়। উদ্দীপকে বলা হয়েছে, বাংলাদেশ-মায়ানমারের মধ্যে সমুদ্রসীমা নিয়ে বহুদিন ধরে বিরোধ বিদ্যমান। কিন্তু সম্প্রতি একটি আন্তর্জাতিক প্রতিষ্ঠান বিষয়টিকে সমাধান করে একটি স্থায়ী দিকনির্দেশনা প্রদান করে; যা উভয় দেশের মধ্যে শান্তি স্থাপনে গুরুত্বপূর্ণ ভূমিকা পালন করে। আন্তর্জাতিক আদালতই বিরোধপূর্ণ দেশের সম্মতিতে এ ধরনের সমস্যার সমাধান দিয়ে থাকে। বাংলাদেশ তার সমুদ্রসীমা সংক্রান্ত দাবির বিষয়ে মায়ানমারের বিরুদ্ধে আন্তর্জাতিক আদালতে অভিযোগ করে ন্যায্য দাবি আদায়ে সক্ষম হয়। ২০১৪ সালে বাংলাদেশ-ভারত সমুদ্রসীমা সংক্রান্ত বিষয়টি নিয়ে বাংলাদেশ আন্তর্জাতিক আদালতের দ্বারস্থ হয় এবং এ আদালত বাংলাদেশ ও ভারতকে সঠিক রায় প্রদান করেন। তাই বলা যায়, উদ্দীপকে আমার পাঠ্যবইয়ের আন্তর্জাতিক প্রতিষ্ঠান 'আন্তর্জাতিক আদালত'-এর ইঙ্গিত পাওয়া যায়।"
        },
        {
          "label": "ঘ",
          "question": "উক্ত প্রতিষ্ঠান কি দায়িত্ব পালনে যথাযথ ভূমিকা পালন করেছিল? পাঠ্যবইয়ের আলোকে তোমার মতামত দাও।",
          "explanation": "হ্যাঁ, আমি মনে করি উক্ত প্রতিষ্ঠান তথা জাতিসংঘের আন্তর্জাতিক আদালত দায়িত্ব পালনে যথাযথ ভূমিকা পালন করেছিল। আন্তর্জাতিক আদালত জাতিসংঘের প্রধান বিচার বিভাগীয় সংস্থা। সদস্য রাষ্ট্রগুলো তাদের মধ্যকার বিবদমান বিভিন্ন ইস্যু স্বেচ্ছায় মীমাংসায় রাজি হলে এ আদালতের মাধ্যমে তা নিষ্পন্ন করা হয়। বিভিন্ন রাষ্ট্রের বৃহৎ সমস্যাগুলো সমাধান করে রাষ্ট্রগুলোর মধ্যে সৌহার্দপূর্ণ সম্পর্ক সৃষ্টি করাই আন্তর্জাতিক আদালতের মূল উদ্দেশ্য। সম্প্রতি বাংলাদেশ তার সমুদ্রসীমা সংক্রান্ত দাবির বিষয়ে মিয়ানমারের বিরুদ্ধে আন্তর্জাতিক আদালতে অভিযোগ দায়ের করে ন্যায্য অধিকার ফিরে পায়। উপসাগরের সমুদ্রসীমা নিয়ে বাংলাদেশ ও মিয়ানমারের বিরোধ নিষ্পত্তি হয় এবং দু' দেশের মধ্যে সুসম্পর্ক গড়ে ওঠে। আবার ২০১৪ সালে বাংলাদেশ ভারতের বিরুদ্ধে সমুদ্র সংক্রান্ত বিষয়টি নিয়ে আন্তর্জাতিক আদালতের নিকট দ্বারস্থ হয়। আন্তর্জাতিক আদালত ভারত ও বাংলাদেশের সমুদ্রসীমা নির্ধারণ করেন। ফলে দীর্ঘদিন ধরে চলা বিরোধের নিরসন হয় এবং বাংলাদেশ তার ন্যায্য অধিকার ফিরে পেতে সক্ষম হয়। এতে বাংলাদেশের সমুদ্রসীমাও বৃদ্ধি পায়। এছাড়াও বিশ্বের বিভিন্ন দেশের বিরোধ নিষ্পত্তি করে শান্তি ও নিরাপত্তা প্রতিষ্ঠা করতে সক্ষম হয়েছে আন্তর্জাতিক আদালত। বিশেষ করে শোষিত ও নির্যাতিত দেশগুলোর আশা-আকাঙ্ক্ষার প্রতীক হয়ে উঠেছে আন্তর্জাতিক আদালত। আলোচনা শেষে তাই বলা যায়, আন্তর্জাতিক আদালত দায়িত্ব পালনে যথাযথ ভূমিকা পালন করেছে বাংলাদেশ তার ন্যায্য অধিকার বুঝে পেয়েছে।"
        }
      ]
    },
    {
      "number": "4",
      "uddipok": "মনিপুর ইউনিয়নের কয়েকটি গ্রামে ক্ষমতা দখলকে কেন্দ্র করে ব্যাপক সংঘর্ষ ও রক্তপাত দাউদ মল্লিককে ব্যথিত করে। রক্তপাত, হানাহানি থেকে গ্রামগুলোকে রক্ষা করার জন্য তিনি একটি শান্তিসংঘ প্রতিষ্ঠার উদ্যোগ নেন। ফলে গ্রামগুলো দ্বন্দ্ব-সংঘাতের ভয়াবহতা থেকে রক্ষা পায় এবং গ্রামগুলোতে শান্তি প্রতিষ্ঠিত হয়।",
      "tag": "DRMC 24,DB, MB, RB, DIN.B, CB, CTG.B, JB 21",
      "sub_questions": [
        {
          "label": "ক",
          "question": "কার নেতৃত্বে জার্মানির একত্রীকরণ সম্পন্ন হয়েছিল?",
          "explanation": "পশ্চিম জার্মানির চ্যান্সেলর হেলমুট কোহল (Helmut Kohl) এর নেতৃত্বে জার্মানির একত্রীকরণ সম্পন্ন হয়েছিল।"
        },
        {
          "label": "খ",
          "question": "স্নায়ুযুদ্ধ কী?",
          "explanation": "স্নায়ুযুদ্ধ এমন এক প্রকার যুদ্ধাবস্থাকে নির্দেশ করে যা যুদ্ধও নয় আবার যুদ্ধের অনুপস্থিতি বা শান্তিও নয়। দ্বিতীয় বিশ্বযুষ্ণু পরবর্তী সময়ে দুটি পরাশক্তি দেশ মার্কিন যুক্তরাষ্ট্র ও সোভিয়েত ইউনিয়ন পারস্পরিক দ্বন্দ্বে লিপ্ত হয়। এ দুটি দেশের আদর্শিক জন্মকে কেন্দ্র করে ইউরোপের রাষ্ট্রগুলোও দুটি শিবিরে যোগ দেয়। বিভিন্ন ইস্যুতে এ দুই পরাশক্তি বিরোধিতা অব্যাহত রাখলে যুদ্ধের উত্তাপ ছড়ালেও তারা সযত্নে যুদ্ধ এড়িয়ে চলে। এরূপ যুদ্ধ যুদ্ধ অবস্থাই স্নায়ুযুদ্ধ বলে পরিচিত।"
        },
        {
          "label": "গ",
          "question": "উদ্দীপকে উল্লিখিত মনিপুর ইউনিয়নের সংঘাত তোমার পাঠ্যবইয়ের কোন ঘটনার সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকে উল্লেখিত মনিপুর ইউনিয়নের সংঘাত আমার পাঠ্যবইয়ের দ্বিতীয় বিশ্বযুদ্ধের ঘটনার সাথে সাদৃশ্যপূর্ণ। দ্বিতীয় বিশ্বযুদ্ধ ছিল বিশ্বের ইতিহাসে একটি ভয়াবহ যুদ্ধ। এ যুদ্ধের পেছনে নানাবিধ কারণ থাকলেও মূলত ইউরোপে আধিপ্তত্য বিস্তারই ছিল অন্যতম প্রধান কারণ। এ যুদ্ধে বহু নগর, শহর ও জনপদ ধ্বংস হয়, অনেক মানুষ পঙ্গুত্ব বরণ করে। এছাড়া যুদ্ধে প্রায় পাঁচ কোটিরও বেশি মানুষ নিহত হয়। এ যুদ্ধের ভয়াবহতা এত বেশি ছিল যে তা বিশ্ববিবেককে আন্দোলিত করে। এ যুদ্ধের ভয়াবহতায় ব্যথিত হয়ে মার্কিন প্রেসিডেন্ট ফ্রাঙ্কলিন ডি. রুজভেল্টের উদ্যোগে জাতিসংঘ প্রতিষ্ঠিত হয়। উদ্দীপকে বলা হয়েছে, মনিপুর ইউনিয়নের কয়েকটি গ্রামে ক্ষমতা দখলকে কেন্দ্র করে ব্যাপক সংঘর্ষ ও রক্তপাত হয়। এ ঘটনা দাউদ মল্লিককে ব্যথিত করে। তাই রক্তপাত, হানাহানি থেকে গ্রামগুলোকে রক্ষা করতে তিনি একটি শান্তিসংঘ প্রতিষ্ঠার উদ্যোগ নেন। উদ্দীপকের এই সংঘর্ষ ও শান্তিসংঘ প্রতিষ্ঠার উদ্যোগ উপরে আলোচিত দ্বিতীয় বিশ্বযুদ্ধ ও জাতিসংঘ প্রতিষ্ঠার কথা মনে করিয়ে দেয়। তাই বলা যায়, উদ্দীপকের সংঘাতের ঘটনা আমার পাঠ্যবইয়ের দ্বিতীয় বিশ্বযুদ্ধের ঘটনার সাথে সাদৃশ্যপূর্ণ।"
        },
        {
          "label": "ঘ",
          "question": "উক্ত সংঘ বিশ্বশান্তি প্রতিষ্ঠায় কী ভূমিকা পালন করেছিল? পাঠ্যবইয়ের আলোকে বিশ্লেষণ করো।",
          "explanation": "বিশ্বশান্তি প্রতিষ্ঠায় উক্ত সংস্থা তথা জাতিসংঘ গুরুত্বপূর্ণ ভূমিকা পালন করেছিল। যেসব মহান আদর্শ ও লক্ষ্যকে সামনে রেখে জাতিসংঘের যাত্রা শুরু হয়েছিল তার সব বাস্তবায়িত না হলেও সার্বিকভাবে জাতিসংঘ শান্তি প্রতিষ্ঠায় ইতিবাচক ভূমিকা পালন করেছে বলা যায়। অনেক সীমাবদ্ধতা সত্ত্বেও বিশ্বশান্তি ও নিরাপত্তা রক্ষায় জাতিসংঘের অবদান উল্লেখযোগ্য। দ্বিতীয় বিশ্বযুদ্ধের ধ্বংসস্তূপের ওপর গড়ে ওঠা এ সংগঠনটি দীর্ঘ সাত দশক ধরে নানা ঘাত-প্রতিঘাত ও প্রতিকূলতা পাড়ি দিয়ে এখনও যে সার্থকভাবে টিকে আছে তা এর সাফল্যেরই পরিচয় বহন করে। দ্বিতীয় বিশ্বযুদ্ধের পর দীর্ঘ সময়ে বিশ্ববাসী বহু বড় ধরনের আন্তর্জাতিক সমস্যার মুখোমুখি হলেও মূলত জাতিসংঘের সার্থক হস্তক্ষেপের ফলে বিশ্ব এখনো তৃতীয় বিশ্বযুদ্ধের শিকার হয়নি। নিজেদের নিরাপত্তার জন্য তৃতীয় বিশ্বযুদ্ধের দেশগুলো মূলত জাতিসংঘের দিকেই তাকিয়ে থাকে। এ বিষয়গুলোই এ সংস্থার সবচেয়ে বড় সফলতা। শান্তিরক্ষা মিশনের মাধ্যমে জাতিসংঘ বিশ্বে শান্তি ও নিরাপত্তা রক্ষায় প্রশংসনীয় ভূমিকা পালন করে আসছে। এর মধ্যে ১৯৪৮ সালের আরব-ইসরাইল বিরোধ মোকাবিলা, ১৯৫০ সালের কোরীয় সংকট দূরীকরণ, ১৯৬৭ সালের আরব-ইসরাইল যুদ্ধ বিরতি, ভিয়েতনাম যুদ্ধের অবসান, আফ্রিকার দেশে। দেশে সংঘাতের নিয়ন্ত্রণ বা অবসান ইত্যাদি ক্ষেত্রে জাতিসংঘের গুরুত্বপূর্ণ অবদান লক্ষণীয়। এছাড়া জাতিসংঘ মানবাধিকার ও আন্তর্জাতিক আইন প্রতিষ্ঠা, শরণার্থী সমস্যার সমাধান, পরিবেশ সংরক্ষণ, নারীর অধিকার রক্ষা, শ্রমিক অধিকার সংরক্ষণ, মাদকদ্রব্যের অপব্যবহার ও চোরাচালান রোধ, পরমাণু অস্ত্রবিস্তার রোধ ইত্যাদি বিষয়ে অনেক কর্মসূচির মাধ্যমে বিশ্বশান্তি রক্ষায় গুরুত্বপূর্ণ অবদান রাখছে। উপরের আলোচনার পরিপ্রেক্ষিতে বলা যায়, বিশ্বশান্তি ও নিরাপত্তা প্রতিষ্ঠায় জাতিসংঘ প্রতিষ্ঠার পর থেকেই গুরুত্বপূর্ণ ভূমিকা পালন করছে। চলমান সংস্কার কর্মসূচির মাধ্যমে বিশ্বসংস্থাটির ভূমিকা আরও জোরদার হবে বলে আশা করা যায়।"
        }
      ]
    },
    {
      "number": "5",
      "uddipok": "বিশ্বের শক্তিশালী দেশগুলো নিজেদের প্রাধান্য বিস্তারে বদ্ধপরিকর। নিজ স্বার্থের বিপরীতে থাকা দেশগুলোর বিরুদ্ধে তারা 'ক' ও 'খ' নামে দুটি শক্তি জোট গঠন করে নিজেদের অবস্থানকে সুদৃঢ় করে। এ জোটসমূহ বিশ্ব রাজনীতিতে তীব্র প্রতিক্রিয়া সৃষ্টি করে। ফলে 'ক' জোটের দেশসমূহের সাথে 'খ' জোটের দেশসমূহের মতদ্বৈততা দেখা দেয়। 'ক' জোট বরাবরই 'খ' জোটের অন্যতম প্রতিদ্বন্দ্বী। এই দুটি জোটের দ্বন্দ্ব বিশ্বের বিভিন্ন দেশসমূহের মধ্যে ক্ষমতাগত পরিবর্তন সৃষ্টি করেছিল।",
      "tag": "DB, MB, RB, DIN.B, CB, CTG.B, JB 21",
      "sub_questions": [
        {
          "label": "ক",
          "question": "বিসমার্ক কে ছিলেন?",
          "explanation": "বিসমার্ক ছিলেন জার্মানির প্রথম চ্যান্সেলর।"
        },
        {
          "label": "খ",
          "question": "ফুয়েরার বলতে কী বোঝ?",
          "explanation": "জার্মান চ্যান্সেলর এডলফ হিটলারের উপাধি ছিল 'ফুয়েরার'। 'ফুয়েরার' শব্দের অর্থ নেতা। ১৯৩৩ সালের নির্বাচনে নাৎসিদল সরকার গঠনে সমর্থ হয়। ১৯৩৪ সালে হিটলার একাধারে জার্মানির প্রেসিডেন্ট ও চ্যান্সেলর পদ গ্রহণের পর নিজেকে 'ফুয়েরার' বা নেতা বলে ঘোষণা দেন।"
        },
        {
          "label": "গ",
          "question": "উদ্দীপকে বর্ণিত পরস্পর বিরোধী জোট গঠনের সাথে তোমার পাঠ্যবইয়ের কোন ঘটনার মিল রয়েছে? ব্যাখ্যা করো।",
          "explanation": "উদ্দীপকে বর্ণিত পরস্পর বিরোধী জোট গঠনের সাথে আমার পাঠ্যবইয়ের 'ত্রিশক্তি মৈত্রী' ও 'ত্রিশক্তি আঁতাত' গঠনের মিল রয়েছে। 'ত্রিশক্তি মৈত্রী' ছিল জার্মান-অস্ট্রোহাঙ্গেরি-ইতালির অংশগ্রহণে গঠিত প্রথম বিশ্বযুদ্ধ পূর্ববর্তী ইউরোপে সংঘটিত ঘটনাসমূহের মধ্যে সর্বাপেক্ষা দিকনির্দেশনামূলক। আর এর প্রতিক্রিয়াস্বরূপ গড়ে উঠেছিল ফ্রান্স-রাশিয়া ও ইতয়াতের 'রিণতি আঁতাত'। এর ফলে সময় দিখে এক ধরনের নাzিentrier সৃষ্টি হয়েছিল, যা ক্ষমতার ভারসাম্য নষ্ট করে দেয় দেখা যায়। , তেমনটি উদ্দীপকের উদ্দীপকে বলা হয়েছে, নিলেদের প্রাধান্য বিস্তারে ব্যপরিদর পরিশ্যাণ্য দেশগুলো নিজ স্বার্থের বিপরীতে থাকা দেশগুলোর বিবৃন্দ্রে ''এখ দুটো নিজেদের অবস্থান শুদৃঢ় করে। একইভাবে সন্ধাপারিত ও সমৃদ জার্মানিকে নিরাপদে রাখতে বিসমার্ক বেশ কিছু পদক্ষেপ করেন। Triple Alliance বা 'ত্রিশক্তি মৈত্রী' জোট গঠন এগুলোর অন্যতম। বলকান অঞ্চলে রাশিয়ার প্রভাব প্রতিরোধ করার জন্য ১৮৭৯ সালে বিসমার্ক অস্ট্রো-হাঙ্গেরির সাথে দ্বৈতচুক্তি সম্পাদন করে। আবার ১৮৮১ গালে ফ্রান্স তিউনিশিয়া দখল করলে ফ্রান্সের বিরুদে ইতালিকে বাবার করার সম্ভাবনা দেখে ১৮৮২ সালে জার্মানি ইতালি দ্বৈতচুক্তি করেণ। এর ফলে জামান-অস্ট্রোগঙ্গেরি-ইতালি 'ত্রিশক্তি মৈত্রী' গড়ে ওঠে। আগানির অপ্রতিরোধ্য কূটনৈতিক সফলতাকে হুমকি মনে করে ১৯০৪ সালে ইজা ফরাসি এবং ১৯১৭ সালে ইঙ্গ-ব্লশ আঁতাত গড়ে তোলার মাধ্যমে তৈরি হয় 'ত্রিশক্তি আঁতাত'। ফ্রান্স, রাশিয়া ও ইংল্যান্ড উদীয়মান পরাশক্তি জার্মানিকে মোকাবিলা করার জন্য এ জোট গড়ে তুলেছিল। তাই বলা যায়, উদ্দীপকের এ পরস্পর বিরোধী জোট গঠন 'ত্রিশক্তি মৈত্রী' ও 'ত্রিশক্তি আঁতাত' জোট গঠনের সাথে সাদৃশ্যপূর্ণ।"
        },
        {
          "label": "ঘ",
          "question": "উক্ত ঘটনা বিশ্ব রাজনীতিতে বিশেষ ধরনের পরিবর্তন এনেছিল- বিশ্লেষণ করো।",
          "explanation": "উত্ত ঘটনা তথা 'ত্রিশক্তি মৈত্রী' ও 'ত্রিশক্তি আঁতাত' গঠন বিশ্বরাজনীতিতে বিশেষ ধরনের পরিবর্তন এনেছিল মন্তব্যটি যথার্থ। ১৮৭১ সালের পর থেকে ইংল্যান্ডের নিরপেক্ষ নীতি এবং ত্রি-সম্রাট লীগ কর্তৃক ফ্রান্সকে মিত্রয়ীন করে রাখার ফলে ইউরোপে শক্তির ভারসাম্য রক্ষিত হয়েছিল। কিন্তু জার্মানি নৌশস্তিতে ইংল্যান্ডকে টেকা দিতে চাইলে নিরপেক্ষতা ভেঙে ইংল্যান্ড 'ত্রিশক্তি আঁতাত' গড়ে তোলে। ফলে ইউরোপে শক্তির ভারসাম্য বিনষ্ট হয়। ত্রিশক্তি মৈত্রীর তুলনায় ত্রিশক্তি আঁতাত-এর সামরিক সক্ষমতা ছিল অনেক বেশি। কারণ ইতালি সে সময় তেমন শক্তিশালী রাষ্ট্র ছিল না। অপরদিকে ত্রিশক্তি আঁতাতের ফ্রান্স ও রাশিয়া ছিল ইউরোপের অন্যতম স্থলশক্তি এবং ইংল্যান্ডের নৌশক্তি ছিল বিশ্বে অদ্বিতীয়। ১৯০২ সাল পর্যন্ত ইংল্যান্ড জার্মানিকে কাছে আনার চেষ্টা করেছিল। এ বছর ইঙ্গ-জাপান চুক্তির মাধ্যমে ইংল্যান্ড রাশিয়ার বিরুদ্ধে জার্মানিকে সমৃধ্য করার চেষ্টা করে। কারণ জাপান ছিল রাশিয়ার শত্রুর মিত্র দেশ। কিন্তু কাইজারের নৌ-নির্মাণ নীতির কারণে এ সম্ভাবনা বিনষ্ট হয়। জার্মানিকে মোকাবিলার জন্য ইংল্যান্ড তার চিরশত্র ফ্রান্স ও কৌশলগত শত্র রাশিয়ার সাথে ঔপনিবেশিক বিরোধ মিটিয়ে ফেলে। এদিকে ফয়াসি মন্ত্রী থিওফিল ডেলক্যাসি ভেবে দেখেন যে, রাশিয়ার সাথে ইংল্যান্ডের বিরোধের বিষয়গুলো হলো গুরুত্বহীন। জার্মানির সাথে ফ্রান্সের বিরোধের বিষয়গুলোই মৌলিক। তাই ফ্রান্স ইংল্যান্ডের সাথে বিরোধ মিটিয়ে ফেলার প্রস্তাব গ্রহণ করে। এর ফলে ভূমধ্যসাগরে ফরাসি নৌবহর এবং ইংলিশ চ্যানেল ও উত্তর সমুদ্রে ব্রিটিশ নৌবহর স্থাপনের মাধ্যমে জার্মানির বিরুদ্ধে শক্তিসাম্য রক্ষার ব্যবস্থা করা হয়। আলোচনা শেষে তাই বলা যায়, 'ত্রিশক্তি মৈত্রী' ও 'ত্রিশস্তি আঁতাত' গঠন বিশ্বরাজনীতিতে ব্যাপক পরিবর্তন এনেছিল।"
        }
      ]
    },
    {
      "number": "6",
      "uddipok": "দামোদর ইউনিয়নের করিম চেয়ারম্যান একজন স্বৈরাচারী মনোভাবাপন্ন ব্যক্তি ছিলেন। তিনি নিজেকে ইউনিয়নের সর্বেসর্বা মনে করতেন। তার সকল নির্দেশনা ইউনিয়নবাসীর জন্য বাধ্যতামূলক ছিল। ইউনিয়নের শিক্ষিত-অশিক্ষিত, ধনী-দরিদ্র কারোর মতামতকেই তিনি -গ্রাহ্য করতেন না।",
      "tag": "DB, MB, RB, DIN.B, CB, CTG.B, JB 21",
      "sub_questions": [
        {
          "label": "ক",
          "question": "কোন রাজা নিজেকে 'বিপ্লবের সন্তান' বলে দাবি করতেন?",
          "explanation": "নেপোলিয়ন বোনাপার্ট নিজেকে 'বিপ্লবের সন্তান' বলে দাবি করতেন।"
        },
        {
          "label": "খ",
          "question": "ভার্সাই সন্ধি বলতে কী বোঝ?",
          "explanation": "ফ্রান্সের ভার্সাই নগরীতে প্রথম বিশ্বযুদ্ধে বিজয়ী মিত্রশক্তি জোটের সাথে পরাজিত জার্মানির যে শান্তি চুক্তি স্বাক্ষরিত হয় তাই ভার্সাই সন্ধি নামে পরিচিত। প্রথম বিশ্বযুদ্ধের পর মিত্রশক্তি এবং অক্ষশক্তি জার্মানি ও তার মিত্রদের মধ্যে শান্তি চুক্তি সম্পাদনের জন্য এক আন্তর্জাতিক সম্মেলন অনুষ্ঠিত হয়। এ সম্মেলন ফ্রান্সের ভার্সাই নগরীতে' হয়েছিল বলে এই চুক্তিকে ভার্সাই সন্ধি নামে অভিহিত করা হয়। ১৯১৯ সালের ২৮ জুন ভার্সাই চুক্তি স্বাক্ষরিত হয়। এ সম্মেলনে ৩২টি দেশের প্রতিনিধিরা অংশ নেন।"
        },
        {
          "label": "গ",
          "question": "উদ্দীপকে বর্ণিত চেয়ারম্যানের সাথে তোমার পাঠ্যবইয়ের কোন ঘ শাসকের মিল খুঁজে পাওয়া যায়? ব্যাখ্যা করো।",
          "explanation": "উদ্দীপকের চেয়ারম্যানের সাথে আমার পাঠ্যপুস্তকের রাজা ষোড়শ লুই-এর কার্যক্রমের মিল রয়েছে। ফরাসি বিপ্লবের প্রাক্কালে ফ্রান্সে স্বৈরাচারী রাজতন্ত্র প্রচলিত ছিল। 'Divine Power' নীতির ওপর নির্ভর করে রাজা চতুর্দশ লুই রাজতন্ত্রকে স্বময় ক্ষমতার আধারে পরিণত করেন। পরবর্তীতে রাজা ষোড়শ লুই এই নিরঙ্কুশ রাজতন্ত্রকে ব্যবহার করে ফ্রান্সে চরম মাত্রায় স্বৈরাচারী শাসনব্যবস্থা চালু করেন। আইনগতভাবে নিরঙ্কুশ ক্ষমতার অধিকারী হওয়ায় ষোড়শ লুই একজন অত্যাচারী শাসক হিসেবে আবির্ভূত হন। তিনি দাবি করেন, \"আমি যা করি তাই আইন।\" কেননা তখনকার অন্যান্য রাজাদের মতো তিনিও বিশ্বাস করতেন, স্বয়ং ঈশ্বর তাকে নিযুক্ত করেছেন। এজন্য তিনি তার কাজের জন্য ঈশ্বর ছাড়া আর কারও কাছে দায়ী নন। তিনি নিজের স্বৈরাচারী শাসনকে নিরঙ্কুশ করার জন্য জাতীয় সভার অধিবেশন আহ্বান স্থগিত করে দেন। উদ্দীপকের নওয়াপাড়া ইউনিয়নের চেয়ারম্যানের মধ্যেও এধরনের স্বৈরাচারী বৈশিষ্ট্য লক্ষ করা যায়। - উদ্দীপকে দেখা যায়, নওয়াপাড়া ইউনিয়নের চেয়ারম্যান একজন স্বেচ্ছাচারী ব্যক্তি। তিনি নিজেকে ইউনিয়নের সর্বেসর্বা মনে করেন, যা রাজা ষোড়শ লুইয়ের স্বৈরাচারী মনোভাবের সাথে সাদৃশ্যপূর্ণ। আবার, তিনি ভালো-মন্দ যেটাই করেন সেটিই আইন। একইভাবে রাজা ষোড়শ লুইও ছিলেন চরম স্বেচ্ছাচারী শাসক, বিচারক ও আইন প্রণেতা। কেবল অভিজাত ও যাজক সম্প্রদায় ব্যতীত সকলের মতকে উপেক্ষা করে তিনি ফ্রান্সে স্বৈরাচারী রাজতন্ত্র প্রতিষ্ঠা করেন। তাই বলা যায়, উদ্দীপকের চেয়ারম্যানের সাথে। রাজা ষোড়শ লুইয়ের স্বৈরাচারী কার্যক্রম সাদৃশ্যপূর্ণ।"
        },
        {
          "label": "ঘ",
          "question": "উক্ত শাসকের কর্মকাণ্ডই তার দেশে বিপ্লবের সূচনা করেছিল- বিশ্লেষণ করো।",
          "explanation": "উক্ত ব্যক্তি তথা রাজা ষোড়শ লুইয়ের কার্যক্রম ফরাসি বিপ্লবের ক্ষেত্র তৈরিতে ভূমিকা রেখেছিল। ১৭৭৪ সালে বুরবো বংশীয় শেষ রাজা ষোড়শ লুই যখন ক্ষমতা গ্রহণ করেন তখন ফ্রান্সে বিপ্লবের ক্ষেত্র প্রস্তুত হয়েই ছিল। কারণ ইতোমধ্যে ঈশ্বর প্রদত্ত ক্ষমতা প্রাপ্তির (Divine Power) ওপর নির্ভর করে ফ্রান্সকে স্বৈরাচারী রাজতন্ত্রে পরিণত করা হয়েছিল। এমন পরিস্থিতিতে রাজতন্ত্রকে টিকিয়ে রাখতে প্রয়োজন ছিল অত্যন্ত বিচক্ষণ ও দক্ষ শাসক। কিন্তু স্বেচ্ছাচারী ষোড়শ লুইয়ের মধ্যে এমন বিচক্ষণতা না থাকায় তার অসংলগ্ন কর্মকাণ্ড ফ্রান্সে বিপ্লবের সূচনা করে। রাজা ষোড়শ লুই তার আত্মজীবনীতে উল্লেখ করেন, 'রাজারা হচ্ছেন সর্বময় প্রভু, প্রজাদের সব কিছুর ওপর কর্তৃত্ব করার সব প্রাকৃতিক অধিকার তার রয়েছে।' তার এমন মন্তব্যে প্রতীয়মান হয় যে তিনি অত্যন্ত স্বৈরাচারী মনোভাবাপন্ন শাসক ছিলেন। পূর্ববর্তী রাজাদের বিলাসিতার কারণে ফ্রান্সের অর্থনীতি ভঙ্গুর হয়ে পড়েছিল। ক্ষমতায় আরোহণ করে ষোড়শ লুই রাজকোষ প্রায় শূন্য দেখতে পান। কিন্তু অর্থ সংকট নিরসনে তিনি তার মন্ত্রী টুর্গোর যুক্তিযুক্ত সংস্কার প্রস্তাব প্রত্যাখ্যানের মাধ্যমে সবচেয়ে বড় ভুলটি করেন। উপরন্তু অভিজাত সম্প্রদায়ের ক্রমবর্ধমান ক্ষমতাকে নিয়ন্ত্রণ করতে না পারা এবং কর বিষয়ক প্রস্তাব 'নিবন্ধনে অভিজাত পার্লামেন্টের বিরোধিতার সম্মুখীন হওয়া ছিল তার জন্য অসম্মানজনক।' এর পরেও ক্ষমতার ভারসাম্য রক্ষা করে এস্টেট জেনারেলের অধিবেশন নির্বিঘ্নে আয়োজন করতে পারলে বিপ্লব ঠেকানো সম্ভব হতো। কিন্তু অবিচক্ষণ রাজা এস্টেট জেনারেলের অধিবেশনে প্রটোকল বা রাজকীয় আদব-কায়দা প্রথা নিয়ে কড়াকড়ি আরোপ করলে থার্ড এস্টেটের নির্বাচিত প্রতিনিধিরা অপমানবোধ করেন। পরবর্তীতে নানা ঘটনার প্রেক্ষিতে রাজা থার্ড এস্টেট প্রতিনিধিদের অধিবেশনে ঢুকতে না দেয়ার সিদ্ধান্ত নেন। এর ফলস্বরূপ থার্ড এস্টেট কর্তৃক টেনিস কোর্ট শপথ ও পরবর্তীতে অধিবেশন কক্ষের নিয়ন্ত্রণ নেয়ার মাধ্যমে ফরাসি বিপ্লবের সূচনা হয়। উপরের আলোচনা শেষে বলা যায়, রাজা ষোড়শ লুইয়ের কর্মকাণ্ডের ফলেই ফ্রান্সে বিপ্লবের সূচনা হয়েছিল।"
        }
      ]
    },
    {
      "number": "7",
      "uddipok": "বাংলাদেশের মুক্তিযুদ্ধে পাক হানাদার বাহিনী আধুনিক অস্ত্র- শস্ত্র নিয়ে নিরীহ বাঙালিদের ওপর ঝাঁপিয়ে পড়ে। বাঙালিরা ঐক্যবদ্ধ হয়ে কৌশলগতভাবে পাকিস্তানিদের আক্রমণ প্রতিহত করে। কৌশলগত কারণেই এ যুদ্ধে বাঙালিরা জয়লাভ করে।",
      "tag": "DB, MB, RB, DIN.B, CB, CTG.B, JB 21",
      "sub_questions": [
        {
          "label": "ক",
          "question": "উড্রো উইলসন কোন দেশের প্রেসিডেন্ট ছিলেন?",
          "explanation": "উড্রো উইলসন মার্কিন যুক্তরাষ্ট্রের প্রেসিডেন্ট ছিলেন।"
        },
        {
          "label": "খ",
          "question": "কোড অব নেপোলিয়ন কী?",
          "explanation": "কোড অব নেপোলিয়ন বলতে নেপোলিয়নের উদ্যোগে গঠিত আইনজ্ঞ কমিটির রচিত আইনবিধিকে বোঝায়। নেপোলিয়ন বোনাপার্টের শাসনামলের আগে ফ্রান্সে তেমন কোনো বিধিবদ্ধ আইন ছিল না। তিনি বিপ্লবের অন্যতম আদর্শ সামাজিক সাম্যের প্রতি দৃষ্টি রেখে আধুনিক ফরাসি সমাজ গঠনের লক্ষ্যে আইন প্রণয়ন করা অপরিহার্য বলে মনে করেন। এ অবস্থায় নেপোলিয়ন দেশের বিশিষ্ট আইনজ্ঞদের নিয়ে একটি কমিটি গঠন করেন। এই কমিটি রোমান আইনসহ ফরাসি সমাজের বাস্তবতা বিশ্লেষণ করে যে আইনের দলিল রচনা করেন তাই পরবর্তী সময়ে 'কোড অব নেপোলিয়ন' বা আইনবিধি নামে পরিচিত হয়।"
        },
        {
          "label": "গ",
          "question": "উদ্দীপকের পাকিস্তান রাষ্ট্রের পরাজয় তোমার পাঠ্যবইয়ের কোন দেশের পরাজয়ের ইঙ্গিত বহন করে? ব্যাখ্যা করো।",
          "explanation": "উদ্দীপকের পাকিস্তান রাষ্ট্রের পরাজয় আমার পাঠ্যবইয়ের প্রথম বিশ্বযুদ্ধে জার্মানির পরাজয়ের ইঙ্গিত বহন করে। প্রথম বিশ্বযুদ্ধের আগে জার্মানি সমরশক্তির দিক দিয়ে বিশ্বে অপ্রতিদ্বন্দ্বী ছিল। শিল্পবিপ্লবের ফলে অতিদ্রুত জার্মানির অর্থনৈতিক উন্নয়ন ঘটে এবং সাফল্যজনকভাবে দেশটি তার সমরসম্ভার সমৃদ্ধ করে। তীব্র জাতীয়তাবাদে উদ্বুদ্ধ জার্মানরা বিশ্বাস করত যে, পুরো বিশ্বকে তারা পদানত করতে সক্ষম। এ বোধ থেকে জার্মানি অতিদ্রুত ইউরোপের শ্রেষ্ঠ স্থলশক্তিতে পরিণত হয়। জার্মানির কামান ও ডুবোজাহাজের ক্ষমতা ছিল অপ্রতিদ্বন্দ্বী। এরপরও জার্মানি প্রথম বিশ্বযুদ্ধে পরাজয় বরণ করে। এ পরাজয়ের বড় কারণ ছিল মিত্রপক্ষের কৌশলগত যুদ্ধনীতি। মিত্রপক্ষ যুদ্ধকে দীর্ঘায়িত করার চেষ্টা করলে জার্মানি যুদ্ধের ভার বহন করতে না পেরে পরাজয় স্বীকার করতে বাধ্য হয়। এছাড়া শেষদিকে মার্কিন যুক্তরাষ্ট্র মিত্রপক্ষে যোগ দিয়ে ঐক্যবদ্ধভাবে জার্মানির মোকাবিলা করে। ফলে জার্মানির পরাজয় অবশ্যম্ভাবী হয়ে পড়ে। উদ্দীপকেও দেখা যায়, আধুনিক অস্ত্র-শস্ত্র নিয়ে নিরীহ বাঙালির ওপর পাক হানাদার বাহিনী ঝাঁপিয়ে পড়ে। কিন্তু বাঙালিরা ঐক্যবদ্ধভাবে তাদের মোকাবিলা করে। বাঙালি কৌশলগতভাবে পাকিস্তানিদের আক্রমণ প্রতিহত করে যুদ্ধে জয়লাভ করে। বাঙালিদের কাছে পাকিস্তান রাষ্ট্রের এরূপ পরাজয় উপরে আলোচিত প্রথম বিশ্বযুদ্ধে জার্মানির পরাজয়ের সাথে সাদৃশ্যপূর্ণ।"
        },
        {
          "label": "ঘ",
          "question": "কৌশলগত কারণেই উত্ত দেশের পরাজয় হয়েছিল- তোমার মতামত দাও।",
          "explanation": "কৌশলগত কারণেই উত্ত দেশ তথা জার্মানির পরাজয় হয়েছিল- মন্তব্যটি যথার্থ। প্রথম বিশ্বযুদ্ধে অন্যতম শ্রেষ্ঠ রণসম্ভার নিয়েও জার্মানির পরাজয়ের কারণ ছিল কৌশলগত দুর্বলতা। যুদ্ধে একাধিক রণাঙ্গন মোকাবিলা এবং ভৌগোলিক অবস্থান ছিল জার্মানির পরাজয়ে প্রধান প্রভাবক। এছাড়া যুদ্ধের দীর্ঘসূত্রিতাও ছিল অন্যতম কারণ। যুদ্ধ শুরু হলে জার্মানিকে একই সাথে 'পূর্ব সীমান্তে রাশিয়া ও পশ্চিম সীমান্তে ইঙ্গ-ফ্রাঙ্ক বাহিনীর মোকাবিলা করতে হয়। ফলে এক রণাঙ্গনে জার্মানি তার পুরো শক্তি প্রয়োগ করতে পারেনি। জার্মানি যদি কুটনীতির মাধ্যমে রাশিয়াকে মিত্রপক্ষ থেকে বিচ্ছিন্ন করতে পারত তবে যুদ্ধের প্রথম দিকেই তারা জয়লাভ করতে পারত। অন্যদিকে জার্মানির ভুলের কারণে শেষ দিকে মার্কিন যুক্তরাষ্ট্রও তাদের বিপক্ষে চলে যায়। তারা মিত্রপক্ষে যোগদান করলে যুদ্ধে জার্মানির পরাজয় নিশ্চিত হয়ে যায়। এদিকে ব্রিটেন ছিল বিশ্বের এক নম্বর নৌশক্তিধর দেশ। এর সাথে ফ্রান্সের নৌবহর যুক্ত হওয়ায় উত্তর সাগরে ব্রিটেন এবং ভূমধ্যসাগরে ফ্রান্স জার্মানির বিরুদ্ধে নৌ অবরোধ কার্যকর করতে সমর্থ হয়। এই কৌশলগত বিজয়ের কারণে মিত্রশক্তি যুদ্ধে একচ্ছত্র আধিপত্য বিস্তারে সক্ষম হয়। এছাড়া জার্মানির যে লোকবল ও অস্ত্রসম্ভার ছিল তাতে স্বল্পকালস্থায়ী ও প্রবলবেগে যুদ্ধ করা সম্ভব ছিল। কিন্তু মিত্রপক্ষের যুদ্ধকে দীর্ঘায়িত করার চেষ্টা এবং অবরোধের কারণে জার্মানিতে অস্ত্র ও রসদের সরবরাহ বন্ধ হয়ে যায়। ফলে জার্মানির পক্ষে দীর্ঘদিন যুদ্ধে টিকে থাকা সম্ভব হয়নি। উপরের আলোচনা শেষে বলা যায়, প্রথম বিশ্বযুদ্ধে মিত্রপক্ষের কৌশলগত সুবিধা এবং জার্মানির যুদ্ধকৌশল ও কূটনৈতিক পশ্চাদপদতার কারণেই এ যুদ্ধে জার্মানির পরাজয় ঘটেছিল।"
        }
      ]
    },
    {
      "number": "8",
      "uddipok": "করিম সাহেব সস্ত্রীক 'ক' দেশে বেড়াতে গেলে তাঁকে হত্যা • করা হয়। এ হত্যাকে কেন্দ্র করে অনেক দেশ মারাত্মক যুদ্ধে জড়িয়ে পড়ে; যা পরবর্তীতে ভয়াবহ রূপ ধারণ করে।",
      "tag": "DB, MB, RB, DIN.B, CB, CTG.B, JB 21",
      "sub_questions": [
        {
          "label": "ক",
          "question": "কোন দেশে সর্বপ্রথম শিল্প বিপ্লব শুরু হয়?",
          "explanation": "ইংল্যান্ডে সর্বপ্রথম শিল্পবিপ্লব শুরু হয়।"
        },
        {
          "label": "খ",
          "question": "মহাদেশীয় ব্যবস্থা কী?",
          "explanation": "ইংল্যান্ডের বিরুদ্ধে ফ্রান্সের শাসক নেপোলিয়ন বোনাপার্টের অর্থনৈতিক অবরোধই হচ্ছে মহাদেশীয় ব্যবস্থা। নেপোলিয়ন বোনাপার্ট প্রতিদ্বন্দ্বী ইংল্যান্ডের বিরুদ্ধে ইউরোপব্যাপী অর্থনৈতিক অবরোধ আরোপ করে সেদেশের অর্থনৈতিক ভিত্তিকে ধ্বংস করতে চেয়েছিলেন। এই অর্থনৈতিক অবরোধকে ইউরোপের ইতিহাসে মহাদেশীয় ব্যবস্থা বলা হয়।"
        },
        {
          "label": "গ",
          "question": "উদ্দীপকে বর্ণিত যুদ্ধের সাথে তোমার পাঠ্যবইয়ের কোন যুদ্ধের মিল রয়েছে? ব্যাখ্যা করো।",
          "explanation": "উদ্দীপকে বর্ণিত যুদ্ধের সাথে বিশ শতকের শুরুর দিকে সংঘটিত প্রথম বিশ্বযুদ্ধের মিল রয়েছে। ১৯১৪ থেকে ১৯১৮ সাল পর্যন্ত প্রায় চার বছর স্থায়ী প্রথম বিশ্বযুদ্ধে তিনটি মহাদেশের ৩৪টি 'দেশ প্রত্যক্ষ ও পরোক্ষভাবে জড়িয়ে পড়ে। উপনিবেশবাদ, পুঁজিবাদের বিকাশ, সামরিক যুদ্ধ শিবিরে বিভক্ত বিশ্ব পরিস্থিতি প্রভৃতি বিষয় এ যুদ্ধে অনুঘটক হিসেবে কাজ করেছিল। তবে যুদ্ধের প্রত্যক্ষ কারণ ছিল একটি হত্যাকাণ্ড, যেমনটি উদ্দীপুকেও দেখা যায়। উদ্দীপকের করিম সাহেব সস্ত্রীক 'ক' দেশে বেড়াতে গেলে তাঁকে হত্যা করা হয়।এ হত্যাকে কেন্দ্র করে অনেক দেশ মারাত্মক যুদ্ধে জড়িয়ে পড়ে; যা পরবর্তীতে ভয়াবহ রূপ ধারণ করে। একইভাবে ১৯১৪ সালের ২৮ জুন অস্ট্রিয়ান সাম্রাজ্যের যুবরাজ ফ্রান্সিস ফার্ডিনান্ড বসনিয়ার সারায়েভোতে স্ত্রী সোফিয়াসহ ভ্রমণের সময় সার্ব আততায়ীর হাতে নিহত হন। এ হত্যাকাণ্ডের জন্য অস্ট্রিয়া সার্বিয়াকে সম্পূর্ণ দায়ী করে ২৮ জুলাই তার বিরুদ্ধে যুদ্ধ ঘোষণা করে। ক্রমে জার্মানি, রাশিয়া, ফ্রান্সসহ ইউরোপের অন্য রাষ্ট্রগুলো এ যুদ্ধে জড়িয়ে পড়লে তা বিশ্বযুদ্ধে রূপ নেয়। সুতরাং বলা যায়, উদ্দীপকে বর্ণিত ঘটনা বিশ শতকে সংঘটিত প্রথম বিশ্বযুদ্ধের সাথে সাদৃশ্যপূর্ণ।"
        },
        {
          "label": "ঘ",
          "question": "উক্ত যুদ্ধের ভয়াবহতা বিশ্বকে কোন পরিণতির দিকে নিয়ে। গিয়েছিল? বিশ্লেষণ করো।",
          "explanation": "উক্ত ঘটনা অর্থাৎ প্রথম বিশ্বযুদ্ধ সমগ্র বিশ্বে এক মহাসংকটের সৃষ্টি করেছিল। ১৯১৪ সালের ২৮ জুলাই শুরু হওয়া প্রথম বিশ্বযুদ্ধ কমবেশি বিশ্বের সব অঞ্চলে বিস্তৃত হয়েছিল। দুই সামরিক শিবিরে বিভক্ত ইউরোপের প্রায় সব রাষ্ট্র এ যুদ্ধের জন্য প্রস্তুতি নিয়েছিল। ব্রিটেন, রাশিয়া, ফ্রান্স, বেলজিয়াম ও সার্বিয়াকে নিয়ে গঠিত হয় 'ত্রিশক্তি আঁতাত'। অন্যদিকে জার্মানি ও অস্ট্রো-হাঙ্গেরীয় সাম্রাজ্য নিয়ে গড়ে ওঠে 'ত্রিশক্তি জোট'। ইতালি ও রুমানিয়া নিরপেক্ষ থাকার চেষ্টা করলেও শেষ পর্যন্ত তা পারেনি। তিনটি মহাদেশের ৩৪টি দেশ প্রত্যক্ষ ও পরোক্ষভাবে এ যুদ্ধে জড়িয়ে পড়ে। আটলান্টিকের অপর তীরে অবস্থিত মার্কিন যুক্তরাষ্ট্র যুদ্ধ থেকে দূরে থাকার সিদ্ধান্ত নিলেও ১৯১৭ সালে নিরপেক্ষতা ত্যাগ করে ইল-ফরাসি মিত্রশক্তির পক্ষে যোগ দিতে বাধ্য হয়। যুদ্ধে অংশগ্রহণকারী প্রায় সাড়ে ছয় কোটি সৈন্যের মধ্যে এক কোটিরও বেশি যুদ্ধক্ষেত্রে প্রাণ হারায়। প্রায় ৭০ লাখ সৈনিক পঙ্গু হয়। এ যুদ্ধের ফলে মিত্র ও অক্ষশক্তির দেশগুলো মারাত্মক অর্থনৈতিক বিপর্যয়ের সম্মুখীন হয়। অন্যদিকে পরাশক্তি হিসেবে রাশিয়া ও মার্কিন যুক্তরাষ্ট্রের উত্থান ঘটে। যুদ্ধের কারণে কর্মক্ষম মানুষ ও উৎপাদন হ্রাস, বেকারত্ব বৃদ্ধি, অর্থ ও সম্পদের ক্ষয়ক্ষতিতে বিশ্বে দারিদ্র্য ও নানা ধরনের অবক্ষয় দেখা দেয়। উপরের আলোচনার শেষে বলা যায়, একটি হত্যাকাণ্ডকে কেন্দ্র করে শুরু হওয়া প্রথম বিশ্বযুদ্ধের ভয়াবহতা সমগ্র বিশ্বকে এক মহাসংকটের দিকে ঠেলে দিয়েছিল।"
        }
      ]
    },
    {
      "number": "9",
      "uddipok": "বিংশ শতকের প্রথমদিকে একটি গুরুত্বপূর্ণ সন্ধি চুক্তি স্বাক্ষরিত হয়; যা পরাজিত জোটকে অপমানিত করে। এই পক্ষপাতদুষ্ট সন্ধির খেসারত বিশ্বের মানুষকে পুনরায় দিতে হয়েছিল।",
      "tag": "DRMC 24,DB, MB, RB, DIN.B, CB, CTG.B, JB 21",
      "sub_questions": [
        {
          "label": "ক",
          "question": "প্যারিস সম্মেলনে কয়টি সন্ধি চুক্তি স্বাক্ষরিত হয়?",
          "explanation": "১৯১৯ সালের ১৮ জানুয়ারি ফ্রান্সের রাজধানী প্যারিসে অনুষ্ঠিত শান্তি সম্মেলনে পাঁচটি সন্ধি চুক্তি স্বাক্ষরিত হয়।"
        },
        {
          "label": "খ",
          "question": "“ Tithe\" কী ধরনের কর?",
          "explanation": "'Tithe' বা টাইথ হলো ধর্মকর। ফরাসি বিপ্লবের প্রাক্কালে ফ্রান্সে প্রচলিত বিভিন্ন করের অন্যতম ছিল 'Tithe'। এ কর গির্জাকে দিতে হতো। সে সময়ে ফ্রান্সের জনসংখ্যার দশ ভাগের এক ভাগ ছিলো যাজক ও পাঁচ ভাগের একভাগ ছিল অভিজাত, সম্প্রদায়। এরা ফ্রান্সের জাতীয় সম্পদের ৪০%-এর মালিক ছিল। কিন্তু এরা 'Tithe' (টাইথ) দিত না। অন্যায়ভাবে চাপিয়ে দেওয়া এ ধর্মকর শুধু ভূমিদাসদের ওপরই প্রযোজ্য ছিল।"
        },
        {
          "label": "গ",
          "question": "উদ্দীপকে উল্লিখিত সন্ধির সাথে তোমার পাঠ্যবইয়ের কোন সন্ধির মিল রয়েছে? ব্যাখ্যা করো।",
          "explanation": "উদ্দীপকে উল্লেখিত সন্ধির সাথে পাঠ্যবইয়ের ভার্সাই সন্ধির সাদৃশ্য বা মিল রয়েছে। প্রথম বিশ্বযুদ্ধে জার্মানি পরাজিত হলে বিজয়ী বিশ্বশক্তিজোট (ব্রিটেন, মার্কিন যুক্তরাষ্ট্র, ফ্রান্স, রাশিয়া ইত্যাদি দেশ) ফ্রান্সের ভার্সাই নগরীতে জার্মানির সাথে একটি চুক্তি স্বাক্ষর করে। ইউরোপের ইতিহাসে এটিই ভার্সাই সন্ধি (The Treaty of Versailles) নামে পরিচিত। এ সন্ধিতে প্রথম বিশ্বযুদ্ধের জন্য জার্মানিকে এককভাবে দায়ী করে যুদ্ধের সব দায়-দায়িত্ব তাদের ওপর চাপানো হয়, যা পরবর্তী সময়ে দ্বিতীয় বিশ্বযুদ্ধের ক্ষেত্র তৈরি করে। উদ্দীপকে বলা হয়েছে, বিংশ শতকের প্রথম দিকে একটি গুরুত্বপূর্ণ সন্ধি চুক্তি স্বাক্ষরিত হয়; যা পরাজিত জোটকে অপমানিত করে। এই পক্ষপাতদুষ্ট সন্ধির খেসারত বিশ্বের মানুষকে পুনরায় দিতে হয়েছিল। এটি ভার্সাই সন্ধির ইঙ্গিত দেয়। কারণ ১৯১৮ সালের ১৪ নভেম্বর জার্মানির যুদ্ধবিরতি ঘোষণার মধ্য দিয়ে প্রথম বিশ্বযুদ্ধের পরিসমাপ্তি ঘটে। এরপর শান্তি প্রতিষ্ঠার উদ্দেশ্যে ১৯১৯ সালের ১৮ জানুয়ারি ফ্রান্সের প্যারিসে ৩২টি দেশের অংশগ্রহণে শান্তি সম্মেলন অনুষ্ঠিত হয়। এ সম্মেলনের ৩টি নীতির ওপর ভিত্তি করে প্রথম বিশ্বযুদ্ধের বিজয়ী ও বিজিত দেশগুলো ফ্রান্সের ভার্সাই শহরে ৫টি সন্ধিতে স্বাক্ষর করে। এটি ভার্সাই সন্ধি নামে পরিচিত। এ সন্ধিকে অনেকেই বিতর্কিত ও ত্রুটিপূর্ণ বলে মনে করেন। কারণ এ চুক্তিতে যুদ্ধের জন্য এককভাবে জার্মানিকে দায়ী করে. যুদ্ধের ক্ষয়ক্ষতির মূল্য হিসেবে তাদের কাছ থেকে ক্ষতিপূরণ আদায়ের ব্যবস্থা করা হয়। জার্মানির সামরিক শক্তিও খর্ব করা হয়। জার্মান জনগণের মধ্যে বিষয়টি ক্ষোভের জন্ম দেয়, যা তাদেরকে জাতীয়তাবাদী চেতনায় উদ্বুদ্ধ করে তোলে। এ ক্ষোভ থেকেই জার্মানরা আত্মনিয়ন্ত্রণ অধিকার প্রতিষ্ঠার প্রস্তুতি নেয়, যা বিশ্ববাসীকে আরও একটি ভয়াবহ যুদ্ধের সম্মুখীন করে। সুতরাং উদ্দীপকের সন্ধি প্রথম বিশ্বযুদ্ধ পরবর্তী জার্মানির সাথে মিত্রশক্তির স্বাক্ষরিত ভার্সাই সন্ধির কথাই মনে করিয়ে দেয়।"
        },
        {
          "label": "ঘ",
          "question": "তুমি কি মনে করো, উক্ত সন্ধির ব্যর্থতাই পরবর্তী সময়ে বিশ্বকে বিপর্যয়ের দিকে ঠেলে দিয়েছিল? তোমার মতের স্বপক্ষে যুক্তি উপস্থাপন করো।",
          "explanation": "হ্যাঁ, আমি মনে করি, উক্ত সন্ধি তথা ভার্সাই সন্ধির ব্যর্থতাই পরবর্তীকালে বিশ্বকে বিপর্যয়ের দিকে ঠেলে দিয়েছিল। ভার্সাই সন্ধি ছিল 'একটি ত্রুটিপূর্ণ সন্ধি। ঐতিহাসিকদের মতে, এ সন্ধির মধ্যে দ্বিতীয় বিশ্বযুদ্ধের মূল কারণ নিহিত ছিল। ভার্সাই সন্ধি ছিল জার্মানির জন্য অপমানজনক। এর শর্তগুলো দেশটির জাতীয় ও রাষ্ট্রীয় মর্যাদার ওপর চরম আঘাত হানে। ভার্সাই সন্ধির মাধ্যমে মিত্রপক্ষ জার্মানির উপনিবেশগুলো কেড়ে নেওয়া হয় এবং দেশটির ওপর বিশাল ক্ষতিপূরণের বোঝা চাপিয়ে দেওয়া হয়। বিজয়ী মিত্রশক্তির দেশগুলো দেশটির কাছ থেকে স্বর্ণসহ বিভিন্ন মাধ্যমে ৫শ কোটি ডলার ক্ষতিপূরণ আদায় করে। পাশাপাশি জার্মানির কিছু খনিসমৃদ্ধ অঞ্চল ও গুরুত্বপূর্ণ বন্দর ভাগ করে নেয়। এতে একসময়ের সামরিক ও অর্থনৈতিক পরাশক্তি জার্মানি আর্থিক দৈন্যের মধ্যে পড়ে। এ চুক্তির মাধ্যমে কার্যত সব দিক দিয়েই জার্মানিকে পঙ্গু করে দেওয়া হয়। প্রথম বিশ্বযুদ্ধে পরাজয়ের গ্লানি গর্বিত জার্মান জাতির মনে এক অভূতপূর্ব আত্মচেতনা ও জাতীয়তাবোধের জন্ম দেয়। তারা ভার্সাই চুক্তির শর্ত মন থেকে মেনে নিতে পারেনি এবং এজন্য অবস্থার পরিবর্তনের জন্য সুযোগের প্রতীক্ষায় ছিল। এমন অবস্থার প্রেক্ষাপটেই জার্মানিতে নাৎসি দলের নেতৃত্বে উগ্র জাতীয়তাবাদ ও সমরবাদের সৃষ্টি হয়। নাৎসি আন্দোলন জার্মান জাতির মনে নতুন আশার সঞ্চার করে এবং এক নতুন পথের সন্ধান দেয়। এক পর্যায়ে উগ্রবাদী নাৎসি দলের নেতা হিটলার ক্ষমতায় অধিষ্ঠিত হয়ে জার্মানির আত্মনিয়ন্ত্রণের দাবি প্রতিষ্ঠার ঘোষণা দিলে দেশটির জনমনে যুদ্ধংদেহী মনোভাব প্রবল হয়ে ওঠে। এই পরিস্থিতি দ্বিতীয় বিশ্বযুদ্ধের মতো ভয়াবহ 'যুদ্ধ অবশ্যম্ভাবী করে তোলে। পরিশেষে বলা যায়, ভার্সাই সন্ধির ব্যর্থতা বা ত্রুটিই পরবর্তী সময়ে বিশ্বকে দ্বিতীয় বিশ্বযুদ্ধের মতো মহাবিপর্যয়ের দিকে ঠেলে দিয়েছিল।"
        }
      ]
    },
    {
      "number": "10",
      "uddipok": "রাফসান একজন চিত্রশিল্পী হতে চেয়েছিলেন। কিন্তু ছবি। অংকনের স্কুলে ভর্তি হতে ব্যর্থ হয়ে সে 'ক' রাষ্ট্রের সেনাবাহিনীতে যোগ দিয়ে যুদ্ধে অংশগ্রহণ করেন। পরবর্তীতে রাফসান একটি দল গঠন করে 'ক' দেশের প্রধানমন্ত্রী ও প্রেসিডেন্ট নির্বাচিত হন।",
      "tag": "DB, MB, RB, DIN.B, CB, CTG.B, JB 21",
      "sub_questions": [
        {
          "label": "ক",
          "question": "নেপোলিয়নকে কোন দ্বীপে নির্বাসন দেওয়া হয়?",
          "explanation": "নেপোলিয়নকে সেন্ট হেলেনা দ্বীপে নির্বাসন দেওয়া হয়।"
        },
        {
          "label": "খ",
          "question": "'VETO' ক্ষমতা কী?",
          "explanation": "জাতিসংঘের নিরাপত্তা পরিষদের ৫ স্থায়ী সদস্যরাষ্ট্রের বিশেষ ক্ষমতা হলো ভেটো। জাতিসংঘের নিরাপত্তা পরিষদে ৫টি স্থায়ী সদস্য ও ১০টি অস্থায়ী সদস্য রয়েছে। এ পরিষদের প্রত্যেক সদস্যের একটি করে ভোটদানের অধিকার আছে। তবে কোনো সিদ্ধান্তে উপনীত হওয়ার জন্য ৫টি স্থায়ী সদস্যের প্রত্যেকের সম্মতিসূচক ভোটের প্রয়োজন। কোনো স্থায়ী সদস্য প্রস্তাবের বিরুদ্ধে ভোট দিলে তা বাতিল বলে গণ্য হয়। নিরাপত্তা পরিষদের স্থায়ী সদস্যদের এ বিশেষ ক্ষমতাই ভেটো ক্ষমতা নামে পরিচিত।"
        },
        {
          "label": "গ",
          "question": "উদ্দীপকে বর্ণিত রাফসানের সাথে তোমার পাঠ্যবইয়ের যে ব্যক্তির কর্মের মিল রয়েছে তা ব্যাখ্যা করো।",
          "explanation": "উদ্দীপকে বর্ণিত রাফসানের সাথে আমার পাঠ্যবইয়ের এডলফ হিটলারের কর্মের মিল আছে। বিশ শতকের বিশ্ব রাজনীতির ইতিহাসে জার্মানির এডলফ হিটলার অতি পরিচিত নাম। চরম দরিদ্র পরিবারে জন্ম নেওয়া হিটলার শৈশবেই পিতৃহীন হন। হিটলারের ইচ্ছে ছিল একজন চিত্রশিল্পী হবেন কিন্তু আর্টের স্কুলে ভর্তি হতে না পেরে সেনাবাহিনীতে যোগ দেন এবং প্রথম বিশ্বযুদ্ধে অংশগ্রহণ করেন। উদ্দীপকেও দেখা যায়, রাফসান চিত্রশিল্পী হতে ব্যর্থ হয়ে সেনাবাহিনীতে যোগ দেন ও যুদ্ধে অংশগ্রহণ করেন। পরবর্তীতে সে একটি দল, গঠন করে দেশের প্রধানমন্ত্রী ও প্রেসিডেন্ট নির্বাচিত হয়। রাফসানের এরূপ উত্থানের ঘটনা হিটলারের জীবনের ঘটনাপ্রবাহের অনুরূপ। ক্ষুদ্র সৈনিক হিসেবে সেনাবাহিনীতে অংশগ্রহণ করে ক্রমেই হিটলার গুরুত্বপূর্ণ পদে আসীন হন। প্রথম বিশ্বযুদ্ধের পরে ১৯১৯ সালে জার্মান শ্রমিক দলে যোগ দিয়ে বাগ্মিতার জন্য অল্প সময়ে সবার নজর কাড়তে সক্ষম হন। এ সময় জার্মান শ্রমিক দলের কোনো সুনিদিষ্ট রাজনৈতিক কর্মসূচি ছিল না। হিটলার কর্মসূচি তৈরি করেন এবং দলের নাম পরিবর্তন করে রাখেন 'জাতীয় সমাজতান্ত্রিক জার্মান শ্রমিক দল'। ইংরেজিতে দলটি 'নাৎসি পার্টি' নামেই বহুল পরিচিত। ১৯৩৩ সালে হিটলারের নাৎসি দল সরকার গঠন করে এবং ১৯৩৪ সালে হিটলার জার্মানির চ্যান্সেলর পদ গ্রহণ করেন। তাই বলা যায়, উদ্দীপকে বর্ণিত রাফসানের সাথে আমার পাঠ্যবইয়ের হিটলারের কর্মের মিল রয়েছে।"
        },
        {
          "label": "ঘ",
          "question": "উদ্দীপকে উল্লেখিত ব্যক্তির কার্যক্রম বিশ্বে যে প্রভাব ফেলেছিল তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকে ইঙ্গিতকৃত ব্যক্তি তথা হিটলারের কার্যক্রম বিশ্বকে দ্বিতীয়বারের মতো মহাযুদ্ধে ঠেলে দিয়ে একটি ধ্বংসস্তূপে পরিণত করেছিল। এডলফ হিটলার ছিলেন নাৎসিবাদের প্রবক্তা। তিনি বিশ্বে জার্মান জাতির হারানো গৌরব পুনরুদ্ধার করার কথা প্রচার করে জাতির মধ্যে উগ্র জাতীয়তাবাদী মনোভাব জাগিয়ে তোলেন। প্রথম বিশ্বযুদ্ধে পরাজিত জার্মানির ওপর বিজয়ী মিত্রশক্তির প্রতিশোধমূলক 'ভার্সাই সন্ধি' হিটলারকে ক্ষুব্ধ করেছিল। তার নাৎসি তত্ত্বে বলা হয়- আর্য জাতিগোষ্ঠী হচ্ছে শ্রেষ্ঠ নৃতাত্ত্বিক গোষ্ঠী এবং সেই আর্যদের মধ্যে জার্মানরাই শ্রেষ্ঠ। হিটলার মনে করতেন, আর্য হওয়ার কারণে জার্মান জাতির দায়িত্ব হলো বিশ্বকে পদানত করে শাসন করা। আর আর্যদের জাতিগত মান অক্ষুণ্ণ রাখতে অনুন্নত জাতির মানুষ ও প্রতিবন্ধীদের নিশ্চিহ্ন করতে হবে। এর আলোকেই নাৎসিরা কৃষ্ণাঙ্গসহ বিভিন্ন সংখ্যালঘুকে বিচ্ছিন্ন থাকতে বাধ্য করে এবং বিশ্বযুদ্ধের সময় লাখ লাখ ইহুদিকে হত্যা করে। হিটলার ফ্রান্সের কাছ থেকে তার আলসাস, লরেন ও সার অঞ্চল এবং পোল্যান্ডের কাছ থেকে ডানজিগ ও 'পোলিশ করিডর' ফেরত চান। ১৯৩৬ সালে তিনি রাইনল্যান্ড দখল করে নেন। একই বছর তিনি ইতালি-জার্মান-জাপান 'ত্রিশক্তি জোট' গঠন করেন। ১৯৩৯ সালের ১ সেপ্টেম্বর হিটলার পোল্যান্ড আক্রমণের সিদ্ধান্ত নিলে ৩ সেপ্টেম্বর ইঙ্গ-ফরাসি বাহিনী জার্মানির বিরুদ্ধে যুদ্ধ ঘোষণা করে এবং দ্বিতীয় বিশ্বযুদ্ধের সূত্রপাত হয়। উপরের আলোচনা পরিপ্রেক্ষিতে বলা যায়, দ্বিতীয় বিশ্বযুদ্ধ সৃষ্টিতে হিটলারের আগ্রাসী মনোভাব অনেকাংশে দায়ী ছিল। আর দ্বিতীয় বিশ্বযুদ্ধ বিশ্বকে একটি অপূরণীয় ক্ষতির মুখে ঠেলে দিয়েছিল।"
        }
      ]
    },
    {
      "number": "11",
      "uddipok": "বাংলাদেশের মুক্তিযুদ্ধে অনেক বুদ্ধিজীবী সরাসরি অংশগ্রহণ। না করলেও তারা তাদের লেখনীর মাধ্যমে মুক্তিযোদ্ধাদের অনুপ্রাণিত করেছিলেন। দেশের জনগণের পাশাপাশি বিশ্বজনমত গঠনেও তারা গুরুত্বপূর্ণ ভূমিকা পালন করেছিলেন।",
      "tag": "DB, MB, RB, DIN.B, CB, CTG.B, JB 21",
      "sub_questions": [
        {
          "label": "ক",
          "question": "'The Spirit of Laws' গ্রন্থের রচয়িতা কে?",
          "explanation": "'The Spirit of Laws' গ্রন্থের রচয়িতা মন্টেস্কু।"
        },
        {
          "label": "খ",
          "question": "বাস্তিল দুর্গ বলতে কী বোঝ? বর্ণনা দাও।",
          "explanation": "বাস্তিল দুর্গ ছিল ফ্রান্সের বুঁরবো রাজবংশের স্বৈরতন্ত্রের প্রতীক। বাস্তিল দুর্গের অবস্থান ছিল ফ্রান্সের প্যারিস শহরে। এই দুর্গ ছিল স্বৈরাচারী বুরবো রাজাদের নির্যাতনের প্রতীক। রাজতন্ত্রের বিরোধীদের বন্দি করে রাখার জন্য এ দুর্গটি ব্যবহার করা হতো। এমনকি রাজতন্ত্রের সমালোচনার কারণে দার্শনিক ভলতেয়ারকেও দু'বার কুখ্যাত বাস্তিল দুর্গে অন্তরীণ করা হয়। ফরাসি বিপ্লবের সময় বিপ্লবী জনতা ১৭৮৯ সালের ১৪ জুলাই বাস্তিল দুর্গ অবরোধ করে তা দখল করে এবং সেখানকার বন্দিদের মুক্তি দেয়। বাস্তিরের পতনের মাধ্যমেই ফরাসি বিপ্লব চূড়ান্ত রূপলাভ করে।"
        },
        {
          "label": "গ",
          "question": "উদ্দীপকের লেখনীর সাথে তোমার পাঠ্যবইয়ের কাদের লেখনীর মিল খুঁজে পাওয়া যায়? ব্যাখ্যা করো।",
          "explanation": "উদ্দীপকের লেখনীর সাথে আমার পঠিত ফরাসি বিপ্লবে দার্শনিকদের লেখনীর মিল খুঁজে পাওয়া যায়। ফরাসি বিপ্লবে দার্শনিকেরা প্রত্যক্ষভাবে অংশগ্রহণ না করলেও তারা মনস্তাত্ত্বিক ও তাত্ত্বিক পটভূমি তৈরিতে মূল ভূমিকা পালন করেন। আঠারো শতকের ফরাসি দার্শনিকদের রচনা ফ্রান্সে যুক্তিবাদী দৃষ্টিভঙ্গি গঠনে ভূমিকা রেখেছিল। তারা মানুষের চিন্তা-চেতনায় নতুন ভাবধারার সৃষ্টি করেন। এদের মধ্যে উল্লেখযোগ্য হলেন মন্টেস্কু, রুশো, ভলতেয়ার প্রমূখ। তারা তাদের লেখনীর মাধ্যমে সমাজে বিদ্যমান বৈষম্যগুলো তুলে - ধরেছিলেন। তারা বিশ্বাস করতেন, প্রকৃতি যেমন নিজস্ব নিয়মে চলে তেমনি রাষ্ট্রেরও নিয়ম মেনে চলা দরকার। উদ্দীপকের বর্ণনায় দেখা যায়, বাংলাদেশের মুক্তিযুদ্ধে অনেক বুদ্ধিজীবী সরাসরি অংশগ্রহণ না করলেও তারা লেখনীর মাধ্যমে' মুক্তিযোদ্ধাদের অনুপ্রাণিত করেছিলেন। এর পাশাপাশি বিশ্বজনমত গঠনেও তারা গুরুত্বপূর্ণ ভূমিকা রেখেছেন। ফরাসি বিপ্লবেও দার্শনিকেরা দেশের জনগণের মনে বিপ্লবের উৎসাহ যুগিয়েছিলেন এবং ফ্রান্সের বাইরে পুরো ইউরোপজুড়ে তাদের এ আদর্শ ছড়িয়ে পড়েছিল। তাই বলা যায়, উদ্দীপকের লেখনীর সাথে আমার পাঠ্যবইয়ের ফরাসি দার্শনিকদের লেখনীর মিল খুঁজে পাওয়া যায়।"
        },
        {
          "label": "ঘ",
          "question": "উক্ত লেখনী তৎকালীন সমাজ ও রাষ্ট্র পরিবর্তনে কেমন ভূমিকা। পালন করেছিল বলে তুমি মনে কর? বিশ্লেষণ করো।",
          "explanation": "উক্ত লেখনী তথা ফরাসী বিপ্লবে দার্শনিকদের লেখনী তৎকালীন সমাজ ও রাষ্ট্র পরিবর্তনে গুরুত্বপূর্ণ ভূমিকা পালন করেছিল বলে আমি মনে করি। আঠারো শতক ছিল জ্ঞানদীপ্তির যুগ। এ যুগে দার্শনিকদের শক্তিশালী লেখনী মানুষকে যুক্তিবাদী করে তোলে। ফলে তারা সমাজের প্রচলিত সববিষয় অন্ধভাবে মেনে না নিয়ে যুক্তি দিয়ে বিচার করতে শেখে। এভাবে তারা সামাজিক অধিকার সম্পর্কে সচেতন হয়। দার্শনিকেরা রাজার স্বর্গীয় অধিকার তত্ত্বকে যুক্তির দ্বারা আক্রমণ করে এই অভিমত প্রচার করেন যে, রাজার ক্ষমতা বা কর্তৃত্বের উৎস স্রষ্টা নন, বরং জনগণের ইচ্ছা। তারা আরও প্রচার করেন, প্রকৃতির নিয়মে অধিকারের সাথে কর্তব্যও থাকে। তাই রাজা শুধু অধিকারই ভোগ করবেন না, তাকে কর্তব্যও পালন করতে হবে। রাষ্ট্রীয় পরিবর্তনে দার্শনিকেরা তাৎপর্যপূর্ণ ভূমিকা পালন করেছিলেন। যুক্তিবাদী, মানবতাবাদী এসব দার্শনিকেরা বিশ্বাস করতেন, প্রকৃতি যেমন নিয়ম মেনে চলছে তেমনি সমাজ ও রাষ্ট্রেরও অনুরূপ নিয়ম মেনে চলা দরকার। 'তারা এরূপ চিন্তাধারা জনগণের মাঝে সঞ্চারিত করতে সমর্থ হন। এর অবশ্যম্ভাবী ফল হিসেবে সংঘটিত হয় ফরাসি বিপ্লব এবং সমাজ ও রাষ্ট্রব্যবস্থায় আমূল পরিবর্তন সাধিত হয়। উপরের আলোচনা শেষে বলা যায়, ফরাসি বিপ্লবে দার্শনিকদের ভূমিকা খুবই তাৎপর্যপূর্ণ ছিল। তাদের লেখনী তৎকালীন সমাজ ও রাষ্ট্র পরিবর্তনে ব্যাপক ভূমিকা পালন করেছে।"
        }
      ]
    }
  ]
}