{
  "title": "ঢাকা কলেজ ২০২৫",
  "subtitle": "ইতিহাস (11)",
  "questions": [
    {
      "number": "1",
      "uddipok": "চেয়ারম্যান জনাব মুকুল ইসলাম অত্যন্ত স্বেচ্ছাচারী মানুষ। তিনি ভাবতেন তিনিই ইউনিয়নের সর্বেসর্বা। তিনি যা করেন তাই আইন বলে মনে করেন। তিনি ইউনিয়নের অন্যান্য মেম্বার ও গুণীজনদের মতামত অগ্রাহ্য করে চলতেন।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "ফরাসি বিপ্লব ১৭৮৯ সালে সংঘটিত হয়েছিল।"
        },
        {
          "label": "খ",
          "question": "",
          "explanation": "ফ্রান্সের সামাজিক স্তরবিন্যাসে তৃতীয় অবস্থানে ছিল 'Third Estate'-এর আওতাভুক্ত জনগণ। ফরাসি বিপ্লবের আগে ফ্রান্সের যাজক ও অভিজাত সম্প্রদায় ছাড়া আর সবাই ছিল \"Third Estate', বা তৃতীয় শ্রেণির অন্তর্ভুক্ত। ধনী বুর্জোয়া থেকে চালচুলোহীন ভবঘুরে- সবাই ছিলেন এ শ্রেণির আওতায়। এরা ছিলেন ব্যাংকের মালিক, শিল্পোৎপাদক, ব্যবসায়ী, আইনজীবী, চিকিৎসক, শিক্ষক, শিল্পী, গ্রন্থকার, সাংবাদিক, কৃষক প্রমুখ। তৃতীয় শ্রেণি রাষ্ট্রের সব ধরনের সুযোগ-সুবিধা থেকে বঞ্চিত ছিল। অথচ এরাই ছিল রাষ্ট্রের স্তম্ভ।"
        },
        {
          "label": "গ",
          "question": "",
          "explanation": "উদ্দীপকের চেয়ারম্যানের সাথে আমার পাঠ্যপুস্তকের রাজা ষোড়শ লুই-এর কার্যক্রমের মিল রয়েছে। ফরাসি বিপ্লবের প্রাক্কালে ফ্রান্সে স্বৈরাচারী রাজতন্ত্র প্রচলিত ছিল। 'Divine Power' নীতির ওপর নির্ভর করে রাজা চতুর্দশ লুই রাজতন্ত্রকে সর্বময় ক্ষমতার আধারে পরিণত করেন। পরবর্তীতে রাজা ষোড়শ লুই এই নিরঙ্কুশ রাজতন্ত্রকে ব্যবহার করে ফ্রান্সে চরম মাত্রায় স্বৈরাচারী শাসনব্যবস্থা চালু করেন। আইনগতভাবে নিরঙ্কুশ ক্ষমতার অধিকারী হওয়ায় ষোড়শ লুই একজন অত্যাচারী শাসক হিসেবে আবির্ভূত হন। তিনি দাবি করেন, \"আমি যা করি তাই আইন।\" কেননা তখনকার অন্যান্য রাজাদের মতো তিনিও বিশ্বাস করতেন, স্বয়ং ঈশ্বর তাকে নিযুক্ত করেছেন। এজন্য তিনি তার কাজের জন্য ঈশ্বর ছাড়া আর কারও কাছে দায়ী নন। তিনি নিজের স্বৈরাচারী শাসনকে নিরঙ্কুশ করার জন্য জাতীয় সভার অধিবেশন আহ্বান স্থগিত করে দেন। উদ্দীপকের চেয়ারম্যান জনাব মুকুল ইসলাম মধ্যেও এধরনের স্বৈরাচারী বৈশিষ্ট্য লক্ষ করা যায়। উদ্দীপকে দেখা যায়, চেয়ারম্যান জনাব মুকুল ইসলাম একজন স্বেচ্ছাচারী ব্যক্তি। তিনি নিজেকে ইউনিয়নের সর্বেসর্বা মনে করেন, যা রাজা ষোড়শ - লুইয়ের স্বৈরাচারী মনোভাবের সাথে সাদৃশ্যপূর্ণ। আবার, তিনি ভালো-মন্দ যেটাই করেন সেটিই আইন। একইভাবে রাজা ষোড়শ লুইও ছিলেন চরম স্বেচ্ছাচারী শাসক, বিচারক ও আইন প্রণেতা। কেবল অভিজাত ও যাজক সম্প্রদায় ব্যতীত সকলের মতকে উপেক্ষা করে তিনি ফ্রান্সে স্বৈরাচারী রাজতন্ত্র প্রতিষ্ঠা করেন। তাই বলা যায়, উদ্দীপকের চেয়ারম্যানের সাথে রাজা ষোড়শ লুইয়ের স্বৈরাচারী কার্যক্রম সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উত্ত শাসক তথা রাজা ষোড়শ লুই ছিলেন স্বেচ্ছাচারী\"- উক্তিটি যথার্থ। অষ্টাদশ শতাব্দীতে ফরাসি রাজতন্ত্র ছিল স্বৈরাচারী। রাজা ছিলেন সকল ক্ষমতার উৎস। তিনি ছিলেন একাধারে শাসক, বিচারক এবং আইন প্রণেতা। তিনি ঈশ্বর প্রদত্ত ক্ষমতায় বিশ্বাসী ছিলেন। ষোড়শ লুই বলতেন 'আমি যা ইচ্ছা করি তা-ই আইন'। এরূপ স্বৈরাচারী শাসনে জনমতের কোনো স্থান ছিল না এবং ব্যক্তি স্বাধীনতার লেশমাত্র ছিল না। লেত্রি-দ্য-ক্যাশে (letters de Cachet) নামক গ্রেফতারি পরোয়ানার উপর রাজার স্বাক্ষর নিয়ে যেকোনো ব্যক্তিকে বিনা বিচারে কারারুদ্ধ করা যেত। ফ্রান্সে স্টেটস জেনারেল নামক ফিউডাল পার্লামেন্ট-এর অস্তিত্ব বিনষ্ট করে রাজা দেশের সকল ক্ষমতা নিজ হাতে কেন্দ্রীভূত করেন।রাজা ষোড়শ লুই তার আত্মজীবনীতে উল্লেখ করেন, রাজারা হচ্ছে সর্বময় প্রভূ, প্রজাদের সবকিছুর উপর কর্তৃত্ব করার সব প্রাকৃতিক অধিকার তার রয়েছে। তার এমন মন্তব্যে প্রতীয়মান হয় যে তিনি অত্যন্ত স্বৈরাচারী মনোভাবাপন্ন শাসক ছিলেন। ষোড়শ লুই-এর সময়কালে দেশের আইন প্রণয়ন, প্রশাসন পরিচালনা ও বিচার কার্যে রাজার নিরঙ্কুশ ক্ষমতা প্রতিষ্ঠিত হয়। তিনি ফ্রান্সের রাজতন্ত্রকে আরো নিরঙ্কুশ করার ধারা অব্যাহত রাখেন। ফ্রান্সের অধিকাংশ প্রদেশেই স্থানীয় প্রতিনিধিদের তেমন গুরুত্ব ছিল না। প্যারির পার্লামেন্ট এবং রাজকীয় বিচারলয়গুলো রাজার স্বৈরাচারী ব্যবস্থার কারণে কোনো স্বাধীন মতামত প্রকাশ করতে পারত না। রাজার হাতে কেন্দ্রীয় শাসন ব্যবস্থা ন্যস্ত থাকায় দেশের স্থানীয় শাসন প্রায় বিলুপ্ত হয়ে পড়ে। উপরের আলোচনার পরিপ্রেক্ষিতে তাই বলা যায়, \"রাজা ষোড়শ লুই ছিলেন স্বৈরাচারী\" উক্তিটি যথার্থ।"
        }
      ]
    },
    {
      "number": "2",
      "uddipok": "কোনো একটি বিপ্লব সংঘটিত হওয়ার পেছনে থাকে বহুবিধ কারণ। আর অধিকারভোগী শ্রেণির সামাজিক, রাজনৈতিক ও অর্থনৈতিক অধিকার কোনো এক বিপ্লবের মাধ্যমে ধ্বংসপ্রাপ্ত হয়। পরিশেষে বুর্জোয়া শ্রেণির নেতৃত্বে পুরাতনকে ভেঙে নতুন সমাজব্যবস্থা গঠনে তৎপর হয়।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "Concordat of 1802 নীতি গ্রহণ করে নেপোলিয়ন বোনাপার্ট।"
        },
        {
          "label": "খ",
          "question": "",
          "explanation": "ফরাসি বিপ্লব শুধু ফ্রান্সের ভেতরই পরিবর্তন আনেনি, এটি ইউরোপ জুড়ে গভীর প্রভাব ফেলেছিল। এজন্য একে 'ইউরোপীয় বিপ্লব' বলা হয়। ফরাসি বিপ্লবের প্রভাব শুধু ফ্রান্সের মধ্যে সীমাবদ্ধ ছিল না; এটি সমগ্র ইউরোপের রাজনৈতিক, সামাজিক ও অর্থনৈতিক কাঠামোকে পরিবর্তিত করেছিল। বিপ্লব শুরুর সময় ইউরোপের গণতন্ত্রকামী মানুষ বিপ্লবকে স্বাগত জানায়। ফরাসি বিপ্লরের ফলে ইউরোপে জাতীয়তাবাদের ও সমাজতান্ত্রিক ধ্যান-ধারণা বিকশিত হয়। ফলে ইউরোপের দেশে দেশে আধুনিক প্রজাতন্ত্র কিংবা নিয়মতান্ত্রিক রাজতন্ত্র প্রতিষ্ঠার আন্দোলন জোরদার হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের কারণগুলো আমার পাঠ্যবইয়ের ফরাসি বিপ্লবের কারণের সাথে সাদৃশ্যপূর্ণ। ফরাসি বিপ্লব কোনো আকস্মিক ঘটনা নয়। কোনো একটিমাত্র কারণেও তা সংঘটিত হয়নি। দীর্ঘদিনের পুঞ্জীভূত রাজনৈতিক ও সামাজিক অনাচার, বৈষম্যমূলক অর্থনৈতিক ব্যবস্থা ও খ্যাতনামা দার্শনিকদের প্রভাবসহ বিভিন্ন কারণের ফলেই ফরাসি বিপ্লবের সূত্রপাত হয়েছিল। বিপ্লবের রাজনৈতিক কারণগুলোর মধ্যে ছিল স্বৈরাচারী 'রাজতন্ত্র, রাজশক্তির দায়িত্বহীনতা, দুর্নীতিপরায়ণ শাসন ও বিচার ব্যবস্থা, অভিজাতশ্রেণি ও আমলাতন্ত্রের প্রাধান্য এবং অত্যাচার প্রভৃতি। বৈষম্যমূলক সমাজব্যবস্থা ও শ্রমজীবীদের শোচনীয় অবস্থা এ বিপ্লবকে ত্বরান্বিত করেছিল। তাছাড়া ফ্রান্সের তখনকার অর্থনৈতিক দুরবস্থা বিপ্লবের উল্লেখযোগ্য কারণ। পঞ্চদশ লুই ও ষোড়শ লুইয়ের আমলের অর্থনৈতিক দুর্দশা, বৈষম্যমূলক কর নির্ধারণ পদ্ধতিকেও বিপ্লবের জন্য দায়ী করা হয়। উদ্দীপকে উল্লেখিত বিপ্লবের বহুবিধ কারণের কথা বলা হয়েছে। বিপ্লবের মাধ্যমে সুবিধাভোগী শ্রেণির সামাজিক, রাজনৈতিক ও অর্থনৈতিক অধিকারের অবসান হওয়া এবং পরিশেষে বুর্জোয়া শ্রেণির নেতৃত্বে পুরাতনকে ভেঙে নতুন সমাজব্যবস্থা গঠনের তৎপরতার কথা বলা হয়েছে যার সাথে ফরাসি বিপ্লবের মিল রয়েছে। তাই বলা যায়, উদ্দীপকের কারণগুলো আমার পাঠ্যবইয়ের ফরাসি বিপ্লবের কারণের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "নিম্নের অনুরূপ: হ্যাঁ, আমি মনে করি, ফ্রান্সের সাধারণ মানুষ বুর্জোয়া শ্রেণির নেতৃত্বে পুরাতন সমাজব্যবস্থা ভেঙে নতুন সমাজ গঠনে তৎপর হয়। দুর্নীতি ও বৈষম্যসহ নানা অনাচারে ফ্রান্সের গোটা সমাজব্যবস্থা ভেঙে পড়েছিল। সামাজিক বৈষম্যের সাথে রাজা ও প্রভাবশালীদের শোষণনীতি জনসাধারণকে অতিষ্ঠ ও বিক্ষুদ্ধ করে তোলে। বিপ্লবপূর্ব ফ্রান্সের যাজক শ্রেণি ও অভিজাত সম্প্রদায় সব ধরনের সুযোগসুবিধা ভোগ করত। যাজক ও অভিজাতরা ছাড়া ফ্রান্সের অন্য সব মানুষ ছিল তৃতীয় সম্প্রদায়ভুক্ত এবং অধিকারহীন। সে সময় দেশটির সামাজিক-রাজনৈতিক অবস্থা ছিল চরম বৈষমাপূর্ণ। ফলে একসময় সাধারণ মানুষ বুর্জোয়া শ্রেণির নেতৃত্বে পুরাতন সমাজব্যবস্থাকে ভেঙে নতুন সমাজ গঠনে তৎপর হয়। তৎকালীন ফ্রান্সে বুর্জোয়ারাই ছিল শিক্ষিত ও বিত্তবান। কিন্তু দেশে তাদেরও সামাজিক মর্যাদা ছিল না। ১৭৭৪ সালে রাজা ষোড়শ লুই যখন ক্ষমতা গ্রহণ করেন তখন ফ্রান্সে বিপ্লবের ক্ষেত্র প্রস্তুত হয়ে গেছে। ষোড়শ লুইয়ের মতো অযোগ্য শাসকের পক্ষে এ অবস্থা সামাল দেওয়া সম্ভব হয়নি। তিনি সংকটময় অবস্থা থেকে নিজেকে বাঁচানোর জন্য জাতীয় সভার আহ্বান করেন। ফ্রান্সে প্রায় দুইশত বছর পর এমন বিশেষ সভার আহ্বানে রাজার দুর্বলতাই প্রকাশ পায়। বুর্জোয়া শ্রেণি সাহসী হয়ে ওঠে এবং তারা প্রকাশ্যে বিদ্রোহ শুরু করে। মূলত সামাজিক মর্যাদা প্রতিষ্ঠা করতে বুর্জোয়ারা এ বিপ্লবের সূত্রপাত করে, আর' কৃষক-শ্রমিকরা তাদের অধিকার পেতে বুর্জোয়াদের অনুসরণ করে। উপরের আলোচনা শেষে বলা যায়, পুরাতন সমাজব্যবস্থা ভেঙে নতুন, সমাজ গঠনের জন্য তথা নিজেদের সামাজিক মর্যাদা প্রতিষ্ঠার জন্য ফ্রান্সের বুর্জোয়া শ্রেণি সাধারণ মানুষকে নিয়ে বিপ্লব করে।"
        }
      ]
    },
    {
      "number": "3",
      "uddipok": "গালিব সাহেব সস্ত্রীক 'ক' দেশে বেড়াতে গেলে অজ্ঞাতনামা সন্ত্রাসী তাকে হত্যা করে। এ হত্যাকে কেন্দ্র করে অনেক দেশ এক ভয়ংকর যুদ্ধে জড়িয়ে পড়ে; যা পরবর্তীতে ভয়াবহ রূপ ধারণ করে।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "নেপোলিয়ন ফ্রান্স অধিকৃত ইতালির কর্সিকা দ্বীপের আজাচিও স্থানে জন্মগ্রহণ করেন।"
        },
        {
          "label": "খ",
          "question": "",
          "explanation": "ত্রিশক্তি আঁতাত ছিল ত্রিশক্তি জোট-এর হুমকি মোকাবিলায় গড়ে ওঠা ইউরোপীয় সামরিক জোট। ১৮৮২ সালে জার্মানি, ইতালি, অস্ট্রিয়া পারস্পরিক প্রতিরক্ষা সহায়তার জন্য সামরিক সাহায্যদানে চুক্তিবদ্ধ হয়। এর পরিপ্রেক্ষিতে ১৯০৫ সালে ইঙ্গ-ফরাসি চুক্তি এবং ১৯০৭ সালে ইংল্যান্ড ও রাশিয়ার মধ্যে মিত্রতা চুক্তি স্থাপিত হলে ইংল্যান্ড, ফ্রান্স ও রাশিয়া পরস্পর মৈত্রী বন্ধনে আবদ্ধ হয়, যা 'ত্রিশক্তি আঁতাত' নামে পরিচিত। ত্রিশক্তি আঁতাত ছিল মূলত ত্রিশক্তি জোটের প্রতিক্রিয়ায় গড়ে ওঠা একটি জোট।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বর্ণিত যুদ্ধের সাথে বিশ শতকের শুরুর দিকে সংঘটিত প্রথম বিশ্বযুদ্ধের মিল রয়েছে। ১৯১৪ থেকে ১৯১৮ সাল পর্যন্ত প্রায় চার বছর স্থায়ী প্রথম বিশ্বযুদ্ধে তিনটি মহাদেশের ৩৪টি দেশ প্রত্যক্ষ ও পরোক্ষভাবে জড়িয়ে পড়ে। উপনিবেশবাদ, পুঁজিবাদের বিকাশ, সামরিক যুদ্ধ শিবিরে বিভক্ত বিশ্ব পরিস্থিতি প্রভৃতি বিষয় এ যুদ্ধে অনুঘটক হিসেবে কাজ করেছিল। তবে যুদ্ধের প্রত্যক্ষ কারণ ছিল একটি হত্যাকাণ্ড, যেমনটি উদ্দীপকেও দেখা যায়। উদ্দীপকের করিম সাহেব, সস্ত্রীক 'ক' দেশে বেড়াতে গেলে তাঁকে হত্যা করা হয়। এ হত্যাকে কেন্দ্র করে অনেক দেশ মারাত্মক যুদ্ধে জড়িয়ে পড়ে; যা পরবর্তীতে ভয়াবহ রূপ ধারণ করে। একইভাবে ১৯১৪ সালের ২৮ জুন অস্ট্রিয়ান সাম্রাজ্যের যুবরাজ ফ্রান্সিস ফার্ডিনান্ড বসনিয়ার, সারায়েভোতে স্ত্রী সোফিয়াসহ ভ্রমণের সময় সার্ব আততায়ীর হাতে নিহত হন। এ হত্যাকাণ্ডের জন্য অস্ট্রিয়া সার্বিয়াকে সম্পূর্ণ দায়ী করে ২৮ জুলাই তার বিরুদ্ধে যুদ্ধ ঘোষণা করে। ক্রমে জার্মানি, রাশিয়া, ফ্রান্সসহ ইউরোপের অন্য রাষ্ট্রগুলো এ যুদ্ধে জড়িয়ে পড়লে তা বিশ্বযুদ্ধে রূপ নেয়। সুতরাং বলা যায়, উদ্দীপকে বর্ণিত ঘটনা বিশ শতকে সংঘটিত প্রথম বিশ্বযুদ্ধের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "নিম্নের অনুরূপ: উক্ত ঘটনা অর্থাৎ প্রথম বিশ্বযুদ্ধ সমগ্র বিশ্বে এক মহাসংকটের সৃষ্টি করেছিল। ১৯১৪ সালের ২৮ জুলাই শুরু হওয়া প্রথম বিশ্বযুদ্ধ কমবেশি বিশ্বের সব অঞ্চলে বিস্তৃত হয়েছিল। দুই সামরিক শিবিরে বিভক্ত ইউরোপের প্রায় সব রাষ্ট্র এ যুদ্ধের জন্য প্রস্তুতি নিয়েছিল। ব্রিটেন, রাশিয়া, ফ্রান্স, বেলজিয়াম ও সার্বিয়াকে নিয়ে গঠিত হয় 'ত্রিশক্তি আঁতাত'। অন্যদিকে জার্মানি ও অস্ট্রো-হাঙ্গেরীয় সাম্রাজ্য নিয়ে গড়ে ওঠে 'ত্রিশক্তি জোট'। ইতালি ও রুমানিয়া নিরপেক্ষ থাকার চেষ্টা করলেও শেষ পর্যন্ত তা পারেনি। তিনটি মহাদেশের ৩৪টি দেশ প্রত্যক্ষ ও পরোক্ষভাবে এ যুদ্ধে জড়িয়ে পড়ে। আটলান্টিকের অপর তীরে অবস্থিত মার্কিন যুক্তরাষ্ট্র যুদ্ধ থেকে দূরে থাকার সিদ্ধান্ত নিলেও ১৯১৭ সালে নিরপেক্ষতা ত্যাগ করে ইঙ্গ-ফরাসি মিত্রশক্তির পক্ষে যোগ দিতে বাধ্য হয়। যুদ্ধে অংশগ্রহণকারী প্রায় সাড়ে ছয় কোটি সৈন্যের মধ্যে এক কোটিরও বেশি যুদ্ধক্ষেত্রে প্রাণ হারায়। প্রায় ৭০ লাখ সৈনিক পঙ্গু হয়। এ যুদ্ধের ফলে মিত্র ও অক্ষশক্তির দেশগুলো মারাত্মক অর্থনৈতিক বিপর্যয়ের সম্মুখীন হয়। অন্যদিকে পরাশক্তি হিসেবে রাশিয়া ও মার্কিন যুক্তরাষ্ট্রের উত্থান ঘটে। যুদ্ধের কারণে কর্মক্ষম মানুষ ও উৎপাদন হ্রাস, বেকারত্ব বৃদ্ধি, অর্থ ও সম্পদের ক্ষয়ক্ষতিতে বিশ্বে দারিদ্র্য ও নানা ধরনের অবক্ষয় দেখা দেয়। উপরের আলোচনার শেষে বলা যায়, একটি হত্যাকাণ্ডকে কেন্দ্র করে শুরু হওয়া প্রথম বিশ্বযুদ্ধের ভয়াবহতা সমগ্র বিশ্বকে এক মহাসংকটের দিকে ঠেলে দিয়েছিল।"
        }
      ]
    },
    {
      "number": "4",
      "uddipok": "পাশাপাশি দুটি গ্রামের মধ্যে সংঘটিত সংঘর্ষের পর তাদের মধ্যে একটি গুরুত্বপূর্ণ সন্ধি স্বাক্ষরিত হয়। সংঘর্ষে বিজয়ী শক্তি পরাজিত শক্তিকে এ সন্ধি স্বাক্ষরে বাধ্য করে। পরাজিত শক্তির জন্য এ সন্ধির শর্তাবলি ছিল খুবই অমানবিক ও অবমাননাকর যা তাকে প্রতিশোধপরায়ণ করে তোলে।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "বলশেভিক বিপ্লব ১৯১৭ সালে সংঘটিত হয়।"
        },
        {
          "label": "খ",
          "question": "",
          "explanation": "ফ্রান্সের বুরবো রাজবংশের স্বৈরতন্ত্রের প্রতীক বাস্তিল দুর্গের পতনই ফরাসি বিপ্লবের প্রথম অধ্যায়। বাস্তিল দুর্গের অবস্থান ছিল ফ্রান্সের প্যারিস শহরে। এ দুর্গ ছিল স্বৈরাচারী ধুরবো রাজাদের নির্যাতনের প্রতীক। রাজতন্ত্রের বিরোধীদের বন্দি করে রাখার জন্য এ দুর্গটি ব্যবহার করা হতো। এমনকি রাজতন্ত্রের সমালোচনার কারণে দার্শনিক ভলতেয়ারকেও দুবার কুখ্যাত 'বাস্তিল দুর্গে অন্তরীণ করা হয়। ফরাসি বিপ্লবের সময় বিপ্লবী জনতা ১৭৮৯ সালের ১৪ জুলাই দুর্গ অবরোধ করে তা দখল করে এবং সেখানকার বন্দিদের মুক্তি দেয়। এই বাস্তিল দুর্গ পতনের মাধ্যমেই ফরাসি বিপ্লবের প্রথম অধ্যায়ের সূচনা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে চেয়ারম্যানের সালিশের সাথে পাঠ্যবইয়ে আমার, পঠিত 'ভার্সাই সন্ধির' সাদৃশ্য পাওয়া যায়। প্রথম বিশ্বযুদ্ধে জার্মানি পরাজিত হলে বিজয়ী বিশ্বশক্তিজোট (ব্রিটেন, মার্কিন যুক্তরাষ্ট্র, ফ্রান্স, রাশিয়া ইত্যাদি দেশ) ফ্রান্সের ভার্সাই নগরীতে জার্মানির সাথে একটি চুক্তি স্বাক্ষর করে। ইউরোপের ইতিহাসে এটিই ভার্সাই সন্ধি (The Treaty of Versailles) নামে পরিচিত। এ সন্ধিতে প্রথম বিশ্বযুদ্ধের জন্য জার্মানিকে এককভাবে দায়ী করে যুদ্ধের সব দায়-দায়িত্ব তাদের ওপর চাপানো হয়। যুদ্ধের ক্ষয়ক্ষতির মূল্য হিসেবে জার্মানির কাছ থেকে ক্ষতিপূরণ আদায়ের ব্যবস্থা করা হয় এ চুক্তিতে। বিজয়ী মিত্রশক্তির দেশগুলো দেশটির কাছ থেকে স্বর্ণসহ বিভিন্ন মাধ্যমে ৫শ কোটি ডলার ক্ষতিপূরণ আদায় করে। পাশাপাশি জার্মানির কিছু খনিসমৃদ্ধ অঞ্চল ও গুরুত্বপূর্ণ বন্দর ভাগ করে নেয়। জার্মানির সামরিক শক্তিও খর্ব করা হয়। জার্মান জনগণের মধ্যে বিষয়টি ক্ষোভের জন্ম দেয় যাকে উগ্র জাতীয়তাবাদী হিটলার পরে সাফল্যের সাথে নিজের স্বার্থে কাজে লাগান। উদ্দীপকেও লক্ষণীয় যে, আলমনগর ইউনিয়নের দুটি গ্রামের মধ্যে সংঘর্ষ হয়। এতে দুটি গ্রামেরই ব্যাপক ক্ষয়ক্ষতি হয়। কিন্তু সালিশে ইউনিয়ন পরিষদের চেয়ারম্যান একটি গ্রামকে দোষী সাব্যস্ত করে তাদের কাছ থেকে ক্ষতিপূরণ আদায় করেন। একটিমাত্র গ্রামকে সংঘর্ষের জন্য দায়ী করার ফলে ঐ গ্রামের জনগণের মনে প্রতিশোধ স্পৃহা জাগ্রত হয়। এ বিষয়টি প্রথম বিশ্বযুদ্ধ পরবর্তীকালে জার্মানির সাথে মিত্রশক্তির স্বাক্ষরিত ভার্সাই সন্ধির সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উক্ত সন্ধি তথা ভার্সাই সন্ধির ত্রুটি দ্বিতীয় বিশ্বযুদ্ধের পটভূমি রচনা করেছিল'- এ বক্তব্যের সাথে আমি একমত। ভাসাই সন্ধি ছিল একটি ত্রুটিপূর্ণ সন্ধি। ঐতিহাসিকদের মতে, এ সন্ধির মধ্যে দ্বিতীয় বিশ্বযুদ্ধের মূল কারণ নিহিত ছিল। ভার্সাই সন্ধি হিল জার্মানির জন্য অপমানজনক। এর শর্তগুলো দেশটির জাতীয় ও রাষ্ট্রীয় মর্যাদার ওপর চরম আঘাত হানে। ভার্সাই সন্ধির মাধ্যমে মিত্রপক্ষ জার্মানির উপনিবেশগুলো কেড়ে নেয় এবং দেশটির ওপর বিশাল ক্ষতিপূরণের বোঝা চাপিয়ে দেওয়া হয়। বিজয়ী মিত্রশক্তির দেশগুলো জার্মানির কাছ থেকে স্বর্ণসহ বিভিন্ন মাধ্যমে ৫শ কোটি ডলার ক্ষতিপূরণ আদায় করে। পাশাপাশি জার্মানির কিছু খনিসমৃদ্ধ অঞ্চল ও গুরুত্বপূর্ণ বন্দর ভাগ করে নেয়। এতে একসময়ের সামরিক ও অর্থনৈতিক পরাশক্তি জার্মানি আর্থিক দৈন্যের মধ্যে পড়ে। এ চুক্তির মাধ্যমে কার্যত সব দিক দিয়েই জার্মানিকে পঙ্গু করে দেওয়া হয়। প্রথম বিশ্বযুদ্ধে পরাজয়ের গ্লানি গর্বিত জার্মান জাতির মনে এক অভূতপূর্ব আত্মচেতনা ও জাতীয়তাবোধের জন্ম দেয়। তারা ভার্সাই চুক্তির শর্ত মন থেকে মেনে নিতে পারেনি এবং এজন্য অবস্থার পরিবর্তনের জন্য সুযোগের প্রতীক্ষায় ছিল। এমন অবস্থার প্রেক্ষাপটেই জার্মানিতে নাৎসি দলের নেতৃত্বে উগ্র জাতীয়তাবাদ ও সমরবাদের সৃষ্টি হয়। নাৎসি আন্দোলন জামান জাতির মনে নতুন আশার সঞ্চার করে এবং এক নতুন পথের সন্ধান দেয়। এক পর্যায়ে উগ্রবাদী নাৎসি দলের নেতা হিটলার ক্ষমতায় অধিষ্ঠিত হয়ে জার্মানির আত্মনিয়ন্ত্রণের দাবি প্রতিষ্ঠার ঘোষণা দিলে দেশটির জনমনে যুদ্ধংদেহী মনোভাব প্রবল হয়ে ওঠে। এই পরিস্থিতি দ্বিতীয় বিশ্বযুদ্ধের মতো ভয়াবহ যুদ্ধ অবশ্যম্ভাবী করে তোলে। পরিশেষে বলা যায়, ভাসাই সন্ধির মধ্যেই ২য় বিশ্বযুদ্ধের বীজ নিহিত ছিল। এ. সন্ধির ব্যর্থতা বা ত্রুটিই পরবর্তী সময়ে বিশ্বকে দ্বিতীয় বিশ্বযুদ্ধের মতো মহাবিপর্যয়ের দিকে ঠেলে দিয়েছিল।"
        }
      ]
    },
    {
      "number": "5",
      "uddipok": "নিঝুমপুর একটি বিশাল দেশ। এ দেশে একজন উদারনৈতিক শাসকের আবির্ভাব ঘটে। পিতা কর্তৃক রাজদ্রোহের অপরাধে বন্দি ও নির্বাসিত সকল বিদ্রোষীকে তিনি মুক্তি দেন। তিনি সমাজে প্রচলিত অমানবিক প্রথার সংস্কার করেন যা তাকে বিশ্বের ইতিহাসে একজন মহান ও মুক্তিদাতা শাসক স্বীকৃতি দিয়েছে।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "লীগ অব নেশনস ১৯২০ সালে প্রতিষ্ঠিত হয়েছিল।"
        },
        {
          "label": "খ",
          "question": "",
          "explanation": "গোলযোগপূর্ণ ইউরোপে শান্তি রক্ষার্থে রাশিয়ার সম্রাট আলেকজান্ডার অস্ট্রিয়া ও প্রুশিয়ার রাজার সাথে যে পবিত্র মৈত্রীতে আবন্ধ হন, ইতিহাসে তাই পবিত্র চুক্তি নামে পরিচিত। এ চুক্তি ইউরোপের ইতিহাসে গুরুত্বপূর্ণ স্থান দখল করে আছে। রাশিয়ার জার প্রথম আলেকজান্ডারের উদ্যোগে তিন শতকের পুরাতন বিস্ফিাতাবাদী নীতি বর্জন করে ১৮১৫ সালে ইউরোপের বিভিন্ন শক্তি পরস্পরের মধ্যে যে মৈত্রী চুক্তি স্থাপন করে, পবিত্র চুক্তি তেমনই একটি উদারনীতির স্বাক্ষর।"
        },
        {
          "label": "গ",
          "question": "",
          "explanation": "উদ্দীপকে উল্লিখিত শাসকের সাথে আমার পাঠ্যবইয়ের শাসক রাশিয়ার জার দ্বিতীয় আলেকজান্ডার-এর মিল রয়েছে। ১৮৫৫ সালে জার প্রথম নিকোলাসের মৃত্যুর পর দ্বিতীয় আলেকজান্ডার রাশিয়ার জার পদ গ্রহণ করেন। তিনি ক্ষমতা গ্রহণ করে অনুধাবন করেন যে, রাশিয়া ও ইউরোপে যে পরিবর্তনের হাওয়া বইছে তা স্তিমিত রাখা সম্ভব নয়। তাই তিনি শাসন ক্ষেত্রে প্রজাবান্ধব নানা সংস্কার কার্যক্রম গ্রহণ করেন। ২৬ বছরের শাসনকালে আলেকজান্ডার উদার ও গণতান্ত্রিক শাসন প্রবর্তন করে পূর্ববর্তী শাসক জার দ্বিতীয় নিকোলাসের স্বেচ্ছাতন্ত্রের কঠিন বাতাবরণ সরিয়ে রাশিয়ার রাজনৈতিক জীবনে উদারতার দৃষ্টান্ত স্থাপন করেন। তিনি থার্ড সেকশন পুলিশ বাহিনী ভেঙে দেন এবং অন্যায়ভাবে গ্রেফতার নিষিদ্ধ করেন। তাছাড়া তিনি বিচার বিভাগের সংস্কার সাধন করেন এবং জার নিকোলাস কর্তৃক বন্দিদের মুক্ত করে দেন। তার সবচেয়ে উল্লেখযোগ্য সংস্কার হলো ভূমিদাস প্রথা বাতিল করা। ভূমিদাসদের অমানবিক প্রথা বাতিল করে তিনি ইতিহাসের মুক্তিদাতা ও উদারনৈতিক জার হিসেবে ইতিহাসে অমরত্ব লাভ করেন। উদ্দীপকে দেখা যায়, বিশাল দেশ নিঝুমপুরে একজন উদারনৈতিক শাসকের আবির্ভাব ঘটে। তিনি তার পিতা কর্তৃক নির্বাসিত সর্কল বিদ্রোহীকে মুক্তি দেন এবং সমাজে প্রচলিত অমানবিক প্রথার সংস্কার করেন। উদ্দীপকের শাসকের এ সকল বৈশিষ্ট্য উপরে আলোচিত রাশিয়ার জার দ্বিতীয় আলেকজান্ডারকেই নির্দেশ করে। তাই বলা যায়, উল্লিখিত শাসকের সাথে জার দ্বিতীয় আলেকজান্ডারের মিল রয়েছে।"
        },
        {
          "label": "ঘ",
          "question": "",
          "explanation": "উক্ত প্রথার সংস্কার তথা অমানবিক প্রথার সংস্কার জার দ্বিতীয় আলেকজান্ডারকে ইতিহাসে অমরত্ব দান করেছে- মন্তব্যটি যথার্থ। সিংহাসনে আরোহণ করেই জার দ্বিতীয় আলেকজান্ডার রাশিয়া থেকে বিভিন্ন অমানবিক প্রথা সংস্কারের পদক্ষেপ গ্রহণ করেন। তিনি প্রথমে পিতার আমলে নির্বাসিত ডিসেমব্রিস্ট বিদ্রোহীদের মুক্তি প্রদান করেন এবং তাদের দেশে ফিরিয়ে আনেন। অমানবিক প্রথা সংস্কারে দ্বিতীয় আলেকজান্ডারের সবচেয়ে উল্লেখযোগ্য সংস্কার হলো ভূমিদাস প্রথা বিলোপ। এ সময় ভূমিদাসরা সমাজের সবচেয়ে নিগৃহীত শ্রেণি হিসেবে মানবেতর জীবনযাপন করত। রাশিয়ার সামাজিক ও অর্থনৈতিক জীবনে ভূমিদাস প্রথা ছিল অভিশাপের নামান্তর। ভূমিদাসরা কালক্রমে ক্রীতদাসে পরিণত হয়। দ্বিতীয় আলেকজান্ডার ঘোষণা করেন 'নিচতলা থেকে করে ভূমিদাস ব্যবস্থা বিলুপ্ত হবে তার জন্য অপেক্ষা না করে উপরতলা থেকে তা বিলোপ করাই শ্রেয়।' অতঃপর তিনি ১৮৬১ সালের ১৯ ফেব্রুয়ারি ভূমিদাস প্রথার বিলোপ ঘোষণা করেন। ফলে ভূমিদাসরা মুক্ত হয়ে নাগরিক অধিকার লাভ করল। তাদের সন্তানরা যেন জমি পায় এজন্য সরকারি জমি তাদের দেওয়া হয়। দীর্ঘকাল বঞ্চিত ভূমিদাসরা আশার আলো পেল, নতুন জীবন পেল। এ মহানুভব কাজের জন্য তিনি মুক্তিপাতা অভিধায় ভূষিত হল। পরিশেষে বলা যায়, জার দ্বিতীয় আলেকজান্ডার রাশিয়ায় অমানবিক ভূমিদাস প্রথাকে বিলোপ করে ইতিহাসে অমরত্ব লাভ করেছেন।"
        }
      ]
    },
    {
      "number": "6",
      "uddipok": "এক দেশে ধনী-গরিবের বৈষম্য চরম আকার ধারণ করে। তখন নতুন নেতৃত্বের মাধ্যমে সেখানে এক আন্দোলনের সূত্রপাত হয়। এই আন্দোলনে জয়লাভ করে সে দেশে এক বৈষম্যহীন সমাজব্যবস্থা গড়ে তুলতে সক্ষম হয়।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "বলশেভিক বিপ্লবের মাধ্যমে সর্বহারার একনায়কত্ব প্রতিষ্ঠা হয়।"
        },
        {
          "label": "খ",
          "question": "",
          "explanation": "এপ্রিল থিসিস হলো রাশিয়ার বলশেভিক দলের নেতা লেনিন প্রদত্ত দিকনির্দেশনা। বলশেভিক বিপ্লবের নেতা লেনিন ১৯১৭ সালের ৩ এপ্রিল তার বিখ্যাত 'এপ্রিল থিসিস' ঘোষণা করেন। এপ্রিল থিসিসে বলা হয়- ১. ফেব্রুয়ারি বিপ্লবে বুর্জোয়া শ্রেণির জয় হয়েছে, এতে শ্রমিকদের সন্তুষ্ট হওয়ার কিছু নেই; ২. বুর্জোয়া বিপ্লব ও শ্রমিক বিপ্লব একসাথে চলতে থাকবে এবং শেষ পর্যন্ত শ্রমিকেরা ক্ষমতা দখল করবে। লেনিন বলেন, বুর্জোয়াদের বেশিদিন ক্ষমতায় থাকতে দিলে তারা পুঁজিবাদকে দৃঢ় করে ফেলবে। সুতরাং, বুর্জোয়ারা বেশি গভীরে শেকড় ছড়ানোর আগেই তাদের উপড়ে ফেলতে হবে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লিখিত ঘটনার সাথে আমার পাঠ্যপুস্তকের বলশেভিক বিপ্লবের সাদৃশ্য রয়েছে। রাশিয়ায় ১৯১৭ সালের বলশেভিক বিপ্লব বিশ্বের ইতিহাসে এক যুগান্তকারী ঘটনা। এ বিপ্লব রাশিয়ার মানুষের আর্থ-সামাজিক ও রাজনৈতিক জীবনে এক বৈপ্লবিক পরিবর্তনের মধ্য দিয়ে নতুন যুগের সূচনা করে। রুশ বিপ্লবের আগে রাশিয়ার কৃষক-শ্রমিক শ্রেণি ছিল নির্যাতিত ও শোষিত। তাদের অর্থনৈতিক ও সামাজিক অবস্থা ছিল শোচনীয়। কৃষক-শ্রমিকরা জমিদার ও ধনীদের অত্যাচার এবং শোষণের শিকার হতো। বলশেভিক দল শ্রমিকদের মধ্যে গোপনে প্রচার চালিয়ে তাদের সংঘবদ্ধ করে বিপ্লবমুখী করে তোলে। এর ধারাবাহিকতায় সংঘটিত হয় ঐতিহাসিক অক্টোবর বিপ্লব। এ বিপ্লবের ফলে রাশিয়ার জারতন্ত্রের অবসান হয়, ধনী ও গরিবের মধ্যে বৈষম্য দূর হয়। শ্রমিকরা শিক্ষালাভসহ বিভিন্ন অধিকার ভোগ করার সুযোগ পায়। এতে পুঁজিপতিশ্রেণির অবসান ঘটে। উদ্দীপকে বলা হয়েছে, আমেরিকার একটি অঞ্চলে ধনী-গরিব বৈষম্য চরম আকার ধারণ করলে সেখানকার জনগণ শ্রমিক শ্রেণির নেতৃত্বের মাধ্যমে আন্দোলন গড়ে তোলে। সেই আন্দোলনে জয়লাভ করে তারা একজন নেতার প্রচেষ্টায় সেখানে বৈষম্যহীন সমাজব্যবস্থা গড়ে তুলতে সক্ষম হয়। উদ্দীপকের এই বক্তব্যের সাথে উপরে আলোচিত বিপ্লবের তুলনা করে বলা যায়, এটি বলশেভিক বিপ্লবের সাথেই সামঞ্জস্যপূর্ণ।"
        },
        {
          "label": "ঘ",
          "question": "",
          "explanation": "বৈষম্যহীন সমাজ প্রতিষ্ঠায় উত্ত নেতা অর্থাৎ ভ্লাদিমির ইলিচ উলিয়ানভ লেনিনের অবদান অপরিসীম। লেনিন ১৯১৭ সালে বলশেভিক বিপ্লবের মাধ্যমে রাশিয়ায় অত্যাচারী জারতন্ত্রের অবসান ঘটিয়ে বিশ্ব ইতিহাসে একটি নতুন অধ্যায়ের সংযোজন করেন। বিশ্বের প্রথম সমাজতান্ত্রিক রাষ্ট্রের জন্ম দেন তিনি। জার্মান দার্শনিক কার্ল মার্কস ছিলেন সমাজতান্ত্রিক মতবাদের তাত্ত্বিক প্রবস্তা। অন্যদিকে মার্কসীয় তত্ত্বকে বাস্তবে রূপদানের মূল পরিকল্পনাকারী, সংগঠক এবং বিপ্লব-পরবর্তী রাশিয়ার সমাজতান্ত্রিক সমাজ গঠনের মূল নেতৃত্বদানকারী ছিলেন লেনিন। লেনিন তার বিভিন্ন রচনা ও কর্মকাণ্ডের মাধ্যমে বুশ শ্রমিকদের মধ্যে মার্কসীয় তত্ত্ব প্রচারের মাধ্যমে তাদের মধ্যে শ্রেণি চেতনা জাগিয়ে তোলার জোর প্রচেষ্টা চালান। লেনিন তার বিখ্যাত 'এপ্রিল থিসিসের' মাধ্যমে রাশিয়ান সোস্যাল ডেমোক্রেটিক পার্টিকে বিপ্লবের উপযুক্ত সময় ও কর্মকৌশল সম্পর্কে সুস্পষ্ট দিকনির্দেশনা দেন। ফলে বুর্জোয়া বিপ্লবোত্তর পরিস্থিতি দ্রুত সমাজতান্ত্রিক বিপ্লবের দিকে ধাবিত হয়। লেনিনের নেতৃত্বে ১৯১৭ সালের ২৫ অক্টোবর (পুরোনো ক্যালেন্ডার অনুযায়ী ৭ নভেম্বর) রাশিয়ার ক্ষমতা শ্রমিকদের হাতে চলে আসে। শুরু হয় শ্রেণিবৈষম্যহীন এক সমাজের পথে যাত্রা। বুশ বিপ্লব শুধু রাশিয়ার আর্থ-সামাজিক পরিবর্তনের অঙ্গীকার করেনি এটি বিশ্বব্যাপী পুঁজিবাদের অবসান ঘটিয়ে শোষণহীন সাম্যবাদী সমাজ প্রতিষ্ঠার প্রতায় ব্যস্ত করেছিল। পরে পর্যায়ক্রমে বিশ্বের বহু দেশে এ আদর্শ ছড়িয়ে পড়ে। উপরের আলোচনার পরিপ্রেক্ষিতে বলা যায়, গণমানুষের অধিকার প্রতিষ্ঠার সংগ্রামে এবং বৈষম্যহীন সমাজ ব্যবস্থা প্রতিষ্ঠায় লেনিনের অবদান অপরিসীম।"
        }
      ]
    },
    {
      "number": "7",
      "uddipok": "শক্তি প্রয়োগের মাধ্যমে এক নেতা ক্ষমতা দখল করতে গিয়ে ব্যর্থ হন। বিচারে তাঁর কয়েক বছর জেল হয়। জেলখানায় অবস্থানকালেই একটি বিখ্যাত গ্রন্থ রচনা করেন যা একটি দলের বাইবেল বিবেচিত হয়।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "'ফ্যাসিও' শব্দের অর্থ হলো 'বল' বা 'শক্তি'।"
        },
        {
          "label": "খ",
          "question": "",
          "explanation": "দ্বিতীয় বিশ্বযুদ্ধের পর ১৯৪৭ সালের ১০ ফেব্রুয়ারি ফ্রান্সের রাজধানী প্যারিসে একটি আন্তর্জাতিক শান্তিচুক্তি স্বাক্ষরিত হয়, যা ইতিহাসে প্যারিস শান্তিচুক্তি হিসেবে পরিচিত। মার্কিন যুক্তরাষ্ট্র, যুক্তরাজ্য, সোভিয়েত ইউনিয়ন এবং ফ্রান্স দ্বিতীয় বিশ্বযুদ্ধের পর ইতালি, রোমানিয়া, হাঙ্গেরি, বুলগেরিয়া, ফিনল্যান্ডের মতো তুলনামূলকভাবে ছোট ও দুর্বল রাষ্ট্রগুলোর সাথে শান্তিচুক্তির বিষয়ে আলোচনা করে। এ শান্তিচুক্তিতে অন্তর্ভুক্ত ছিল যুদ্ধের ক্ষতিপূরণ, সংখ্যালঘুদের অধিকার এবং ঔপনিবেশিক সাম্রাজ্যের অবসানসহ বিভিন্ন আঞ্চলিক সমন্বয় সাধনের প্রতিশ্রুতি।"
        },
        {
          "label": "গ",
          "question": "",
          "explanation": "উদ্দীপকে উল্লিখিত নেতার সাথে আমার পাঠ্যবইয়ের জার্মানির নাৎসি নেতা এডলফ হিটলারের মিল রয়েছে। ১৯১৯ সালে এডলফ হিটলার জাতীয় সমাজতান্ত্রিক জার্মান শ্রমিক দল (National Socialist German Workers Party) এর নেতা বা ফুয়েরার নির্বাচিত হন। তিনি উগ্র জাতীয়তাবাদী চেতনায় সমাজকে উদ্দীপ্ত করে তোলেন। তার পার্টি জামার্নির বৃহৎ পুঁজিপতিদের সংস্পর্শে আসে এবং সমাজতান্ত্রিক বিপ্লববিরোধী শক্তি হিসেবে কাজ শুরু করে। ১৯২৩ সালের নভেম্বর মাসে মিউনিখে হিটলার এবং তার সমর্থকগণ নির্বাচিত সরকারকে অবৈধ ঘোষণা করে একটি অভ্যুত্থানের নেতৃত্ব দেন। অভ্যুত্থানকারীদের অপচেষ্টা ব্যর্থ হলে তাদের জেল হয়। জেলখানাতে অবস্থানকালে নয় মাসে তিনি Mein Kampf (আমার সংগ্রাম) নামক জীবনীমূলক একটি গ্রন্থ রচনা করে তার চিন্তাধারার বিকাশ ঘটান। Mein Kampf কে নাৎসিবাদের বাইবেল বলা হয়। জার্মান সমাজ তখনও উগ্রজাতীয়তাবাদী চিন্তাকে ততটা সহজভাবে মেনে নেয়নি বলেই তার প্রাথমিক প্রচেস্টা ব্যর্থ হয়। অবশ্য ১৯৩৩ সালের দিকে তার মতবাদ রাষ্ট্রীয়ভাবে প্রতিষ্ঠিত হয়। উদ্দীপকে দেখা যায়, শক্তি প্রয়োগের মাধ্যমে এক নেতা ক্ষমতা দখল করতে গিয়ে ব্যর্থ হন। বিচারে তাঁর কয়েক বছর জেল হয়। জেলখানায় অবস্থানকালেই একটি বিখ্যাত গ্রন্থ রচনা করেন যা একটি দলের বাইবেল বলে বিবেচিত হয়। এখানে উদ্দীপকের নেতার সাথে জার্মান নেতা হিটলারের মিল লক্ষ্য করা যায়।"
        },
        {
          "label": "ঘ",
          "question": "",
          "explanation": "উক্ত নেতার উত্থান বিশ্ব নেতৃবৃন্দকে আতঙ্কগ্রস্ত করেছিল- বক্তব্যটি সঠিক। হিটলার ছিলেন নাৎসিবাদের প্রবস্তা। তিনি বিশ্বে জার্মান জাতির হারানো গৌরব পুনরুদ্ধার করার কথা প্রচার করে জাতির মধ্যে উগ্র জাতীয়তাবাদী মনোভাব জাগিয়ে তোলেন। প্রথম বিশ্বযুদ্ধে পরাজিত জার্মানির উপর বিজয়ী মিত্রশক্তির প্রতিশোধমূলক 'ভার্সাই সন্ধি' হিটলারকে ক্ষুদ্ধ করেছিল। তার নাৎসিতত্ত্বে বলা হতো আর্য জাতিগোষ্ঠী হচ্ছে শ্রেষ্ঠ নৃতাত্ত্বিক গোষ্ঠী এবং সেই আর্যদের মধ্যে আবার জার্মানরাই শ্রেষ্ঠ। এর আলোকেই নাৎসিরা কৃষ্ণাজাসহ বিভিন্ন সংখ্যালঘুদের বিচ্ছিন্ন করতে বাধ্য করে এবং বিশ্বযুদ্ধের সময় লাখ লাখ ইহুদীকে হত্যা করে। হিটলার ক্ষমতা গ্রহণ করে ফ্রান্সের কাছ থেকে জার্মানির আলসাস, লরেন ও সার অঞ্চল এবং পোলান্ডের কাছ থেকে ডানজিগ ও পোলিশ করিডর ফেরত চান। ১৯৩৬ সালে তিনি রাইনল্যান্ড দখল করে নেন। একই বছর তিনি ইতালি-জার্মান-জাপান 'ত্রিশক্তি জোট' গঠন করে। হিটলারের এই উত্থান এবং ত্রিশক্তি জোট গঠন বিশ্বনেতাদের আতঙ্কগ্রন্থ করে। এরই পরিপ্রেক্ষিতে মার্কিন যুক্তরাষ্ট্র, ব্রিটেন, ফ্রান্স, রাশিয়া ও চীন মিলে 'মিত্রশক্তি জোট' গঠন করে। মূলত অক্ষশক্তি বা ত্রিশক্তির আগ্রাসনমূলক ভীতি থেকে পরিত্রাণ পাওয়ার আশাতেই দীর্ঘ কূটনৈতিক প্রক্রিয়ায় মিত্রশক্তি জোটের উদ্ভব ঘটে। পরিশেষে বলা যায়, হিটলারের উত্থান বিশ্ব নেতৃবৃন্দকে আতঙ্কগ্রস্থ করে তুলেছিল- বক্তব্যটি সঠিক।"
        }
      ]
    },
    {
      "number": "8",
      "uddipok": "যুদ্ধের কারণে 'ক' দেশ ও 'তার মিত্রদের পরাজয় ঘটে। বিভিন্ন দল নিষিদ্ধ হয়। বিচার করা হয় বহু ব্যক্তির। বিভিন্ন দেশে গণতান্ত্রিক ও স্বাধীনতার চিন্তাধারা বিকশিত হয়।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "'হয় সবটা চাই, নতুবা কিছুই চাইনা'- উক্তিটি জার্মান সেনাপতি যন মুলারের।"
        },
        {
          "label": "খ",
          "question": "",
          "explanation": "দ্বিতীয় বিশ্বযুদ্ধের প্রাক্কালে জার্মানি-ইতালি-জাপান সহযোগিতা চুক্তির মাধ্যমে গঠিত জোট ইতিহাসে অক্ষশক্তি নামে খ্যাত। অক্ষশক্তি মূলত কমিউনিস্টবিরোধী চুক্তির মাধ্যমে গঠিত হলেও একে বিশ্বযুদ্ধের মিত্রশক্তির বিরুদ্ধে সামরিক জোটও বলা যেতে পারে। ১৯৩৭সালে ইতালি এ শক্তিজোটে যোগ দেয়। তৎকালীন ইতালির উগ্রপন্থি রাজনৈতিক মতবাদ ফ্যাসিবাদের জনক বেনিতো মুসোলিনী বলেছিলেন, 'এটি এমন একটি অক্ষ যার চারদিকে শান্তির জন্য অনুপ্রাণিত ইউরোপীয় শক্তিবর্গ সহযোগিতা করতে পারে'।"
        },
        {
          "label": "গ",
          "question": "",
          "explanation": "উদ্দীপকের সাথে দ্বিতীয় বিশ্বযুদ্ধের ফলাফলের সাদৃশ্য লক্ষ করা যায়। ১৯৩৯-১৯৪৫ সাল পর্যন্ত সংঘটিত দ্বিতীয় বিশ্বযুদ্ধের প্রধান সফলতা হচ্ছে জার্মানি ও ইতালির বিপজ্জনক নাৎসিবাদ ও ফ্যাসিবাদ এবং জাপানি সমরবাদের পরাজয়। এসব দেশের সামরিক শক্তির পরাজয়ের পাশাপাশি তাদের অনুসৃত রাষ্ট্রীয় আদর্শেরও শোচনীয় পরাজয় ঘটে। এ যুদ্ধের পর ফ্যাসিস্ট ও নাৎসি দলকে নিষিদ্ধ করা হয়। যুদ্ধাপরাধের দায়ে এসব দলের নেতাদের বিচার করা হয়। এছাড়া প্রথম বিশ্বযুদ্ধের পর ইউরোপের ইতালি ও জার্মানিতে ফ্যাসিবাদ ও নাৎসিবাদের প্রতি সাধারণ মানুষের যে মোহ তৈরি হয়েছিল এ যুদ্ধ (দ্বিতীয় বিশ্বযুদ্ধ) তার স্বরূপ উন্মোচন করে। এ উগ্রবাদী আদর্শগুলো জনগণের কাছে সম্পূর্ণভাবে গ্রহণযোগ্যতা হারায়। দ্বিতীয় বিশ্বযুদ্ধের পর ফ্যাসিবাদী দেশগুলোতে গণতন্ত্র ও স্বাধীনতার ভাবধারা নতুনভাবে বিকশিত হওয়ার সুযোগ লাভ করে। উদ্দীপকে বলা হয়েছে যুদ্ধে 'ক' দেশ ও এর মিত্রদের পরাজয় ঘটে। যুদ্ধ শেষে ওই দেশগুলোর কিছু রাজনৈতিক দলকে নিষিদ্ধ করা হয় এবং নেতাদের বিচার করা হয়। এছাড়াও বিভিন্ন দেশে গণতন্ত্র ও স্বাধীনতার ভাবধারা বিকশিত হয়। বাস্তবেও দ্বিতীয় বিশ্বযুদ্ধের পর এরকমটি ঘটেছে। পরিশেষে বলা যায়, দ্বিতীয় বিশ্বযুদ্ধের ফলে জার্মানি ও তার মিত্রদেশগুলোর সামরিক শক্তি ও রাষ্ট্রীয় আদর্শের পরাজয় হয়। উদ্দীপকে 'ক' দেশ এর উদাহরণ দিয়ে সেই পরিস্থিতিকেই তুলে ধরা হয়েছে।"
        },
        {
          "label": "ঘ",
          "question": "",
          "explanation": "হ্যাঁ, উক্ত ফলাফল তথা দ্বিতীয় বিশ্বযুদ্ধের ফলাফল ছিল গণতন্ত্রমুখী। দ্বিতীয় বিশ্বযুদ্ধে পৃথিবীর প্রধান ঔপনিবেশিক দেশগুলো তথা যুক্তরাজ্য, জাপান, জার্মানি, ফ্রান্স ইত্যাদি অর্থনৈতিক ও সামরিকভাবে ভীষণ ক্ষতিগ্রস্থ হয়। যুদ্ধে দেশগুলোর জনসংখ্যা, অর্থনৈতিক শক্তি, জাতীয় মেধার ব্যাপক ক্ষয় হয়। যুদ্ধের ফলে ঔপনিবেশিক শক্তিগুলো দুর্বল হয়ে পড়লে এশিয়া-আফ্রিকার অনেক পরাধীন দেশে স্বাধীনতা' আন্দোলন তীব্র হয়ে ওঠে। এর ফলে ইন্দোচীনসহ এশিয়া এবং আফ্রিকার অনেক উপনিবেশ ক্রমান্বয়ে স্বাধীন হয়ে যায়। একই সাথে বিশ্বজুড়ে শুরু হয় গণতান্ত্রিক শক্তির উত্থান। ভারত, কোরিয়া, ভিয়েতনাম, বার্মা, মালয়, সিরিয়া ও লেবাননের জাতিসমূহ দ্বিতীয় বিশ্বযুদ্ধের মধ্যেই তাদের মুক্তির পথ দেখতে পেয়েছিল'। তাই তারা দখলদার শক্তিগুলোর বিরুদ্ধে স্বাধীনতার সংগ্রাম জোরদার করে তোলে। কেবল যুদ্ধোত্তর ১৫ বছরের মধ্যে ২২টি স্বাধীন রাষ্ট্র প্রতিষ্ঠা লাভ করে। তার পরের ১৫ বছরে অর্থাৎ ১৯৬০-১৯৭৫ সাল পর্যন্ত সময়ে গঠিত হয় ৬২টি স্বাধীন রাষ্ট্র। ১৯৭০-এর দশকে ঔপনিবেশিক সাম্রাজ্যগুলো ইতিহাসের বস্তুতে পরিণত হয়। বিশ্বের নির্যাতিত জাতিগুলোর মুক্তির যুগের সূচনা ঘটে। বিশ্বজুড়ে আলোড়ন তোলা দ্বিতীয় বিশ্বযুদ্ধের অভিঘাতের ফলে সর্বত্র উপনিবেশবিরোধী গণতান্ত্রিক শক্তির উত্থান ঘটতে শুরু করে। তাই বলা যায়, দ্বিতীয় বিশ্বযুদ্ধের ফলাফল ছিল গণতন্ত্রমুখী।"
        }
      ]
    },
    {
      "number": "9",
      "uddipok": "আন্তর্জাতিক শান্তিরক্ষা মিশনে বাংলাদেশ সেনাবাহিনীর অবস্থান গুরুত্বপূর্ণ। যুদ্ধবিগ্রহ বন্ধ ও বিশ্বশান্তি প্রতিষ্ঠায় এই মিশনের কার্যক্রম একটি আন্তর্জাতিক সংস্থার মাধ্যমে পরিচালিত হয়।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "সানফ্রান্সিসকো সম্মেলনের মধ্য দিয়ে জাতিসংঘ বাস্তব রূপ লাভ করে।"
        },
        {
          "label": "খ",
          "question": "",
          "explanation": "জাতিসংঘের নিরাপত্তা পরিষদের ৫টি স্থায়ী সদস্যরাষ্ট্রের বিশেষ .. ক্ষমতা হলো ভেটো। জাতিসংঘের নিরাপত্তা পরিষদে ৫টি স্থায়ী সদস্য ও ১০টি অস্থায়ী সদস্য রয়েছে। এ পরিষদের প্রত্যেক সদস্যের একটি করে ভোটদানের অধিকার আছে। তবে কোনো সিদ্ধান্তে উপনীত হওয়ার জন্য ৫টি স্থায়ী সদস্যের প্রত্যেকের সম্মতিসূচক ভোটের প্রয়োজন। কোনো স্থায়ী সদস্য প্রস্তাবের। বিরুদ্ধে ভোট দিলে তা বাতিল বলে গণ্য হয়। নিরাপত্তা পরিষদের স্থায়ী সদস্যদের এ বিশেষ ক্ষমতাই ভেটো ক্ষমতা নামে পরিচিত।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লিখিত সংগঠনের সাথে আমার পাঠ্যপুস্তকের আন্তর্জাতিক সংগঠন জাতিসংঘের মিল রয়েছে। বিশ্বশান্তি প্রতিষ্ঠায় জাতিসংঘ গঠনের উদ্যোগ দ্বিতীয় বিশ্বযুদ্ধ শুরুর অব্যবহিত পরেই শুরু হয়েছিল। বলা হয়, প্রথম বিশ্বযুদ্ধের পর গঠিত বিশ্বসংস্থা 'লীগ অব নেশনস' বা সম্মিলিত জাতিপুঞ্জের ধ্বংসস্তূপের ওপর গড়ে ওঠে জাতিসংঘ। যুদ্ধ ঠেকাতে সম্মিলিত জাতিপুঞ্জের ব্যর্থতা থেকে শিক্ষা নিয়ে দ্বিতীয় বিশ্বযুদ্ধের পর ১৯৪৫ সালের ২৪শে অক্টোবর জাতিসংঘ প্রতিষ্ঠা লাভ করে। জাতিসংঘের অন্যতম প্রধান উদ্দেশ্য হলো বিরোধ মীমাংসা করে সব রাষ্ট্রের মধ্যে বন্ধুত্বপূর্ণ সম্পর্ক সৃষ্টি করা। দুটি দেশের মধ্যে সংঘাত বেঁধে গেলে জাতিসংঘ তা বন্ধ করার উদ্যোগ গ্রহণ করে। বিশ্বসংস্থা ওই সমস্যার শান্তিপূর্ণ সমাধানের পথ বাতলে দেয়। প্রয়োজনে মধ্যস্থতা করে এবং যুদ্ধ বা সংঘাত কবলিত দেশে শান্তিরক্ষী বাহিনী পাঠায়। জাতিসংঘের সদস্যভুক্ত যেকোনো দেশ নিজ দেশে শান্তি-শৃঙ্খলা প্রতিষ্ঠা ও অন্যান্য দেশের সাথে বিরোধ মীমাংসায় এর কাছে সাহায্য চাইতে বা হস্তক্ষেপ কামনা করতে পারে। উদ্দীপকে একটি আন্তর্জাতিক সংগঠনের কথা বলা হয়েছে যার মাধ্যমে আন্তর্জাতিক শান্তিরক্ষা মিশনের কার্যক্রম পরিচালিত হয়। উদ্দীপকে উল্লেখিত উক্ত সংগঠন মূলত জাতিসংঘ। কেননা জাতিসংঘের অধীনেই আন্তর্জাতিক শান্তিরক্ষা মিশনের কার্যক্রম পরিচালিত হয়।।"
        },
        {
          "label": "ঘ",
          "question": "",
          "explanation": "নিম্নের অনুরূপ: বিশ্বশান্তি ও নিরাপত্তা রক্ষায় উক্ত বৃহৎ সংস্থা অর্থাৎ জাতিসংঘ গুরুত্বপূর্ণ ভূমিকা পালন করে চলেছে। যেসব মহান আদর্শ ও লক্ষ্যকে সামনে রেখে জাতিসংঘের যাত্রা শুরু হয়েছিল তার সব বাস্তবায়িত না হলেও সার্বিকভাবে জাতিসংঘ শান্তি প্রতিষ্ঠায় ইতিবাচক ভূমিকা পালন করেছে বলা যায়। অনেক সীমাবদ্ধতা সত্ত্বেও বিশ্বশান্তি ও. নিরাপত্তা রক্ষায় জাতিসংঘের অবদান উল্লেখযোগ্য দ্বিতীয় বিশ্বযুদ্ধের ধ্বংসস্তূপের ওপর গড়ে ওঠা এ সংগঠনটি দীর্ঘ সাত দশক ধরে নানা ঘাত-প্রতিঘাত ও প্রতিকূলতা পাড়ি দিয়ে এখনও যে সার্থকভাবে টিকে আছে তা এর সাফল্যেরই পরিচয় বহন করে। দ্বিতীয় বিশ্বযুদ্ধের পর দীর্ঘ সময়ে বিশ্ববাসী বহু বড় ধরনের আন্তর্জাতিক সমস্যার মুখোমুখি হলেও মূলত জাতিসংঘের সার্থক হস্তক্ষেপের ফলে বিশ্ব এখনো তৃতীয় বিশ্বযুদ্ধের শিকার হয়নি। নিজেদের নিরাপত্তার জন্য তৃতীয় বিশ্বযুদ্ধের দেশগুলো মূলত জাতিসংঘের দিকেই তাকিয়ে থাকে। এ বিষয়গুলোই এ সংস্থার সবচেয়ে বড় সফলতা। শান্তিরক্ষা মিশনের মাধ্যমে জাতিসংঘ বিশ্বে শান্তি ও নিরাপত্তা রক্ষায় প্রশংসনীয় ভূমিকা পালন করে আসছে। এর মধ্যে ১৯৪৮ সালের আরব-ইসরাইল বিরোধ মোকাবিলা, ১৯৫০ সালের কোরীয় সংকট দূরীকরণ, ১৯৬৭ সালের আরব-ইসরাইল যুদ্ধ বিরতি, ভিয়েতনাম যুদ্ধের অবসান, আফ্রিকার দেশে দেশে সংঘাতের নিয়ন্ত্রণ বা অবসান ইত্যাদি ক্ষেত্রে জাতিসংঘের গুরুত্বপূর্ণ অবদান লক্ষণীয়। এছাড়া জাতিসংঘ মানবাধিকার ও আন্তর্জাতিক আইন প্রতিষ্ঠা, শরণার্থী সমস্যার সমাধান, পরিবেশ সংরক্ষণ, নারীর অধিকার রক্ষা, শ্রমিক অধিকার সংরক্ষণ, মাদকদ্রব্যের অপব্যবহার ও চোরাচালান রোধ, পরমাণু অস্ত্রবিস্তার রোধ ইত্যাদি বিষয়ে অনেক কর্মসূচির মাধ্যমে বিশ্বশান্তি রক্ষায় গুরুত্বপূর্ণ অবদান রাখছে। উপরের আলোচনার পরিপ্রেক্ষিতে বলা যায়, বিশ্বশান্তি ও নিরাপত্তা প্রতিষ্ঠায় জাতিসংঘ প্রতিষ্ঠার পর থেকেই গুরুত্বপূর্ণ ভূমিকা পালন করছে। চলমান সংস্কার কর্মসূচির মাধ্যমে বিশ্বসংস্থাটির ভূমিকা আরও জোরদার হবে বলে আশা করা যায়।'"
        }
      ]
    },
    {
      "number": "10",
      "uddipok": "পরস্পরবিরোধী দুই আদর্শের প্রভাব বৃদ্ধির জন্য বিশ্বের বেশিরভাগ দেশ দুই শিবিরে বিভক্ত হয়ে পড়ে। বিশ্বে নতুন নতুন সংগঠনের জন্ম হয়। বিশ্বের মানুষের মাঝে আতঙ্ক সৃষ্টি হয়। ঐতিহাসিকগণ এরূপ অবস্থাকে তৃতীয় বিশ্বযুদ্ধের সাথে তুলনা করেছেন।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "NATO-এর পূর্ণরূপ North Atlantic Treaty Organization."
        },
        {
          "label": "খ",
          "question": "",
          "explanation": "মার্কিন যুক্তরাষ্ট্রের রাষ্ট্রপতি ফ্রাঙ্কলিন ডি. রুজভেল্ট ও ব্রিটিশ প্রধানমন্ত্রী.. উইনস্টন চার্চিল ১৯৪১ সালের ১৪ আগস্ট কানাডার নিউফাউন্ডল্যান্ড দ্বীপের কাছে আটলান্টিক মহাসাগরের বুকে 'এইচএমএস প্রিন্স অব ওয়েলস\" নামে একটি যুদ্ধজাহাজে বসে যে চুক্তি স্বাক্ষর করেন তাই আটলান্টিক চার্টার নামে পরিচিত। আটলান্টিক চার্টারের আট দফার প্রধান ৩টি ধারা হলো- ক. সনদে যোগদানকারী সব দেশ সমান মর্যাদা ও সার্বভৌমত্বের অধিকারী হবে; খ. শান্তিপূর্ণ উপায়ে সব ধরনের বিবাদের নিষ্পত্তি হবে; গ. প্রতিটি দেশের জনগণ তাদের ইচ্ছামতো শাসনতন্ত্র গঠনের অধিকার পাবে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের ঘটনার সাথে আমার পাঠ্যবইয়ে আলোচিত স্নায়ুযুদ্ধের মিল রয়েছে। দ্বিতীয় বিশ্বযুদ্ধের পূর্বেই মার্কিন যুক্তরাষ্ট্র এবং সোভিয়েত ইউনিয়ন আদর্শগত কারণে পরস্পর প্রতিপক্ষে পরিণত হয়। মার্কিন যুক্তরাষ্ট্র একটি পুঁজিবাদী রাষ্ট্র। অপরদিকে, পুঁজিবাদকে উৎখাত করে রুশ বিপ্লবের মাধ্যমেই সোভিয়েত ইউনিয়নের উত্থান ঘটেছিল। দ্বিতীয় বিশ্বযুদ্ধোত্তরকালে সোভিয়েত কমিউনিস্ট পার্টির সাধারণ সম্পাদক যোসেফ স্ট্যালিন কর্তৃক পূর্ব ইউরোপের প্রতি গৃহীত রুশনীতি এবং এর প্রতিক্রিয়ায় মার্কিন প্রেসিডেন্ট হ্যারি এস. ট্রুম্যান কর্তৃক ট্রিম্যান ডকট্রিন' ঘোষণা করা হলে স্নায়ুযুদ্ধ তীব্র আকার ধারণ করে। পরবর্তীতে ইউরোপে সমাজতন্ত্রের বিস্তার রোধে মার্কিন পররাষ্ট্র সচিব জর্জ মার্শাল তার 'মার্শাল পরিকল্পনা' প্রকাশ করেন। মার্শাল পরিকল্পনার বিরুদ্ধে সর্বাপেক্ষা মারাত্মক পদক্ষেপ হিসেবে সোভিয়েত ইউনিয়ন বার্লিন অবরোধ করলে মার্কিন যুক্তরাষ্ট্র ও এর মিত্ররা চিন্তিত হয়ে পড়ে। সোভিয়েত আগ্রাসন থেকে ইউরোপীয় দেশগুলোকে রক্ষা করার জন্য মার্কিন যুক্তরাষ্ট্র তার ইউরোপীয় মিত্রদের নিয়ে NATO জোট গঠন করে। এর প্রতিক্রিয়ায় কমিউনিস্ট দেশগুলো সোভিয়েত রাশিয়ার নেতৃত্বে Warsaw নামক সামরিক জোট গঠন করে। এভাবে স্নায়ুযুদ্ধ চরম পর্যায়ে উপনীত হয় এবং বিশ্বব্যাপী আতঙ্ক ও উত্তেজনাপূর্ণ অবস্থার সৃষ্টি হয়। উদ্দীপকে দেখা যায়, পরস্পর বিরোধী দুই আদর্শের প্রভাব বৃদ্ধির কারণে পৃথিবীর বেশিরভাগ দেশ দুই ভাগে বিভক্ত হয়ে পড়ে। এতে বিশ্বে নতুন নতুন সংগঠনের জন্ম হয় এবং বিশ্বের মানুষের মাঝে চরম আতঙ্ক বিরাজ করে। উদ্দীপকে বণিত এ পরস্পর বিরোধী আদর্শ দ্বারা পুঁজিবাদ ও সমাজতন্ত্র এবং নতুন নতুন সংগঠন দ্বারা NATO ও Warsaw প্রভৃতি সংগঠনের প্রতি ইঙ্গিত করা হয়েছে। তাই বলা যায়, উদ্দীপকের ঘটনার সাথে উপরে আলোচিত স্নায়ুযুদ্ধের ঘটনার মিল রয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উক্ত আদর্শগত দ্বন্দ্ব তথা স্নায়ুযুদ্ধ পরবর্তীকালে বিশ্ব রাজনীতিকে ব্যাপকভাবে প্রভাবিত করে-মন্তব্যটি যথার্থ। মার্কিন যুক্তরাষ্ট্র ও সোভিয়েত ইউনিয়নের মধ্যকার আদর্শিক দ্বন্দ্বকে কেন্দ্র করে প্রায় গোটা বিশ্ব পরস্পরবিরোধী দু'টি শিবিরে বিভক্ত হয়ে যায়। এতে ইউরোপের অন্যান্য রাষ্ট্রগুলোও যোগ দেয়। বিভিন্ন আন্তর্জাতিক ইস্যুতে দেশ দু'টি পরস্পবিরোধী অবস্থান নিতে থাকে। দীর্ঘদিন ব্যাপী চলমান স্নায়ুযুদ্ধের সময়ে কিউবা, ভিয়েতনাম, কোরিয়া ও ইউরোপে প্রভাব বিস্তারের প্রতিযোগিতায় লিপ্ত হয় যুক্তরাষ্ট্র ও সোভিয়েত ইউনিয়ন। ১৯৪৯-সালে চীনে কমিউনিস্ট পার্টি ক্ষমতাসীন হলে ইউরোপের স্নায়ুযুদ্ধ এশিয়ায় স্থানান্তরিত হয়। চীনের নতুন সরকারকে সোভিয়েত ইউনিয়ন স্বীকৃতি প্রদান করে। অপরদিকে, মার্কিন যুক্তরাষ্ট্র চীনকে আন্তর্জাতিক সমাজ থেকে বিচ্ছিন্ন করার জন্য জাতিসংঘে প্রবেশে বাঁধা দেয়। সোভিয়েত-যুক্তরাষ্ট্র দ্বন্দ্বে উভয় দেশের মধ্যে অস্ত্র প্রতিযোগিতা বৃদ্ধি পায়। ফলে গোটা বিশ্ব এক চরম অনিশ্চয়তার মাঝে নিপতিত হয়। তারা ন্যাটো ও ওয়ারস এর বিস্তারে মনোযোগী হয়। এর উল্লেখযোগ্য প্রভাব ছিল কিউবার ক্ষেপণাস্ত্র সংকট। স্নায়ুযুদ্ধের সময়কালের অপর উল্লেখযোগ্য ঘটনা ছিল সুয়েজ খাল সংকট। মিশরের রাষ্ট্রপতি জামাল আব্দুল নাসের সুয়েজ খালের ওপর বাঁধ নির্মাণে মার্কিন সাহায্য প্রার্থনা করেন। মার্কিন যুক্তরাষ্ট্র প্রথমে সহায়তা দিতে সম্মত হলেও পরে তা অস্বীকার করে। ক্ষিপ্ত হয়ে নাসের সুয়েজ খাল জাতীয়করণের ঘোষণা দিলে ফ্রান্স ও ব্রিটেন মিশর আক্রমণ করে। অপরদিকে, সোভিয়েত ইউনিয়ন নাসেরের পক্ষাবলম্বন করে। নাসেরকে সোভিয়েতের এ সমর্থন রুশ মার্কিন স্নায়ুযুদ্ধকে উত্তপ্ত করে তোলে। আলোচনা শেষে বলা যায়, যুক্তরাষ্ট্র সোভিয়েত ইউনিয়নের মধ্যকার সামরিক উত্তেজনা বিশ্বশান্তিকে এক নাজুক পরিস্থিতির দিকে নিয়ে গিয়েছিল। বিশ্ব রাজনীতিতে এর প্রভাব ছিল ব্যাপক।"
        }
      ]
    },
    {
      "number": "11",
      "uddipok": "দুই প্রতিবেশীর সম্পদ ও শক্তির সমতা থাকার জন্য বিভিন্ন বিষয় নিয়ে পরস্পরের মধ্যে বিরোধ থাকলেও তারা সরাসরি সংঘর্ষে জড়ায় না। তবে দীর্ঘদিন ধরে তাদের মধ্যে বৈরী সম্পর্ক বিরাজমান।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "প্রলেতারিয়েত অর্থ সর্বহারা শ্রেণি।"
        },
        {
          "label": "খ",
          "question": "",
          "explanation": "অস্ট্রিয়ার যুবরাজ ও তার স্ত্রীর হত্যাকাণ্ডের ঘটনাকে কেন্দ্র করে প্রথম বিশ্বযুদ্ধ শুরু হয়। ১৯১৪ সালের ২৮ জুন অস্ট্রিয়ার যুবরাজ ও তার স্ত্রী সোফিয়া বসনিয়ার রাজধানী সারায়েভোতে প্রকাশ্য দিবালোকে সার্ব আততায়ীর গুলিতে নিহত হন। এ ঘটনার প্রতিক্রিয়ায় ১৯১৪ সালের ২৮ জুলাই থেকে অস্ট্রো-হাঙ্গেরি এবং সার্বিয়ার মধ্যে যুদ্ধ শুরু হয়ে কয়েক দিনের মধ্যেই তা ছড়িয়ে পড়ে ইউরোপের প্রায় সকল দেশে। এভাবে প্রথম বিশ্বযুদ্ধ শুরু হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের সাথে আমার পাঠ্যবইয়ের স্নায়ুযুদ্ধের ঘটনার মিল রয়েছে । দ্বিতীয় বিশ্বযুদ্ধের পূর্বেই মার্কিন যুক্তরাষ্ট্র এবং সোভিয়েত ইউনিয়ন আদর্শগত কারণে পরস্পর প্রতিপক্ষে পরিণত হয়। মার্কিন যুক্তরাষ্ট্র একটি পুঁজিবাদী রাষ্ট্র। অপরদিকে, পুঁজিবাদকে উৎখাত করে বুশ বিপ্লবের মাধ্যমেই সোভিয়েত ইউনিয়নের উত্থান ঘটেছিল। দ্বিতীয় বিশ্বযুদ্ধোত্তরকালে সোভিয়েত কমিউনিস্ট পার্টির সাধারণ সম্পাদক যোসেফ স্ট্যালিন কর্তৃক পূর্ব ইউরোপের প্রতি গৃহীত রুশনীতি এবং এর প্রতিক্রিয়ায় মার্কিন প্রেসিডেন্ট হ্যারি এস. ট্রুম্যান কর্তৃক ট্রুম্যান ডকট্রিন' ঘোষণা করা হলে স্নায়ুযুদ্ধ তীর আকার ধারণ করে। পরবর্তীতে ইউরোপে সমাজতন্ত্রের বিস্তার রোধে মার্কিন পররাষ্ট্র সচিব জর্জ মার্শাল তার 'মার্শাল পরিকল্পনা' প্রকাশ করেন। মার্শাল পরিকল্পনার বিরুদ্ধে সর্বাপেক্ষা মারাত্মক পদক্ষেপ হিসেবে সোভিয়েত ইউনিয়ন বার্লিন অবরোধ করলে মার্কিন যুক্তরাষ্ট্র ও এর মিত্ররা চিন্তিত হয়ে পড়ে। সোভিয়েত আগ্রাসন থেকে ইউরোপীয় দেশগুলোকে রক্ষা করার জন্য মার্কিন যুক্তরাষ্ট্র তার ইউরোপীয় মিত্রদের নিয়ে NATO জোট গঠন করে। এর প্রতিক্রিয়ায় কমিউনিস্ট দেশগুলো সোভিয়েত রাশিয়ার নেতৃত্বে Warsaw নামক সামরিক জোট গঠন করে। এভাবে স্নায়ুযুদ্ধ চরম পর্যায়ে উপনীত হয় এবং বিশ্বব্যাপী আতঙ্ক ও উত্তেজনাপূর্ণ অবস্থার সৃষ্টি হয়। উদ্দীপকে দেখা যায়, দুই প্রতিবেশীর সম্পদ ও শক্তির সমতা থাকার জন্য বিভিন্ন বিষয় নিয়ে পরস্পরের মধ্যে বিরোধ থাকলেও তারা সরাসরি সংঘর্ষে জড়ায় না। তবে দীর্ঘদিন ধরে তাদের মধ্যে বৈরী সম্পর্ক বিরাজমান। উত্ত ঘটনার সাথে দ্বিতীয় বিশ্বযুদ্ধ পরবর্তী সময়ে মার্কিন যুক্তরাষ্ট্র ও সোভিয়েত ইউনিয়নের মধ্যকার চলমান স্নায়ুযুদ্ধের মিল রয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: হ্যাঁ, আমি মনে করি, উল্লিখিত পরিস্থিতি অর্থাৎ স্নায়ুযুদ্ধ বিশ্ব রাজনীতিকে দ্বি-মেরুকেন্দ্রিক করে ফেলে। দ্বিতীয় বিশ্বযুদ্ধের পর পুরনো বিশ্বব্যবস্থা বদলে গিয়ে মার্কিন যুক্তরাষ্ট্র ও সোভিয়েত ইউনিয়ন দুই শীর্ষ পরাশক্তি হিসেবে আবির্ভূত হয়। যুক্তরাষ্ট্র ছিল পুঁজিবাদী অর্থনৈতিক ব্যবস্থার সমর্থক এবং সোভিয়েত ইউনিয়ন ছিল সমাজতান্ত্রিক ব্যবস্থার অনুসারী। ফলে দেশ দু'টির মধ্যে আদর্শগত দ্বন্দ্ব দেখা দেয়। মার্কিন যুক্তরাষ্ট্র ও সোভিয়েত ইউনিয়নের মধ্যকার আদর্শিক দ্বন্দ্বকে কেন্দ্র করে প্রায় গোটা বিশ্ব পরস্পরবিরোধী দু'টি শিবিরে বিভক্ত হয়ে যায় এবং বিশ্ব রাজনীতিকে দ্বি-মেরু কেন্দ্রীকরণ ঘটে। এতে ইউরোপের অন্যান্য রাষ্ট্রগুলোও যোগ দেয়। বিভিন্ন আন্তর্জাতিক ইস্যুতে দেশ দু'টি পরস্পর বিরোধী অবস্থান নিতে থাকে। দীর্ঘ স্নায়ুযুদ্ধের সময়ে কিউবা, ভিয়েতনাম, কোরিয়া ও ইউরোপ নিয়ে প্রভাব বিস্তারের প্রতিযোগিতায় লিপ্ত হয় যুক্তরাষ্ট্র ও সোভিয়েত ইউনিয়ন। এমনকি আমাদের মুক্তিযুদ্ধে ও এর প্রভাব লক্ষ করা যায়। দুই বিপরীত শিবিরে বিভক্ত বিশ্বে সোভিয়েত ইউনিয়ন ও মার্কিন যুক্তরাষ্ট্র নিজ নিজ বলয়ভুক্ত দেশগুলোকে প্রচুর আর্থিক, সামরিক, কূটনৈতিক সহায়তা দিয়েছিল। ১৯৯১ সালে সোভিয়েত ইউনিয়ন ভেঙে যাওয়ার মাধ্যমে এ স্নায়ুযুদ্ধের অবসান ঘটে।। উপরের আলোচনার পরিপ্রেক্ষিতে বলা যায়, 'স্নায়ুযুদ্ধ বিশ্বকে দ্বি-মেরু কেন্দ্রিক করে ফেলে'- উক্তিটি যথার্থ।"
        }
      ]
    }
  ]
}