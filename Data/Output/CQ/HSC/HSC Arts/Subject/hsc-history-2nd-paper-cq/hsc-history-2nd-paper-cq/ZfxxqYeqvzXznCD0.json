{
  "title": "ঢাকা, রাজশাহী, দিনাজপুর, কুমিল্লা, চট্টগ্রাম, সিলেট, যশোর, বরিশাল ২০২৩",
  "subtitle": "ইতিহাস (11)",
  "questions": [
    {
      "number": "1",
      "uddipok": "নওয়াপাড়া ইউনিয়নের চেয়ারম্যান একজন স্বেচ্ছাচারী ব্যক্তি। তিনি নিজেকে ইউনিয়নের সর্বোচ্চ মনে করেন। তিনি ভালো- মন্দ যেটাই করেন সেটিই আইন। ইউনিয়নের মেম্বার, শিক্ষিত, জ্ঞানী। সকলের মতকেই তিনি উপেক্ষা করেন।",
      "tag": "DB, RB, DIN.B, CB, CTG.B, SB, JB, BB 23",
      "sub_questions": [
        {
          "label": "ক",
          "question": "টেইলি (Taille) কোন ধরনের কর?",
          "explanation": "টেইলি (Taille) হলো ফরাসি বিপ্লবের প্রাক্কালে ফ্রান্সে প্রচলিত সম্পত্তি কর।"
        },
        {
          "label": "খ",
          "question": "বুর্জোয়া বলতে কী বোঝায়?",
          "explanation": "বিপ্লব-পূর্ব ফ্রান্সে সামাজিক স্তরবিন্যাসে তৃতীয় স্তরে থাকা শহুরে উচ্চ-মধ্যবিত্তদের বুর্জোয়া বলা হতো। Burg শব্দটি থেকে Burgess এবং এর থেকে আধুনিক Bourgeois বা বুর্জোয়া কথাটির উদ্ভব। মধ্যযুগে Burg বা নগরের উপকন্ঠে যারা বাস করতো তাদের Burgess বলা হতো। ফলে শব্দার্থগতভাবে বুর্জোয়া বলতে শহরবাসী ধনী বণিক, কারিগর, দোকানদার, চাকুরে, বুদ্ধিজীবী সবাইকে বোঝায়। থার্ড এস্টেট বা তৃতীয় শ্রেণির মধ্যে নেতৃস্থানীয় ছিল বুর্জোয়ারা। এদের আর্থিক স্বচ্ছলতা থাকলেও সামাজিক ও বংশগত মর্যাদা ছিল না।. ফেলে এরাই মূলত ফরাসি বিপ্লবে নেতৃত্ব দেয়।"
        },
        {
          "label": "গ",
          "question": "উদ্দীপকের চেয়ারম্যানের সাথে তোমার পাঠ্যপুস্তকের কোন ব্যক্তির কার্যক্রমের মিল রয়েছে? ব্যাখ্যা করো।",
          "explanation": "উদ্দীপকের চেয়ারম্যানের সাথে আমার পাঠ্যপুস্তকের রাজা ষোড়শ লুই-এর কার্যক্রমের মিল রয়েছে। ফরাসি বিপ্লবের প্রাক্কালে ফ্রান্সে স্বৈরাচারী রাজতন্ত্র প্রচলিত ছিল। 'Divine Power' নীতির ওপর নির্ভর করে রাজা চতুর্দশ লুই রাজতন্ত্রকে স্বময় ক্ষমতার আধারে পরিণত করেন। পরবর্তীতে রাজা ষোড়শ লুই এই নিরঙ্কুশ রাজতন্ত্রকে ব্যবহার করে ফ্রান্সে চরম মাত্রায় স্বৈরাচারী শাসনব্যবস্থা চালু করেন। আইনগতভাবে নিরঙ্কুশ ক্ষমতার অধিকারী হওয়ায় ষোড়শ লুই একজন অত্যাচারী শাসক হিসেবে আবির্ভূত হন। তিনি দাবি করেন, \"আমি যা করি তাই আইন।\" কেননা তখনকার অন্যান্য রাজাদের মতো তিনিও বিশ্বাস করতেন, স্বয়ং ঈশ্বর তাকে নিযুক্ত করেছেন। এজন্য তিনি তার কাজের জন্য ঈশ্বর ছাড়া আর কারও কাছে দায়ী নন। তিনি নিজের স্বৈরাচারী শাসনকে নিরঙ্কুশ করার জন্য জাতীয় সভার অধিবেশন আহ্বান স্থগিত করে দেন। উদ্দীপকের নওয়াপাড়া ইউনিয়নের চেয়ারম্যানের মধ্যেও এধরনের স্বৈরাচারী বৈশিষ্ট্য লক্ষ করা যায়। - উদ্দীপকে দেখা যায়, নওয়াপাড়া ইউনিয়নের চেয়ারম্যান একজন স্বেচ্ছাচারী ব্যক্তি। তিনি নিজেকে ইউনিয়নের সর্বেসর্বা মনে করেন, যা রাজা ষোড়শ লুইয়ের স্বৈরাচারী মনোভাবের সাথে সাদৃশ্যপূর্ণ। আবার, তিনি ভালো-মন্দ যেটাই করেন সেটিই আইন। একইভাবে রাজা ষোড়শ লুইও ছিলেন চরম স্বেচ্ছাচারী শাসক, বিচারক ও আইন প্রণেতা। কেবল অভিজাত ও যাজক সম্প্রদায় ব্যতীত সকলের মতকে উপেক্ষা করে তিনি ফ্রান্সে স্বৈরাচারী রাজতন্ত্র প্রতিষ্ঠা করেন। তাই বলা যায়, উদ্দীপকের চেয়ারম্যানের সাথে। রাজা ষোড়শ লুইয়ের স্বৈরাচারী কার্যক্রম সাদৃশ্যপূর্ণ।"
        },
        {
          "label": "ঘ",
          "question": "উক্ত ব্যক্তির কার্যক্রম কোন বিপ্লবের ক্ষেত্র তৈরিতে ভূমিকা রেখেছিল? বিশ্লেষণ করো।",
          "explanation": "উক্ত ব্যক্তি তথা রাজা ষোড়শ লুইয়ের কার্যক্রম ফরাসি বিপ্লবের ক্ষেত্র তৈরিতে ভূমিকা রেখেছিল। ১৭৭৪ সালে বুরবো বংশীয় শেষ রাজা ষোড়শ লুই যখন ক্ষমতা গ্রহণ করেন তখন ফ্রান্সে বিপ্লবের ক্ষেত্র প্রস্তুত হয়েই ছিল। কারণ ইতোমধ্যে ঈশ্বর প্রদত্ত ক্ষমতা প্রাপ্তির (Divine Power) ওপর নির্ভর করে ফ্রান্সকে স্বৈরাচারী রাজতন্ত্রে পরিণত করা হয়েছিল। এমন পরিস্থিতিতে রাজতন্ত্রকে টিকিয়ে রাখতে প্রয়োজন ছিল অত্যন্ত বিচক্ষণ ও দক্ষ শাসক। কিন্তু স্বেচ্ছাচারী ষোড়শ লুইয়ের মধ্যে এমন বিচক্ষণতা না থাকায় তার অসংলগ্ন কর্মকাণ্ড ফ্রান্সে বিপ্লবের সূচনা করে। রাজা ষোড়শ লুই তার আত্মজীবনীতে উল্লেখ করেন, 'রাজারা হচ্ছেন সর্বময় প্রভু, প্রজাদের সব কিছুর ওপর কর্তৃত্ব করার সব প্রাকৃতিক অধিকার তার রয়েছে।' তার এমন মন্তব্যে প্রতীয়মান হয় যে তিনি অত্যন্ত স্বৈরাচারী মনোভাবাপন্ন শাসক ছিলেন। পূর্ববর্তী রাজাদের বিলাসিতার কারণে ফ্রান্সের অর্থনীতি ভঙ্গুর হয়ে পড়েছিল। ক্ষমতায় আরোহণ করে ষোড়শ লুই রাজকোষ প্রায় শূন্য দেখতে পান। কিন্তু অর্থ সংকট নিরসনে তিনি তার মন্ত্রী টুর্গোর যুক্তিযুক্ত সংস্কার প্রস্তাব প্রত্যাখ্যানের মাধ্যমে সবচেয়ে বড় ভুলটি করেন। উপরন্তু অভিজাত সম্প্রদায়ের ক্রমবর্ধমান ক্ষমতাকে নিয়ন্ত্রণ করতে না পারা এবং কর বিষয়ক প্রস্তাব 'নিবন্ধনে অভিজাত পার্লামেন্টের বিরোধিতার সম্মুখীন হওয়া ছিল তার জন্য অসম্মানজনক।' এর পরেও ক্ষমতার ভারসাম্য রক্ষা করে এস্টেট জেনারেলের অধিবেশন নির্বিঘ্নে আয়োজন করতে পারলে বিপ্লব ঠেকানো সম্ভব হতো। কিন্তু অবিচক্ষণ রাজা এস্টেট জেনারেলের অধিবেশনে প্রটোকল বা রাজকীয় আদব-কায়দা প্রথা নিয়ে কড়াকড়ি আরোপ করলে থার্ড এস্টেটের নির্বাচিত প্রতিনিধিরা অপমানবোধ করেন। পরবর্তীতে নানা ঘটনার প্রেক্ষিতে রাজা থার্ড এস্টেট প্রতিনিধিদের অধিবেশনে ঢুকতে না দেয়ার সিদ্ধান্ত নেন। এর ফলস্বরূপ থার্ড এস্টেট কর্তৃক টেনিস কোর্ট শপথ ও পরবর্তীতে অধিবেশন কক্ষের নিয়ন্ত্রণ নেয়ার মাধ্যমে ফরাসি বিপ্লবের সূচনা হয়। উপরের আলোচনা শেষে বলা যায়, রাজা ষোড়শ লুইয়ের কর্মকাণ্ডের ফলেই ফ্রান্সে বিপ্লবের সূচনা হয়েছিল।"
        }
      ]
    },
    {
      "number": "2",
      "uddipok": "একজন নেতা তার দেশে বিপ্লবের মাধ্যমে ক্ষমতাসীন জার সরকারের পতন ঘটান। তিনি তার দেশে সমতাভিত্তিক সমাজ প্রতিষ্ঠা করেন। শ্রমিক শ্রেণির স্বার্থ রক্ষায় তার অবদান বিশ্ব স্বীকৃত।",
      "tag": "DB, RB, DIN.B, CB, CTG.B, SB, JB, BB 23",
      "sub_questions": [
        {
          "label": "ক",
          "question": "",
          "explanation": "Mein Kampf এডলফ হিটলারের রচিত আত্মজীবনীমূলক গ্রন্থ।"
        },
        {
          "label": "খ",
          "question": "",
          "explanation": "সমাজতান্ত্রিক সমাজব্যবস্থার জনক হিসেবে কার্ল মার্কস ইতিহাসে বিখ্যাত হয়ে রয়েছেন। পুঁজিবাদী সমাজব্যবস্থার আড়ালে নিম্নশ্রেণির মানুষের প্রতি যে অন্যায়, অত্যাচার, জুলুম-নির্যাতন চালানো হয়, কার্ল মার্কস তার লেখনীর মাধ্যমে তা দূরীভূত করে সাম্যবাদী সমাজ প্রতিষ্ঠার জন্য তার জীবন উৎসর্গ করেছিলেন। তার লিখিত বিখ্যাত বই 'দাস ক্যাপিটাল' (Das Kapital) ও 'কমিউনিস্ট ইশতেহার' উল্লেখযোগ্য।"
        },
        {
          "label": "গ",
          "question": "",
          "explanation": "উদ্দীপকে বর্ণিত নেতার কার্যক্রম রুশ সমাজতন্ত্রী নেতা ভ্লাদিমির ইলিচ লেনিনের কার্যক্রমের সাথে সাদৃশ্যপূর্ণ। লেনিন ১৯১৭ সালে বলশেভিক বিপ্লবের মাধ্যমে রাশিয়ায় অত্যাচারী জারতন্ত্রের অবসান ঘটিয়ে বিশ্ব ইতিহাসে একটি নতুন অধ্যায়ের সংযোজন করেন। বিশ্বের প্রথম সমাজতান্ত্রিক রাষ্ট্রের জন্ম দেন তিনি। খ্যাতিমান জার্মান দার্শনিক কার্ল মার্কস ছিলেন সমাজতান্ত্রিক মতবাদের তাত্ত্বিক প্রবক্তা। অন্যদিকে মার্কসীয় তত্ত্বকে বাস্তবে রূপদানের মূল পরিকল্পনাকারী, সংগঠক এবং বিপ্লব-পরবর্তী রাশিয়ার সমাজতান্ত্রিক সমাজ গঠনের মুল নেতৃত্বদানকারী ছিলেন লেনিন। লেনিন তার বিখ্যাত 'এপ্রিল থিসিসের' মাধ্যমে রাশিয়ান সোস্যাল ডেমোক্রেটিক পার্টিকে বিপ্লবের উপযুক্ত সময় ও কর্মকৌশল সম্পর্কে সুস্পষ্ট দিকনির্দেশনা দেন। ফলে বুর্জোয়া বিপ্লবোত্তর পরিস্থিতি দ্রুত সমাজতান্ত্রিক বিপ্লবের দিকে ধাবিত হয়। লেনিনের নেতৃত্বে ১৯১৭ সালের ২৫ অক্টোবর (পুরোনো ক্যালেন্ডার অনুযায়ী ৭ নভেম্বর) রাশিয়ার ক্ষমতা শ্রমিকদের হাতে চলে আসে। শুরু হয় শ্রেণিবৈষম্যহীন এক সমাজের পথে যাত্রা। উদ্দীপকে বলা হয়েছে, একজন নেতা তার দেশে বিপ্লবের মাধ্যমে ক্ষমতাসীন জার সরকারের পতন ঘটান। তিনি তার দেশে সমতাভিত্তিক সমাজ প্রতিষ্ঠা করে শ্রমিক শ্রেণির স্বার্থ রক্ষা করেন। এজন্য তার অবদান বিশ্বস্বীকৃত। একইভাবে রাশিয়াতেও লেনিনের নেতৃত্বে বিপ্লবের মাধ্যমে স্বৈরাচারী জারতন্ত্রের অবসান ঘটে এবং শ্রমজীবী শ্রেণির শাসন প্রতিষ্ঠিত হয়। তাই বলা যায়, উদ্দীপকের বর্ণিত নেতা রাশিয়ায় বলশেভিক বিপ্লবের নেতা লেনিনের প্রতিনিধিত্ব করেছেন।"
        },
        {
          "label": "ঘ",
          "question": "",
          "explanation": "জারতন্ত্রের উচ্ছেদে উক্ত নেতা তথা লেনিনের অবদান অপরিসীম। বলশেভিক বিপ্লবের পূর্বে রাশিয়ায় বিদ্যমান স্বৈরাচারী রাজতান্ত্রিক শাসনব্যবস্থাকে জারতন্ত্র বলা হয়। রাষ্ট্রের শাসকদের জার বলা হতো, যারা স্বেচ্ছাচারমূলকভাবে দেশের শাসন পরিচালনা করতেন। রাশিয়ার সাধারণ মানুষ যুগ যুগ ধরে এসকল জার ও অভিজাতদের হাতে শোষণের শিকার হয়ে আসছিল। বিশেষ করে শ্রমিক এবং কৃষক শ্রেণির মানুষের ন্যূনতম সামাজিক, রাজনৈতিক ও অর্থনৈতিক অধিকার ছিল না। লেনিন ১৯১৭ সালে বলশেভিক বিপ্লবের মাধ্যমে রাশিয়ার এ অত্যাচারী জারতন্ত্রের অবসান ঘটান। জারতন্ত্রের নিষ্পেষণ থেকে সাধারণ মানুষকে মুক্ত করার লক্ষ্যে লেনিন প্রথমে ১৮৯৮ সালে, 'সোশ্যাল ডেমোক্রেটিক লেবার পার্টি' গঠন করেন। ছাত্র অবস্থাতেই তিনি জার্মান তাত্ত্বিক কার্ল মার্কসের সমাজতান্ত্রিক মতাদর্শে উদ্বুদ্ধ হন। তিনি তার সমাজতন্ত্রী বন্ধুদের নিয়ে শ্রমজীবী মানুষের ভাগ্যোন্নয়নের লক্ষ্যে 'The Union of Struggle for the Emancipation of the Working Class' নামে একটি সংগঠন গড়ে তোলেন। বিভিন্ন বিপ্লবী কর্মকাণ্ডের ফলে এক সময় লেনিনকে গ্রেফতার করে ৩ বছরের জন্য নির্বাসনে পাঠানো হয়। নির্বাসনকালেও তিনি স্বৈরাচারী জারতন্ত্রের বিরোধিতা করে বিভিন্ন সমাজতন্ত্রী পত্রপত্রিকায় লিখতে থাকেন। ১৯০২ সালে প্রকাশিত তার বই 'What Is To Be Done' এ লেনিন জারতন্ত্রকে উচ্ছেদের পক্ষে নানা মত প্রকাশ করেন। পরে রাশিয়ায় ফিরে এসে তিনি বলশেভিক বিপ্লবে নেতৃত্ব দেন এবং জারতন্ত্রের পতন ঘটিয়ে বিশ্বের প্রথম সমাজতান্ত্রিক রাষ্ট্র প্রতিষ্ঠা করেন। আলোচনার প্রেক্ষিতে তাই বলা যায়, জারতন্ত্র উচ্ছেদের মাধ্যমে সাম্যভিত্তিক রাশিয়ান সমাজ প্রতিষ্ঠায় লেনিনের অবদান অত্যন্ত তাৎপর্যপূর্ণ। এর মাধ্যমে তিনি বিশ্ব ইতিহাসে এক যগান্তকারী অধ্যায় সংযুক্ত করেন।"
        }
      ]
    },
    {
      "number": "3",
      "uddipok": "'ক' একটি বৃহৎ আন্তর্জাতিক সংগঠন। কয়েকটি অঙ্গ সংস্থার সমন্বয়ে গঠিত এ সংগঠনটির উদ্দেশ্য বিশ্বশান্তি প্রতিষ্ঠা। একজন মহাসচিবের নেতৃত্বে সংগঠনটি পরিচালিত হয়।",
      "tag": "DB, RB, DIN.B, CB, CTG.B, SB, JB, BB 23",
      "sub_questions": [
        {
          "label": "ক",
          "question": "কত খ্রিষ্টাব্দে সুয়েজ খাল জাতীয়করণ করা হয়?",
          "explanation": "১৯৫৬ খ্রিষ্টাব্দে সুয়েজ খাল জাতীয়করণ করা হয়।"
        },
        {
          "label": "খ",
          "question": "‘আটলান্টিক চার্টার' বলতে কী বোঝায়?",
          "explanation": "মার্কিন যুক্তরাষ্ট্রের রাষ্ট্রপতি ফ্রাঙ্কলিন ডি, রুজভেল্ট ও ব্রিটিশ প্রধানমন্ত্রী উইনস্টল চার্চিল ১৯৪১ সালের ১৪ আগস্ট কানাডার নিউফাউন্ডল্যান্ড দ্বীপের কাছে আটলান্টিক মহাসাগরের বুকে 'এইচএমএস প্রিন্স অব ওয়েলস' নামে একটি যুদ্ধজাহাজে বসে যে চুক্তি স্বাক্ষর করেন তাই আটলান্টিক চার্টার নামে পরিচিত। আটলান্টিক চার্টারের আট দফার প্রধান ৩টি ধারা হলো- ক. সনদে যোগদানকারী সব দেশ সমান মর্যাদা ও সার্বভৌমত্বের অধিকারী হবে; খ. শান্তিপূর্ণ উপায়ে সব ধরনের বিবাদের নিষ্পত্তি হবে; গ. প্রতিটি দেশের জনগণ তাদের ইচ্ছামতো শাসনতন্ত্র গঠনের অধিকার পাবে।"
        },
        {
          "label": "গ",
          "question": "উদ্দীপকে বর্ণিত সংগঠনটির কার্যক্রমের সাথে তোমার পাঠ্যবইয়ের সংগঠনটির কার্যক্রমের সাদৃশ্য ব্যাখ্যা করো।",
          "explanation": "উদ্দীপকে বর্ণিত সংগঠনটির কার্যক্রমের সাথে জাতিসংঘের কার্যক্রমের সাদৃশ্য রয়েছে। বিশ্বশান্তি প্রতিষ্ঠার লক্ষ্যে মোট ৬টি অঙ্গসংস্থার সমন্বয়ে ১৯৪৫ সালে বৃহৎ আন্তর্জাতিক সংগঠন 'জাতিসংঘ' প্রতিষ্ঠিত হয়। প্রতিষ্ঠার পর থেকেই জাতিসংঘ বিশ্বের বৃহত্তম আন্তর্জাতিক সংস্থা হিসেবে বিশ্বশান্তি রক্ষায় কাজ করে আসছে। বিশ্বের কোথাও যুদ্ধ, সামরিক সংঘাত বা উত্তেজনার সৃষ্টি হলে জাতিসংঘ তা বন্ধ করার উদ্যোগ নেয়। কখনও কখনও যুদ্ধ বন্ধের লক্ষ্যে বা যুদ্ধের পর ক্ষতিগ্রস্তদের সহায়তার জন্য জাতিসংঘ তার শান্তিরক্ষী বাহিনীকেও সংঘাতপূর্ণ এলাকায় পাঠায়। এছাড়াও বিশ্ব থেকে ক্ষুধা, দারিদ্রদ্র্য ও নিরক্ষরতা দূর করা, মানবাধিকার প্রতিষ্ঠা, পরিবেশ দুষণজনিত সমস্যা মোকাবিলা, জনসংখ্যা বিস্ফোরণ রোধ, নারী ও শিশু অধিকার প্রতিষ্ঠা ইত্যাদি বিষয়ে কার্যক্রম পরিচালনার মধ্য দিয়ে জাতিসংঘ আর্থ-সামাজিক অগ্রগতি অর্জনের মাধ্যমে পরোক্ষভাবেও বিশ্বশান্তি প্রতিষ্ঠায় অবদান রাখছে। উদ্দীপকে বলা হয়েছে 'ক' একটি বৃহৎ আন্তর্জাতিক সংগঠন। কয়েকটি অঙ্গসংস্থার সমন্বয়ে গঠিত এ সংগঠনটির উদ্দেশ্য বিশ্বশান্তি প্রতিষ্ঠা। উপরে আলোচনার সাথে তুলনা করলে বোঝা যায় 'ক' সংগঠনের ন্যায় জাতিসংঘও বিশ্বশান্তি প্রতিষ্ঠার লক্ষ্যে গঠিত হয়ে নানাবিধ কার্যক্রম পরিচালনা করছে। সুতরাং বলা যায় 'ক' এর কার্যক্রমের সাথে জাতিসংঘের কার্যক্রম সাদৃশ্যপূর্ণ।"
        },
        {
          "label": "ঘ",
          "question": "উক্ত সংগঠনটির মহাসচিবের কার্যাবলির সীমাবদ্ধতা বিশ্লেষণ করো।",
          "explanation": "উত্ত সংগঠন তথা জাতিসংঘের মহাসচিব মুখ্য প্রশাসনিক কর্মকর্তা হিসেবে গুরুত্বপূর্ণ কার্যাবলি সম্পাদন করেন। যার সীমাবদ্ধতা জাতিসংঘ সনদ অনুযায়ী সংজ্ঞায়িত। জাতিসংঘের কর্মকাণ্ডের কেন্দ্রবিন্দু হচ্ছে এর অন্যতম অঙ্গ সচিবালয়। আর মহাসচিব হলেন সচিবালয়ের প্রধান। তিনি একাধারে কূটনীতিক ও প্রচারক, কর্মকর্তা ও মুখ্য কার্যনির্বাহী। সনদ অনুযায়ী তিনি কতিপয়, আর্থিক, রাজনৈতিক, অছি বিষয়ক ও বিশেষ অধিবেশন বিষয়ক ক্ষমতা লাভ করেন। তিনি নিরাপত্তা পরিষদের অনুমোদনক্রমে সাধারণ পরিষদের দ্বারা পাঁচ বছরের জন্য নির্বাচিত হয়ে সচিবালয় পরিচালনা করেন। জাতিসংঘের মহাসচিব সাধারণ পরিষদের সভা আহ্বান, নিরাপত্তা পরিষদে রিপোর্ট প্রদান, নিরাপত্তা পরিষদের নির্দেশ কার্যকর করা, যাবতীয় প্রকাশনার তত্ত্বাবধান প্রভৃতি কার্যাবলি সম্পাদন করেন। আন্তর্জাতিক শান্তি বিরোধী যেকোনো বিষয়ে তিনি নিরাপত্তা পরিষদের দৃষ্টি আকর্ষণ করতে পারেন। কিন্তু তা মীমাংসার পদক্ষেপ গ্রহণ তার এখতিয়ারে নেই। কেননা মহাসচিবের উত্থাপিত প্রস্তাব বাস্তবায়নে কোনো দেশ ভেটো প্রদান করলে তার পক্ষে ঐ প্রস্তাব এগিয়ে নেওয়া সম্ভব নয়। অর্থাৎ, মহাসচিবের প্রশাসনিক কার্যক্রমের সীমাবদ্ধতা তাকে নিয়োগকারী অঙ্গসংস্থার দ্বারা সুস্পষ্টভাবে নির্ধারিত। তবে তিনি জাতিসংঘের উৎসাহদাতা ও সমন্বয় সাধক হিসেবে সাংগঠনিক কর্মীদের নিয়ে দাপ্তরিক দায়িত্ব পালন করেন। পরিশেষে বলা যায়, জাতিসংঘের কার্যক্রম তথা মহাসচিবের কার্যাবলির সীমাবদ্ধতা, সফলতা-ব্যর্থতা শক্তিধর রাষ্ট্রসমূহের সহযোগিতার ওপর অনেকাংশে নির্ভরশীল।"
        }
      ]
    },
    {
      "number": "4",
      "uddipok": "ব্রিটিশ সাম্রাজ্যবাদী শাসকদের মধ্যে লর্ড ডালহৌসি ছিলেন। অন্যতম। ভারতে ব্রিটিশ শাসনের ভিত মজবুত করার জন্য তিনি নানা অপকৌশলের আশ্রয় নিয়ে ভারতবাসীর বিরাগভাজন হলেও কিছু ক্ষেত্রে। সংস্কার কাজের মাধ্যমে তিনি জননন্দিতও হয়েছিলেন।",
      "tag": "DB, RB, DIN.B, CB, CTG.B, SB, JB, BB 23",
      "sub_questions": [
        {
          "label": "ক",
          "question": "কত খ্রিষ্টাব্দে বাস্তিল দুর্গের পতন হয়?",
          "explanation": "১৭৮৯ খ্রিস্টাব্দে বাস্তিল দুর্গের পতন হয়।"
        },
        {
          "label": "খ",
          "question": "গিলোটিন কী?",
          "explanation": "গিলোটিন হলো মৃত্যুদণ্ড কার্যকর করার একটি বিশেষ যন্ত্র। মৃত্যুদন্ডপ্রাপ্ত আসামির মৃত্যুকে অপেক্ষাকৃত কম বেদনাদায়ক ও মানবিক করার লক্ষ্যে অষ্টাদশ শতাব্দীতে ডা, যোসেফ ইগনেস গিলোটিন একটি যন্ত্র নকশা করেন। এ যন্ত্রের মাধ্যমে দণ্ডিত ব্যক্তির শিরশ্ছেদ করে মৃত্যুদণ্ড কার্যকর করা হতো। ডা, গিলোটিনের নামানুসারে এ যন্ত্রের নাম দেওয়া হয় গিলোটিন। ফরাসি বিপ্লবোত্তর জ্যাকোবিন দলের 'সন্ত্রাসের রাজত্ব' চলাকালে বহু দোষীকে গিলোটিনে মৃত্যুদণ্ড দেওয়া হয়।"
        },
        {
          "label": "গ",
          "question": "উদ্দীপকের উল্লিখিত শাসকের সাথে তোমার পাঠ্যবইয়ের কোন শাসকের সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লেখিত শাসকের সাথে নেপোলিয়ন বোনাপার্টের সাদৃশ্য রয়েছে। নেপোলিয়ন বোনাপার্ট প্রশাসন, অর্থনীতি, আইন, বিচার, শিক্ষা, ধর্ম প্রভৃতি সংস্কার করে ফ্রান্সের আধুনিকীকরণে গুরুত্বপূর্ণ ভূমিকা রাখেন। সংস্কার কাজের মধ্য দিয়ে তিনি সমাজকে সংগঠিত করেছিলেন। তিনি তার অর্থনৈতিক সংস্কারের মাধ্যমে কৃষকদের যেমন অর্থনৈতিক অধিকারের নিশ্চয়তা দিয়েছিলেন, তেমনি বুর্জোয়া শ্রেণিকে কাঙ্ক্ষিত সামাজিক সমতা দিয়েছিলেন। এ কারণে তার সংস্কার ফ্রান্সে স্থায়িত্ব পেয়েছিল। নেপোলিয়ন বোনাপার্টকে তার আইনবিধির জন্য দ্বিতীয় জাস্টিনিয়ান বলা হয়। এছাড়া তিনি তার বিখ্যাত আইন সংস্কারের মাধ্যমে ফ্রান্সে সাম্য প্রতিষ্ঠা করেছিলেন। যোগ্যতা অনুযায়ী তিনি সরকারি কর্মচারী নিয়োগের ব্যবস্থা করেছিলেন। তিনি ব্যবসা-বাণিজ্য, শিল্পকলা ও শিক্ষা সংস্কার এবং বিভিন্ন জনহিতকর কাজের মাধ্যমে ফ্রান্সকে তৎকালীন বিশ্বে একটি সমৃদ্ধ রাষ্ট্র হিসেবে প্রতিষ্ঠা করতে সক্ষম হয়েছিলেন। উদ্দীপকে বর্ণিত লর্ড ডালহৌসির ন্যায় নেপোলিয়ন বোনাপার্টও ছিলেন একজন সাম্রাজ্যবাদী শাসক। ডালহৌসি ব্রিটিশ ভারতের শাসনের ভিত মজবুত করার জন্য নানা অপকৌশল প্রয়োগ করে ভারতবাসীর বিরাগভাজন হলেও কিছু ক্ষেত্রে সংস্কার-কাজের মাধ্যমে তিনি জননন্দিতও হয়েছিলেন। একইভাবে নেপোলিয়ন ফ্রান্সের অভ্যন্তরীণ এমন কিছু বিষয়ে সংস্কার করেছিলেন যা যুগ যুগ ধরে চলে আসা রীতির সাথে সাংঘর্ষিক ছিল। ফলে ইতিবাচক হলেও তা দ্বন্দ্ব সংঘাতের জন্ম দেয় এবং তিনি সমালোচিত হন। তবে পরবর্তীতে তিনি নানাবিধ জনকল্যাণমূলক সংস্কার সাধনের মাধ্যমে জননন্দিত হন। তাই বলা যায়, উদ্দীপকের শাসকের সাথে নেপোলিয়ন বোনাপার্টের মিল রয়েছে।"
        },
        {
          "label": "ঘ",
          "question": "উক্ত শাসকের আইন সংস্কার পাঠ্যবইয়ের আলোকে বিশ্লেষণ। করো।",
          "explanation": "উক্ত শাসক তথা নেপোলিয়ন বোনাপার্টের আইন সংস্কারকে বলা হয় 'কোড অব নেপোলিয়ন'। ফ্রান্সের কনসাল হিসেবে নেপোলিয়নের সর্বশ্রেষ্ঠ কীর্তি হলো তার আইন সংস্কার। এর আগে ফ্রান্সে কোনো সুসংবদ্ধ আইন প্রচলিত ছিল না। ফরাসি বিপ্লবের পর ফ্রান্সে বহু আইন প্রণীত হয়। পাশাপাশি বুরবো শাসনামলের অসংখ্য আইন তখনও চালু ছিল। নেপোলিয়ন এসব আইনকে সমন্বিত করে সংকলন করার জন্য বিশিষ্ট আইনজ্ঞদের নিয়ে একটি কমিটি গঠন করেন। ঐ বিশেষজ্ঞরা ৮৪টি অধিবেশনে মিলিত হয়ে আইনের মূল সূত্রগুলো লিপিবদ্ধ করেন। নেপোলিয়নের এ আইন সংকলনই নেপোলিয়নের আইনবিধি বা 'কোড নেপোলিয়ন' নামে খ্যাত। নেপোলিয়নের সংকলিত আইনে মোট ধারা ছিল ২২৮৭ টি (মতান্বরে ২২৮১টি)। এগুলো ছিল সরল ও স্পষ্ট ভাষায় রচিত। এসব আইনের বিষয়বস্তুর মধ্যে ছিল- নাগরিকের সমান মর্যাদা ও সুযোগ লাভের অধিকার, সামন্ততন্ত্রের বিলুপ্তি ও সামন্তকর বাতিলব্রণ, অভিজাত ও যাজকদের বিশেষ অধিকার ও সুযোগ রহিতকরণ, বিবাহ আইন মজবুতকরণ, বিচারব্যবস্থায় জুরি ব্যবস্থা চালুকরণ, পৈত্রিক সম্পত্তিতে প্রত্যেক সন্তানকে সমান সুবিধা দান প্রভৃতি। নেপোলিয়ন তার আইনবিধির মাধ্যমে ফরাসি ও রোমান আইনের সমন্বয় করেন। পরে ইউরোপের অনেক দেশে এ আইন গৃহীত হয়। উপরের আলোচনার পরিপ্রেক্ষিতে বলা যায়, নেপোলিয়ন বোনাপার্টের আইন সংকলন ছিল এক যুগান্তকারী পদক্ষেপ, যা তাকে বিশ্বের ইতিহাসে বিশেষ স্থান দিয়েছে।"
        }
      ]
    },
    {
      "number": "5",
      "uddipok": "'X' নামক ব্যক্তি পৃথিবীর বিখ্যাত ব্যক্তিদের দেশে জন্মগ্রহণ করেন। শিক্ষকতা পেশা নিয়ে তিনি কর্মজীবন শুরু করলেও শিক্ষকতার। পাশাপাশি তিনি একটি রাজনৈতিক দলে যোগ দেন। পরবর্তীতে তিনি নিজেই একটি রাজনৈতিক দল গঠন করেন। গণতন্ত্রের পরিবর্তে বল প্রয়োগে ক্ষমতা গ্রহণের পক্ষে তার মত ছিল।",
      "tag": "DB, RB, DIN.B, CB, CTG.B, SB, JB, BB 23",
      "sub_questions": [
        {
          "label": "ক",
          "question": "ফুয়েরার অর্থ কী?",
          "explanation": "ফুয়েরার শব্দের অর্থ নেতা।"
        },
        {
          "label": "খ",
          "question": "অক্ষশক্তি বলতে কী বোঝায়?",
          "explanation": "দ্বিতীয় বিশ্বযুদ্ধের প্রাক্কালে জার্মানি-ইতালি-জাপান সহযোগিতা চুক্তির মাধ্যমে গঠিত জোট ইতিহাসে অক্ষশক্তি নামে খ্যাত। অক্ষশক্তি মূলত কমিউনিস্টবিরোধী চুক্তির মাধ্যমে গঠিত হলেও একে বিশ্বযুদ্ধের মিত্রশক্তির বিরুদ্ধে সামরিক জোটও বলা যেতে পারে। ১৯৩৭ সালে ইতালি এ শক্তিজোটে যোগ দেয়। তৎকালীন ইতালির উগ্রপন্থি রাজনৈতিক মতবাদ ফ্যাসিবাদের জনক বেনিতো মুসোলিনী বলেছিলেন, 'এটি এমন একটি অক্ষ যার চারদিকে শান্তির জন্য অনুপ্রাণিত ইউরোপীয় শক্তিবর্গ সহযোগিতা করতে পারে'।"
        },
        {
          "label": "গ",
          "question": "উদ্দীপকে তোমার পাঠ্যবইয়ের কোন ব্যক্তিকে ইঙ্গিত করা হয়েছে? ব্যাখ্যা করো।",
          "explanation": "উদ্দীপকে বেনিতো মুসোলিনীকে ইঙ্গিত করা হয়েছে।। বেনিতো মুসোলিনী ১৮৮৩ সালের ২৯ জুলাই উত্তর ইতালির রোমানা অঞ্চলের প্রিভাপিও নামক গ্রামে জন্মগ্রহণ করেন। শিক্ষা জীবন সমাপ্ত করে তিনি শিক্ষকতা পেশায় যোগদানের মাধ্যমে কর্মজীবন শুরু করেন। পাশাপাশি তিনি সমাজতন্ত্রী দলে যোগ দিয়ে বিপ্লবী কর্মকাণ্ড শুরু করেন। প্রথম বিশ্বযুদ্ধে ইতালির যোগদানের পক্ষে ব্যাপক প্রচারণা শুরু করায় তিনি দল থেকে বহিষ্কৃত হন। এরপর ১৯১৯ সালে তিনি নিজস্ব রাজনৈতিক দল 'ফ্যাসিস্ট' গঠন করে ইতালির জাতীয় পুনরুজ্জীবনের জন্য বিস্তারিত কর্মসূচি প্রণয়ন করেন। তিনি ইতালির রাজনীতিতে এক নতুন স্বৈরাচার নীতি প্রবর্তন করেছিলেন। যা ছিল সম্পূর্ণ গণতন্ত্রের পরিপন্থি। ১৯২৪ সালে প্রহসমূলক নির্বাচনের মাধ্যমে বিরোধী দলগুলোকে ভীতি প্রদর্শন ও কোণঠাসা করে ৬৫% ভোট সংগ্রহ করেন। আর তার এসব কর্মকাণ্ডের বিরুদ্ধে প্রতিবাদ জানালে বিরোধী দলের নেতাদের হত্যা করা হয়। উদ্দীপকেও অনুরূপ চিত্র ফুটে উঠেছে। উদ্দীপকে দেখা যায়, 'X' নামক ব্যক্তি শিক্ষকতা পেশা নিয়ে কর্মজীবন শুরু করেন। শিক্ষকতার পাশাপাশি তিনি একটি রাজনৈতিক দলে যোগ দেন এবং পরে নিজেই দল গঠন করেন। যা উপরে আলোচিত বেনিতো মুসোলিনীর ব্যক্তি জীবন ও রাজনৈতিক উত্থানের সাথে সাদৃশ্যপূর্ণ। উদ্দীপকে আরও বলা যায়, গণতন্ত্রের পরিবর্তে বল প্রয়োগে ক্ষমতা গ্রহণের পক্ষে তার মত ছিল, যা মুসোলিনীর রাজনৈতিক মতাদর্শের প্রতিফলন। অর্থাৎ উদ্দীপকে ইতালির ফ্যাসিবাদের জনক মুসোলিনীকেই ইঙ্গিত করা হয়েছে।"
        },
        {
          "label": "ঘ",
          "question": "উক্ত ব্যক্তির পররাষ্ট্রনীতি তোমার পাঠ্যবইয়ের আলোকে বিশ্লেষণ। করো।",
          "explanation": "উক্ত ব্যক্তি তথা বেনিতো মুসোলিনীর পররাষ্ট্রনীতি ছিল সম্প্রসারণমূলক। মুসোলিনী সাম্রাজ্য বিস্তারের জন্য যুদ্ধ-বিগ্রহ করাকে ইতালির আধ্যাত্মিক অধিকার বলে দাবি করেন। যুদ্ধের মাধ্যমে সাম্রাজ্য বিস্তার ও আন্তর্জাতিকভাবে ইতালির সামরিক শ্রেষ্ঠত্ব অর্জনের জন্য তিনি ক্ষমতা গ্রহণের পরপরই সামরিক বাহিনীকে ঢেলে সাজান। তিনি যুদ্ধ-বিগ্রহ করার মাধ্যমে ভার্সাই সন্ধির প্রতারণার প্রতিশোধ নিতে মনস্থ করেন। এজন্য তিনি ব্রিটেন ও ফ্রান্সকে জার্মানির বিরুদ্ধে নিয়োজিত করেন। তাছাড়া তিনি ব্রিটেন, ফ্রান্স ও জার্মানিকে সম্মিলিতভাবে রাশিয়ার বিরুদ্ধে নিয়োজিত করে ইতালির প্রভাব-প্রতিপত্তি বৃদ্ধি করার কৌশল অবলম্বন করেন। সাম্রাজ্য বিস্তারে জোর দেওয়ার পাশাপাশি মুসোলিনী প্রতিবেশী দেশগুলোতে ফ্যাসিবাদের উত্থানে সহযোগিতা প্রদান করেন। যেমন: স্পেনে গৃহযুদ্ধ শুরু হলে তিনি ফ্যাসিস্ট শক্তিকে ক্ষমতায় অধিষ্ঠিত করতে জেনারেল ফ্রাঙ্কোর বাহিনীকে সমর্থন করেন। একই যুদ্ধে জার্মানিও সমর্থন প্রদান করেছিল। এরই ধারাবাহিকতায় মুসোলিনী নিজ শক্তি বৃদ্ধি করার জন্য হিটলারের সাথে মৈত্রী বন্ধনে আবদ্ধ হন। জার্মানি ও ইতালির মধ্যে 'এন্টি-কমিনটার্ন' চুক্তি স্বাক্ষরিত হয়। রাশিয়ায় জার্মানির যুদ্ধের সুযোগে উত্তর আফ্রিকায় ফরাসি ও ব্রিটিশ উপনিবেশ দখল করে নিজ দেশের শক্তি বৃদ্ধি করেন। পরিশেষে বলা যায়, মুসোলিনী সাম্রাজ্যবাদী ও সম্প্রসারণমূলক পররাষ্ট্রনীতি অবলম্বন করেছিলেন। যার ফলে পরবর্তীতে দ্বিতীয় বিশ্বযুদ্ধে জড়িয়ে পড়েছিলেন।"
        }
      ]
    },
    {
      "number": "6",
      "uddipok": "যুদ্ধের ভয়াবহতা থেকে বিশ্ববাসীকে রক্ষা করা এবং শান্তি প্রতিষ্ঠার আদর্শ নিয়ে একটি সংগঠন প্রতিষ্ঠা করা হয়। বিভিন্ন সময়ে এবং স্থানে সম্মেলন করে শেষ পর্যন্ত অংশগ্রহণকারী দেশসমূহের সিদ্ধান্তে এ সংগঠনটির জন্ম হয়। বিভিন্ন দেশের স্বাধীনতা অর্জনে এ সংগঠনটির ভূমিকা ব্যাপক।",
      "tag": "DB, RB, DIN.B, CB, CTG.B, SB, JB, BB 23",
      "sub_questions": [
        {
          "label": "ক",
          "question": "ভেটো অর্থ কী?",
          "explanation": "ভেটো অর্থ- \"আমি মানি না\"।"
        },
        {
          "label": "খ",
          "question": "মার্শাল পরিকল্পনা কী?",
          "explanation": "১৯৪৭ সালের জুন মাসে হার্ভার্ড ইউনিভার্সিটির এক সভায় মার্কিন পররাষ্ট্র সচিব জর্জ মার্শাল যুদ্ধবিধস্ত ইউরোপীয় দেশগুলোর অর্থনীতি পুনরুজ্জীবনের জন্য যে প্রস্তাব পেশ করেন সেটাই 'মার্শাল পরিকল্পনা' নামে পরিচিত। এ পরিকল্পনায় তিনি বলেন, ইউরোপের দারিদ্র্য দূর করতে না পারলে ইউরোপকে কমিউনিজমের হাত থেকে মুক্ত করা যাবে না। এজন্য তিনি যুদ্ধ বিধস্ত ইউরোপীয় দেশগুলোর অর্থনীতি পুনরুজ্জীবনের জন্য মার্কিন সাহায্যের প্রস্তাব করেন। তার এই বক্তব্যের জের ধরে যুক্তরাষ্ট্র ১৯৪৮ সালের এপ্রিলে ৫ মিলিয়ন ডলার সাহায্য দেয়। তাঁর বক্তব্য ইতিহাসে 'মার্শাল পরিকল্পনা' নামে পরিচিত।"
        },
        {
          "label": "গ",
          "question": "উদ্দীপকে বর্ণিত সংগঠনটির সাথে তোমার পাঠ্যবইয়ের কোন আন্তর্জাতিক সংগঠনের সাদৃশ্য রয়েছে? ব্যাখ্যা করো।",
          "explanation": "উদ্দীপকে বর্ণিত সংগঠনটির সাথে আন্তর্জাতিক সংগঠন জাতিসংঘের সাদৃশ্য রয়েছে। দ্বিতীয় বিশ্বযুদ্ধের ভয়াবহতা পুরো পৃথিবীকে নতুন করে ভাবর্তে শেখায়। বিশ্ব নেতৃবৃন্দ যুদ্ধ পরিহার করে শান্তি স্থাপনের উপায় খুঁজতে থাকেন। যুদ্ধকালীন মিত্রশক্তির রাষ্ট্রনেতারা তাদের আলোচনা বৈঠক ও ঘোষণাপত্রগুলোতে কতগুলো নীতি গ্রহণ করেছিলেন। শান্তি স্থাপনের উপায় হিসেবে অনেক সম্মেলন হয় তার মধ্যে লন্ডন ঘোষণা-১৯৪১, ওয়াশিংটন সম্মেলন-১৯৪২, মস্কো সম্মেলন-১৯৪৩, ইয়াল্টা সম্মেলন- ১৯৪৫ অন্যতম। এ সম্মেলনগুলোতে শুধু সমরনীতি বিষয়ক সিদ্ধান্ত হয়নি, কতগুলো রাজনৈতিক ও কূটনৈতিক সিদ্ধান্তও গৃহীত হয়েছিল। যার ফল হিসেবে জাতিসংঘের উদ্ভব। জাতিসংঘ প্রতিষ্ঠা ছিল আন্তর্জাতিক সংগঠনের ইতিহাসে বলিষ্ঠ পদক্ষেপ। বিশ্ব ইতিহাসের এক দুর্যোগময় পরিস্থিতিতে বিশ্বশান্তি ও নিরাপত্তার আশার আলো প্রজ্জ্বলন করে জাতিসংঘের জন্ম। প্রতিষ্ঠার পর থেকে জাতিসংঘ বিভিন্ন দেশের মধ্যকার বিরোধ নিষ্পত্তির মাধ্যমে বিশ্বশান্তি রক্ষায় অব্যাহত ভূমিকা রেখে চলেছে। উদ্দীপকে লক্ষণীয়, যুদ্ধের ভয়বহতা থেকে বিশ্ববাসীকে রক্ষা করা এবং বিশ্বশান্তি প্রতিষ্ঠার আদর্শ নিয়ে একটি সংগঠন প্রতিষ্ঠা করা হয়। বিভিন্ন সময়ে এবং স্থানে সম্মেলন করে এ সংগঠনটি জন্ম হয়। যা জাতিসংঘ প্রতিষ্ঠার পটভূমিকে ইঙ্গিত করেছে। তাই বলা যায়, উদ্দীপকের সংগঠনের সাথে জাতিসংঘের মিল রয়েছে।"
        },
        {
          "label": "ঘ",
          "question": "বাংলাদেশকে স্বীকৃতি প্রদানে উক্ত সংগঠনটির ভূমিকা বিশ্লেষণ করো।",
          "explanation": "উক্ত সংগঠন তথা জাতিসংঘ 'রাষ্ট্রীয় অখণ্ডতার যুক্তির প্রশ্নে' বিজয় অর্জনের পূর্ব পর্যন্ত বাংলাদেশকে স্বীকৃতি দেয় নি। বিশ্বে যখন কোনো নতুন রাষ্ট্রের অভ্যুদয় ঘটে তখন আন্তর্জাতিক স্বীকৃতির প্রশ্নটি সামনে আসে। আন্তর্জাতিক স্বীকৃতি ব্যতীত কোনো রাষ্ট্রের সার্বভৌমত্ব প্রতিষ্ঠিত হয় না। এজন্য মুজিবনগর সরকার বিশ্বমঞ্চে বাংলাদেশের স্বাধীনতার স্বীকৃতি আদায়ের জন্য তৎপর হয়। একটি নতুন রাষ্ট্রের স্বীকৃতির জন্য আন্তর্জাতিক আইনের যেসব শর্ত পূরণের দরকার হয় তার সবগুলোই পূরণের মাধ্যমে বাংলাদেশ জাতিসংঘ ও বিশ্বের জাতিসমূহের নিকট আবেদন জানিয়েছিলেন। শর্তগুলো হলো- নতুন রাষ্ট্রের প্রতি জনগণের স্বাভাবিক আনুগত্য, সরকারের স্থায়িত্ব ও কার্যকারিতা এবং সরকারের আন্তর্জাতিক দায়িত্ব পালনের ইচ্ছা। এতদসত্ত্বেও জাতিসংঘ বাংলাদেশের স্বীকৃতি প্রসঙ্গে কোনো কার্যকর ভূমিকা রাখতে পারেনি। বাংলাদেশকে স্বীকৃতি না দেওয়ার ক্ষেত্রে জাতিসংঘের সামনে মূল সমস্যাটি ছিল এর সনদের ২ (৭) ধারা। এই ধারায় কোনো রাষ্ট্রের জনগণের মানবাধিকার বা আত্মনিয়ন্ত্রণাধিকার ও রাষ্ট্রীয় অখণ্ডতার নীতির মধ্যে সীমারেখা নিয়ে দ্বন্দ্ব রয়েছে। এটিকে কেন্দ্র করে মার্কিন যুক্তরাষ্ট্র, চীন ও মুসলিম দেশগুলো পাকিস্তানের রাষ্ট্রীয় অখণ্ডতার প্রশ্নে জাতিসংঘে বাংলাদেশের স্বীকৃতির বিরোধিতা করে। ফলে চূড়ান্ত বিজয়ের আগ পর্যন্ত জাতিসংঘ বাংলাদেশকে স্বীকৃতি প্রদানে ব্যর্থ হয়। আলোচনার প্রেক্ষিতে বলা যায়, ভেটো ক্ষমতাসম্পন্ন পাঁচটি বৃহৎ শক্তিধর রাষ্ট্রের পারস্পরিক সমঝোতা ব্যতীত জাতিসংঘ কোনো কার্যকর উদ্যোগ গ্রহণ করতে পারে না। এ কারণেই জাতিসংঘ বাংলাদেশকে স্বীকৃতি প্রদানে নিরব দর্শকের ভূমিকা পালন করেছিল।"
        }
      ]
    },
    {
      "number": "7",
      "uddipok": "এশিয়ার একটি দেশে দুটি শক্তিশালী বোমা হামলা করা হয়। এরই ফলশ্রুতিতে দেশটি যুদ্ধ পরিত্যাগ করে মিত্রপক্ষের নিকট আত্মসমর্পণ করতে বাধ্য হয়। উক্ত যুদ্ধটি ছিল ভয়াবহ।",
      "tag": "DB, RB, DIN.B, CB, CTG.B, SB, JB, BB 23",
      "sub_questions": [
        {
          "label": "ক",
          "question": "কোন দেশ আক্রমণের মাধ্যমে দ্বিতীয় বিশ্বযুদ্ধের সূচনা হয়?",
          "explanation": "জার্মানি কর্তৃক পোল্যান্ড আক্রমণের মাধ্যমে দ্বিতীয় বিশ্বযুদ্ধের সূচনা হয়।"
        },
        {
          "label": "খ",
          "question": "মার্কিন যুক্তরাষ্ট্র কোন অবস্থার প্রেক্ষিতে দ্বিতীয় বিশ্বযুদ্ধে অংশ নেয়?",
          "explanation": "জাপান কর্তৃক পার্ল হারবার আক্রমণের পরিপ্রেক্ষিতেই মূলত মার্কিন যুক্তরাষ্ট্র দ্বিতীয় বিশ্বযুদ্ধে যোগদান করে। দ্বিতীয় বিশ্বযুদ্ধের শুরুতে মার্কিন যুক্তরাষ্ট্র নিরপেক্ষ থাকার চেষ্টা করে। কিন্তু জনমত ক্রমেই মিত্রশক্তিকে সমর্থন করলে ১৯৪১ সালের মার্চে যুক্তরাষ্ট্রের কংগ্রেস 'Lend-Lease Act' পাস করে যুদ্ধরত মিত্রশক্তিকে অস্ত্র ও রসদ সরবরাহের সিদ্ধান্ত গ্রহণ করে। ইতোমধ্যে জার্মান ডুবোজাহাজগুলো মার্কিন যুক্তরাষ্ট্রের বাণিজ্যিক জাহাজগুলোকে ডুবিয়ে দিতে শুরু করলে মার্কিন নৌবাহিনীকে উপযুক্ত ব্যবস্থা নিতে বলা হয়। এর কয়েক মাস পর অক্ষশক্তির সদস্য জাপান পার্ল হারবার আক্রমণ করলে মার্কিন যুক্তরাষ্ট্র মিত্রশক্তির পক্ষে যুদ্ধে যোগদান করে।"
        },
        {
          "label": "গ",
          "question": "উদ্দীপকে বর্ণিত আত্মসমর্পণকারী দেশটির সাথে তোমার পাঠ্যবইয়ের কোন দেশের মিল আছে? ব্যাখ্যা করো।",
          "explanation": "উদ্দীপকে বর্ণিত আত্মসমর্পণকারী দেশটির সাথে জাপানের মিল রয়েছে। দ্বিতীয় বিশ্বযুদ্ধে অক্ষশক্তির গুরুত্বপূর্ণ সদস্য হিসেবে জাপান বেশ সাফল্য অর্জন করে। একের পর এক আক্রমণের দ্বারা জাপান দূরপ্রাচ্যের হংকং, ফিলিপাইন, ইন্দোনেশিয়া, মিয়ানমার প্রভৃতি দখল করে নেয়। এমনকি এক পর্যায়ে তারা মার্কিন যুক্তরাষ্ট্রের 'পার্ল হারবার' ঘাঁটি দখল করে নেয়। তবে প্রথমে ইতালি ও পরে জার্মানি আত্মসমর্পণ করলে জাপানও পিছু হটতে থাকে। এমতাবস্থায় ১৯৪৫ সালে ৬ আগস্ট মার্কিন যুক্তরাষ্ট্র জাপানের হিরোশিমা শহরে 'লিটল বয়' এবং ৯ আগস্ট নাগাসাকি শহরে 'ফ্যাটম্যান' নামক আণবিক বোমা বিস্ফোরণ ঘটায়। মুহূর্তের মধ্যে শহর দুটি ধ্বংসস্তূপে পরিণত হয়। ফলে জাপান আত্মসমর্পণের সিদ্ধান্ত গ্রহণ করে। ১৯৪৫ সালের ২ সেপ্টেম্বর জাপানের আত্মসমর্পণের মধ্য দিয়ে দ্বিতীয় বিশ্বযুদ্ধের আনুষ্ঠানিক অবসান ঘটে। উদ্দীপকে বলা হয়েছে, এশিয়ার একটি দেশে দুটি শক্তিশালী বোমা হামলা করা হয়। এরই ফলশ্রুতিতে দেশটি যুদ্ধ পরিত্যাগ করে মিত্র পক্ষের নিকট আত্মসমর্পণ করে। উপরের আলোচনার সাথে তুলনা করলে বোঝা যায়, দেশটি জাপানের সাথে সাদৃশ্যপূর্ণ।"
        },
        {
          "label": "ঘ",
          "question": "বর্ণিত ভয়াবহ যুদ্ধের ফলাফল বিশ্লেষণ করো।",
          "explanation": "উদ্দীপকের বর্ণিত যুদ্ধ অর্থাৎ দ্বিতীয় বিশ্বযুদ্ধের ফলাফল ব্যাপক ও সুদূরপ্রসারী ছিল বলে আমি মনে করি। দ্বিতীয় বিশ্বযুদ্ধের ভয়াবহতা বিশ্বনেতৃবৃন্দের মাঝে এরূপ আরেকটি বিশ্বযুদ্ধ থেকে বিশ্বকে রক্ষা করার জন্য স্থায়ী ব্যবস্থা নিতে উদ্বুদ্ধ করে। এর ফলে জাতিসংঘ প্রতিষ্ঠিত হয়। এছাড়া দ্বিতীয় বিশ্বযুদ্ধের মধ্য দিয়ে মার্কিন যুক্তরাষ্ট্র ও সোভিয়েত ইউনিয়ন দুই পরাশক্তির উদ্ভব ঘটে। এ দুই শক্তি যথাক্রমে পুঁজিবাদী বিশ্ব ও সমাজতান্ত্রিক বিশ্বের নেতৃত্ব গ্রহণ করে। এর ফলে বিশ্ব স্নায়ুযুদ্ধের যুগে প্রবেশ করে। দ্বিতীয় বিশ্বযুদ্ধের ফলে ইংল্যান্ড, ফ্রান্স ও জার্মানিসহ অপরাপর ইউরোপীয় রাষ্ট্রের অর্থনীতি বিধ্বস্ত হয়ে যায়। এর ফলে ইউরোপীয় আধিপত্যবাদের প্রবণতা হ্রাস পায়। তাছাড়া এ যুদ্ধের ফলে ইন্দোচীন, দক্ষিণ-পূর্ব এশিয়া ও আফ্রিকার উপনিবেশগুলো ক্রমান্বয়ে স্বাধীন হয়ে যায়। ভারত, পাকিস্তান, ইরান এর উদাহরণ। আর দ্বিতীয় বিশ্বযুদ্ধে রাশিয়ার সাফল্যে পূর্ব ইউরোপে রাশিয়ার প্রভাবে, সমাজতন্ত্রের বিকাশ ঘটে। ফলে পূর্ব জার্মানি, পোল্যান্ড, চেকোশ্লোভাকিয়া, যুগোশ্লাভিয়া, বুলগেরিয়া, রোমানিয়া, আলবেনিয়া প্রভৃতি দেশে সমাজতন্ত্র প্রতিষ্ঠিত হয়। এশিয়াতে চীন, উত্তর কোরিয়া ও ইন্দোচীনের একাংশে সমাজতন্ত্র প্রতিষ্ঠা লাভ করে। এছাড়া দ্বিতীয় বিশ্বযুদ্ধের মাধ্যমে ভৌগোলিক সাম্রাজ্যবাদের অবসান ঘটে। তবে বিশ্বায়নের নাম করে অর্থনৈতিক সাম্রাজ্যবাদ বিকশিত হয়। পরিশেষে বলা যায়, দ্বিতীয় বিশ্বযুদ্ধের প্রভাব সমগ্র বিশ্বকে এক নতুন পরিচয়ে পরিচিত করেছে।"
        }
      ]
    },
    {
      "number": "8",
      "uddipok": "'ক' রাষ্ট্রে শোষণহীন সমাজ প্রতিষ্ঠার লক্ষ্যে একটি বিপ্লব সংঘটিত হয়। এ বিপ্লবের পিছনে অনেক মহান নেতার বিশেষ অবদান ছিল। শান্তিপূর্ণ আন্দোলনের মাধ্যমে শুরু হলেও রাষ্ট্র শক্তি দ্বারা বিপ্লবী শক্তি বাধাগ্রস্ত হওয়ার পর তা সশস্ত্র রূপ ধারণ করে। ফলশ্রুতিতে বিশ্ববাসী এক নতুন সমাজব্যবস্থার ধারণা লাভ করে।",
      "tag": "DB, RB, DIN.B, CB, CTG.B, SB, JB, BB 23",
      "sub_questions": [
        {
          "label": "ক",
          "question": "",
          "explanation": "Utopia গ্রন্থের লেখক ইংরেজ সমাজ-দার্শনিক স্যার টমাস ম্যুর।"
        },
        {
          "label": "খ",
          "question": "",
          "explanation": "বলশেভিক বিপ্লবের আগে রাশিয়ায় বিদ্যমান স্বৈরাচারী রাজতান্ত্রিক শাসনব্যবস্থাকে জারতন্ত্র বলা হয়। আঠারো শতকে রাশিয়ায় স্বৈরাচারী রাজতন্ত্রের শাসন চালু ছিল। তখন রাষ্ট্রের শাসককে জার বলা হতো। এসব শাসকেরা স্বেচ্ছাচারী ছিলেন। তারা অভিজাতদের অনুকূলে নীতি নির্ধারণ এবং আইন প্রণয়ন করতেন। রাশিয়ায় প্রচলিত এ স্বৈরাচারমূলক শাসনব্যবস্থাই জারতন্ত্র নামে পরিচিত।"
        },
        {
          "label": "গ",
          "question": "উদ্দীপকে যে বিপ্লবের কথা বলা হয়েছে তা ইতিহাসের কোন বিপ্লবের সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকের 'ক' রাষ্ট্রটিতে যে বিপ্লবের কথা বলা হয়েছে তা ইতিহাসের বলশেভিক বিপ্লবের সাথে সাদৃশ্যপূর্ণ। বিশ্বের ইতিহাসে বিশ শতকের অন্যতম গুরুত্বপূর্ণ ঘটনা হলো ১৯১৭ সালের বলশেভিক বিপ্লব। এ বিপ্লবের আগে রাশিয়ার সাধারণ মানুষ যুগ যুগ ধরে সম্রাট ও অভিজাতদের হাতে শোষণের শিকার। হয়ে আসছিল। বিশেষ করে শ্রমিক ও কৃষক শ্রেণির মানুষের ন্যূনতম সামাজিক, রাজনৈতিক ও অর্থনৈতিক অধিকার ছিল না। এই অসহনীয় অবস্থা থেকে উত্তরণের জন্য ১৮৯৮ সালে বিপ্লবীরা সোশ্যাল ডেমোক্রেটিক পার্টি গঠন করেন। প্রথম বিশ্বযুদ্ধকালীন রাজনৈতিক এ সংগঠনকে কাজে লাগিয়ে লেনিন বিপ্লবের জন্য দলকে প্রস্তুত করেন। প্রথম বিশ্বযুদ্ধের কারণে সৃষ্ট আর্থিক ও সামরিক দুর্ভোগ রাশিয়ার সেনাবাহিনী ও কর্মজীবীসহ সাধারণ মানুষের মধ্যে ব্যাপক অসন্তোষ জাগিয়ে তুলেছিল। এমন প্রেক্ষাপটে শ্রমিক, কৃষক ও সেনাবাহিনীর একটা বড় অংশের প্রত্যক্ষ অংশগ্রহণে ১৯১৭ সালে বলশেভিক বিপ্লব সংঘটিত হয়। এই বিপ্লবে মুখ্য ভূমিকা পালন করেন লেনিন। বলশেভিক বিপ্লব রাশিয়ার সমাজ ও রাষ্ট্রব্যবস্থায় আমূল পরিবর্তন ঘটায়। এই বিপ্লবের ফলে রাশিয়ার রাজনীতিতে রাজতান্ত্রিক শাসন ব্যবস্থার পতন ঘটে এবং সমাজতান্ত্রিক শাসনব্যবস্থা প্রতিষ্ঠিত হয়। উদ্দীপকেও একই বিষয় লক্ষ করা যায়। উদ্দীপকে 'ক' রাষ্ট্রে শোষণহীন সমাজ প্রতিষ্ঠার লক্ষ্যে একটি বিপ্লবের কথা বলা হয়েছে। এই বিপ্লবের পেছনে অনেক নেতার অবদান ছিল। সশস্ত্র শক্তির মাধ্যমে উল্লেখিত বিপ্লব সংঘটিত হয়। যার ফলশ্রুতিতে বিশ্ববাসী এক নতুন সমাজ ব্যবস্থার ধারণা লাভ করে যা ইউরোপের বলশেভিক বিপ্লবের সাথে সাদৃশ্যপূর্ণ।"
        },
        {
          "label": "ঘ",
          "question": "উক্ত বিপ্লব কি আন্তর্জাতিক অঙ্গনে কোনো প্রভাব ফেলেছিল? বিশ্লেষণ করো।",
          "explanation": "বলশেভিক বিপ্লব আন্তর্জাতিক অঙ্গনে গুরুত্বপূর্ণ প্রভাব বিস্তার করতে পেরেছিল। ১৯১৭ সালে সংঘটিত বলশেভিক বিপ্লব যে সমাজতান্ত্রিক সমাজ নির্মাণ করে তা ছিল বিশ্ব পরিসরে প্রথম পদক্ষেপ। এই বিপ্লবের ফলেই মানব সভ্যতা সর্বপ্রথম পুঁজিবাদী সমাজ থেকে সমাজতন্ত্রে প্রবেশ করে। সমাজ বিকাশের ধারাবাহিকতায় পৃথিবীর জাতিসমূহ বিংশ শতাব্দীতে সমাজতন্ত্রের ভাবধারায় আলোড়িত হয়েছিল। বলশেভিক বিপ্লবের পর ইউরোপের কয়েকটি দেশ, এশিয়ার চীন ও মঙ্গোলিয়া, উত্তর কোরিয়া এবং লাতিন আমেরিকার কিউবা ও ভেনিজুয়েলায় সমাজতান্ত্রিক রাষ্ট্রব্যবস্থা প্রতিষ্ঠা হয়েছিল। ধারণা করা হয়েছিল পৃথিবীর সব দেশ ও জাতি এই বিপ্লবের দ্বারা প্রভাবিত হবে। কিন্তু যেহেতু রাশিয়ার সমাজতান্ত্রিক সমাজব্যবস্থা টেকসই উন্নয়ন ঘটাতে পারেনি, তাই সমাজতন্ত্রের পুরাতন আদর্শ মোতাবেক সমাজতান্ত্রিক বিপ্লব অপরাপর দেশগুলোতে আর সংঘটিত হয়নি। তবে বলশেভিক বিপ্লবের প্রভাবে এশিয়া ও আফ্রিকা মহাদেশে উপনিবেশবাদ ভেঙো পড়েছিল ও বিভিন্ন জাতির মুক্তির সংগ্রাম তীব্রতর হয়েছিল। তাছাড়া এ বিপ্লবের ফলে সমাজতন্ত্রের বেশকিছু মর্মবাণী ধারণ করে পুঁজিবাদী ব্যবস্থায় কল্যাণকামী রাষ্ট্রের বিস্তার ঘটেছে। বলশেভিক বিপ্লব পশ্চিমা সভ্যতার মূল শক্তির বিরুদ্ধে এক সংগ্রামের প্রেরণা। এটি পশ্চিম ইউরোপের পুঁজিবাদী সমাজ, সংস্কৃতি, অর্থনীতি এবং রাষ্ট্রব্যবস্থার ওপর ভীষণ আঘাত করে। পুঁজিবাদী শক্তির বিরুদ্ধে এক নতুন, বিকল্প এবং সামগ্রিক মানবকল্যাণমুখী সমাজ প্রতিষ্ঠা করে। তাই বলা যায়, এই বিপ্লব শুধু রাশিয়াতেই নয়, সারা পৃথিবীর রাজনীতি, সমাজ, সংস্কৃতি ও অর্থনীতিতে বিশাল প্রভাব বিস্তার করেছিল।"
        }
      ]
    },
    {
      "number": "9",
      "uddipok": "বাংলাদেশের মুক্তিযুদ্ধের সময় যুক্তরাষ্ট্র ও চীন পাকিস্তানের পক্ষে কাজ করে। বিপরীতে ভারত ও রাশিয়া বাংলাদেশের পক্ষে অবস্থান নেয়। মুক্তিযুদ্ধকে কেন্দ্র করে দুটি পক্ষের সৃষ্টি হয় এবং দুই পক্ষের মধ্যে উত্তেজনা দেখা দেয়।",
      "tag": "DB, RB, DIN.B, CB, CTG.B, SB, JB, BB 23",
      "sub_questions": [
        {
          "label": "ক",
          "question": "প্রথম বিশ্বযুদ্ধের প্রত্যক্ষ কারণ কোনটি?",
          "explanation": "প্রথম বিশ্বযুদ্ধের প্রত্যক্ষ কারণ হলো অস্ট্রিয়ার যুবরাজ ফার্ডিনান্ড ও তার স্ত্রী সোফিয়ার হত্যাকাণ্ড।"
        },
        {
          "label": "খ",
          "question": "উগ্র জাতীয়তাবাদ বলতে কী বোঝায়?",
          "explanation": "জাতীয়তাবাদের চরম বিকৃত রূপ হচ্ছে উগ্র জাতীয়তাবাদ। উগ্র জাতীয়তাবাদী চিন্তা-চেতনা এমন একটি বিষয়, যার জন্য একটি ভূ- খণ্ডের মানুষ সব বিষয়ে অন্ধভাবে দেশীয় স্বার্থকে প্রাধান্য দিয়ে থাকে। এক্ষেত্রে তারা অন্য ভূ-খণ্ডের ক্ষতিসাধন করতেও পিছপা হয় না। উদাহরণস্বরূপ বলা যায়, বিংশ শতাব্দীর চল্লিশের দশকে জার্মানরা নিজেদেরকে সর্বশ্রেষ্ঠ মনে করত। এই শ্রেষ্ঠত্ব প্রতিষ্ঠিত করতে গিয়ে তারা দ্বিতীয় বিশ্বযুদ্ধে জড়িয়ে পড়ে, যা বিশ্ববাসীর জন্য ধ্বংসাত্মক পরিণতি ডেকে এনেছিল।"
        },
        {
          "label": "গ",
          "question": "উদ্দীপকে উল্লিখিত পরিস্থিতির সাথে প্রথম বিশ্বযুদ্ধ পূর্ববর্তী কোন অবস্থার সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লেখিত পরিস্থিতির সাথে প্রথম বিশ্বযুদ্ধ পূর্ববর্তী সময়ে 'ত্রিশক্তি মৈত্রী' ও 'ত্রিশক্তি আঁতাত' গঠনের সাদৃশ্য রয়েছে। 'ত্রিশক্তি মৈত্রী' ছিল জার্মান-অস্ট্রোহাঙ্গেরি-ইতালির অংশগ্রহণে গঠিত একটি জোট, যা প্রথম বিশ্বযুদ্ধ পূর্ববর্তী ইউরোপে সংঘটিত ঘটনাসমূহের মধ্যে সর্বাপেক্ষা দিকনির্দেশনামূলক। আর এর প্রতিক্রিয়াস্বরূপ গড়ে উঠেছিল ফ্রান্স-রাশিয়া ও ইংল্যান্ডের 'ত্রিশক্তি আঁতাত'। ফলে দুই পক্ষের মধ্যে উত্তেজনা দেখা দেয় এবং পরবর্তীতে প্রথম বিশ্বযুদ্ধ সংঘটিত হয়। যেমনটি উদ্দীপকেও দেখা যায়। উদ্দীপকে বলা হয়েছে, বাংলাদেশের মুক্তিযুদ্ধের সময় যুক্তরাষ্ট্র ও চীন পাকিস্তানের পক্ষে কাজ করে। বিপরীতে ভারত ও রাশিয়া বাংলাদেশের পক্ষে অবস্থান নেয়। ফলে দুটি পক্ষের সৃষ্টি হয়। একইভাবে সম্প্রসারিত। ও সমৃদ্ধ জার্মানিকে নিরাপদে রাখতে বিসমার্ক বেশ কিছু পদক্ষেপ গ্রহণ করেন। Triple Alliance বা 'ত্রিশক্তি মৈত্রী' জোট গঠন এগুলোর অন্যতম। বলকান অঞ্চলে রাশিয়ার প্রভাব প্রতিরোধ করার জন্য ১৮৭৯ সালে বিসমার্ক অস্ট্রো-হাঙ্গেরির সাথে, দ্বৈতচুক্তি সম্পাদন করে। আবার ১৮৮১ সালে ফ্রান্স তিউনিশিয়া দখল করলে ফ্রান্সের বিরুদ্ধে ইতালিকে ব্যবহার করার সম্ভাবনা দেখে বিসমার্ক ১৮৮২ সালে জার্মানি-ইতালি দ্বৈতচুক্তি করেন সম্পাদন। এর ফলে জার্মান-অস্ট্রো-হাঙ্গেরি-ইতালি 'ত্রিশক্তি মৈত্রী' গড়ে ওঠে। জার্মানির অপ্রতিরোধ্য কূটনৈতিক সফলতাকে হুমকি মনে করে ১৯০৪ সালে ইঙ্গ-ফরাসি এবং ১৯১৭ সালে ইঙ্গ-রুশ আঁতাত গড়ে তোলার মাধ্যমে তৈরি হয় 'ত্রিশক্তি আঁতাত'। ফ্রান্স, রাশিয়া ও ইংল্যান্ড উদীয়মান পরাশক্তি জার্মানিকে মোকাবিলা করার জন্য এ জোট গড়ে তুলেছিল। তাই বলা যায়, উদ্দীপকের এ পরস্পর বিরোধী পক্ষ অবলম্বন 'ত্রিশক্তি মৈত্রী' ও 'ত্রিশক্তি আঁতাত' জোট গঠনের সাথে সাদৃশ্যপূর্ণ।"
        },
        {
          "label": "ঘ",
          "question": "বর্ণিত যুদ্ধে বিজয়ী শক্তির সাফল্যের কারণসমূহ বিশ্লেষণ করো।",
          "explanation": "বর্ণিত যুদ্ধে তথা প্রথম বিশ্বযুদ্ধে বিজয়ী শক্তির সাফল্যের পেছনে তাদের বৃহৎ সামরিক শক্তি, নৌযুদ্ধে ব্যাপক পারদর্শিতা, মার্কিন যুক্তরাষ্ট্রের অংশগ্রহণসহ নানাবিধ কারণ বিদ্যমান। ১৯১৪-১৯১৮ সাল পর্যন্ত প্রথম বিশ্বযুদ্ধ সংঘটিত হয়। এ যুদ্ধে অক্ষশক্তি বা পরাজিত শক্তি ছিল জার্মানি, অস্ট্রো-হাঙ্গেরি, তুরস্ক, বুলগেরিয়া ইত্যাদি দেশ। অপরদিকে বিজয়ী শক্তি বা মিত্রশক্তিতে ছিল ব্রিটেন, মার্কিন যুক্তরাষ্ট্র, ফ্রান্স, রাশিয়া ইত্যাদি বৃহৎ সামরিক শক্তিধর দেশ।' প্রথম বিশ্বযুদ্ধে মিত্রশক্তির বিজয় এবং জার্মান পক্ষের পরাজয়কে অনেকগুলো কারণ দ্বারা বিশ্লেষণ করা সম্ভব। প্রথমত, সমরশক্তিতে সমৃদ্ধ ও অপ্রতিদ্বন্দ্বী হলেও জার্মানদের সামরিক শক্তি মিত্রপক্ষের সম্মিলিত সামরিক শক্তির তুলনায় বেশ দুর্বল ছিল। যেমন: ব্রিটেনের নৌশক্তি ইউরোপের যেকোনো দেশের তুলনায় শ্রেষ্ঠ ছিল। আর এর সাথে ফ্রান্সের নৌবহর যুক্ত হওয়ায় মিত্রপক্ষের নৌশক্তি অপ্রতিরোধ্য হয়ে ওঠে। দ্বিতীয়ত, তারা ভূমধ্যসাগরের বিরুদ্ধে নৌ অবরোধের মাধ্যমে জার্মান নৌশক্তির রসদ সরবরাহ ভেঙে দিতে সমর্থ হয়। এই কৌশলগত বিজয়ে মিত্রশক্তি যুদ্ধে একচ্ছত্র আধিপত্য বিস্তারে সক্ষম হয়। তৃতীয়ত, মার্কিন যুক্তরাষ্ট্র নিরপেক্ষতা ভেঙ্গে মিত্রশক্তিতে যোগ দিলে অক্ষশক্তি সামরিক শক্তিতে আরো পিছিয়ে পড়ে। এতে যুদ্ধের মোড় ঘুরে যায়। অবশেষে অক্ষশক্তির দেশগুলোর আত্মসমর্পণের মাধ্যমে ১৯১৮ সালে প্রথম বিশ্বযুদ্ধের অবসান ঘটে। উপরের আলোচনার প্রেক্ষিতে বলা যায়, শুরুতে অক্ষশক্তি যুদ্ধে বেশ অগ্রগতি অর্জন করলেও মিত্রশক্তি তাদের কৌশলগত আক্রমণের মাধ্যমে বিজয় অর্জনে সমর্থ হয়।"
        }
      ]
    },
    {
      "number": "10",
      "uddipok": "একটি অনুষ্ঠান আয়োজনকে কেন্দ্র করে আড়পাড়া ও জামতৈল গ্রামের মধ্যে সংঘর্ষের সূত্রপাত হয় এবং তা দ্রুত অন্যান্য গ্রামে ছড়িয়ে পড়ে। এলাকার প্রভাবশালী ব্যক্তিবর্গ বিষয়টির মীমাংসার জন্য বসে একতরফাভাবে আড়পাড়াকে দায়ী করে এবং তার উপর ক্ষয়ক্ষতির বোঝা চাপিয়ে দেয়। একতরফা এ রায়ের খেসারত একসময় সকল গ্রামকেই দিতে হয়।",
      "tag": "DB, RB, DIN.B, CB, CTG.B, SB, JB, BB 23",
      "sub_questions": [
        {
          "label": "ক",
          "question": "সম্মিলিত জাতিপুঞ্জ কত খ্রিষ্টাব্দে গঠিত হয়?",
          "explanation": "সম্মিলিত জাতিপুঞ্জ ১৯২০ খ্রিষ্টাব্দে গঠিত হয়।"
        },
        {
          "label": "খ",
          "question": "'লিজিয়ন অব অনার' বলতে কী বোঝায়?",
          "explanation": "লিজিয়ন অব অনার (National Order of The Legion of Honour) হলো নেপোলিয়ন বোনাপার্ট কর্তৃক প্রতিষ্ঠিত ফরাসি সরকারের একটি আদেশ বা সম্মাননা। ১৮০২ সালের ১৯ মে প্রথম ফরাসি প্রজাতন্ত্রে লিজিয়ন অব অনার প্রতিষ্ঠিত হয়েছিল। এটি ফ্রান্সের সর্বোচ্চ সম্মাননা এবং পাঁচটি ডিগ্রিতে বিভক্ত। ডিগ্রিগুলো হলো- Chevalier (নাইট), Officier (অফিসার), Commandeur (কমান্ডার), Grand Officier (গ্র্যান্ড অফিসার) এবং Grand-Croix (গ্র্যান্ড ক্রস)। নাগরিকদের ওপর অর্পিত দায়িত্ব দক্ষতার সাথে পালনের প্রতিদান হিসেবে এসব সম্মাননা দেওয়া হতো। সম্মাননা প্রাপ্ত ব্যক্তিবর্গ সমাজে খুবই সম্মানিত ও প্রভাবশালী হিসেবে পরিগণিত হতেন।"
        },
        {
          "label": "গ",
          "question": "উদ্দীপকের ঘটনাটি তোমার পাঠ্যপুস্তকের কোন ঘটনার সাথে সংশ্লিষ্ট? ব্যাখ্যা করো।",
          "explanation": "উদ্দীপকের ঘটনাটি আমার পাঠ্যপুস্তকের ভার্সাই সন্ধির সাথে সংশ্লিষ্ট। প্রথম বিশ্বযুদ্ধে জার্মানি পরাজিত হলে বিজয়ী বিশ্বশক্তিজোট (ব্রিটেন, মার্কিন যুক্তরাষ্ট্র, ফ্রান্স, রাশিয়া) ফ্রান্সের ভার্সাই নগরীতে জার্মানির সাথে একটি চুক্তি স্বাক্ষর করে। ইউরোপের ইতিহাসে এটিই ভার্সাই সন্ধি নামে পরিচিত। এ সন্ধিতে প্রথম বিশ্বযুদ্ধের জন্য জার্মানিকে এককভাবে দায়ী করে যুদ্ধের সব দায়-দায়িত্ব তাদের ওপর চাপানো হয়। যুদ্ধের ক্ষয়ক্ষতির মূল্য হিসেবে জার্মানির কাছ থেকে ক্ষতিপূরণ আদায়ের ব্যবস্থা করা হয় এ চুক্তিতে। বিজয়ী মিত্রশক্তির দেশগুলো দেশটির কাছ থেকে স্বর্ণসহ বিভিন্ন মাধ্যমে পাঁচশত কোটি ডলার ক্ষতিপূরণ আদায় করে। পাশাপাশি জার্মানির কিছু খনিসমৃদ্ধ অঞ্চল ও গুরুত্বপূর্ণ বন্দর ভাগ করে নেয়। জার্মানির সামরিক শক্তিও খর্ব করা হয়। জার্মান জনগণের মধ্যে বিষয়টি ক্ষোভের জন্ম দেয় যাকে উগ্র জাতীয়তাবাদী হিটলার পরে সাফল্যের সাথে নিজের স্বার্থে কাজে লাগান। জার্মানি পরবর্তীতে আবার বলদপী হয়ে দ্বিতীয় বিশ্বযুদ্ধের মতো ভয়াবহ ঘটনা অবশ্যম্ভাবী করে তোলে, যাতে প্রায় সমগ্র বিশ্ব জড়িয়ে পড়েছিল। উদ্দীপকেও অনুরূপ পরিস্থিতি বর্ণিত হয়েছে। উদ্দীপকে দেখা যায়, একটি অনুষ্ঠান আয়োজনকে কেন্দ্র করে আড়পাড়া ও জামতৈল গ্রামের মধ্যে সংঘর্ষের সূত্রপাত হয় যা দ্রুত অন্যান্য গ্রামে ছড়িয়ে পড়ে। এলাকার প্রভাবশালী ব্যক্তিবর্গ বিষয়টি মীমাংসার জন্য বসে একতরফাভাবে আড়পাড়াকে দায়ী করে সমস্ত ক্ষতির বোঝা তার উপর চাপিয়ে দেয়। যার খেসারত এক সময় সব গ্রামকেই দিতে হয়। তাই বলা যায়, উদ্দীপকের ঘটনাটি উপরে আলোচিত ভার্সাই সন্ধির সাথে সাদৃশ্যপূর্ণ।"
        },
        {
          "label": "ঘ",
          "question": "উক্ত ঘটনার প্রভাব ছিল সুদূরপ্রসারী- তোমার পাঠ্যপুস্তকের। আলোকে বিশ্লেষণ করো।",
          "explanation": "উক্ত ঘটনা তথা ভার্সাই সন্ধির প্রভাব ছিল সুদূরপ্রসারী। কেননা এ সন্ধির জুটি দ্বিতীয় বিশ্বযুদ্ধের পটভূমি রচনা করেছিল। ভার্সাই সন্ধি ছিল একটি ত্রুটিপূর্ণ সন্ধি। ঐতিহাসিকদের মতে, এ সন্ধির মধ্যে দ্বিতীয় বিশ্বযুদ্ধের মূল কারণ নিহিত ছিল। ভার্সাই সন্ধি ছিল জার্মানির জন্য অপমানজনক। এর শর্তগুলো দেশটির জাতীয় ও রাষ্ট্রীয় মর্যাদার ওপর চরম আঘাত হানে। ভার্সাই সন্ধির মাধ্যমে মিত্রপক্ষ জার্মানির উপনিবেশগুলো কেড়ে নেয় এবং দেশটির ওপর বিশাল ক্ষতিপূরণের বোঝা চাপিয়ে দেওয়া হয়। বিজয়ী মিত্রশক্তির দেশগুলো জার্মানির কাছ থেকে স্বর্ণসহ বিভিন্ন মাধ্যমে ৫শ কোটি ডলার ক্ষতিপূরণ আদায় করে। পাশাপাশি জার্মানির কিছু খনিসমৃদ্ধ অঞ্চল ও গুরুত্বপূর্ণ বন্দর ভাগ করে নেয়। এতে একসময়ের সামরিক ও অর্থনৈতিক পরাশক্তি জার্মানি আর্থিক দৈন্যের মধ্যে পড়ে। এ চুক্তির মাধ্যমে কার্যত সব দিক দিয়েই জার্মানিকে পঙ্গু করে দেওয়া হয়। প্রথম বিশ্বযুদ্ধে পরাজয়ের গ্লানি গর্বিত জার্মান জাতির মনে এক অভূতপূর্ব আত্মচেতনা ও জাতীয়তাবোধের জন্ম দেয়। তারা ভার্সাই চুক্তির শর্ত মন থেকে মেনে নিতে পারেনি এবং এজন্য অবস্থার পরিবর্তনের জন্য সুযোগের প্রতীক্ষায় ছিল। এমন অবস্থার প্রেক্ষাপটেই জার্মানিতে নাৎসি দলের নেতৃত্বে উগ্র জাতীয়তাবাদ ও সমরবাদের সৃষ্টি হয়। নাৎসি আন্দোলন জার্মান জাতির মনে নতুন আশার সঞ্চার করে এবং এক নতুন পথের সন্ধান দেয়। এক পর্যায়ে উগ্রবাদী নাৎসি দলের নেতা হিটলার ক্ষমতায় অধিষ্ঠিত হয়ে জার্মানির আত্মনিয়ন্ত্রণের দাবি প্রতিষ্ঠার ঘোষণা দিলে দেশটির জনমনে যুদ্ধংদেহী মনোভাব প্রবল হয়ে ওঠে। এই পরিস্থিতি দ্বিতীয় বিশ্বযুদ্ধের মতো ভয়াবহ যুদ্ধ অবশ্যম্ভাবী করে তোলে। পরিশেষে বলা যায়, ভার্সাই সন্ধির প্রভাব ছিল সুদূরপ্রসারী। এ সন্ধির মধ্যেই দ্বিতীয় বিশ্বযুদ্ধের বীজ নিহিত ছিল। এ সন্ধির ব্যর্থতা বা ত্রুটিই পরবর্তী সময়ে বিশ্বকে দ্বিতীয় বিশ্বযুদ্ধের মতো মহাবিপর্যয়ের দিকে ঠেলে দিয়েছিল।"
        }
      ]
    },
    {
      "number": "11",
      "uddipok": "যমুনা নদীর তীরবর্তী সালেমপুর ও মকসুদপুর দুটি ভিন্ন অঞ্চল। সালেমপুরের মাতব্বর চরের জমিকে ব্যক্তি মালিকানায় রাখতে চান। অথচ মকসুদপুর গ্রামের মাতব্বর চান সমবায় খামারের মাধমে চর শাসন করতে। এরূপ অবস্থায় সালেমপুরের মাতব্বর পার্শ্ববর্তী কয়েকটি অঞ্চল নিয়ে একটি জোট গঠন করে। পাল্টা ব্যবস্থা হিসেবে | মকসুদপুরের মাতব্বরের নেতৃত্বে অনুরূপ জোট গঠন করে। এতে দু'পক্ষের মধ্যে সংঘর্ষের সম্ভাবনা দেখা দেয়। তবে শেষ পর্যন্ত কোনো সংঘর্ষ সংঘটিত হয় নি।",
      "tag": "DB, RB, DIN.B, CB, CTG.B, SB, JB, BB 23",
      "sub_questions": [
        {
          "label": "ক",
          "question": "গ্লাসনস্ত নীতির প্রবক্তা কে?",
          "explanation": "গ্লাসনস্ত নীতির প্রবক্তা মিখাইল গর্বাচেভ।"
        },
        {
          "label": "খ",
          "question": "বার্লিন অবরোধ কী?",
          "explanation": "টুমান তত্ত্ব ও মার্শাল পরিকল্পনার বিরুদ্ধে সোভিয়েত ইউনিয়নের একটি প্রতিবাদমূলক পদক্ষেপ হলো বার্লিন অবরোধ। দ্বিতীয় বিশ্বযুদ্ধে জার্মানির পরাজয়ের পর মিত্রপক্ষ রাজধানী বার্লিনকে ৪ ভাগে বিভক্ত করে শাসন করছিল। ব্রিটেন, ফ্রান্স ও মার্কিন যুক্তরাষ্ট্র তাদের অধিকৃত এলাকা একত্র করে সংযুক্ত যুক্তরাষ্ট্র গঠনের ইচ্ছা করলে স্ট্যালিন ক্ষুব্ধ হয়ে পশ্চিম বার্লিনের সাথে পূর্ব বার্লিনের সকল যোগাযোগ বিচ্ছিন্ন। করে দেন। এ অবরোধের মাধ্যমে সোভিয়েত ইউনিয়ন পশ্চিম বার্লিনকে আত্মসমর্পণে বাধ্য করতে চেয়েছিল। টুমান তত্ত্ব ও মার্শাল পরিকল্পনার বিরুদ্ধে সোভিয়েত ইউনিয়নের একটি প্রতিবাদমূলক পদক্ষেপ হলো বার্লিন অবরোধ। দ্বিতীয় বিশ্বযুদ্ধে জার্মানির পরাজয়ের পর মিত্রপক্ষ রাজধানী বার্লিনকে ৪ ভাগে বিভক্ত করে শাসন করছিল। ব্রিটেন, ফ্রান্স ও মার্কিন যুক্তরাষ্ট্র তাদের অধিকৃত এলাকা একত্র করে সংযুক্ত যুক্তরাষ্ট্র গঠনের ইচ্ছা করলে স্ট্যালিন ক্ষুব্ধ হয়ে পশ্চিম বার্লিনের সাথে পূর্ব বার্লিনের সকল যোগাযোগ বিচ্ছিন্ন, করে দেন। এ অবরোধের মাধ্যমে সোভিয়েত ইউনিয়ন পশ্চিম বার্লিনকে আত্মসমর্পণে বাধ্য করতে চেয়েছিল।"
        },
        {
          "label": "গ",
          "question": "উদ্দীপকে বর্ণিত অবস্থাটির সাদৃশ্য তোমার পাঠ্যবইয়ের আলোকে ব্যাখ্যা করো।",
          "explanation": "উদ্দীপকে বর্ণিত অবস্থার সাথে আমার পাঠ্যবইয়ে আলোচিত স্নায়ুযুদ্ধের সাদৃশ্য রয়েছে। স্নায়ুযুদ্ধ বলতে এমন যুদ্ধাবস্থাকে নির্দেশ করে যা প্রত্যক্ষ যুদ্ধও নয় আবার পরিপূর্ণ শান্তি ও নয়। দ্বিতীয় বিশ্বযুদ্ধের পূর্বেই মার্কিন যুক্তরাষ্ট্র এবং সোভিয়েত ইউনিয়ন আদর্শগত কারণে পরস্পর প্রতিপক্ষে পরিণত হয়। মার্কিন যুক্তরাষ্ট্র একটি পুঁজিবাদী রাষ্ট্র। অপরদিকে, পুঁজিবাদকে উৎখাত করে রুশ বিপ্লবের মাধ্যমেই সোভিয়েত ইউনিয়নের উত্থান ঘটেছিল। দ্বিতীয় বিশ্বযুদ্ধোত্তরকালে সোভিয়েত কমিউনিস্ট পার্টির সাধারণ সম্পাদক যোসেফ স্ট্যালিন কর্তৃক পূর্ব ইউরোপের প্রতি গৃহীত রুশনীতি এবং এর প্রতিক্রিয়ায় মার্কিন প্রেসিডেন্ট হ্যারি এস. ট্রুম্যান কর্তৃক 'টুম্যান ডকট্রিন' ঘোষণা করা হলে স্নায়ুযুদ্ধ তীব্র আকার ধারণ করে। পরবর্তীতে ইউরোপে সমাজতন্ত্রের বিস্তার রোধে মার্কিন পররাষ্ট্র সচিব অর্জ মার্শাল তার 'মার্শাল পরিকল্পনা' প্রকাশ করেন। মার্শাল পরিকল্পনার বিরুদ্ধে সর্বাপেক্ষা মারাত্মক পদক্ষেপ হিসেবে সোভিয়েত ইউনিয়ন বার্লিন অবরোধ করলে মার্কিন যুক্তরাষ্ট্র ও এর মিত্ররা চিন্তিত হয়ে পড়ে। সোভিয়েত আগ্রাসন থেকে ইউরোপীয় দেশগুলোকে রক্ষা করার জন্য মার্কিন যুক্তরাষ্ট্র তার ইউরোপীয়.. মিত্রদের নিয়ে NATO জোট গঠন করে। এর প্রতিক্রিয়ায় কমিউনিস্ট দেশগুলো সোভিয়েত রাশিয়ার নেতৃত্বে 'Warsaw' নামক সামরিক জোট গঠন করে। এভাবে স্নায়ুযুদ্ধ চরম পর্যায়ে উপনীত হয় এবং বিশ্বব্যাপী আতঙ্ক ও উত্তেজনাপূর্ণ অবস্থার সৃষ্টি হয়। উদ্দীপকেও এরূপ স্নায়ুযুদ্ধ পরিস্থিতি পরিলক্ষিত হয়। উদ্দীপকে দেখা যায়, যমুনা নদীর তীরবর্তী সালেমপুর ও মকসুদপুর অন্যদের মাতব্বরেরা নিজেদের মতো করে এলাকা শাসন করতে চান। এরূপ অবস্থায় সালেমপুরের মাতব্বর পার্শ্ববর্তী কয়েকটি অঞ্চল নিয়ে জোট গঠন করে, যা ন্যাটো' জোটের সাথে সাদৃশ্যপূর্ণ। অপরদিকে পাল্টা ব্যবস্থা হিসেবে মকসুদপুরের নেতৃত্বে অনুরূপ জোট গঠিত হয়, যেটি 'ওয়ারস' জোটকে ইঙ্গিত করেছে। এতে দু'পক্ষের মধ্যে সংঘর্ষের সম্ভাবনা দেখা দিলেও শেষ পর্যন্ত কোনো সংঘাত হয় নি। তাই বলা যায়, উদ্দীপকের অবস্থা মার্কিন যুক্তরাষ্ট্র ও সোভিয়েত ইউনিয়নের মধ্যকার স্নায়ুযুদ্ধের ইঙ্গিতবহ।"
        },
        {
          "label": "ঘ",
          "question": "উক্ত অবস্থাটি কি বিশ্বকে দুটি মেরুতে বিভক্ত করেছিল? তোমার মতামত বিশ্লেষণ করো।",
          "explanation": "হ্যাঁ, উদ্দীপকে বর্ণিত অবস্থা তথা স্নায়ুযুদ্ধ বিশ্বকে দুটি মেরুতে বিভক্ত করেছিল বলে আমি মনে করি। দ্বিতীয় বিশ্বযুদ্ধের পর পুরনো বিশ্বব্যবস্থা বদলে গিয়ে মার্কিন যুক্তরাষ্ট্র ও সোভিয়েত ইউনিয়ন দুই শীর্ষ পরাশক্তি হিসেবে আবির্ভূত হয়। যুক্তরাষ্ট্র ছিল পুঁজিবাদী অর্থনৈতিক ব্যবস্থার সমর্থক এবং সোভিয়েত ইউনিয়ন ছিল সমাজতান্ত্রিক ব্যবস্থার অনুসারী। ফলে দেশ দু'টির মধ্যে আদর্শগত দ্বন্দ্ব দেখা দেয়। মার্কিন যুক্তরাষ্ট্র ও সোভিয়েত ইউনিয়নের মধ্যকার আদর্শিক দ্বন্দ্বকে কেন্দ্র করে প্রায় গোটা বিশ্ব পরস্পরবিরোধী দু'টি শিবিরে বিভক্ত হয়ে যায়। এতে ইউরোপের অন্যান্য রাষ্ট্রগুলোও যোগ দেয়। বিভিন্ন আন্তর্জাতিক ইস্যুতে দেশ দু'টি পরস্পর বিরোধী অবস্থান নিতে থাকে। দীর্ঘ স্নায়ুযুদ্ধের সময়ে কিউবা, 'ভিয়েতনাম, কোরিয়া ও ইউরোপ নিয়ে প্রভাব বিস্তারের প্রতিযোগিতায় লিপ্ত হয় যুক্তরাষ্ট্র ও সোভিয়েত ইউনিয়ন। এমনকি আমাদের মুক্তিযুদ্ধেও এর প্রভাব লক্ষ করা যায়। দুই বিপরীত শিবিরে বিভক্ত বিশ্বে সোভিয়েত ইউনিয়ন ও মার্কিন যুক্তরাষ্ট্র নিজ নিজ বলয়ভুক্ত দেশগুলোকে প্রচুর আর্থিক, সামরিক ও কূটনৈতিক সহায়তা দিয়েছিল। ১৯৯১ সালে সোভিয়েত ইউনিয়ন ভেঙে যাওয়ার মাধ্যমে এ স্নায়ুযুদ্ধের অবসান ঘটে। উপরের আলোচনা থেকে বলা যায়, স্নায়ুযুদ্ধ সমগ্র বিশ্বকে দু'টি বিপরীত শিবিরে বিভক্ত করেছিল— উক্তিটি যথার্থ।"
        }
      ]
    }
  ]
}