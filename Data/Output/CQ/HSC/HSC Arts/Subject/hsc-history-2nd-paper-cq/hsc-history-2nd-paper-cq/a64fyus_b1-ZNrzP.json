{
  "title": "সম্মিলিত বোর্ড ২০১৯",
  "subtitle": "ইতিহাস (11)",
  "questions": [
    {
      "number": "1",
      "uddipok": "একটি অঞ্চলে ধনী-গরিবের বৈষম্য চরম আকার ধারণ করে। 'তখন নতুন নেতৃত্বের মাধ্যমে সেখানে এক আন্দোলনের সূত্রপাত হয়। এই আন্দোলনে জয়লাভ করে আন্দোলনকারীরা সেখানে এক বৈষম্যহীন সমাজ ব্যবস্থা গড়ে তুলতে সক্ষম হয়।",
      "tag": "All.B 19",
      "sub_questions": [
        {
          "label": "ক",
          "question": "ভার্সাই চুক্তি কখন স্বাক্ষরিত হয়?",
          "explanation": "১৯১৯ সালে ভার্সাই চুক্তি স্বাক্ষরিত হয়।"
        },
        {
          "label": "খ",
          "question": "ত্রি-শক্তি আঁতাত কী?",
          "explanation": "ত্রিশক্তি আঁতাত ছিল ত্রিশক্তি জোট-এর হুমকি মোকাবিলায় গড়ে ওঠা ইউরোপীয় সামরিক জোট। জার্মানি, অস্ট্রিয়া-হাঙ্গেরি ও ইতালির সমন্বয়ে গঠিত ত্রিশক্তি জোটের মোকাবিলায় ১৯০৭ সালে ইংল্যান্ড ও রাশিয়ার মধ্যে এক মিত্রতা চুক্তি হয়। এ চুক্তির মাধ্যমে ইংল্যান্ড, ফ্রান্স ও রাশিয়া পরস্পর মৈত্রী বন্ধনে আবন্ধ হয় যা 'ত্রিশক্তি আঁতাত' নামে পরিচিত।"
        },
        {
          "label": "গ",
          "question": "উদ্দীপকে উল্লিখিত ঘটনার সাথে তোমার পাঠ্যপুস্তকের কোন বিপ্লবের সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লিখিত ঘটনার সাথে আমার পাঠ্যপুস্তকের বলশেভিক বিপ্লবের সাদৃশ্য রয়েছে। রাশিয়ায় ১৯১৭ সালের বলশেভিক বিপ্লব বিশ্বের ইতিহাসে এক যুগান্তকারী ঘটনা। এ বিপ্লব রাশিয়ার মানুষের আর্থ-সামাজিক-রাজনৈতিক জীবনে এক বৈপ্লবিক পরিবর্তনের মধ্য দিয়ে নতুন যুগের সূচনা করে। রুশ বিপ্লবের আগে রাশিয়ার কৃষক-শ্রমিক শ্রেণি ছিল নির্যাতিত ও শোষিত। তাদের অর্থনৈতিক ও সামাজিক অবস্থা ছিল শোচনীয়। কৃষক-শ্রমিকরা জমিদার ও ধনীদের অত্যাচার এবং শোষণের শিকার হতো। বলশেভিক দল শ্রমিকদের মধ্যে গোপনে প্রচার চালিয়ে তাদের সংঘবদ্ধ করে বিপ্লবমুখী করে তোলে। এর ধারাবাহিকতায় সংঘটিত হয় ঐতিহাসিক অক্টোবর বিপ্লব। এ বিপ্লবের ফলে রাশিয়ার জারতন্ত্রের অবসান হয়, ধনী ও গরিবের মধ্যে বৈষম্য দূর হয়। শ্রমিকরা শিক্ষালাভসহ বিভিন্ন অধিকার ভোগ করার সুযোগ পায়। এতে পুঁজিপতিশ্রেণির অবসান ঘটে। উদ্দীপকে বলা হয়েছে, একটি অঞ্চলে ধনী-গরিব বৈষম্য চরম আকার ধারণ করলে সেখানকার জনগণ নতুন নেতৃত্বের মাধ্যমে আন্দোলন গড়ে তোলে। সেই আন্দোলনে জয়লাভ করে তারা এক বৈষম্যহীন সমাজব্যবস্থা গড়ে তুলতে সক্ষম হয়। উদ্দীপকের এই বক্তব্যের সাথে উপরে আলোচিত বিপ্লবের তুলনা করে বলা যায়, এটি একসময় সারা বিশ্বজুড়ে কমবেশি প্রভাব বিস্তারকারী বলশেভিক বিপ্লবের সাথেই সামঞ্জস্যপূর্ণ।"
        },
        {
          "label": "ঘ",
          "question": "উল্লিখিত ঘটনা কি বিশ্বকে দুটি বলয়ে বিভক্ত করেছিল? তোমার মতামত ব্যক্ত করো।",
          "explanation": "হ্যাঁ, উল্লিখিত ঘটনা অর্থাৎ বলশেভিক বিপ্লব বিশ্বকে সমাজতন্ত্র ও পুঁজিবাদী বিশ্ব- এ দুটি বলয়ে বিভক্ত করেছিল। বলশেভিক বিপ্লব শুধু রাশিয়ার আর্থ-সামাজিক অবস্থা পরিবর্তনের অঙ্গীকার নিয়ে সংঘটিত হয়নি, বরং পর্যায়ক্রমে বিশ্বব্যাপী পুঁজিবাদের অবসান ঘটিয়ে শোষণহীন সমাজ প্রতিষ্ঠা ছিল এর লক্ষ্য। এ বিপ্লবের ফলে রাশিয়ার দীর্ঘদিনের স্বৈরাচারী জারতন্ত্রের পতন ঘটে এবং বিশ্বের সর্বপ্রথম সমাজতান্ত্রিক রাষ্ট্র প্রতিষ্ঠিত হয়। জন্ম নেয় প্রচলিত শ্রেণিভিত্তিক সমাজের পরিবর্তে শ্রেণিহীন এক সমাজব্যবস্থা। বিশাল দেশ রাশিয়া থেকে সমাজতন্ত্রের আদর্শ এর প্রতিবেশী বেশ কয়েকটি দেশ ছাড়াও বিশ্বের বিভিন্ন প্রান্তে ছড়িয়ে পড়ে। রাশিয়ার নেতৃত্বে এ আদর্শ বাস্তবায়নের কাজ চলতে থাকে। এর ফলে বিশ্ব পর্যায়ক্রমে দুইটি বলয়ে বিভক্ত হয়ে পড়ে। রাশিয়ার নেতৃত্বে সমাজতন্ত্রে বিশ্বাসী দেশগুলো একটি বলয়ে এবং মার্কিন যুক্তরাষ্ট্রের নেতৃত্বে পুঁজিবাদী বিশ্ব আরেকটি বলয়ে ভাগ হয়। কয়েক দশক ধরে যুক্তরাষ্ট্র ও সোভিয়েত ইউনিয়নের (বলশেভিক বিপ্লবের পরে রাশিয়ার নতুন নাম) মধ্যে প্রচ্ছন্ন বৈরিতা ও প্রতিদ্বন্দ্বিতা চলে যা 'শীতল যুদ্ধ' বা 'স্নায়ুযুদ্ধ' নামে পরিচিত। বিশ্বের প্রধান ক্ষমতাধর দেশদুটি অন্য দেশগুলোকে নিজেদের প্রভাব বলয়ের মধ্যে টেনে নেওয়ার প্রতিযোগিতায় লিপ্ত থাকে। কাজেই এ কথা নিঃসন্দেহে বলা যায় যে, বলশেভিক বিপ্লব প্রকৃতই বিশ্বকে সমাজতন্ত্রী ও পুঁজিবাদী এই দুই বলয়ে বিভক্ত করেছিল।"
        }
      ]
    },
    {
      "number": "2",
      "uddipok": "অষ্টাদশ শতাব্দীর শেষার্ধে ইউরোপের একটি দেশে এমন একটি বিপ্লব সংঘটিত হয় যেখানে সমাজের একটি বিশেষ সম্প্রদায় লেখনীর মাধ্যমে সে দেশের জনগণকে বৈষম্যমূলক শাসনের বিরুদ্ধে সোচ্চার করে তোলে। ফলে অধিকারবঞ্চিত জনগণ দীর্ঘদিনের শাসন ও শোষণের বিরুদ্ধে সচেতন হয়ে বিপ্লবী ভাবধারায় উজ্জীবিত হয়।",
      "tag": "DRMC 24,All.B 19",
      "sub_questions": [
        {
          "label": "ক",
          "question": "ইয়াং ইতালি কে প্রতিষ্ঠা করেছিলেন?",
          "explanation": "ইয়াং ইতালি প্রতিষ্ঠা করেছিলেন যোসেফ ম্যাৎসিনি।"
        },
        {
          "label": "খ",
          "question": "সন্ত্রাসের রাজত্ব সম্পর্কে কী জান?",
          "explanation": "ফরাসি বিপ্লবের পর বিপ্লববিরোধী মনোভাব এবং অভ্যন্তরীণ ও বৈদেশিক আক্রমণ প্রতিরোধ করার উদ্দেশ্যে জ্যাকোবিন দল যে সন্ত্রাস বা ভীতিকর অবস্থার সৃষ্টি করেছিল তাই ইতিহাসে 'সন্ত্রাসের রাজত্ব' বলে পরিচিত। জ্যাকোবিন দলের নেতা ছিলেন রোবসপিয়ার। দ্রুত বিচার করে শিরশ্ছেদ ও অন্যান্য সন্ত্রাসমূলক কার্যকলাপ চালিয়ে ভীতির সঞ্চার করাই ছিল জ্যাকোবিন দলের প্রধান লক্ষ্য। তারা প্রচার করত, ত্রাসই হচ্ছে দ্রুত বা বলিষ্ঠ ন্যায়বিচারের পথ। সুতরাং এটিই সঠিক পথ।"
        },
        {
          "label": "গ",
          "question": "উদ্দীপকের সাথে তোমার পাঠ্যপুস্তকের কোন বিপ্লবের সাদৃশ্য। রয়েছে? ব্যাখ্যা করো।",
          "explanation": "উদ্দীপকের সাথে আমার পাঠ্যপুস্তকের ফরাসি বিপ্লবের সাদৃশ্য রয়েছে। ফরাসি বিপ্লবে দার্শনিকরা প্রত্যক্ষভাবে অংশগ্রহণ না করলেও তাদের চিন্তাধারা ও লেখনী এর মনস্তাত্ত্বিক ও তাত্ত্বিক পটভূমি তৈরিতে ভূমিকা রেখেছিল। বিপ্লবের আগে থেকেই দার্শনিকদের জ্ঞানচর্চা মধ্যযুগীয় ভাবধারাকে পেছনে ফেলে একটি আধুনিক সমাজব্যবস্থা গড়ে তুলতে ফরাসি জনগণকে অনুপ্রাণিত করে আসছিল। ঐ মনীষীরা মধ্যযুগীয় রাজতন্ত্র পরিত্যাগ করে সাম্য, মৈত্রী ও স্বাধীনতার চেতনাকে ধারণ করে গণতান্ত্রিক রাষ্ট্রব্যবস্থা গড়ে তোলার পক্ষে যুক্তি তুলে ধরেন। তাদের লেখার মাধ্যমে সাধারণ মানুষ নিজেদের দুঃখ-কষ্টের কারণ বুঝতে পারে ও এ থেকে মুক্তির জন্য পুরাতন রাষ্ট্রব্যবস্থাকে ভেঙে ফেলার প্রেরণা লাভ করে। এ প্রসঙ্গে ইতিহাসবিদ লেফেভার বলেন, ফরাসি দার্শনিকরা অভিজাতদের বিশেষ অধিকার, সামন্তপ্রথা, স্বৈরাচারী শাসন ইত্যাদির তীব্র সমালোচনার মাধ্যমে পুরাতনতন্ত্রের ভিত নাড়িয়ে দেন। বিশেষ করে বুশোর বৈপ্লবিক উক্তি, 'মানুষ স্বাধীনভাবে জন্মগ্রহণ করলেও সর্বত্রই সে শৃঙ্খলিত'- ফরাসি সমাজের, তৃতীয় স্তরের দুর্দশাগ্রস্ত মানুষগুলোর চোখ খুলে দেয়। ফলে বুর্জোয়া শ্রেণির শুরু করা বৈপ্লবিক কর্মকাণ্ডে সমাজের সর্বনিম্ন স্তরের হতদরিদ্র শ্রেণিও অংশগ্রহণ করে। উদ্দীপকে বলা হয়েছে, অষ্টাদশ শতাব্দী শেষে ইউরোপে একটি বিপ্লব সংঘটিত হয়, যেখানে সমাজের একটি বিশেষ সম্প্রদায় লেখনীর মাধ্যমে দেশের জনগণকে বৈষম্যের বিরুদ্ধে সোচ্চার করে তোলে। উদ্দীপকের এ বক্তব্য উপরে আলোচিত ফরাসি বিপ্লবের কথাই স্মরণ করিয়ে দেয়। তাই বলা যায়, উদ্দীপকের বিপ্লবের সাথে ফরাসি বিপ্লবের মিল রয়েছে।"
        },
        {
          "label": "ঘ",
          "question": "উক্ত ব্যক্তিদের ভূমিকাই বিপ্লবকে অনিবার্য করে তুলেছিল- উক্তিটি বিশ্লেষণ করো।",
          "explanation": "উক্ত ব্যক্তিদের অর্থাৎ দার্শনিকদের ভূমিকাই ফরাসি বিপ্লবকে অনিবার্য করে তুলেছিল- উক্তিটি যথার্থ। ফরাসি বিপ্লবে দার্শনিকদের অবদান অপরিসীম। এ বিপ্লবের অনেক আগে থেকেই দার্শনিকদের জ্ঞানচর্চা তথা লেখনী ফরাসি জনগণকে মধ্যযুগীয় ভাবধারা পেছনে ফেলে একটি আধুনিক সমাজব্যবস্থা গড়ে তোলার জন্য উজ্জীবিত করতে থাকে। তারা মধ্যযুগীয় গণবিরোধী রাজতন্ত্রের সমালোচনা করে সাম্য, মৈত্রী ও স্বাধীনতার চেতনাকে ধারণ করে ফ্রান্সে আধুনিক গণতান্ত্রিক রাষ্ট্রব্যবস্থা গড়ে তোলার যুক্তি উত্থাপন করেন। ফরাসি রাজনৈতিক দার্শনিক মন্তেক্ষু তার যুক্তিবাদী চিন্তার মাধ্যমে প্রচলিত সমাজ ও রাষ্ট্রের অন্যায় ও অসঙ্গতিগুলো নিপুণভাবে বিশ্লেষণ করেন। দার্শনিক ভলতেয়ার ধর্মগুরুদের অনিয়ম-দুর্নীতিগুলো ব্যঙ্গাত্মকভাবে তুলে ধরেন। এছাড়া দার্শনিক রুশো তার বিখ্যাত 'The Social Contract' গ্রন্থের মাধ্যমে 'জনগণই সার্বভৌম ক্ষমতার অধিকারী' এই মতবাদ প্রচার করেন। এভাবে ক্রমশ ফরাসি বিপ্লব অবশ্যম্ভাবী হয়ে ওঠে। ফরাসি ঐ দার্শনিকরা অভিজাতদের বিশেষ অধিকার, সামন্ত প্রথা এবং স্বৈরাচারী শাসনের তীব্র সমালোচনা করে পুরাতনতন্ত্রের ভিত নাড়িয়ে দেন। সুতরাং বলা যায়, দার্শনিকরা ফরাসি বিপ্লবের প্রাথমিক ক্ষেত্র প্রস্তুত করে দিয়েছিলেন। তাদের ভূমিকাই ফরাসি বিপ্লবকে অনিবার্য করে তুলেছিল- উক্তিটি যথার্থ।"
        }
      ]
    },
    {
      "number": "3",
      "uddipok": "তিনটি মহাদেশের অনেকগুলো দেশ নিয়ে রোমান সাম্রাজ্য প্রতিষ্ঠিত হয়েছিল। যুদ্ধের ধারাবাহিকতায় স্বাধীনতার মনোভাব তৈরি হলে রোমান সাম্রাজ্য ভেঙে যায়। ফলে অনেকগুলো স্বাধীন দেশ জন্ম লাভ করে।",
      "tag": "All.B 19",
      "sub_questions": [
        {
          "label": "ক",
          "question": "",
          "explanation": "নিকোলাই চসেস্কু রুমানিয়া শাসন করতেন।"
        },
        {
          "label": "খ",
          "question": "",
          "explanation": "দ্বিতীয় বিশ্বযুদ্ধকালে হাঙ্গেরি অক্ষশক্তির সাথে থাকার কারণে সেখানে। ব্যাপক ধ্বংসলীলা ঘটে। যুদ্ধশেষে ১৯৪৭ সালে দেশটি কমিউনিস্ট শাসনাধীনে চলে যায়। তবে ১৯৫৬ সালে হাঙ্গেরিতে কমিউনিস্টবিরোধী বিপ্লব হয়। এর ধারাবাহিকতায় সেখানে সমাজতন্ত্রের পতন ঘটে। হাঙ্গেরি ১৯৮৯ সালে পশ্চিমা পুঁজিবাদী দেশ অস্ট্রিয়ার সাথে তার সীমান্ত উন্মুক্ত করে দিলে পূর্ব ইউরোপে সমাজতন্ত্রের পতন দ্রুততর হয়ে ওঠে।"
        },
        {
          "label": "গ",
          "question": "উদ্দীপকে উল্লিখিত ঘটনা তোমার পাঠ্যবইয়ের আলোকে বর্ণনা করো।",
          "explanation": "উদ্দীপকে উল্লিখিত ঘটনা সোভিয়েত ইউনিয়নের বিলুপ্তিকেই নির্দেশ করে। সমাজতান্ত্রিক বিপ্লবের মাধ্যমে প্রতিষ্ঠিত সোভিয়েত ইউনিয়ন দীর্ঘ সাত দশক স্থায়ী হয়েছিল। এটি ছিল বিশ্বের দুই শীর্ষ পরাশক্তির একটি। বিশ্লেষকদের মতে, সমাজতন্ত্রের অন্তনিহিত সংকট, নেতৃত্বের দুর্বলতা,পশ্চিমাদের নিরন্তর বিরোধিতা, পরিবর্তিত বিশ্ব পরিস্থিতি ইত্যাদি সোভিয়েত ইউনিয়নের পতন ডেকে আনে। ক্রমবর্ধমান অর্থনৈতিক সংকটেরপরিপ্রেক্ষিতে আশির দশকের শেষ দিকে সোভিয়েত ইউনিয়নে গণতান্ত্রিক অধিকারের দাবি জোরালো হতে থাকে। পরিস্থিতি মোকাবিলার জন্যমিখাইল গর্বাচেভসহ শেষ দিকের সোভিয়েত নেতারা কিছুটা উদারনীতিঅবলম্বন করেন। জনগণ আগের চেয়ে মুক্তভাবে সরকারের সমালোচনা করতে থাকে। গোটা সোভিয়েত ব্লক জুড়ে অস্থিতিশীলতা সৃষ্টি হয়।এরই প্রেক্ষাপটে ভেঙে যায় সোভিয়েত ইউনিয়ন। ইউরোপ ও মধ্য এশিয়ার ১৫টি রাষ্ট্র নিয়ে গঠিত হয়েছিল এ বিশাল দেশ। সোভিয়েত ইউনিয়নের পতনের ফলে এই ১৫টি রাষ্ট্র নতুনভাবে স্বাধীন রাষ্ট্র হিসেবে আত্মপ্রকাশ করে। উদ্দীপকে বলা হয়েছে, অনেকগুলো দেশ নিয়ে রোমান সাম্রাজ্য প্রতিষ্ঠিত হয়। কিন্তু যুদ্ধের কারণে ক্রমে বিশাল রোমান সাম্রাজ্য ভেঙে অনেকগুলো স্বাধীন রাষ্ট্র জন্ম লাভ করে। উদ্দীপকের এ ঘটনা আধুনিককালে সোভিয়েত ইউনিয়নের বিলুপ্তির কথাই মনে করিয়ে দেয়।"
        },
        {
          "label": "ঘ",
          "question": "উত্ত রাষ্ট্র ভেঙে যাওয়ায় পৃথিবীতে ক্ষমতার ভারসাম্য বিনষ্ট হয়েছে- উত্তিটি বিশ্লেষণ করো।",
          "explanation": "১৯৯১ সালে সোভিয়েত ইউনিয়ন ভেঙে যাওয়ায় বিশ্বে ক্ষমতার ভারসাম্য বিনষ্ট হয়। কেননা, এর ফলে মার্কিন যুক্তরাষ্ট্র বিশ্বের একক পরাশক্তি হিসেবে আবির্ভূত হয়। সোভিয়েত ইউনিয়নের পতনের ফলে বিশ্বব্যবস্থার পুরো চিত্র পাল্টে যায়। তখনকার বিশ্বকে দ্বিমেরুকেন্দ্রিক বিশ্ব বলা হতো। সমাজতান্ত্রিক জোটের প্রধান দেশটির পতনের সাথে সাথে বিশ্ব দ্বি-মেরু বিশিষ্ট রাজনৈতিক ব্যবস্থা থেকে একক পরাশক্তির ব্যবস্থায় প্রবেশ করে। এতে বিশ্বে দীর্ঘ কয়েক দশক ধরে বহাল থাকা শক্তিসাম্য নষ্ট হয় এবং মার্কিন যুক্তরাষ্ট্রের নেতৃত্বে এককেন্দ্রিক বিশ্বব্যবস্থা প্রতিষ্ঠিত হয়। সোভিয়েত ইউনিয়নের বিলুপ্তিতে যুক্তরাষ্ট্র এককভাবে সমগ্র বিশ্বে রাজনীতি, ব্যবসা-বাণিজ্য ও সাংস্কৃতিক ক্ষেত্রে আধিপত্য বিস্তারের সুযোগ পায়। এতে বিশ্বব্যবস্থায় আর ভারসাম্য বজায় থাকেনি। ইরাকে মার্কিন আগ্রাসন, আফগানিস্তানো দেশটির হস্তক্ষেপ এসব ঘটনা সোভিয়েত ইউনিয়ন বিলুপ্তির প্রত্যক্ষ ফল। তবে সোভিয়েত ইউনিয়নের উত্তরসূরি রাশিয়া লৌহমানব ভ্লাদিমির পুতিনের নেতৃত্বে ভূতমর্যাদা পুনরুদ্ধারে সচেষ্ট হওয়ায় যুক্তরাষ্ট্রের একচেটিয়া প্রভাবেক সাম্প্রতিককালে কিছুটা ফাটল ধরেছে। পরিশেষে বলা যায়, সোভিয়েত ইউনিয়নের বিলুপ্তি ও মার্কিন যুক্তরাষ্ট্রের একক পরাশক্তি হিসেবে আবির্ভূত হওয়ার ঘটনাটি বিশ্বশক্তির ভারসাম্যকো নষ্ট করেছে। \"ইউরোপ ও এশিয়া অঞ্চলে অবস্থিত ১৫টি প্রজাতন্ত্র। সমাজতান্ত্রিক ব্যবস্থার পতনে ইউনিয়ন ভেঙে যাওয়ার পর এর মধ্যে ১২টি প্রজাতন্ত্র নিজেদের অর্থনৈতিক ও সামরিক নিরাপত্তা নিশ্চিত করতে CIS বা 'কমনওয়েলথ অব ইন্ডিপেন্ডেন্ট স্টেটস' গঠন করে। পরে এ লেট থেকে জর্জিয়া স্থায়ীভাবে সরে যায়।"
        }
      ]
    },
    {
      "number": "4",
      "uddipok": "ফাহিমের বাহিনী তার নিজ দেশে একচেটিয়া কর্তৃত্ব প্রতিষ্ঠা করে। সংবাদপত্র ও অন্যান্য মিডিয়ার অধিকার কেড়ে নেয়। দেশটিতে প্রতিদিন সন্ত্রাসী কার্যকলাপ ঘটতে থাকে। রাষ্ট্রের আইন-শৃঙ্খলা বাহিনী সন্ত্রাসী কার্যকলাপে উৎসাহ দিতে থাকে।",
      "tag": "All.B 19",
      "sub_questions": [
        {
          "label": "ক",
          "question": "মুসোলিনী কোন দেশের শাসক ছিলেন?",
          "explanation": "বেনিতো মুসোলিনী ইতালির শাসক ছিলেন।"
        },
        {
          "label": "খ",
          "question": "ফ্যাসিবাদের মূলনীতি কয়টি ও কী কী?",
          "explanation": "ফ্যাসিবাদের মূলনীতি ছিল চারটি। যথা- ১. রাষ্ট্রের মর্যাদা রক্ষা করা। ২. ব্যক্তিগত ধন-সম্পত্তি রক্ষা করা। ৩. দেশ থেকে সমাজতন্ত্র নির্মূল করা। ৪. ইতালিকে বিশ্বরাষ্ট্রে উন্নীত করার উপযোগী পররাষ্ট্র নীতি গ্রহণ করা"
        },
        {
          "label": "গ",
          "question": "ফাহিমের বাহিনীর সাথে তোমার পাঠ্যবইয়ের কোন দেশের কোন শাসকের মিল পাওয়া যায়? উক্ত শাসকের প্রকৃতি নিরূপণ করো।",
          "explanation": "উদ্দীপকের ফাহিমের বাহিনীর সাথে জার্মানির শাসক হিটলারের নাৎসি বাহিনীর মিল পাওয়া যায়। এডলফ হিটলারের নেতৃত্বে জার্মানির ১৯৩৪ সালের নির্বাচনে নাৎসি বাহিনী ক্ষমতায় আসার পর নানা ধরনের স্বৈরতান্ত্রিক কর্মসূচি গ্রহণ করে। এ বাহিনী জার্মানির সর্বত্র একক কর্তৃত্ব প্রতিষ্ঠা করে ১৯৩৪ সালের ২৪ জুলাই নাৎসি দল ছাড়া সব রাজনৈতিক দলকে নিষিদ করা হয়। ফ্যাসিস্ট লুই-এর নেতৃত্বে একটি ট্রেড ইউনিয়ন ছাড়া আর সবকটি ট্রেড ইউনিয়ন নিষিদ্ধ করা হয়। ওয়েমার সংবিধান কার্যত রহিত করা হয়। উগ্র জাতীয়তাবাদী নাৎসিরা দেশের সংবাদপত্র, বেতার, শিক্ষাসহ সকল প্রতিষ্ঠানের অধিকার কেড়ে নেয়। যেকোনো সময় যেকোনো নাগরিককে গ্রেফতার করা ও বিনা বিচারে আটক করে রাখা সাধরণ ব্যাপার হয়ে দাঁড়ায়। হিটলারের নেতৃত্বে নাৎসি বাহিনী জার্মানিতে এরকম একনায়কতান্ত্রিক শাসনব্যবস্থার সূচনা করে। উদ্দীপকের ফাহিমের বাহিনী দেশটির সর্বত্র একচ্ছত্র কর্তৃত্ব প্রতিষ্ঠা করে। তারা প্রচার মাধ্যমের অধিকার কেড়ে নেয়। সন্ত্রাস নিত্যদিনের ঘটনা হয়ে দাঁড়ায়। এমনকী আইন-শৃঙ্খলা বাহিনী সন্ত্রাসী কার্যকলাপে উৎসাহ দিতে থাকে। সুতরাং বলা যায়, ফাহিমের বাহিনীর কর্মকান্ডের সাথে হিটলারের নাৎসি বাহিনীর কর্মকান্ডের সাদৃশ্য পাওয়া যায়।"
        },
        {
          "label": "ঘ",
          "question": "উক্ত শাসকের আমলে তার দেশ মৃত্যুপুরী ও বন্দিশিবিরে পরিণত হয়েছিল- বিষয়টি বিশ্লেষণ করো।",
          "explanation": "উত্ত শাসক অর্থাৎ এডলফ হিটলারের আমলে সমগ্র জার্মানি মৃত্যুপুরী ও বন্দি শিবিরে পরিণত হয় বলে আমি মনে করি। হিটলার ১৯৩৩ সালের ৩০ জানুয়ারি জার্মানির শাসনক্ষমতা দখল করার পর চরম কর্তৃত্বপরায়ণ হয়ে ওঠেন। তিনি ১৯৩৪ সালে প্রেসিডেন্ট ও চ্যান্সেলর দুটি পদই দখল করেন। তিনি ক্রমশ বিরোধী দলগুলোর কবর রচনা করেন। তার সরকার বিরোধী দলের হাজার হাজার নেতাকর্মীকে আটক করে। হেইনরিখ হিমলার, হার্মান গোয়েরিং, পল যোসেফ গোয়েবলস প্রমুখ জার্মানিতে চরম একনায়কতন্ত্র ও নাৎসিবাদ প্রতিষ্ঠা করতে হিটলারের ঘনিষ্ঠ সহযোগী হিসেবে কাজ করেন। তারা বিরোধী দলের নেতাকর্মীদের ওপর নানা ধরনের দমন পীড়নমূলক কর্মকান্ড পরিচালনা করেন। দেশের রাজনৈতিক প্রতিপক্ষকে দমন করার জন্য বন্দিশিবির খোলা হয়। ১৯৩৪ সালের ৩০ জুন রাতে হাজারের বেশি মানুষকে হিটলারের বিরুদ্ধে অভ্যুত্থান ঘটানোর ষড়যন্ত্রের অভিযোগ এনে হত্যা করা হয়। এটিকে 'লম্বা ছুরির রজনী' বলে ভয়ার্তচিত্তে স্মরণ করা হয়ে থাকে। হিটলারের নামে প্রতিষ্ঠিত শিশু ও যুব সংগঠনে ১০ থেকে ১৮ বছরের কিশোর ও তরুণ-তরুণীদের অন্তর্ভুক্ত করা হয়। হিটলারের বিরোধী কোনো শিক্ষিত মানুষের পক্ষে দেশে বসবাস করা কঠিন হয়ে পড়ে। উপরোক্ত বর্ণনা থেকে এটা স্পষ্ট যে, হিটলারের শাসনামলে সমগ্র জার্মানি সত্যিই মৃত্যুপুরী ও বন্দিশিবিরে পরিণত হয়।"
        }
      ]
    },
    {
      "number": "5",
      "uddipok": "জুয়েলের গায়ের রং ফর্সা, তমালের গায়ের রং কালো। একারণে জুয়েল তমালকে ঘৃণার চোখে দেখে। জুয়েল মনে করে তমালের পূর্বপুরুষ নিচু জাতের, এ জন্যই তমালের গায়ের রং কালো।",
      "tag": "All.B 19",
      "sub_questions": [
        {
          "label": "ক",
          "question": "মার্টিন লুথার কিং কোথায় জন্মগ্রহণ করেন?",
          "explanation": "মার্টিন লুথার কিং যুক্তরাষ্ট্রের জর্জিয়া অঙ্গরাজ্যের আটলান্টায় ১৯২৯ সালে জন্মগ্রহণ করেন।"
        },
        {
          "label": "খ",
          "question": "ফ্রান্সে কীভাবে জাতিগত বৈষম্য সৃষ্টি হয়?",
          "explanation": "ফ্রান্সের অভিজাতরা দাবি করতেন যে, তারা বহিরাগত বিজেতা জাতি ফ্রাঙ্কদের বংশধর। অভিজাতরা বলতেন, ফ্রাঙ্কিশরা যেহেতু শ্রেষ্ঠ এবং 'তাদের মাধ্যমেই ফ্রান্স প্রতিষ্ঠিত হয়েছে, সেহেতু জন্মগতভাবেই তারা তৃতীয় শ্রেণির চেয়ে শ্রেষ্ঠ। এ কারণে সব ধরনের রাষ্ট্রীয় সুযোগ-সুবিধা, নেতৃত্ব অভিজাতদের প্রাপ্য। থার্ড এস্টেটের লোকদের সম্পর্কে অভিজাতরা বলতো, দাসদের সাথে মিশ্রণের ফলে উদ্ভূত বলে তারা নিকৃষ্ট।"
        },
        {
          "label": "গ",
          "question": "উদ্দীপকের বিষয়টি তোমার পাঠ্যবইয়ের কোন ধারণার কথা স্মরণ করিয়ে দেয়? কেন এই ধারণার সৃষ্টি হয়েছিল?",
          "explanation": "উদ্দীপকের বিষয়টি আমার পাঠ্যবইয়ের বর্ণবাদের ধারণার কথা স্মরণ করিয়ে দেয়। ইংরেজি 'Race' শব্দ থেকে 'Racism' বা 'Racialism' শব্দের উৎপত্তি, যার বাংলা প্রতিশব্দ বর্ণবাদ। সাধারণত দৈহিক গঠন, ত্বকের রং, ধর্ম, লিঙ্গ, বংশ পরিচয়, আবাসস্থল প্রভৃতির বিচারে কাড়কে উঁচু এবং কাউকে নিচুশ্রেণির গণ্য করে রাষ্ট্রীয় বা সামাজিক সুযোগ-সুবিধা বণ্টনে তারতম্য করাই বর্ণবাদ। নিজেদের অন্য জাতির চেয়ে শ্রেষ্ঠ মনে করার মানসিকতা থেকেই বর্ণবাদী ধারণার সৃষ্টি হয়। আধুনিক যুগে বর্ণবাদের ভয়াবহ প্রয়োগ দেখা গিয়েছে শ্বেতাঙ্গশাসিত দক্ষিণ আফ্রিকায়। আফ্রিকার বিভিন্ন অঞ্চলের মতো কয়েকটি ইউরোপীয় জাতি দক্ষিণ আফ্রিকা দেশটিতেও উপনিবেশ প্রতিষ্ঠা করেছিল। দখলদার ইউরোপীয় শ্বেতাঙ্গরা সংখ্যায় কম হলেও তারাই ছিল শাসক। তারা স্থানীয় অনগ্রসর কৃষ্ণাঙ্গদের ওপর শোষণ ও বৈষম্যমূলক বর্ণবাদী শাসন প্রতিষ্ঠা করে। দৈনন্দিন কার্যক্রমসহ সামাজিক ও রাষ্ট্রীয় জীবনের বিভিন্ন ক্ষেত্রে শ্বেতাঙ্গ ও কৃষ্ণাঙ্গদের জন্য পৃথক ব্যবস্থা করা হয়। কৃষ্ণাঙ্গদের ভোটাধিকারসহ বহু নাগরিক ও, মানবাধিকার ছিল না। এক পর্যায়ে একদল শিক্ষিত ও সচেতন কৃষ্ণাঙ্গ শ্বেতাঙ্গদের বৈষম্য ও নিপীড়নের বিরুদ্ধে রাজনৈতিক ও সামাজিক আন্দোলন গড়ে তোলেন। তাদের মধ্যে সবচেয়ে খ্যাতি লাভ করেন নেলসন ম্যান্ডেলা। ম্যান্ডেলা ও তার সহযোগীদের দীর্ঘ সংগ্রাম ও ত্যাগের বিনিময়েই গত শতাব্দীর নব্বইয়ের দশকে দক্ষিণ আফ্রিকার বর্ণবাদী শাসনের অবসান ঘটে। উদ্দীপকের জুয়েলের গায়ের রং ফর্সা। এজন্য সে কালো গাত্রবর্ণের তমালকে ঘৃণার চোখে দেখে। জুয়েলের এ আচরণ বর্ণবাদী মানসিকতাকেই তুলে ধরে। তাই বলা যায়, উদ্দীপকে পাঠ্যবইয়ের বর্ণবাদ বিষয়টি ফুটে উঠেছে।"
        },
        {
          "label": "ঘ",
          "question": "তুমি কি মনে কর, \"উত্ত ধারণার জন্য অনেক দেশে সংঘাত হয়েছিল\"? মতামত দাও।",
          "explanation": "হ্যাঁ, আমি মনে করি বর্ণবাদী ধারণার জন্য বিশ্বের অনেক দেশে সংঘাত হয়েছিল। বিংশ শতাব্দীতে বিশেষ করে জার্মানি ও দক্ষিণ আফ্রিকায় বর্ণবাদী গণহত্যা ও শোষণ-নির্যাতন বিশ্বকে স্তম্ভিত করেছে। দ্বিতীয় বিশ্বযুদ্ধের সময় জার্মান নাৎসি বাহিনী নিম্নবর্ণের জাতি আখ্যা দিয়ে ইহুদি নিধনে মেতে উদেছিলো । হিটলারের অনুসারী নাৎসিরা মনে করত, একমাত্র জার্মীন জাতিই খাঁটি আর্য। তাদের উচিত বাকি বিশ্বকে শাসন করা। দ্বিতীয় বিশ্বযুদ্ধে নাৎসি বাহিনী প্রায় ৬০ লাখ ইহুদি নিরীহ মানুষকে হত্যা করে। হিটলার ৫ কোটি অজার্মান স্নাভ জাতির মানুষকে বাধ্যতামূলকভাবে উরাল পর্বতের অপর পাড়ে সাইবেরিয়াতে বহিষ্কার করার পরিকল্পনা করেছিল। বর্ণগত বিদ্বেষ থেকেই ১৯৫৪ সালে আফ্রিকার জাঞ্জিবারে হাজার হাজার ভারতীয় ও আরবীয়কে হত্যা করা হয়। ১৯৭২ সালে ইদি আমিন উগান্ডায় জাতিগত শুদ্ধি অভিযান পরিচালনার জন্য এশীয়দের দেশ ছাড়ার জন্য ৯০ দিন সময় প্রদান করেছিলেন। আইনে নিষিদ্ধ হলেও ইউরোপ- আমেরিকার মতো উন্নত সমাজেও এখনও কমবেশি বর্ণবাদ রয়ে গেছে। যুক্তরাষ্ট্রের কৃষ্ণাঙ্গদের সাধারণ নাগরিক অধিকার পেতে কয়েক দশক ধরে আন্দোলন করতে হয়েছিল। পরিশেষে বলা যায়, বর্ণবাদ মানব সভ্যতার জন্য অভিশাপস্বরূপ। এটি শুধু মানুষে মানুষে ব্যবধান সৃষ্টি করে। এ কারণেই বর্ণবাদী ধারণার জন্য অনেক দেশে সংঘাত হয়েছিল।"
        }
      ]
    },
    {
      "number": "6",
      "uddipok": "অনেকগুলো গ্রাম নিয়ে আলফাপুর ইউনিয়ন গঠিত। গ্রামগুলোর মধ্যে দ্বন্দ্বের কারণে ইউনিয়নটি দুভাগে বিভক্ত হয়ে যায়। প্রতিবেশী ইউনিয়নগুলোতেও এ অস্থিরতা ও দ্বন্দ্ব ছড়িয়ে পড়ে। পরবর্তীতে একই সংস্কৃতির কারণে তারা আবার একত্রিত হয়।",
      "tag": "All.B 19",
      "sub_questions": [
        {
          "label": "ক",
          "question": "USSR এর পূর্ণরূপ কী?",
          "explanation": "USSR এর পূর্ণরূপ হলো Union of Soviet Socialist Republics"
        },
        {
          "label": "খ",
          "question": "CIS কীভাবে গঠিত হয়?",
          "explanation": "১৯৯১ সালের ডিসেম্বরে ভেঙে যাওয়া সোভিয়েত ইউনিয়নের একগুচ্ছ প্রজাতন্ত্র পরে CIS গঠন করে। সোভিয়েত ইউনিয়নের অন্তর্ভুক্ত ছিল ইউরোপ ও এশিয়া অঞ্চলে অবস্থিত ১৫টি প্রজাতন্ত্র। সমাজতান্ত্রিক ব্যবস্থার পতনে ইউনিয়ন ভেঙে যাওয়ার পর এর মধ্যে ১২টি প্রজাতন্ত্র নিজেদের অর্থনৈতিক ও সামরিক নিরাপত্তা নিশ্চিত করতে CIS বা 'কমনওয়েলথ অব ইন্ডিপেন্ডেন্ট স্টেটস' গঠন করে। পরে এ জোট থেকে জর্জিয়া স্থায়ীভাবে সরে যায়।"
        },
        {
          "label": "গ",
          "question": "উদ্দীপকে উল্লিখিত আলফাপুর ইউনিয়নের একত্রীকরণের সাথে তোমার পাঠ্যপুস্তকের কোন দেশের একত্রীকরণের মিল রয়েছে?",
          "explanation": "উদ্দীপকে উল্লিখিত আলফাপুর ইউনিয়নের একত্রীকরণের সাথে আমার পাঠ্যপুস্তকের জার্মানির একত্রীকরণের মিল রয়েছে। পূর্ব ইউরোপে সমাজতন্ত্রের পতনের সূত্র ধরে তৎকালীন পূর্ব জার্মান সরকার (GDR) বার্লিন প্রাচীর উন্মুক্ত করে দিয়ে ১৯৮৯ সালের ১৯ নভেম্বর এ একত্রীকরণ প্রক্রিয়ার সূত্রপাত ঘটায়। প্রথম বিশ্বযুদ্ধের পর পরাজিত জার্মানিকে ভার্সাই সন্ধির মাধ্যমে বিজয়ী মিত্ররা বিভত্ব করে নিয়েছিল। পরে উগ্র জাতীয়তাবাদী' নেতা হিটলার ধীরে ধীরে জার্মানির অংশগুলোকে পুনর্দখল করেন। দ্বিতীয় বিশ্বযুদ্ধে পরাস্ত হয়ে জার্মানি আবার সোভিয়েত প্রভাবের অধীন পূর্ব এবং পাশ্চাত্যের প্রভাবের অধীন পশ্চিম জার্মানিতে বিভক্ত হয়। দুই অংশের মধ্যে গত শতকের ষাটের দশকে তোলা হয় লৌহকঠিন বার্লিন প্রাচীর। আশির দশকের শেষে সোভিয়েত বলয়ভূত্ব পূর্ব ইউরোপজুড়ে পরিবর্তনের জোয়ার শুরু হয় যার জেরে সমাজতন্ত্রের পতন ঘটে। এর ধারাবাহিকতায় ১৯৮৯ সালের ২৮ নভেম্বর বার্লিন প্রাচীরের পতন ঘটে। শুরু হয় জার্মানির পুনঃএকত্রীকরণ। দীর্ঘদিন পৃথক রাজনৈতিক ব্যবস্থায় চলার কারণে দেশটির দুইটি অংশের মধ্যে সৃষ্ট সামাজিক, অর্থনৈতিক ও রাজনৈতিক বিভেদ দূর করতে কর্মপরিকল্পনা তৈরি করা হয়। অবশেষে ৩ অক্টোবর পশ্চিম জার্মানির কালো-লাল-সোনালী রং-এর পতাকা ঐক্যবদ্ধ জার্মানির পতাকা হিসেবে স্বীকৃতি পায়। উদ্দীপকে বলা হয়েছে, গ্রামগুলোর দ্বন্দ্বের কারণে আলফা ইউনিয়নকে দুইভাগে ভাগ করা হয়। কিন্তু একই সংস্কৃতির কারণে পরে তারা আবার একত্রিত হয়। আলফা ইউনিয়নের এই চিত্র আমরা জার্মানির একত্রীকরণের ক্ষেত্রেও দেখতে পাই।."
        },
        {
          "label": "ঘ",
          "question": "উক্ত দেশের একত্রীকরণ একান্ত অপরিহার্য ছিল- বিশ্লেষণ করো।",
          "explanation": "উত্ত দেশের অর্থাৎ জার্মানির একত্রীকরণ ছিল একান্ত অপরিহার্য। কারণ কার্যত কৃত্রিমভাবে আন্তর্জাতিক রাজনীতির প্রভাবে বিভক্ত হয়েছিল জার্মান জাতি ও রাষ্ট্র। এরকম ব্যবস্থা চিরস্থায়ী হতে পারে না। আর এই পুনঃএকত্রীকরণের ফলেই জার্মানি আবার ইউরোপ তথা বিশ্বের অন্যতম প্রধান শক্তিশালী রাষ্ট্রে পরিণত হয়েছে। দ্বিতীয় বিশ্বযুদ্ধে নিন্দনীয় ভূমিকার জন্য অনেকদিন একঘরে থাকা জামানি আজ বিশ্বসমাজের মূলধারায় ফিরে এসেছে। আন্তর্জাতিক রাজনীতি, অর্থনীতি, বিজ্ঞান-প্রযুক্তি, সংস্কৃতি ইত্যাদি ক্ষেত্রে গুরুত্বপূর্ণ অবদান রাখছে দেশটি। সাম্প্রতিককালে বিশ্বের শরণার্থী সমস্যা সমাধানে জার্মানি নিয়েছে নজিরবিহীন উদার উদ্যোগ। মধ্যপ্রাচ্যসহ বিশ্বের বিভিন্নস্থানে শান্তি রক্ষায়ও তাৎপর্যপূর্ণ অবদান রেখে চলেছে তারা। বার্লিন প্রাচীরের পতন এবং জার্মানির একত্রীকরণের ফলেই এসব সম্ভব হয়েছে। অর্থনৈতিক শত্ত্বি ও বিশ্ব রাজনীতিতে ইতিবাচক অবস্থানের বদৌলতে জার্মানি এখন বিশ্বের শীর্ষস্থানীয় শক্তিগুলোর একটি। জাতিসংঘ নিরাপত্তা পরিষদের সম্ভাব্য সম্প্রসারণের ক্ষেত্রে দেশটি নতুন স্থায়ী সদস্যপদের অন্যতম প্রধান দাবিদার। এই অবস্থান একত্রীকরণের অন্যতম ফল। সর্বোপরি বালিন প্রাচীরের অবসান এবং জার্মানির একত্রীকরণ সার্বিকভাবে ইউরোপের জীবনযাত্রায় ইতিবাচক প্রভাব ফেলছে। সাম্প্রতিককালে বৈশ্বিক অর্থনৈতিক মন্দা থেকে উত্তরণের জন্য জার্মান চ্যান্সেলর অ্যাঙ্গেলা মার্কেলের নেতৃত্বেই ইউরোপীয় রাষ্ট্রগুলো নানা কৌশল গ্রহণ করে, যা জার্মানির গুরুত্বকেই তুলে ধরে। উপরের আলোচনা থেকে বলা যায়, জার্মানির একত্রীকরণ ছিল অনিবার্য এবং খুবই অর্থবহ।"
        }
      ]
    },
    {
      "number": "7",
      "uddipok": "পৃথিবীতে অনেক সময় ভয়াবহ যুদ্ধ সংঘটিত হয়। যুদ্ধের ভয়াবহতা থেকে পৃথিবীকে রক্ষার জন্য এক সময় আন্তর্জাতিক সংগঠন তৈরি অপরিহার্য হয়ে পড়ে। ফলে বিশ্ব নেতৃবৃন্দ বিশ্বশান্তি স্থাপনের জন্য একত্রে মিলিত হয়ে একটি আন্তর্জাতিক সংগঠন গড়ে তোলেন, যা বিশ্বশান্তি প্রতিষ্ঠায় গুরুত্বপূর্ণ ভূমিকা রেখে চলেছে।",
      "tag": "All.B 19",
      "sub_questions": [
        {
          "label": "ক",
          "question": "ইরাক কুয়েত দখল করে কত সালে?",
          "explanation": "ইরাক ১৯৯০ সালের ২ আগস্ট ক্ষুদ্র প্রতিবেশী কুয়েত দখল করে নেয়।"
        },
        {
          "label": "খ",
          "question": "ভিয়েতনাম ট্রাজেডি বলতে কী বোঝ?",
          "explanation": "১৯৬৫ সালে মার্কিন যুক্তরাষ্ট্র ভিয়েতনামে আগ্রাসন চালালে প্রায় দশ বছর সেখানে লড়াই চরের তৎকালীন সোভিয়েত ইউনিয়ন সেখানকার যুক্তরাষ্ট্রবিরোধী বামপন্থিদের সহায়তা দেয়। এ রক্তক্ষয়ী যুদ্ধে ২০ লাখেরও। বেশি ভিয়েতনামি মারা যায়। এটি ইতিহাসে ভিয়েতনাম ট্রাজেডি হিসেবে। খ্যাত। এ লড়াইয়ে যুক্তরাষ্ট্রেরও ৫৮ হাজার সৈনিক মারা যায়।"
        },
        {
          "label": "গ",
          "question": "উদ্দীপকে তোমার পাঠ্যবইয়ের কোন সংগঠনের কথা বলা হয়েছে? উত্ত সংস্থা গঠনের উদ্দেশ্য কী ছিল?",
          "explanation": "উদ্দীপকে আমার পাঠ্যবইয়ের আন্তর্জাতিক সংগঠন জাতিসংঘের কথা বলা হয়েছে। এই সংস্থা গঠনের মূল উদ্দেশ্য ছিল যুদ্ধ ও ধ্বংসের হাত থেকে বিশ্বকে রক্ষা করা। জাতিসংঘ সনদের ১নং ধারায় এর উদ্দেশ্য সম্পর্কে বলা হয়েছে: প্রথমত, আন্তর্জাতিক যুদ্ধ, বিরোধ, উত্তেজনা প্রশমন এবং আন্তর্জাতিক বিরোধের শান্তিপূর্ণ মীমাংসা করা জাতিসংঘের প্রধান উদ্দেশ্য। দ্বিতীয়ত, প্রত্যেক রাষ্ট্রের সমতা ও আত্মনিয়ন্ত্রণের অধিকার স্বীকার করে নিয়ে বিভিন্ন রাষ্ট্রের মধ্যে পারস্পরিক সৌহার্দ্য স্থাপন করা। তৃতীয়ত, বিশ্বের বিভিন্ন অঞ্চলে বসবাসকারী সমস্ত মানবগোষ্ঠীর অর্থনৈতিক ও সামাজিক কল্যাণের জন্য সমবেত প্রচেষ্টা গ্রহণ করা। চতুর্থত, এসব সাধারণ লক্ষ্য অর্জনের জন্য জাতিসংঘের মাধ্যমে বিভিন্ন দেশের কার্যকলাপের মধ্যে সামঞ্জস্য বিধান করা। উদ্দীপকে উল্লিখিত আন্তর্জাতিক সংঘটি গঠনের মূল উদ্দেশ্য ছিল যুদ্ধ পরিহার করে বিশ্বে শান্তি প্রতিষ্ঠা করা। জাতিসংঘের উদ্দেশ্যও ছিল তাই। প্রথম বিশ্বযুদ্ধের ভয়াবহতায় উদ্বিগ্ন হয়ে বিশ্ব নেতৃবৃন্দ গঠন করেছিলেন সম্মিলিত জাতিপুঞ্জ। কিন্তু কয়েক দশক পরই বিশ্ব আবার ধ্বংসাত্মক যুদ্ধে জড়িয়ে পড়ে। দ্বিতীয় বিশ্বযুদ্ধ শেষে আন্তর্জাতিক সম্প্রদায়ের নেতারা নতুন প্রত্যয় নিয়ে শান্তিরক্ষার প্রত্যাশায় গড়ে তোলেন জাতিসংঘ। এ থেকে বোঝা যায়, উদ্দীপকে পাঠ্যবইয়ের জাতিসংঘের কথাই বলা হয়েছে যার প্রধান লক্ষ্য ছিল যুদ্ধ পরিহার তথা মানবজাতির উন্নয়ন।"
        },
        {
          "label": "ঘ",
          "question": "পৃথিবীতে শান্তি প্রতিষ্ঠায় উক্ত সংগঠনের ভূমিকা ছিল। প্রশংসনীয়- এ বিষয়ে তোমার মতামত দাও।",
          "explanation": "বিশ্বশান্তি রক্ষায় উত্ত সংস্থাটি অর্থাৎ জাতিসংঘ প্রশংসনীয় ভূমিকা পালন করছে। দ্বিতীয় বিশ্বযুদ্ধের ধ্বংসলীলার ভয়াবহতা দেখে আতঙ্কিত বিশ্ব নেতৃবৃন্দ শান্তি প্রতিষ্ঠার জন্য সচেষ্ট হন। তাদের ঐকান্তিক প্রচেষ্টায় ১৯৪৫ সালের ২৪ অক্টোবর প্রতিষ্ঠিত হয়েছিল জাতিসংঘ। এর উদ্দেশ্যগুলো ছিল- আন্তর্জাতিক শান্তি-শৃঙ্খলা ও নিরাপত্তা নিশ্চিত করা, বিশ্বের সকল রাষ্ট্রের মধ্যে বন্ধুত্বপূর্ণ সম্পর্ক সৃষ্টি করা, আন্তর্জাতিক আইনের সাহায্যে শান্তিপূর্ণ উপায়ে বিশ্বের সকল বিরোধ নিষ্পত্তি করা। প্রতিষ্ঠার পর থেকেই বৃহত্তম আন্তর্জাতিক সংস্থাটি বিশ্বশান্তি রক্ষায় কাজ করে আসছে। বিশ্বের কোথাও যুদ্ধ, সামরিক সংঘাত বা উত্তেজনার সৃষ্টি হলে জাতিসংঘ তা বন্ধ করার উদ্যোগ নেয়। কখনও কখনও যুদ্ধ বন্ধের লক্ষ্যে বা যুদ্ধের পর ক্ষতিগ্রস্তদের সহায়তার জন্য জাতিসংঘ তার শান্তিরক্ষী বাহিনীকেও সংঘাতপূর্ণ এলাকায় পাঠায়। এছাড়াও বিশ্ব থেকে ক্ষুধা, দারিদ্র্য ও নিরক্ষরতা দূর করা, মানবাধিকার প্রতিষ্ঠা, পরিবেশ দূষণজনিত সমস্যা মোকাবিলা, জনসংখ্যা বিস্ফোরণ রোধ, নারী ও শিশু অধিকার প্রতিষ্ঠা ইত্যাদি বিষয়ে কার্যক্রম | পরিচালনার মাধ্যমে জাতিসংঘ আর্থ-সামাজিক অগ্রগতি অর্জনের মাধ্যমে পরোক্ষভাবেও বিশ্বশান্তি প্রতিষ্ঠায় অবদান রাখছে। পরিশেষে বলা যায়, বিশ্বে শান্তি প্রতিষ্ঠায় জাতিসংঘের ভূমিকা প্রশংসনীয়। তবে বৃহৎ শক্তিগুলোর প্রাধান্যসহ বিভিন্ন কারণে সাম্প্রতিক বছরগুলোতে জাতিসংঘের কার্যকারিতা নিয়ে প্রশ্ন উঠেছে।"
        }
      ]
    },
    {
      "number": "8",
      "uddipok": "আদর্শগত বিরোধ থাকলে অনেক সময় বন্ধুর সাথে কন্ধুর হয় লেগে যায়। স্বপন ও সুদীপ্তর ক্ষেত্রে সেটাই ঘটেছিল। স্বপন সাম্রাজ্যবাদ ও আধিপত্যবাদের অনুসারী, অপরদিকে সুদীপ্ত এটাকে অপছন্দ করে। ফলে তাদের মধ্যে মনস্তাত্ত্বিক দ্বন্দ্বের সৃষ্টি হয়।",
      "tag": "All.B 19",
      "sub_questions": [
        {
          "label": "ক",
          "question": "কত সালে SEATO গঠিত হয়?",
          "explanation": "১৯৫৪ সালের ৮ সেপ্টেম্বর SEATO গঠিত হয়।"
        },
        {
          "label": "খ",
          "question": "চেকোশ্লোভাকিয়ায় কমিউনিস্ট শাসন কীভাবে প্রতিষ্ঠিত হয়?",
          "explanation": "স্নায়ুযুদ্ধকালীন চেকোশ্লোভাকিয়ায় কোয়ালিশন সরকারকে উৎখাত করে কমিউনিস্ট শাসন প্রতিষ্ঠা হয়। পূর্ব ইউরোপের চেকোশ্লোভাকিয়ায় (বর্তমানে দুটি দেশে বিভত্ব) তখন একটি কোয়ালিশন সরকার ছিল, যার সংখ্যালঘু অংশীদার ছিল কমিউনিস্ট পাটি। চেক সরকার যুক্তরাষ্ট্রের 'মার্শাল পরিকল্পনা' গ্রহণ করতে উদ্যত হলে কমিউনিস্টরা অস্ট্রিয়া থেকে রুশ 'লালফৌজ' এনে সরকার উৎখাত করে কমিউনিস্ট সরকার প্রতিষ্ঠা করে।"
        },
        {
          "label": "গ",
          "question": "উদ্দীপকের সাথে তোমার পাঠ্যবইয়ের কোন দুটি দেশের আদর্শের মিল আছে? ব্যাখ্যা করো।",
          "explanation": "উদ্দীপকে বর্ণিত দুই বন্ধুর পছন্দের আদর্শের সাথে আমার পাঠ্যবইয়ের সাবেক সোভিয়েত ইউনিয়ন ও মার্কিন যুক্তরাষ্ট্র দেশ দুটির অনুসৃত আদর্শের মিল রয়েছে। দ্বিতীয় বিশ্বযুদ্ধপরবর্তী সময়ে দুটি পরাশক্তির উত্থান ঘটে। এ দুটি পরাশক্তি হলো মার্কিন যুক্তরাষ্ট্র ও সোভিয়েত ইউনিয়ন (রাশিয়ার পূর্বসূরি)। আদর্শগতভাবে এ দুটি রাষ্ট্র ছিল সম্পূর্ণ বিপরীতধর্মী। মার্কিন যুক্তরাষ্ট্র ছিল পুঁজিবাদী গণতান্ত্রিক আদর্শের অনুসারী। অপরদিকে সোভিয়েত ইউনিয়ন ছিল পুঁজিবাদের শত্রু সমাজতন্ত্রের সূতিকাগার। ১৯১৭ সালে রুশ সমাজতান্ত্রিক বিপ্লবের পথ ধরে সোভিয়েত ইউনিয়নে সমাজতান্ত্রিক রাষ্ট্র গঠিত হয়। সোভিয়েত ইউনিয়ন যুক্তরাষ্ট্রের গণতন্ত্রকে আদৌ গণতন্ত্র বলে স্বীকার করত না। কারণ তাদের মতে, ঐ পুঁজিবাদী গণতন্ত্র হলো ধনীদের যন্ত্র এবং জনগণের গণতন্ত্রের বিরুদ্ধে আক্রমণ। একইভাবে মার্কিন যুক্তরাষ্ট্র আবার সোভিয়েত ইউনিয়নের সাম্যবাদকে দোষারোপ করে। রাশিয়ার সমাজতান্ত্রিক আদর্শের সম্প্রসারণকে যুক্তরাষ্ট্র নিজের জাতীয় নিরাপত্তার জন্য বিপজ্জনক বলে বিবেচনা করত। ১৯৪৫ সালে রুশ নেতা জোসেফ স্ট্যালিনের সমাজতন্ত্র বিস্তারের নীতিকে কেন্দ্র করে রুশ-মার্কিন স্নায়ুযুদ্ধ অর্থাৎ 'ঠান্ডা লড়াই' এর সূত্রপাত ঘটে। দীর্ঘ কয়েক দশক ধরে চলা এ প্রচ্ছন্ন বৈরিতা কয়েকবার প্রায় যুদ্ধের আশঙ্কা সৃষ্টি করেছিল। উদ্দীপকে দেখা যায়, স্বপন সাম্রাজ্যবাদ ও আধিপত্যবাদের অনুসারী। অন্যদিকে তার বন্ধু সুদীপ্ত তা অপছন্দ করে। আদর্শিক পার্থক্য নিয়ে তাদের মধ্যে মনস্তাত্ত্বিক দ্বন্দ্বের সৃষ্টি হয়। মার্কিন যুক্তরাষ্ট্র ও সাবেক সোভিয়েত ইউনিয়নের সম্পর্কের মধ্যে উদ্দীপকের এমন ঘটনার অনুরূপ চিত্রই দেখা যেত। তাই বলা যায়, উদ্দীপকের সাথে পাঠ্যবইয়ের সোভিয়েত ইউনিয়ন ও মার্কিন যুক্তরাষ্ট্রের অনুসৃত আদর্শের মিল রয়েছে।"
        },
        {
          "label": "ঘ",
          "question": "উক্ত দুটি দেশের আদর্শগত স্বন্দ্বের কারণে পৃথিবীতে অনেক সমস্যা সৃষ্টি হচ্ছে- তোমার যুক্তি দেখাও।",
          "explanation": "মার্কিন যুক্তরাষ্ট্র ও সোভিয়েত ইউনিয়নের মধ্যকার আদর্শগত দ্বন্দ্বের কারণে একসময় বিশ্বে অস্ত্র প্রতিযোগিতা ও উত্তেজনা সৃষ্টিসহ অনেক সমস্যার সৃষ্টি হতো। সোভিয়েত ইউনিয়নের পতনের পর এর উত্তরসূরি হওয়া রাশিয়াও সম্প্রতি নতুন করে শক্তি জাহির করার চেষ্টা করছে। শক্তির ভারসাম্য ছিল। পাশাপাশি প্রভাব বিস্তার নিয়ে দুই পরাশক্তির প্রতিযোগিতা বিশ্বের নানা প্রান্তে যুদ্ধ-বিগ্রহসহ অস্থিতিশীলতার সৃষ্টি করত। গত শতকের নব্বই দশকে সোভিয়েত ইউনিয়নের পতনে স্নায়ুযুদ্ধের অবসান ঘটে। যুক্তরাষ্ট্র কোনো উপযুক্ত প্রতিদ্বন্দ্বীর সম্মুখীন না হওয়ায় বিশ্বে একচেটিয়া আধিপত্য বিস্তার করে। তবে কয়েক দশকের ব্যবধানে সোভিয়েত ইউনিয়নের উত্তরসূরি রাশিয়া এখন আবার আন্তর্জাতিক অঙ্গনে বিশেষ করে সামরিক প্রভাব বিস্তারে সচেষ্ট। এটি যুক্তরাষ্ট্রের একচেটিয়া প্রভাবের বিপরীতে আন্তর্জাতিক মহলে কিছুটা ভারসাম্য আনলেও বিশ্বশান্তির জন্য তা সার্বিকভাবে সহায়ক নয়। কারণ এখন মধ্যপ্রাচ্যসহ বিশ্বের বিভিন্নস্থানে রাশিয়া ও যুক্তরাষ্ট্র নিজ স্বার্থরক্ষায় প্রত্যক্ষ বা পরোক্ষ দ্বন্দ্বে লিপ্ত। এগুলো গৃহযুদ্ধ, ছায়াযুদ্ধ ইত্যাদির মাধ্যমে শান্তি বিপর্যস্ত করছে। তাই বলা যায়, মার্কিন যুক্তরাষ্ট্র ও সাবেক সোভিয়েত ইউনিয়নের আদর্শিক স্বন্দ্বের কারণে বিশ্বে অনেক সমস্যার সৃষ্টি হতো। সোভিয়েত ইউনিয়নের পতন হলেও রাশিয়া তার স্থান নেওয়ায় কিছুটা ভিন্ন ধরন ও সীমিত মাত্রায় হলেও আবার স্নায়ুযুদ্ধ পরিস্থিতি চলছে।"
        }
      ]
    },
    {
      "number": "9",
      "uddipok": "মিঠুর বাবা ছিলেন একজন শিক্ষক। মা ছিলেন স্কুলের রাঁধুনি ও পরিচ্ছন্নতাকর্মী। পরিবারের আর্থিক সচ্ছলতা না থাকায় মিঠু ডাক্তারি না পড়ে শিক্ষকতা পেশায় যোগদান করেন। মিঠু বিশ্বব্যাপী নির্যাতিত মানুষের পক্ষে কাজ করে আন্তর্জাতিক শান্তি পুরস্কারে ভূষিত হন।",
      "tag": "All.B 19",
      "sub_questions": [
        {
          "label": "ক",
          "question": "নেলসন ম্যান্ডেলা কত বছর জেল খেটেছেন?",
          "explanation": "নেলসন ম্যান্ডেলা ২৭ বছর জেল খেটেছেন।"
        },
        {
          "label": "খ",
          "question": "ANC কেন গঠিত হয়েছিল?",
          "explanation": "বর্ণবৈষম্যমুক্ত দক্ষিণ আফ্রিকা প্রতিষ্ঠার লক্ষ্যে ANC অর্থাৎ African National Congress গঠিত হয়েছিল। ANC দক্ষিণ আফ্রিকার একটি বামপন্থি রাজনৈতিক দল। ১৯১২ সালে এটি প্রতিষ্ঠিত হয়। এএনসিসহ অন্যদের দীর্ঘ আন্দোলনের ফলেই ১৯৯৪ সালে শ্বেতাঙ্গদের দীর্ঘ বর্ণবাদী শাসনের অবসান হয়। ANC এর অন্যতম নেতা নেলসন ম্যান্ডেলা বর্ণবাদ- বিরোধী আন্দোলনে নিজের জীবন উৎসর্গ করেন। মূলত বর্ণবাদের বিরুদ্ধে সোচ্চার হয়ে বর্ণবৈষম্যহীন দক্ষিণ আফ্রিকা গড়ার লক্ষ্যেই ANC এর জন্ম হয়।"
        },
        {
          "label": "গ",
          "question": "উদ্দীপকে উল্লিখিত মিঠুর সাথে তোমার পাঠ্যবইয়ের কোন ব্যক্তির মিল রয়েছে? তিনি কীভাবে মানবতাবাদ প্রতিষ্ঠিত করেছিলেন?",
          "explanation": "উদ্দীপকে উল্লিখিত মিঠুর সাথে আমার পাঠ্যবইয়ের বর্ণবাদবিরোধী আন্দোলনের অন্যমত পুরোধা ব্যক্তিত্ব ডেসমন্ড টুটুর মিল রয়েছে। মানবতাবাদ প্রতিষ্ঠায় তার অবদান অপরিসীম। দক্ষিণ আফ্রিকার বর্ণবাদবিরোধী আন্দোলনের অন্যতম নেতৃস্থানীয় ব্যক্তিত্ব হলেন ডেসমন্ড মপিলো টুটু। তিনি ১৯৩১ সালের ৭ অক্টোবর ট্রান্সভালে জন্মগ্রহণ করেন। টুটুর বাবা ছিলেন একজন শিক্ষক এবং মা ছিলেন একজন রাঁধুনি ও পরিচ্ছন্নতা কর্মী। যাজক হিসেবে প্রশিক্ষণ নেওয়া ডেসমন্ড টুটু তার সারা জীবন মানবতাবাদ প্রতিষ্ঠায় কাজ করেছেন। ডেসমন্ড টুটু ধর্মযাজক হিসেবে তার উচ্চ পদবিকে ব্যবহার করে বর্ণবাদী শাসনে নির্যাতিতদের পাশে দাঁড়াতেন। তিনি বর্ণবাদ ছাড়াও এইডস, যক্ষ্মা, দারিদ্রদ্র্য প্রভৃতির বিরুদ্ধে লড়াই করেছেন। ১৯৮৪ সালে টুটুকে নোবেল শান্তি পুরস্কারে ভূষিত করা হয়। ঘ। তিনি বিশ্বব্যাপী নির্যাতিত মানুষের পক্ষে আমৃত্যু কাজ করে গেছেন তার বক্তব্য, বিবৃতি ও লেখনীর মাধ্যমে। কুদীপকের মিবেত শিক্ষকতা পেশায় কোএবং মা রাঁধুনি ও খনিপ্যারাকর্মী। উদ্দীপকের মিঠুর বাবা একজন শিক্ষক এবং মা রাঁধুনি ও পরিচ্ছন্নতাকর্মী। মিঠুও বাবার মতো শিক্ষকতা পেশায় যোগ দেন। তিনি বিশ্বব্যাপী নিযামী। মানুষের পাশে দাঁড়িয়ে আন্তর্জাতিক পুরস্কারে ভূষিত হন।উদ্দীপকের মিঠুর এ তথ্য উপরে আলোচিত ডেসমন্ড টুটুর জীবন ও অবদানের পকের মিলিয়ে দেখলে সহজেই প্রতীয়মান হয়, মিঠু বর্ণবাদবিরোধী নেতা ডেসমন্ড টুটুরই প্রতিচ্ছবি। তাই বলা যায়, উদ্দীপকের মিঠুর সাথে ডেসমন্ড টুটুর মিল রয়েছে।"
        },
        {
          "label": "ঘ",
          "question": "\"উল্লিখিত ব্যক্তি ছিলেন তার দেশের বিবেক\"- মতামত দাও।",
          "explanation": "উল্লিখিত ব্যক্তি অর্থাৎ ডেসমন্ড টুটু পরিচিত তার দেশের 'বিবেক' হিসেবে। দক্ষিণ আফ্রিকার দীর্ঘ বর্ণবাদবিরোধী আন্দোলনের অন্যতম দিকপাল ডেসমন্ড মপিলো টুটু। তিনি দক্ষিণ আফ্রিকার একজন প্রখ্যাত ধর্মযাজক ও মানবধিকার কর্মী। ১৯৮০-এর দশকে তিনি নেলসন ম্যান্ডেলার পাশাপাশি বর্ণবাদবিরোধী আন্দোলনের কর্মী হিসেবে বিশ্বব্যাপ বিশ্বব্যাপী সুপরিচিত হয়ে উঠেন। টুটু ১৯৮৫ থেকে ১৯৮৬ সাল পর্যন্ত জোহানেসবার্গের বিশপ এবং ১৯৮৬ থেকে ১৯৯৬ সাল পর্যন্ত কেপ টাউনের আর্চবিশপ ছিলেন। উভয়ক্ষেত্রেই তিনি ছিলেন ঐ গুরুত্বপূর্ণ ধর্মীয় পদে আসীন প্রথম কৃষ্ণাঙ্গ। ন্যায় ও মানবতার পক্ষে সংগ্রামের জন্য ডেসমন্ড টুটুকে দক্ষিণ আফ্রিকার বিবেক হিসেবে গণ্য করা হয়। টুটু তার উচ্চ পদবিকে কাজে লাগিয়ে নির্যাতিতদের পাশে এসে দাঁড়াতেন। তিনি তার বক্তব্য, বিবৃতি ও লেখনীর মাধ্যমে আমৃত্যু বিশ্বব্যাপী নির্যাতিত মানুষের পক্ষে কাজ করে গেছেন। উপরের আলোচনার ভিত্তিতে বলা যায়, ডেসমন্ড টুটুর কর্মজীবন পর্যালোচনা করলে তাকে তার দেশের বিবেক বলা অত্যুক্তি হবে না।"
        }
      ]
    },
    {
      "number": "10",
      "uddipok": "বাংলাদেশে বর্তমানে বিদ্যুৎ সুবিধা থাকায় ও আধুনিক যন্ত্রপাতি ব্যবহারের ফলে পাম্পের সাহায্যে সেচ এবং যন্ত্রের সাহায্যে ফসল মাড়াই সম্ভব হচ্ছে। পণ্য পরিবহনের সুবিধার কারণে অল্প সময়ে বেশি কাজ করা সম্ভব হচ্ছে। কাজেই মানুষের জীবনযাত্রায় এসেছে ব্যাপক পরিবর্তন।",
      "tag": "All.B 19",
      "sub_questions": [
        {
          "label": "ক",
          "question": "গৌরবময় বিপ্লব কখন হয়?",
          "explanation": "১৬৬৮ সালে গৌরবময় বিপ্লব হয়।"
        },
        {
          "label": "খ",
          "question": "ইংল্যান্ডকে পৃথিবীর কর্মশালা বলা হয় কেন?",
          "explanation": "আঠারো শতকে ঘটা শিল্পবিপ্লবের ফলে কালক্রমে ইংল্যান্ড বিশ্বের প্রধান কর্মশালায় পরিণত হয়। শিল্পবিপ্লবের সময় ইংল্যান্ডসহ যুক্তরাজ্যের বিভিন্ন স্থানে উন্নত যন্ত্রের মাধ্যমে পণ্য তৈরি হওয়ায় উৎপাদন বহুগুণে বেড়ে যায়। ব্রিটিশ ব্যবসায়ীরা বড় বড় শিল্পকারখানায় বিপুল মূলধন খাটাতে থাকেন। ইংল্যান্ডের অভ্যন্তরীণ অর্থনৈতিক বিকাশের সঙ্গে সঙ্গে এর বৈদেশিক বাণিজ্য ও বৈদেশিক বিনিয়োগ অনেকগুণ বেড়ে যায়। ফলে দেশটিতে অভাবনীয় অর্থনৈতিক উন্নতি ঘটে। ১৭৬০-১৮৫০ সাল পর্যন্ত ইংল্যান্ডের আমদানি ১২ গুণ ও রপ্তানি ১৩ গুণ বৃদ্ধি পায়। ইংল্যান্ডের শিল্পজাত দ্রব্য বিশ্বের বহু দেশে রপ্তানি হতে থাকে। এ কারণে তখনকার ইংল্যান্ডকে 'পৃথিবীর কর্মশালা' বলা হয়।"
        },
        {
          "label": "গ",
          "question": "উদ্দীপকের বিষয়বস্তুর সাথে তোমার পাঠ্যপুস্তকের কোন বিশেষ পরিবর্তনের সাদৃশ্য পাওয়া যায়? ব্যাখ্যা করো।",
          "explanation": "উদ্দীপকের বিষয়বস্তুর সাথে আমার পাঠ্যবইয়ের শিল্পবিপ্লবের ফলে যে পরিবর্তন সাধিত হয়েছিল তার সাদৃশ্য পাওয়া যায়। আঠারো শতকের শেষার্ধে ইংল্যান্ডে নতুন নতুন যন্ত্রপাতির আবিষ্কার এবং ব্যবহারের মাধ্যমে কৃষি ও শিল্প উৎপাদন ব্যবস্থায় যে যুগান্তকারী পরিবর্তন হয় তা 'শিল্পবিপ্লব' হিসেবে পরিচিত। এ সময় ইংল্যান্ডে কুটির শিল্পের স্থানে যন্ত্রচালিত ও বৃহৎ পুঁজিনির্ভর শিল্পের বিকাশ, শিল্পনির্ভর অর্থনীতি চালু, পণ্য পরিবহনে যন্ত্রচালিত যানের ব্যবহারসহ সার্বিক সমাজব্যবস্থায় বিপুল পরিবর্তনের সূচনা হয়। কৃষিক্ষেত্রে পুরনো চাষাবাদ ব্যবস্থার পরিবর্তে আধুনিক পদ্ধতি অনুসৃত হওয়ায় উৎপাদন অনেক বৃদ্ধি পায়। কৃষিতে ব্যবহৃত যন্ত্রের মধ্যে ছিল সিড ড্রিল মেশিন, শস্য মাড়াই যন্ত্র ইত্যাদি। উৎপাদন বৃদ্ধি পাওয়ায় কৃষকরা উদ্বৃত্ত পণ্য বিক্রি করে আর্থিকভাবে সমৃদ্ধ হতে থাকে। স্টিম ইঞ্জিনচালিত রেলগাড়ি দূরপাল্লার যোগাযোগ ব্যবস্থায় অভূতপূর্ব পরিবর্তন আনে। এসব পরিবর্তনের মাধ্যমে মানুষের জীবনযাত্রার মান উন্নত হয়। উদ্দীপকেও তেমনটিই দেখা যায়। উদ্দীপকে বলা হয়েছে, বাংলাদেশে বর্তমানে বিদ্যুৎ সুবিধা থাকায় ও আধুনিক যন্ত্রপাতি ব্যবহারের ফলে কৃষিতে সেচ, মাড়াইসহ বিভিন্ন কাজ সহজ হয়েছে। পাশাপাশি পণ্য পরিবহণের আধুনিকায়নের ফলে অল্প সময়ে বেশি কাজ করা সম্ভব হচ্ছে এবং এর সাথে সাথে মানুষের জীবনযাত্রায়ও এসেছে পরিবর্তন। এসব কিছুই সম্ভব হয়েছে শিল্পবিপ্লবের ফলে যে পরিবর্তন হয়েছে তার সুবাদে। তাই বলা যায়, উদ্দীপকের বিষয়বস্তুর সাথে পাঠ্যপুস্তকের শিল্পবিপ্লবের ফলে যে পরিবর্তন সংঘটিত হয়েছে তার সাদৃশ্য রয়েছে।"
        },
        {
          "label": "ঘ",
          "question": "উত্ত ঘটনা সারা বিশ্বে ব্যাপক প্রভাব বিস্তার করে- উক্তিটির যথার্থতা নিরূপণ করো।",
          "explanation": "উত্ত ঘটনা অর্থাৎ শিল্পবিপ্লবের ফলে যে পরিবর্তন সাধিত হয়েছে তা সারা বিশ্বে ব্যাপক প্রভাব বিস্তার করে। আঠারো শতকে ইংল্যান্ডে সংঘটিত শিল্পবিপ্লবের প্রভাব সে দেশের মানুষের জীবনযাত্রায় ব্যাপক পরিবর্তন নিয়ে আসে। পর্যায়ক্রমে এ 'বিপ্লব ইউরোপের অন্যান্য অংশ ও আটলান্টিকের অন্য পারে যুক্তরাষ্ট্রেও ছড়িয়ে পড়ে। সংশ্লিষ্ট দেশগুলোতে সেকেলে পদ্ধতির কৃষি ও কুটির শিল্পের ওপর নির্ভরতার অবসান ঘটে। শুরু হয় যন্ত্রনির্ভর বৃহৎ উৎপাদনমুখী অর্থনৈতিক ও সামাজিক ব্যবস্থা। শিল্পবিপ্লব বহু নতুন কর্মসংস্থান সৃষ্টির মাধ্যমে মানুষকে শহরমুখী করে তোলে। শিল্প শহরের উদ্ভবের সাথে সাথে এক নতুন শ্রমজীবী শ্রেণির সৃষ্টি হয়। ক্রমে পুঁজিবাদী অর্থনৈতিক ব্যবস্থার উদ্ভব ঘটে। এর বিপরীতে ধীরে ধীরে সমাজে এক নতুন মতবাদ অর্থাৎ সমাজতন্ত্রের ধারণা আসে। শিল্পবিপ্লবে উৎপাদন বহুগুণে বেড়ে যাওয়ায় উদ্বৃত্ত পণ্য সামগ্রী বিক্রি এবং শিল্পপণ্যের সস্তা কাঁচামাল সংগ্রহের জন্য ইউরোপের দেশগুলোকে নতুন উপনিবেশ তথা বাজার খুঁজতে হয়। ১৮৭০ সালের পর ইউরোপীয় জাতিগুলোর মধ্যে যে সাম্রাজ্যবাদী মনোভাবের সৃষ্টি হয় তার প্রত্যক্ষ প্রভাব এসে পড়ে এশিয়া ও আফ্রিকার বিভিন্ন দেশের ওপর। - উপরের আলোচনার পরিপ্রেক্ষিতে তাই বলা যায়, \"শিল্পবিপ্লব সারা বিশ্বে ব্যাপক প্রভাব বিস্তার করে\"- উক্তিটি যথার্থ।"
        }
      ]
    },
    {
      "number": "11",
      "uddipok": "একজন যুবরাজের হত্যাকে কেন্দ্র করে অনেকগুলো দেশ মারাত্মক যুদ্ধে জড়িয়ে পড়ে। ফলে এক ভয়ঙ্কর ধ্বংসযজ্ঞ ও মানবিক বিপর্যয় ঘটে। পরবর্তীতে এক অসম শান্তি চুক্তির মাধ্যমে এই যুদ্ধের অবসান ঘটে। তাছাড়া এই যুদ্ধই পরবর্তীতে আরেকটি ভয়ানক যুদ্ধের ক্ষেত্র প্রস্তুত করে।",
      "tag": "All.B 19",
      "sub_questions": [
        {
          "label": "ক",
          "question": "বাস্তিল দুর্গ কী?",
          "explanation": "বাস্তিল দূর্গ ফ্রান্সের স্বৈরতান্ত্রিক রাজতন্ত্রের কুখ্যাত প্রতীক যা মূলত রাজাদের কারাগার হিসেবে ব্যবহৃত হতো।"
        },
        {
          "label": "খ",
          "question": "কোড নেপোলিয়ন বলতে কী বোঝ?",
          "explanation": "কোড নেপোলিয়ন বলতে নেপোলিয়নের উদ্যোগে গঠিত আইনজ কমিটির রচিত আইনকে বোঝায়। নেপোলিয়ন বোনাপার্টের শাসনামলের আগে ফ্রান্সে তেমন কোনো বিধিবন্ধ আইন ছিল না। তিনি অত্যন্ত দুরূহ ও বড় মাপের এই কাজটি সম্পন্ন করেন। বিপ্লবের অন্যতম আদর্শ সামাজিক সাম্যের প্রতি দৃষ্টি রেখে- আধুনিক ফরাসি সমাজ গঠন করতে আইন প্রণয়ন করা অপরিহার্য হয়ে পড়ে। এ অবস্থায় নেপোলিয়ন দেশের বিশিষ্ট আইনজ্ঞদের নিয়ে একটি কমিটি গঠন করেন। এই কমিটি রোমান আইন ও ফরাসি সমাজের বাস্তবতা বিশ্লেষণ করে যে আইনের দলিল রচনা করেন তাই পরবর্তী সময়ে 'কোড অব নেপোলিয়ন' নামে পরিচিত হয়।"
        },
        {
          "label": "গ",
          "question": "উদ্দীপকে বর্ণিত যুদ্ধের সাথে তোমার পাঠ্যপুস্তকের কোন যুদ্ধের মিল আছে? আলোচনা করো।",
          "explanation": "উদ্দীপকে বর্ণিত যুদ্ধের সাথে আমার পাঠ্যপুস্তকের ১৯১৪ সালে শুরু হওয়া প্রথম বিশ্বযুদ্ধের মিল রয়েছে। ১৯১৪ থেকে ১৯১৮ সাল পর্যন্ত চলা প্রথম বিশ্বযুদ্ধের ব্যান্ডি, ফধ্বংসযজ্ঞ ও স্বতাহতের সংখ্যা অতীতের সব যুদ্ধকে হার মানিয়েছিল। এ যুদ্ধের। কারণগুলোর মধ্যে ছিল বিকাশমান পুঁজিবাদের দ্বন্দ্ব, উপনিবেশবাদ ও সাম্রাজ্যবাদের সংঘাত, সামরিক যুদ্ধ শিবিরে বিভক্ত বিশ্ব পরিস্থিতি। ইত্যাদি। তবে অস্ট্রিয়ার যুবরাজ ফার্ডিনান্ড ও তার স্ত্রী সোফিয়ার হত্যাকান্ডে এ যুদ্ধের সূচনা হয়। ১৯১৪ সালের ২৮ জুন অস্ট্রিয়ার যুবরাজ ফার্ডিনান্ড অস্ট্রো-হাঙ্গেরি শাসিত বসনিয়ার সারায়েভো ভ্রমণকালে সার্ব সস্ত্রীক অে আততায়ীর যাতে নিভৃত হন। এ হত্যাকান্ডের জন্য অস্ট্রিয়া সার্বিয়াকে সম্পূর্ণ দায়ী করে ২৮ জুলাই তার বিরুদ্ধে যুদ্ধ ঘোষণা করে। পূর্বে সম্পাদিত মৈত্রী চুক্তি 'ত্রিশক্তি জোট' অনুযায়ী জার্মানি অস্ট্রিয়াকে সমর্থন জানায়। অন্যদিকে ফ্রান্স ও রাশিয়া সার্বিয়াকে রক্ষার জন্য এগিয়ে যায়। পরে ইউরোপের অন্যান্য রাষ্ট্রও এ যুদ্ধে জড়িয়ে পড়ে। শুরু হয় ভয়াবহ প্রথম বিশ্বযুদ্ধ। উদ্দীপকে বলা হয়েছে, একজন যুবরাজের হত্যাকে কেন্দ্র করে অনেকগুলো দেশ মারাত্মক যুদ্ধে জড়িয়ে পড়ে, যা উপরে আলোচিত প্রথম বিশ্বযুদের সাথে সাদৃশ্যপূর্ণ। তাই বলা যায়, উদ্দীপকে বর্ণিত যুদ্ধের সাথে পাঠ্যপুস্তকে আলোচিত প্রথম বিশ্বযুদ্ধের মিল রয়েছে।"
        },
        {
          "label": "ঘ",
          "question": "এই যুদ্ধের ফলে পৃথিবী এক ভয়ঙ্কর ধ্বংসের সম্মুখীন হয়েছিল - তোমার মতামত ব্যক্ত করো।",
          "explanation": "প্রথম বিশ্বযুদ্ধের ফলে পৃথিবী এক ভয়ঙ্কর ধ্বংসের সম্মুখীন হয়েছিল। প্রথম বিশ্বযুদ্ধ যুদ্ধে জড়িয়ে পড়া দেশগুলোসহ বিশ্বের অনেক অংশে ব্যাপক মানব বিপর্যয় ডেকে আনে। যুদ্ধ শেষ হওয়ার পরও মহামারি, অপুষ্টি, খাদ্যাভাব প্রভৃতি কারণে এসব দেশের জনগণ অবর্ণনীয় দুদর্শায় পতিত হয়। যুদ্ধবিরতির পরও মিত্রশক্তি জার্মানির উপর নৌ অবরোধ অব্যাহত রাখে ফলে যুদ্ধের শেষ দু'বছরে জার্মানিতে পুষ্টিহীনতায় প্রায় ৮ লাখ লোক মারা যায়। যুক্তরাষ্ট্রে প্রথম ইনফ্লুয়েঞ্জা ধরা পড়ে। যুক্তরাষ্ট্রের সৈন্যদের মাধ্যমে সংক্রামক রোগ ইউরোপেও বাহিত হয়। পরবর্তী সময়ে তা বিশ্বের বিভিন্ন প্রান্তে ছড়িয়ে পড়ে। এ রোগে বিশ্বব্যাপী ২ কোটিরও বেশি লোক মারা যায়। প্রথম বিশ্বযুদ্ধের ফলে তুরস্কের অটোমান সাম্রাজ্য ভেঙে পড়ে এবং রাশিয়া, ফ্রান্স ও যুক্তরাষ্ট্রের অর্থনৈতিক ক্ষতি সাধিত হয়। প্রথম বিশ্বযুদ্ধের আগে ইংল্যান্ড ছিল বিশ্বের এক নম্বর শিল্পসমৃদ্ধ দেশ। ব্রিটেনের শিল্প উৎপাদন এ যুদ্ধের কারণে শতকরা ২০ ভাগ কমে যায়। যুদ্ধের পূর্বে মার্কিন যুক্তরাষ্ট্র ব্রিটেনের কাছে ঋণগ্রস্ত ছিল। কিন্তু যুদ্ধের সময় বিপুল অস্ত্রশস্ত্র ও রসদ কিনে ব্রিটেন উল্টো যুক্তরাষ্ট্রের কাছে দেনাদার হয়ে পড়ে। তাই বলা যায়, প্রথম বিশ্বযুদ্ধের ফলে পৃথিবী প্রকৃতই ধ্বংসাত্মক পরিস্থিতির সম্মুখীন হয়েছিল।"
        }
      ]
    }
  ]
}