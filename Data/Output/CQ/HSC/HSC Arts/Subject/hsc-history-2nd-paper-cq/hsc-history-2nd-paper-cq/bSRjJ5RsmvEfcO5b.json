{
  "title": "সম্মিলিত বোর্ড ২০১৬",
  "subtitle": "ইতিহাস (9)",
  "questions": [
    {
      "number": "1",
      "uddipok": "'ক' ও 'খ' পরস্পর বিবদমান দুটি গ্রাম। আশপাশের গ্রামগুলো তাদের যেকোনো প্রয়োজনে বিবদমান গ্রামম্বয়ের যেকোনো একটির শরণাপন্ন হত এবং সহায়তাও পেত। কিন্তু একসময় নানাবিধ কারণে 'ক' গ্রাম ভেঙে পড়লে 'খ' গ্রাম অপ্রতিহত ক্ষমতার অধিকারী হয় এবং তাকে বাধাদান করার মতো আর কোনো গ্রাম অবশিষ্ট থাকে না।",
      "tag": "All.B 16",
      "sub_questions": [
        {
          "label": "ক",
          "question": "জার্মানির একত্রীকরণ সম্পন্ন হয় কত সালে?",
          "explanation": "জার্মানির একত্রীকরণ সম্পন্ন হয় ১৯৯০ সালে।"
        },
        {
          "label": "খ",
          "question": "'গ্লাসনস্ত' কী?",
          "explanation": "বুশ ভাষার শব্দ গ্লাসনস্ত কথাটির অর্থ হলো উদার বা খোলামেলা নীতি। সাবেক সোভিয়েত ইউনিয়নের সর্বশেষ প্রেসিডেন্ট মিখাইল গর্বাচেভ পূর্বসূরি ব্রেজনেভের কট্টরপন্থি নীতি পরিত্যাগ করে উদারনীতি বা খোলামেলা নীতি গ্রহণ করেন। তার এ নীতিকেই 'গ্লাসনস্ত' বলা হয়। এ নীতির আওতায় গর্বাচেভ কমিউনিস্ট পার্টির শাসনের কঠোরতা শিখিল করে নাগরিকদের বিভিন্ন বিষয়ে মত প্রকাশ ও স্বাধীনভাবে সমালোচনার সুযোগ করে দেন। গণমাধ্যমের ওপর থেকে রাষ্ট্রের কঠোর নিয়ন্ত্রণ শিথিল করা হয়। পাশাপাশি ধর্মীয় গোষ্ঠীগুলোকে মুক্তভাবে ধর্মচর্চা করার স্বাধীনতা দেওয়া হয়।"
        },
        {
          "label": "গ",
          "question": "উদ্দীপকের ঘটনার সাথে তোমার পাঠ্যবইয়ের কোন ঘটনার মিল পাওয়া যায়? ব্যাখ্যা করো।",
          "explanation": "উদ্দীপকের ঘটনার সাথে অর্থাৎ 'ক' গ্রাম ভেঙে পড়ার সাথে সোভিয়েত ইউনিয়নের বিলুপ্তি এবং 'খ' গ্রামের অপ্রতিহত ক্ষমতার অধিকারী হওয়ার সাথে একক পরাশক্তি হিসেবে মার্কিন যুক্তরাষ্ট্রের আবির্ভাবের মিল পাওয়া যায়। দ্বিতীয় বিশ্বযুদ্ধ শেষ হওয়ার কিছুদিন পর থেকে গত শতকের নব্বই দশক পর্যন্ত বিশ্ব মোটের ওপর সোভিয়েত ইউনিয়ন ও মার্কিন যুক্তরাষ্ট্রের প্রভাব বলয়ে বিভক্ত ছিল। বিশ্বের অন্য বেশিরভাগ দেশ তাদের সামরিকসহ বিভিন্ন প্রয়োজনে দুই পরাশক্তির যেকোনো একটির শরণাপন্ন হতো। সোভিয়েত ইউনিয়নের পতন হলে ওই দ্বিমাত্রিক বিশ্ব এককেন্দ্রিক বিশ্বে পরিণত হয়েছিল। মার্কিন যুক্তরাষ্ট্র বিশ্বে একক পরাশক্তিতে পরিণত হয়। সে সময় মার্কিন যুক্তরাষ্ট্রকে মোকাবিলা করার মতো কোনো দেশ, আদর্শ বা সংস্থা আর ছিল না। এতে বিশ্ব রাজনীতির ভারসাম্য পাল্টে যায়। উদ্দীপকে দেখা যায়, 'ক' ও 'খ' বিবদমান দুটি গ্রাম। আশপাশের গ্রামগুলো তাদের প্রয়োজনে ওই দুই গ্রামের যেকোনো একটির শরণাপন্ন হতো এবং সহায়তাও পেতো'। কিন্তু নানাবিধ কারণে 'ক' গ্রাম ভেঙে পড়লে 'খ' গ্রাম অপ্রতিহত ক্ষমতার অধিকারী হয় এবং তাকে বাধা দেওয়ার মতো আর কোনো গ্রাম থাকে না। এ বিষয়টি সোভিয়েত ইউনিয়নের বিলুপ্তি ও মার্কিন যুক্তরাষ্ট্রের একক শক্তিতে পরিণত হওয়ার ঘটনার সঙ্গে সাদৃশ্যপূর্ণ। উপরের আলোচনার পরিপ্রেক্ষিতে বলা যায়, উদ্দীপকের ঘটনার সাথে সোভিয়েত ইউনিয়নের বিলুপ্তি ও একক পরাশক্তি হিসেবে মার্কিন যুক্তরাষ্ট্রের উত্থানের ঘটনার মিল রয়েছে।"
        },
        {
          "label": "ঘ",
          "question": "উল্লিখিত ঘটনা বিশ্বশক্তির ভারসাম্যকে নষ্ট করেছিল বলে কি। তুমি মনে কর? মতামত দাও।",
          "explanation": "হ্যাঁ, উল্লিখিত ঘটনা অর্থাৎ সোভিয়েত ইউনিয়নের বিলুপ্তি ও মার্কিন যুক্তরাষ্ট্রের উত্থান বিশ্বশক্তির ভারসাম্যকে নষ্ট করেছিল বলে আমি মনে করি। সোভিয়েত ইউনিয়নের পতনের ফলে বিশ্বব্যবস্থার পুরো চিত্র পাল্টে যায়। তখনকার বিশ্বকে দ্বিমাত্রিক বিশ্ব বলা হতো। সমাজতান্ত্রিক জোটের প্রধান দেশটির পতনের সাথে সাথে বিশ্ব দ্বি-মেরু বিশিষ্ট রাজনৈতিক ব্যবস্থা থেকে একক পরাশক্তির ব্যবস্থায় প্রবেশ করে। এতে বিশ্বে দীর্ঘ কয়েক দশক ধরে বহাল থাকা শক্তিসাম্য নষ্ট হয় এবং মার্কিন যুক্তরাষ্ট্রের নেতৃত্বে এককেন্দ্রিক বিশ্বে পরিণত হয়। সোভিয়েত ইউনিয়নের বিলুপ্তিতে মার্কিন যুক্তরাষ্ট্র এককভাবে সমগ্র বিশ্বে রাজনীতি, ব্যবসায়-বাণিজ্য ও সাংস্কৃতিক আধিপত্য বিস্তারের সুযোগ পায়। এতে বিশ্বব্যবস্থায় আর ভারসাম্য বজায় থাকেনি। ইরাকে মার্কিন আগ্রাসন, আফগানিস্তানে দেশটির হস্তক্ষেপ এসব ঘটনা সোভিয়েত ইউনিয়ন বিলুপ্তির প্রত্যক্ষ ফল। তবে সোভিয়েত ইউনিয়নের উত্তরসূরি রাশিয়া লৌহমানব ভ্লাদিমির পুতিনের নেতৃত্বে দেশটির ধৃতমর্যাদা পুনরুদ্ধারে সচেষ্ট হওয়ায় যুক্তরাষ্ট্রের একচেটিয়া প্রভাবে সাম্প্রতিককালে কিছুটা ফাটল ধরেছে। পরিশেষে বলা যায়, সোভিয়েত ইউনিয়নের বিলুপ্তি ও মার্কিন যুক্তরাষ্ট্রের একক পরাশক্তি হিসেবে আবির্ভূত হওয়ার ঘটনাটি বিশ্বশক্তির ভারসাম্যকে নষ্ট করেছিল।"
        }
      ]
    },
    {
      "number": "2",
      "uddipok": "সোনাপুর ইউনিয়ন পরিষদের চেয়ারম্যান রফিক সাহেব। তার পরিষদের সদস্যরা দুইভাগে বিভক্ত। উভয়পক্ষ নিজেদের স্বার্থ রক্ষায় তৎপর থাকে। বিচারকার্যে কোনো পক্ষ দ্বিমত পোষণ করলে সালিশ মীমাংসা হয় না। ফলে চেয়ারম্যানের ক্ষমতা সীমিত হয়ে যায়।",
      "tag": "All.B 16",
      "sub_questions": [
        {
          "label": "ক",
          "question": "আন্তর্জাতিক আদালতের সদরদপ্তর কোথায়?",
          "explanation": "আন্তর্জাতিক আদালতের সদরদপ্তর নেদারল্যান্ডের হেগ শহরে।"
        },
        {
          "label": "খ",
          "question": "আটলান্টিক চার্টার বলতে কী বোঝায়?",
          "explanation": "মার্কিন যুক্তরাষ্ট্রের রাষ্ট্রপতি ফ্রাঙ্কলিন ডি, বুজভেল্ট ও ব্রিটিশ প্রধানমন্ত্রী উইনস্টল চার্চিল ১৯৪১ সালের ১৪ আগস্ট কানাডার নিউফাউন্ডল্যান্ড দ্বীপের কাছে আটলান্টিক মহাসাগরের বুকে 'এইচএমএস প্রিন্স অব ওয়েলস' নামে একটি যুদ্ধজাহাজে বসে এক চুক্তি স্বাক্ষর করেন। এটিকেই বলা হয় আটলান্টিক চার্টার। আটলান্টিক চার্টারের আট দফার প্রধান ৩টি ধারা হলো- ক. সনদে যোগদানকারী সব দেশ সমান মর্যাদা সার্বভৌমত্বের অধিকারী হবে; খ. সব ধরনের বিবাদের শান্তিপূর্ণ উপায়ে নিষ্পত্তি হবে; গ. প্রতিটি দেশের জনগণ তাদের ইচ্ছামতো শাসনতন্ত্র গঠনের অধিকার পাবে।"
        },
        {
          "label": "গ",
          "question": "উদ্দীপকের চেয়ারম্যান সাহেবের কাজের সাথে তোমার পাঠ্যবইয়ের কোন কর্মকর্তার মিল আছে? ব্যাখ্যা করো।",
          "explanation": "উদ্দীপকের সোনাপুর ইউনিয়ন পরিষদের চেয়ারম্যান সাহেবের কাজের সাথে আমার পাঠ্যবইয়ে আলোচিত জাতিসংঘ মহাসচিবের কর্মকান্ডের মিল আছে। জাতিসংঘের কর্মকান্ডের কেন্দ্রবিন্দু হচ্ছে এর সচিবালয়। আর মহাসচিব হলেন জাতিসংঘ সচিবালয়ের প্রধান কর্মকর্তা। মার্কিন যুক্তরাষ্ট্রের নিউইয়র্কে অবস্থিত সচিবালয় থেকে মহাসচিব প্রশাসনিক কার্যক্রম পরিচালনা করেন। মহাসচিব ও অন্যান্য কর্মীর সমন্বয়ে সচিবালয়ের কার্যক্রম পরিচালিত হয়। নিরাপত্তা পরিষদের সুপারিশক্রমে সাধারণ পরিষদের দুই-তৃতীয়াংশ সদস্যের ভোটে পাঁচ বছরের জন্য জাতিসংঘের মহাসচিব নির্বাচিত হন। তবে নিরাপত্তা পরিষদের কোনো একজন সদস্যও কারো নামের ব্যাপারে 'ভেটো' দিলে সাধারণ পরিষদের কাছে তার নাম প্রস্তাব করা যায় না। • উদ্দীপকেও দেখা যায়, সোনাপুর ইউনিয়ন পরিষদের চেয়ারম্যান রফিক সাহেব এবং তার পরিষদের সদস্যরা দুই ভাগে বিভক্ত। উভয়পক্ষ নিজেদের স্বার্থ রক্ষায় তৎপর থাকে। বিচারকাজে কোনো বিষয়ে দ্বিমত হলে সালিশে কোনো মীমাংসা হয় না। ফলে চেয়ারম্যানের তেমন কিছু করার থাকে না। অর্থাৎ এ ক্ষেত্রে তার ক্ষমতা সীমিত। তাই বলা যায়, উদ্দীপকে বর্ণিত চেয়ারম্যান সাহেবের কাজের সাথে জাতিসংঘের মহাসচিবের কাজের মিল আছে।"
        },
        {
          "label": "ঘ",
          "question": "তুমি কি মনে কর, উল্লিখিত কর্মকর্তার সফলতা-ব্যর্থতা শক্তিধর। রাষ্ট্রের সহযোগিতার ওপর নির্ভরশীল? যুক্তি দাও।",
          "explanation": "হ্যাঁ, আমি মনে করি, উদ্দীপকে ইঙ্গিত দেওয়া কর্মকর্তা অর্থাৎ জাতিসংঘের মহাসচিবের কর্মকাণ্ডের সফলতা-ব্যর্থতা কয়েকটি শক্তিধর রাষ্ট্রের সহযোগিতার ওপর নির্ভরশীল। জাতিসংঘে বৃহৎ শক্তি বলতে মূলত মার্কিন যুক্তরাষ্ট্র, রাশিয়া, চীন, যুক্তরাজ্য ও ফ্রান্সকে বোঝায়; যাদের ভেটো প্রয়োগের ক্ষমতা রয়েছে। এদের যে কোনো একটি দেশও ভেটো দিলে অর্থাৎ বিরোধিতা করলে নিরাপত্তা পরিষদে কোনো প্রস্তাব পাস হবে না। সুতরাং এ বৃহৎ শক্তিবর্গের মতৈক্য ও সদিচ্ছা ছাড়া জাতিসংঘ মহাসচিবের পক্ষে কোনো প্রস্তাব এগিয়ে নেওয়া সম্ভব নয়। বৃহৎ শক্তিধর দেশগুলো জাতিসংঘের তহবিলে সিংহভাগ চাঁদা দেয়। তারা বিভিন্ন অনুন্নত ও উন্নয়নশীল রাষ্ট্রে অর্থনৈতিক ও সামাজিক ক্ষেত্রে সহযোগিতা দিয়ে থাকে। জাতিসংঘের বিশেষ প্রয়োজনে অর্থ, সৈন্য, অস্ত্র ও শক্তি দিয়েও এ রাষ্ট্রগুলো সহযোগিতা করে। এ কারণে নিরাপত্ত পরিষদসহ পুরো জাতিসংঘ কাঠামোতে তাদের ব্যাপক প্রভাব রয়েছে। বৈশ্বিক এ সংস্থায় নিজেদের স্বার্থ রক্ষা হচ্ছে কিনা সে বিষয়ে তার সবসময় সজাগ থাকে। নিজেদের স্বার্থের অনুকূল নয়, এমন উদ্যোগ আটকে দেওয়ার ক্ষমতা তাদের রয়েছে। পরিশেষে এ কথা নিঃসন্দেহে বলা যায়, জাতিসংঘের কার্যক্রম তথা মহাসচিবের কাজের সফলতা-ব্যর্থতা শক্তিধর রাষ্ট্রের সহযোগিতার ওপর নির্ভরশীল।"
        }
      ]
    },
    {
      "number": "3",
      "uddipok": "'ক' এর পরিবার বিভিন্ন বিপ্লবী কর্মকাণ্ডে জড়িত ছিল। এজন্য তিনি এবং তার অন্যান্য ভাই-বোন পুলিশের নজরবন্দিতে ছিলেন। তিনি নিজেও ছাত্রাবস্থায় আন্দোলনে জড়িয়ে বিশ্ববিদ্যালয় থেকে বহিষ্কৃত হন।",
      "tag": "All.B 16",
      "sub_questions": [
        {
          "label": "ক",
          "question": "Mein Kampf' গ্রন্থটির রচয়িতা কে?",
          "explanation": "'Mein Kampf' গ্রন্থটির রচয়িতা জার্মানির একনায়ক এডল্ফ হিটলার।"
        },
        {
          "label": "খ",
          "question": "কমিউনিস্ট ইশতেহার বলতে কী বোঝায়? ব্যাখ্যা দাও।",
          "explanation": "কমিউনিস্ট ইশতেহার হলো জার্মান সমাজতন্ত্রের জনক কার্ল মার্কস ও জার্মান দার্শনিক ফ্রেডারিক অ্যাঙ্গেলস রচিত পুস্তক। বইটিতে তারা ইতিহাসের বস্তুবাদী ব্যাখ্যা, অতীতের শ্রেণি ও সমাজের বিবর্তন ও বিকাশের ধারাবাহিকতা তুলে ধরে শোষক ও শোষিতের দ্বন্দ্বের মূল কারণ হিসেবে উৎপাদনের মালিকানাকে চিহ্নিত করেছেন। কমিউনিস্ট ইশতেহারে মার্কস এবং অ্যাঙ্গেলস বলেন, মানবসভ্যতার ইতিহাসই শ্রেণি সংগ্রামের ইতিহাস। এতে তারা যুক্তি দিয়ে দেখান, বুর্জোয়া শ্রেণি এবং সর্বহারাদের সংগ্রামে বুর্জোয়াদের পরাজয় ও ধ্বংসের মধ্যদিয়ে শ্রেণিহীন সমাজ প্রতিষ্ঠা হবে।"
        },
        {
          "label": "গ",
          "question": "উদ্দীপকের 'ক' এর সাথে কোন বিখ্যাত বিপ্লবীর জীবনের ঘটনার মিল রয়েছে? ব্যাখ্যা করো।",
          "explanation": "উদ্দীপকের চরিত্র 'ক' এর সাথে রুশ বিপ্লবের নায়ক লেনিনের জীবনের ঘটনার মিল রয়েছে। বিখ্যাত বিপ্লবী ভ্লাদিমির ইলিচ লেনিন ছিলেন রুশ বিপ্লবের মূল পরিকল্পনাকারী, সংগঠক ও রূপকার। রাশিয়ার বিপ্লব পরবর্তী সমাজতান্ত্রিক ব্যবস্থারও প্রধান ব্যক্তিত্ব ছিলেন তিনিই। মধ্যবিত্ত পরিবারে জন্ম নেওয়া লেনিন ছাত্র হিসেবে মেধাবী ছিলেন। ছয় ভাই-বোনের মধ্যে তিনি ছিলেন তৃতীয়। পরিবারের সদস্যদের মধ্যে তার ওপর বড় ভাই আলেকজান্ডারের প্রভাবই বেশি পড়েছিল। লেনিনের পরিবারই বিপ্লবী হিসেবে খ্যাত। জার তৃতীয় আলেকজান্ডারকে হত্যা করার ষড়যন্ত্রের সাথে জড়িত থাকার অপরাধে ১৮৮৭ সালে লেনিনের বড় ভাই আলেকজান্ডারের ফাঁসি হয়। রাজদ্রোহীর ছোটভাই হওয়াতে লেনিনকে কাজান বিশ্ববিদ্যালয় থেকে বহিষ্কার করা হয়। শেষ পর্যন্ত ওই বিশ্ববিদ্যালয়ে ভর্তি হতে পারলেও ছাত্রদের অধিকার নিয়ে আন্দোলনে নেতৃত্ব দেওয়ার অপরাধে তাকে আবার বহিষ্কার করা হয়। উদ্দীপকে দেখা যায়, 'ক' এর পরিবার বিভিন্ন বিপ্লবী কর্মকাণ্ডে যুক্ত ছিল। এ জন্য 'ক' ও তার অন্যান্য ভাই-বোন পুলিশের নজরদারিতে ছিলেন। সবশেষে দেখা যায়, “ক' নিজেও ছাত্রাবস্থায় আন্দোলনে জড়িয়ে বিশ্ববিদ্যালয় থেকে বহিষ্কৃত হন। 'ক' এর জীবনের এ সব ঘটনার সাথে রুশ বিপ্লবী লেনিনের জীবনের ঘটনার মিল রয়েছে।"
        },
        {
          "label": "ঘ",
          "question": "পরবর্তীকালে শাসনব্যবস্থায় উক্ত ব্যক্তি কৃতিত্বের স্বাক্ষর রাখেন- বিশ্লেষণ করো।",
          "explanation": "পরবর্তীকালের শাসনব্যবস্থায় উক্ত ব্যক্তি অর্থাৎ লেনিন কৃতিত্বের স্বাক্ষর রেখেছিলেন। প্রথমত, লেমিনের নেতৃত্বেই রাশিয়ার দীর্ঘদিনের স্বৈরাচারী জারতন্ত্রের পতন ঘটে এবং বিশ্বের বুকে সর্বপ্রথম সমাজতান্ত্রিক রাষ্ট্র প্রতিষ্ঠিত হয়। শ্রমকেই সামাজিক মর্যাদার মাপকাঠি হিসেবে নির্ধারণ করে শ্রেণিভিত্তিক সমাজের পরিবর্তে শ্রেণিহীন এবং স্বৈরতন্ত্রের পরিবর্তে শোষণমুক্ত সমাজব্যবস্থা প্রতিষ্ঠিত হয়। দ্বিতীয়ত, লেনিনের প্রতিষ্ঠিত শাসনব্যবস্থায় নাগরিকের খাদ্য, বস্ত্র, বাসস্থান, শিক্ষা, চিকিৎসা ও কর্মসংস্থানের সব দায়িত্ব রাষ্ট্র গ্রহণ করে। ফলে মানুষের মৌলিক অধিকার প্রতিষ্ঠিত হয়। তৃতীয়ত, শিল্প কারখানা, ব্যাংক, বিমা ও আর্থিক প্রতিষ্ঠানগুলো জাতীয়করণ করা হয়। ব্যক্তিগত সম্পত্তি বিলুপ্ত করে সবাইকে শ্রমের মাধ্যমে জীবিকা অর্জনে বাধ্য করা হয়। চতুর্থত, সব নাগরিকের শিক্ষা নিশ্চিত করার জন্য ব্যাপক গণশিক্ষা কার্যক্রম গ্রহণ করা হয়। ধর্মীয় ক্ষেত্রেও বৈপ্লবিক সংস্কার করা হয়। ধর্মকে রাজনীতি ও রাষ্ট্র থেকে সম্পূর্ণ বিচ্ছিন্ন করা হয়। বিপ্লবের পরে দেশ শাসনেও লেনিন কৃতিত্বের সাক্ষর রেখেছিলেন। তার নেতৃত্বেই সমাজতান্ত্রিক বিপ্লবীদের স্বপ্নের শ্রেণিহীন সমাজ প্রতিষ্ঠিত হয়। অর্থনৈতিকভাবে ইউরোপের সমকালীন শিল্পোন্নত দেশগুলোর তুলনায় অনেক পিছিয়ে থাকা রাশিয়ায় বিপ্লবের পর জীবনমানের দ্রুত উন্নতি হয়। শিল্প, বিজ্ঞানসহ বিভিন্ন ক্ষেত্রে রাশিয়া প্রশংসনীয় অগ্রগতি অর্জন করে। তাই বলা যায়, রুশ বিপ্লব পরবর্তী শাসনব্যবস্থায় লেনিন কৃতিত্বের স্বাক্ষর রাখেন।"
        }
      ]
    },
    {
      "number": "4",
      "uddipok": "মহানবি (স) অন্যায়ের সমর নামে পরিচিত যুদ্ধের একজন শিশু সৈনিক ছিলেন। অহেতুক কারণে পাঁচ বছরকাল স্থায়ী এ যুদ্ধের বিভীষিকা ও তান্ডবলীলা তাকে অস্থির করে তোলে। তাই তিনি এ অবস্থা থেকে পরিত্রাণ এবং আরবে শান্তি বজায় রাখার জন্য একটি শান্তিসংঘ প্রতিষ্ঠা করেন।",
      "tag": "All.B 16",
      "sub_questions": [
        {
          "label": "ক",
          "question": "ফ্রান্সিস ফার্ডিনান্ড কে ছিলেন?",
          "explanation": "ফ্রান্সিস ফার্ডিনান্ড ছিলেন অস্ট্রিয়ার যুবরাজ।"
        },
        {
          "label": "খ",
          "question": "জার্মানরা ভার্সাই চুক্তিকে চাপিয়ে দেওয়া চুক্তি বলে অভিহিত করেছিল কেন? ব্যাখ্যা করো।",
          "explanation": "প্রথম বিশ্বযুদ্ধের জন্য একচেটিয়াভাবে পরাজিত জার্মানিকে দায়ী করে তাদের ভার্সাই চুক্তি মানতে বাধ্য করা হয়েছিল বলে জার্মানরা এই চুক্তিকে চাপিয়ে দেওয়া চুক্তি বলে অভিহিত করেছিল। ১৯১৯ সালের ২৮ জুন ফ্রান্সের ভার্সাই নগরীতে প্রথম বিশ্বযুদ্ধে বিজয়ী এবং বিজিত রাষ্ট্রসমূহের প্রধানরা আলোচনা ও চূড়ান্ত মীমাংসার জন্য ঐ চুক্তি করেছিলেন। এ চুক্তির শর্ত সম্পর্কে পরাজিত অক্ষশক্তির প্রধান জার্মানিকে কোনো আলোচনার সুযোগ দেয়া হয়নি এবং কার্যত একতরফাভাবে তাদের ওপর শর্তগুলো চাপানো হয়। জার্মান প্রতিনিধিদেরকে এ সম্মেলনে যুদ্ধবন্দি হিসেবে গণ্য করা হয়।"
        },
        {
          "label": "গ",
          "question": "উদ্দীপকের সংঘের সাথে প্রথম বিশ্বযুদ্ধ পরবর্তী কোন সংগঠনটির মিল পাওয়া যায়? ব্যাখ্যা করো।",
          "explanation": "উদ্দীপকের সংঘের সাথে প্রথম বিশ্বযুদ্ধ পরবর্তী সংগঠন 'লীগ অব নেশনস' এর মিল পাওয়া যায়। প্রথম বিশ্বযুদ্ধের 'প্রাণহানি এবং ধ্বংসলীলার ভয়াবহতা বুঝিয়ে দেয়, ভবিষ্যতে যুদ্ধ হলে তা কত সম্পদ ও জীবনের ক্ষতি করবে। তাই বিশ্বনেতারা আলোচনার মাধ্যমে আন্তর্জাতিক বিরোধের মীমাংসার জন্য লীগ অব নেশনস গঠনের কথা ভাবেন। মার্কিন যুক্তরাষ্ট্রের ২৮তম প্রেসিডেন্ট উড্রো উইলসন প্রথম বিশ্বযুদ্ধের পর ইউরোপে শান্তি স্থাপনের জন্য ১৪ দফা নীতি ঘোষণা করেন। এর ১৪ নম্বর দফায় বলা হয়, সব জাতির প্রতি ন্যায়বিচার নিশ্চিত করা এবং সব দেশের স্বাধীনতা ও নিরাপত্তা রক্ষার জন্য একটি আন্তর্জাতিক সংস্থা গড়তে হবে। এরই ভিত্তিতে ১৯১৯ সালে প্যারিস শান্তি সম্মেলনে উইলসনের উত্থাপিত লীগ অব নেশনস এর প্রস্তাব সর্বসম্মতিক্রমে গৃহীত হয়। উইলসনকে সভাপতি করে ১৯ সদস্যের এক কমিটিকে এর গঠনতন্ত্র রচনার দায়িত্ব দেওয়া হয়। ওই কমিটি লীগ অব নেশনস গঠনের জন্য একটি খসড়া সংবিধান রচনা করে। প্যারিস সম্মেলনে খসড়াটি অনুমোদিত হলে ভার্সাই সন্ধির প্রথম অংশে এই খসড়া গৃহীত হয়। আর এভাবেই লীগ অব নেশনসের জন্ম হয়। উদ্দীপকেও দেখা যায়, পাঁচ বছরকাল স্থায়ী যুদ্ধের বিভীষিকা ও তান্ডবলীলা মহানবি (স)-কে অস্থির করে তোলে। তাই তিনি এ অবস্থা থেকে পরিত্রাণ ও আরবে শান্তি বজায় রাখার জন্য শান্তিসংঘ প্রতিষ্ঠা করেন। ঘটনাটি লীগ অব নেশনসের জন্মের সাথে সাদৃশ্যপূর্ণ।"
        },
        {
          "label": "ঘ",
          "question": "ইউরোপে স্থায়ী শান্তি প্রতিষ্ঠায় সংগঠনটি সহায়ক হয়েছিল। বলে কি তুমি মনে কর? মতামত দাও।",
          "explanation": "ইউরোপে স্থায়ী শান্তি প্রতিষ্ঠায় সংগঠনটি পুরোপুরি সহায়ক হয়নি বলে আমি মনে করি। আর সংগঠনটির এ ব্যর্থতার পেছনে বেশকিছু কারণ রয়েছে। প্রথমত, বিজয়ী রাষ্ট্রসমূহের প্রতি বিজিত রাষ্ট্রসমূহের সন্দেহ এবং জার্মানির প্রতিরোধমূলক মনোভাব লীগের কার্যক্রম সুষ্ঠুভাবে পরিচালনার পথে অন্তরায় সৃষ্টি করেছিল। দ্বিতীয়ত, বিজয়ী ও বিজিত রাষ্ট্রগুলোর মধ্যে ব্যাপক মতানৈক্য ছিল। এ ছাড়া লীগ অব নেশনস এর শীর্ষ নেতাদের মধ্যে জার্মানিকে সর্বতোভাবে দাবিয়ে রাখার প্রবণতা ছিল, যা সংগঠনটির নৈতিক মর্যাদা বিনষ্ট করে। তৃতীয়ত, লীগের সদস্যদের মধ্যে সবার সমান অধিকার ছিল না, যা ব্যর্থতার আরেকটি গুরুত্বপূর্ণ কারণ। লীগের অস্থায়ী সদস্যদের তুলনায় স্থায়ী সদস্যদের অনেক বেশি ক্ষমতা ছিল। তাই, বিশ্বে স্থায়ী শান্তি প্রতিষ্ঠায় লীগ অব নেশনস শেষ পর্যন্ত ব্যর্থ হয়। চতুর্থত, চুক্তিপত্রের নিরাপত্তামূলক শর্তগুলোর মধ্যে বহু ত্রুটি ছিল। লীগের যারা সদস্য ছিল না, তাদের ওপর এর কোনো এখতিয়ার ছিল না। লীগের হাতে আক্রমণকারীর বিরুদ্ধে সামরিক ব্যবস্থা গ্রহণের ক্ষমতা না থাকায় আক্রমণকারীরা সংগঠনটির নির্দেশ উপেক্ষা করতে পারতো। পরিশেষে বলা যায়, উল্লিখিত সমস্যা ও সীমাবদ্ধতাগুলোর কারণে ইউরোপে স্থায়ী শান্তি প্রতিষ্ঠায় লীগ অব নেশনস ব্যর্থ হয়েছিল। এর পরিণতিতে কয়েকদশক পরই বিশ্ব আবার যুদ্ধে লিপ্ত হয় এবং তারপর জন্ম হয় জাতিসংঘ বা ইউনাইটেড নেশনসের।"
        }
      ]
    },
    {
      "number": "5",
      "uddipok": "কুসংস্কার, অশিক্ষা ও অন্যায়ের বিরুদ্ধে সব সময়ই প্রতিবাদী এবং সোচ্চার জামান সাহেব। কিন্তু তার প্রতিবাদের ধরন ভিন্ন প্রকৃতির। তিনি সহজভাবে অনেক বিষয়ের সমাধান করতেন। এমনকি তিনি অন্যায়কারীর সাথেও বিরোধ মীমাংসায় অস্ত্রের ব্যবহার সমর্থন করতেন না। বিরোধ মীমাংসায় তার এই অহিংস পদ্ধতি প্রশংসার দাবিদার।",
      "tag": "All.B 16",
      "sub_questions": [
        {
          "label": "ক",
          "question": "নেলসন ম্যান্ডেলা কোথায় জন্মগ্রহণ করেন?",
          "explanation": "নেলসন ম্যান্ডেলা দক্ষিণ আফ্রিকার পূর্ব কেপ প্রদেশের উমতাতার মচেজু গ্রামে জন্মগ্রহণ করেন।"
        },
        {
          "label": "খ",
          "question": "ডেসমন্ড টুটুকে 'দক্ষিণ আফ্রিকার বিবেক' বলা হয় কেন? ব্যাখ্যা করো।",
          "explanation": "মানবতার পক্ষে অনন্যসাধারণ ভূমিকার জন্য ধর্মীয় ব্যক্তিত্ব ডেসমন্ড টুটকে 'দক্ষিণ আফ্রিকার বিবেক' বলা হয়। দক্ষিণ আফ্রিকায় চরম বৈষম্যমূলক বর্ণবাদী শাসনামলে তিনি তার উচ্চ পদবি ও ভাবমূর্তিকে (আর্চবিশপ) কাজ লাগিয়ে নির্যাতিত, বঞ্চিত মানুষকে সহযোগিতা করেছেন। তিনি আমৃত্যু বক্তৃতা-বিবৃতি ও লেখার মাধ্যমে গণমানুষের অধিকার প্রতিষ্ঠার জন্য কাজ করে গেছেন। ডেসমন্ড টুটু শুধু দক্ষিণ আফ্রিকার নয়, বিশ্বব্যাপী নির্যাতিত, অধিকারবঞ্চিত মানুষের পক্ষে ছিলেন এক সোচ্চার কন্ঠস্বর। ডেসমন্ড টুটু বর্ণবাদ ছাড়াও এইডস, যক্ষ্মা, দরিদ্রা এসব জনস্বাশ্বার ও আর্থ-সামাজিক সমস্যার বিরুদ্ধে লড়াই করেছেন।"
        },
        {
          "label": "গ",
          "question": "উদ্দীপকের জামান সাহেবের কর্মপদ্ধতি তোমার পাঠ্যবইয়ের কোন নেতার সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকের আমান সাহেবের কর্মপদ্ধতি আমার পাঠ্যবইয়ের বর্ণবাদবিরোধী আন্দোলনের নেতা মোহনদাস করমচাঁদ গান্ধীর সাথে সাদৃশ্যপূর্ণ। প্রতীকী প্রতিবাদ, অসহযোগ ও সত্যাগ্রহ ইত্যাদি অহিংস আন্দোলন ছিল।বিশ্বকে পা করমচাঁদ গান্ধীর অনুসৃত কৌশল। চিনিলেয়ান অবিসংবাদিত নেতা অইতিবাদ করেন। ভারতের স্বাধীনতাগণ আফ্রিকার বেশ কয়েকবছর অবস্থান কারী হিসেবে শ্বেতাক শোশিত দািরতীয়দের বিরুদ্ধে সামাজিক বৈষম্যান করেন। তখন তিনি সেখানে ভারতীবেদন করেছিলেন। গান্ধী মুসলিমদের ঐক্যবধি সরোহিত অঞ্চলে বসবাসরত ভারতীয় হিন্দু ও মূল বৈশিষ্ট্য অহিংসা। সমর্থন করতেনন্স অধিনে তিনি বিরোধ মীমাংসায় অস্ত্রের ব্যবহারকে ভারত বিভাগে না। রানী ছিলেন মনেপ্রাণে অসাম্প্রদায়িক। ১৯৪৭ সালে 'অনশন' করেন। উদীপকেও দেখা যায়, ও সব সময়ই। প্রতিবাদের ও দেখা যায়, কুসংস্কার, অশিক্ষা ও অন্যায়ের বিরুদ্ধে সব সময়ই করতেন। এবং সেতুর জামান সাহের সহজভাবে সব সমস্যার সমাধান ব্যবহার সমর্থন করতেন মামনবরোধীর সাথেও বিরো সায়েবের এ অভিংস পদ্ধতির সাথে করতেন না। বিরোধ মীমাংসায় জামান সাহেবের এ অহিংস সাদৃশ্যপূর্ণ। সাপকের আলোচনার পরিপ্রেক্ষিতে বলা যায়, উদীপকে পরিণয়েজোনাল।"
        },
        {
          "label": "ঘ",
          "question": "উল্লিখিত কর্মপদ্ধতি তাকে একজন সমাজসেবী থেকে রাজনীতিবিদে পরিণত করেছিল- মতামত দাও।",
          "explanation": "উদ্দীপকে উল্লিখিত কর্মপদ্ধতি মোহনদাস করমচাঁদ গান্ধীকে একজন সমাজসেবী থেকে রাজনীতিবিদে পরিণত করেছিল- বক্তব্যটি যথার্থ। দক্ষিণ আফ্রিকাতেই গান্ধীর রাজনৈতিক জীবনের সুচনা হয়। সে সময় ঔপনিবেশিক শাসনে থাকা দক্ষিণ আফ্রিকায় ভারতীয় বংশোদ্ভূতদের ওপর শ্বেতাঙ্গ শাসকদের বৈষম্যমূলক আচরণ ও উৎপীড়ন চলছিল। গান্ধী নিজেও অনেকবার শ্বেতাঙ্গদের হাতে লাঞ্ছিত হন। প্রবাসী ভারতবাসীর দুঃখ-দুর্দশা তাকে বিচলিত করে। দক্ষিণ আফ্রিকার শ্বেতাজা সরকারের বর্ণবাদী নীতির কবল থেকে ভারতীয়দের রক্ষার জন্য আপ্রাণ চেষ্টা করেন গান্ধী। তিনি বর্ণবৈষম্যের বিরুদ্ধে ঐক্যবদ্ধ হতে ভারতীয় ও আফ্রিকার স্থানীয় কৃষ্ণাঙ্গদের প্রতি আহ্বান জানান। তার উদ্যোগেই ১৮৯৪ সালে দক্ষিণ আফ্রিকার ব্রিটিশ উপনিবেশ নাটালে 'নাটাল ইন্ডিয়ান কংগ্রেস' গঠিত হয়। গান্ধী আফ্রিকার কৃষ্ণাঙ্গ ও ভারতীয় বংশোদ্ভূত মানুষদের নিয়ে আন্দোলন শুরু করেন। তিনি অহিংস ওই আন্দোলনের নাম দেন 'সত্যাগ্রহ আন্দোলন'। ১৯৪৭ সালে ব্রিটিশ ভারত ভাগ হওয়ার প্রাক্কালে দিল্লি, কলকাতা ও নোয়াখালীসহ দেশের বিভিন্নস্থানে ভয়াবুহ সাম্প্রদায়িক দাঙ্গা সংঘটিত হলে তিনি মর্মাহত হন। সাম্প্রদায়িক দাঙ্গা বন্ধ করার জন্য 'অনশন' করেন 'গান্ধী। নোয়াখালীতে তিনি কয়েকমাসের শান্তি মিশন চালান। এভাবে তিনি ধীরে ধীরে সমাজসেবী থেকে রাজনীতিবিদে পরিণত হন। পরিশেষে বলা যায়, মোহনদাস করমচাঁদ গান্ধীর অহিংস নীতি ও দেশপ্রেম তাকে একজন সমাজসেবী থেকে দূরদর্শী রাজনীতিবিদে পরিণত করেছিল।"
        }
      ]
    },
    {
      "number": "6",
      "uddipok": "বরেন্দ্র অঞ্চলে শোষণহীন সমাজ প্রতিষ্ঠার জন্য কৈবর্ত জাতির নেতৃত্বে এক বিপ্লব সংঘটিত হয়। এর মাধ্যমে জনগণ এক নতুন সমাজ ব্যবস্থার পরিচয় লাভ করে সেখানে ধনী-গরিবের বৈষম্য আর থাকে না।",
      "tag": "All.B 16",
      "sub_questions": [
        {
          "label": "ক",
          "question": "বলশেভিক বিপ্লব কখন সংঘটিত হয়?",
          "explanation": "বলশেভিক বিপ্লব ১৯১৭ সালে সংঘটিত হয়।"
        },
        {
          "label": "খ",
          "question": "কমিউনিস্ট ইশতেহার বলতে কী বোঝায়? ব্যাখ্যা দাও।",
          "explanation": "কমিউনিস্ট ইশতেহার হলো জার্মান সমাজতন্ত্রের জনক কার্ল মার্কস ও জার্মান দার্শনিক ফ্রেডারিক অ্যাঙ্গেলস রচিত পুস্তক। বইটিতে তারা ইতিহাসের বস্তুবাদী ব্যাখ্যা, অতীতের শ্রেণি ও সমাজের বিবর্তন ও বিকাশের ধারাবাহিকতা তুলে ধরে শোষক ও শোষিতের দ্বন্দ্বের মূল কারণ হিসেবে উৎপাদনের মালিকানাকে চিহ্নিত করেছেন। কমিউনিস্ট ইশতেহারে মার্কস এবং অ্যাঙ্গেলস বলেন, মানবসভ্যতার ইতিহাসই শ্রেণি সংগ্রামের ইতিহাস। এতে তারা যুক্তি দিয়ে দেখান, বুর্জোয়া শ্রেণি এবং সর্বহারাদের সংগ্রামে বুর্জোয়াদের পরাজয় ও ধ্বংসের মধ্যদিয়ে শ্রেণিহীন সমাজ প্রতিষ্ঠা হবে।"
        },
        {
          "label": "গ",
          "question": "উদ্দীপকে উল্লিখিত বিপ্লবটি তোমার পাঠ্যবইয়ের কোন বিপ্লবের প্রতিচ্ছবি? ব্যাখ্যা করো।",
          "explanation": "উদ্দীপকে উল্লিখিত বিপ্লবটি আমার পাঠ্যবইয়ের বলশেভিক বিপ্লবের প্রতিচ্ছবি। ১৯১৭ সালে রাশিয়ায় সংঘটিত বলশেভিক বিপ্লব বিশ্বের ইতিহাসে একটি যুগান্তকারী ঘটনা। বিপ্লবের প্রাক্কালে অর্থনৈতিক সংকট ও শ্রমিক-কৃষকের অসন্তোষের প্রেক্ষাপটে, জারের স্বৈরশাসনের বিরুদ্ধে শক্ত অবস্থান নেয় সোশ্যাল ডেমোক্রেটিক পার্টি। এক পর্যায়ে দলটি দুই অংশে ভাগ হয়ে যায়। বড় অংশটি বলশেভিক এবং ছোট অংশটি মেনশেভিক নামে পরিচিত হয়। বলশেভিক দল ক্রমশ শক্তিশালী হয়ে ওঠে এবং শ্রেণিহীন সমাজ প্রতিষ্ঠার লক্ষ্যে ১৯১৭ সালে বিপ্লব সংঘটিত করে। অক্টোবর মাসে হওয়া এই বিপ্লবকে অক্টোবর বিপ্লব বা রুশ বিপ্লবও বলা হয়। এর মাধ্যমে জারতন্ত্র উচ্ছেদ হয় এবং রাশিয়ায় নতুন সাম্যবাদী সরকার প্রতিষ্ঠিত হয়। উদ্দীপকেও দেখা যায়, বাংলাদেশের বরেন্দ্র অঞ্চলে শোষণহীন সমাজ প্রতিষ্ঠার জন্য কৈবর্ত জাতির নেতৃত্বে এক বিপ্লব সংঘটিত হয়। এ বিপ্লবের মাধ্যমে জনগণ এক নতুন বৈষম্যহীন সমাজ ব্যবস্থার পরিচয় লাভ করে। তাই বলা যায় যে, উদ্দীপকে বর্ণিত বিপ্লবে আমার পাঠ্যবইয়ের বলশেভিক বিপ্লব বা রুশ বিপ্লবের প্রতিচ্ছবি লক্ষণীয়।"
        },
        {
          "label": "ঘ",
          "question": "উল্লিখিত ঘটনা কি বিশ্বকে দুইটি বলয়ে বিভক্ত করেছিল? মতামত দাও।",
          "explanation": "হ্যাঁ, উল্লিখিত ঘটনা অর্থাৎ বলশেভিক বিপ্লব বিশ্বকে সমাজতন্ত্র ও পুঁজিবাদী বিশ্ব এ দুটি বলয়ে বিভক্ত করেছিল। বলশেভিক বিপ্লব শুধু রাশিয়ার আর্থ-সামাজিক অবস্থার পরিবর্তনের অঙ্গীকার নিয়ে সংঘটিত হয়নি বরং পর্যায়ক্রমে বিশ্বব্যাপী পুঁজিবাদের অবসান ঘটিয়ে শোষণহীন সমাজব্যবস্থা প্রতিষ্ঠা ছিল এর লক্ষ্য। এ বিপ্লবের ফলে রাশিয়ার দীর্ঘদিনের স্বৈরাচারী জারতন্ত্রের পতন ঘটে এবং বিশ্বের বুকে সর্বপ্রথম সমাজতান্ত্রিক রাষ্ট্র প্রতিষ্ঠিত হয়। প্রচলিত, শ্রেণিভিত্তিক সমাজের পরিবর্তে শ্রেণিহীন সমাজব্যবস্থা প্রতিষ্ঠিত হয়। বলশেভিক বিপ্লবের মাধ্যমে বিশাল দেশ রাশিয়ায় সমাজতন্ত্র প্রতিষ্ঠার ফলে বিশ্ব দুইটি বলয়ে বিভক্ত হয়ে পড়ে। রাশিয়ার নেতৃত্বে সমাজতন্ত্রে বিশ্বাসী দেশগুলো, একটি বলয়ে এবং মার্কিন যুক্তরাষ্ট্রের নেতৃত্বে পুঁজিবাদী বিশ্ব অন্য আরেকটি বলয়ে ভাগ হয়। কয়েক দশক ধরে যুক্তরাষ্ট্র ও সোভিয়েত ইউনিয়নের (বিপ্লবের পরে রাশিয়ার নতুন নাম) মধ্যে প্রচ্ছন্ন বৈরিতা ও প্রতিদ্বন্দ্বিতা চলে যা 'শীতল যুদ্ধ' বা 'স্নায়ুযুদ্ধ' নামে পরিচিত। ক্ষমতাধর দেশদুটি বিশ্বের দেশগুলোকে নিজেদের প্রভাব বলয়ের মধ্যে টেনে নেওয়ার প্রতিযোগিতায় লিপ্ত হয়। উপরের আলোচনা শেষে তাই বলা যায়, বলশেভিক বিপ্লব প্রকৃতই বিশ্বকে সমাজতন্ত্রী ও পুঁজিবাদী এই দুই বলয়ে বিভক্ত করেছিল।"
        }
      ]
    },
    {
      "number": "7",
      "uddipok": "ভারত ও পাকিস্তান পাশাপাশি দুটি রাষ্ট্র। দুটিই শক্তিশালী এবং পারমাণবিক শক্তির অধিকারী। সীমান্তে দুই পক্ষের গুলি বর্ষণের কারণে উভয়ের মধ্যে বিরোধ লেগেই থাকে। কিন্তু তারা সচরাচর যুদ্ধের পর্যায়ে পৌঁছায় না। ফলে দুই পক্ষের মধ্যে বৈরীতা বিরাজ করে।",
      "tag": "DRMC 24,All.B 16",
      "sub_questions": [
        {
          "label": "ক",
          "question": "কোরিয়া যুদ্ধ কত সালে সংঘটিত হয়?",
          "explanation": "কোরীয় যুদ্ধ ১৯৫০ সালে সংঘটিত হয়।"
        },
        {
          "label": "খ",
          "question": "শান্তিপূর্ণ সহাবস্থান বলতে কী বোঝায়? ব্যাখ্যা করো।",
          "explanation": "শান্তিপূর্ণ সহাবস্থান' হলো স্নায়ুযুদ্ধের সময় সমাজতান্ত্রিক সোভিয়েত ইউনিয়নের তৈরি ও প্রয়োগ করা এক তত্ত্ব। প্রতিদ্বন্দ্বী পুঁজিবাদী বিশ্বের সঙ্গে সম্পর্ক বজায় রাখা তথা উত্তেজনা নিরসনে সোভিয়েত ইউনিয়ন এ তত্ত্ব বিভিন্ন সময়ে কাজে লাগিয়েছিল। যাটের দশকের শুরুর দিকে যুক্তরাষ্ট্র ও সোভিয়েত ইউনিয়নে নেতৃত্বে পরিবর্তন ঘটে। তুলনামূলক উদার মানসিকতার দুই নেতা লিন্ডন বি. জনসন যুক্তরাষ্ট্রের ও আলেক্সি কোসিগিন সোভিয়েত ইউনিয়নের ক্ষমতায় আসেন। তারা 'শান্তিপূর্ণ সহাবস্থান' ধারণার আওতায় দুই বৃহৎ শক্তির মধ্যে নতুন সম্পর্কের সূচনা করেন।"
        },
        {
          "label": "গ",
          "question": "উদ্দীপকের রাষ্ট্র দুটির সাথে তোমার পাঠ্যবইয়ের কোন রাষ্ট্র দুটির তুলনা করা যায়? ব্যাখ্যা করো।",
          "explanation": "উদ্দীপকের রাষ্ট্র দুটির সাথে আমার পাঠ্যবইয়ে আলোচিত একসময়ের বৈরী প্রতিদ্বন্দ্বী সোভিয়েত ইউনিয়ন (বর্তমান রাশিয়ার পূর্বসূরি) ও যুক্তরাষ্ট্রের তুলনা করা যায়। দ্বিতীয় বিশ্বযুদ্ধের পর বিশ্বশক্তিগুলোর উত্থান-পতন ঘটে ও ভারসাম্যে পরিবর্তন আসে। সোভিয়েত ইউনিয়ন ও যুক্তরাষ্ট্র উভয়েই বিশ্বযুদ্ধের মিত্রপক্ষে থাকলেও যুদ্ধশেষে মতাদর্শগত পার্থক্যসহ বিভিন্ন কারণে তাদের মধ্যে দূরত্ব বেড়ে যায়। সোভিয়েত ইউনিয়ন সমাজতান্ত্রিক মতবাদ এবং যুক্তরাষ্ট্র পুঁজিবাদী মতবাদে বিশ্বাসী ছিল। ধীরে ধীরে প্রায় গোটা বিশ্ব এই দুই পরাশক্তির অধীনে দুই শিবিরে বিভক্ত হয়ে পড়ে। সোভিয়েত ইউনিয়ন ও যুক্তরাষ্ট্রের মধ্যে বিভিন্ন আন্তর্জাতিক ইস্যুতে বিরোধ লেগেই থাকতো। মোটের ওপর দুই পরাশক্তির নেতৃত্বাধীন দুই জোটের মধ্যে যুদ্ধ যুদ্ধ ভাব চলতে থাকে। উদ্দীপকে দেখা যায়, ভারত ও পাকিস্তান পাশাপাশি দুটি রাষ্ট্র। এ দুটি রাষ্ট্রই শক্তিশালী এবং পারমাণবিক শক্তির অধিকারী। সীমান্তে দুইপক্ষের গুলিবর্ষণের কারণে উভয়ের মধ্যে বিরোধ লেগে থাকে। তারা সচরাচর যুদ্ধের পর্যায়ে পৌছায় না। কিন্তু দুই পক্ষের মধ্যে একধরনের স্থায়ী বৈরিতা বিরাজ করে। উপরের আলোচনার পরিপ্রেক্ষিতে বলা যায়, উদ্দীপকের রাষ্ট্র দুটির বৈরিতার সাথে আমার পাঠ্যবইয়ে আলোচিত সোভিয়েত ইউনিয়ন ও মার্কিন যুক্তরাষ্ট্রের বৈরিতার তুলনা করা যায়।"
        },
        {
          "label": "ঘ",
          "question": "তুমি কি মনে করো, উল্লিখিত রাষ্ট্রদ্বয়ের বৈরীতা এক নাজুক পরিস্থিতির দিকে নিয়ে যায়? মতামত দাও।'",
          "explanation": "হ্যাঁ, আমি মনে করি উল্লিখিত রাষ্ট্রদ্বয়ের বৈরিতা অর্থাৎ সোভিয়েত ইউনিয়ন ও যুক্তরাষ্ট্রের মধ্যকার স্নায়ুযুদ্ধ বিশ্বশান্তিকে এক নাজুক পরিস্থিতির দিকে নিয়ে গিয়েছিল। প্রথমত, সোভিয়েত ইউনিয়ন প্রতিদ্বন্দ্বী যুক্তরাষ্ট্রের মার্শাল পরিকল্পনার বিরুদ্ধে যে পদক্ষেপ নেয় তা হলো বার্লিন অবরোধ। দ্বিতীয় বিশ্বযুদ্ধে জার্মানির পরাজয়ের পর রাজধানী বার্লিন তথা পুরো জার্মানি মিত্রপক্ষ ভাগ করে নেয়। সমাজতান্ত্রিক সোভিয়েত ইউনিয়ন পায় পূর্ব জার্মানি। আর পুঁজিবাদী মার্কিন যুক্তরাষ্ট্র এবং তার মিত্ররা লাভ করে পশ্চিম জার্মানি। দ্বিতীয়ত, দ্বিতীয় বিশ্বযুদ্ধোত্তর ইউরোপের রাজনৈতিক ময়দানে যুক্তরাষ্ট্রের উত্থান সোভিয়েত ইউনিয়ন কখনো সহজভাবে মেনে নেয়নি। যুক্তরাষ্ট্রও সোভিয়েত ইউনিয়নের ওপর আধিপত্য বিস্তারের উদ্যোগ নেয়। ঠান্ডা লড়াইয়ে প্রাধান্য অর্জনের জন্য দুই দেশই ভয়াবহ পারমাণবিক অস্ত্রসহ সমরসম্ভার সমৃদ্ধ করে। তৃতীয়ত, বিশ্বের বিভিন্ন অঞ্চলে যুক্তরাষ্ট্র ও সোভিয়েত ইউনিয়ন নিজেদের প্রভাব বিস্তারে সচেষ্ট হয়। তারা বিভিন্ন সময়ে কোরীয় উপদ্বীপ, ভিয়েতনাম, লাতিন আমেরিকার বিভিন্ন দেশ, আফগানিস্তান ও মধ্যপ্রাচ্যে ছায়া যুদ্ধে (Proxy War) জড়িয়ে পড়ে। বছরের পর বছর ধরে চলা এসব যুদ্ধে অকল্পনীয় মাত্রায় জানমালের ক্ষয়ক্ষতি হয়। চতুর্থত, স্নায়ুযুদ্ধের অন্যতম উল্লেখযোগ্য ঘটনা ছিল কিউবার ক্ষেপণাস্ত্র সংকট। ১৯৬২ সালের ১১ অক্টোবর সোভিয়েত সরকার ঘোষণা করে যে, কিউবার বিরুদ্ধে মার্কিন যুক্তরাষ্ট্রের সম্ভাব্য আগ্রাসন প্রতিহত করতে তারা সে দেশে পারমাণবিক ক্ষেপণাস্ত্র মোতায়েন করবে। যুক্তরাষ্ট্রের দক্ষিণ-পূর্ব সীমান্ত ঘেঁষা কিউবায় রুশ ক্ষেপণাস্ত্র মোতায়েনের সম্ভাবনা থেকে বিশ্ব পারমাণবিক যুদ্ধের ঝুঁকিতে পড়েছিল বলে বিশ্লেষকরা মনে করেন। উপরের আলোচনা থেকে প্রতীয়মান হয়, সোভিয়েত ইউনিয়ন ও যুক্তরাষ্ট্রের মধ্যকার বৈরিতা বিশ্বশান্তিকে বিভিন্ন সময়ে নাজুক পরিস্থিতিতে ফেলেছে।"
        }
      ]
    },
    {
      "number": "8",
      "uddipok": "একক কোন কারণে বিপ্লব সংঘটিত হয় না বরং এর পেছনে থাকে বহুবিধ কারণ। আর অধিকারভোগী শ্রেণির সামাজিক, রাজনৈতিক ও অর্থনৈতিক অধিকার কোনো এক বিপ্লবের মাধ্যমে ধ্বংসপ্রাপ্ত হয়। পরিশেষে বুর্জোয়া শ্রেণির নেতৃত্বে পুরাতনকে ভেঙে নতুন সমাজব্যবস্থা গঠনে তৎপর হয় ।",
      "tag": "All.B 16",
      "sub_questions": [
        {
          "label": "ক",
          "question": "‘আমিই রাষ্ট্র’— উক্তিটি কার?",
          "explanation": "‘আমিই রাষ্ট্র’— উক্তিটি ফ্রান্সের তৎকালীন রাজা চতুর্দশ লুই-এর।"
        },
        {
          "label": "খ",
          "question": "বিপ্লবী বদ্ধভূমি বলতে কী বোঝায় ?",
          "explanation": "ফরাসি বিপ্লবের সময় বিপ্লব বিরোধী বিদ্রোহীদের গিলোটিনে শিরচ্ছেদ করার জন্য একটি নির্দিষ্ট স্থানকে নির্ধারণ করা হয়, যা ইতিহাসে বিপ্লবী বধ্যভূমি নামে পরিচিত। রোবসপিয়ের সন্ত্রাসের রাজত্ব কায়েমের জন্য গণনিরাপত্তা কমিটি গঠন করেন এবং এই গণনিরাপত্তা কমিটি লক্ষাধিক সন্দেভাজনকে নির্ধারিত স্থানে গিলোটিনের সাহায্যে হত্যা করে। ফলে পরবর্তীতে এই স্থানকে বিপ্লবের বধ্যভূমি বলা হয় ।"
        },
        {
          "label": "গ",
          "question": "উদ্দীপকের কারণগুলো তোমার পাঠ্যবইয়ের কোন বিপ্লবের কারণের সাথে সাদৃশ্যপূর্ণ? ব্যাখ্যা কর ।",
          "explanation": "গ উদ্দীপকের কারণগুলো আমার পাঠ্যবইয়ের ফরাসি বিপ্লবের কারণে সাথে সাদৃশ্যপূর্ণ । ফরাসি বিপ্লব কোনো আকস্মিক ঘটনা নয় বা কোনো একটি কারণেও সংঘটিত হয়নি। দীর্ঘ যুগের জমে থাকা রাজনৈতিক অনিয়ম, সামাজিক অনাচার, বৈষম্যমূলক অর্থনীতি, দার্শনিকদের প্রভাব ও অন্যান্য নানাবিধ কারণের একত্র সমাবেশের ফলেই ফরাসি বিপ্লবের সূত্রপাত হয়েছিল। ফরাসি বিপ্লবের রাজনৈতিক কারণগুলোর মধ্যে ছিল স্বৈরাচারী রাজতন্ত্র, রাজশক্তির দায়িত্বহীনতা, দুর্নীতিপরায়ণ শাসন ও বিচার ব্যবস্থা, অভিজাত ও আমলাতন্ত্রের প্রাধান্য ও অত্যাচার। বৈষম্যপূর্ণ সমাজব্যবস্থা ও শ্রমজীবীদের শোচনীয় অবস্থা এ বিপ্লবকে ত্বরান্বিত করেছিল। তাছাড়া ফ্রান্সের অর্থনৈতিক দূরবস্থা এ বিপ্লব সংঘটনের উল্লেখযোগ্য কারণ। পঞ্চদশ লুই ও ষোড়শ লুইয়ের আমলে অর্থনৈতিক দুর্দশা, কর নির্ধারণ পদ্ধতি ও অর্থনৈতিক বৈষম্যকেও ফরাসি বিপ্লবের জন্য দায়ী করা হয় । উদ্দীপকে উল্লিখিত বিপ্লবের কারণ হিসেবে একক কোনো কারণ নয় বরং বহুবিধ কারণের কথা বলা হয়েছে। আর অধিকারভোগী শ্রেণির সামাজিক, রাজনৈতিক ও অর্থনৈতিক অধিকার বিপ্লবের মাধ্যমে ধ্বংসপ্রাপ্ত হওয়া এবং পরিশেষে বুর্জোয়া শ্রেণির নেতৃত্বে পুরাতনকে ভেঙে নতুন সমাজ ব্যবস্থা গঠনের তৎপরতা ফরাসি বিপ্লবের কারণ ও ঘটনাপ্রবাহের সাথে মিল রয়েছে। তাই বলা যায়, উদ্দীপকের কারণগুলো আমার পাঠ্যবইয়ের ফরাসি বিপ্লবের কারণের সাথে সাদৃশ্যপূর্ণ।"
        },
        {
          "label": "ঘ",
          "question": "তুমি কি মনে কর, ফ্রান্সের সাধারণ মানুষ বুর্জোয়া শ্রেণির নেতৃত্বে পুরাতন সমাজব্যবস্থা ভেঙে নতুন সমাজ গঠনে তৎপর হয়? ব্যাখ্যা কর।",
          "explanation": "হ্যাঁ, আমি মনে করি, ফ্রান্সের সাধারণ মানুষ বুর্জোয়া শ্রেণির নেতৃত্বে পুরাতন সমাজব্যবস্থা ভেঙে নতুন সমাজ গঠনে তৎপর হয়। ফ্রান্সের সমাজব্যবস্থায় দীর্ঘদিনের জরাজীর্ণতা, অনাচার, বৈষম্য, কুসংস্কার, দুর্নীতি ইত্যাদির ফলে গোটা সমাজব্যবস্থা ভেঙে পড়ে । সামাজিক বৈষম্যের সাথে রাজাদের শোষণনীতি জনসাধারণকে একেবারে নৈরাশ্যজনক করে ফেলে। বিপ্লবপূর্ব ফ্রান্সের অভিজাত সম্প্রদায় সমস্ত ভোগ করতেন, যাজক শ্রেণি উপাসনা করতেন এবং তৃতীয় শ্রেণি কর প্রদান করতেন। এ ধরনের বৈষম্য নীতিতে সমাজজীবন কলুষিত হয়ে পড়ে। ফলে সাধারণ মানুষ বুর্জোয়া শ্রেণির নেতৃত্বে পুরাতন সমাজব্যবস্থাকে ভেঙে নতুন সমাজ গঠনে তৎপর হয়। তৎকালীন সময়ে বুর্জোয়ারাই ছিল শিক্ষিত ও বিত্তবান। কিন্তু ফরাসি সমাজে তাদের সামাজিক মর্যাদা ছিল না। ১৭৭৪ খ্রিষ্টাব্দে কুঁরবো বংশীয় রাজা ষোড়শ লুই যখন ক্ষমতা গ্রহণ করেন তখন ফ্রান্সে বিপ্লবের ক্ষেত্র প্রস্তুত হয়ে গেছে। ষোড়শ লুইয়ের মতো অযোগ্য শাসকের পক্ষে এ অবস্থা সামাল দেওয়া সম্ভব হয়নি। ফলে বিপ্লব অনিবার্য হয়ে যায়। রাজা ষোড়শ লুই সংকটময় অবস্থা থেকে নিজেকে বাঁচানোর জন্য জাতীয় সভার আহ্বান করেন। কিন্তু প্রায় দুইশত বছর পর এরূপ বিশেষ সভার আহ্বানে রাজার দুর্বলতা প্রকাশ পায়। বুর্জোয়া শ্রেণি সাহসী হয়ে ওঠে এবং তারা প্রকাশ্যে বিদ্রোহ শুরু করে । মূলত সামাজিক মর্যাদা প্রতিষ্ঠা করতে বুর্জোয়ারা বিপ্লবের সূত্রপাত করে, আর কৃষকরা তাদের অধিকার পেতে বুর্জোয়াদের অনুসরণ করে। আলোচনার পরিশেষে বলা যায় যে, পুরাতন সমাজব্যবস্থা ভেঙে নতুন সমাজ গঠনের জন্য তথা নিজেদের সামাজিক মর্যাদা প্রতিষ্ঠার জন্য বুর্জোয়া শ্রেণি সাধারণ মানুষকে নিয়ে বিপ্লব সংঘটিত করে ।"
        }
      ]
    },
    {
      "number": "9",
      "uddipok": "মিয়ানমারের স্বৈরশাসক থান শোয়ে ক্ষমতা দখল করে মানুষের বাক স্বাধীনতা খর্ব করেন। তিনি সব রাজনৈতিক দল নিষিদ্ধ করে বিরোধী নেতাকর্মীদের গ্রেফতার করেন। সরকারবিরোধী সব পত্রিকা বন্ধ করে দেশে একদলীয় শাসন প্রতিষ্ঠা করেন।",
      "tag": "DB, MB, DIN.B, CTG.B, SB, BB 22,All.B 16",
      "sub_questions": [
        {
          "label": "ক",
          "question": "'ফ্যাসিও' শব্দের অর্থ কী?",
          "explanation": "'ফ্যাসিও' কথাটির অর্থ হলো 'বল' বা 'শক্তি'।"
        },
        {
          "label": "খ",
          "question": "অক্ষশক্তি কী? বুঝিয়ে লেখো।",
          "explanation": "দ্বিতীয় বিশ্বযুদ্ধের প্রাক্কালে জার্মানি ও ইতালির মধ্যে সহযোগিতা চুক্তির মাধ্যমে গঠিত জোট ইতিহাসে অক্ষশক্তি নামে খ্যাত। অক্ষশক্তি মূলত কমিউনিস্টবিরোধী চুক্তির মাধ্যমে গঠিত হলেও একে বিশ্বযুদ্ধের মিত্রশক্তির বিরুদ্ধে সামরিক জোটও বলা যেতে পারে। ১৯৩৭ সালে ইতালি এ শক্তিজোটে যোগ দেয়। তৎকালীন ইতালির উগ্রপন্থি রাজনৈতিক মতবাদ ফ্যাসিবাদের জনক বেনিতো মুসোলিনী বলেছিলেন, 'এটি এমন একটি অক্ষ যার চারদিকে শান্তির জন্য অনুপ্রাণিত ইউরোপীয় শক্তিবর্গ সহযোগিতা করতে পারে'।"
        },
        {
          "label": "গ",
          "question": "উদ্দীপকের থান শোয়ের কর্মকান্ডের সাথে পাঠ্যবইয়ের কোন শাসকের মিল আছে? ব্যাখ্যা করো।",
          "explanation": "উদ্দীপকে উল্লেখিত মিয়ানমারের স্বৈরশাসক থান শোয়ের কর্মকাণ্ডের সাথে পাঠ্যবইয়ে রর্ণিত এডলফ হিটলারের (Adolf Hitler) কর্মকাণ্ডের মিল আছে। হিটলার জার্মানির ক্ষমতায় বসার পর ১৯৩৪ সালের ২৪ জুলাই তার নাৎসি দল ছাড়া অন্য সব রাজনৈতিক দল নিষিদ্ধ ঘোষণা করেন। তার অভ্যন্তরীণ নীতি ছিল জার্মানির পূর্ণ নাৎসিকরণ। একটি ছাড়া সব ট্রেড ইউনিয়ন নিষিদ্ধ করা হয়। প্রাদেশিক পরিষদ বিলুপ্ত করে সেখানে এককেন্দ্রিক শাসন কাঠামো গড়ে তোলা হয়। সংবাদপত্র, বেতার ও শিক্ষাপ্রতিষ্ঠানে নাৎসিবাদের গুণকীর্তন করা হতে থাকে। জনসাধারণের বাকস্বাধীনতা হরণ করা হয়। রাজনৈতিক প্রতিপক্ষকে দমন করার জন্য • বন্দিশিবির খোলা হয়। যেকোনো নাগরিককে বিশেষ করে নাৎসিবাদের বিপক্ষের লোকজনকে যখন তখন গ্রেফতার করা হতো। উদ্দীপকেও দেখা যায়, মিয়ানমারের স্বৈরশাসক থান শোয়ে দেশের ক্ষমতা দখল করে মানুষের বাস্বাধীনতা খর্ব করেন। সব রাজনৈতিক দল নিষিদ্ধ করে বিরোধী নেতাকর্মীদের গ্রেফতার করা হয়। থান শোয়ে সরকারবিরোধী সব পত্রিকাও বন্ধ করে দেন। সব মিলিয়ে দেশে একদলীয় স্বৈরশাসন প্রতিষ্ঠা করেন তিনি। উপরের আলোচনা থেকে বলা যায়, উদ্দীপকে বর্ণিত থান শোয়ের কর্মকাণ্ডের সাথে পাঠ্যবইয়ে আলোচিত জার্মানির নাৎসি দলের নেতা একনায়ক এডলফ হিটলারের কর্মকাণ্ডের মিল রয়েছে।"
        },
        {
          "label": "ঘ",
          "question": "উদ্দীপকের আলোকে উক্ত শাসকের উত্থান বিশ্লেষণ করো।",
          "explanation": "উদ্দীপকে ইঙ্গিত করা উক্ত শাসক অর্থাৎ এডলফ হিটলারের (১৮৮৯-১৯৪৫) উত্থান ঘটেছিল দ্বিতীয় বিশ্বযুদ্ধের আগে। বিশ শতকের বিশ্বরাজনীতির অন্যতম আলোচিত চরিত্র ছিলেন জার্মানির এডলফ হিটলার (Adolf Hitler)। ১৩ বছর বয়সে তিনি তার পিতাকে হারান এবং চরম দারিদ্রের মধ্যে বেড়ে ওঠেন। ভিয়েনায় অবস্থানকালে তিনি ইহুদিবিরোধী ও সমাজতত্ত্ববিরোধী হয়ে ওঠেন। হিটলার সেনাবাহিনীতে যোগ দিয়ে ১৯১৪ সালে সংঘটিত প্রথম বিশ্বযুদ্ধে অংশ নেন। যুদ্ধ শেষে ১৯১৯ সালে তিনি যোগ দেন জার্মান শ্রমিক পার্টিতে। অতি অল্প সময়ের মধ্যে বাগ্মিতার জন্য সবার নজর কাড়তে সক্ষম হন হিটলার। তিনি তার দলের নাম পরিবর্তন করে রাখেন জাতীয় সমাজতন্ত্রবাদী জার্মান শ্রমিক দল। ১৯২০ সালে হিটলার তার পার্টির কর্মসূচি ঘোষণা করেন। কর্মসূচির লক্ষ্য ছিল বেকারদের কর্মসংস্থান, মুনাফাখোরদের উচ্ছেদ, ভূমিসংস্কার প্রভৃতি। হিটলারের শক্তিশালী প্রচারণা ব্যবস্থার জোরে অল্পকালের মধ্যেই যুদ্ধফেরত সৈনিক, রক্ষণশীল রাজতন্ত্রী, দুর্দশাগ্রস্ত ব্যবসায়ী, ক্যাথলিকবিরোধী, ইহুদিবিরোধী ও কমিউনিস্টবিরোধীরা তার দলে সমবেত হয়। ১৯২৯-৩২ সালের মধ্যে বিশ্বমন্দা ইত্যাদি কারণে দেশের অর্থনৈতিক অবস্থার অবনতি হলে এবং প্রজাতান্ত্রিক সরকার বিদ্রোহ দমনে ব্যর্থ হলে নাৎসি দলের জনপ্রিয়তা বৃদ্ধি পায়। ১৯৩৩ সালের নির্বাচনে হিটলারের নাৎসি দল সরকার গঠনে সক্ষম হয়। ১৯৩৪ সালে হিটলার একাধারে জার্মানির চ্যান্সেলর ও প্রেসিডেন্ট পদ গ্রহণ করে নাৎসিদল ছাড়া অন্য সব রাজনৈতিক দলকে নিষিদ্ধ ঘোষণা করেন। এভাবে জার্মানিতে তার একনায়কত্ব প্রতিষ্ঠিত হয়। উদ্দীপকের মিয়ানমারের স্বৈরশাসক থান শোয়েও হিটলারের মতো স্বৈরতান্ত্রিক উপায়ে নিরঙ্কুশ ক্ষমতা করায়ত্ত করেছিলেন। আলোচনা শেষে তাই বলা যায়, জার্মানিতে হিটলারের উত্থান ছিল অনেকটা স্বপ্নের মতো। উগ্র জাতীয়তাবাদকে ব্যবহার করে খুব অল্প সময়ে সামান্য অবস্থা থেকে সে ক্ষমতার শীর্ষে আরোহণ করে।"
        }
      ]
    }
  ]
}