{
  "title": "ঢাকা, রাজশাহী, চট্টগ্রাম ২০১৭",
  "subtitle": "ইতিহাস (11)",
  "questions": [
    {
      "number": "1",
      "uddipok": "১৮৫৫ খ্রিস্টাব্দে ভারতের পশ্চিমবঙ্গের মুর্শিদাবাদ ও বিহারে সাঁওতাল বিদ্রোহের সূচনা হয়। জমিদার, মহাজন ও ইংরেজ কর্মচারীদের শোষণ ও নির্যাতনের বিরুদ্ধে সাঁওতালরা সশস্ত্র সংগ্রামের পথ বেছে নেয়। শোষণ ও বৈষম্যহীন সমাজব্যবস্থার জন্য অনেক সাঁওতাল জীবন বিসর্জন দেয়। অবশেষে ইংরেজ সরকার সাঁওতালদের পক্ষে বৈষম্যহীন আইন পাস করতে বাধ্য হয়। সাঁওতালরা সংগ্রামের মাধ্যমে অধিকার আদায় করে নতুন শোষণহীন সমাজব্যবস্থার সাথে পরিচিত হয়।",
      "tag": "DB, RB, CTG.B 17",
      "sub_questions": [
        {
          "label": "ক",
          "question": "'নিহিলিজম' কী?",
          "explanation": "নিহিলিজম বা নাস্তিবাদ হচ্ছে একটি দার্শনিক মতবাদ যার অর্থ প্রচলিত রাজনৈতিক প্রতিষ্ঠান এবং ধর্মীয় ও নৈতিক বিশ্বাসের সম্পূর্ণ প্রত্যাখ্যান।"
        },
        {
          "label": "খ",
          "question": "'এপ্রিল থিসিস' সম্পর্কে বুঝিয়ে লেখো।",
          "explanation": "এপ্রিল থিসিস হলো রাশিয়ার বলশেভিক দলের নেতা লেনিন প্রদত দিকনির্দেশক। বলশেভিক বিপ্লবের নেতা লেনিন ১৯১৭ সালের ৩ এপ্রিল তার বিখ্যাত 'এপ্রিল থিসিস' ঘোষণা করেন। এপ্রিল থিসিসে বলা হয়- ১. ফেব্রুয়ারি বিপ্লবে বুর্জোয়া শ্রেণির জয় হয়েছে, এতে শ্রমিকদের সন্তুষ্ট হওয়ার কিছু নেই; ২. বুর্জোয়া বিপ্লব ও শ্রমিক বিপ্লব একসাথে চলতে থাকবে এবং শেষ পর্যন্ত শ্রমিকেরা ক্ষমতা দখল করবে। লেনিন বলেন, বুর্জোয়াদের বেশিদিন ক্ষমতায় থাকতে দিলে তারা পুঁজিবাদকে দৃঢ় করে ফেলবে। সুতরাং, বুর্জোয়ারা বেশি গভীরে শেকড় ছড়ানোর আগেই তাদের উপড়ে ফেলতে হবে।"
        },
        {
          "label": "গ",
          "question": "উদ্দীপকে সাঁওতালদের সংগ্রামের সাথে বিশ শতকের প্রথম দিকের কোন সংগ্রামের সাদৃশ্য রয়েছে? পাঠ্যবইয়ের আলোকে তার কারণ ব্যাখ্যা করো।",
          "explanation": "উদ্দীপকে উল্লেখিত সাঁওতালদের সংগ্রামের সাথে রাশিয়ায় সংঘটিত বলশেভিক বিপ্লবের সাদৃশ্য রয়েছে। বিগত বিশ শতকের শুরুতে বিশ্বের ইতিহাসে সবচেয়ে গুরুত্বপূর্ণ ঘটনা ছিল রাশিয়ার সমাজতান্ত্রিক বলশেভিক বিপ্লব (১৯১৭ সাল)। এ বিপ্লবের অন্যতম কারণ ছিল ভূমিদাস শ্রেণি ও শ্রমিকদের অসন্তোষ। ততদিনে পশ্চিম ইউরোপে ভূমিদাস শ্রেণি স্বাধীন কৃষকে পরিণত হলেও রাশিয়ায় তা হয়নি। রাশিয়ার সমাজে ভূমিদাস শ্রেণির দুর্দশা, তাদের ওপর অত্যাচার এবং রাজপরিবার ও অভিজাত শ্রেণি কর্তৃক জমি দখল প্রভৃতি কারণে সামাজিক অস্থিরতার সৃষ্টি হয়েছিল। এছাড়া শিল্পবিপ্লবের পর রাশিয়ায়। ভূমিদাস শ্রেণি ক্রমে শ্রমিক শ্রেণিতে পরিণত হয়। এ সময় শ্রমিকদের জীবনযাত্রার মান ছিল খুবই নিম্নমানের। তারা সম্রাট জারের পরিবার ও সরকার এবং অভিজাত সম্প্রদায়ের মাধ্যমে নির্যাতিত হতো। রুশ সমাজে ভূমিদাস ও শ্রমিক শ্রেণির এই পরিস্থিতিই বলশেভিক বিপ্লবের পটভূমি তৈরি করেছিল। বিপ্লব শান্তিপূর্ণ আন্দোলনের মাধ্যমে শুরু হলেও রাষ্ট্রশক্তি বিপ্লবী শক্তিকে বাধা দিলে কৃষক-শ্রমিকের সংগ্রাম সশস্ত্র রূপ ধারণ করে। মূলত বলশেভিক বিপ্লবই রাশিয়া তথা বিশ্ববাসীকে প্রথম সমাজতান্ত্রিক। সমাজব্যবস্থার সাথে পরিচিত হওয়ার সুযোগ 'করে দেয়। উদ্দীপকে দেখা যায়, ইংরেজ শাসক, জমিদার ও মহাজনদের শোষণ আর নির্যাতনে ক্ষুব্ধ সাঁওতালরা সশস্ত্র সংগ্রামের পথ বেছে নেয়। সাঁওতালদের আন্দোলনের পরিপ্রেক্ষিতে ইংরেজ সরকার তাদের দাবি মেনে নিয়ে বৈষম্যহীন আইন পাস করতে বাধ্য হয়। এভাবে সাঁওতালরা সংগ্রামের মাধ্যমে অধিকার আদায় করে। তাদের এ আন্দোলনের সাথে বলশেভিক বিপ্লব তথা রাশিয়ার শ্রমিক ও ভূমিহীন কৃষকদের আন্দোলন সাদৃশ্যপূর্ণ।"
        },
        {
          "label": "ঘ",
          "question": "তুমি কি মনে কর, উক্ত সংগ্রামের প্রভাব বিশ্বব্যাপী আলোড়ন সৃষ্টি করেছিল? তোমার মতামত দাও।",
          "explanation": "হ্যাঁ, আমি মনে করি, উত্ত সংগ্রাম তথা বলশেভিক বিপ্লবের প্রভাব বিশ্বব্যাপী আলোড়ন সৃষ্টি করেছিল। ১৯১৭ সালের বলশেভিক বিপ্লব বিশ্বের ইতিহাসে এক যুগান্তকারী ঘটনা। সারা বিশ্বের বঞ্চিত, অবহেলিত ও নিপীড়িত মানুষের অধিকার আদায়ের সংগ্রামে এ বিপ্লব একটি আদর্শ হিসেবে বিবেচিত। বলশেভিক বিপ্লব পশ্চিম ইউরোপের পুঁজিবাদী সমাজ, সংস্কৃতি, অর্থনীতি এবং রাষ্ট্র ব্যবস্থার ওপর ভীষণভাবে আঘাত করে। বলশেভিক বিপ্লবের ফলেই বিশ্বে প্রথম সমাজতান্ত্রিক সমাজ ও রাষ্ট্রব্যবস্থা চালু হয়। এ বিপ্লবের পর বিশ্বের বেশ কয়েকটি রাষ্ট্র যেমন- চীন, মঙ্গোলিয়া, উত্তর কোরিয়া, কিউবা ইত্যাদি রাষ্ট্রে সমাজতান্ত্রিক ব্যবস্থা প্রতিষ্ঠা হয়েছিল। রাশিয়া সংলগ্ন পূর্ব ইউরোপজুড়েও সমাজতান্ত্রিক ব্যবস্থা চালু হয়। এছাড়া ল্যাটিন আমেরিকা, আফ্রিকা ও এশিয়ার আরও অনেক দেশে রুশ বিপ্লবের প্রভাব পড়ে। সমাজতান্ত্রিক মতবাদে প্রভাবিত হয়ে বিশ্বের অনেক পরাধীন দেশের জনগণ স্বাধীনতা ও আত্মনিয়ন্ত্রণের জন্য লড়াই শুরু করে। ফলশ্রুতিতে এশিয়া ও আফ্রিকা মহাদেশে উপনিবেশবাদ ভেঙে পড়ে। এছাড়া এ বিপ্লবের মর্মবাণী ধারণ করেই পুঁজিবাদী ব্যবস্থায় কল্যাণকামী রাষ্ট্রের বিস্তার ঘটে। উপরের আলোচনার পরিপ্রেক্ষিতে বলা যায়, বলশেভিক বিপ্লব শুধু রাশিয়াতে নয়; বরং বিশ্বজুড়ে শোষিত ও অবহেলিত মানুষকে দারুণভাবে উদ্বেলিত করেছিল।"
        }
      ]
    },
    {
      "number": "2",
      "uddipok": "এশীয় দেশ মালয়েশিয়া বিগত তিন দশকে কৃষি-বাণিজ্যের পাশাপাশি আধুনিক উৎপাদন ব্যবস্থায় ব্যাপক উন্নতি সাধন করে। উৎপাদন ব্যবস্থায় বিজ্ঞান ও প্রযুক্তি ব্যবহার করে দেশটি অর্থনৈতিক সমৃদ্ধি অর্জন করতে সক্ষম হয়। ফলে দেশের মানুষের জীবনযাত্রায় ইতিবাচক পরিবর্তন সাধিত হয়।",
      "tag": "DB, RB, CTG.B 17",
      "sub_questions": [
        {
          "label": "ক",
          "question": "কে পাওয়ার লুম আবিষ্কার করেন?",
          "explanation": "এডমান্ড কার্টরাইট 'পাওয়ার লুম' আবিষ্কার করেন।"
        },
        {
          "label": "খ",
          "question": "দরিদ্র আইন কী? ব্যাখ্যা করো।",
          "explanation": "দরিদ্র আইন হলো ব্রিটেনের রানি এলিজাবেথের সময় প্রণীত একটি আইন, যার লক্ষ্য ছিল দারিদ্র্য দূর করা। ১৬০১ সালে প্রণীত এই আইনে তৎকালীন ইংল্যান্ডের দরিদ্রদের প্রতি অধিক সহানুভূতি প্রকাশ পায়। তবে পাশাপাশি এ আইন জনগণের প্রতি প্রশাসনের নিষ্ঠুর আচরণেরও সুযোগ করে দেয়। দরিদ্র আইনে অভ্যন্তরীণ ত্রাণ, বাইরের ত্রাণ, খাবার, পোশাক এমনকি ভিক্ষুকদের বিষয়ে নির্দেশনা দেওয়া হয়। এতে বলা হয়, দরিদ্র বাবা-মা এবং সন্তানেরা একে অপরের দায়িত্ব নেবে এবং বৃদ্ধ বাবা-মা তাদের সন্তানদের সাথে বাস করবে।"
        },
        {
          "label": "গ",
          "question": "উদ্দীপকে বর্ণিত মালয়েশিয়ার উন্নয়নের সাথে ইউরোপের কোন। দেশের ব্যাপক উন্নয়নের সাদৃশ্য রয়েছে? পাঠ্যবইয়ের আলোকে ব্যাখ্যা করো।",
          "explanation": "উদ্দীপকে বর্ণিত মালয়েশিয়ার উন্নয়নের সাথে ইংল্যান্ডের শিল্পবিপ্লবের সময়ের ব্যাপক উন্নয়নের সাদৃশ্য রয়েছে। আঠারো শতকের শেষার্ধে বিভিন্ন বৈজ্ঞানিক যন্ত্রপাতি আবিষ্কারের ফলে ইংল্যান্ডের শিল্পজগতে অভূতপূর্ব পরিবর্তন আসে। এ পরিবর্তনই শিল্পবিপ্লব নামে পরিচিত। আঠারো শতকের শেষ দিকে ইংল্যান্ডে ওই বৈজ্ঞানিক যন্ত্রগুলো আবিষ্কার হলে শিল্প উৎপাদন ব্যবস্থায় এক ব্যাপক ও যুগান্তকারী পরিবর্তন আসে। এর ফলে একদিকে বিপুল পরিমাণে ভূমি কৃষির আওতায় আসে, অপরদিকে কারখানার উৎপাদন খরচ কমে যায়। কৃষি ও। ও শিল্পক্ষেত্রে' যন্ত্রের ব্যাপক ব্যবহার উৎপাদনের ক্ষেত্রে বিপ্লব ঘটায়। ফলে অতি অল্প সময়ে ইংল্যান্ড ব্যাপক অর্থনৈতিক সমৃদ্ধি অর্জন করে এবং দেশের মানুষের জীবনযাত্রায় বড় ধরনের ইতিবাচক পরিবর্তন আসে। উদ্দীপকে দেখা যায়, বিগত তিন দশকে দক্ষিণ-পূর্ব এশিয়ার দেশ মালয়েশিয়া কৃষি-বাণিজ্যের পাশাপাশি বিজ্ঞান ও প্রযুক্তি ব্যবহারের ফলে ব্যাপক উন্নতি সাধন ও অর্থনৈতিক সমৃদ্ধি অর্জন করে। ফলে মালয়েশিয়ার মানুষের জীবনযাত্রায় ইতিবাচক পরিবর্তন সাধিত হয়। উদ্দীপকে উল্লিখিত মালয়েশিয়ার এরূপ পরিবর্তনের সাথে শিল্পবিপ্লব পরবর্তী ইংল্যান্ডের পরিবর্তনের সাদৃশ্য আছে। সুতরাং বলা যায়, উদ্দীপকে বর্ণিত এশীয় দেশ মালয়েশিয়ার উন্নয়নের সাথে ইংল্যান্ডের শিল্পবিপ্লবকালীন উন্নয়নের মিল রয়েছে।"
        },
        {
          "label": "ঘ",
          "question": "তুমি কি মনে কর, উক্ত উন্নয়ন মানব সভ্যতায় বহুমুখী পরিবর্তন। এনেছিল? মতামত দাও।",
          "explanation": "হ্যাঁ, আমি মনে করি উক্ত উন্নয়ন তথা শিল্পবিপ্লব মানব সভ্যতায় বহুমুখী পরিবর্তন এনেছিল। শিল্পবিপ্লবের ফলে ব্রিটেনের পুরনো কৃষিনির্ভর, কুটির শিল্পমুখী সমাজ ব্যবস্থার পরিবর্তে নগরকেন্দ্রিক ও যন্ত্রনির্ভর সমাজের সূচনা হয়। মানুষ \"যন্ত্রের সাহায্যে উৎপাদন ব্যাপকভাবে বাড়াতে সক্ষম হয়। এতে পণ্যের উৎপাদন ব্যয় কমে। মানুষের জীবনযাত্রা আরামদায়ক হয়। পরিধেয় থেকে পরিবহণ সবক্ষেত্রে মানুষের আরাম ও বিলাসের অনেক উপকরণ যন্ত্রের সাহায্যে নিশ্চিত করা সম্ভব হয়। এছাড়া বৈজ্ঞানিক আবিষ্কারের ফলে মানুষ প্রকৃতিকে জয় করে বশে আনার কাজে সফল হয়। শিল্পবিপ্লবের ফলে মানুষ কায়িক শ্রমের বদলে যন্ত্রের মাধ্যমে কাজ শুরু করে। লাঙলের বদলে ট্রাক্টর দিয়ে চাষাবাদ, হাতে চালানো তাঁতের বদলে যন্ত্রের মাধ্যমে কাপড় বুনন, বাষ্পীয় ইঞ্জিনচালিত রেলগাড়ি ও জাহাজ দিয়ে আগের তুলনায় অনেক দ্রুতগতিতে যাতায়াত ইত্যাদি নানা উপায়ে শিল্পবিপ্লব মানুষের জীবনযাত্রাকে আরামদায়ক করে। এককথায় শিল্পবিপ্লব বিশ্বে এক নতুন যুগের সূচনা করে। নতুন নতুন শিল্পকারখানা স্থাপিত হওয়ার ফলে বহু মানুষ জীবিকার পথ খুঁজে পায়। অর্থনৈতিক উন্নয়ন হয়। উপরের আলোচনার পরিপ্রেক্ষিতে বলা যায়, আঠারো শতকের শিল্পবিপ্লবের ফলে মানব সভ্যতায় বহুমুখী পরিবর্তন সাধিত হয়েছিল।"
        }
      ]
    },
    {
      "number": "3",
      "uddipok": "উর্নিশ শতকের শেষভাগে ইউরোপের একটি দেশে শত শত বছরের নির্যাতিত-শোষিত শ্রেণি শাসক দলের বিরুদ্ধে ক্ষুব্ধ হয়ে ওঠে। অকর্মণ্য ও বিলাসপ্রিয় শাসকদল বঞ্চিত শ্রেণির ক্ষোভের মুখে নতি স্বীকার করতে বাধ্য হয়। ক্ষমতার পালাবদলে শিক্ষিত ও মধ্যবিত্ত শ্রেণি শাসনক্ষমতা লাভ করে। ফলশ্রুতিতে শাসনব্যবস্থায় গুণগত পরিবর্তন সাধিত হয়।",
      "tag": "DB, RB, CTG.B 17,DIN.B, CB, JB, SB, BB 17",
      "sub_questions": [
        {
          "label": "ক",
          "question": "গ্যাবেল কী?",
          "explanation": "গ্যাবেল হলো ফ্রান্সের কৃষকশ্রেণির প্রদেয় লবণ কর।"
        },
        {
          "label": "খ",
          "question": "বিপ্লবী বিচারালয় কী? ব্যাখ্যা কর।",
          "explanation": "বিপ্লবী বিচারালয় হলো বিপ্লববিরোধী ব্যক্তিদের বিচারের জন্য এক বিশেষ আদালত। ফ্রান্সের জ্যাকোবিন দলের নেতা রোবসপিয়ারের (Maximilien Robespierre) নেতৃত্বে গঠিত জননিরাপত্তা কমিটি ১৭৯৩ সালের ৬ জুলাই থেকে ১৭৯৪ সালের ২৭ জুলাই পর্যন্ত রাষ্ট্রের কর্তৃত্ব গ্রহণ করে 'সন্ত্রাসবাদী শাসন' পরিচালনা করেছিল। এই জননিরাপত্তা কমিটি বেশকিছু সন্ত্রাসমূলক ব্যবস্থা গ্রহণ করেছিল। এর মধ্যে উল্লেখযোগ্য হলো বিপ্লবী বিচারালয় গঠন করে অভিযুক্ত ব্যক্তির দ্রুত 'বিচার করা। তাছাড়া সন্দেহভাজন লোকদের গ্রেফতার করার জন্য সারা দেশে ৫০ হাজার বিপ্লবী কমিটি গঠন করা হয়েছিল। শিরচ্ছেদ করার যন্ত্র গিলোটিনে দণ্ডিত অপরাধীদের মৃত্যুদণ্ড কার্যকর করা হতো।"
        },
        {
          "label": "গ",
          "question": "উদ্দীপকে ইউরোপের দেশটির যে পরিবর্তনের কথা বলা হয়েছে, তার সাথে তোমার পাঠ্যবইয়ের কোন বিষয়ের সাদৃশ্য আছে? বিশ্লেষণ করো।",
          "explanation": "উদ্দীপকে ইউরোপের দেশটির যে পরিবর্তনের কথা বলা হয়েছে তার সাথে ফরাসি বিপ্লবের সাদৃশ্য রয়েছে। ফরাসি বিপ্লবের ফলে ফ্রান্সের স্বৈরাচারী বুরবো রাজবংশের পতন ঘটে এবং দেশটির সমাজে মধ্যযুগ থেকে যে অসমতা বিদ্যমান ছিল তার অবসান হয়। ১৭৮৯ সালের ১৪ জুলাই ফ্রান্সে সংঘটিত ফরাসি বিপ্লব বিশ্বের ইতিহাসে এক যুগান্তকারী ঘটনা। এ বিপ্লব আকস্মিক কোনো ঘটনার ফলে হয়নি, বরং বহুদিন ধরে চলা শোষণ, বঞ্চনা, অন্যায়- অবিচারের জেরেই তা ঘটে। বিপ্লবের প্রভাবে ফ্রান্সের পুরাতন সমাজ কাঠামোর ভিত ধ্বসে পড়ে। ফলে চিন্তা চেতনার ক্ষেত্রে এক বৈপ্লবিক ধারা সূচিত হয়। এ পরিবর্তনের পেছনে ফ্রান্সের তখনকার রাজনৈতিক, অর্থনৈতিক ও সামাজিক অবস্থা বিশেষভাবে দায়ী ছিল। ওই সময়ের ফ্রান্সে যাজক ও অভিজাতশ্রেণির হাতে রাষ্ট্রের ক্ষমতা কেন্দ্রীভূত ছিল। অন্যদিকে, মধ্যবিত্ত ও সাধারণ লোকদের মর্যাদা বা অধিকার ছিল না। তাদের ওপর কঠোর রাজস্ব আরোপ করা হয়। সামাজিক, অর্থনৈতিক ও রাজনৈতিক অধিকার বঞ্চিত ফরাসীরা তাদের অধিকার, স্বাধীনতা ও মর্যাদা প্রতিষ্ঠার জন্য এ ঐতিহাসিক বিপ্লব ঘটায়। উদ্দীপকে বলা হয়েছে, আঠারো শতকের শেষভাগে ইউরোপের একটি দেশে শত শত বছরের নির্যাতিত-শোষিত শ্রেণি শাসক দলের বিরুদ্ধে ক্ষুদ্ধ হয়ে ওঠে। অকর্মণ্য ও বিলাসপ্রিয় শাসক দল বঞ্চিত শ্রেণির ক্ষোভের মুখে নতি স্বীকার করতে বাধ্য হয়। ফলে ক্ষমতার পালাবদল ঘটে। শিক্ষিত মধ্যবিত্ত শ্রেণি শাসন ক্ষমতা লাভ করে। ঠিক একইভাবে ফরাসি বিপ্লবের ফলে ফ্রান্সের শাসনক্ষমতা শিক্ষিত ও মধ্যবিত্ত শ্রেণির হাতে ন্যস্ত হয়। উপরের আলোচনায় প্রতীয়মান হয়, উদ্দীপকে উল্লিখিত ঘটনার সাথে ফরাসি বিপ্লবের মিল রয়েছে।"
        },
        {
          "label": "ঘ",
          "question": "'শোষণ ও বঞ্চনাই ছিল শাসকদলের বিরুদ্ধে মানুষের ক্ষোভের। প্রধান কারণ'- মতামত দাও।",
          "explanation": "'শোষণ ও বঞ্চনাই ছিল শাসকদলের বিরুদ্ধে মানুষের ক্ষোভের প্রধান কারণ'- উক্তিটি যথার্থ বলে আমি মনে করি। সাধারণ জনগণের ওপর ফরাসি রাজাদের শোষণ ও বঞ্চনা ফরাসি বিপ্লবের পেছনে গুরুত্বপূর্ণ ভূমিকা পালন করে। ফরাসি বিপ্লবের আগের বুরবো রাজারা ছিলেন চরম স্বেচ্ছাচারী। তারা নিজেদের ঈশ্বরের প্রতিভূ মনে করতেন। রাজারা তাদের কর্মকাণ্ডের জন্য একমাত্র ঈশ্বরের কাছে দায়ী বলে ভাবতেন। এ মতবাদের বলেই তারা রাষ্ট্রের সব ক্ষমতা কুক্ষিগত করেছিলেন। ফ্রান্সের রাজারা তখন ছিলেন একাধারে শাসক, বিচারক ও আইনপ্রণেতা। এ কারণে তারা কার্যত যা ইচ্ছা তাই করতে পারতেন। রাজার কার্যকলাপের সমালোচনা করার অধিকার কারও ছিল না। ফ্রান্সের রাজাদের এ স্বৈরাচারী শাসন চতুর্দশ লুই- এর সময়ে চরমে পৌছায়। তিনি বলতেন, 'I am the state' (আমিই রাষ্ট্র)। পঞ্চদশ লুই বলতেন, 'A king is accountable for his conduct only to God' (রাজা তার কার্যকলাপের জন্য কেবল ঈশ্বরের কাছে দায়ী)। ষোড়শ লুই বলতেন, 'What I desire is decree' (আমি যা ইচ্ছা করি তাই আইন)। এ রকম স্বেচ্ছাচারী শাসনের ফলে ফ্রান্সে ব্যক্তিস্বাধীনতা বলতে কিছুই ছিল না। যেকোনো লোককে যেকোনো সময়ে লেত্রি দ্য কাশে (Letters de cachet) নামের গ্রেপ্তারি পরোয়ানা জারি করে বিনা বিচারে কারারুদ্ধ করে রাখা যেতো। এককথায় তৎকালীন ফ্রান্সের রাজাদের কার্যকলাপ ছিল স্বেচ্ছাচারিতায় পরিপূর্ণ। এ স্বৈরতান্ত্রিক শাসন ব্যবস্থায় অতিষ্ঠ হয়েই ফরাসি জনগণ বিপ্লবের পথে অগ্রসর হয়। উপরের আলোচনার পরিপ্রেক্ষিতে বলা যায়, শোষণ ও বঞ্চনাই ছিল শাসকদলের বিরুদ্ধে মানুষের ক্ষোভ তথা ফরাসি বিপ্লবের মূল কারণ।"
        }
      ]
    },
    {
      "number": "4",
      "uddipok": "ব্রিটিশ ভারতের ইতিহাসে লর্ড ডালহৌসি ছিলেন সাম্রাজ্যবাদী। শাসক। ভারতে ব্রিটিশ শক্তিকে সুসংহত করতে নানা অপকৌশলের আশ্রয়। নিতেও তিনি দ্বিধা করেননি। নানা কারণে তিনি ভারতবাসীর বিরাগভাজন। হলেও সংস্কার কর্ম করে ডালহৌসি জননন্দিত হয়েছিলেন।",
      "tag": "DB, RB, CTG.B 17",
      "sub_questions": [
        {
          "label": "ক",
          "question": "'The Persian Letters' গ্রন্থের রচয়িতা কে?",
          "explanation": "'The Persian Letters' গ্রন্থের রচয়িতা হলেন ফরাসি দার্শনিক মন্টিস্কু।"
        },
        {
          "label": "খ",
          "question": "\"The Legion of Honour' কী? বুঝিয়ে লেখো।",
          "explanation": "The Legion of Honour' হলো নেপোলিয়ন বোনাপার্ট কর্তৃক প্রতিষ্ঠিত ফরাসি সরকারের একটি আদেশ বা সম্মাননা। ১৮০২ সালের ১৯ মে প্রথম ফরাসি 'প্রজাতন্ত্রে \"The Legion of Honour প্রতিষ্ঠিত হয়েছিল। এটি ফ্রান্সের সর্বোচ্চ সম্মাননা এবং পাঁচটি ডিগ্রিতে বিভক্ত। ডিগ্রিগুলো হলো- Chevalier (নাইট), Officer (অফিসার), Commandeur (কমান্ডার), Grand Officer (গ্র্যান্ড অফিসার) এবং Grand-Croix (গ্র্যান্ড ক্রস)। উদ্দীপকের লর্ড ডালহৌসির সাথে ফরাসি নৃপতি নেপোলিয়ন বোনাপার্টের সাদৃশ্য রয়েছে।"
        },
        {
          "label": "গ",
          "question": "গ. উদ্দীপকের লর্ড ডালহৌসির সাথে অষ্টাদশ শতকের ইউরোপের কোন নৃপতির সাদৃশ্য রয়েছে? পাঠ্যবইয়ের আলোকে তার আইন সংস্কার আলোচনা করো।",
          "explanation": "উদ্দীপকে বর্ণিত লর্ড ডালহৌসির ন্যায় নেপোলিয়নও সাম্রাজ্যবাদী শাসক ছিলেন। এছাড়া ডালহৌসি যেমন নানা কারণে ভারতবাসীর বিরাগভাজন হলেও সংস্কার কাজ করে জননন্দিত হয়েছিলেন, তেমনিভাবে ফরাসি বিপ্লবের পর দেশকে সুসংহত করার জন্য বিভিন্ন কর্মসূচি গ্রহণ করে প্রাথমিক অবস্থায় নেপোলিয়ন সমালোচিত হলেও পরবর্তীতে তিনি তার সংস্কার কাজের মাধ্যমে জনপ্রিয় হন। তিনি এখনও ফ্রান্সের ইতিহাসে নন্দিত হয়ে আছেন। নেপোলিয়নের সবচেয়ে গুরুত্বপূর্ণ সংস্কার হলো আইন সংস্কার। প্রাক-বিপ্লব যুগে ফ্রান্সে বিভিন্ন ধরনের আইন প্রচলিত ছিল। নেপোলিয়ন স্থির করেন যে, বিপ্লবের অন্যতম আদর্শ 'সাম্য'-কে স্বীকার করে ফ্রান্সে নতুন সমাজ গঠনের জন্য আইনগুলোকে সংকলন ও পরিমার্জন করা দরকার। এ উদ্দেশ্যে তিনি বিচক্ষণ আইনজ্ঞের সমন্বয়ে একটি আইন কমিশন গঠন করেন। নেপোলিয়ন এই কমিশনের সুপারিশক্রমে ফ্রান্সে যে আইনসমূহ চালু করেন তা নেপোলিয়ন আইনবিধি (Code of Napoleon) নামে পরিচিত। এই কোড অব নেপোলিয়নে প্রায় ২২৮৭টি (মতান্তরে ২২৮১টি) ধারা ছিল। উক্ত ধারাগুলো আবার তিন ভাগে বিভক্ত ছিল। যথা- ১. দেওয়ানি আইন ২. ফৌজদারি আইন ও ৩. বাণিজ্যিক আইন। নেপোলিয়নের এ আইনবিধির মূলনীতি ছিল সাম্য ও মৈত্রী স্থাপন। তিনি এই আইনবিধিতে আইনের চোখে সবার সমান অধিকার প্রদান করেন। -এছাড়া তিনি তার আইনবিধিতে বৈপ্লবিক চিন্তাধারা ও রোমান আইনের এক অপূর্ব সমন্বয় সাধন করেন। উপরের আলোচনার পরিপ্রেক্ষিতে বলা যায়, নেপোলিয়ন তার আইন সংস্কারের মাধ্যমে ফ্রান্সের ইতিহাসে অমর হয়ে আছেন।"
        },
        {
          "label": "ঘ",
          "question": "তুমি কি মনে কর, উক্ত নৃপতি সংস্কার কাজে সফল হয়েছিলেন? তোমার মতামত দাও।",
          "explanation": "হ্যাঁ, আমি মনে করি উক্ত নৃপতি তথা নেপোলিয়ন বোনাপার্ট সংস্কার কাজে সফল হয়েছিলেন। নেপোলিয়ন ১৮০৪ সালে ফ্রান্সে সর্বময় ক্ষমতার অধিকারী হয়ে ফ্রান্সের প্রাচীন ঘুণেধরা সমাজকে নতুন রূপদান করার জন্য সংস্কার কাজে হাত দেন। ফলে অল্প সময়ের মধ্যে ফ্রান্সের দৈনন্দিন জীবনে শান্তি-শৃঙ্খলা ও নিরাপত্তা ফিরে আসে। নেপোলিয়ন বোনাপার্ট প্রশাসন, অর্থনীতি, আইন, বিচার, শিক্ষা, ধর্ম প্রভৃতি সংস্কার করে ফ্রান্সের আধুনিকীকরণে গুরুত্বপূর্ণ ভূমিকা রাখেন। সংস্কার কাজের মধ্য দিয়ে তিনি সমাজকে সংগঠিত করেছিলেন। তিনি তার অর্থনৈতিক সংস্কারের মাধ্যমে কৃষকদের যেমন অর্থনৈতিক অধিকারের নিশ্চয়তা দিয়েছিলেন,' তেমনি বুর্জোয়া শ্রেণির কাঙ্ক্ষিত সামাজিক সমতা দিয়েছিলেন। এ কারণে তার সংস্কার ফ্রান্সে স্থায়িত্ব পেয়েছিল। সংস্কারক হিসেবে নেপোলিয়ন ফ্রান্সের ইতিহাসকে সমৃদ্ধ করেছিলেন। শাসন সংস্কারের মধ্য দিয়ে তিনি ফ্রান্সকে স্বীয় ভিত্তির ওপর প্রতিষ্ঠিত করেছিলেন। নেপোলিয়ন বোনাপার্টকে তার আইনবিধির জন্য দ্বিতীয় জাস্টিনিয়ান বলা হয়। এছাড়া তিনি তার বিখ্যাত আইন সংস্কারের মাধ্যমে ফ্রান্সে সাম্য প্রতিষ্ঠা করেছিলেন। যোগ্যতা অনুযায়ী তিনি সরকারি কর্মচারী নিয়োগের ব্যবস্থা করেছিলেন। নিয়োগের ক্ষেত্রে তিনি জাতি-ধর্ম বিবেচনা করেননি। তিনি ব্যবসা-বাণিজ্য, শিল্পকলা ও শিক্ষা সংস্কার এবং বিভিন্ন জনহিতকর কাজের মাধ্যমে ফ্রান্সকে তৎকালীন বিশ্বে একটি সমৃদ্ধ রাষ্ট্র হিসেবে প্রতিষ্ঠা করতে সক্ষম হয়েছিলেন। সুতরাং বলা যায়, অভ্যন্তরীণ ক্ষেত্রে নেপোলিয়ন বোনাপার্ট যে সংস্কার ও উন্নতি করেছিলেন, তার জন্যই বিশ্বের ইতিহাসে তিনি স্মরণীয় হয়ে থাকবেন।"
        }
      ]
    },
    {
      "number": "5",
      "uddipok": "পূর্ব ইউরোপের একটি বৃহৎ রাষ্ট্রের অন্তঃসারশূন্য আদর্শ, নেতৃবৃন্দের দুর্বলতা, বিপর্যস্ত অর্থনীতি এবং পুজিবাদী বিশ্বের হাতছানিতে একজন করেন। তার উদারনৈতিক সংস্কার ও খোলামেলা নীতিতে রাষ্ট্রটির সংকটের অবসান হলেও এর ভাঙন রোধ করা যায়নি। ফলে অল্প সময়ের মধ্যে রাষ্ট্রের বিভিন্ন অংশে কতগুলো স্বাধীন রাষ্ট্রের উদ্ভব হয় এবং পূর্বতন রাষ্ট্রের বিলুপ্তি ঘটে",
      "tag": "DB, RB, CTG.B 17",
      "sub_questions": [
        {
          "label": "ক",
          "question": "'শান্তির কোনো বিকল্প হয় না'- উক্তিটি কার ?",
          "explanation": "পাত্তির কোনো বিকল্প হয় না'- উক্তিটি সাবেক সোভিয়েত প্রেসিডেন্ট মিখাইল গর্বাচেভের।"
        },
        {
          "label": "খ",
          "question": "পোল্যান্ডে কমিউনিস্ট শাসনের অবসানে 'লেস ওয়ালেসার' ভূমিকা বুঝিয়ে লেখো ?",
          "explanation": "পোল্যান্ডে কমিউনিস্ট শাসনের অবসানে লেস ওয়ালেসা গুরুত্বপূর্ণ ভূমিকা পালন করেন। ১৯৮০ সালের আগস্ট মাসে লেস ওয়ালেসা নামে পোল্যান্ডের একজন অখ্যাত শ্রমিক নেতা হঠাৎ করে জাতীয় ও আন্তর্জাতিক অফানে পরিচিত হয়ে ওঠেন। তিনি ছিলেন প্রখর রাজনৈতিক প্রজ্ঞার অধিকারী। আন্দোলন সংগ্রামের মধ্য দিয়ে আশির দশকে পোল্যান্ডে তিনি নিজেকে জাতীয় নেতা হিসেবে প্রতিষ্ঠিত করেন। ওয়ালেসার নেতৃত্বে সলিডারিটি দল নির্বাচনে সংখ্যাগরিষ্ঠতা লাভ করে কোয়ালিশন সরকার প্রতিষ্ঠা করে। এভাবেই পেল্যান্ডে লেস ওয়ালেসার প্রচেষ্টায় কমিউনিস্ট শাসনের অবসান হয়।"
        },
        {
          "label": "গ",
          "question": "উদ্দীপকে উল্লিখিত বৃহৎ রাষ্ট্রটির বিলুপ্তির কারণ পাঠ্যবইয়ের আলোকে ব্যাখ্যা করো।",
          "explanation": "উদ্দীপকে উল্লিখিত বৃহৎ রাষ্ট্রটি হলো রাশিয়ার পূর্বসূরি অধুনালুভ 'সোভিয়েত ইউনিয়ন। ১৯৯১ সালে সোভিয়েত ইউনিয়নের বিলুপ্তির পেছনে অনেক কারণ রয়েছে। সমালোচকদের অনেকে মনে করেন সোভিয়েত ইউনিয়ন ভেঙে যাওয়ার অন্যতম কারণ হলো সমাজতান্ত্রিক আদর্শের অন্তর্নিহিত ত্রুটি ও নেতৃত্বের গলদ। সমাজতান্ত্রিক রাজনৈতিক ব্যবস্থায় শৃঙ্খলা, দক্ষতা ও উৎপাদন প্রভৃতি বিষয়ে বেশি জোর দেওয়া হয়। অনেক পর্যবেক্ষক বলেন, এ ব্যবস্থায় যে ধরনের আদর্শ বিরাজ করার কথা ছিল শীর্ষ সোভিয়েত নেতারা তা থেকে বিচ্যুত হয়ে পড়েছিলেন। শেষের দিকে অনেক নেতা জাঁকজমকপূ জীবনযাপন করতেন যা জনগণের ক্ষোভের কারণ হয়ে দাঁড়ায়। পূর্ব ইউরোপজুড়ে সমাজতান্ত্রিক আদর্শের ধস ও সোভিয়েত ইউনিয়নের বিলুপ্তির আরেকটি কারণ ছিল অর্থনৈতিক সংকট। যুক্তরাষ্ট্র তথা পাশ্চাত্যের সফো স্নায়ুযুদ্ধের জেরে সোভিয়েত ইউনিয়নের আয়ের শতকরা ৩০ ভাগই ব্যয় হতো সামরিক খাতে। দেশটির উৎপাদিত ইস্পাতের ৭৫ শতাংশই ব্যয় হাতা কামানসহ বিভিন্ন সমরাস্ত্র ও সামরিক সরঞ্জাম নির্মাণে। এর ফলে সামরিক সক্ষমতায় সোভিয়েত ইউনিয়ন শীর্ষ দুই পরাশক্তির একটি হয়ে উঠলেও এক পর্যায়ে ভোগ্যপণ্যসহ শিল্প উৎপাদনে পুঁজির অভাব দেখ দেয়। অর্থনৈতিক সংকটের কারণে দৈনন্দিন জীবনে জনগণকে কৃষ্ণতার নীতি মেনে চলতে হয়। এতে রুশ জনগণের মধ্যে অসন্তোষ ধুমায়িত হয়ে ওঠে। মিলিতে বল। যাতে শোভিয়েত ইউনিয়নের ভারসাম্যহীন প্রতিরদা মতি, অতি কেন্দ্রিকতা, সমাজতন্ত্রের কিছু মৌলিক সমস্যা এবং পশ্চিমাদের তুলনায় 'দুর্বল' নীতি ও কৌশল প্রভৃতির কারণে দেশটির ভাঙন অবশ্যম্ভাব হয়ে ওঠে।"
        },
        {
          "label": "ঘ",
          "question": "উক্ত বৃহৎ রাষ্ট্রের বিলুপ্তিতে উত্ত উদারনৈতিক শাসকের দায়িত্ব কতটুকু ছিল? তোমার মতামত দাও।",
          "explanation": "উত্ত বৃহৎ রাষ্ট্র অর্থাৎ সোভিয়েত ইউনিয়নের বিলুপ্তির জন্য উত্ত উদারনৈতিক শাসক অর্থাৎ সংস্কারপন্থি নেতা মিখাইল গর্বাচেভেরা শাসন অনেকাংশে দায়ী বলে আমি মনে করি। আশির দশকের মাঝামাঝি সময়ে সাবেক সোভিয়েত ইউনিয়নে আর্থ- সামাজিক ও রাজনৈতিক ক্ষেত্রে ব্যাপক পরিবর্তন আসতে শুরু করে। এ পরিবর্তন চূড়ান্ত পর্যায়ে পৌছে গর্বাচেভের সংস্কার কর্মসূচি প্রবর্তনের ফলে। আশির দশকে সোভিয়েত ইউনিয়নে অভ্যন্তরীণ গোলযোগ শুরু হলে গর্বাচেভ জনঅসন্তোষ দূর করার জন্য 'পেরেস্ত্রোইকা' (অর্থনৈতিক পুনর্গঠন) ও 'গ্লাসনস্ত' (মুক্তভাবে মত প্রকাশ) কর্মসূচি গ্রহণ করেন। তবে 'গ্লাসনস্ত' ও 'পেরেস্ত্রোইকা' নীতি সোভিয়েত রাষ্ট্রের ঐক্য ও সংহতির জন্য 'হিতে বিপরীত' হয়। খোলামেলা মত প্রকাশের নীতির ফলে বুশ জনগণ কমিউনিজম ও সরকারের দোষত্রুটি এবং অর্থনৈতিক দুরবস্থার কথা ব্যাপকভাবে আলোচনার সুযোগ পায়। এর ধারাবাহিকতায় কমিউনিস্ট পার্টির কয়েক দশকের কঠোর শৃঙ্খলার বিরুদ্ধে রুশ ফেডারেশন ও এর অন্য প্রজাতন্ত্রগুলোর জনগণ জেগে ওঠে। জনগণ আরও স্বাধীনতা ও উন্নত জীবনযাত্রার দাবি তোলে। এদিকে গর্বাচেভ অর্থনৈতিক সংকটের কারণে তার 'পেরেস্ত্রোইকা' কর্মসূচি এগিয়ে নিতে ব্যর্থ হন। এ কারণে অভ্যন্তরীণ বিশৃঙ্খলা যে পর্যায়ে ওঠে তা সামাল দেওয়া সোভিয়েত নেতাদের পক্ষে অসম্ভব হয়ে পড়ে। ইউনিয়নভুক্ত প্রজাতন্ত্রগুলো স্বাধীন হতে চেষ্টা করলে সোভিয়েত ইউনিয়ন একসময় ভেঙে পড়ে। গঠিত হয় স্বাধীন রাষ্ট্রসমূহের জোট বা কমনওয়েলথ অব ইন্ডিপেন্ডেন্ট স্টেটস (সিআইএস)। পরিশেষে বলা যায়, পুঞ্জীভূত সংকটের প্রেক্ষাপটে গর্বাচেভের সূচিত সংস্কার কর্মসূচিই সোভিয়েত ইউনিয়নের পতনের প্রধান কারণ।"
        }
      ]
    },
    {
      "number": "6",
      "uddipok": "ধর্মযাজক পিতার পুত্র পিটার জন্মের পর থেকেই দেখেছেন কালো চামড়ার মানুষের প্রতি সাদাদের ঘৃণা-বঞ্চনা। এই অমানবিক বিষয়টি পিটারের দৃষ্টিভঙ্গি বদলে দেয়। তিনি নিজেও কালো চামড়ার অধিকারী হওয়ায় সাদাদের সাথে একসাথে স্কুলে পড়তে পারেননি। তাঁর প্রতিবাদী পিতামহ বর্ণবাদী বৈষম্যের প্রতিবাদ জানাতে একটি সংগঠন প্রতিষ্ঠা করেছিলেন। পিতামহের প্রতিষ্ঠিত সংগঠনের মাধ্যমেই পিটার বর্ণবাদবিরোধী আন্দোলনে নেতৃত্ব দেন।",
      "tag": "DB, RB, CTG.B 17",
      "sub_questions": [
        {
          "label": "ক",
          "question": "গান্ধীজিকে 'মহাত্মা' উপাধি দিয়েছিলেন কে?",
          "explanation": "ভারতবাসী ভালোবেসে গান্ধীজিকে 'মহাত্মা' উপাধি দিয়েছিলেন।"
        },
        {
          "label": "খ",
          "question": "Black Act কী? ব্যাখ্যা করো।",
          "explanation": "১৯০৬ সালে দক্ষিণ আফ্রিকায় বর্ণবাদী শ্বেতাঙ্গ প্রশাসন 'ট্র্যান্সভাল এশিয়াটিক ল অ্যামেন্ডমেন্ট অর্ডিন্যান্স' নামে যে আইন পাস করে, তাই সেখানকার ভারতীয়দের কাছে The Black Act বা কালো আইন নামে পরিচিত। এ আইনে বলা হয়, ট্রান্সভালের ভারতীয় বংশোদ্ভূত অধিবাসীদের সেখানে বাস করতে হলে নাম নিবন্ধন করতে হবে। পুলিশকে নিবন্ধনের সনদ- দেখাতে না পারলে জরিমানা' ও জেল হবে। মহাত্মা গান্ধী এ ঘৃণ্য আইন রদ করার জন্য ব্রিটেনে গিয়ে দেশটির সরকারের কাছে আপত্তি জানান। তখন দক্ষিণ আফ্রিকার ঔপনিবেশিক শাসক ছিল ব্রিটেন। এতে কার্জ না হওয়ায় দক্ষিণ আফ্রিকার স্থানীয় কৃষ্ণাঙ্গ ও বর্ণবাদের শিকার ভারতীয়দের অধিকারের দাবিতে তিনি অহিংস আন্দোলনের ডাক দেন।"
        },
        {
          "label": "গ",
          "question": "উদ্দীপকের পিটারের সাথে তোমার পাঠ্যবইয়ের কোন বর্ণবাদবিরোধী নেতার সাদৃশ্য রয়েছে? তার পরিচয় দাও।",
          "explanation": "উদ্দীপকের পিটারের সাথে আমার পাঠ্যবইয়ে বর্ণিত যুক্তরাষ্ট্রের খ্যাতনামা বর্ণবাদবিরোধী নেতা মার্টিন লুথার কিং জুনিয়রের সাদৃশ্য রয়েছে। মার্টিন লুথার কিং জুনিয়র ছিলেন যুক্তরাষ্ট্রের বর্ণবাদবিরোধী ও মানবতাবাদী আন্দোলনের নেতা। তিনি ১৯২৯ সালের ১৫ জানুয়ারি আটলান্টা শহরে এক কৃষ্ণাঙ্গ যাজক পরিবারে জন্মগ্রহণ করেন। ছোটবেলা থেকেই লুথার কিং জুনিয়র লক্ষ করেন, তার চারপাশে শ্বেতাঙ্গরা কৃষ্ণাঙ্গদের ঘৃণা ও অবহেলার চোখে দেখে। এছাড়াও তিনি পরিবহণ, স্কুল, কলেজ, পথঘাট, চাকরি এসব ক্ষেত্রে কৃষ্ণাঙ্গদের ওপর শ্বেতাঙ্গদের বৈষম্যমূলক আচরণ দেখতে পান। নিজেও স্কুলে শ্বেতাঙ্গদের বৈষম্যের শিকার হন। শুধু গায়ের রঙের কারণে এ সামাজিক ও রাষ্ট্রীয় বৈষম্যের বিষয়টি তাকে গভীরভাবে বিচলিত করেছিল। এক পর্যায়ে মার্টিন লুথার কিং জুনিয়র তার পিতামহের প্রতিষ্ঠিত বর্ণবৈষম্যবিরোধী সংগঠন NAACP-তে (National Association for the Advancement of Colored People) যোগ দিয়ে বর্ণবাদবিরোধী আন্দোলনের নেতৃত্ব দেন। উদ্দীপকে দেখা যায়, ধর্মযাজক পিতার পুত্র পিটার জন্মের পর থেকেই কালো চামড়ার মানুষের প্রতি সাদা চামড়ার মানুষের ঘৃণা ও বঞ্চনা দেখতে পায়। সে নিজেও কৃষ্ণাঙ্গ হওয়ায় স্কুলে শ্বেতাঙ্গদের সাথে একস্কুলে পড়তে পারেনি। পরে সে প্রতিবাদী পিতামহের প্রতিষ্ঠিত সংগঠনে যোগ দিয়ে বর্ণবৈষম্যবিরোধী আন্দোলনে নেতৃত্ব দেয়। মার্টিন লুথার কিং জুনিয়রের বাবা মার্টিন লুথার কিং সিনিয়রও একজন যাজক ছিলেন। কিং সিনিয়রের বাবাই ছিলেন যুক্তরাষ্ট্রের বর্ণবৈষম্যবিরোধী সংগঠন NAACP-র প্রতিষ্ঠাতা। সুতরাং একথা নিঃসন্দেহে বলা যায় যে, উদ্দীপকের পিটারের সাথে পাঠ্যবইয়ের বর্ণবাদবিরোধী আন্দোলনের অবিসংবাদিত নেতা মার্টিন লুথার কিং জুনিয়রের মিল রয়েছে।"
        },
        {
          "label": "ঘ",
          "question": "নিজের জীবন উৎসর্গ করে উক্ত নেতা কৃষ্ণাঙ্গ মানুষের অধিকার প্রতিষ্ঠিত করে গেছেন- বিশ্লেষণ করো।",
          "explanation": "নিজের জীবন উৎসর্গ করে উত্ত কৃষ্ণাঙ্গ নেতা অর্থাৎ মাটিন লুথার কিং জুনিয়র কালো মানুষের অধিকার প্রতিষ্ঠা করে গেছেন- উক্তিটি যথার্থ ও সঠিক। মার্টিন লুথার কিং জুনিয়র ছাত্রজীবন থেকেই কৃষ্ণাজাদের চালানো বর্ণবৈষম্যবিরোধী আন্দোলন সমর্থন দিয়ে আসছিলেন। বাবার অনুসরণে ধর্মযাজক হিসেবে গির্জায় যোগ দেওয়ার পর থেকে তিনি সরাসরি এ আন্দোলনে যুক্ত হন। আন্দোলনে কৃতিত্বপূর্ণ ভূমিকার জন্য অল্পসময়ের মধ্যেই কিং জুনিয়র যুক্তরাষ্ট্রে কৃষ্ণাদের প্রধান সংগঠন NAACP-এর প্রধান নিযুক্ত হন। তার নেতৃত্বে ১৯৫৫ সালে অ্যালাবামা অঙ্গরাজ্যের মন্টগোমারি শহুরে পাবলিক বাস বর্জনের কর্মসূচি শুরু হয়। শহরটির গণপরিবহণে বর্ণভিত্তিক আসন ব্যবস্থার প্রতিবাদে এ কর্মসূচি ডাকা হয়। এ নিয়ে বর্ণগত পরিস্থিতি এতই উত্তপ্ত হয়ে ওঠে যে কর্মসূচি চলার সময় কিং জুনিয়রের বাড়িতে বোমা পর্যন্ত ছোড়া হয়। কৃষ্ণাঙ্গদের সরকারের বিরুদ্ধে ক্ষেপিয়ে তোলার অভিযোগ তুলে তাকে গ্রেফতার করা হয়। কিন্তু গ্রেপ্তার, উগ্রপন্থি শ্বেতাঙ্গদের হামলা বা হত্যার হুমকি, কিছুই কিং জুনিয়রকে আন্দোলন থেকে নিবৃত্ত করতে পারেনি। দীর্ঘদিন টানা বাস বর্জন কর্মসূচির জের ধরে আদালতের রায়ে মন্টগোমারি শহরের বাসে কৃষ্ণাঙ্গদের পৃথক বসার আইন বাতিল হয়। বিশ্ববিদ্যালয়ের বঞ্চিত কৃষ্ণাঙ্গ ছাত্রদের পাশে এসেও দাঁড়ান তিনি। তার নির্দেশে কৃষ্ণণ ছাত্ররা কয়েক মাস অহিংস আন্দোলনের পর ক্যান্টিনে খাবারের অধিকার পায়। এরকম বর্ণবাদবিরোধী অনেক আন্দোলনের রূপকার ছিলেন কিং জুনিয়র। বারাক ওবামা যে ২০০৮ সালে যুক্তরাষ্ট্রের ইতিহাসে প্রথম কৃষ্ণাঙ্গ প্রেসিডেন্ট নির্বাচিত হয়েছিলেন তার পেছনে নিঃসন্দেহে ওই আন্দোলনের অবদান ছিল। ১৯৬৮ সালের ৪ এপ্রিল টেনেসি অঙ্গরাজ্যের মেমফিসে আততায়ীর গুলিতে মহান মানবতাবাদী নেতা মার্টিন লুথার কিং জুনিয়রের মৃত্যু হয়। তার বয়স হয়েছিল মাত্র ৩৯ বছর। উপরের আলোচনার পরিপ্রেক্ষিতে বলা যায়, তিনি নিজের জীবন উৎসর্গ করে যুক্তরাষ্ট্রে বঞ্চিত, নিপীড়িত কালো মানুষের অধিকার প্রতিষ্ঠিত করে গেছেন।"
        }
      ]
    },
    {
      "number": "7",
      "uddipok": "ইসরায়েল ও ফিলিস্তিন দুটি বিবদমান রাষ্ট্র। এ দুটি রাষ্ট্রের সংঘাত আরব-ইসরায়েল সংঘাত নামে পরিচিত। এ সংঘাতে দেশি- বিদেশি অনেক রাষ্ট্র জড়িয়ে পড়েছে। ইসরায়েল মনে করে, ফিলিস্তিনি সংগঠন 'হামাস' একটি সন্ত্রাসী সংগঠন। অপরপক্ষে, ফিলিস্তিন মনে করে, ইসরায়েল পৃথিবীর সন্ত্রাসী রাষ্ট্র। এ দু'রাষ্ট্রের দ্বন্দ্ব ভবিষ্যতে বড় কোনো সংঘাতের সৃষ্টি করতে পারে বলে বিশ্ববাসী আতঙ্কিত।",
      "tag": "DB, RB, CTG.B 17",
      "sub_questions": [
        {
          "label": "ক",
          "question": "'Cold War' শব্দটি সর্বপ্রথম কে ব্যবহার করেছেন?",
          "explanation": "'Cold War' শব্দটি সর্বপ্রথম ব্যবহার করেন যুক্তরাষ্ট্রের ব্যবসায়ী বার্নার্ড বারুচ।"
        },
        {
          "label": "খ",
          "question": "পেরেস্ত্রোইকা কী? বুঝিয়ে লেখো।",
          "explanation": "পেরেস্ত্রোইকা বলতে রাশিয়ার সোভিয়েত আমলের শেষ প্রেসিডেন্ট মিখাইল গর্বাচেভের আলোচিত উদারনৈতিক অর্থনৈতিক সংস্কার কর্মসূচিকে বোঝায়। আশির দশকের মাঝামাঝি নাগাদ সাবেক সোভিয়েত ইউনিয়নে রাজনৈতিক, অর্থনৈতিক ও অন্যান্য ক্ষেত্রে ব্যাপক পরিবর্তন শুরু হয়। মিখাইল গর্বাচেভের সংস্কারধর্মী চিন্তাভাবনা এ পরিবর্তনকে ত্বরান্বিত করে। কেউ কেউ বলেন, উদারনৈতিক নীতি গ্রহণ করে তিনি সোভিয়েত ইউনিয়নের ভাঙন রোধ করতে চেয়েছিলেন। তবে পূর্ব ইউরোপে সমাজতান্ত্রিক ব্যবস্থার পতন তথা সোভিয়েত ইউনিয়নের ভাঙনের জন্য অনেকে গর্বাচেভকেই দায়ী করে থাকেন।"
        },
        {
          "label": "গ",
          "question": "উদ্দীপকে যে বৃহৎ সংঘাতের আশঙ্কার কথা বলা হয়েছে তোমার পাঠ্যবইয়ের আলোকে তার কারণ ব্যাখ্যা করো",
          "explanation": "বিভিন্ন কারণে মধ্যপ্রাচ্য আন্তর্জাতিক রাজনীতিতে এক উল্লেখযোগ্য স্থান অধিকার করে আছে। স্পর্শকাতর এ অঞ্চলটির অস্থিতিশীলতা সারা বিশ্বকেই বিভিন্নভাবে প্রভাবিত করে আসছে। কাজেই এ কথা সত্যি যে, আরব-ইসরায়েল বিরোধকে কেন্দ্র করে শক্তিধর দেশগুলোর মধ্যে বৃহৎ সংঘাতের আশঙ্কা রয়েছে। বিশ্বের বৃহৎ শক্তিগুলো ভূরাজনৈতিক ও অর্থনৈতিক কারণ এবং নিজ নিজ অভ্যন্তরীণ রাজনৈতিক স্বার্থের বিবেচনায় মধ্যপ্রাচ্য নীতি ঠিক করে থাকে। যুক্তরাষ্ট্র ও তার ঘনিষ্ঠ পশ্চিমা মিত্ররা ঐতিহ্যগতভাবে ইসরায়েলকে সমর্থন দিয়ে এসেছে। তবে ইসরায়েল-ফিলিস্তিন বিরোধ নিয়ে সাম্প্রতিক সময়ে যুক্তরাষ্ট্রের সঙ্গে তার মিত্রদের কারো কারো দূরত্ব তৈরি হয়েছে। অন্যদিকে যুক্তরাষ্ট্রের প্রতিদ্বন্দ্বী রাশিয়ারও মধ্যপ্রাচ্যে রয়েছে নিজস্ব স্বার্থ ও পরিকল্পনা।গত শতাব্দীর নব্বইয়ের দশকে সোভিয়েত ইউনিয়ন ভেঙে যাওয়ায় কয়েকদশকের রুশ-মার্কিন স্নায়ুযুদ্ধের অবসান ঘটে। যুক্তরাষ্ট্র হয়ে পড়ে একক পরাশক্তি। তবে সাম্প্রতিক সময়ে সোভিয়েত ইউনিয়নের উত্তরসূরি রাশিয়া বিশ্ব রাজনীতির মঞ্চে নতুন করে প্রভাব বিস্তারে সচেষ্ট হয়ে ওঠায় বর্তমানে চলছে নতুন ধরনের স্নায়ুযুদ্ধ। বিশেষ করে মধ্যপ্রাচ্যে রুশ-মার্কিন স্বার্থের সংঘাতের কারণে সেখানে উত্তেজনাবৃদ্ধির ঘটনা দেখা যাচ্ছে। যুক্তরাষ্ট্রের প্রেসিডেন্ট ডোনাল্ড ট্রাম্পের সরকার দেশটির দীর্ঘদিনের নীতির পরিবর্তন ঘটিয়ে জেরুজালেমে তার দূতাবাস সরিয়ে নেওয়ার নীতিগত সিদ্ধান্ত নিয়েছে। এটি বিরোধপূর্ণ জেরুজালেমকে ইসরায়েলের রাজধানী হিসেবে স্বীকৃতি দেওয়ার নামান্তর। অন্যদিকে ফিলিস্তিনিরা আরব অধ্যুষিত পূর্ব জেরুজালেমকে তাদের ভবিষ্যৎ রাষ্ট্রের রাজধানী করতে চায়। জেরুজালেম বিষয়ে যুক্তরাষ্ট্রের সাম্প্রতিক এই উদ্যোগ অন্যান্য বিশ্বশক্তির সঙ্গে দেশটির মতান্তরের সৃষ্টি করেছে। মুসলিম বিশ্বে বিষয়টি ব্যাপক ক্ষোভের সম্ভার করেছে। এমন প্রেক্ষাপটেই আরব-ইসরায়েল সংকটকে ঘিরে বিশ্বে বড় সংঘাতের আশঙ্কা করা হচ্ছে বলে উদ্দীপকে উল্লেখ করা হয়েছে।"
        },
        {
          "label": "ঘ",
          "question": "দুটি বৃহৎ রাষ্ট্রের মতাদর্শগত পার্থক্য উত্ত সংঘাতের মূল কারণ- মতামত দাও।",
          "explanation": "দুটি বৃহৎ রাষ্ট্রের মতাদর্শগত পার্থক্য উক্ত সংঘাতের মূল কারণ- এ উক্তিটির সাথে আমি একমত পোষণ করি। দুটি বৃহৎ রাষ্ট্রের মতাদর্শগত পার্থক্য বলতে যুক্তরাষ্ট্র ও রাশিয়ার ভিন্ন রাজনৈতিক আদর্শ ও অর্থনৈতিক ব্যবস্থার প্রতি ইঙ্গিত করা হয়েছে। ওই আদর্শিক ভিন্নতাই স্নায়ুযুদ্ধের মূল কারণ। এখন নতুন করে মাথা চাড়া দেওয়া স্নায়ুযুদ্ধের জেরেই মধ্যপ্রাচ্যের আরব-ইসরায়েল দ্বন্দ্ব বিশ্বে বড় ধরনের সংঘাত সৃষ্টি করতে পারে বলে অনেকের আশঙ্কা। দ্বিতীয় বিশ্বযুদ্ধে যুক্তরাষ্ট্র ও তৎকালীন সোভিয়েত ইউনিয়ন উভয়েই মিত্রপক্ষে যোগ দিয়ে অক্ষশক্তির বিরুদ্ধে একসাথে লড়াই করেছিল। কিন্তু যুদ্ধ শেষ হওয়ার পরপরই পারস্পরিক দ্বন্দ্বে লিপ্ত হয়। এ দুটি দেশের আদর্শিক দ্বন্দ্বকে কেন্দ্র করে ইউরোপের রাষ্ট্রগুলোও বিভক্ত হয়ে দুই শিবিরে যোগ দেয়। বিভিন্ন আন্তর্জাতিক ইস্যুতে এ দুই পরাশক্তি বিরোধিতা অব্যাহত রাখলে প্রতিমুহূর্তে যুদ্ধের উত্তাপ ছড়ায়। কিন্তু উভয় দেশই আবার সযত্নে প্রত্যক্ষ যুদ্ধ এড়িয়ে চলতে থাকে। গত শতকের নব্বই দশকে সোভিয়েত ইউনিয়ন ভেঙে যাওয়া পর্যন্ত এভাবেই চলে। যুক্তরাষ্ট্র সাবেক সোভিয়েত ইউনিয়নের সমাজতান্ত্রিক মতবাদকে গণতন্ত্র, স্বাধীনতা ও মানবতাবিরোধী বলে মনে করতো। অপরপক্ষে, সোভিয়েত ইউনিয়ন যুক্তরাষ্ট্রের পশ্চিমা গণতান্ত্রিক মডেলকে ধনীদের শোষণের হাতিয়ার এবং সাম্যবিরোধী হিসেবে আখ্যায়িত করে। যুক্তরাষ্ট্রের সামনে থেকে সমাজতান্ত্রিক আদর্শের 'বিপদটি' আপাতত দূর হলেও বিশ্বমঞ্চে নিজের অবস্থান ফিরে পেতে উন্মুখ রাশিয়া এখনও তার জন্য মাথাব্যাথার কারণ হয়ে রয়েছে। যুক্তরাষ্ট্র ও রাশিয়া দ্বিপাক্ষিক নিরস্ত্রীকরণের মাধ্যমে গত শতকে উত্তেজনা হ্রাসে বড় অবদান রেখেছিল। তবে সাম্প্রতিক সময়ে দুদেশের মধ্যে এ বিষয়ে আর তেমন অগ্রগতি হয়নি এবং অত্যাধুনিক প্রযুক্তির সমরাস্ত্র তৈরি নিয়ে প্রচ্ছন্ন প্রতিযোগিতা অব্যাহত রয়েছে।"
        }
      ]
    },
    {
      "number": "8",
      "uddipok": "মানব সভ্যতার শুরু থেকেই শান্তি ও নিরাপত্তা রক্ষার্থে আন্তর্জাতিক সংস্থা গঠনের চিন্তাভাবনা করে চলেছে মানুষ। মাত্র দুই দশক সময়ের ব্যবধানে দু'টি মানবসভ্যতা বিধ্বংসী যুদ্ধ মানুষের মনে গভীরভাবে রেখাপাত করেছিল। ফলে বিশ শতকের মধ্যভাগে একটি বৃহৎ আন্তর্জাতিক সংস্থার জন্ম হয়।",
      "tag": "DB, RB, CTG.B 17",
      "sub_questions": [
        {
          "label": "ক",
          "question": "রুজভেল্ট কোন দেশের প্রেসিডেন্ট ছিলেন?",
          "explanation": "বুজভেল্ট মার্কিন যুক্তরাষ্ট্রের ৩২তম প্রেসিডেন্ট ছিলেন।"
        },
        {
          "label": "খ",
          "question": "ভেটো কী? ব্যাখ্যা করো।",
          "explanation": "ভেটো হচ্ছে একপক্ষীয়ভাবে কোনো পরিষদের সিদ্ধান্ত বা আইনের ওপর স্থগিতাদেশ প্রদান করা। ইংরেজি ভেটো শব্দটি ল্যাটিন Veto শব্দ থেকে এসেছে। এর অর্থ 'আমি মানি না'। ভেটো শব্দটি জাতিসংঘের নিরাপত্তা পরিষদে ব্যাপকভাবে পরিচিত ও প্রায়ই ব্যবহৃত। যুক্তরাষ্ট্র, যুক্তরাজ্য, চীন, রাশিয়া এবং ফ্রান্স- নিরাপত্তা পরিষদের এই পাঁচ স্থায়ী সদস্য প্রত্যেকেই ভেটো ক্ষমতার অধিকারী। এদের মধ্যে যে কোনো একটি দেশও নিরাপত্তা পরিষদে উত্থাপিত কোনো প্রস্তাবের বিরোধিতা করে ভেটো দিলে তা বাতিল হয়ে যাবে। জাতিসংঘের সীমাবদ্ধতার জন্য পর্যবেক্ষকদের অনেকে এই ভেটো ক্ষমতাকে দায়ী করে থাকেন।"
        },
        {
          "label": "গ",
          "question": "উদ্দীপকে যে আন্তর্জাতিক সংস্থার কথা বলা হয়েছে তোমার পাঠ্যবইয়ের আলোকে তার অঙ্গ সংগঠন সম্পর্কে আলোচনা করো।",
          "explanation": "উদ্দীপকে জাতিসংঘের কথা বলা হয়েছে। কেননা দ্বিতীয় বিশ্বযুদ্ধের পরপরই বিশ শতকের মধ্যভাগে (১৯৪৫ সালের ২৪ অক্টোবর) জাতিসংঘের জন্ম হয়। বিশ্বসংস্থা জাতিসংঘ ৬টি অঙ্গ সংগঠনের সমন্বয়ে গঠিত। এ অঙ্গ সংগঠনগুলো হলো: ১. সাধারণ পরিষদ ২. নিরাপত্তা পরিষদ ৩. অর্থনৈতিক ও সামাজিক পরিষদ ৪. অছি পরিষদ ৫. আন্তর্জাতিক আদালত এবং ৬. সচিবালয়। জাতিসংঘের সব সদস্যরাষ্ট্র অর্থাৎ ১৯৩টি রাষ্ট্র সাধারণ পরিষদের সদস্য। প্রতিটি সদস্য দেশের ৫ জন করে প্রতিনিধির সমন্বয়ে সাধারণ পরিষদ গঠিত। জাতিসংঘের সবচেয়ে প্রভাবশালী ও গুরুত্বপূর্ণ সংগঠন হলো নিরাপত্তা পরিষদ। এ পরিষদ ১০টি অস্থায়ী ও ৫টি স্থায়ী সদস্য রাষ্ট্র নিয়ে গঠিত। স্থায়ী ৫টি সদস্য রাষ্ট্র হলো যুক্তরাষ্ট্র, যুক্তরাজ্য, ফ্রান্স, রাশিয়া ও চীন। ১০টি অস্থায়ী সদস্য রাষ্ট্র দুই বছরের জন্য সাধারণ পরিষদ কর্তৃক নির্বাচিত হয়। বিশ্বের সর্বত্র মানবজাতির জীবনযাত্রার মান উন্নয়ন, কর্মসংস্থান সৃষ্টি, শিক্ষার প্রসার, স্বাস্থ্য সেবাদান এবং মানবাধিকার বাস্তবায়ন করার লক্ষ্যে জাতিসংঘের অর্থনৈতিক ও সামাজিক পরিষদ গঠিত বাস্তবায়ন করার লক্ষ্যে জাতিসংঘের অর্থনৈতিক ও সামাজিক পরিষদ গঠিত হয়েছে। জাতিসংঘের তত্ত্বাবধানে বিবদমান রাষ্ট্র বা অঞ্চলসমূহের প্রশাসনিক বিন্যাস, শান্তি-শৃঙ্খলা রক্ষা অছি পরিষদের দায়িত্ব। জাতিসংঘের প্রধান বিচারালয় হচ্ছে আন্তর্জাতিক বিচারালয়। মোট ১৫ জন বিচারপতি নিয়ে আন্তর্জাতিক বিচারালয় গঠিত। আর জাতিসংঘের সার্বিক কার্যক্রম পরিচালনার জন্য একটি সচিবালয় বা সদর দপ্তর আছে। এটি যুক্তরাষ্ট্রের নিউইয়র্ক শহরে অবস্থিত।"
        },
        {
          "label": "ঘ",
          "question": "বিশ্বশান্তি ও নিরাপত্তা রক্ষায় উত্ত বৃহৎ সংস্থাটি গুরুত্বপূর্ণ ভূমিকা পালন করে চলেছে- বিশ্লেষণ করো",
          "explanation": "বিশ্বশান্তি ও নিরাপত্তা রক্ষায় উক্ত বৃহৎ সংস্থা অর্থাৎ জাতিসংঘ গুরুত্বপূর্ণ ভূমিকা পালন করছে। যেসব মহান আদর্শ ও লক্ষ্যকে সামনে রেখে জাতিসংঘের যাত্রা শুরু হয়েছিল তার সব বাস্তবায়িত না হলেও সার্বিকভাবে জাতিসংঘ ইতিবাচক ভূমিকা পালন করেছে তা নিঃসন্দেহে বলা যায়। বিশেষ করে অনেক সীমাবদ্ধতা সত্ত্বেও বিশ্বশান্তি ও নিরাপত্তা রক্ষায় জাতিসংঘের, অবদান উল্লেখযোগ্য। দ্বিতীয় বিশ্বযুদ্ধের ধ্বংসস্তূপের ওপর দাঁড়িয়ে গড়ে তোলা এ সংগঠনটি দীর্ঘ সাত দশক ধরে নানা ঘাত-প্রতিঘাত ও প্রতিকূলতা পাড়ি দিয়ে এখনও যে সার্থকভাবে টিকে আছে তা এর সাফল্যেরই পরিচয় বহন করে। এ দীর্ঘ সময়ে বিশ্ববাসী বহু বড় ধরনের আন্তর্জাতিক সমস্যার মুখোমুখি হলেও মূলত জাতিসংঘের সার্থক হস্তক্ষেপের ফলে বিশ্ব এখনো তৃতীয় বিশ্বযুদ্ধের শিকার হয়নি। নিজেদের নিরাপত্তার জন্য তৃতীয়। বিশ্বযুদ্ধের দেশগুলো মূলত জাতিসংঘের দিকেই তাকিয়ে থাকে। এগুলো এ সংস্থার সবচেয়ে বড় সফলতা। শান্তিরক্ষা মিশনের মাধ্যমে জাতিসংঘ বিশ্বে শান্তি ও নিরাপত্তা রক্ষায় প্রশংসনীয় ভূমিকা পালন করে আসছে। এর মধ্যে ১৯৪৮ সালের আরব- ইসরাইল বিরোধ মোকাবিলা, ১৯৫০ সালের কোরীয় সংকট দূরীকরণ, ১৯৬৭ সালের আরব-ইসরাইল যুদ্ধ বিরতি, ভিয়েতনাম যুদ্ধের অবসান, আফ্রিকার দেশে দেশে সংঘাতের নিয়ন্ত্রণ বা অবসান ইত্যাদি ক্ষেত্রে জাতিসংঘের গুরুত্বপূর্ণ অবদান লক্ষণীয়। এছাড়া জাতিসংঘ মানবাধিকার ও আন্তর্জাতিক আইন প্রতিষ্ঠা, শরণার্থী সমস্যার সমাধান, পরিবেশ সংরক্ষণ, নারীর অধিকার রক্ষা, শ্রমিক অধিকার সংরক্ষণ, মাদকদ্রব্যের অপব্যবহার। ও চোরাচালান রোধ, পরমাণু অস্ত্রবিস্তার রোধ ইত্যাদি বিষয়ে অনেক কর্মসূচির মাধ্যমে বিশ্বশান্তি রক্ষায় গুরুত্বপূর্ণ অবদান রেখে চলেছে। উপরের আলোচনার পরিপ্রেক্ষিতে বলা যায়, বিশ্বশান্তি ও নিরাপত্তা প্রতিষ্ঠায় জাতিসংঘ প্রতিষ্ঠার পর থেকেই গুরুত্বপূর্ণ ভূমিকা পালন করে চলেছে। চলমান সংস্কার কর্মসূচির মাধ্যমে বিশ্বসংস্থাটির ভূমিকা আরও জোরদার হবে বলে আশা করা যায়।"
        }
      ]
    },
    {
      "number": "9",
      "uddipok": "উগ্র জাতীয়তাবাদ ও দ্বৈরাচারী মনোভাবের কারণে ইউরোপের একটি রাষ্ট্র বিংশ শতাব্দীর মধ্যভাগে বিশ্বব্যাপী যুদ্ধের দাবানল সৃষ্টি করে। এক সময় রাষ্ট্রটি পরাজিত শক্তি হিসেবে শান্তিপ্রাপ্ত হয় এবং শান্তি হিসেবে রাষ্ট্রটিকে দু'ভাগে ভাগ করে শক্তি খর্ব করা হয়।",
      "tag": "DB, RB, CTG.B 17",
      "sub_questions": [
        {
          "label": "ক",
          "question": "নাৎসিদের পোশাকের রং কীরূপ ছিল?",
          "explanation": "নাৎসিদের পোশাকের রং ছিল বাদামি।"
        },
        {
          "label": "খ",
          "question": "ফ্যাটম্যান কী? বুঝিয়ে লেখো।",
          "explanation": "ফ্যাটম্যান একটি আণবিক বোমার সাংকেতিক নাম, যা দ্বিতীয় বিশ্বযুদ্ধে মার্কিন যুক্তরাষ্ট্র প্রতিপক্ষ জাপানের বিরুদ্ধে ব্যবহার করে। দ্বিতীয় বিশ্বযুদ্ধের শেষদিকে ১৯৪৫ সালের ৯ আগস্ট জাপানের নাগাসারি শহরে যুক্তরাষ্ট্র বিমান থেকে ফ্যাটম্যান নামের আণবিক বোমাটি নিক্ষেপ করে। বিশ্বে অকল্পনীয় ধ্বংসক্ষমতার আপবিক বোমার সেটাই ছিল প্রথম ব্যবহার। বোমাটির আঘাতে নাগাসাকির প্রায় উনচল্লিশ হাজার মানুষ তাৎক্ষণিকভাবেই নিহত হয়। বিস্ফোরণে আহত ও অগ্নিদগ্ধ হাজারো লোক পরে মারা যায়। এ ছাড়া ভয়াবহ তেজস্ক্রিয়তার প্রভাবে বহুদিন ধরে শত শত লোক অসুস্থ হয়ে মৃত্যুবরণ করে। জন্ম নেয় বহু বিকলাঙ্গ শিশু।"
        },
        {
          "label": "গ",
          "question": "উদ্দীপকে যে যুদ্ধের দাবানলের কথা বলা হয়েছে পাঠ্যবইয়ের আলোকে তার কারণ ব্যাখ্যা করো।",
          "explanation": "উদ্দীপকে দ্বিতীয় বিশ্বযুদ্ধের দাবানলের কথা বলা হয়েছে। বিশ শতকের মাঝামাঝি সময়ে (১৯৩৯-১৯৪৫ সাল) বিশ্বজুড়ে যে ভয়াবহ যুদ্ধ সংঘটিত হয়, তাই হলো দ্বিতীয় বিশ্বযুদ্ধ। আর এ যুদ্ধে উদ্দীপকে উল্লেখিত রাষ্ট্রের মতো জার্মানি পরাজিত শক্তি হিসেবে শান্তিপ্রাপ্ত হয়। যুক্তরাষ্ট্র, ব্রিটেন, ফ্রান্স ও রাশিয়ার মতো প্রতিপক্ষের পরাশক্তিরা শান্তি হিসেবে জার্মানিকে দুইভাগে ভাগ করে এর শক্তি খর্ব করে। এছাড়া জার্মানির মিত্র জাপানের যুদ্ধংদেহী মনোভাব দমনের জন্য তাদের সামরিক সক্ষমতার ওপর নিয়ন্ত্রণ আরোপ করা হয়। দ্বিতীয় বিশ্বযুদ্ধ সংঘটনের পেছনে অনেক কারণ দায়ী ছিল। তবে এর মূল | কারণ কয়েকদশক আগের ভার্সাই সন্ধির মধ্যে নিহিত ছিল। ভার্সাই সন্ধির শর্তগুলো জার্মানির জাতীয় মর্যাদাকে আঘাত করেছিল। এ প্রতিক্রিয়ায় জার্মানিতে উগ্র জাতীয়তাবাদের জোয়ার আসে যা দ্বিতীয় বিশ্বযুদ্ধকে ত্বরান্বিত করে। দ্বিতীয় বিশ্বযুদ্ধের আরেকটি গুরুত্বপূর্ণ কারণ হলো জার্মানি, সোভিয়েত ইউনিয়ন (রাশিয়া), ইতালি ও জাপানের মতো তখনকার শক্তিধর রাষ্ট্রগুলোর সাম্রাজ্যবাদী নীতি। প্রথম বিশ্বযুদ্ধের পর থেকেই এসব রাষ্ট্র বিশ্বের বিভিন্ন অঞ্চল দখল করে তাদের সামরিক শক্তি বা উগ্র জাতীয়তাবাদী মনোভাবের পরিচয় দেয়। ফলে বিশ্ব এক অনিবার্য যুদ্ধের দিকে এগিয়ে যেতে থাকে। এছাড়া ১৯২৯-১৯৩০ সালে বিশ্বব্যাপী পুঁজিবাদী দেশগুলো গুরুতর অর্থনৈতিক মন্দায় পড়লে ইতালিতে ফ্যাসিবাদ ও জার্মানিতে নাৎসিবাদ মাথাচাড়া দিয়ে ওঠে। এসব উগ্র মতবাদ দেশদুটির জনগণকে যুদ্ধোন্মাদ করে তোলে। সর্বোপরি জাপান-জার্মানি-ইতালি অক্ষশক্তি জোট গঠন, সোভিয়েত ইউনিয়ন ও জার্মানির মধ্যকার চুক্তিভঙ্গ, লীগ অব নেশনসের ব্যর্থতা, একনায়কত্ব ও গণতন্ত্রের দ্বন্দ্ব প্রভৃতি কারণে দ্বিতীয় বিশ্বযুদ্ধ সংঘটিত হয়।"
        },
        {
          "label": "ঘ",
          "question": "'যুদ্ধে পরাজয়ের পরিণতি উত্ত রাষ্ট্রটিতে বিপর্যয় ডেকে এনেছিল'- উত্তরের সপক্ষে যুক্তি দাও।",
          "explanation": "‘যুদ্ধে পরাজয়ের পরিণতি উক্ত রাষ্ট্রে বিপর্যয় ডেকে এনেছিল'- উক্তিটি যথার্থ বলে মনে করি। এখানে পরাজিত রাষ্ট্র বলতে জার্মানিকে ইঙ্গিত করা হয়েছে। দ্বিতীয় বিশ্বযুদ্ধ শেষে জার্মানির অর্থনৈতিক অবস্থা ভেঙে পড়ে। যুদ্ধে সবদিকে অপুরণীয় ক্ষতি হওয়াতে দেশটি দুর্বল হয়ে পড়ে। জার্মানি ইউরোপের তৃতীয় সারির দেশে পরিণত হয়। ভবিষ্যতে আবার যাতে যুব উন্মাদনা মাথাচাড়া দিতে না পারে সে লক্ষ্যে দেশটিকে দুর্বল করতে চারটি অংশে বিভক্ত করা হয়। এ চারটি অংশের নিয়ন্ত্রণ ন্যস্ত হয় মিত্রশক্তির চার পরাশক্তি: মার্কিন যুক্তরাষ্ট্র, ফ্রান্স, ব্রিটেন এবং সোভিয়েত ইউনিয়নের ওপর। এদিকে যুদ্ধশেষের অল্পদিনের মধ্যেই মিত্রশক্তি যুক্তরাষ্ট্র ও সোভিয়েত ইউনিয়নের মধ্যে স্নায়ুযুদ্ধ শুরু হয়। তখন ফ্রান্স, ব্রিটেন এবং যুক্তরাষ্ট্রের অধিকৃত তিনটি অংশ নিয়ে গঠন করা হয় ফেডারেল রিপাবলিক অব জার্মানি তথা পশ্চিম জার্মানি। এর বিপরীতে সোভিয়েত অধিকৃত একটি অংশ নিয়ে গঠিত হয় ডেমোক্রেটিক রিপাবলিক অব জার্মানি তথা পূর্ব জার্মানি। পশ্চিম ও পূর্ব জার্মানিতে চালু হয় যথাক্রমে পুঁজিবাদী ও সমাজতান্ত্রিক শাসনব্যবস্থা।। জার্মান জাতি দ্বিতীয় বিশ্বযুদ্ধে পরাজয়ের গ্লানি বহুবছর বহন করে এসেছে। বিশেষ করে সাধারণ ইহুদিদের ওপর হিটলারের পরিকল্পিত নির্মম হত্যাযজ্ঞের জন্য দেশটি বিশ্বসভায় নিন্দিত হয়েছে। যুক্তরাষ্ট্রসহ পশ্চিমা দেশগুলোর উদার সহায়তায় পশ্চিম জার্মানি অচিরেই সমৃদ্ধির মুখ দেখলেও পূর্ব জার্মানিকে যুদ্ধের ধকল কাটিয়ে উঠতে বেগ পেতে হয়। উপরের আলোচনার পরিপ্রেক্ষিতে বলা যায়, দ্বিতীয় বিশ্বযুদ্ধে পরাজয় জার্মানিতে বিপর্যয় ডেকে এনেছিল।"
        }
      ]
    },
    {
      "number": "10",
      "uddipok": "জার্মানি, অস্ট্রিয়া, ইতালি ? ফ্রান্স, ইংল্যান্ড, রাশিয়া ভার্সাই সন্ধি",
      "tag": "DB, RB, CTG.B 17",
      "sub_questions": [
        {
          "label": "ক",
          "question": "লীগ অব নেশনস এর সদর দপ্তর কোথায় স্থাপিত হয়েছিল?",
          "explanation": "লীগ অব নেশনস এর সদর দপ্তর সুইজারল্যান্ডের জেনেভায় স্থাপিত হয়েছিল।"
        },
        {
          "label": "খ",
          "question": "উড্রো উইলসনের চৌদ্দ দফা ব্যাখ্যা করো।",
          "explanation": "মার্কিন যুক্তরাষ্ট্রের প্রেসিডেন্ট উড্রো উইলসন ১৯১৮ সালের ৮ জানুয়ারি তার বিখ্যাত চৌদ্দ দফা মার্কিন কংগ্রেসে উত্থাপন করেন। প্রথম বিশ্বযুদ্ধের অবসানে উইলসনের চৌদ্দ দফা গুরুত্বপূর্ণ ভূমিকা পালন করেছিল। কারণ এর ওপর ভিত্তি করেই জার্মানি যুদ্ধবিরতির আবেদন করে এবং প্রথম বিশ্বযুদ্ধের পরিসমাপ্তি ঘটে। এ কারণে এ চৌদ্দ দফাকে শান্তির একমাত্র উপায় হিসেবে আখ্যায়িত করা হয়। চৌদ্দ দফার সবচেয়ে উল্লেখযোগ্য দিক ছিল বিশ্বশান্তি প্রতিষ্ঠায় জাতিপুঞ্জ গঠন।"
        },
        {
          "label": "গ",
          "question": "উদ্দীপকের প্রশ্নবোধক স্থানে যে গুরুত্বপূর্ণ বিষয়টির প্রতি ইঙ্গিত করা হয়েছে পাঠ্যবইয়ের আলোকে তার কারণ ব্যাখ্যা করো।",
          "explanation": "উদ্দীপকের প্রশ্নবোধক চিহ্নটি দিয়ে প্রথম বিশ্বযুদ্ধকে ইঙ্গিত করা হয়েছে। প্রথম বিশ্বযুদ্ধের প্রাক্কালে জার্মানি, অস্ট্রিয়া ও ইতালির মধ্যে 'ত্রিশক্তি চুক্তি' হয়। এর প্রত্যুত্তরে ফ্রান্স, রাশিয়া ও ইংল্যান্ডের মধ্যে ত্রিশক্তি আঁতাত গড়ে ওঠে। আর প্রথম বিশ্বযুদ্ধের পরিসমাপ্তিতে যে সন্ধি করা হয়, তা হলো ভার্সাই সন্ধি। এ থেকে বোঝা যায় যে, উদ্দীপকের '?' স্থানের মাধ্যমে প্রথম বিশ্বযুদ্ধকেই বোঝানো হয়েছে। নানাবিধ কারণে প্রথম বিশ্বযুদ্ধের সূত্রপাত হলেও এর একটি পরোক্ষ কারণ ছিল উগ্র জাতীয়তাবাদ। উনিশ শতকের শেষে এবং বিশ শতকের শুরুর দিকে জার্মানদের মধ্যে উগ্র জাতীয়তাবাদী চেতনার প্রসার ঘটে। ক্রমে তখনকার অন্য কয়েকটি প্রধান বিশ্বশক্তি ফ্রান্স, ইংল্যান্ড, রাশিয়া প্রভৃতি দেশের ওপরও এর প্রভাব পড়ে। উগ্র জাতীয়তাবাদী চেতনায় উদ্বুদ্ধ হয়ে ইতালি, জাপান, জার্মানি এসব দেশ নিজেদের জাতিগত শ্রেষ্ঠত্ব প্রমাণের জন্য উন্মুখ হয়ে ওঠে। ইউরোপীয় শক্তিগুলোর মধ্যে জাতিগত বিদ্বেষ বৃদ্ধি পায়, যা তাদেরকে যুদ্ধের দিকে ধাবিত করে। উগ্র জাতীয়তাবাদের পাশাপাশি ইউরোপীয় শক্তিবর্গের মধ্যে অর্থনৈতিক প্রতিদ্বন্দ্বিতাও ছিল প্রথম বিশ্বযুদ্ধের অন্যতম গুরুত্বপূর্ণ কারণ। সুতরাং বলা যায়, উগ্র জাতীয়তাবাদ, বাণিজ্য ও উপনিবেশ বিস্তারের প্রতিযোগিতা তথা অর্থনৈতিক সাম্রাজ্যবাদ, সমরবাদ, পুঁজিবাদের বিকাশ এসব কারণে প্রথম বিশ্বযুদ্ধ সংঘটিত হয়।"
        },
        {
          "label": "ঘ",
          "question": "এক রাজদম্পতির হত্যাকাণ্ডই ঐ বিষয়টির উদ্ভবের মূল কারণ- সপক্ষে যুক্তি দাও।",
          "explanation": "এক রাজদম্পতির হত্যাকাণ্ডই ঐ বিষয়টি তথা প্রথম বিশ্বযুদ্ধের মূল কারণ- উক্তিটি যথার্থ ও সঠিক। উদ্দীপকে আলোচিত যুদ্ধ অর্থাৎ প্রথম বিশ্বযুদ্ধের সূচনা হয় অস্ট্রিয়ার যুবরাজ ফার্ডিনান্ড ও তার স্ত্রী সোফিয়ার হত্যাকান্ডকে কেন্দ্র করে। ১৯১৪ সালের ২৮ জুন অস্ট্রিয়ার যুবরাজ ফার্ডিনান্ড বসনিয়ার সারায়েভোতে স্ত্রী সোফিয়াসহ ভ্রমণ করার সময় সার্ব আততায়ীর হাতে নিহত হন। এ হত্যাকাণ্ডে অস্ট্রিয়ায় তীব্র প্রতিক্রিয়া সৃষ্টি হয়। অস্ট্রিয়া সার্বিয়া সরকারকে এ জন্য দায়ী করে এবং এর প্রতিবাদে কয়েকটি দাবি সংবলিত একটি চরমপত্র দেওয়ার সিদ্ধান্ত নেয়। অস্ট্রিয়া ১৯১৪ সালের ২৩ জুলাই সার্বিয়া সরকারের কাছে চরমপত্রটি পাঠিয়ে ৪৮ ঘণ্টার মধ্যে এর দাবিগুলো বাস্তবায়নের জন্য চাপ দেয়। সার্বিয়া কয়েকটি দাবি পূরণ করে এবং বাকি কয়েকটি দাবির সাথে তার সার্বভৌমত্ব যুক্ত আছে দাবি করে এর জন্য একটি আন্তর্জাতিক সম্মেলনের প্রস্তাব দেয়। এর মধ্যে শক্তিশালী জার্মানি অস্ট্রিয়াকে সমর্থন দেয়। সেই সাহসে অস্ট্রিয়া সার্বিয়ার প্রস্তাব প্রত্যাখ্যান করে এবং ২৮ জুলাই সার্বিয়ার রাজধানী বেলগ্রেড আক্রমণ করে দখল করে নেয়। এদিকে ফ্রান্স ও রাশিয়া সার্বিয়াকে রক্ষার জন্য এগিয়ে আসে। ক্রমে ইউরোপের অন্য রাষ্ট্রগুলো এ যুদ্ধে জড়িয়ে পড়লে তা বিশ্বযুদ্ধের রূপ নেয়। উপরের আলোচনার পরিপ্রেক্ষিতে বলা যায়, প্রথম বিশ্বযুদ্ধের পেছনে অন্যান্য কারণ থাকলেও এর প্রত্যক্ষ বা মূল কারণ ছিল যুবরাজ ফার্ডিনান্ড ও তার স্ত্রী সোফিয়ার হত্যাকাণ্ড।"
        }
      ]
    },
    {
      "number": "11",
      "uddipok": "ইউরোপের ইতিহাসে বিশ শতকের প্রথম দিকে একটি গুরুত্বপূর্ণ সন্ধি স্বাক্ষরিত হয়। ভয়াবহ এক যুদ্ধ শেষে বিজয়ী জোট পরাজিত জোটকে সন্ধি করতে বাধ্য করে। কিন্তু বিজয়ী জোট পরাজিত জোটের প্রতি যে অমানবিক আচরণ করেছিল, তাতে সন্ধিটি পক্ষপাতদুষ্ট হয়ে যায়। এই পক্ষপাতদুষ্ট সন্ধির খেসারত বিশ্বের মানুষকে পুনরায় দিতে হয়েছিল।",
      "tag": "DB, RB, CTG.B 17",
      "sub_questions": [
        {
          "label": "ক",
          "question": "লীগ অব নেশনস কত খ্রিষ্টাব্দে গঠিত হয়েছিল?",
          "explanation": "১৯২০ সালের ১০ জানুয়ারি লীগ অব নেশনস গঠিত হয়েছিল।"
        },
        {
          "label": "খ",
          "question": "ত্রি-শক্তি আঁতাত কী? ব্যাখ্যা করো।",
          "explanation": "ত্রিশক্তি আঁতাত ছিল ত্রিশক্তি জোট-এর হুমকি মোকাবিলায় গড়ে ওঠা ইউরোপীয় সামরিক জোট। ১৮৮২ সালে জার্মানি, ইতালি, অস্ট্রিয়া পারস্পরিক প্রতিরক্ষা সহায়তার জন্য সামরিক সাহায্য দানে চুক্তিবদ্ধ হয়। এর পরিপ্রেক্ষিতে ১৯০৫ সালে ইঙ্গ-ফরাসি চুক্তি এবং ১৯০৭ সালে ইংল্যান্ড ও রাশিয়ার মধ্যে মিত্রতাচুক্তি স্থাপিত হলে ইংল্যান্ড, ফ্রান্স ও রাশিয়া পরস্পর মৈত্রী বন্ধনে আবদ্ধ হয় যা 'ত্রিশক্তি আঁতাত' নামে পরিচিত। ত্রিশক্তি আঁতাত মূলত ছিল ত্রিশক্তি জোট এর প্রত্যুত্তর।"
        },
        {
          "label": "গ",
          "question": "উদ্দীপকে যে সন্ধির প্রতি ইঙ্গিত করা হয়েছে পাঠ্যবইয়ের আলোকে তার কারণ ব্যাখ্যা করো।",
          "explanation": "উদ্দীপকে ভার্সাই সন্ধির প্রতি ইঙ্গিত করা হয়েছে। প্রথম বিশ্বযুদ্ধে জার্মানি পরাজিত হলে বিজয়ী জোট জার্মানিকে (১৯১৯ সালে) যে সন্ধি করতে বাধ্য করে, তাই ভার্সাই সন্ধি নামে পরিচিত। আর উদ্দীপকে এ সন্ধির প্রতিই ইঙ্গিত করা হয়েছে। প্রথম বিশ্বযুদ্ধে ইউরোপীয় শক্তিবর্গ এবং জনসাধারণের মধ্যে জার্মানির বিরুদ্ধে যে তীব্র ঘৃণার সৃষ্টি হয়েছিল তার প্রেক্ষাপটে ভার্সাই সন্ধি হয়। এছাড়া পরাজিত শত্রুর প্রতি মর্যাদা প্রদর্শনের বিষয়টি ইউরোপের বিজয়ী রাষ্ট্রগুলো বিবেচনায় নেয়নি। ভবিষ্যতে যাতে জার্মানি আরও শক্তিশালী হয়ে ইউরোপের শান্তিভঙ্গ করতে না পারে, সে লক্ষ্যেই ভার্সাই সন্ধির ধারা রচিত হয়। ফ্রান্স ও জার্মানির মধ্যে শত্রুতা ছিল বহু পুরনো। প্যারিস শান্তি সম্মেলনে ফ্রান্সের প্রতিনিধি জার্মানিকে ভৌগোলিক ও অর্থনৈতিক দিক থেকে পঙ্গু করে দিতে চাপ সৃষ্টি করে। ব্রিটেন চেয়েছিল একটি আগ্রাসী সামরিক রাষ্ট্র হিসেবে জার্মানির পুনরুত্থান ঠেকিয়ে ইউরোপে তার শ্রেষ্ঠত্ব ধরে রাখতে। অন্যদিকে জার্মানির উপনিবেশগুলো করায়ত্ত করার উদ্দেশ্যে ইতালি তার স্বার্থ আদায়ের জন্য চাপ প্রয়োগ করে। এছাড়া মিত্রশক্তির ক্ষতিপূরণ আদায়ের নামে জার্মানির খনিজসমৃদ্ধ অঞ্চলগুলো দখল করা ছিল ভার্সাই সন্ধির অন্যতম লক্ষ্য। খনিজ সম্পদে সমৃদ্ধ দেশ জার্মানি প্রথম বিশ্বযুদ্ধের আগে অর্থনৈতিকভাবে অনেক শক্তিশালী ছিল। উপরের আলোচনার পরিপ্রেক্ষিতে বলা যায়, তৎকালীন আগ্রাসী জার্মানিকে দমিয়ে রেখে এর সম্পদ হস্তগত করাসহ কয়েকটি উদ্দেশ্য নিয়ে ভার্সাই সন্ধি স্বাক্ষরিত হয়।"
        },
        {
          "label": "ঘ",
          "question": "তুমি কি মনে কর, উক্ত সন্ধির ব্যর্থতাই পরবর্তীকালে বিশ্বকে বিপর্যয়ের দিকে ঠেলে দিয়েছিল? মতামত দাও।",
          "explanation": "হ্যাঁ, আমি মনে করি, উক্ত সন্ধি তথা ভার্সাই সন্ধির ব্যর্থতাই পরবর্তীকালে বিশ্বকে বিপর্যয়ের দিকে ঠেলে দিয়েছিল। ভার্সাই সন্ধি ছিল একটি ত্রুটিপূর্ণ সন্ধি। ঐতিহাসিকদের মতে, এ সন্ধির মধ্যে দ্বিতীয় বিশ্বযুদ্ধের মূল কারণ নিহিত ছিল। ভার্সাই সন্ধি ছিল জার্মানির জন্য অপমানজনক। এর শর্তগুলো ছিল দেশটির জাতীয় ও রাষ্ট্রীয় মর্যাদার ওপর চরম আঘাত। ভার্সাই সন্ধির মাধ্যমে মিত্রপক্ষ জার্মানির উপনিবেশগুলো কেড়ে নেওয়া হয় এবং দেশটির ওপর বিশাল ক্ষতিপূরণের বোঝা চাপিয়ে দেওয়া হয়। এতে একসময়ের সামরিক ও অর্থনৈতিক পরাশক্তি জার্মানি আর্থিক দৈন্যের মধ্যে পড়ে। এ চুক্তির মাধ্যমে কার্যত সব দিক দিয়েই জার্মানিকে পঙ্গু করে দেওয়া হয়। প্রথম বিশ্বযুদ্ধে পরাজয়ের গ্লানি গর্বিত জার্মান জাতির মনে এক অভূতপূর্ব আত্মচেতনা ও জাতীয়তাবোধের জন্ম দেয়। তারা ভার্সাই চুক্তির শর্ত মন থেকে মেনে নিতে পারেনি এবং এজন্য অবস্থার পরিবর্তনের জন্য সুযোগের প্রতীক্ষায় ছিল। এমন অবস্থার প্রেক্ষাপটেই জার্মানিতে নাৎসি দলের নেতৃত্বে উগ্র জাতীয়তাবাদ ও সমরবাদের সৃষ্টি হয়। নাৎসি আন্দোলন জার্মান জাতির মনে নতুন আশার সঞ্চার করে এবং এক নতুন পথের সন্ধান দেয়। এক পর্যায়ে উগ্রবাদী নাৎসি দলের নেতা হিটলার ক্ষমতায় অধিষ্ঠিত হয়ে জার্মানির আত্মনিয়ন্ত্রণের দাবি প্রতিষ্ঠার ঘোষণা দিলে দেশটির জনমনে যুদ্ধংদেহী মনোভাব প্রবল হয়ে ওঠে। এই পরিস্থিতি দ্বিতীয় বিশ্বযুদ্ধের মত ভয়াবহ যুদ্ধ অবশ্যম্ভাবী করে তোলে। পরিশেষে বলা যায়, ভার্সাই সন্ধির ব্যর্থতা বা ত্রুটিই পরবর্তী সময়ে বিশ্বকে দ্বিতীয় বিশ্বযুদ্ধের মতো মহা বিপর্যয়ের দিকে ঠেলে দিয়েছিল।"
        }
      ]
    }
  ]
}