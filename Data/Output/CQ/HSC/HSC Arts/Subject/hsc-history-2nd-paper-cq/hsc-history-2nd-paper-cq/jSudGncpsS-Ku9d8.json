{
  "title": "হলি ক্রস কলেজ ২০২৫",
  "subtitle": "ইতিহাস (11)",
  "questions": [
    {
      "number": "1",
      "uddipok": "",
      "tag": "HC 25",
      "sub_questions": [
        {
          "label": "ক",
          "question": "বানালিতে কী?",
          "explanation": "বানালিতে হলো সামন্ত প্রভুর কৃষিজ যন্ত্রপাতি বাধ্যতামূলকভাবে ব্যবহার করা এবং এর বিনিময়ে উৎপাদিত ফসলের এক-দশমাংশ চার্জ দিকে বাধ্য থাকা কর।"
        },
        {
          "label": "খ",
          "question": "",
          "explanation": "বুশোর সর্বাপেক্ষা আলোচিত গ্রন্থের নাম 'সামাজিক চুক্তি' (Social Contract)। এ গ্রন্থে তিনি ঐতিহাসিক প্রমাণের ভিত্তিতে দেখান যে, ঈশ্বর রাজা বা রাষ্ট্র সৃষ্টি করেননি। আদিকালে প্রকৃতির রাজ্যে সবাই স্বাধীন ও সুখী ছিল। জনসাধারণই রাষ্ট্রের সকল ক্ষমতার উৎস। সুতরাং রাজ্য জনসাধারণের মতানুযায়ী রাষ্ট্র পরিচালনা করবেন। তার এ তত্ত্ব ইউরোপীয় চিন্তাজগতে এক বৈপ্লবিক চেতনার জন্ম দেয়।"
        },
        {
          "label": "গ",
          "question": "",
          "explanation": "উদ্দীপকে'?' চিহ্নিত স্থানে 'ফরাসি বিপ্লব' ঘটনাটি উল্লেখযোগ্য বলে আমি মনে করি। ১৭৮৯ সালে সংঘটিত ফরাসি বিপ্লব বিশ্বের ইতিহাসে এক গুরুত্বপূর্ণ ঘটনা। সাম্য, মৈত্রী ও স্বাধীনতার স্লোগান নিয়ে সংঘটিত এ বিপ্লব পুরোনো সমাজ ও শাসনব্যবস্থা ভেঙ্গে দিয়ে এক নতুন যুগের সূচনা ঘটায়। ফরাসি বিপ্লবের আগে ফ্রান্সের সমাজ ব্যবস্থায় সামন্ত প্রথার উপস্থিতি লক্ষ করা যায়। এ প্রথায় অভিজাত শ্রেণি ও যাজক সম্প্রদায়ের হাতে অধিকারহারা শ্রেণি নিষ্পেষিত হতে থাকে। এছাড়া এ সময়ে ফ্রান্সে স্বেচ্ছাচারী রাজতন্ত্র প্রচলিত ছিল। ঈশ্বরপ্রদত্ত ক্ষমতা প্রাপ্তি নীতির ওপর নির্ভর করে চতুর্দশ লুই রাজতন্ত্রকে সর্বময় ক্ষমতার আধারে পরিণত করেন। পরবর্তীতে রাজা ষোড়শ লুই এ ক্ষমতাকে নিরঙ্কুশ রাজতন্ত্রে পরিণত করেন। ফলে একদিকে নিরঙ্কুশ রাজতন্ত্র এবং অপরদিকে অভিজাত ও যাকজদের দাপটে ফ্রান্সে অধিকারহারা শ্রেণি কোণঠাসা হয়ে পড়ে। এ অবস্থায় ফ্রান্সের মহান লেখক ও দার্শনিকগণ তাদের লেখনীতে অধিকারহারা শ্রেণির প্রতি এ অন্যায়-অবিচারের চিত্র তুলে ধরেন। খ্যাতিমান লেখক ও দার্শনিকদের এসব লেখনীতে উদ্বুদ্ধ হয়ে ফরাসি সংখ্যাগরিষ্ঠ অধিকারহারা শ্রেণি উজ্জীবিত হয়। একসময় তারা বিপ্লবকেই মুক্তির একমাত্র পথ হিসেবে বেছে নেয়। এভাবে ১৭৮৯ সালে বিপ্লবের মাধ্যমে অত্যাচারী শাসনের প্রতীক বাস্তিল দুর্গের পতন ঘটে। এসময়ে স্বৈরাচারী রাজতন্ত্রের পতন ঘটিয়ে নিয়মতান্ত্রিক রাজতন্ত্র চালু করা হলেও পরবর্তীকালে ১৭৯৩ সালে ফ্রান্সকে প্রজাতন্ত্র বলে ঘোষণা করা হয়। এছাড়া ফরাসি বিপ্লবের মূল লক্ষ্য অর্জনে বিপ্লবের পরপরই ১৭৮৯ সালের ১৩ আগস্ট ফ্রান্সে সামন্ততন্ত্রের উচ্ছেদ করা হয়। উদ্দীপকে ফরাসি বিপ্লবের মূলমন্ত্র সাম্য, মৈত্রী ও স্বাধীনতা সম্পর্কে উল্লেখ রয়েছে। তাই বলা যায়, উদ্দীপকে'?' চিহ্নিত স্থানে ফরাসি বিপ্লবকে নির্দেশ করে।"
        },
        {
          "label": "ঘ",
          "question": "",
          "explanation": "ফরাসি বিপ্লব বিশ্বের ইতিহাসে এক যুগান্তকারী ঘটনা। এ বিপ্লবের ফলাফল ছিল সুদূরপ্রসারী। ফরাসি বিপ্লব পৃথিবীর ইতিহাসে সংঘটিত সর্বাধিক উল্লেখযোগ্য ঘটনাগুলোর অন্যতম। এটি ফ্রান্সের সমাজ, অর্থনীতি, রাজনীতি, সংস্কৃতি, ধর্মব্যবস্থাকে আমূল বদলে দেয়। পাশাপাশি ইউরোপের বিভিন্ন দেশে প্রভাব বিস্তার করে। ফরাসি বিপ্লব জরাজীর্ণ পুরোনো সামন্ততন্ত্রের বিলোপ সাধনের মাধ্যমে সামন্তপ্রভুদের ভূসম্পত্তি বাজেয়াপ্ত করে কৃষকদের মধ্যে ভূমি বণ্টন করে দেয়। এ বিপ্লব তাৎক্ষণিকভাবে স্বৈরাচারী রাজতন্ত্রের উচ্ছেদ করে নিয়মতান্ত্রিক রাজতন্ত্র চালু করে। ফরাসি বিপ্লবের ফলে বংশানুক্রমিক রাজতন্ত্রের অবসানের মধ্য দিয়ে ফ্রান্সে অনেকটা গণতান্ত্রিক শাসনের সূত্রপাত ঘটে। এ বিপ্লবের মাধ্যমে রাষ্ট্র পরিচালনায় জনগণের ইচ্ছার প্রাধান্য স্বীকৃতি লাভ করে। ফরাসি বিপ্লব সামাজিক আচার-আচরণ, পোশাক-পরিচ্ছদে পরিবর্তন আনয়ন করে। পুরুষরা ব্রিচেস পরা ছেড়ে দিয়ে ট্রাউজার ও কোট এবং মেয়েরা ফোলানো পোশাক ছেড়ে আটসাট ছোট স্কার্ট পরা শুরু করে। ফরাসি বিপ্লবের ফলে জাতীয়তাবাদী চেতনার, উদ্ভব হয়। জাতি দীর্ঘজীবী হোক- বিপ্লবীদের জাতীয় আদর্শে অনুপ্রাণিত এ শ্লোগান দেশপ্রেম জাগ্রত করে। তাছাড়া এ বিপ্লবের ফলে দ্রব্যাদি পরিমাপের পুরানো পদ্ধতির পরিবর্তে দশমিক পদ্ধতি বা মেট্রিক পদ্ধতি চালু হয়। কোড নেপোলিয়ন চালু হলে রেজিস্ট্রি বিবাহ, বিবাহ-বিচ্ছেদ ও সম্পত্তিতে সন্তানের সমানাধিকার স্বীকৃতি লাভকরে। ফরাসি বিপ্লবের মধ্য দিয়ে ফ্রান্স সামরিক শক্তিতে বলীয়ান হয়ে ওঠে। ফলে ফ্রান্স ইউরোপীয় রাজনীতিতে একক পরাশক্তি হিসেবে আবির্ভূত হয়। ফরাসি বিপ্লব ইউরোপজুড়ে প্রভাব বিস্তার করতে সক্ষম হয়। সাম্য, মৈত্রী ও স্বাধীনতার এই মূলমন্ত্রে উদ্বুদ্ধ হয়ে ইউরোপের জনগণ রাজতন্ত্রের বিপরীতে গণতন্ত্রের দিকে ধাবিত হয়। ইউরোপব্যাপী ব্যাপক পরিবর্তন আসে। ফলে নতুন ইতিহাস শুরু হয়। পরিশেষে বলা যায়, ফরাসি বিপ্লব ইউরোপের আমূল পরিবর্তন সাধন করে, যা ইতিহাসের গতিকে পরিবর্তন করে।"
        }
      ]
    },
    {
      "number": "2",
      "uddipok": "\"আমার দেশ যখন মরণাপন্ন তখন আমার জন্ম হয়।\" উক্তিটি পৃথিবী খ্যাত এক বীর যোদ্ধার, যিনি স্বীয় কর্ম ও প্রতিভার দ্বারা ইতিহাসের গতি পরিবর্তন করতে সমর্থ হয়েছিলেন। তিনি একজন দিগবিজয়ী সেনাপতি হিসেবেই শুধু খ্যাতিমান নন, সংস্কারক হিসেবেও ইতিহাসে সমুজ্জ্বল।",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "গিলোটিন হলো মৃত্যুদণ্ড কার্যকর করার একটি বিশেষ যন্ত্র।"
        },
        {
          "label": "খ",
          "question": "",
          "explanation": "বিপ্লব পূর্ব ফ্রান্সের অর্থনৈতিক অবস্থা ছিল শোচনীয়। এ সময় সরকার ঋণ ভারে জর্জরিত ছিল। অসম কর ব্যবস্থা, সরকারের অমিতব্যয়িতা, শস্যহানি, মুদ্রাস্ফীতি ইত্যাদি কারণে ফ্রান্সের অর্থনৈতিক মেরুদণ্ড একেবারে ভেঙে পড়ে। এ সময় ফ্রান্সে তিন ধরনের কর প্রচলিত ছিল- সম্পত্তি কর বা টেইল, উৎপাদন কর বা ক্যাপিটেশন এবং আয়কর বা ভিংটিয়েম। এছাড়া আরও কিছু শুল্ক প্রচলিত ছিল। রাজপরিবারের সীমাহীন অমিতব্যয়িতার জন্য ফরাসি সরকার ঋণভারে জর্জরিত হয়ে পড়েছিল।"
        },
        {
          "label": "গ",
          "question": "",
          "explanation": "উদ্দীপকে পাঠ্যবইয়ের ফ্রান্সের সম্রাট নেপোলিয়ন বোনাপার্টের চরিত্রকে ইঙ্গিত করে। আধুনিক ফ্রান্সের ভিত্তি স্থাপনকারী নেপোলিয়ন বোনাপার্ট একজন চিত্তাকর্ষক সমরনেতা ও রাষ্ট্রনায়ক ছিলেন। তিনি সামান্য সৈনিক থেকে যোগ্যতাবলে ধাপে ধাপে ফ্রান্সের সম্রাটের আসনে নিজেকে প্রতিষ্ঠিত করেন। ফ্রান্সকে অর্থনৈতিক, রাজনৈতিক, সামাজিক ও সামরিকভাবে শক্তিশালী রাষ্ট্রে পরিণত করার ক্ষেত্রে তার মেধা, প্রজ্ঞা ও রাষ্ট্রনায়কোচিত প্রতিভা ছিল বিস্ময়কর। নেপোলিয়ন পৃথিবীব্যাপী সাম্রাজ্য বিস্তারের লক্ষের প্রুশিয়া, ডেনমার্ক, সুইডেন, পর্তুগাল, অস্ট্রিয়া ও স্পেনে অভিযান পরিচালনা করে এ দেশগুলোতে ফ্রান্সের আধিপত্য প্রতিষ্ঠা করেন। এছাড়া আফ্রিকা মহাদেশের অনেক অঞ্চল তিনি নিজে সাম্রাজ্যভুক্ত করতে সক্ষম হন। শাসক হিসেবেও তিনি অত্যন্ত দক্ষতার পরিচয় দিয়েছেন। প্রশাসন, অর্থনীতি, আইন, শিক্ষা, ধর্ম ও সমাজ সংস্কারের পাশাপাশি নানাবিধ জনহিতকর কাজ সম্পাদনের মাধ্যমে নেপোলিয়ন ফ্রান্সকে একটি আধুনিক রাষ্ট্রে পরিণত করেন। \"আমার দেশ যখন মরণাপন্ন তখন আমার জন্ম হয়\"- উক্তিটি পৃথিবীখ্যাত বীর যোদ্ধা নেপোলিয়ন বোনাপার্টের। তিনি স্বীয় কর্ম ও প্রতিভার দ্বারা ইতিহাসের গতি পরিবর্তন করতে সমর্থ হয়েছিলেন। তাই বলা যায়, উদ্দীপকে পাঠ্যবইয়ের শাসক নেপোলিয়ন বোনাপার্টের চরিত্রকে ইজিাত করে।"
        },
        {
          "label": "ঘ",
          "question": "",
          "explanation": "বিজেতা হিসেবে নয় বরং সংস্কারক হিসেবেই তিনি ইতিহাসে বেশি সমুজ্জ্বল।\" উক্তিটি যথার্থ। ১৭৯৯ সালে ক্ষমতাগ্রহণের পর নেপোলিয়ন বোনাপার্ট ফ্রান্সে অর্থনৈতিক, প্রশাসনিক, ধর্মীয়, শিক্ষামূলক, সামাজিক নানামুখী সংস্কার করেন। সরকারের নিয়ন্ত্রণ বাড়াতে তিনি শক্তিশালী কেন্দ্রীয় শাসনের প্রবর্তন, করেন। ডিক্রি জারি করে তিনি জাতীয় সেনাবাহিনী গঠন করেন। এছাড়া ফ্রান্সের অর্থব্যবস্থাকে নতুনভাবে গড়ে তোলেন। ১৮০০ সালে তিনি ব্যাংক অব ফ্রান্স প্রতিষ্ঠা করেন। অডিট বিভাগকে যথাযথভাবে সরকারি ব্যয় তদারকির নির্দেশ দেন। এছাড়া স্টক এক্সচেঞ্জ স্থাপন করে ফটকা ব্যবসা নিয়ন্ত্রণ করেন। নেপোলিয়নের সবচেয়ে উল্লেখযোগ্য সংস্কার ছিল আইনবিধি প্রণয়ন। এর মাধ্যমে তিনি ফরাসি আইনগুলোকে সংকলন করেন। তিনি ফ্রান্সের গৃহীত জাতীয় গির্জানীতির সাথে পোপের দাবির সামঞ্জস্য বিধান করে ধর্মীয় সংস্কার করেন। এছাড়া ফ্রান্সের সর্বোচ্চ রাষ্ট্রীয় সম্মাননা 'লিজিয়ন অব অনার' নামের পুরস্কারের প্রবর্তক তিনি। এটি বেসামরিক নাগরিকদের দেয়া হয়। তাছাড়া প্যারিসে প্রথম 'ফায়ার বিগ্রেড' স্থাপন ও ৩টি বিশাল সমুদ্র বন্দর নির্মাণের কৃতিত্বও তার। উপরের আলোচনার ভিত্তিতে বলা যায়, ফ্রান্সের আধুনিকায়নে নেপোলিয়ন বোনাপার্ট নানা যুগান্তকারী সংস্কারমূলক পদক্ষেপ নিয়েছিলেন, যা তাকে দেশ তথা বিশ্বের ইতিযাসে চিরস্মরণীয় করে রেখেছে।"
        }
      ]
    },
    {
      "number": "3",
      "uddipok": "'ক' দেশের যুবরাজ অন্যদেশে বেড়াতে গিয়ে সস্ত্রীক আততায়ীর হাতে নিহত হয়। এজন্য 'ক' পার্শ্ববর্তী 'খ' দেশকে দায়ী করে যুদ্ধ ঘোষণা করে। অন্য রাষ্ট্রগুলো দু'শিবিরে বিভক্ত হয়ে পড়ে। উক্ত যুদ্ধ মানব সভ্যতার জন্য ভয়াবহ বিপর্যয় ডেকে আনে।",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "লীগ অব নেশনস এর সদর দপ্তর সুইজারল্যান্ডের জেনেভায় স্থাপিত হয়েছিল।"
        },
        {
          "label": "খ",
          "question": "",
          "explanation": "লীগ অব নেশনস-এর ৫টি অঙ্গ সংগঠন ছিল। এগুলো হলো- ক. সাধারণ পরিষদ বা লীগ অ্যাসেম্বলি (Assembly), খ. কাউন্সিল (Council)। গ. আন্তর্জাতিক স্থায়ী আদালত (Permanent Court of International Justice) ঘ. সেক্রেটারিয়েট বা কার্যসংসদ (Secretariat), ড. আন্তর্জাতিক শ্রম সংস্থা (International Labour Organisation)।"
        },
        {
          "label": "গ",
          "question": "",
          "explanation": "উদ্দীপকে প্রথম বিশ্বযুদ্ধের ইঙ্গিত দেয়া হয়েছে। এ যুদ্ধের সূত্রপাত হওয়ার পিছনে বিভিন্ন কারণ ছিল। বিশ শতকের প্রথম দিকেই পুরো বিশ্ব এক ভয়াবহ যুদ্ধ দেখে যা প্রথম বিশ্বযুদ্ধ বা মহাযুদ্ধ বলে পরিচিত। ১৯১৪ সাল থেকে ১৯১৮ সাল পর্যন্ত সংঘটিত প্রথম বিশ্বযুদ্ধে বিশ্বের বিভিন্ন দেশ জড়িয়ে পড়ে। এ যুদ্ধ সংঘটিত হওয়ার পিছনে বেশকিছু কারণ অনুঘটক হিসেবে কাজ করে। প্রথম বিশ্বযুদ্ধের বহুবিধ কারণের মধ্যে উগ্র জাতীয়তাবাদ প্রণিধানযোগ্য। ফরাসি বিপ্লবের ফলশ্রুতিতে ইউরোপের বিভিন্ন দেশে উগ্র জাতীয়তাবাদের উন্মেষ ঘটে। ইতালি ও জার্মানি ছিল উগ্র জাতীয়তাবাদের প্রতিভূ এবং তাদের এরূপ জাতীয়তাবাদ শেষ পর্যন্ত মহাযুদ্ধকে স্বাগত জানায়। এছাড়া শিল্পবিপ্লবের প্রভাবে শিল্পসমৃদ্ধ ইউরোপীয় দেশগুলো তাদের বাণিজ্য। সম্প্রসারণের লক্ষ্যে উপনিবেশ বিস্তারের প্রতিযোগিতায় লিপ্ত হয়। পরবর্তী সময়ে জার্মানির বিসমার্ক অস্ট্রিয়া ও ইতালির সাথে ত্রিশস্তি চুক্তি সম্পাদন করলে ফ্রান্স, ইংল্যান্ড ও রাশিয়া পাল্টা ত্রিশক্তি আঁতাত গড়ে তুলে। যার মাধ্যমে ইউরোপ দুইটি বিরোধী শিবিরে 'পরিণত হয়। প্রথম বিশ্বযুদ্ধের প্রত্যক্ষ কারণ হিসেবে অস্ট্রিয়ার যুবরাজ ফার্ডিনান্ড ও তার স্ত্রী সোফিয়ার হত্যাকান্ডকে দায়ী করা হলেও এ যুদ্ধের পিছনে উপরে উল্লেখিত কারণগুলো - ভূমিকা রেখেছিল। উদ্দীপকে বলা হয়েছে, 'ক' দেশের যুবরাজ ও তার স্ত্রীর আততায়ীর হাতে নিহত হলে বিশ্বব্যাপী যুদ্ধ শুরু হয়। এ তথ্য থেকে বুঝা যায়, উদ্দীপকের ঘটনাটি প্রথম বিশ্বযুদ্ধেরই ইঙ্গিতবহ। আর উপরের আলোচনার ভিত্তিতে বলা যায়, অস্ট্রিয়ার যুবরাজ ও তার স্ত্রীর হত্যাকাণ্ড ছাড়াও উগ্র জাতীয়তাবাদের উত্থান, বিশ্ব রাজনৈতিক ও সামরিক মেরুকরণ, বাণিজ্যিক প্রতিযোগিতা ইত্যাদি কারণে প্রথম বিশ্বযুদ্ধ হয়েছিল।"
        },
        {
          "label": "ঘ",
          "question": "",
          "explanation": "নিম্নের অনুরূপ: উক্ত ঘটনা অর্থাৎ প্রথম বিশ্বযুদ্ধ সমগ্র বিশ্বে এক মহাসংকটের সৃষ্টি করেছিল। ১৯১৪ সালের ২৮ জুলাই শুরু হওয়া প্রথম বিশ্বযুদ্ধ কমবেশি বিশ্বের সব অঞ্চলে বিস্তৃত হয়েছিল। দুই সামরিক শিবিরে বিভক্ত ইউরোপের প্রায় সব রাষ্ট্র এ যুদ্ধের জন্য প্রস্তুতি নিয়েছিল। ব্রিটেন, রাশিয়া, ফ্রান্স, বেলজিয়াম ও সার্বিয়াকে নিয়ে গঠিত হয় 'ত্রিশক্তি আঁতাত'। অন্যদিকে জার্মানি ও অস্ট্রো-হাঙ্গেরীয় সাম্রাজ্য নিয়ে গড়ে ওঠে 'ত্রিশক্তি জোট'। ইতালি ও রুমানিয়া নিরপেক্ষ থাকার চেষ্টা করলেও শেষ পর্যন্ত তা পারেনি। তিনটি মহাদেশের ৩৪টি দেশ প্রত্যক্ষ ও পরোক্ষভাবে এ যুদ্ধে জড়িয়ে পড়ে। আটলান্টিকের অপর তীরে অবস্থিত মার্কিন যুক্তরাষ্ট্র যুদ্ধ থেকে দূরে থাকার সিদ্ধান্ত নিলেও ১৯১৭ সালে নিরপেক্ষতা ত্যাগ করে ইঙ্গ-ফরাসি মিত্রশক্তির পক্ষে যোগ দিতে বাধ্য হয়। যুদ্ধে অংশগ্রহণকারী প্রায় সাড়ে ছয় কোটি সৈন্যের মধ্যে এক কোটিরও বেশি যুদ্ধক্ষেত্রে প্রাণ হারায়। প্রায় ৭০ লাখ সৈনিক পঙ্গু হয়। এ যুদ্ধের ফলে মিত্র ও অক্ষশক্তির দেশগুলো মারাত্মক অর্থনৈতিক বিপর্যয়ের সম্মুখীন হয়। অন্যদিকে পরাশক্তি হিসেবে রাশিয়া ও মার্কিন যুক্তরাষ্ট্রের উত্থান ঘটে। যুদ্ধের কারণে কর্মক্ষম মানুষ ও উৎপাদন হ্রাস, বেকারত্ব বৃদ্ধি, অর্থ ও সম্পদের ক্ষয়ক্ষতিতে বিশ্বে দারিদ্র্য ও নানা ধরনের অবক্ষয় দেখা দেয়। উপরের আলোচনার শেষে বলা যায়, একটি হত্যাকান্ডকে কেন্দ্র করে শুরু হওয়া প্রথম বিশ্বযুদ্ধের ভয়াবহতা সমগ্র বিশ্বকে এক মহাসংকটের দিকে ঠেলে দিয়েছিল।"
        }
      ]
    },
    {
      "number": "4",
      "uddipok": "গায়না দ্বীপে কয়েকটি গ্রামের মধ্যে একটি হত্যাকাণ্ডকে কেন্দ্র করে ব্যাপক সংঘর্ষ হয়। উক্ত সংঘর্ষের বীভৎসতা, বিভীষিকা ও মানববিপর্যয় দ্বারা দ্বীপের সকলে প্রত্যক্ষ বা পরোক্ষভাবে প্রভাবিত হয়। দ্বীপে শান্তি প্রতিষ্ঠার লক্ষ্যে Union নামে একটি সংগঠন গড়ে তোলা হয়। পরবর্তীকালে সংগঠনটি সমালোচিত হলেও প্রাথমিকভাবে কার্যকর ভূমিকা পালনে ব্যাপক অবদান রাখে।",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "ডানজিক বন্দর পোল্যান্ডে অবস্থিত।"
        },
        {
          "label": "খ",
          "question": "",
          "explanation": "ফ্রান্সের ভার্সাই নগরীতে প্রথম বিশ্বযুদ্ধে বিজয়ী মিত্রশক্তি জোটের সাথে পরাজিত জার্মানির যে শান্তি চুক্তি স্বাক্ষরিত হয় তাই ভার্সাই সন্ধি নামে পরিচিত। প্রথম বিশ্বযুদ্ধের পর মিত্রশক্তি এবং অক্ষশক্তি জার্মানি ও তার মিত্রদের মধ্যে শান্তি চুক্তি সম্পাদনের জন্য এক আন্তর্জাতিক সম্মেলন অনুষ্ঠিত হয়। এ সম্মেলন ফ্রান্সের ভার্সাই নগরীতে হয়েছিল বলে এই চুক্তিকে ভার্সাই সন্ধি নামে অভিহিত করা হয়। ১৯১৯ সালের ২৮ জুন ভার্সাই চুক্তি স্বাক্ষরিত হয়। এ সম্মেলনে ৩২টি দেশের প্রতিনিধিরা অংশ নেন।"
        },
        {
          "label": "গ",
          "question": "",
          "explanation": "উদ্দীপকের সংগঠনটি পাঠ্যবইয়ের 'লীগ অব নেশনসকে' ইঙ্গিত করে। প্রথম বিশ্বযুদ্ধের প্রাণহানি এবং ধ্বংসলীলার ভয়াবহতা বুঝিয়ে দেয়, ভবিষ্যতে যুদ্ধ হলে তা কত সম্পদ ও জীবনের ক্ষতি করবে। তাই বিশ্বনেতারা আলোচনার মাধ্যমে আন্তর্জাতিক বিরোধের মীমাংসার জন্য লীগ অব নেশনস গঠনের কথা ভাবেন। মার্কিন যুক্তরাষ্ট্রের ২৮তম প্রেসিডেন্ট উড্রো উইলসন প্রথম বিশ্বযুদ্ধের পর ইউরোপে শান্তি স্থাপনের জন্য ১৪ দফা নীতি ঘোষণা করেন। এর ১৪ নম্বর দফায় বলা হয়, সব জাতির প্রতি ন্যায়বিচার নিশ্চিত করা এবং সব দেশের স্বাধীনতা ও নিরাপত্তা রক্ষার জন্য একটি আন্তর্জাতিক সংস্থা গড়তে হবে। এরই ভিত্তিতে ১৯১৯ সালে প্যারিস শান্তি সম্মেলনে উইলসনের উত্থাপিত লীগ অব নেশনস এর প্রস্তাব সর্বসম্মতিক্রমে গৃহীত হয়। উইলসনকে সভাপতি করে ১৯ সদস্যের এক কমিটিকে এর গঠনতন্ত্র রচনার দায়িত্ব দেওয়া হয়। ওই কমিটি লীগ অব নেশনস গঠনের জন্য একটি খসড়া সংবিধান রচনা করে। প্যারিস সম্মেলনে খসড়াটি অনুমোদিত হলে ভাসাই সন্ধির প্রথম অংশে এই খসড়া গৃহীত হয়। আর এভাবেই লীগ অব নেশনসের জন্ম হয়। উদ্দীপকে গায়না দ্বীপে কয়েকটি গ্রামের মধ্যে একটি হত্যাকাণ্ডকে কেন্দ্র করে ব্যাপক সংঘর্ষ হয়। উক্ত সংঘর্ষের বীভৎসতা, বিভীষিকা ও মানববিপর্যয় দ্বারা দ্বীপের সকলে প্রত্যক্ষ বা পরোক্ষভাবে প্রভাবিত হয়। দ্বীপে শান্তি প্রতিষ্ঠার লক্ষ্যে Union নামে একটি সংগঠন গড়ে তোলা হয়। ঘটনাটি প্রথম বিশ্বযুদ্ধ পরবর্তী লীগ অব নেশনসের জন্মের সাথে সাদৃশ্যপূর্ণ। তাই বলা যায়, উদ্দীপকের সংগঠনটি পাঠ্যবইয়ের লীগ অব নেশনসকে ইঙ্গিত করে।"
        },
        {
          "label": "ঘ",
          "question": "",
          "explanation": "বিশ্বশান্তি রক্ষায় উত্ত সংগঠনটি তথা লীগ অব নেশনস প্রাথমিকভাবে সফলতার পরিচয় দিলেও বেশকিছু ক্ষেত্রে এ সংগঠনটি ব্যর্থতার পরিচয় দেয়। লীগ অব নেশনস বা জাতিপুঞ্জ গঠনের মূল উদ্দেশ্য ছিল যুদ্ধের পরিবর্তে শান্তিপূর্ণ সহাবস্থান। জাতিপুঞ্জ গঠিত হওয়ার পরে প্রথম দশকে সংগঠনটি শান্তিপূর্ণ উপায়ে অনেক বিরোধের নিষ্পত্তি করে এক নবযুগের সূচনা করেছিল। জাতিপুঞ্জের সাফল্যের মধ্যে কয়েকটি হলো- আলেও দ্বীপপুঞ্জের মালিকানা নিয়ে সুইডেন-ফিনল্যান্ড বিরোধ নিষ্পত্তি; সাইলেশিয়া নিয়ে পোল্যান্ড-জার্মানির বিরোধ নিষ্পত্তি; করপুর নিয়ে গ্রিস-ইতালির বিরোধ নিষ্পত্তি; গ্রিস-বুলগেরিয়া সীমান্ত বিরোধ নিষ্পত্তি প্রভৃতি। এছাড়া জাতিপুঞ্জ গঠনের পর নিরস্ত্রীকরণের উদ্যোগ নিয়ে দীর্ঘ এক দশক সংস্থাটি পৃথিবীকে যুদ্ধের ধ্বংসলীলা থেকে রক্ষা করেছিল, যা ছিল একটি গুরুত্বপূর্ণ সাফল্য। পৃথিবীর জনসমাজকে আন্তর্জাতিক সমবায়, সৌহার্দ্য ও সাহায্য-সহযোগিতার প্রয়োজন সম্পর্কে সচেতন করে তুলেছিল। আন্তর্জাতিকতার প্রয়োজনে জাতীয়তাবাদী মনোবৃত্তি কতটুকু দমন করা উচিত, সে শিক্ষা দিয়েছিল। যুদ্ধবিধ্বস্ত বিভিন্ন দেশে প্রচুর ঋণদান করে অর্থনৈতিক কাঠামোকে পুনর্গঠন করা ছিল জাতিপুঞ্জের একটি প্রশংসনীয় পদক্ষেপ। তবে জাতিপুঞ্জের গৃহীত এসকল পদক্ষেপ পরবর্তীতে ব্যর্থতার চাদরে ঢাকা পড়ে যায়। কেননা, জাতিপুঞ্জ গঠনের এক যুগ যেতে না যেতেই ব্যর্থতার পরিচয় দিতে থাকে। মাঞ্জুরিয়াকে কেন্দ্র করে চীন ও জাপানের বিরোধ নিষ্পত্তিতে জাতিপুঞ্জ শাস্তিমূলক ব্যবস্থা নিতে ব্যর্থ হয়। ঠিক একইভাবে ইতালি-ইথিওপিয়ার মধ্যে যুদ্ধ সৃষ্টি হলে জাতিপুঞ্জ কার্যকর ব্যবস্থা নিতে পারেনি। এ পরিস্থিতিতে ইংল্যান্ড ও ফ্রান্স ইতালির বিরুদ্ধে অর্থনৈতিক অবরোধ ঘোষণা করলে ইতালি জাতিপুঞ্জের সদস্যপদ ত্যাগ করে। এভাবে লীগের ব্যর্থতার ফলে যৌথ নিরাপত্তা নীতির অবসান হতে থাকে, যা দ্বিতীয় বিশ্বযুদ্ধের পটভূমি তৈরিতে ভূমিকা রাখে। আলোচনা শেষে তাই বলা যায়, প্রথম বিশ্বযুদ্ধোত্তর বিশ্বে বিশ্বশান্তি প্রতিষ্ঠায় জাতিপুঞ্জ প্রাথমিকভাবে সফলতার পরিচয় দিলেও শেষদিকে এসে এই ধারা অব্যাহত রাখতে পারে নি।"
        }
      ]
    },
    {
      "number": "5",
      "uddipok": "সুনীল ছাত্রাবস্থায় বিপ্লবী আন্দোলনে সক্রিয় কর্মী, ছিলেন। তার ভাইবোনও রাজনৈতিক কারণে বন্দি ছিলেন। তিনি গ্রেফতার এড়াতে নির্বাসনে থাকলেও দেশের প্রতিকূল রাজনৈতিক পরিস্থিতিতে দেশে ফিরে 'অক্টোবর থিসিস' ঘোষণা করেন।",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "বলশেভিক বিপ্লবের পূর্বে রাশিয়ায় বিদ্যমান স্বৈরাচারী রাজতান্ত্রিক শাসন ব্যবস্থাকে জারতন্ত্র বলা হয়।"
        },
        {
          "label": "খ",
          "question": "",
          "explanation": "রুশ বিপ্লব এশিয়া, আফ্রিকা ও ল্যাটিন আমেরিকার পরাধীন দেশগুলোতে ব্যাপক প্রতিক্রিয়া সৃষ্টি করে। এ বিপ্লবের ফলেই বিশ্বে প্রথম সমাজতান্ত্রিক সমাজ ও রাষ্ট্রব্যবস্থা চালু হয়। এ বিপ্লবের পর বিশ্বের বেশ কয়েকটি রাষ্ট্র যেমন- চীন, মঙ্গোলিয়া, উত্তর কোরিয়া, কিউবা ইত্যাদি রাষ্ট্রে সমাজতান্ত্রিক ব্যবস্থা প্রতিষ্ঠিত হয়েছিল। রাশিয়া সংলগ্ন পূর্ব ইউরোপজুড়েও সমাজতান্ত্রিক ব্যবস্থা চালু হয়। ল্যাটিন আমেরিকা, আফ্রিকা ও এশিয়ার বেশকিছু দেশে অনেক দেশে রুশ বিপ্লবের প্রভাব পড়ে। সমাজতান্ত্রিক মতবাদে প্রভাবিত হয়ে বিশ্বের অনেক পরাধীন দেশের জনগণ স্বাধীনতা ও আত্মনিয়ন্ত্রণের জন্য লড়াই শুরু করে।"
        },
        {
          "label": "গ",
          "question": "",
          "explanation": "উদ্দীপকে সুনীলের সাথে পাঠ্যবইয়ের বলশেভিক বিপ্লবের নেতা ভ্লাদিমির ইলিচ উলিয়ানভ লেনিনের মিল পাওয়া যায়। ভ্লাদিমির ইলিচ উলিয়ানভ লেনিন ছিলেন রুশ বিপ্লবের মূল. পরিকল্পনাকারী, সংগঠক ও রূপকার। রাশিয়ার বিপ্লব পরবর্তী সমাজতান্ত্রিক ব্যবস্থারও প্রধান ব্যক্তিত্ব ছিলেন তিনিই। মধ্যবিত্ত পরিবারে জন্ম নেওয়া লেনিন ছাত্র হিসেবে মেধাবী ছিলেন। ছয় ভাই-বোনের মধ্যে তিনি ছিলেন তৃতীয়। জার তৃতীয় আলেকজান্ডারকে হত্যা করার ষড়যন্ত্রে জড়িত থাকার অপরাধে ১৮৮৭ সালে লেনিনের বড় ভাই আলেকজান্ডারের ফাঁসি হয়। তার অপর ভাই ও দুই বোন রাজনৈতিক কারণে পুলিশের নজরবন্দি ছিলেন। লেনিন ছাত্রাবস্থায় ছাত্র আন্দোলনে জড়িয়ে পড়লে বিশ্ববিদ্যালয় থেকে বহিষ্কৃত হন। পরবর্তীকালে বিপ্লবী দলে যোগ দেওয়ার অপরাধে সাইবেরিয়ায় নির্বাসন দন্ড ভোগ করেন। লেনিন ১৯১৭ সালের ৩ এপ্রিল নির্বাসন থেকে দেশে ফিরে এসে তার বিখ্যাত 'এপ্রিল থিসিস' ঘোষণা করেন। উদ্দীপকে সুনীল ছাত্রাবস্থায় বিপ্লবী আন্দোলনে সক্রিয় কর্মী ছিলেন। তার ভাইবোনও রাজনৈতিক কারণে বন্দি ছিলেন। তিনি গ্রেফতার এড়াতে নির্বাসনে' থাকলেও দেশের প্রতিকূল রাজনৈতিক পরিস্থিতিতে দেশে ফিরে-'অক্টোবর থিসিস' ঘোষণা করেন। সুনীলের এরূপ কর্মকান্ড উপরে বর্ণিত লেনিনের কর্মকান্ডের সাথে সাদৃশ্যপূর্ণ। 'তাই বলা যায়, উদ্দীপকে সুনীলের সাথে পাঠ্যবইয়ের বলশেভিক নেতা লেনিনের মিল রয়েছে।"
        },
        {
          "label": "ঘ",
          "question": "",
          "explanation": "\"উত্ত নেতার অংশগ্রহণকৃত বিপ্লবটি তথা লেনিনের নেতৃত্বে সংঘটিত বলশেভিক বিপ্লব ছিল কৃষক ও শ্রমিকের জন্য মুক্তি বার্তা\"- বক্তব্যটি যথার্থ। বলশেভিক বিপ্লবের ফলে রাশিয়ার সমাজ ও রাষ্ট্রব্যবস্থায় আমূল পরিবর্তন হয়। এ বিপ্লবের ফলে রাশিয়া থেকে জারতন্ত্র ও বুর্জোয়া গণতন্ত্র উচ্ছেদ হয়। নতুন রাজনৈতিক ব্যবস্থায় সারাবিশ্বে প্রচলিত প্রথাগত শ্রেণিভিত্তিক সমাজের পরিবর্তে শ্রেণিহীন, শোষণমুক্ত সমাজ প্রতিষ্ঠার প্রচেষ্টা শুরু হয়। এ বিপ্লবের লক্ষ্য ছিল বিদ্যমান বৈষম্য ও শোষণমূলক ব্যবস্থা উচ্ছেদ করা। বিপ্লবের পর পুরোনো প্রশাসনিক ও রাজনৈতিক কাঠামো ভেঙে ফেলা হয়। নতুন সমাজতান্ত্রিক রাষ্ট্রের নাম হয় সোভিয়েত ইউনিয়ন। এতে ধনী ও গরিবের ব্যবধান ঘুচিয়ে আনা হয়। ফলে সমাজের পিছিয়ে থাকা মানুষের জীবনযাত্রার মান ক্রমে উন্নত হয়। বিপ্লবের পর দেশের সব নাগরিকের শিক্ষার মানোন্নয়নের লক্ষ্যে ব্যাপক গণশিক্ষা কর্মসূচি চালু করা হয়। খুব অল্প সময়ে সংখ্যাগরিষ্ঠ রুশ জাতি ছাড়াও অন্য জাতিগোষ্ঠীর মানুষেরাও শিক্ষিত হয়ে ওঠে। রাষ্ট্র প্রত্যেক নাগরিকের শিক্ষা, চিকিৎসা, কর্মসংস্থান ও বাসস্থানের দায়িত্ব গ্রহণ করে। স্থানীয় সরকার পরিচালনার দায়িত্ব দেওয়া হয় স্থানীয় 'সোভিয়েত' বা পরিষদগুলোকে। বলশেভিকরা ক্ষমতা গ্রহণ করে বিপ্লববিরোধী শক্তি 'White Terror' বা শ্বেত সন্ত্রাসীদের কঠোরভাবে দমন করে। সর্বোপরি এ বিপ্লবের মাধ্যমে'রাশিয়ায় সমাজতন্ত্রের যে ভিত্তি নির্মিত হয়, তার ওপর নির্ভর করে সেদেশের কৃষক-শ্রমিক শ্রেণি সাম্যবাদী সমাজ গঠনে উদ্বুদ্ধ হয়। উপরের আলোচনার পরিপ্রেক্ষিতে তাই বলা যায়, বলশেভিক বিপ্লব ছিল কৃষক ও শ্রমিকের জন্য মুক্তির বার্তা- উক্তিটি যথার্থ।"
        }
      ]
    },
    {
      "number": "6",
      "uddipok": "রাশিয়ার ইতিহাস পড়ানোর সময় মি. সালাম শিক্ষার্থীদের দেশটিতে সংঘটিত একটি বিপ্লবের বিষয়ে জানালেন। উক্ত বিপ্লব সংঘটনের পিছনে দেশটির স্বৈরাচারী জারতন্ত্র বিশেষভাবে দায়ী ছিলো। এ বিপ্লব পরবর্তীতে রাশিয়ার রাজনৈতিক, সামাজিক ও শিক্ষা-সংস্কৃতির ক্ষেত্রে আমূল পরিবর্তন নিয়ে আসে।",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "ভার্সাই নগরী ফ্রান্সে অবস্থিত।"
        },
        {
          "label": "খ",
          "question": "",
          "explanation": "বলশেভিক বিপ্লব বলতে ১৯১৭ সালের অক্টোবরে রাশিয়ায় বলশেভিক দলের নেতৃত্বে সংঘটিত সমাজতান্ত্রিক বিপ্লবকে বোঝায়। বিশ্ব ইতিহাসে বিশ শতকের সবচেয়ে গুরুত্বপূর্ণ ঘটনাগুলোর একটি হলো রুশ বিপ্লব। এ বিপ্লবের মাধ্যমে বিশ্বের কোনো দেশে প্রথমবারের মতো শ্রমিক ও কৃষকশ্রেণি রাষ্ট্রক্ষমতা দখল করে। এ বিপ্লবের প্রভাব কালক্রমে রাশিয়ার সীমানা পেরিয়ে এশিয়া, আফ্রিকা ও ল্যাটিন আমেরিকার বিভিন্ন দেশে বিস্তার লাভ করে। রাশিয়ার কমিউনিস্ট নেতা ভ্লাদিমির ইলিচ লেনিনের (Vladimir Ilyich Ulyanov Lenin) নেতৃত্বে বলশেভিক দল এ বিপ্লব করে বলে একে বলশেভিক বিপ্লব নামেও আখ্যায়িত করা হয়।"
        },
        {
          "label": "গ",
          "question": "",
          "explanation": "উদ্দীপকে মি. সালাম বলশেভিক বিপ্লবের বিষয়ে বলেছেন। বিশ্বের ইতিহাসে বিশ শতকের অন্যতম গুরুত্বপূর্ণ ঘটনা হলো ১৯১৭ সালের বলশেভিক বিপ্লব। এ বিপ্লবের আগে রাশিয়ার সাধারণ মানুষ যুগ যুগ ধরে সম্রাট ও অভিজাতদের হাতে শোষণের শিকার হয়ে আসছিল। বিশেষ করে শ্রমিক ও কৃষক শ্রেণির মানুষের ন্যূনতম সামাজিক, রাজনৈতিক ও অর্থনৈতিক অধিকার ছিল না। এই অসহনীয় অবস্থা থেকে উত্তরণের জন্য ১৮৯৮ সালে বিপ্লবীরা 'সোশ্যাল ডেমোক্রেটিক ওয়ার্কারস পার্টি' গঠন করেন। প্রথম বিশ্বযুদ্ধকালীন রাজনৈতিক এ সংগঠনকে কাজে লাগিয়ে লেনিন বিপ্লবের জন্য দলকে প্রস্তুত করেন। প্রথম বিশ্বযুদ্ধের কারণে সৃষ্ট আর্থিক ও সামরিক দুর্ভোগ রাশিয়ার সেনাবাহিনী ও কর্মজীবীসহ সাধারণ মানুষের মধ্যে ব্যাপক অসন্তোষ জাগিয়ে তুলেছিল। এমন প্রেক্ষাপটে শ্রমিক, কৃষক ও সেনাবাহিনীর একটা বড় অংশের প্রত্যক্ষ অংশগ্রহণে ১৯১৭ সালে বলশেভিক বিপ্লব সংঘটিত হয়। এই বিপ্লবে মুখ্য ভূমিকা পালন করেন লেনিন। বলশেভিক বিপ্লব রাশিয়ার সমাজ ও রাষ্ট্রব্যবস্থায় আমূল পরিবর্তন ঘটায়। এই বিপ্লবের ফলে রাশিয়ার রাজনীতিতে রাজতান্ত্রিক শাসন ব্যবস্থার পতন ঘটে এবং সমাজতান্ত্রিক শাসনব্যবস্থা প্রতিষ্ঠিত হয়। উদ্দীপকে রাশিয়ার ইতিহাস পড়ানোর সময় মি. সালাম শিক্ষার্থীদের দেশটিতে, সংঘটিত একটি বিপ্লবের বিষয়ে জানালেন। উক্ত বিপ্লবের পেছনে দেশটির স্বৈরাচারী জারতন্ত্র বিশেষভাবে দায়ী ছিল। এ বিপ্লব পরবর্তীতে রাশিয়ায় রাজনৈতিক, সামাজিক ও শিক্ষা-সংস্কৃতির ক্ষেত্রে আমূল পরিবর্তন নিয়ে আসে, যা রাশিয়ার ১৯১৭ সালের বলশেভিক বিপ্লবের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "রাশিয়ার রাজনৈতিক, সামাজিক ও শিক্ষা-সংস্কৃতির ক্ষেত্রে উত্ত বিপ্লব তথা বলশেভিক বিপ্লবের প্রভাব ছিল অপরিসীম। বলশেভিক বিপ্লবের ফলে রাশিয়ার সমাজ ও রাষ্ট্রব্যবস্থায় আমূল পরিবর্তন হয়। এ বিপ্লবের ফলে রাশিয়া থেকে জারতন্ত্র ও বুর্জোয়া গণতন্ত্র উচ্ছেদ হয়। নতুন রাজনৈতিক ব্যবস্থায় সারাবিশ্বে প্রচলিত প্রথাগত শ্রেণিভিত্তিক সমাজের পরিবর্তে শ্রেণিহীন, শোষণমুক্ত সমাজ প্রতিষ্ঠার প্রচেষ্টা শুরু হয়। এ বিপ্লবের লক্ষ্য ছিল বিদ্যমান বৈষম্য ও শোষণমূলক ব্যবস্থা উচ্ছেদ করা। বিপ্লবের পর পুরোনো প্রশাসনিক ও রাজনৈতিক কাঠামো ভেঙে ফেলা হয়।নতুন সমাজতান্ত্রিক রাষ্ট্রের নাম হয় সোভিয়েত ইউনিয়ন। এ রাষ্ট্রে ধনী ও গরিবের ব্যবধান ঘুচিয়ে আনা হয়। ফলে সমাজের পিছিয়ে থাকা মানুষের জীবনযাত্রার মান ক্রমে উন্নত হয়। বিপ্লবের পর দেশের সব নাগরিকের শিক্ষার মানোন্নয়নের লক্ষ্যে ব্যাপক গণশিক্ষা কর্মসূচি চালু করা হয়। খুব অল্প সময়ে সংখ্যাগরিষ্ট বুশ জাতি ছাড়াও অন্য জাতিগোষ্ঠীর মানুষেরাও শিক্ষিত হয়ে ওঠে। রাষ্ট্র প্রত্যেক নাগরিকের শিক্ষা, চিকিৎসা, কর্মসংস্থান ও বাসস্থানের দায়িত্ব গ্রহণ করে। স্থানীয় সরকার পরিচালনার দায়িত্ব দেওয়া হয় স্থানীয় 'সোভিয়েত' বা পরিষদগুলোকে। বলশেভিকরা ক্ষমতা গ্রহণ করে বিপ্লববিরোধী শক্তি 'White Terror' বা গেত সন্ত্রাসীদের কঠোরভাবে দমন করে। সর্বোপরি এ বিপ্লবের মাধ্যমে রাশিয়ায় সমাজতন্ত্রের যে ভিত্তি নির্মিত হয়, তার ওপর নির্ভর করে সেদেশের কৃষক-শ্রমিক শ্রেণি সাম্যবাদী সমাজ গঠনে উদ্বুদ্ধ হয়। পরিশেষে বলা যায়, রাশিয়ার সমাজ পরিবর্তনে রুশ বা বলশেভিক বিপ্লবের প্রভাব অপরিসীম।"
        }
      ]
    },
    {
      "number": "7",
      "uddipok": "কিছু স্বৈরশাসক সামরিক শক্তি দিয়ে ক্ষমতায় টিকে থাকেন। কেউ টিকে থাকেন তথাকথিত গণতন্ত্রের আবরণে, আবার কেউ তৈরি করে নেন নিজস্ব স্বৈরতান্ত্রিক ব্যবস্থা, হয়ে ওঠেন স্বৈরতন্ত্রের সমর্থক। মি. অর্ণব ইতিহাস ক্লাসে এমনই এক স্বৈরশাসকের বিষয়ে জানালেন, যিনি ইউরোপের একটি দেশে জন্ম গ্রহণ করেন। পরবর্তীতে শিক্ষকতা পেশা নিয়ে কর্মজীবন শুরু করলেও শিক্ষকতার পাশাপাশি একটি রাজনৈতিক দলে যোগদান করেন। গণতন্ত্রের পরিবর্তে বল প্রয়োগে ক্ষমতা গ্রহণের পক্ষে তার মত ছিল। তিনি মনে করতেন, War is to man what maternity is to a woman.",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "ফ্যাটম্যান' হলো দ্বিতীয় বিশ্বযুদ্ধে মার্কিন যুক্তরাষ্ট্র কর্তৃক জাপানের নাগাসাকি শহরে নিক্ষিপ্ত আণবিক বোমার সাংকেতিক নাম।"
        },
        {
          "label": "খ",
          "question": "",
          "explanation": "রাজতন্ত্রের অবসানের পর জার্মানিতে যে প্রজাতন্ত্রের উদ্ভব ঘটে ইতিহাসে তা ভাইমার প্রজাতন্ত্র নামে পরিচিত। জার্মানিতে ১৯১৯ সালে যে সাধারণ নির্বাচন অনুষ্ঠিত হয় তাতে ফ্রেডারিক ইবার্টের নেতৃত্বাধীন 'স্যোশাল ডেমোক্রেটিক দল' ১৬৫টি আসন লাভ করে। ভাইমার (Weimer) নামক স্থানে জাতীয় সংবিধান সভার অধিবেশনে জার্মানির জন্য তারা একটি প্রজাতান্ত্রিক সংবিধান গ্রহণ করে। স্থানের নামানুসারে তাই নতুন এ শাসনব্যবস্থার নামকরণ হয় 'ভাইমার প্রজাতন্ত্র' (Weimer Republic)। এ শাসনতন্ত্র অনুসারে রাষ্ট্রের সর্বোচ্চ ক্ষমতাধর ব্যক্তি হন রাষ্ট্রপতি। এছাড়া দ্বি-কক্ষ বিশিষ্ট আইনসভা প্রবর্তন করা হয়। উচ্চকক্ষের নাম দেওয়া হয় 'রাইখস্ট্যাডেট', যা বিভিন্ন রাজ্যের প্রতিনিধি নিয়ে গঠিত এবং নিম্নকক্ষের নাম দেওয়া হয় 'রাইখস্ট্যাগ', যার সদস্যরা প্রাপ্তবয়স্কদের ভোটে নির্বাচিত।"
        },
        {
          "label": "গ",
          "question": "",
          "explanation": "উদ্দীপকে ইতালির শাসক বেনিতো মুসোলিনীকে ইঙ্গিত করা হয়েছে। বেনিতো মুসোলিনীর পররাষ্ট্রনীতি ছিল সম্প্রসারণমূলক। মুসোলিনী সাম্রাজ্য বিস্তারের জন্য যুদ্ধ-বিগ্রহ করাকে ইতালির আধ্যাত্মিক অধিকার বলে দাবি করেন। যুদ্ধের মাধ্যমে সাম্রাজ্য বিস্তার ও আন্তর্জাতিকভাবে ইতালির সামরিক শ্রেষ্ঠত্ব অর্জনের জন্য তিনি ক্ষমতা গ্রহণের পরপরই সামরিক বাহিনীকে ঢেলে সাজান। তিনি যুদ্ধ-বিগ্রহ করার মাধ্যমে ভার্সাই সন্ধির প্রতারণার প্রতিশোধ নিতে মনস্থ করেন। এজন্য তিনি ব্রিটেন ও ফ্রান্সকে জার্মানির বিরুদ্ধে নিয়োজিত করেন। তাছাড়া তিনি ব্রিটেন, ফ্রান্স ও জার্মানিকে সম্মিলিতভাবে রাশিয়ার বিরুদ্ধে নিয়োজিত করে ইতালির প্রভাব-প্রতিপত্তি বৃদ্ধি করার কৌশল অবলম্বন করেন। সাম্রাজ্য বিস্তারে জোর দেওয়ার পাশাপাশি মুসোলিনী প্রতিবেশী দেশগুলোতে ফ্যাসিবাদের উত্থানে সহযোগিতা প্রদান করেন। যেমন: স্পেনে গৃহযুদ্ধ শুরু হলে তিনি ফ্যাসিস্ট শক্তিকে ক্ষমতায় অধিষ্ঠিত করতে জেনারেল ফ্রাঙ্কোর বাহিনীকে সমর্থন করেন। একই যুদ্ধে জার্মানিও সমর্থন প্রদান করেছিল। এরই ধারাবাহিকতায় মুসোলিনী নিজ শক্তি বৃদ্ধি করার জন্য হিটলারের সাথে মৈত্রী বন্ধনে আবদ্ধ হন। জার্মানি ও ইতালির মধ্যে 'এন্টি-কমিনটার্ন' চুক্তি স্বাক্ষরিত হয়। রাশিয়ায় জার্মানির যুদ্ধের সুযোগে উত্তর আফ্রিকায় ফরাসি ও ব্রিটিশ উপনিবেশ দখল করে নিজ দেশের শক্তি বৃদ্ধি করেন। উদ্দীপকের শাসকের মধ্যেও মুসেলিনীর এ সকল বৈশিষ্ট্য লক্ষ্য করা যায়।"
        },
        {
          "label": "ঘ",
          "question": "",
          "explanation": "উক্ত শাসক তথা বেনিতো মুসোলিনীর কর্মকাণ্ড দ্বিতীয় বিশ্বযুদ্ধকে ত্বরান্বিত করেছিল- বক্তব্যটি যথার্থ। ১৯২২ সালে মুসোলিনী ইতালিতে ক্ষমতা দখল করেন। সাম্রাজ্য বিস্তারের জন্য যুদ্ধ-বিগ্রহ করাকে মুসোলিনী ইতালির আধ্যাত্মিক অধিকার বলে দাবি করেন। তিনি যুদ্ধ বিগ্রহের মাধ্যমে ভার্সাই সন্ধির প্রতারণার প্রতিশোধ নিতে মনস্থ করেন। মুসোলিনী বুঝেছিলেন যে, ইতালির সাম্রাজ্য বিস্তারের আকাঙ্ক্ষাকে সফল করে তুলতে হলে ফ্রান্স, ব্রিটেন, রাশিয়া ও জার্মানি ইত্যাদি শক্তিকে পরস্পরের বিরুদ্ধে নিয়োজিত করতে হবে। এজন্য তিনি ব্রিটেন ও ফ্রান্সকে সম্মিলিত রাশিয়ার বিরুদ্ধে নিয়োজিত করে ইতালির প্রভাব-প্রতিপতি বৃদ্ধি করার কৌশল অবলম্বন করেন। মুসোলিনীর নেতৃত্বে ইতালি ছিল একটি চরম ফ্যাসিবাদী শক্তি। গণতান্ত্রিক রীতিনীতি ও আন্তর্জাতিক মতামতের প্রতি চরম অবজ্ঞা প্রদর্শন করে ফ্যাসিস্ট ও জঙ্গিবাদী নীতির বাস্তাবয়নই ছিল তার মূল উদ্দেশ্য। মুসোলিনি কর্তৃক ইথিওপিয়া বা আবিসিনিয়া দখল, স্পেনের গৃহযুদ্ধে যোগদান, লীগ অব নেশনসের সাথে অসযোগিতা, লীগ থেকে ইতালিকে প্রত্যাহার এবং আলবেনিয়া দখল দ্বিতীয় বিশ্বযুদ্ধের গতিকে ত্বরান্বিত করে। পরিশেষে তাই বলা যায়, মুসোলিনীর কর্মকাণ্ড দ্বিতীয় বিশ্বযুদ্ধের গতিকে ত্বরান্বিত করেছিল- উক্তিটি যথার্থ।"
        }
      ]
    },
    {
      "number": "8",
      "uddipok": "ময়নামতি ওয়ার সিমেট্রি বাংলাদেশের কুমিল্লাতে অবস্থিত একটি কমনওয়েলথ যুদ্ধ সমাধি। যা মূলত আজ একটি যুদ্ধের ভয়াবহতার চিহ্নকে ধারণ করে আছে। এই যুদ্ধে ৪৫ হাজার কমনওয়েলথ সৈনিক নিহত হন। তাদের স্মৃতি রক্ষার্থে মিয়ানমার, আসাম এবং বাংলাদেশে ৯টি রণ সমাধি ক্ষেত্রে তৈরি করা হয়েছে। বাংলাদেশে দুটি কমনওয়েলথ রণ সমাধিক্ষেত্র রয়েছে যার একটি কুমিল্লায় এবং অপরটি চট্টগ্রামে অবস্থিত। প্রতিবছর প্রচুর দেশি-বিদেশি দর্শনার্থী যুদ্ধে নিহত সৈন্যদের প্রতি সম্মান জানাতে এ সমাধি ক্ষেত্রে আসেন।",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "জার্মানি ১৯৩৯ সালের ১ সেপ্টেম্বর পোল্যান্ড আক্রমণ করে।"
        },
        {
          "label": "খ",
          "question": "",
          "explanation": "জাপান কর্তৃক পার্ল হারবার আক্রমণের পরিপ্রেক্ষিতেই মূলত মার্কিন যুক্তরাষ্ট্র দ্বিতীয় বিশ্বযুদ্ধে যোগদান করে। দ্বিতীয় বিশ্বযুদ্ধের শুরুতে মার্কিন যুক্তরাষ্ট্র নিরপেক্ষ থাকার চেষ্টা করে। কিন্তু জনমত ক্রমেই মিত্রশক্তিকে সমর্থন করলে ১৯৪১ সালের মার্চে যুক্তরাষ্ট্রের কংগ্রেস 'Lend-Lease Act' পাস করে যুদ্ধরত মিত্রশক্তিকে অস্ত্র ও রসদ সরবরাহের সিদ্ধান্ত গ্রহণ করে। ইতোমধ্যে জার্মান ডুবোজাহাজগুলো মার্কিন যুক্তরাষ্ট্রের বাণিজ্যিক জাহাজগুলোকে ডুবিয়ে দিতে শুরু করলে মার্কিন নৌবাহিনীকে উপযুক্ত ব্যবস্থা নিতে বলা হয়। এর কয়েক মাস পর অক্ষশক্তির সদস্য জাপান পার্ল হারবার আক্রমণ করলে মার্কিন যুক্তরাষ্ট্র মিত্রশক্তির পক্ষে যুদ্ধে যোগদান করে।"
        },
        {
          "label": "গ",
          "question": "",
          "explanation": "উদ্দীপকের ময়নামতি সিমেট্রি দ্বিতীয় বিশ্বযুদ্ধের স্মৃতি বহন করে। ১৯৩৯ সালের ১ সেপ্টেম্বর জার্মানি পোল্যান্ড আক্রমণ করে। ৩ সেপ্টেম্বর ব্রিটেন ও ফ্রান্স এবং এ রাষ্ট্রদ্বয়ের উপনিবেশগুলো জার্মানির বিরুদ্ধে যুদ্ধ ঘোষণা করলে দ্বিতীয় বিশ্বযুদ্ধের সূত্রপাত ঘটে। জার্মানি পোল্যান্ড অধিকার করে স্ক্যান্ডিনেভিয়ান দেশগুলোর দিকে নজর দেয়। হিটলার ১৯৪০ সালের ৯ জুলাই ডেনমার্ক আক্রমণ করে দখল করে নেয়। পোল্যান্ড আক্রমণের থরপরই ফ্রান্স যুদ্ধ ঘোষণা করলে হিটলার ফ্রান্সের দিকে নজর দেয় এবং বেলজিয়াম ও হল্যান্ডের মধ্য দিয়ে ফ্রান্স দখলের পরিকল্পনা করেন। ১০ মে ১০৪০ সালের নাৎসি বাহিনী বেলজিয়াম, লুক্সেমবার্গ ও নেদারল্যান্ড আক্রমণ করে দখল করে নেয়। ১৯৪১ সালের ২২ জুন হিটলার রাশিয়ার-বিরুদ্ধে যুদ্ধ ঘোষণা করে এবং পরবর্তীতে পরাজিত হয়। ক্রমান্বয়ে ১৯৪৫ সালের মধ্যে ইতালি আত্মসমর্পণে বাক্য হয়। ইঙ্গ-মার্কিন ও রুশ বাহিনীর তীব্র আক্রমণের মুখে অক্ষশক্তি পরাজিত হয় এবং ১০ আগস্ট ১৯৪৫ সালের মিত্রবাহিনীর নিকট আত্মসমর্পণ করে। উদ্দীপকে কুমিল্লা ও চট্টগ্রামে অবস্থিত দুটি কমনওয়েলথ রণ সমাধিক্ষেত্র সম্পর্কে উল্লেখ রয়েছে যা দ্বিতীয় বিশ্বযুদ্ধের স্মৃতি বহন করে। দ্বিতীয়। বিশ্বযুদ্ধে ৪৫ হাজার কমনওয়েলথ সৈনিকের স্মৃতি রক্ষার্থে মিয়ানমার, আসাম এবং বাংলাদেশে ৯টি সমাধিক্ষেত্র তৈরি"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের বর্ণিত যুদ্ধ অর্থাৎ দ্বিতীয় বিশ্বযুদ্ধের ফলাফল ব্যাপক ও সুদূরপ্রসারী ছিল বলে আমি মনে করি।দ্বিতীয় বিশ্বযুদ্ধের ভয়াবহতা বিশ্বনেতৃবৃন্দের মাঝে এরূপ আরেকটি বিশ্বযুদ্ধ থেকে বিশ্বকে রক্ষা করার জন্য স্থায়ী ব্যবস্থা নিতে উদ্বুদ্ধ করে। এর ফলে জাতিসংঘ প্রতিষ্ঠিত হয়। এছাড়া দ্বিতীয় বিশ্বযুদ্ধের মধ্য দিয়ে মার্কিন যুক্তরাষ্ট্র ও সোভিয়েত ইউনিয়ন দুই পরাশক্তির উদ্ভব ঘটে। এ দুই শক্তি যথাক্রমে পুঁজিবাদী বিশ্ব ও সমাজতান্ত্রিক বিশ্বের নেতৃত্ব গ্রহণ করে। এর ফলে বিশ্ব স্নায়ুযুদ্ধের যুগে প্রবেশ করে। দ্বিতীয় বিশ্বযুদ্ধের যুদ্ধের ফলে ইংল্যান্ড, ফ্রান্স ও জার্মানিসহ অপরাপর ইউরোপীয় রাষ্ট্রের অর্থনীতি বিধ্বস্ত হয়ে যায়।. এর ফলে ইউরোপীয় আধিপত্যবাদের প্রবণতা হ্রাস পায়। তাছাড়া এ যুদ্ধের ফলে ইন্দোচীন, দক্ষিণ-পূর্ব এশিয়া ও আফ্রিকার উপনিবেশগুলো ক্রমান্বয়ে স্বাধীন হয়ে যায়। ভারত, পাকিস্তান, ইরান এর উদাহরণ। আর দ্বিতীয় বিশ্বযুদ্ধে রাশিয়ার সাফল্যে পূর্ব ইউরোপে রাশিয়ার প্রভাবে সমাজতন্ত্রের বিকাশ ঘটে। ফলে পূর্ব জার্মানি, পোল্যান্ড, চেকোশ্লোভাকিয়া, যুগোশ্লাভিয়া, বুলগেরিয়া, রোমানিয়া, আলবেনিয়া প্রভৃতি দেশে সমাজতন্ত্র প্রতিষ্ঠিত হয়। এশিয়াতে চীন, উত্তর কোরিয়া ও ইন্দোচীনের একাংশে সমাজতন্ত্র প্রতিষ্ঠা লাভ করে। এছাড়া দ্বিতীয় বিশ্বযুদ্ধের মাধ্যমে ভৌগোলিক সাম্রাজ্যবাদের অবসান ঘটে। তবে বিশ্বায়নের নাম করে অর্থনৈতিক সাম্রাজ্যবাদ বিকশিত হয়। পরিশেষে বলা যায়, দ্বিতীয় বিশ্বযুদ্ধের প্রভাব সমগ্র বিশ্বকে এক নতুন পরিচয়ে পরিচিত করেছে।"
        }
      ]
    },
    {
      "number": "9",
      "uddipok": "বিশ্বব্যাপী কার্যক্রমে বৃহৎ ভূমিকা পালনকারী দেশগুলোর অন্যতম বাংলাদেশ। ১৯৮৮ সাল থেকে এ পর্যন্ত (২৩ মে ২০২৩) ১,৮৮,৫৫৮ জন বাংলাদেশি শান্তিরক্ষী ৪০টি দেশে ৬৩টি শান্তি মিশনে অংশ নিয়েছেন। বর্তমানে ৭,৪৩৬ জন ইউনিফর্ম পরিহিত শান্তিরক্ষী ১৩টি দেশে কর্মরত রয়েছে।",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "জাতিসংঘের প্রথম মহাসচিব ছিলেন নরওয়ের নাগরিক ট্রিগভেলি।"
        },
        {
          "label": "খ",
          "question": "",
          "explanation": "জাতিসংঘের সনদ দ্বারা এর ছয়টি শাখার গঠনতন্ত্র এবং কার্যক্রম নির্ধারণ করা হয়। এগুলো হলো- ১. সাধারণ পরিষদ, ২. নিরাপত্তা পরিষদ, ৩. অর্থনৈতিক ও সামাজিক পরিষদ, ৪. অছি পরিষদ, ৫. আন্তর্জাতিক বিচারালয়, ৬. সচিবালয়।"
        },
        {
          "label": "গ",
          "question": "উদ্দীপকে উল্লিখিত সংস্থাটি গঠনের পটভূমি বর্ণনা করো।",
          "explanation": "উদ্দীপকে উল্লিখিত সংস্থাটি হলো জাতিসংঘ। পৃথিবীতে স্থায়ী শান্তি স্থাপনের প্রচেষ্টা হিসেবে সামরিক, রাজনৈতিক ও কূটনৈতিক উদ্যোগের ফসল হলো জাতিসংঘ। যুদ্ধকালীন মিত্রশক্তির রাষ্ট্রনেতারা তাদের আলোচনা বৈঠকে ও ঘোষণাগুলোতে কতগুলো নীতি গ্রহণ করেছিলেন। এ সম্মেলনগুলোতে শুধু সমরনীতি বিষয়ক সিদ্ধান্ত হয়নি। এতে কতকগুলো রাজনৈতিক ও কূটনৈতিক সিদ্ধান্ত গৃহীত হয়েছিল। এ বিশ্ব নেতাদের মধ্যে অগ্রণী ভূমিকা পালন করেছিলেন ব্রিটেনের প্রধানমন্ত্রী উইনস্টন চার্চিল, আমেরিকার প্রেসিডেন্ট ফ্রাঙ্কলিন ডি. রুজভেল্ট এবং রাশিয়ার প্রেসিডেন্ট জোসেফ স্ট্যালিন। এ সকল নেতা ছাড়াও অন্য বিশ্বনেতারা জাতিসংঘ গঠনের জন্য আহ্বান করেছেন লন্ডন ঘোষণা, আটলান্টিক সনদ প্রভৃতি। তারা মিলিত হয়েছেন কাসাব্লাংকা সম্মেলন ও ডাম্বারটন ওক্স সম্মেলনে। যার ফলে ১৯৪৫ সালের ২৪ অক্টোবর ৫১টি রাষ্ট্রের প্রতিনিধিদের এক মহাসম্মেলনের মধ্য দিয়ে বিশ্ব ইতিহাসের সর্বশ্রেষ্ঠ সংগঠন জাতিসংঘ প্রতিষ্ঠা লাভ করে। বস্তুত বিশ্ব নেতৃবৃন্দের চার বছরের নিরলস প্রচেষ্টার ফসল হলো জাতিসংঘ। বিশ্বব্যাপী কার্যক্রমে বৃহৎ ভূমিকা পালনকারী দেশগুলোর অন্যতম বাংলাদেশ। ১৯৮৮ সাল থেকে এ পর্যন্ত (২৩ মে ২০২৩) ১,৮৮,৫৫৮ জন বাংলাদেশি শান্তিরক্ষী ৪০টি দেশে ৬৩টি শান্তি মিশনে অংশ নিয়েছেন, যা জাতিসংঘের আন্তর্জাতিক শান্তিরক্ষা মিশন কার্যক্রমকে নির্দেশ করছে। তাই বলা যায়, উদ্দীপকে উল্লিখিত সংস্থাটি হলো জাতিসংঘ।"
        },
        {
          "label": "ঘ",
          "question": "",
          "explanation": "নিম্নের অনুরূপ: বিশ্বশান্তি রক্ষায় উত্ত সংগঠন তথা নিরাপত্তা পরিষদ বা বৃহদর্থে জাতিসংঘ গুরুত্বপূর্ণ ভূমিকা পালন করে চলেছে। তবে বিভিন্ন ক্ষেত্রে সংগঠনটি কিছুটা ব্যর্থতার পরিচয় দিচ্ছে বলেও আমি মনে করি। প্রতিষ্ঠার পর থেকেই জাতিসংঘ বিশ্বের বৃহত্তম আন্তর্জাতিক সংস্থা হিসেবে বিশ্বশান্তি রক্ষায় কাজ করে আসছে। বিশ্বের কোথাও যুদ্ধ, সামরিক সংঘাত বা উত্তেজনার সৃষ্টি হলে জাতিসংঘ তা বন্ধ করার উদ্যোগ নেয়। কখনও কখনও যুদ্ধ বন্ধের লক্ষ্যে বা যুদ্ধের পর ক্ষতিগ্রস্তদের সহায়তার জন্য জাতিসংঘ তার শান্তিরক্ষী বাহিনীকেও সংঘাতপূর্ণ এলাকায় পাঠায়। এছাড়াও বিশ্ব থেকে ক্ষুধা, দারিদ্র্য ও নিরক্ষরতা দূর করা, মানবাধিকার - প্রতিষ্ঠা, পরিবেশ দুষণজনিত সমস্যা মোকাবিলা, জনসংখ্যা বিস্ফোরণ রোধ, নারী ও শিশু অধিকার প্রতিষ্ঠা ইত্যাদি বিষয়ে কার্যক্রম পরিচালনার মধ্য দিয়ে জাতিসংঘ আর্থ-সামাজিক অগ্রগতি অর্জনের মাধ্যমে, পরোক্ষভাবেও বিশ্বশান্তি প্রতিষ্ঠায় অবদান রাখছে। উপরে আলোচিত সফলতাগুলোর পাশাপাশি বিশ্বশান্তি প্রতিষ্ঠায় জাতিসংঘ কিছু ক্ষেত্রে র‍্যর্থতারও পরিচয় দিয়েছে। নানা হস্তক্ষেপ ও সীমাবদ্ধতায় অনেক সংকট নিরসনে জাতিসংঘ তেমন ভূমিকা রাখতে পারছে না। মানবাধিকার রক্ষায় ব্যর্থতা, বর্ণবাদ ও জাতিগত দাঙ্গা নিরসনে ব্যর্থতা, মধ্যপ্রাচ্যে মার্কিন আগ্রাসন, নিরস্ত্রীকরণ ও পারমাণবিক অস্ত্ররোধে ব্যর্থতা, সম্প্রতি রুশ-ইউক্রেন যুদ্ধ বন্ধে ব্যর্থতা ইত্যাদি জাতিসংয়ের ব্যর্থতাগুলোর পরিচায়ক হয়ে দাঁড়িয়েছে। পরিশেষে বলা যায়, বিশ্বে শান্তি প্রতিষ্ঠায় জাতিসংঘের ভূমিকা প্রশংসনীয়। তবে বৃহৎ শক্তিগুলোর প্রাধান্যসহ বিভিন্ন কারণে সাম্প্রতিক বছরগুলোতে জাতিসংঘের কার্যকারিতা নিয়ে প্রশ্ন উঠেছে।"
        }
      ]
    },
    {
      "number": "10",
      "uddipok": "আধিপত্য বিস্তার ও কিছু আদর্শগত বিরোধকে কেন্দ্র করে ফুলবাড়ী ইউনিয়নের দুটি গ্রামের মধ্যে ব্যাপক উত্তেজনা ও সাংঘর্ষিক পরিস্থিতি দীর্ঘদিন যাবৎ বিরাজ করছিল। সরাসরি সংঘর্ষ না হলেও গ্রাম দুটির মধ্যে বিরাজমান এমন সাংঘর্ষিক অবস্থা দেশ দুটির রাজনীতি ও অর্থনীতিতে ব্যাপক প্রভাব ফেলে। ফলে তাঁরা সহাবস্থান নীতি গ্রহণ করতে বাধ্য হয়।",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "রুশ ভাষার শব্দ 'গ্লাসনস্ত' অর্থ হলো উদার বা খোলামেলা নীতি।"
        },
        {
          "label": "খ",
          "question": "",
          "explanation": "স্নায়ুযুদ্ধ এমন এক প্রকার যুদ্ধাবস্থাকে নির্দেশ করে যা যুদ্ধও নয় আবার যুদ্ধের অনুপস্থিতি বা শান্তিও নয়। দ্বিতীয় বিশ্বযুদ্ধ পরবর্তী সময়ে দুটি পরাশক্তির দেশ মার্কিন যুক্তরাষ্ট্র ও সোভিয়েত ইউনিয়ন পারস্পরিক দ্বন্দ্বে লিপ্ত হয়। এ দুটি দেশের আদশিক দ্বন্দ্বকে কেন্দ্র করে ইউরোপের রাষ্ট্রগুলোও দুটি শিবিরে যোগ দেয়। বিভিন্ন ইস্যুতে এ দুই পরাশক্তি বিরোধিতা অব্যাহত রাখলে যুদ্ধের উত্তাপ ছড়ালেও তারা সযত্নে যুদ্ধ এড়িয়ে চলে। এরূপ যুদ্ধ যুদ্ধ অবস্থাই স্নায়ুযুদ্ধ বলে পরিচিত।"
        },
        {
          "label": "গ",
          "question": "",
          "explanation": "উদ্দীপকের গ্রাম দুটির মধ্যে বিরাজমান পরিস্থিতির সঙ্গে আমার পাঠ্যবইয়ে আলোচিত স্নায়ুযুদ্ধের মিল রয়েছে। স্নায়ুযুদ্ধ এমন এক প্রকার যুদ্ধাবস্থাকে নির্দেশ করে যা প্রত্যক্ষ যুদ্ধও নয়, আবার শাস্তিও নয়। দ্বিতীয় বিশ্বযুদ্ধ পরবর্তী সময়ে মার্কিন যুক্তরাষ্ট্র ও সোভিয়েত ইউনিয়ন বিশ্বের দুই প্রধান পরাশক্তি হিসেবে আবির্ভূত হয়। আদর্শগতভাবে এ দুটি রাষ্ট্র ছিল সম্পূর্ণ বিপরীতমুখী। মার্কিন যুক্তরাষ্ট্র ছিল পুঁজিবাদী ব্যবস্থার সমর্থক এবং সোভিয়েত ইউনিয়ন ছিল সমাজতান্ত্রিক আদর্শে বিশ্বাসী। নিজেদের আদর্শের শ্রেষ্ঠত্বের দাবি ও অন্যান্য দেশে তা ছড়িয়ে দেওয়া নিয়ে দেশ দুটির মধ্যে চরম দ্বন্দ্ব চলতে থাকে। বিভিন্ন আন্তর্জাতিক ইস্যুতে এ দুই পরাশক্তি পরস্পরের বিরোধিতা করতে থাকে। এর ফলে প্রায় প্রতি মুহূর্তে যুদ্ধের উত্তাপ ছড়ায়। কিন্তু বিপুলসংখ্যক বিধ্বংসী অস্ত্রের অধিকারী উভয় দেশই সযত্নে যুদ্ধ এড়িয়ে চলে। গত শতকের নব্বই দশকের শুরু পর্যন্ত যুক্তরাষ্ট্র ও সোভিয়েত ইউনিয়নের মধ্যে এরকম যুদ্ধ যুদ্ধ পরিস্থিতিকেই স্নায়ুযুদ্ধ বা Cold War বলে অভিহিত করা হয়। উদ্দীপকে আধিপত্য বিস্তার ও কিছু আদর্শগত বিরোধকে কেন্দ্র করে ফুলবাড়ী ইউনিয়নের দুটি গ্রামের মধ্যে দীর্ঘদিন যাবৎ ব্যাপক উত্তেজনা ও সাংঘর্ষিক পরিস্থিতি বিরাজ করছিল। সরাসরি সংঘর্ষ না হলেও গ্রাম দুটির মধ্যে বিরাজমান এমন সংঘর্ষিক অবস্থা, দেশ দুটির রাজনীতি ও অর্থনীতিতে ব্যাপক প্রভাব ফেলে। মার্কিন যুক্তরাষ্ট্র ও সাবেক সোভিয়েত ইউনিয়নের সম্পর্কের মধ্যে উদ্দীপকের এমন ঘটনার অনুরূপ চিত্রই দেখা যেত। তাই বলা যায়, উদ্দীপকের সাথে পাঠ্যবইয়ের আলোচিত স্নায়ুযুদ্ধ পরিস্থিতির মিল রয়েছে।"
        },
        {
          "label": "ঘ",
          "question": "",
          "explanation": "নানাবিধ কারণে আশির দশকের দিকে উক্ত যুদ্ধাবস্থা তথা স্নায়ুযুদ্ধের উত্তেজনা কমতে থাকে এবং শেষ পর্যন্ত সোভিয়েত ইউনিয়নের ভাঙনের মধ্য দিয়ে এর অবসান ঘটে। ১৯৮৭ সালে রুশ-মার্কিন পরাশক্তির মধ্যে স্বাক্ষরিত পারমাণবিক অস্ত্র নিয়ন্ত্রণ চুক্তির মাধ্যমে স্নায়ুযুদ্ধের অবসান প্রক্রিয়া শুরু হয়। অতঃপর ১৯৮৯ সালের ২ এপ্রিল নিউইয়র্ক টাইমসে এক নিবন্ধের মাধ্যমে মার্কিন যুক্তরাষ্ট্র একতরফাভাবে স্নায়ুযুদ্ধ অবসানের ঘোষণা প্রদান করে। একই বছরের ৩ ডিসেম্বর মার্কিন প্রেসিডেন্ট জর্জ ডব্লিউ বুশ এবং বুশ প্রেসিডেন্ট মিখাইল গর্বাচেভ মাল্টায় এক শীর্ষ বৈঠকে মিলিত হন এবং স্নায়যুদ্ধ অবসানের কথা সরকারিভাবে ঘোষণা করেন। স্নায়ুযুদ্ধ অবসানের অন্যতম কারণ রুশ-মার্কিন অস্ত্র প্রতিযোগিতা। ষাটের দশকে এসে উভয় দেশের কর্তাব্যক্তিরা বুঝতে পারেন যে, প্রতিযোগিতা করে মজুদকৃত মারণাস্ত্রের বিশাল ভান্ডার তাদের জন্য কোনো কল্যাণ বয়ে আনবে না। তাই পারস্পরিক অবিশ্বাস দূর করে সমঝোতার মাধ্যমে সহাবস্থানের নীতি গৃহীত হয় যা স্নায়ুযুদ্ধ অবসানে ভূমিকা রাখে। এছাড়া NAM আন্দোলনের মাধ্যমে উভয় জোটের অস্ত্র প্রতিযোগিতার তীব্র সমালোচনা স্নায়ুযুদ্ধে মদদদাতা দেশগুলোর মধ্যে বোধোদয় ঘটিয়েছিল। স্নায়ুযুদ্ধ অবসানের আরেকটি কারণ হলো দ্বি-মেরুবাদের অবসান। বিশ্বে দ্বি-মেরুবাদের অবসান স্নায়ুযুদ্ধের গুরুত্ব কমিয়ে দেয়। এছাড়া সোভিয়েত ইউনিয়ন ও মার্কিন যুক্তরাষ্ট্রের অভ্যন্তরীণ পরিবর্তন স্নায়ুযুদ্ধ অবসানে ব্যাপক ভূমিকা রাখে। এর মধ্যে মিখাইল গর্বাচেভের পেরেস্ত্রোইকা ও গ্লাসনস্ত নীতি এবং যুক্তরাষ্ট্রের সামরিক খাতে ব্যয় সংকোচন নীতি উল্লেখযোগ্য। পরিশেষে বলা যায়, স্নায়ুযুদ্ধ বিশ্ব ইতিহাসে এক উদ্বেগপূর্ণ অধ্যায়ের নাম। নানাবিধ কারণে আশির দশকে এ যুদ্ধাবস্থার অবসান অবশ্যম্ভাবী হয়ে ওঠে এবং গর্বাচেভের মতো উদারনৈতিক নেতার হস্তক্ষেপে তা বাস্তবায়িত হয়।"
        }
      ]
    },
    {
      "number": "11",
      "uddipok": "একটাই বিশ্ব, সবার জন্য' এ স্লোগানকে সামনে রেখে শান্তিকামী মানুষ শান্তির বার্তা নিয়ে বিশ্বের একপ্রান্ত থেকে অন্যপ্রান্ত পর্যন্ত নিরলস কাজ করছে। তবুও এ শান্তি বারবার ব্যাহত হয়েছে। মাত্র দুই দশক সময়ের ব্যবধানে দুটি মানবসভ্যতা বিধ্বংসী যুদ্ধ মানুষের মনে গভীরভাবে রেখাপাত করে। ফলে বিশ্বনেতৃবৃন্দ একত্রে মিলিত হয়ে একটি আন্তর্জাতিক শান্তি সংগঠন গড়ে তোলেন।",
      "tag": "HC 25",
      "sub_questions": [
        {
          "label": "ক",
          "question": "হলোকাস্ট কী?",
          "explanation": "হলোকাস্ট হলো দ্বিতীয় বিশ্বযুদ্ধের সময় নাৎসি জার্মানি ও তার সহযোগীরা দ্বারা সংঘটিত ইহুদি জাতির বিরুদ্ধে সংঘটিত গণহত্যা। এ গণহত্যার শিকার হয়েছিল প্রায় ৬ মিলিয়ন ইহুদি।"
        },
        {
          "label": "খ",
          "question": "মেইন ক্যাম্প সম্পর্কে কী জান? ব্যাখ্যা কর।",
          "explanation": "মেইন ক্যাম্প হলো দ্বিতীয় বিশ্বযুদ্ধের সময় নাৎসি জার্মানি দ্বারা গড়ে তোলা একটি ধরনের মৃত্যু শিবির। এসব শিবিরে ইহুদি, কমিউনিস্ট, রাজনৈতিক বন্দী, এলজিবিটি ব্যক্তি, মানসিক প্রতিবন্ধী ব্যক্তি ও অন্যান্য সংখ্যালঘুদের নির্যাতন ও হত্যা করা হয়েছিল। মেইন ক্যাম্পগুলিতে নির্যাতন ও হত্যার বিভিন্ন পদ্ধতি ব্যবহৃত হত। এর মধ্যে রয়েছে: গ্যাস চেম্বার, ফাঁসি, গুলি, জীবিত পুড়িয়ে ফেলা ইত্যাদি। মেইন ক্যাম্পগুলি দ্বিতীয় বিশ্বযুদ্ধের ইতিহাসের সবচেয়ে ভয়াবহ গণহত্যাগুলির মধ্যে একটি।"
        },
        {
          "label": "গ",
          "question": "উদ্দীপকে যে আন্তর্জাতিক সংস্থার কথা বলা হয়েছে তোমার পাঠ্যবইয়ের আলোকে তার অঙ্গসংগঠন সম্পর্কে ব্যাখ্যা দাও।",
          "explanation": "উদ্দীপকে যে আন্তর্জাতিক সংস্থার কথা বলা হয়েছে তা হলো জাতিসংঘ। জাতিসংঘের অঙ্গসংগঠনগুলি হলো: সাধারণ পরিষদ : জাতিসংঘের সর্বোচ্চ নীতিনির্ধারণী সংস্থা। নিরাপত্তা পরিষদ : জাতিসংঘের সবচেয়ে শক্তিশালী সংস্থা। আন্তর্জাতিক শান্তি ও নিরাপত্তা রক্ষার জন্য দায়ী। অর্থনৈতিক ও সামাজিক পরিষদ : জাতিসংঘের অর্থনৈতিক ও সামাজিক উন্নয়নের জন্য দায়ী। সদস্য রাষ্ট্রগুলির সাধারণ পরিষদ: জাতিসংঘের সদস্য রাষ্ট্রগুলির মধ্যে সহযোগিতা বৃদ্ধির জন্য দায়ী। আন্তর্জাতিক আদালত : জাতিসংঘের সর্বোচ্চ আদালত। আন্তর্জাতিক আইনের ব্যাখ্যা ও প্রয়োগের জন্য দায়ী। জাতিসংঘ শিক্ষা, বিজ্ঞান ও সংস্কৃতি সংস্থা (ইউনেস্কো): শিক্ষা, বিজ্ঞান ও সংস্কৃতি ক্ষেত্রে সহযোগিতা বৃদ্ধির জন্য দায়ী। জাতিসংঘ শিশু তহবিল (UNICEF): শিশুদের অধিকার রক্ষা ও উন্নয়নের জন্য দায়ী। জাতিসংঘ উন্নয়ন কর্মসূচি (UNDP): উন্নয়নশীল দেশগুলির অর্থনৈতিক ও সামাজিক উন্নয়নের জন্য দায়ী। এই অঙ্গসংগঠনগুলির মাধ্যমে জাতিসংঘ বিশ্বশান্তি ও নিরাপত্তা রক্ষা, অর্থনৈতিক ও সামাজিক উন্নয়ন, মানবাধিকার রক্ষা, পরিবেশ সংরক্ষণ ও অন্যান্য ক্ষেত্রে কাজ করে চলেছে।"
        },
        {
          "label": "ঘ",
          "question": "বিশ্বশান্তি ও নিরাপত্তা রক্ষায় উক্ত বৃহৎ সংস্থাটি গুরুত্বপূর্ণ ভূমিকা পালন করে চলেছে- মতামত দাও।",
          "explanation": "বিশ্বশান্তি ও নিরাপত্তা রক্ষায় জাতিসংঘ গুরুত্বপূর্ণ ভূমিকা পালন করে চলেছে। দ্বিতীয় বিশ্বযুদ্ধের পর বিশ্ব শান্তি ও নিরাপত্তা রক্ষার লক্ষ্যে জাতিসংঘ প্রতিষ্ঠিত হয়। জাতিসংঘের সনদের মূল উদ্দেশ্যই হলো আন্তর্জাতিক শান্তি ও নিরাপত্তা রক্ষা করা। জাতিসংঘের নিরাপত্তা পরিষদ আন্তর্জাতিক শান্তি ও নিরাপত্তা রক্ষার জন্য জাতিসংঘের সবচেয়ে শক্তিশালী সংস্থা। নিরাপত্তা পরিষদ আন্তর্জাতিক বিরোধের নিষ্পত্তি, শান্তিরক্ষা মিশন পরিচালনা, আন্তর্জাতিক নিষেধাজ্ঞা জারি ইত্যাদি কার্যক্রমের মাধ্যমে বিশ্বশান্তি ও নিরাপত্তা রক্ষায় গুরুত্বপূর্ণ ভূমিকা পালন করে চলেছে। জাতিসংঘের বিশ্বশান্তি ও নিরাপত্তা রক্ষায় গুরুত্বপূর্ণ ভূমিকা পালনের ফলে বিশ্বে শান্তি ও নিরাপত্তা বৃদ্ধি পেয়েছে। দ্বিতীয় বিশ্বযুদ্ধের পর বিশ্বে আর কোনো বড় যুদ্ধ হয়নি। জাতিসংঘের শান্তিরক্ষা মিশনগুলি বিশ্বের বিভিন্ন দেশে শান্তি ও নিরাপত্তা বজায় রাখতে গুরুত্বপূর্ণ ভূমিকা পালন করছে। জাতিসংঘের শিক্ষা, বিজ্ঞান ও সংস্কৃতি সংস্থা (ইউনেস্কো) শিক্ষা, বিজ্ঞান ও সংস্কৃতি ক্ষেত্রে সহযোগিতা বৃদ্ধির মাধ্যমে বিশ্বশান্তি ও নিরাপত্তার প্রচার করছে। UNICEF শিশুদের অধিকার রক্ষা ও উন্নয়নের মাধ্যমে বিশ্বশান্তি ও নিরাপত্তা রক্ষায় গুরুত্বপূর্ণ ভূমিকা পালন করছে।"
        }
      ]
    }
  ]
}