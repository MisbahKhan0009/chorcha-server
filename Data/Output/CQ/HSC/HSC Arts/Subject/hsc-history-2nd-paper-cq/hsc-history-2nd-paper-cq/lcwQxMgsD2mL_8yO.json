{
  "title": "ভিকারুননিসা কলেজ, ঢাকা ২০২৩",
  "subtitle": "ইতিহাস (11)",
  "questions": [
    {
      "number": "1",
      "uddipok": "মালিহা ও সারিয়া ঢাকা বিশ্ববিদ্যালয়ে যাওয়ার পথে সোহরাওয়াদী উদ্যানে চলা সমাবেশে একজন বক্তার বক্তব্য তাদের মনোযোগ আকর্ষণ করে। বস্তা বক্তব্যে বলছিলেন- 'জনগণই সকল ক্ষমতার উৎস।\" তিনি আরো বলেন, \"মানুষ জন্মগতভাবে স্বাধীন, কিন্তু সমাজ তাকে শৃঙ্খলিত করে\"। মালিহা বলে এটি ছিল একজন ফরাসি লেখকের লেখার মূল কথা। এ কথার মাধ্যমে তিনি জনগণকে বিপ্লবে অনুপ্রাণিত করেন।",
      "tag": "VNSC 23",
      "sub_questions": [
        {
          "label": "ক",
          "question": "দার্শনিক মন্টে রচিত দুটি গ্রন্থের নাম লেখো।",
          "explanation": "দার্শনিক মন্টেস্ক কর্তৃক রচিত দুটি গ্রন্থ হলো- The Persian Letters এবং The Spirit of Laws."
        },
        {
          "label": "খ",
          "question": "ফ্রান্সে কর আদায় করা হতো কীভাবে?",
          "explanation": "ফ্রান্সে অসম কর ব্যবস্থায় শুধু তৃতীয় শ্রেণির থেকেই শোষণমূলক কর আদায় করা হতো। বিপ্লব-পূর্ব সময়ে ফ্রান্সে ৩ ধরনের প্রত্যক্ষ করের (টাইল, ক্যাপিটেশন, ভিংটিয়েম) পাশাপাশি অতিরিক্ত নানা ধরনের শুল্ক বা কর প্রথা প্রচলিত ছিল। যেমন গ্যাবেল বা লবণ কর, আবগারি শুল্ক, শামপার্ত, সঁস, টাইথ ইত্যাদি। কর ধার্য করার ক্ষেত্রেও তিন ধরনের অনিয়ম হতো। যেমন বিশেষ অধিকার, সুবিধাভোগীদের কর হার কমিয়ে দেওয়া এবং কর অব্যাহতি প্রদান। এছাড়া ইনটেনডেন্ট নামক রাজস্ব কর্মচারীদের দুর্নীতির কারণে প্রধান তিনটি করসহ প্রায় সমস্ত করের বোঝাই তৃতীয় শ্রেণির ঘাড়ে পড়ত। এভাবেই বৈষম্যমূলক উপায়ে ফ্রান্সে কর আদায় করা হতো।"
        },
        {
          "label": "গ",
          "question": "উদ্দীপকে মালিহা কোন ফরাসি লেখকের প্রতি ইঙ্গিত করেছে? নিরূপণ করো।",
          "explanation": "উদ্দীপকে মালিহা ফরাসি দার্শনিক জ্য জ্যাক রুশোর প্রতি ইঙ্গিত করেছে। ফরাসি বিপ্লবের অন্যতম দার্শনিক রুশো। ১৭১২ সালে সুইজারল্যান্ডের জেনেভায় এক ঘড়ি প্রস্তুতকারকের ঘরে তিনি জন্মগ্রহণ করেন। বাল্যকালে তিনি তার মাকে হারান। তার পিতাও তাকে ছেড়ে চলে গেলে তিনি কিছুদিন ভবঘুরে জীবনযাপন করেন। অবশেষে তিনি প্যারিসে চলে যান। সেখানে ১৭৪৯ সালে \"সভ্যতার অগ্রগতির ফলে মানুষের চরিত্র অধঃপতিত হয়েছে কিনা\" শীর্ষক এক জাতীয় পর্যায়ের রচনা লেখা প্রতিযোগিতায় প্রথম স্থান অধিকার করে লেখক হিসেবে আবির্ভূত হন। সমাজ দর্শন, সংগীত, শিক্ষা, রাষ্ট্রতত্ত্ব, সাহিত্য, উদ্ভিদ বিদ্যা প্রভৃতি বিভিন্ন শাখায় তার অবদান বিস্ময়কর। তিনিই প্রথম উল্লেখ করেন, \"মানুষ জন্মগতভাবে স্বাধীন, তবে সমাজ তাকে শৃঙ্খলিত করে।\" উদ্দীপকে মালিহা সোহরাওয়ার্দী উদ্যানে যাওয়ার পথে একজন বক্তার বক্তব্য শুনে বলে এ বক্তব্য একজন ফরাসি লেখকের লেখার মূল কথা। ঐ বক্তার বক্তব্য ছিল \"মানুষ জন্মগতভাবে স্বাধীন, কিন্তু সমাজ তাকে শৃঙ্খলিত করে।\" উক্ত বক্তার এ বক্তব্য উপরে আলোচিত ফরাসি দার্শনিক জাঁ জ্যাক রুশোর বক্তব্যের সাথে সাদৃশ্যপূর্ণ। সুতরাং বলা যায়, মালিহা ফরাসি লেখক রুশোর প্রতি ইঙ্গিত করেছে।"
        },
        {
          "label": "ঘ",
          "question": "উদ্দীপকে বর্ণিত দার্শনিক চিন্তাধারা তোমার পাঠ্যবইয়ের বর্ণিত বিষয়ের আলোকে ব্যাখ্যা করো।",
          "explanation": "উদ্দীপকে বর্ণিত দার্শনিক অর্থাৎ ফরাসি দার্শনিক রুশো ছিলেন সামাজিক চুক্তি মতবাদের জনক। রুশোকেই মনে করা হয় ফরাসি বিপ্লবের মূল কারিগর। তিনি তার লেখার মাধ্যমে ফরাসি মননে বিপ্লবের অগ্নিস্ফুলিঙ্গ জাগ্রত করতে সক্ষম হন। তিনি বলেন, 'স্বাধীনভাবে জন্মগ্রহণ করে মানুষ যেহেতু শাসকশ্রেণির হাতে শৃঙ্খলিত হয়েছে সেহেতু স্বৈরাচারী শাসকের বিরুদ্ধে বিপ্লব করে তার পতন ঘটাবার অধিকার তার রয়েছে। রুশো একদিকে যেমন রাজার Divine Right Theory-কে চ্যালেঞ্জ করেন, অপরদিকে স্বৈরতন্ত্রের বিরুদ্ধে মানুষকে রুখে দাঁড়াবার প্রেরণা যোগান। তিনি তার Discourse on the Origin of Inequality গ্রন্থে বলেন, মানুষের যত প্রকার গুণ আছে তার মধ্যে যুক্তিবাদ হলো শ্রেষ্ঠ। কিন্তু মানুষের মননে যুক্তিবাদ সুপ্ত অবস্থায় থাকে। স্বাধীন চিন্তাশক্তির মাধ্যমে এর বিকাশ ঘটে। এর মাধ্যমে তিনি মানুষের বাকস্বাধীনতা ও চিন্তার স্বাধীনতার গুরুত্বের ওপর আলোকপাত করেন। বুশোর সর্বাপেক্ষা আলোচিত গ্রন্থের নাম 'The Social Contract' বা সামাজিক চুক্তি (ল্য কন্তা সোসিয়াল)। এ গ্রন্থে তিনি ঐতিহাসিক প্রমাণের সাহায্যে দেখান যে, ঈশ্বর রাজা বা রাষ্ট্র সৃষ্টি করেননি। আদিতে মানুষ প্রকৃতির রাজ্যে সবাই স্বাধীন ও সুখী ছিল। জনসংখ্যা বৃদ্ধি ও অন্যান্য কারণে সম্পদের ওপর ব্যক্তিগত মালিকানার ধারণা সৃষ্টি হলে সমাজে বৈষম্য সৃষ্টি হয়। এর ফলে প্রতারণা ও অতৃপ্ত বাসনা মানুষের পারস্পরিক সম্পর্কে প্রাধান্য বিস্তার করে। এর থেকে পরিত্রাণের আশায় সমষ্টিগত ইচ্ছার কাছে ব্যক্তি মানুষ তার অধিকারকে সমর্পণ করে। এভাবে সামাজিক চুক্তির মাধ্যমে 'রাষ্ট্রের' উদ্ভব। সুতরাং, রাষ্ট্র বা রাজ্য জনগণের ইচ্ছার প্রতিফলন, এটি ঈশ্বর সৃষ্ট কিছু নয়। ফলে, সরকারের দায়িত্ব হবে, 'সমষ্টিগত ইচ্ছাকে' বাস্তবায়ন করা, কোনো একক ব্যক্তির ইচ্ছাকে নয়। এভাবে রুশো তার সামাজিক চুক্তি মতবাদের মাধ্যমে যে ব্যক্তি স্বাধীনতা, বাকস্বাধীনতা ও গণতন্ত্রের কথা বলেন তা ফরাসি জনগণকে এক বিপ্লবী চেতনায় উদ্বুদ্ধ করে। পরিশেষে বলা যায়, রুশো তার লেখার মাধ্যমে ফরাসি জনগণকে এতটাই উদ্বুদ্ধ করতে পেরেছিলেন যে তারা নিজ অধিকার আদায়ের জন্য ফরাসি বিপ্লবে স্বতঃস্ফূর্তভাবে অংশগ্রহণ করে পুরাতনতন্ত্রের অবসান ঘটাতে সক্ষম হয়।"
        }
      ]
    },
    {
      "number": "2",
      "uddipok": "প্রাচীন মেসোপটেমিয়ার অন্তর্গত ষষ্ঠ রাজা ছিলেন হাম্বুরাবি। তার সময়ের হিট্টাইট, এ্যাসিরিয় ও অন্যান্য আইনের সমন্বয়ে ব্যাপক সংকলন করা হয় যা 'কোড অব হাম্বুরাবি' নামে পরিচিত। যা সমাজের ব্যাপক পরিবর্তন করেছিল। তার এ আইনই তাকে পৃথিবীর ইতিহাস অমরত্ব দান করেছে।",
      "tag": "VNSC 23",
      "sub_questions": [
        {
          "label": "ক",
          "question": "ফরাসি বিপ্লবকালে ফ্রান্সে কোন বংশের শাসন চলছিল?",
          "explanation": "ফরাসি বিপ্লবের প্রাক্কালে ফ্রান্সে বুরবো বংশের শাসন চলছিল।"
        },
        {
          "label": "খ",
          "question": "Old Regime কী? সংক্ষেপে ব্যাখ্যা করো।",
          "explanation": "Old Regime হলো প্রাচীন (ফরাসি) শাসন ব্যবস্থা। মধ্যযুগ থেকে ফ্রান্সের শাসন ব্যবস্থা ছিল বংশগত রাজতান্ত্রিক। তৎকালীন সময়ের সামাজিক ব্যবস্থায় ছিল ফরাসি অভিজাত সামন্ত প্রথা যা ফরাসি বিপ্লবের দ্বারা বিলুপ্ত করা হয়। প্রাচীন এ শাসন ব্যবস্থা Valois-এর বুরবোঁ রাজবংশ দ্বারা শাসিত হয়। তাদের এ শাসনকালকে Old Regime বলে।"
        },
        {
          "label": "গ",
          "question": "উদ্দীপকে উল্লিখিত হাম্বুরাবির কর্মকাণ্ডের সাথে ফ্রান্সের কোন সম্রাটের মিল রয়েছে? বর্ণনা করো।",
          "explanation": "উদ্দীপকে উল্লিখিত হাম্বুরাবির কর্মকান্ডের সাথে ফ্রান্সের সম্রাট নেপোলিয়ন বোনাপার্ট এর কর্মকান্ডের মিল রয়েছে। ফ্রান্সের কনসুলেটর হিসেবে নেপোলিয়নের সর্বশ্রেষ্ঠ কীর্তি হলো তার আইন সংস্কার। ইতিপূর্বে ফ্রান্সে কোনো সুসংঘবদ্ধ আইন প্রচলিত ছিল না। যে চারশটি আইন প্রচলিত ছিল তাতে যথেষ্ট বৈষম্য ছিল। নেপোলিয়ন অনেক কষ্ট করে প্রাচীনকাল থেকে ফ্রান্সে প্রচলিত সমস্ত আইন সংগ্রহ করে এগুলোর সংস্কার সাধন করেন। চারজন বিচক্ষণ আইনবিদের সমন্বয়ে একটি আইন কমিশন গঠন করেন। এ কমিশনের সুপারিশক্রমে নেপোলিয়ন যে নতুন আইন চালু করেন, তাই আইনবিধি বা কোড নেপোলিয়ন নামে খ্যাত। উদ্দীপকে দেখা যায়, প্রাচীন মেসোপটেমিয়ার অন্তর্গত ষষ্ঠ রাজা ছিলেন হাম্বুরাবি। তার সময়ে হিট্রাইট, অ্যাসিরীয় ও অন্যান্য আইনের সমন্বয়ে আইন সংকলন করা হয় যা 'কোড অব হাম্বুরাবি' নামে পরিচিত। এই আইন তৎকালীন সমাজের ব্যাপক পরিবর্তন সাধন করেছিল। একইভাবে ফ্রান্সের ভাগ্যবিধাতা নেপোলিয়ন ফ্রান্সের আইনবিদদের সহায়তায় আইনের ক্ষেত্রে ব্যাপক সংস্কার এনেছিলেন। উপরের আলোচনায় সুস্পষ্ট যে, উদ্দীপকে উল্লিখিত হাম্বুরাবির কর্মকাণ্ডের সাথে ফ্রান্সের নেপোলিয়নের সাদৃশ্য রয়েছে।"
        },
        {
          "label": "ঘ",
          "question": "সম্রাটের উক্ত কর্মকান্ডের ভিতর দিয়ে ফরাসি বিপ্লবের চেতনা কতটুকু বাস্তবায়িত হয়েছিল বলে তুমি মনে করো।",
          "explanation": "সম্রাটের উত্ত কর্মকান্ড তথা আইন সংস্কারের ভিতর দিয়ে ফরাসি বিপ্লবের চেতনা অনেকটা বাস্তবায়িত হয়েছিল বলে আমি মনে করি। নেপোলিয়নের অন্যতম সংস্কার হলো আইন সংস্কার যা কোড নেপোলিয়ন নামে পরিচিত। নেপোলিয়নের মূলনীতি ছিল সাম্য ও মৈত্রী স্থাপন। এই আইনবিধিতে নেপোলিয়ন আইনের চোখে সকলের সমান অধিকার প্রদান করেন। আধুনিক জীবনের সঙ্গে সঙ্গতি রেখে ব্যক্তিগত সম্পত্তির অধিকার স্বীকার করা হয় এবং ধর্মীয় স্বাধীনতা প্রদান করা হয়। তার সংকলিত দেওয়ানি আইনে নাগরিকের সমান অধিকার নিশ্চিতের পাশাপাশি সামাজিক সাম্য প্রতিষ্ঠিত হয়। এছাড়া একমাত্র যোগ্যতার ভিত্তিতে যেকোনো নাগরিকের চাকরি লাভের অধিকার স্বীকৃত হয়। সামন্ততন্ত্র লোপ করে নতুন ভূমি বন্দোবস্ত চালু করা হয়। এ আইন দ্বারা পারিবারিক শৃঙ্খলা ফিরিয়ে আনা হয়। গির্জায় বাজেয়াপ্ত সম্পত্তির বৈধতা দেওয়া হয়। বিচার ক্ষেত্রে জুরি প্রথা চালু করা হয়। রাজনৈতিক অপরাধীদের আলাদা মর্যাদা দেওয়া হয়। অপরাধীদের প্রতি বর্বর অত্যাচার রোধ করা হয়। সুতরাং নেপোলিয়নের আইন সংস্কারে ফরাসি বিপ্লবের মূলমন্ত্র সাম্য ও মৈত্রী স্থাপিত হলেও স্বাধীনতা পুরোপুরি স্থাপিত হয়নি। তাই বলা যায়, নেপোলিয়নের কর্মকাণ্ডের মধ্যে ফরাসি বিপ্লবের চেতনা পুরোপুরি বাস্তবায়িত হয়নি।"
        }
      ]
    },
    {
      "number": "3",
      "uddipok": "রফিক তার সাধারণ জ্ঞানের বই থেকে একটি বিশ্বসন্ধির শর্তাবলি খাতায় নোট করে। শর্তাবলি নিম্নরূপ: -জার্মানির স্থল, জল ও বিমান বাহিনীকে বিলুপ্ত ঘোষণা করা হয়। -হেলিগোল্যান্ডের নৌঘাঁটি বিলুপ্ত করা হয়। -ভবিষ্যতে জার্মানিকে সমরাস্ত্র তৈরিতে নিষেধ করা হয়। -জার্মানির যুদ্ধজাহাজগুলোকে ইংল্যান্ডের হাতে তুলে দিতে বলা হয়।",
      "tag": "VNSC 23",
      "sub_questions": [
        {
          "label": "ক",
          "question": "প্রথম বিশ্বযুদ্ধে কোন তিনটি দেশের মধ্যে ত্রিশক্তি আঁতাত হয়েছিল?",
          "explanation": "প্রথম বিশ্বযুদ্ধে ফ্রান্স, রাশিয়া ও ইংল্যান্ডের মধ্যে ত্রিশক্তি আঁতাত হয়েছিল।"
        },
        {
          "label": "খ",
          "question": "অস্ট্রো-হাঙ্গেরি সার্বিয়ার বিরুদ্ধে যুদ্ধ ঘোষণা করে কেন?",
          "explanation": "অস্ট্রিয়ার যুবরাজ ফার্ডিনান্ড ও তার স্ত্রী সোফিয়া সারায়েভোতে ভ্রমণকালে সার্ব আততায়ীর হাতে নিহত হলে অস্ট্রো-হাঙ্গেরি সার্বিয়ার বিরুদ্ধে যুদ্ধ ঘোষণা করে। অস্ট্রিয়া 'বালিন সন্ধি' (১৮৭৮) ভঙ্গ করে বসনিয়া ও হার্জেগোভিনা দখল করলে সার্বিয়া ক্ষুব্ধ হয়। কেননা এ দুটি অঞ্চলে সার্ব জাতির অনেক মানুষ বসবাস করত। এরূপ উত্তেজনার মধ্যে অস্ট্রিয়ান সাম্রাজ্যের সিংহাসনের উত্তরাধিকারী ফ্রান্সিস ফার্ডিনান্ড সার্ব আততায়ীর হাতে নিহত হলে এ হত্যাকান্ডের জন্য অস্ট্রিয়া সার্বিয়াকে সম্পূর্ণরূপে দায়ী করে এবং ১৯১৪ সালের ২৮ জুলাই সার্বিয়ার বিরুদ্ধে যুদ্ধ ঘোষণা করে।"
        },
        {
          "label": "গ",
          "question": "উদ্দীপকে রফিকের নোট করা শর্তাবলি বিশ্বের কোন বিখ্যাত সন্ধির কোন ধরনের শর্তাবলি নিরূপণ করো।",
          "explanation": "উদ্দীপকে রফিকের নোট করা শর্তাবলি বিশ্বের অন্যতম বিখ্যাত ভার্সাই সন্ধির সামরিক শর্তাবলির সাথে সাদৃশ্যপূর্ণ। ১৯১৯ সালের ২৮ জুন ভার্সাই সন্ধি স্বাক্ষরিত হয়। এ চুক্তির শর্তাবলি নির্ধারণের জন্য মার্কিন যুক্তরাষ্ট্র, ফ্রান্স, ইতালি, ব্রিটেন ও জাপান দাপ্তরিক কার্যাবলি সম্পদান করে। কিন্তু শীঘ্রই ইতালি ও জাপান সম্মেলন থেকে সরে দাঁড়ালে অবশিষ্ট ৩টি রাষ্ট্রই এ চুক্তির প্রধান প্রধান ধারা ও শর্তাবলি রচনা করে। এ সন্ধির প্রধান ধারাগুলোকে কয়েকটি ভাগে ভাগ করা যায়। যথা- ভৌগোলিক শর্তাবলি, ক্ষতিপূরণ সম্পর্কিত শর্তাবলি, অর্থনৈতিক শর্তাবলি, সামরিক বিষয় সংক্রান্ত শর্তাবলি, জাতিপুঞ্জ সংক্রান্ত শর্তাবলি ইত্যাদি। এর মধ্যে সামরিক সংক্রান্ত শর্তাবলিই উদ্দীপকে আলোচনা করা হয়েছে। ভার্সাই সন্ধির সামরিক সংক্রান্ত শর্তাবলির মাধ্যমে জার্মানির সৈন্যসংখ্যা এক লাখে সীমিত করা হয়। বাধ্যতামূলক সামরিক শিক্ষা বন্ধ করা হয়। যুদ্ধের সরঞ্জাম উৎপাদন, আমদানি-রপ্তানি নিষিদ্ধ করা হয়। জার্মানির নৌ, সেনা ও বিমান বাহিনীকে বিলুপ্ত ঘোষণা করে সেনাপতিমণ্ডলীকে বরখাস্ত করা হয়। জার্মানির যুদ্ধ জাহাজগুলোকে ইংল্যান্ডের হাতে তুলে দেওয়ার কথা বলা হয়। জার্মানি কেবল ৬টি ছোট যুদ্ধ জাহাজ, ৩টি ছোট ক্রুজার, ৪টি ডেস্ট্রয়ার, ১২টি সাবমেরিন রাখার অধিকার পায়। রাইন নদীর পশ্চিম তীরে ৫০ কিলোমিটারের মধ্যে সব জার্মান দুর্গ ও সামরিক ঘাঁটি ভেঙে ফেলার আদেশ দেওয়া হয়। হেলিগোল্যান্ডের নৌঘাঁটি বিলুপ্ত করা হয়। এসব সামরিক শর্তাবলি বাস্তবায়নের জন্য জার্মানিতে মিত্রপক্ষের সৈন্য মোতায়েন রাখার বিধান করা হয়।"
        },
        {
          "label": "ঘ",
          "question": "উক্ত সন্ধির শর্তাবলিতে একটি দেশের প্রতি চরম অমানবিকতা প্রকাশ পায়- ব্যাখ্যা করো।",
          "explanation": "ভার্সাই সন্ধির শর্তাবলিতে জার্মানির প্রতি চরম অমানবিকতা প্রকাশ পেয়েছিল। ভার্সাই সন্ধি ছিল একটি ত্রুটিপূর্ণ সন্ধি। ঐতিহাসিকদের মতে, এ সন্ধির মধ্যে দ্বিতীয় বিশ্বযুদ্ধের মূল কারণ নিহিত ছিল। ভার্সাই সন্ধি ছিল জার্মানির জন্য অপমানজনক। এর শর্তগুলো ছিল দেশটির জাতীয় ও রাষ্ট্রীয় মর্যাদার ওপর চরম আঘাত। ভার্সাই সন্ধির মাধ্যমে মিত্রপক্ষ জার্মানির উপনিবেশগুলো কেড়ে নেয় এবং দেশটির ওপর বিশাল ক্ষতিপূরণের বোঝা চাপিয়ে দেয়। এতে একসময়ের সামরিক ও অর্থনৈতিক পরাশক্তি জার্মানি আর্থিক দৈন্যের মধ্যে পড়ে। এ চুক্তির মাধ্যমে কার্যত সব দিক দিয়েই জার্মানিকে পঙ্গু করে দেওয়া হয়। ভার্সাই সন্ধিকে বলা হয় পরাজিতের প্রতি বিজয়ীদের প্রতিশোধমূলক ব্যবস্থার দলিল। কেননা, প্যারিস শান্তি সম্মেলনে জার্মানির প্রতিনিধিকে প্রবেশাধিকার দেয়া হয়নি। চুক্তির খসড়া তৈরির পর কোনোরূপ মৌখিক আলোচনার অনুমতিও তাদের দেয়া হয়নি। উপরন্তু খসড়া চুক্তিটি জার্মানিকে পাঁচ দিনের মধ্যে গ্রহণ করতে বলা হয়, অন্যথায় পুনরায় যুদ্ধ শুরু করার হুমকি প্রদান করা হয়। ফলে জার্মান জনগণের নিকট এটি ছিল আদেশমূলক দলিল। প্রেসিডেন্ট উইলসনের চৌদ্দ দফায় বর্ণিত মূলনীতিসমূহের প্রতি আস্থা রেখে জার্মানি যুদ্ধ বিরতি চুক্তি স্বাক্ষর করলেও প্রকৃতপক্ষে দেখা যায় জার্মানির প্রতি কঠোর চুক্তি চাপিয়ে দেওয়া হয়েছে। যা ছিল চৌদ্দ দফার মূল চেতনার পরিপন্থি। জার্মানির গুরুত্বপূর্ণ শিল্পাঞ্চল, খনি' সমৃদ্ধ এলাকা, ভূখন্ড, জনসংখ্যা এমনকি উপনিবেশগুলো পর্যন্ত জার্মানি থেকে ছিনিয়ে নিয়ে দেশটির অর্থনীতি পঙ্গু করে দেওয়া হয়। মিত্রশক্তিবর্গ নিজ স্বার্থসিদ্ধির জন্য নিরস্ত্রীকরণ চুক্তি করে জার্মানির সামরিক শক্তি খর্ব করলেও নিজেদের ক্ষেত্রে তা অক্ষুণ্ণ রাখে। উপরন্তু জার্মানিকে এককভাবে যুদ্ধের জন্য দায়ী করে জোরপূর্বক ক্ষতিপূরণ আদায় করা হয়। উপরের আলোচনা হতে প্রতীয়মান হয় যে, ভার্সাই চুক্তি সত্যিকার অর্থেই একটি আরোপিত চুক্তি ছিল। এ চুক্তির শর্তাবলিতে পরাজিত দেশ জার্মানির ওপর চরম আমনবিকতা প্রকাশ পেয়েছিল।"
        }
      ]
    },
    {
      "number": "4",
      "uddipok": "ষোড়শ শতাব্দীতে সংঘটিত ত্রিশ বর্ষব্যাপী যুদ্ধে ইউরোপের বেশ কয়েকটি দেশ জড়িয়ে পড়ে। রক্তক্ষয়ী এ যুদ্ধে ব্যাপক প্রাণহানি ও সম্পদহানি ঘটে। বহু লোক পঙ্গুত্ব বরণ করে। অনেক শহর ধ্বংস্তূপে পরিণত হয়। যুদ্ধ পরবর্তী পুনর্বাসন কার্যক্রমও অত্যন্ত ব্যয়বহুল। কোনো কোনো দেশ পুনর্বাসনের সুযোগকে কাজে লাগিয়ে অর্থনৈতিকভাবে লাভবান হওয়ার চেষ্টা করে।",
      "tag": "VNSC 23",
      "sub_questions": [
        {
          "label": "ক",
          "question": "ভার্সাই চুক্তি কখন স্বাক্ষরিত হয়?",
          "explanation": "১৯১৯ সালে ভার্সাই চুক্তি স্বাক্ষরিত হয়।"
        },
        {
          "label": "খ",
          "question": "ত্রিশক্তি আঁতাত কেন গড়ে ওঠে?",
          "explanation": "ত্রিশক্তি আঁতাত ছিল ত্রিশক্তি জোট-এর হুমকি মোকাবিলায় গড়ে ওঠা ইউরোপীয় সামরিক জোট। জার্মানি, অস্ট্রিয়া-হাঙ্গেরি ও ইতালির সমন্বয়ে গঠিত ত্রিশক্তি জোটের মোকাবেলায় ১৯০৭ সালে ইংল্যান্ড ও রাশিয়ার মধ্যে এক মিত্রতাচুক্তি হয়। এ চুক্তির মাধ্যমে ইংল্যান্ড, ফ্রান্স ও রাশিয়া পরস্পর মৈত্রী বন্ধনে আবন্ধ হয় যা 'ত্রিশক্তি আঁতাত' নামে পরিচিত।"
        },
        {
          "label": "গ",
          "question": "উদ্দীপকের যুদ্ধের সাথে প্রথম বিশ্বযুদ্ধের ক্ষয়ক্ষতির কি সাদৃশ্য রয়েছে? বর্ণনা করো।",
          "explanation": "হ্যাঁ, উদ্দীপকের যুদ্ধের সাথে প্রথম বিশ্বযুদ্ধের ক্ষয়ক্ষতির সাদৃশ্য রয়েছে। প্রথম বিশ্বযুদ্ধের ব্যাপ্তি, ধ্বংসযজ্ঞ ও হতাহতের সংখ্যা অতীতের সব যুদ্ধের ক্ষয়ক্ষতির পরিমাণকে অতিক্রম করে গিয়েছিল। কারণ এ যুদ্ধে একদিকে যেমন অনেক বেশি দেশ অংশ নেয় তেমনি অতীতের যুদ্ধের তুলনায় অনেক বেশি ধ্বংসাত্মক অস্ত্র ব্যবহৃত হয়। প্রথম বিশ্বযুদ্ধে অংশগ্রহণ করেছিল বিশ্বের প্রধান শক্তিশালী রাষ্ট্রগুলো। বিশ্বের দূর দূর প্রান্তে আঘাত হানে যুদ্ধের ধ্বংসলীলা। রক্তক্ষয়ী এ যুদ্ধে অংশগ্রহণকারী সাড়ে ছয় কোটি সৈন্যের মধ্যে ১ কোটি ৩০ লাখ সৈন্যই প্রাণ হারায়। ৭০ লাখ সৈনিক পঙ্গু হয়ে যায়। দীর্ঘ চার বছর (১৯১৪- ১৯১৮) স্থায়ী এ যুদ্ধে যত মানুষ প্রাণ হারিয়েছে; সমগ্র ইউরোপের ইতিহাসে এর আগে আর এত মানুষ নিহত হয়নি। দরিদ্র জনগোষ্ঠী ও সাধারণ মানুষের জীবনে এ যুদ্ধ চরম দুর্ভোগ বয়ে এনেছিল। উদ্দীপকে দেখা যায়, ষোড়শ শতাব্দীতে সংঘটিত ত্রিশ বছরব্যাপী যুদ্ধেও ইউরোপের দেশগুলোয় ব্যাপক ধ্বংস ও প্রাণহানিসহ মারাত্মক ক্ষতি হয়। রক্তক্ষয়ী এ যুদ্ধে বহুলোক পঙ্গুত্ব বরণ করে, অনেক শহর ধ্বংসস্তূপে পরিণত হয়। এ চিত্র প্রথম বিশ্বযুদ্ধের ক্ষয়ক্ষতির সাথে সাদৃশ্যপূর্ণ। সুতরাং বলা যায়, মানুষের মৃত্যু, পঙ্গুত্ববরণ, সম্পদের ক্ষতি প্রভৃতি দিক দিয়ে উদ্দীপকে বর্ণিত যুদ্ধ এবং প্রথম বিশ্বযুদ্ধের ক্ষয়ক্ষতির মধ্যে মিল রয়েছে।"
        },
        {
          "label": "ঘ",
          "question": "প্রথম বিশ্বযুদ্ধকে কেন্দ্র করে অর্থনৈতিক সুবিধা আদায়ে যুক্তরাষ্ট্রের ভূমিকা মূল্যায়ন করো।",
          "explanation": "প্রথম বিশ্বযুদ্ধকে কেন্দ্র করে মার্কিন যুক্তরাষ্ট্র অর্থনৈতিকভাবে লাভবান হয়। প্রথম বিশ্বযুদ্ধের ফলে যুদ্ধে ব্যাপকভাবে ক্ষতিগ্রস্ত ইউরোপের বিভিন্ন দেশে অর্থনৈতিক সংকট দেখা দেয়। কিন্তু এ যুদ্ধ আটলান্টিকের অপর তীরে অবস্থিত মার্কিন যুক্তরাষ্ট্রের ভূখণ্ডকে স্পর্শ করতে পারেনি। বরং প্রথম বিশ্বযুদ্ধকে কেন্দ্র করে মার্কিন যুক্তরাষ্ট্র ঋণগ্রস্ত দেশ থেকে সমৃদ্ধ দেশে পরিণত হয়। কারণ যুদ্ধে ব্যবহৃত বিপুল পরিমাণ সামরিক রসদপত্র বিক্রি করে দেশটি অনেক লাভবান হয়। যুদ্ধের সময় ইংল্যান্ডের পুঁজিবাজার নিউইয়র্কে স্থানান্তরিত হলে নিউইয়র্ক আন্তর্জাতিক পুঁজি বিনিয়োগের কেন্দ্রে পরিণত হয়। এর ফলে মার্কিন যুক্তরাষ্ট্র ইউরোপীয় রাজনীতিতেও সফলভাবে প্রবেশ করতে সক্ষম হয়। উদ্দীপকেও আমরা মার্কিন যুক্তরাষ্ট্রের মতো যুদ্ধের সুবিধাভোগী দেশের কথা জানতে পারি। ইউরোপের ত্রিশ বছরব্যাপী যুদ্ধের পর পুনর্বাসনকে কেন্দ্র করে কিছু দেশ ফায়দা লুটেছিল, প্রথম বিশ্বযুদ্ধ পরবর্তী মার্কিন যুক্তরাষ্ট্রের কর্মকাণ্ডে যেমনটি প্রতিফলিত হয়। উপরের আলোচনায় এটি স্পষ্ট যে, প্রথম বিশ্বযুদ্ধ পরবর্তী মার্কিন যুক্তরাষ্ট্রের ভূমিকা ছিল সুবিধাভোগীর। নিজেদের মর্যাদা ও প্রভাব বৃদ্ধির লক্ষ্যেই তারা যুদ্ধে ক্ষতিগ্রস্ত ইউরোপকে সাহায্য-সহযোগিতা করেছিল।"
        }
      ]
    },
    {
      "number": "5",
      "uddipok": "নওশিন বইমেলায় গিয়ে রাশিয়া সম্পর্কে বই খুঁজতে গিয়ে একটি বই পায় যেখানে সে দেশের সংঘটিত একটি বিপ্লবের কথা জানতে পারে। সে জানতে পারে এ বিপ্লবের প্রভাব ছিল সুদূরপ্রসারী। এ বিপ্লব রাশিয়ার রাজনৈতিক, সামাজিক ও শিক্ষা সংস্কৃতির ক্ষেত্রে আমূল পরিবর্তন নিয়ে আসে বলে জানতে পারে।",
      "tag": "VNSC 23",
      "sub_questions": [
        {
          "label": "ক",
          "question": "বিশ্বের প্রথম সমাজতান্ত্রিক বিপ্লবের নাম কী?",
          "explanation": "বিশ্বের প্রথম সমাজতান্ত্রিক বিপ্লবের নাম বলশেভিক বিপ্লব বা রুশ বিপ্লব।"
        },
        {
          "label": "খ",
          "question": "লেনিনের পরিচয় দাও।",
          "explanation": "ভ্লাদিমির ইলিচ উলিয়ানভ লেনিন ১৯১৭ সালে রাশিয়ায় সংঘটিত বলশেভিক বিপ্লবের নেতৃত্ব দেন। তিনি ১৮৭০ সালের ২২ এপ্রিল রাশিয়ার সিমবির্সক-এ জন্মগ্রহণ করেন। তিনি পেশায় ছিলেন একজন আইন ব্যবসায়ী। পরবর্তীতে তিনি রাজনীতিতে সক্রিয় হন এবং ১৯০২ সালে জারতন্ত্রকে উচ্ছেদ করার জন্য একটি বৈপ্লবিক সেনাদল গঠনের যুক্তি প্রদান করে। What is to Be Done শিরোনামের একটি পুস্তিকা বের করেন। ১৯১৭ সালে তার বিখ্যাত এপ্রিল থিসিস প্রকাশ পায়। তার নেতৃত্বে ১৯১৭ সালের ২৫ অক্টোবর (৭ নভেম্বর) বলশেভিক পার্টি রাশিয়ার ক্ষমতা গ্রহণ করে।"
        },
        {
          "label": "গ",
          "question": "উদ্দীপকে নওশিন বই পড়ে যে বিপ্লবের কথা জানতে পারে সেটি কোন ধরনের বিপ্লবের প্রতি ইঙ্গিত প্রদান করে? ব‍্যাখ্যা করো।",
          "explanation": "উদ্দীপকে নওশিন বই পড়ে যে বিপ্লবের কথা জানতে পারে সেটি বলশেভিক বিপ্লব বা সমাজতান্ত্রিক বিপ্লবের প্রতি ইঙ্গিত প্রদান করে। রাশিয়ায় ১৯১৭ সালের বলশেভিক বিপ্লব বিশ্বের ইতিহাসে এক যুগান্তকারী ঘটনা। এ বিপ্লব রাশিয়ার মানুষের আর্থ-সামাজিক ও রাজনৈতিক জীবনে এক বৈপ্লবিক পরিবর্তনের মধ্য দিয়ে নতুন যুগের সূচনা করে। বুশ - বিপ্লবের আগে রাশিয়ার কৃষক-শ্রমিক শ্রেণি ছিল নির্যাতিত ও শোষিত। তাদের অর্থনৈতিক ও সামাজিক অবস্থা ছিল শোচনীয়। কৃষক-শ্রমিকরা জমিদার ও ধনীদের অত্যাচার এবং শোষণের শিকার হতো। বলশেভিক দল শ্রমিকদের মধ্যে গোপনে প্রচার চালিয়ে তাদের সংঘবদ্ধ করে বিপ্লবমুখী করে তোলে। এর ধারাবাহিকতায় সংঘটিত হয় ঐতিহাসিক অক্টোবর বিপ্লব। এ বিপ্লবের ফলে রাশিয়ার জারতন্ত্রের অবসান হয়, ধনী ও গরিবের মধ্যে বৈষম্য দূর হয়। শ্রমিকরা শিক্ষালাভসহ বিভিন্ন অধিকার ভোগ করার সুযোগ পায়। এতে পুঁজিপতিশ্রেণির অবসান ঘটে। উদ্দীপকে দেখা যায়, নওশিন রাশিয়া সম্পর্কিত একটি বই পড়ে সে দেশের সংঘটিত একটি বিপ্লবের কথা জানতে পারে। সে জানতে পারে এ বিপ্লবের প্রভাব চিল সুদূরপ্রসারী। এ বিপ্লব রাশিয়ার রাজনৈতিক, সামাজিক ও শিক্ষা-সংস্কৃতির ক্ষেত্রে আমূল পরিবর্তন নিয়ে আসে। উদ্দীপকে নওশিনের জানা এ বিপ্লব মূলত রাশিয়ার বলশেভিক বিপ্লবকেই ইঙ্গিত করে। কেননা, বলশেভিক বিপ্লব বা সমাজতান্ত্রিক বিপ্লবের মাধ্যমেই রাশিয়ায় বৈষম্যহীন সমাজব্যবস্থা গড়ে উঠেছিল এবং রাজনৈতিক, সামাজিক ও শিক্ষা- সংস্কৃতির ক্ষেত্রে আমূল পরিবর্তন সাধিত হয়েছিল।"
        },
        {
          "label": "ঘ",
          "question": "উক্ত বিপ্লবের প্রভাবে যে ধরনের সামজিক পরিবর্তন সাধিত হয় তা পাঠ্যপুস্তকের আলোকে বিশ্লেষণ করো।",
          "explanation": "বলশেভিক বিপ্লব রাশিয়ার সমাজ ব্যবস্থা পরিবর্তনে অগ্রণী ভূমিকা পালন করে। বলশেভিক বিপ্লবের ফলে রাশিয়ার সমাজ ও রাষ্ট্রব্যবস্থায় আমূল পরিবর্তন হয়। এ বিপ্লবের ফলে রাশিয়া থেকে জারতন্ত্র ও বুর্জোয়া গণতন্ত্র উচ্ছেদ হয়। নতুন রাজনৈতিক ব্যবস্থায় সারাবিশ্বে প্রচলিত প্রথাগত শ্রেণিভিত্তিক সমাজের পরিবর্তে শ্রেণিহীন, শোষণমুক্ত সমাজ প্রতিষ্ঠার প্রচেষ্টা শুরু হয়। এ বিপ্লবের লক্ষ্য ছিল বিদ্যমান বৈষম্য ও শোষণমূলক ব্যবস্থা উচ্ছেদ করা। বিপ্লবের পর পুরনো প্রশাসনিক ও রাজনৈতিক কাঠামো ভেঙে ফেলা হয়। নতুন সমাজতান্ত্রিক রাষ্ট্রের নাম হয় সোভিয়েত ইউনিয়ন। এতে ধনী ও গরিবের ব্যবধান ঘুচিয়ে আনা হয়। ফলে সমাজের পিছিয়ে থাকা মানুষের জীবনযাত্রার মান ক্রমে উন্নত হয়। বিপ্লবের পর দেশের সব নাগরিকের শিক্ষার মানোন্নয়নের লক্ষ্যে ব্যাপক গণশিক্ষা কর্মসূচি চালু করা হয়। খুব অল্প সময়ে সংখ্যাগরিষ্ঠ বুশ জাতি ছাড়া অন্য জাতিগোষ্ঠীর মানুষও শিক্ষিত হয়ে ওঠে। রাষ্ট্র প্রত্যেক নাগরিকের শিক্ষা, চিকিৎসা, কর্মসংস্থান ও বাসস্থানের দায়িত্ব গ্রহণ করে। স্থানীয় সরকার পরিচালনার দায়িত্ব দেওয়া হয় স্থানীয় 'সোভিয়েত' বা পরিষদগুলোকে। বলশেভিকরা ক্ষমতা গ্রহণ করে বিপ্লববিরোধী শক্তি 'White terror' বা শ্বেত সন্ত্রাসীদের কঠোরভাবে দমন করে। সর্বোপরি এ বিপ্লবের মাধ্যমে রাশিয়ায় সমাজতন্ত্রের যে ভিত্তি নির্মিত হয়, তার ওপর নির্ভর করে সেদেশের কৃষক- শ্রমিক শ্রেণি সাম্যবাদী সমাজ গঠনে উদ্বুদ্ধ হয়। পরিশেষে বলা যায়, রাশিয়ার সমাজ পরিবর্তনে রুশ বা বলশেভিক বিপ্লবের প্রভাব অপরিসীম।"
        }
      ]
    },
    {
      "number": "6",
      "uddipok": "রাফি টেলিভিশনে একটি অনুষ্ঠান থেকে জানতে পারল যে, একজন বিখ্যাত রাজনীতিবিদ, যিনি এক বিপ্লবী পরিবারে জন্মগ্রহণ করেন, তার ভাই শাসক শ্রেণির লোককে হত্যা করতে গিয়ে ফাঁসির মঞ্চে জীবন দেন। তার অন্য ভাই-বোন পুলিশের নজরবন্দি ছিলেন। তিনি ছাত্রাবস্থায় আন্দোলনে জড়িয়ে বিশ্ববিদ্যালয় থেকে বহিষ্কার হন। তিনি প্রবাসজীবন থেকেও জনগণকে সংগঠিত করতে থাকেন অত্যাচারী সরকারের বিরুদ্ধে। দেশে ফিরে তিনি দেশের সংকটকে কাজে লাগিয়ে দলকে বিপ্লবে নেতৃত্ব দেন, যা ইতিহাসে স্মরণীয় হয়ে আছে।",
      "tag": "VNSC 23",
      "sub_questions": [
        {
          "label": "ক",
          "question": "ভূমিদাস আইনে ভূমিদাস প্রথা কবে রদ করা হয়?",
          "explanation": "ভূমিদাস প্রথা রদ করা হয় ১৮৬১ সালে।"
        },
        {
          "label": "খ",
          "question": "‘কমিউনিস্ট ইশতেহার' বলতে কী বোঝ?",
          "explanation": "কমিউনিস্ট ইশতেহার হলো জার্মান সমাজতন্ত্রের জনক কার্ল মার্কস ও জার্মান দার্শনিক ফ্রেডারিক অ্যাঙ্গেলস রচিত পুস্তক। বইটিতে তারা ইতিহাসের বস্তুবাদী ব্যাখ্যা, অতীতের শ্রেণি ও সমাজের বিবর্তন ও বিকাশের ধারাবাহিকতা তুলে ধরে শোষক ও শোষিতের দ্বন্দ্বের মূল কারণ হিসেবে উৎপাদনের মালিকানাকে চিহ্নিত করেছেন। কমিউনিস্ট ইশতেহারে মার্কস এবং অ্যাঙ্গেলস বলেন, মানবসভ্যতার ইতিহাসই শ্রেণি সংগ্রামের ইতিহাস। এতে তারা যুক্তি দিয়ে দেখান, বুর্জোয়া শ্রেণি এবং সর্বহারাদের সংগ্রামে বুর্জোয়াদের পরাজয় ও ধ্বংসের মধ্যদিয়ে শ্রেণিহীন সমাজ প্রতিষ্ঠা হবে।"
        },
        {
          "label": "গ",
          "question": "উদ্দীপকে রাফির দেখা অনুষ্ঠানের লোকটির সাথে কোন বিখ্যাত বিপ্লবীর জীবনের ঘটনার সামঞ্জস্য রয়েছে? ব্যাখ্যা করো।",
          "explanation": "উদ্দীপকের রাফির দেখা অনুষ্ঠানের লোকটির সাথে রুশ বিপ্লবের নায়ক লেনিনের জীবনের ঘটনার সামঞ্জস্য রয়েছে। বিখ্যাত বিপ্লবী ভ্লাদিমির ইলিচ লেনিন ছিলেন রুশ বিপ্লবের মূল পরিকল্পনাকারী, সংগঠক ও রূপকার। রাশিয়ার বিপ্লব পরবর্তী সমাজতান্ত্রিক ব্যবস্থারও প্রধান ব্যক্তিত্ব ছিলেন তিনিই। মধ্যবিত্ত পরিবারে জন্ম নেওয়া লেনিন ছাত্র হিসেবে মেধাবী ছিলেন। ছয় ভাই-বোনের মধ্যে তিনি ছিলেন তৃতীয়। পরিবারের সদস্যদের মধ্যে তার ওপর বড় ভাই আলেকজান্ডারের প্রভাবই বেশি পড়েছিল। লেনিনের পরিবারই বিপ্লবী হিসেবে খ্যাত। জার তৃতীয় আলেকজান্ডারকে হত্যা করার ষড়যন্ত্রের সাথে জড়িত থাকার অপরাধে ১৮৮৭ সালে লেনিনের বড় ভাই আলেকজান্ডারের ফাঁসি হয়। রাজদ্রোহীর ছোটভাই হওয়াতে লেনিনকে কাজান বিশ্ববিদ্যালয় থেকে বহিষ্কার করা হয়। শেষ পর্যন্ত ওই বিশ্ববিদ্যালয়ে ভর্তি হতে পারলেও ছাত্রদের অধিকার নিয়ে আন্দোলনে নেতৃত্ব দেওয়ার অপরাধে তাকে আবার বহিষ্কার করা হয়। উদ্দীপকে দেখা যায়, 'ক' এর পরিবার বিভিন্ন বিপ্লবী কর্মকাণ্ডে যুক্ত ছিল। এ জন্য 'ক' ও তার অন্যান্য ভাই-বোন পুলিশের নজরদারিতে ছিলেন। সবশেষে দেখা যায়, 'ক' নিজেও ছাত্রাবস্থায় আন্দোলনে জড়িয়ে বিশ্ববিদ্যালয় থেকে বহিষ্কৃত হন। 'ক' এর জীবনের এ সব ঘটনার সাথে রুশ বিপ্লবী লেনিনের জীবনের ঘটনার মিল রয়েছে।"
        },
        {
          "label": "ঘ",
          "question": "‘পরবর্তীকালে শাসনব্যবস্থায় উত্ত ব্যক্তি কৃতিত্বের স্বাক্ষর রাখেন।' কথাটি বিশ্লেষণ করো।",
          "explanation": "পরবর্তীকালের শাসনব্যবস্থায় উক্ত ব্যক্তি অর্থাৎ লেনিন কৃতিত্বের স্বাক্ষর রেখেছিলেন। প্রথমত, লেনিনের নেতৃত্বেই রাশিয়ার দীর্ঘদিনের স্বৈরাচারী জারতন্ত্রের পতন ঘটে এবং বিশ্বের বুকে সর্বপ্রথম সমাজতান্ত্রিক রাষ্ট্র প্রতিষ্ঠিত হয়। শ্রমকেই সামাজিক মর্যাদার মাপকাঠি হিসেবে নির্ধারণ করে শ্রেণিভিত্তিক সমাজের পরিবর্তে শ্রেণিহীন এবং স্বৈরতন্ত্রের পরিবর্তে শোষণমুক্ত সমাজব্যবস্থা প্রতিষ্ঠিত হয়। দ্বিতীয়ত, লেনিনের প্রতিষ্ঠিত শাসনব্যবস্থায় নাগরিকের খাদ্য, বস্ত্র, বাসস্থান, শিক্ষা, চিকিৎসা ও কর্মসংস্থানের সব দায়িত্ব রাষ্ট্র গ্রহণ করে। ফলে মানুষের মৌলিক অধিকার প্রতিষ্ঠিত হয়। তৃতীয়ত, শিল্প কারখানা, ব্যাংক, বিমা ও আর্থিক প্রতিষ্ঠানগুলো জাতীয়করণ করা হয়। ব্যক্তিগত সম্পত্তি বিলুপ্ত করে সবাইকে শ্রমের মাধ্যমে জীবিকা অর্জনে বাধ্য করা হয়। চতুর্থত, সব নাগরিকের শিক্ষা নিশ্চিত করার জন্য ব্যাপক গণশিক্ষা কার্যক্রম গ্রহণ করা হয়। ধর্মীয় ক্ষেত্রেও বৈপ্লবিক সংস্কার করা হয়। ধর্মকে রাজনীতি ও রাষ্ট্র থেকে সম্পূর্ণ বিচ্ছিন্ন করা হয়। বিপ্লবের পরে দেশ শাসনেও লেনিন কৃতিত্বের সাক্ষর রেখেছিলেন। তার নেতৃত্বেই সমাজতান্ত্রিক বিপ্লবীদের স্বপ্নের শ্রেণিহীন সমাজ প্রতিষ্ঠিত হয়। অর্থনৈতিকভাবে ইউরোপের সমকালীন শিল্পোন্নত দেশগুলোর তুলনায় অনেক পিছিয়ে থাকা রাশিয়ায় বিপ্লবের পর জীবনমানের দ্রুত উন্নতি হয়। শিল্প - বিজ্ঞানসহ বিভিন্ন ক্ষেত্রে রাশিয়া প্রশংসনীয় অগ্রগতি অর্জন করে। তাই বলা যায়, রুশ বিপ্লব পরবর্তী শাসনব্যবস্থায় লেনিন কৃতিত্বের স্বাক্ষর রাখেন।"
        }
      ]
    },
    {
      "number": "7",
      "uddipok": "'ক' দেশে একটি রাজনৈতিক দলের প্রধান তার জোটের বাইরে সব রাজনৈতিক দল নিষিদ্ধ করে দেন। সব ট্রেড ইউনিয়ন নিষিদ্ধ করা হয়। দেশটির সংবিধান কার্যত এক ব্যক্তির ইচ্ছায় প্রয়োগ করা হয় ও তার সুবিধামতো সংবিধানের দ্বারা ব্যাখ্যা করা হয়। আইন প্রণয়ন করা হয় তার ইচ্ছায়। ভিন্নমত পোষণকারী সংবাদ ও টিভি বন্ধ করে দেওয়া হয়'।",
      "tag": "VNSC 23",
      "sub_questions": [
        {
          "label": "ক",
          "question": "রাইখস্টাগ কী?",
          "explanation": "ভাইমার প্রজাতন্ত্রে আইনসভার নিম্নকক্ষের নাম ছিল রাইখস্ট্যাগ।"
        },
        {
          "label": "খ",
          "question": "ভাইমার প্রজাতন্ত্র সম্পর্কে যা জানো লেখো।",
          "explanation": "ভাইমার সংবিধানের অধীনে গঠিত জার্মানির প্রজাতন্ত্র ভাইমার প্রজাতন্ত্র (Weimer Republic) নামে পরিচিত লাভ করে। ভাইমার সংবিধান ছিল অত্যন্ত সুশৃঙ্খল ও গণতান্ত্রিক সংবিধান। এতে জার্মানিকে একটি ফেডারেশনে রূপান্তরিত করে দ্বি-কক্ষবিশিষ্ট আইনসভার ব্যবস্থা রাখা হয়। এ সভার সদস্যবৃন্দ ২০ বছর বয়সী জার্মান নর-নারীদের গোপন ভোটের মাধ্যমে নির্বাচিত হন। এ সংবিধান অনুযায়ী ভাইমার প্রজাতন্ত্রে বাকস্বাধীনতা, ধর্মীয় অধিকার, নাগরিকের সমান অধিকার, ট্রেড ইউনিয়ন করার অধিকার প্রভৃতি স্বীকৃতি দেওয়া হয়। তবে চরম ডানপন্থী ও চরম বামপন্থী দলগুলো এ প্রজাতন্ত্রের বিরুদ্ধে থাকায় এ প্রজাতন্ত্র দীর্ঘস্থায়ী হয়নি।"
        },
        {
          "label": "গ",
          "question": "উদ্দীপকে 'ক' দেশের নেতার সাথে পাঠ্যপুস্তক বর্ণিত জার্মানির একজন নেতার সামঞ্জস্য দেখাও।",
          "explanation": "উদ্দীপকে 'ক' দেশের নেতার সাথে পাঠ্যপুস্তকে বর্ণিত জার্মানির একনায়ক এডলফ হিটলারের সামঞ্জস্য রয়েছে। হিটলার জার্মানির ক্ষমতায় বসার পর ১৯৩৪ সালের ২৪ জুলাই তার নাৎসি দল ছাড়া অন্য সব রাজনৈতিক দল নিষিদ্ধ ঘোষণা করেন। তার অভ্যন্তরীণ নীতি ছিল জার্মানির পূর্ণ নাৎসিকরণ। একটি ছাড়া সব ট্রেড ইউনিয়ন নিষিদ্ধ করা হয়। প্রাদেশিক পরিষদ বিলুপ্ত করে সেখানে এককেন্দ্রিক শাসন কাঠামো গড়ে তোলা হয়। সংবাদপত্র, বেতার ও শিক্ষাপ্রতিষ্ঠানে নাৎসিবাদের গুণকীর্তন করা হতে থাকে। জনসাধারণের বাকস্বাধীনতা হরণ করা হয়। রাজনৈতিক প্রতিপক্ষকে দমন করার জন্য বন্দিশিবির খোলা হয়। যেকোনো নাগরিককে বিশেষ করে নাৎসিবাদের বিপক্ষের লোকজনকে যখন তখন গ্রেফতার করা হতো। উদ্দীপকেও দেখা যায়, 'ক' দেশে একটি রাজনৈতিক দলের প্রধান তার জোটের বাইরে সব রাজনৈতিক দল নিষিদ্ধ করে দেন। সব ট্রেড ইউনিয়ন নিষিদ্ধ করা হয়। দেশটির সংবিধান কার্যত এক ব্যক্তির ইচ্ছায় প্রয়োগ করা হয় ও তার সুবিধামতো সংবিধানের দ্বারা ব্যাখ্যা করা হয়। আইন প্রণয়ন করা হয় তার ইচ্ছায়। ভিন্নমত পোষণকারী সংবাদ ও টিভি বন্ধ করে দেওয়া হয়। যা উপরে আলোচিত জার্মানির একনায়ক আলোচিত হিটলারের কর্মকান্ডের সাথে সাদৃশ্যপূর্ণ। তাই বলা যায়, নেতার সাথে হিটলারের সামঞ্জস্য রয়েছে।"
        },
        {
          "label": "ঘ",
          "question": "উদ্দীপকের উল্লিখিত নেতার চেয়ে জার্মানির উক্ত নেতা ছিলেন আরও বেশি একনায়কতান্ত্রিক শাসক- কথাটির সাথে তুমি কি একমত? তোমার মতের পক্ষে লেখো।",
          "explanation": "হ্যাঁ, উদ্দীপকে উল্লিখিত নেতার চেয়ে জার্মানির উত্ত নেতা তথা এডলফ হিটলার ছিলেন আরও বেশি একনায়কতান্ত্রিক শাসক- কথাটির সাথে আমি একমত। ১৯১৯ সালে জার্মান ন্যাশনাল সোসালিস্ট ওয়ার্কার্স পার্টির নেতা হিসেবে আবির্ভূত হয়ে হিটলার বিভিন্ন উগ্রপন্থি কর্মসূচি গ্রহণ করেন। যা ছিল অগণতান্ত্রিক ও একনায়কতন্ত্রের শামিল। তিনি তার রচিত গ্রন্থ 'Mein Kampf' এর দ্বারা উগ্রজাতীয়তাবাদ প্রচার করেন। যা ছিল বিপ্লব বিরোধী। 'এছাড়াও তিনি বিপ্লব বিরোধী আন্দোলনের ডাক দিয়ে গণতান্ত্রিক ভিত্তিকে দুর্বল করে ফেলেন। তিনি বিভিন্ন উত্তেজনামূলক বক্তৃতার দ্বারা বেকার যুবক, ভবঘুরে, কর্মহারা শ্রমিকদের নিজের দলে ভিড়িয়ে নেন যা ছিল প্রতারণার এক জাল বিশেষ। তার এ ধরনের কর্মকান্ডের দ্বারা দেশের একটি বৃহত্তর সমাজ উগ্রজাতীয়তাবাদের ফাঁদে পড়ে যায়; যা ছিল স্বৈরাচারী শাসন প্রতিষ্ঠার একটি অভিনব কৌশল মাত্র। এছাড়াও তিনি পুঁজিপতিদের বা বুর্জোয়া শ্রেণির অর্থ গ্রহণ করে নিজের দলকে বেশ শক্তিশালী করেছিলেন। নাৎসি দল ক্ষমতায় অধিষ্ঠিত হওয়ায় হিটলার জার্মানির সর্বত্র একচ্ছত্র কর্তৃত্ব প্রতিষ্ঠা করেন। ১৯৩৪ সালের ২৪ জুলাই জার্মানে নাৎসি দল ছাড়া সকল রাজনৈতিক দল নিষিদ্ধ ঘোষণা করা হয়। ভাইমার প্রজাতন্ত্রের সংবিধান কার্যত রহিত করা হয়। আইনসভার অনুমোদন ছাড়াই আইন প্রণয়ন ও শাসনকার্য পরিচালনা করা শুরু হয়। প্রাদেশিক পরিষদ বিলুপ্ত করে এককেন্দ্রিক শাসন কাঠামো গড়ে তোলা হয়। দেশের সংবাদপত্র, বেতার, শিক্ষাসহ সকল প্রতিষ্ঠানের অধিকার কেড়ে নেওয়া হয়। যেকোনো সময় দেশের যেকোনো নাগরিককে গ্রেফতার ও বিনাবিচারে আটক সাধারণ ব্যাপারে পরিণত হয়। রাজনৈতিক প্রতিপক্ষকে ঘায়েল করার জন্য বন্দি শিবির খোলা হয়। ১৯৩৪ খ্রিস্টাব্দের ৩০ জুন রাতে বার্লিন, ব্রেসলাউ, মিউনিখসহ বিভিন্ন শহরে হিটলারের বিরুদ্ধে অভ্যুত্থান ঘটানোর অভিযোগ এনে এক হাজারেরও বেশি লোককে হত্যা করা হয়। এটিকে 'লম্বা ছুরির রজনী' বলে ভয়ার্তচিত্তে স্মরণ করা হয়ে থাকে। দলীয় স্বার্থ রক্ষা ও নেতৃবৃন্দের নিরাপত্তার জন্য হিটলার, এক ঝটিকা বাহিনী গঠন করেন যার নাম ছিল S.A বাহিনী। এছাড়া, তিনি তার ব্যক্তিগত রক্ষী বাহিনী S.S গঠন করেন। হিটলার বিরোধী কোনো শিক্ষিত মানুষের পক্ষে জার্মানিতে বসবাস করা কঠিন হয়ে পড়ে। - উপরের আলোচনায় এ কথা স্পষ্ট যে উদ্দীপকের নেতার চেয়ে জার্মানির শাসক হিটলার ছিলেন আরো বেশি একনায়কতান্ত্রিক।"
        }
      ]
    },
    {
      "number": "8",
      "uddipok": "'ক' ও 'খ' এর মধ্যে আদর্শগত কারণে দারুণ বন্ধুত্ব। কেননা তারা উভয়ই একই রাজনৈতিক আদর্শে বিশ্বাসী। 'গ' তাদের সাথে যোগ দিলে 'তাদের শক্তি আরো বৃদ্ধি পায়। তারা তাদের সমন্বিত শক্তি আশপাশে প্রয়োগ করতে শুরু করলে পার্শ্ব ও দূরবর্তী এলাকার বিপরীত আদর্শে - বিশ্বাসীরা তাদের বিরুদ্ধে পাল্টা ঐক্যবদ্ধ হয়।",
      "tag": "VNSC 23",
      "sub_questions": [
        {
          "label": "ক",
          "question": "দ্বিতীয় বিশ্বযুদ্ধের ব্যাপ্তি ছিল কত দিন?",
          "explanation": "দ্বিতীয় বিশ্বযুদ্ধের ব্যাপ্তি ছিল ৬ বছর।"
        },
        {
          "label": "খ",
          "question": "অক্ষশক্তি বলতে কী বোঝ?",
          "explanation": "দ্বিতীয় বিশ্বযুদ্ধের প্রাক্কালে জার্মানি ও ইতালির মধ্যে পারস্পরিক সহযোগিতার চুক্তিতে গঠিত, জোটই ইতিহাসে অক্ষশক্তি নামে খ্যাত। অক্ষশক্তি মূলত কমিউনিস্টবিরোধী চুক্তির মাধ্যমে গঠিত হলেও একে দ্বিতীয় বিশ্বযুদ্ধের মিত্রশক্তির বিরুদ্ধে সামরিক জোটও বলা যেতে পারে। ১৯৩৭ সালে ইতালি এ শক্তিজোটে যোগ দেয়। তৎকালীন ইতালির উগ্রপন্থি রাজনৈতিক মতবাদ ফ্যাসিবাদের জনক বেনিতো মুসোলিনী (Benito Amilcare Andrea Mussolini) বলেছিলেন, 'এটি এমন একটি অক্ষ যার চারদিকে শান্তির জন্য অনুপ্রাণিত ইউরোপীয় শক্তিবর্গ সহযোগিতা করতে পারে'।"
        },
        {
          "label": "গ",
          "question": "উদ্দীপকের বর্ণিত চরিত্রের সাথে তোমার পঠিত বইয়ের কোন চরিত্রদ্বয়ের মিল পাওয়া যায়? তাদের ক্ষমতা গ্রহণের পটভূমি লেখো।",
          "explanation": "উদ্দীপকের বর্ণিত চরিত্রের সাথে আমার পঠিত এডলফ হিটলার ও বেনিতো মুসোলিনী চরিত্রদ্বয়ের মিল পাওয়া যায়। হিটলার ও মুসোলিনীর মধ্যে আদর্শগত মিল থাকায় তারা উভয়ে একে। অপরের ঘনিষ্ঠ মিত্রে পরিণত হয়। তারা দুজনই ছিলেন একনায়ক। ইতালিতে মুসোলিনীর নেতৃত্বে ফ্যাসিবাদ এবং জার্মানিতে হিটলারের নেতৃত্বে নাৎসিবাদের উত্থান ঘটে। তাদের উভয়ের অগণতান্ত্রিক কর্মকাণ্ডে সাদৃশ্য থাকায় এক দেশ আরেক দেশকে সমর্থন দিতে থাকে। আবিসিনিয়ার বিরুদ্ধে ইতালির আগ্রাসী নীতি জার্মানি কর্তৃক সমর্থিত হলে জার্মান-ইতালি মৈত্রী সুদৃঢ় হয়। অপরদিকে, রুশ বিপ্লবের কমিউনিজম ভীতি উভয়ের মৈত্রীকে আরো ঘনিষ্ঠ করে তোলে। ফলে তারা কমিউনিস্ট বিরোধী চুক্তি সম্পাদন করে। একই বছর জাপান জার্মানির সাথে কমিউনিস্টবিরোধী Anti-Comintern চুক্তি সম্পাদন করলে তাদের মধ্যে ঐক্যজোট অক্ষশক্তি হিসেবে পরিচিত হয়। তাদের সমন্বিত এ শক্তি বিশ্বশান্তির জন্য হুমকি হিসেবে দেখা দিলে তাদের বিরুদ্ধে মিত্রশক্তি জোট গড়ে ওঠে। উদ্দীপকে দেখা যায়, একই রাজনৈতিক আদর্শে বিশ্বাসী 'ক' ও 'খ' এর মধ্যে দারুণ বন্ধুত্ব। 'গ' তাদের সাথে যোগ দিলে তাদের শক্তি আরো বৃদ্ধি পায়। তারা তাদের সমন্বিত শক্তি আশেপাশে প্রয়োগ করতে শুরু করলে পার্শ্ব ও দূরবর্তী এলাকার বিপরীত আদর্শে বিশ্বাসীরা তাদের বিরদ্ধে পাল্টা ঐক্যবদ্ধ হয়। এ ঘটনার সাথে উপরে আলোচিত হিটলার ও মুসোলিনীর আদর্শগত বন্ধুত্ব এবং অক্ষ ও মিত্রশক্তি জোট গঠনের ঘটনার সাদৃশ্য রয়েছে। তাই বলা যায়, উদ্দীপকের বর্ণিত চরিত্রের সাথে পাঠ্যবইয়ে উল্লিখিত হিটলার ও মুসোলিনী চরিত্রদ্বয়ের মিল রয়েছে।"
        },
        {
          "label": "ঘ",
          "question": "উক্ত চরিত্রদ্বয়ের কর্মকান্ডের সাদৃশ্যগুলো তুলে ধরো।",
          "explanation": "উগ্র জাতীয়তাবাদী নেতা হিসেবে হিটলার ও মুসোলিনি উভয়ের কর্মকাণ্ডেই অনেক সাদৃশ্য বিদ্যমান। হিটলার ও মুসোলিনী উভয়েই জাতীয়তাবাদকে বিশ্বশান্তির বিরুদ্ধে ব্যবহার করেছিলেন। মুসোলিনী চেয়েছিলেন ইতালিকে বিশ্ব মর্যাদার আসনে অধিষ্ঠিত করতে। অপরদিকে, হিটলার চেয়েছিলেন পুরো বিশ্বকে জার্মান দাসত্বের অধীনে আনতে। উভয় একনায়কের ব্যক্তিগত জীবন ছিল বৈচিত্র্যময়। হিটলার তার আদর্শ বাস্তবায়নের জন্য যে দল গঠন করেছিলেন, তার সদস্যদের নির্দিষ্ট পোশাক ছিল। এটি ছিল বাদামি রংয়ের। এরা সামরিক কায়দায় কুচকাওয়াজ করত। অনুরূপ মুসোলিনীও তার দলীয় সদস্যদের সামরিক ধাঁচে প্রস্তুত করেন। এদের দলীয় পোশাক ছিল কালো শার্ট-প্যান্ট ও কালো টুপি। একনায়কতন্ত্রকে সুদৃঢ় করার জন্য এবং শাসনবিরোধী ও ষড়যন্ত্রকারীদের খুঁজে বের করার জন্য মুসোলিনী অভ্রা নামক গোপন পুলিশ বাহিনী গঠন করেন। হিটলারও গেস্টাপো নামে অনুরূপ গোপন পুলিশ বাহিনী গঠন করেন। হিটলার ও মুসোলিনী উভয়েই জাতীয়তাবাদী চেতনার আড়ালে যুবশক্তির আবেগকে ব্যবহার করেছেন। হিটলার ও মুসোলিনী উভয়ের জনসমর্থনের ভিত্তি ছিল দুর্বল। উভয়েই শক্তি প্রয়োগের মাধ্যমে প্রচলিত সরকার ব্যবস্থাকে অকার্যকর করে দিয়ে সন্ত্রাস ও ভীতি সৃষ্টির মাধ্যমে ক্ষমতা দখল করেছিলেন। এছাড়া উভয়েই গণতন্ত্রকে হত্যা এবং কমিউনিস্টদের নিষ্ঠুরভাবে দমন করেছিলেন। উপরের আলোচনার ভিত্তি বলা যায়, আদর্শগত বৈশিষ্ট্য ও কর্মকাণ্ডে হিটলার ও মুসোলিনীর মধ্যে অনেক সাদৃশ্য বিদ্যমান। হিটলার জার্মান জাতিকে ঐক্যবদ্ধ করেছিলেন নাৎসিবাদ-এর আদর্শে। অপরদিকে, মুসোলিনী যুবসমাজকে বিমোহিত করেছিলেন ফ্যাসিবাদী আদর্শে।"
        }
      ]
    },
    {
      "number": "9",
      "uddipok": "দ্বিতীয় বিশ্বযুদ্ধ চলাকালীন সময় যুদ্ধের ভয়াবহতা থেকে বিশ্বকে রক্ষা ও বিশ্বব্যাপী স্থায়ী শান্তি প্রতিষ্ঠার জন্য একটি সংগঠনের সৃষ্টি হয়েছিল। প্রতিষ্ঠানটির নানা সাফল্য ও ব্যর্থতা থাকলেও তার সবচেয়ে বড় অবদান হলো বহুমুখী সমস্যা ও প্রতিকূলতা অতিক্রম করে প্রতিষ্ঠানটি পৃথিবীকে একই প্লাটফর্মে ধারণ করে আছে।",
      "tag": "VNSC 23",
      "sub_questions": [
        {
          "label": "ক",
          "question": "মার্কিন যুক্তরাষ্ট্র কখন ২য় বিশ্বযুদ্ধে অংশগ্রহণ করে?",
          "explanation": "জাপান কর্তৃক 'পার্ল হারবার' আক্রমণের প্রেক্ষাপটে ১৯৪১ সালে মার্কিন যুক্তরাষ্ট্র দ্বিতীয় বিশ্বযুদ্ধে অংশগ্রহণ করে।"
        },
        {
          "label": "খ",
          "question": "Veto Power বলতে কী বোঝ?",
          "explanation": "রাজাতিসংঘের নিরাপত্তা পরিষদের ৫টি স্থায়ী সদস্যরাষ্ট্রের বিশেষ শ্রী ক্ষমতা হলো ভেটো ক্ষমতা বা Veto Power । জাতিসংঘের নিরাপত্তা পরিষদের ৫টি স্থায়ী সদস্য ও ১০টি অস্থায়ী সদস্য রয়েছে। এ পরিষদের প্রত্যেক সদস্যের একটি করে ভোটদানের অধিকার আছে। তবে কোনো সিদ্ধান্তে উপনীত হওয়ার জন্য ৫টি স্থায়ী সদস্যের প্রত্যেকের সম্মতিসূচক ভোটের প্রয়োজন। কোনো স্থায়ী সদস্য প্রস্তাবের প্রত্যেকের সম্মতিসূচক ভোটের প্রয়োজন। কোনো স্থায়ী সদস্য প্রস্তাবের বিরুদ্ধে ভোট দিলে তা বাতিল বলে গণ্য হয়। নিরাপত্তা পরিষদের স্থায়ী সদস্যদের এ বিশেষ ক্ষমতাই ভেটো ক্ষমতা নামে পরিচিত।"
        },
        {
          "label": "গ",
          "question": "উদ্দীপকে কোন আন্তর্জাতিক প্রতিষ্ঠানের কথা বলা হয়েছে? উক্ত প্রতিষ্ঠানের লক্ষ্য ও উদ্দেশ্য ব্যাখ্যা করো।",
          "explanation": "উদ্দীপকে বর্তমান বিশ্বের সর্ববৃহৎ আন্তর্জাতিক প্রতিষ্ঠান জাতিসংঘের কথা বলা হয়েছে। এই সংস্থার মূল উদ্দেশ্য ছিল যুদ্ধ ও ধ্বংসের হাত থেকে বিশ্বকে রক্ষা করা। বিশ্বশান্তি প্রতিষ্ঠায় জাতিসংঘ গঠনের উদ্যোগ দ্বিতীয় বিশ্বযুদ্ধ শুরুর অব্যবহিত পরেই শুরু হয়েছিল। বলা হয়, প্রথম বিশ্বযুদ্ধের পর গঠিত লীগ অব নেশনসের ধ্বংসস্তূপের ওপর গড়ে ওঠে জাতিসংঘ। যুদ্ধ ঠেকাতে জাতিপুঞ্জের ব্যর্থতা থেকে শিক্ষা নিয়ে দ্বিতীয় বিশ্বযুদ্ধের পর ১৯৪৫ সালের ২৪ অক্টোবর জাতিসংঘ প্রতিষ্ঠা লাভ করে। জাতিসংঘের অন্যতম প্রধান উদ্দেশ্য হলো বিরোধ মীমাংসা করে সব রাষ্ট্রের মধ্যে বন্ধুত্বপূর্ণ সম্পর্ক স্থাপন করা। জাতিসংঘ সনদের ১নং ধারায় এর লক্ষ্য ও উদ্দেশ্য সম্পর্কে বলা হয়েছে। প্রথমত, আর্ন্তজাতিক যুদ্ধ, বিরোধ, উত্তেজনা প্রশমন এবং আন্তর্জাতি বিরোধের শান্তিপূর্ণ মীমাংসা করা জাতিসংঘের প্রধান উদ্দেশ্য। দ্বিতীয়ত, প্রত্যেক রাষ্ট্রের সমতা ও আত্মনিয়ন্ত্রণের অধিকার স্বীকার করে নিয়ে বিভিন্ন রাষ্ট্রের মধ্যে পারস্পরিক সৌহার্দ্য স্থাপন করা। তৃতীয়ত, বিশ্বের বিভিন্ন অঞ্চলে বসবাসকারী মানবগোষ্ঠীর অর্থনৈতিক ও সামাজিক কল্যাণের জন্য সমবেত প্রচেষ্টা গ্রহণ করা। চতুর্থত, এসব সাধারণ লক্ষ্য অর্জনের জন্য জাতিসংঘের মাধ্যমে বিভিন্ন দেশের কার্যকলাপের মধ্যে সামঞ্জস্য বিধান করা।"
        },
        {
          "label": "ঘ",
          "question": "প্রতিষ্ঠানটির সাফল্য ও ব্যর্থতার তুলনামূলক চিত্র উপস্থাপন করো।",
          "explanation": "বিশ্বশান্তি ও শৃঙ্খলা রক্ষায় জাতিসংঘের যেমন সফলতা রয়েছে তেমন ব্যর্থতাও রয়েছে। প্রতিষ্ঠার পর থেকেই জাতিসংঘ বিশ্বের বৃহত্তম আন্তর্জাতিক সংস্থা হিসেবে বিশ্বশান্তি রক্ষায় কাজ করে আসছে। বিশ্বের কোথাও যুদ্ধ, সামরিক সংঘাত বা উত্তেজনার সৃষ্টি হলে জাতিসংঘ তা বন্ধ করার উদ্যোগ নেয়। কখনও কখনও যুদ্ধ বন্ধের লক্ষ্যে বা যুদ্ধের পর ক্ষতিগ্রস্তদের সহায়তার জন্য জাতিসংঘ তার শান্তিরক্ষী বাহিনীকেও সংঘাতপূর্ণ এলাকায় পাঠায়। এছাড়াও বিশ্ব থেকে ক্ষুধা, দারিদ্র্য ও নিরক্ষরতা দূর করা, মানবাধিকার প্রতিষ্ঠা, পরিবেশ দুষণজনিত সমস্যা মোকাবিলা, জনসংখ্যা বিস্ফোরণ রোধ, নারী ও শিশু অধিকার প্রতিষ্ঠা ইত্যাদি বিষয়ে কার্যক্রম পরিচালনার মধ্য দিয়ে জাতিসংঘ আর্থ-সামাজিক অগ্রগতি অর্জনের মাধ্যমে পরোক্ষভাবেও বিশ্বশান্তি প্রতিষ্ঠায় অবদান রাখছে। উপরে আলোচিত সফলতাগুলোর পাশাপাশি বিশ্বশান্তি প্রতিষ্ঠায় জাতিসংঘ কিছু ক্ষেত্রে ব্যর্থতারও পরিচয় দিয়েছে। নানা হস্তক্ষেপ ও সীমাবদ্ধতায় অনেক সংকট নিরসনে জাতিসংঘ তেমন ভূমিকা রাখতে পারছে না। মানবাধিকার রক্ষায় ব্যর্থতা, বর্ণবাদ ও জাতিগত দাঙ্গা নিরসনে ব্যর্থতা, মধ্যপ্রাচ্যে মার্কিন আগ্রাসন, নিরস্ত্রীকরণ ও পারমাণবিক অস্ত্ররোধে ব্যর্থতা, সম্প্রতি রুশ-ইউক্রেন যুদ্ধ বন্ধে ব্যর্থতা ইত্যাদি জাতিসংঘের ব্যর্থতাগুলোর পরিচায়ক হয়ে দাঁড়িয়েছে। পরিশেষে বলা যায়, বিশ্বে শান্তি প্রতিষ্ঠায় জাতিসংঘের ভূমিকা প্রশংসনীয়। তবে বৃহৎ শক্তিগুলোর প্রাধান্যসহ বিভিন্ন কারণে সাম্প্রতিক বছরগুলোতে জাতিসংঘের কার্যকারিতা নিয়ে প্রশ্ন উঠেছে।"
        }
      ]
    },
    {
      "number": "10",
      "uddipok": "রূপগঞ্জ গ্রামে দুটি শক্তিশালী গ্রুপ আছে। গ্রামের দুজন প্রভাবশালী ব্যক্তি গ্রুপ দুটির নেতৃত্ব দেন। দীর্ঘদিন ধরে গ্রামের বিভিন্ন বিষয় নিয়ে গ্রুপ দুটির মধ্যে পারস্পরিক হুমকি-ধামকি চলছে। গ্রামের লোকজন উদ্বিগ্ন কখন সংঘর্ষ শুরু হয়ে যায়।",
      "tag": "VNSC 23",
      "sub_questions": [
        {
          "label": "ক",
          "question": "শান্তিপূর্ণ সহাবস্থানের প্রথম পদক্ষেপ হিসেবে কত সালে মস্কো চুক্তি স্বাক্ষরিত হয়?",
          "explanation": "শান্তিপূর্ণ সহাবস্থানের প্রথম পদক্ষেপ হিসেবে সালে মস্কো চুক্তি স্বাক্ষরিত হয়।"
        },
        {
          "label": "খ",
          "question": "মার্শাল পরিকল্পনা বলতে কী বোঝ?",
          "explanation": "১৯৪৭ সালের জুন মাসে মার্কিন পররাষ্ট্র সচিব জর্জ মার্শাল হার্ভার্ড ইউনিভার্সিটির এক সভায় তার 'মার্শাল পরিকল্পনা' প্রকাশ করেন। এ পরিকল্পনায় তিনি বলেন, যুদ্ধ বিধ্বস্ত ইউরোপের দারিদ্র্য দূর করতে না পারলে ইউরোপকে কমিউনিজমের হাত থেকে মুক্ত করা যাবে না। এজন্য তিনি যুদ্ধ বিধ্বস্ত ইউরোপীয় দেশগুলোর অর্থনীতির পুনরুজ্জীবনের জন্য মার্কিন সাহায্যের প্রস্তাব করেন। এ প্রস্তাব অনুযায়ী তিনি বলেন, সাহায্যগ্রহণকারী দেশগুলো একটি ইউরোপীয় অর্থনৈতিক সংগঠনের অন্তর্ভুক্ত হবে। এ লক্ষ্যে ১৯৪৮ সালের এপ্রিলে মার্কিন যুক্তরাষ্ট্র আর্থিক সাহায্য প্রদান করে।"
        },
        {
          "label": "গ",
          "question": "উদ্দীপকে উল্লিখিত ঘটনার সাথে তোমার পাঠ্যবইয়ের কোন ঘটনার মিল পাওয়া যায়? ব্যাখ্যা করো।",
          "explanation": "উদ্দীপকের ঘটনার সাথে আমার পাঠ্যবইয়ে আলোচিত স্নায়ুযুদ্ধের মিল পাওয়া যায়। দ্বিতীয় বিশ্বযুদ্ধের পূর্বেই মার্কিন যুক্তরাষ্ট্র এবং সোভিয়েত ইউনিয়ন আদর্শগত কারণে পরস্পর প্রতিপক্ষে পরিণত হয়। মার্কিন যুক্তরাষ্ট্র একটি পুঁজিবাদী রাষ্ট্র। অপরদিকে, পুঁজিবাদকে উৎখাত করে রুশ বিপ্লবের মাধ্যমে সোভিয়েত ইউনিয়নের উত্থান ঘটেছিল। দ্বিতীয় বিশ্বযুদ্ধোত্তরকালে সোভিয়েত কমিউনিস্ট পার্টির সাধারণ সম্পাদক যোসেফ স্ট্যালিন কর্তৃক পূর্ব ইউরোপের প্রতি গৃহীত রুশনীতি এবং এর প্রতিক্রিয়ায় মার্কিন প্রেসিডেন্ট হ্যারি এস. ট্রুম্যান কর্তৃক 'ট্রিম্যান ডকট্রিন' ঘোষণা করা হলে স্নায়ুযুদ্ধ তীব্র আকার ধারণ করে। পরবর্তীতে ইউরোপে সমাজতন্ত্রের বিস্তার রোধে মার্কিন পররাষ্ট্র সচিব জর্জ মার্শাল তার 'মার্শাল পরিকল্পনা' প্রকাশ করেন। মার্শাল পরিকল্পনার বিরুদ্ধে সর্বাপেক্ষা মারাত্মক পদক্ষেপ হিসেবে সোভিয়েত ইউনিয়ন বার্লিন অবরোধ করলে মার্কিন যুক্তরাষ্ট্র ও এর মিত্ররা চিন্তিত হয়ে পড়ে। সোভিয়েত আগ্রাসন থেকে ইউরোপীয় দেশগুলোকে রক্ষা করার জন্য মার্কিন যুক্তরাষ্ট্র তার ইউরোপীয় মিত্রদের নিয়ে NATO জোট গঠন করে। এর প্রতিক্রিয়ায় কমিউনিস্ট দেশগুলো সোভিয়েত রাশিয়ার নেতৃত্বে Warsaw নামক সামরিক জোট গঠন করে। এভাবে স্নায়ুযুদ্ধ চরম পর্যায়ে উপনীত হয় এবং বিশ্বব্যাপী আতঙ্ক ও উত্তেজনাপূর্ণ অবস্থার সৃষ্টি হয়। উদ্দীপকে দেখা যায়, রূপগঞ্জ গ্রামে দুটি শক্তিশালী গ্রুপ আছে। গ্রামের দুজন প্রভাবশালী ব্যক্তি গ্রুপ দু'টির নেতৃত্ব দেন। দীর্ঘদিন ধরে গ্রামের বিভিন্ন বিষয় নিয়ে গ্রুপ দু'টির মধ্যে পারস্পরিক দ্বন্দ্ব চলছে। গ্রামের লোকজন উদ্বিগ্ন কখন সংঘর্ষ শুরু হয়ে যায়। গ্রামের দুটি গ্রুপের দ্বন্দ্বকে স্নায়ুযুদ্ধ হিসেবে অভিহিত করা হয়। তাই বলা যায়, উদ্দীপকে বর্ণিত ঘটনার সাথে স্নায়ুযুদ্ধের মিল পাওয়া যায়।"
        },
        {
          "label": "ঘ",
          "question": "উক্ত ঘটনার পিছনে কী কী কারণ বিদ্যমান ছিল বলে তুমি মনে করো।",
          "explanation": "উক্ত ঘটনা অর্থাৎ স্নায়ুযুদ্ধের পিছনে বহুবিধ কারণ বিদ্যমান ছিল। স্নায়ুযুদ্ধের মূল কারণ হিসেবে মার্কিন যুক্তরাষ্ট্র ও সোভিয়েত ইউনিয়নের পরস্পরবিরোধী আদর্শিক দ্বন্দ্বকে চিহ্নিত করা হয়। এছাড়া আরো কিছু কারণ বিদ্যমান ছিল, যেমন- দ্বিতীয় বিশ্বযুদ্ধের সময় মিত্রবাহিনী ইরান দখল করেছিল। যুদ্ধের পর ইরান থেকে সৈন্য প্রত্যাহার বিষয়ে সোভিয়েত ইউনিয়নের সাথে ইঙ্গ-মার্কিন জোটের দ্বন্দ্ব শুরু হয়। আর ইয়াল্টা চুক্তি অনুযায়ী রাশিয়ার জাপানের সাথে যুদ্ধ করার কথা ছিল। কিন্তু মার্কিন যুক্তরাষ্ট্র সোভিয়েত ইউনিয়নকে সে সুযোগ না দিয়ে আণবিক বোমা ফেলে জাপান দখল করে নিলে সোভিয়েত ইউনিয়ন এর তীব্র প্রতিবাদ জানায়। তাছাড়া গ্রিসের অভ্যন্তরীণ বিরোধ নিয়ে 'ট্রুম্যান ডকট্রিন' ঘোষণা করা হলে সোভিয়েত ইউনিয়নের সাথে দ্বন্দ্ব প্রকট হয়। এছাড়া ব্রিটিশ প্রধানমন্ত্রী চার্চিলের ফুলটন বক্তৃতার ফলে সোভিয়েত ইউনিয়ন ব্যাপকভাবে ক্ষুব্ধ হয়। আর তৃতীয় বিশ্বে শূন্যতা সৃষ্টি এবং মার্কিন যুক্তরাষ্ট্র ও সোভিয়েত ইউনিয়নের পারমাণবিক বোমার অধিকারী হওয়া প্রভৃতি স্নায়ুযুদ্ধের উদ্ভব ঘটায়। সর্বোপরি মার্কিন যুক্তরাষ্ট্রের সমাজতন্ত্রভীতি এবং এ আদর্শকে প্রতিরোধের আশঙ্কার ফলে স্নায়ুযুদ্ধের উদ্ভব ঘটেছিল।"
        }
      ]
    },
    {
      "number": "11",
      "uddipok": "পাশাপাশি দুটি রাষ্ট্র। দুটি রাষ্ট্রই খুব শক্তিশালী। খুঁটিনাটি বিষয় নিয়ে দুটি রাষ্ট্রের মধ্যে বিরোধ লেগেই থাকত। কিন্তু তারা যুদ্ধের পর্যায়ে পৌঁছায় না। পার্শ্ববর্তী অনেক রাষ্ট্র তাদের সাথে যোগ দেয়, তখন দ্বন্দ্বের মাত্রা বাড়তেই থাকে। এক সময় রাষ্ট্র দুটির মধ্যে দ্বন্দ্বের অবসান ঘটতে থাকে।",
      "tag": "VNSC 23",
      "sub_questions": [
        {
          "label": "ক",
          "question": "কত খ্রিষ্টাব্দে জাতিসংঘ গঠিত হয়?",
          "explanation": "১৯৪৫ সালে জাতিসংঘ গঠিত হয়।"
        },
        {
          "label": "খ",
          "question": "স্নায়ুযুদ্ধের সংজ্ঞা দাও।",
          "explanation": "স্নায়ুযুদ্ধ এমন এক প্রকার যুদ্ধাবস্থাকে নির্দেশ করে যা যুদ্ধও নয় আবার যুদ্ধের অনুপস্থিতি বা শান্তিও নয়। দ্বিতীয় বিশ্বযুদ্ধ পরবর্তী সময়ে দুটি পরাশক্তি দেশ মার্কিন যুক্তরাষ্ট্র ও সোভিয়েত ইউনিয়ন পারস্পরিক দ্বন্দ্বে লিপ্ত হয়। এ দুটি দেশের আদর্শিক দ্বন্দ্বকে কেন্দ্র করে ইউরোপের রাষ্ট্রগুলোও দুটি শিবিরে যোগ দেয়। বিভিন্ন ইস্যুতে এ দুই পরাশক্তি বিরোধিতা অব্যাহত রাখলে যুদ্ধের উত্তাপ ছড়ালেও তারা সযত্নে যুদ্ধ এড়িয়ে চলে। এরূপ যুদ্ধ যুদ্ধ অবস্থাই স্নায়ুযুদ্ধ বলে পরিচিত।"
        },
        {
          "label": "গ",
          "question": "উদ্দীপকের দুটি রাষ্ট্রের সাথে তোমার পাঠ্যবইয়ের কোন দুটি রাষ্ট্রের তুলনা করা যেতে পারে? ব্যাখ্যা করো।",
          "explanation": "উদ্দীপকের দুটি রাষ্ট্রের সাথে আমার পাঠ্যবইয়ের মার্কিন যুক্তরাষ্ট্র ও সোভিয়েত ইউনিয়নের তুলনা করা যেতে পারে। দ্বিতীয় বিশ্বযুদ্ধের পূর্বেই মার্কিন যুক্তরাষ্ট্র এবং সোভিয়েত ইউনিয়ন আদর্শগত কারণে পরস্পর প্রতিপক্ষে পরিণত হয়। মার্কিন যুক্তরাষ্ট্র একটি পুঁজিবাদী রাষ্ট্র। অপরদিকে, পুঁজিবাদকে উৎখাত করে রুশ বিপ্লবের মাধ্যমেই সোভিয়েত ইউনিয়নের উত্থান ঘটেছিল। দ্বিতীয় বিশ্বযুদ্ধোত্তরকালে সোভিয়েত কমিউনিস্ট পার্টির সাধারণ সম্পাদক যোসেফ স্ট্যালিন কর্তৃক পূর্ব ইউরোপের প্রতি গৃহীত রুশনীতি এবং এর প্রতিক্রিয়ায় মার্কিন প্রেসিডেন্ট হ্যারি এস, ট্রুম্যান কর্তৃক 'ট্রুম্যান ডকট্রিন' ঘোষণা করা হলে স্নায়ুযুদ্ধ তীব্র আকার ধারণ করে। পরবর্তীতে ইউরোপে সমাজতন্ত্রের বিস্তার রোধে মার্কিন পররাষ্ট্র সচিব জর্জ মার্শাল তার 'মার্শাল পরিকল্পনা' প্রকাশ করেন। মার্শাল পরিকল্পনার বিরুদ্ধে সর্বাপেক্ষা মারাত্মক পদক্ষেপ হিসেবে সোভিয়েত ইউনিয়ন বার্লিন অবরোধ করলে মার্কিন যুক্তরাষ্ট্র ও এর মিত্ররা চিন্তিত হয়ে পড়ে। সোভিয়েত আগ্রাসন থেকে ইউরোপীয় দেশগুলোকে রক্ষা করার জন্য মার্কিন যুক্তরাষ্ট্র তার ইউরোপীয় মিত্রদের নিয়ে NATO জোট গঠন করে। এর প্রতিক্রিয়ায় কমিউনিস্ট দেশগুলো সোভিয়েত রাশিয়ার নেতৃত্বে Warsaw নামক সামরিক জোট গঠন করে। এভাবে স্নায়ুযুদ্ধ চরম পর্যায়ে উপনীত হয় এবং বিশ্বব্যাপী আতঙ্ক ও উত্তেজনাপূর্ণ অবস্থার সৃষ্টি হয়। উদ্দীপকেও দেখা যায়, খুবই শক্তিশালী দুটি রাষ্ট্রের মধ্যে খুঁটিনাটি বিষয় নিয়ে বিরোধ লেগেই থাকত। কিন্তু তারা যুদ্ধের পর্যায়ে পৌঁছায় না। পাশ্ববর্তী অনেক রাষ্ট্র তাদের সাথে যোগ দিলে দ্বন্দ্বের মাত্রা বাড়তেই থাকে। উদ্দীপকের এ বিরোধের ঘটনার সাথে স্নায়ুযুদ্ধকালীন মার্কিন যুক্তরাষ্ট্র ও সাবেক সোভিয়েত ইউনিয়নের বিরোধের মিল রয়েছে। তাই উদ্দীপকের এ দুটি রাষ্ট্রের সাথে সাবেক সোভিয়েত ইউনিয়ন ও মার্কিন যুক্তরাষ্ট্রের তুলনা করা যেতে পারে।"
        },
        {
          "label": "ঘ",
          "question": "উক্ত রাষ্ট্র দুটির মধ্যে দ্বন্দ্বের অবসানের কারণগুলো চিহ্নিত করো।",
          "explanation": "উদারমনা ব্যক্তিত্বের আবির্ভাব ও গৃহীত কৌশলই ছিল বিষয়টি অবসানের কারণ- উক্তিটি যথার্থ। দ্বিতীয় বিশ্বযুদ্ধের পর মার্কিন যুক্তরাষ্ট্র ও সোভিয়েত ইউনিয়নের মধ্যকার বিরোধ নানা কারণে বেড়ে গেলেও নব্বই এর দশকে এসে এর অবসান ঘটতে থাকে। স্নায়ুযুদ্ধের অবসানের কারণগুলো নিম্নরূপ: প্রথমত: দুই পরাশক্তির মানসিকতার পরিবর্তন হলে তারা বুঝতে পারে, বিশাল অস্ত্রভান্ডার দিয়ে শান্তি, নিরাপত্তা বা জয় কোনোটাই অর্জন করা যাবে না। ফলে অস্ত্র উৎপাদন হ্রাস ও পারস্পরিক সন্দেহ ও অবিশ্বাস থেকে দূরে সরে এলে স্নায়ুযুদ্ধ অবসানের পথ সুগম হয়। দ্বিতীয়ত: জোট নিরপেক্ষ আন্দোলন বা ন্যাম এর ভূমিকা স্নায়ুযুদ্ধ অবসানে সহায়ক হয়। ন্যামের সম্মেলনগুলোতে উত্তেজনাকর পরিস্থিতির জন্য বৃহৎ শক্তিদ্বয়ের সমালোচনা করা হতো এবং এদের নির্বাচনের জন্য শান্তিকামী মানুষকে সাড়া দেওয়ার আহবান জানালে স্নায়ুদ্ধের মদদদাতারা নিরুৎসাহী হয়ে পড়ে। তৃতীয়ত: বৃহৎ রাষ্ট্রের মধ্যে মতাদর্শগত পার্থক্য স্নায়ুযুদ্ধের পরিবেশকে উত্তপ্ত করে রাখলেও শান্তিপূর্ণ সহাবস্থানের সম্ভাবনা উজ্জ্বল হওয়ায় দ্বিমেরুবাদের অবসান ঘটে। তাদের মধ্যে তিক্ততা, সন্দেহ ও অবিশ্বাস কমতে শুরু করলে স্নায়ুযুদ্ধের পরিবেশগত পরিমণ্ডল দুর্বল হয়ে পড়ে। চতুর্থত: সোভিয়েত ইউনিয়নে ১৯৮৭ খ্রিষ্টাব্দে মিখাইল গর্বাচেভ। ক্ষমতা গ্রহণ করে অভ্যন্তরীণ নীতি সংস্কারের লক্ষ্যে গ্লাসনস্ত (উদারনীতি) ও পেরেস্ত্রোইকা (পুনর্গঠন) কর্মসূচি গ্রহণ করেন। ফলে তার উদারনীতি কর্মসূচি পশ্চিমা বিশ্বে সমাদৃত হলে স্নায়ুযুদ্ধের আবহ স্বয়ংক্রিয়ভাবে কমতে শুরু করে। এদিকে সোভিয়েত ইউনিয়নের অর্থনৈতিক অবস্থা দুর্বল হয়ে পড়লে স্নায়ুযুদ্ধ চালিয়ে যাওয়ার মতো যে শক্তিশালী অর্থব্যবস্থার প্রয়োজন, তা সোভিয়েত নেতারা প্রস্তুত করতে পারেননি বলে স্নায়ুযুদ্ধ অবসানের দিকে ধাবিত হয়।. পঞ্চমত: আমেরিকার অভ্যন্তরীণ পরিবর্তন স্নায়ুযুদ্ধকে দুর্বল করে ফেলে। আমেরিকার অর্থনীতির বিরাট একটি অংশ সামরিকীকরণ থেকে শিল্পায়নের দিকে ধাবিত হওয়া স্নায়ুযুদ্ধ অবসানের একটি কারণ। ষষ্ঠত: বৃহৎ রাষ্ট্রগুলোর প্রতি ক্ষুদ্র রাষ্ট্রগুলোর আনুগত্যের মাত্রা কমে যায় এবং রাশিয়া মানেই প্রতিক্রিয়াশীল আর আমেরিকা বলতেই প্রগতিশীল, এ ধারণায় চিড় ধরলে স্নায়ুযুদ্ধের আবহাওয়ায় পরিবর্তন আসে।"
        }
      ]
    }
  ]
}