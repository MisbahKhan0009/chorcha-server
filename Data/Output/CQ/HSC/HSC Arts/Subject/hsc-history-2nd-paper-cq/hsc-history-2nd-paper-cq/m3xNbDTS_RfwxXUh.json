{
  "title": "আইডিয়াল কলেজ, ধানমন্ডি ২০২৪",
  "subtitle": "ইতিহাস (11)",
  "questions": [
    {
      "number": "1",
      "uddipok": "একক কোনো কারণে বিপ্লব সংঘটিত হয় না বরং এর পেছনে থাকে বহুবিধ কারণ। আর অধিকারভোগী শ্রেণির সামাজিক, রাজনৈতিক ও অর্থনৈতিক অধিকার কোনো এক বিপ্লবের মাধ্যমে ধ্বংসপ্রাপ্ত হয়। এর ফলে সাধারণ জনগণ পুরাতন সমাজ ব্যবস্থা ভেঙ্গে নতুন সমাজ ব্যবস্থা গড়ে তোলেন।",
      "tag": "ISCD 24",
      "sub_questions": [
        {
          "label": "ক",
          "question": "\"আমিই রাষ্ট্র\" উক্তিটি কার?",
          "explanation": "'আমিই রাষ্ট্র' উক্তিটি ফরাসি সম্রাট চতুর্দশ লুইয়ের।"
        },
        {
          "label": "খ",
          "question": "'বিপ্লবের বধ্যভূমি' বলতে কী বোঝায়?",
          "explanation": "ফরাসি বিপ্লবের সময় বিপ্লববিরোধীদের গিলোটিনে শিরচ্ছেদ করার জন্য যে নির্দিষ্ট স্থান ছিলো তাকে 'বিপ্লবের বধ্যভূমি' বলা হয়। ফরাসি বিপ্লবকে সুসংহত করার জন্য রোবসপিয়ার সন্ত্রাসের রাজত্ব কায়েমের জন্য গণনিরাপত্তা কমিটি গঠন করেন, এ গণনিরাপত্তা কমিটি লক্ষাধিক সন্দেহভাজনকে নির্ধারিত স্থানে গিলোটিনের সাহায্যে হত্যা করে। ফলে পরবর্তীতে এই স্থানকে বিপ্লবের বধ্যভূমি বলা হয়।"
        },
        {
          "label": "গ",
          "question": "উদ্দীপকের আলোকে ফরাসি বিপ্লবের কারণসমূহ আলোচনা করো।",
          "explanation": "নিম্নের অনুরূপ: উদ্দীপকের কারণগুলো আমার পাঠ্যবইয়ের ফরাসি বিপ্লবের কারণের সাথে সাদৃশ্যপূর্ণ। ফরাসি বিপ্লব কোনো আকস্মিক ঘটনা নয়। কোনো একটিমাত্র কারণেও তা সংঘটিত হয়নি। দীর্ঘদিনের পুঞ্জীভূত রাজনৈতিক ও সামাজিক অনাচার, বৈষম্যমূলক অর্থনৈতিক ব্যবস্থা ও খ্যাতনামা দার্শনিকদের প্রভাবসহ বিভিন্ন কারণের ফলেই ফরাসি বিপ্লবের সূত্রপাত হয়েছিল। বিপ্লবের রাজনৈতিক কারণগুলোর মধ্যে ছিল স্বৈরাচারী রাজতন্ত্র, রাজশক্তির দায়িত্বহীনতা, দুর্নীতিপরায়ণ শাসন ও বিচার ব্যবস্থা, অভিজাতশ্রেণি ও আমলাতন্ত্রের প্রাধান্য এবং অত্যাচার প্রভৃতি। বৈষম্যমূলক সমাজব্যবস্থা ও শ্রমজীবীদের শোচনীয় অবস্থা এ বিপ্লবকে ত্বরান্বিত করেছিল। তাছাড়া ফ্রান্সের তখনকার অর্থনৈতিক দুরবস্থা বিপ্লবের উল্লেখযোগ্য কারণ। পঞ্চদশ লুই ও ষোড়শ লুইয়ের আমলের অর্থনৈতিক দুর্দশা, বৈষম্যমূলক কর নির্ধারণ পদ্ধতিকেও বিপ্লবের জন্য দায়ী করা হয়। উদ্দীপকে উল্লেখিত বিপ্লবের বহুবিধ কারণের কথা বলা হয়েছে। বিপ্লবের মাধ্যমে সুবিধাভোগী শ্রেণির সামাজিক, রাজনৈতিক ও অর্থনৈতিক অধিকারের অবসান হওয়া এবং পরিশেষে বুর্জোয়া শ্রেণির নেতৃত্বে পুরাতনকে ভেঙে নতুন সমাজব্যবস্থা গঠনের তৎপরতার কথা বলা হয়েছে যার সাথে ফরাসি বিপ্লবের মিল রয়েছে। তাই বলা যায়, উদ্দীপকের কারণগুলো আমার পাঠ্যবইয়ের ফরাসি বিপ্লবের কারণের সাথে সাদৃশ্যপূর্ণ।"
        },
        {
          "label": "ঘ",
          "question": "তুমি কি মনে কর, ফ্রান্সের সাধারণ মানুষ বুর্জোয়া শ্রেণির নেতৃত্বে পুরাতন সমাজ ব্যবস্থা ভেঙ্গে নতুন সমাজ গঠনে তৎপর হয়? ব্যাখ্যা করো।",
          "explanation": "নিম্নের অনুরূপ: হ্যাঁ, আমি মনে করি, ফ্রান্সের সাধারণ মানুষ বুর্জোয়া শ্রেণির নেতৃত্বে পুরাতন সমাজব্যবস্থা ভেঙে নতুন সমাজ গঠনে তৎপর হয়। দুর্নীতি ও বৈষম্যসহ নানা অনাচারে ফ্রান্সের গোটা সমাজব্যবস্থা ভেঙে পড়েছিল। সামাজিক বৈষম্যের সাথে রাজা ও প্রভাবশালীদের শোষণনীতি জনসাধারণকে অতিষ্ঠ ও বিক্ষুব্ধ করে তোলে। বিপ্লবপূর্ব ফ্রান্সের যাজক শ্রেণি ও অভিজাত সম্প্রদায় সব ধরনের সুযোগসুবিধা ভোগ করত। যাজক ও অভিজাতরা ছাড়া ফ্রান্সের অন্য সব মানুষ ছিল তৃতীয় সম্প্রদায়ভুক্ত এবং অধিকারহীন। সে সময় দেশটির সামাজিক-রাজনৈতিক অবস্থা ছিল চরম বৈষম্যপূর্ণ। ফলে একসময় সাধারণ মানুষ বুর্জোয়া শ্রেণির নেতৃত্বে পুরাতন, সমাজব্যবস্থাকে ভেঙে নতুন সমাজ গঠনে তৎপর হয়। তৎকালীন ফ্রান্সে বুর্জোয়ারাই ছিল শিক্ষিত ও বিত্তবান। কিন্তু দেশে তাদেরও সামাজিক মর্যাদা ছিল না। ১৭৭৪ সালে রাজা ষোড়শ লুই যখন ক্ষমতা গ্রহণ করেন তখন ফ্রান্সে বিপ্লবের ক্ষেত্র প্রস্তুত হয়ে গেছে। ষোড়শ লুইয়ের মতো অযোগ্য শাসকের পক্ষে এ অবস্থা সামাল দেওয়া সম্ভব হয়নি। তিনি সংকটময় অবস্থা থেকে নিজেকে বাঁচানোর জন্য জাতীয় সভার আহ্বান করেন। ফ্রান্সে প্রায় দুইশত বছর পর এমন বিশেষ সভার আহ্বানে রাজার দুর্বলতাই প্রকাশ পায়। বুর্জোয়া শ্রেণি সাহসী হয়ে ওঠে এবং তারা প্রকাশ্যে বিদ্রোহ শুরু করে। মূলত সামাজিক মর্যাদা প্রতিষ্ঠা করতে বুর্জোয়ারা এ বিপ্লবের সূত্রপাত করে, আর কৃষক-শ্রমিকরা তাদের অধিকার পেতে বুর্জোয়াদের অনুসরণ করে। উপরের আলোচনা শেষে বলা যায়, পুরাতন সমাজব্যবস্থা ভেঙে নতুন সমাজ গঠনের জন্য তথা নিজেদের সামাজিক মর্যাদা প্রতিষ্ঠার জন্য ফ্রান্সের বুর্জোয়া শ্রেণি সাধারণ মানুষকে নিয়ে বিপ্লব করে।"
        }
      ]
    },
    {
      "number": "2",
      "uddipok": "অষ্টাদশ শতকে 'X' নামক একজন স্বৈরাচারী রাজা ছিলেন। তিনি রাষ্ট্রের সকল ক্ষেত্রে কর্তৃত্ব প্রতিষ্ঠা করতেন। পাশাপাশি একটি সামাজিক শ্রেণির লোকজন বিশেষ সুযোগ-সুবিধা ভোগ করত। এসময় মহান লেখকবৃন্দ অন্যায়- নির্যাতনের চিত্র তুলে ধরেন এবং রাজার রাজত্বে রদবদল হয়।",
      "tag": "ISCD 24",
      "sub_questions": [
        {
          "label": "ক",
          "question": "চতুর্দশ লুই কে ছিলেন?",
          "explanation": "চতুর্দশ লুই ছিলেন ফ্রান্সের রাজা।"
        },
        {
          "label": "খ",
          "question": "ফরাসি বিপ্লবের মূলমন্ত্র কী ছিল?",
          "explanation": "ফরাসি বিপ্লবের মূলমন্ত্র ছিল সাম্য, মৈত্রী ও স্বাধীনতা। ১৭৮৯ সালের ফরাসি বিপ্লব বিশ্বের ইতিহাসের প্রধান মাইলফলকগুলোর অন্যতম। সাম্য, মৈত্রী ও স্বাধীনতার মূলমন্ত্র নিয়ে সংঘটিত এ বিপ্লব পুরনো সমাজ ও শাসনব্যবস্থা ভেঙে দিয়ে এক নতুন যুগের সূচনা করে। ইউরোপসহ বিশ্বের বিভিন্ন অঞ্চলের রাজনীতিতে প্রভাব ফেলে এ ঘটনা।"
        },
        {
          "label": "গ",
          "question": "উদ্দীপকের উল্লিখিত ঘটনার সাথে তোমার পাঠ্যবইয়ের কোন বিপ্লবের মিল রযেছে? ব্যাখ্যা করো।",
          "explanation": "উদ্দীপকে উল্লিখিত ঘটনার সাথে ফরাসি বিপ্লবের মিল রয়েছে। আঠারো শতকে (১৭৮৯ সালে) ঘটা ঐতিহাসিক ফরাসি বিপ্লবের আগে ফ্রান্সের বুরবো বংশের রাজা ছিলেন ষোড়শ লুই। তিনি ছিলেন চরম স্বৈরাচারী শাসক। তিনি একাধারে শাসক, বিচারক ও আইন প্রণেতা ছিলেন। তার সমালোচনা করার অধিকার কারও ছিল না। তখনকার অন্য অনেক রাজার মতোই ষোড়শ লুই বিশ্বাস করতেন, স্বয়ং ঈশ্বর রাজাকে নিযুক্ত করেছেন। এজন্য তিনি তার কাজের জন্য ঈশ্বর ছাড়া আর কারও কাছে দায়ী নন। এ বিশ্বাস তার চরম স্বেচ্ছাচারী হয়ে ওঠার অন্যতম কারণ। এছাড়া ষোড়শ লুই এর শাসনামলে সংখ্যালঘু যাজক ও অভিজাতশ্রেণি বিশেষ সুযোগ-সুবিধা ভোগ করতো। সমাজের সংখ্যাগরিষ্ঠ সুবিধাবঞ্চিত বা অধিকারহারা শ্রেণি রাজার পৃষ্ঠপোষকতায় অভিজাতদের হাতে নিপীড়িত হতে থাকে। এ অবস্থায় ফ্রান্সের মহান লেখক ও দার্শনিকরা তাদের লেখনীতে অধিকারহারা শ্রেণির প্রতি এ অন্যায়-অবিচারের চিত্র তুলে ধরেন। এসব সাহিত্যকর্ম সাধারণ মানুষের মধ্যে জাগরণের সৃষ্টি করে। খ্যাতিমান লেখক ও দার্শনিকদের লেখনীতে উদ্বুদ্ধ হয়ে ফরাসি জনগণের মন বিপ্লবের জন্য প্রস্তুত হতে থাকে। একসময় তারা বিপ্লবকেই একমাত্র মুক্তির পথ হিসেবে বেছে নেয়। ১৭৮৯ সালের ১৪ জুলাই অত্যাচারী শাসনের প্রতীক বাস্তিল দুর্গের পতন ঘটে। এটিই ইতিহাসে ফরাসি বিপ্লব নামে খ্যাত। উপরের আলোচনার পরিপ্রেক্ষিতে বলা যায়, উদ্দীপকে আঠারো শতকে 'X' নামক স্বৈরাচারী রাজার পতনের যে চিত্র প্রতিফলিত হয়েছে তার সাথে ফরাসি বিপ্লবের ঘটনার মিল রয়েছে।"
        },
        {
          "label": "ঘ",
          "question": "উদ্দীপকের আলোকে মহান লেখকদের উক্ত বিপ্লবে কী ভূমিকা ছিল ব্যাখ্যা করো।",
          "explanation": "উদ্দীপকের আরোকে মহান লেখকদের উক্ত বিপ্লব তথা ফরাসি বিপ্লবে মহান ভূমিকা ছিল। ফরাসি বিপ্লবে দেশটির দার্শনিকদের অবদান অপরিসীম। তারা বিপ্লবে সরাসরি অংশগ্রহণ করেননি বটে, কিন্তু এর মনস্তাত্ত্বিক ও তাত্ত্বিক পটভূমি তৈরিতে ব্যাপক ভূমিকা রাখেন। ফরাসি বিপ্লবের অনেক আগে থেকেই দার্শনিকদের জ্ঞানচর্চা মধ্যযুগীয় ভাবধারায় সীমাবদ্ধতাকে অতিক্রম করে একটি আধুনিক সমাজব্যবস্থা গড়ে তোলার জন্য দেশবাসীকে উজ্জীবিত করতে থাকে। ফরাসি সমাজে তাদের চিন্তাধারা ব্যাপক প্রভাব ফেলে। এ দার্শনিকরাই মধ্যযুগীয় রাজতন্ত্র পরিত্যাগ করে আধুনিক সাম্য, মৈত্রী ও স্বাধীনতার চেতনাকে ধারণ করে গণতান্ত্রিক রাষ্ট্রব্যবস্থা গড়ে তোলার যুক্তি তুলে ধরেন। তাদের মধ্যে উল্লেখযোগ্য ছিলেন মহামতি ভলতেয়ার, মন্টেস্কু, রুশো প্রমুখ। মন্টে তার 'The Persian Letters' নামের ব্যঙ্গাত্মক লেখার মধ্য দিয়ে ফরাসি সমাজের শ্রেণিবৈষম্যের প্রতি কটাক্ষ করেন এবং 'The Spirit of Laws' গ্রন্থে সরকারের তিনটি বিভাগের মধ্যে ক্ষমতা বিভাজনের সমালোচনা করেন। এসব লেখা সমকালীন বিপ্লবীদের মনে গভীর প্রভাব বিস্তার করে। ফ্রান্সের অন্যতম শ্রেষ্ঠ দার্শনিক ভলতেয়ার প্রচলিত রাষ্ট্র, সমাজ ও ধর্মনীতির বিরুদ্ধে জনমত সৃষ্টি করে বিপ্লবের পথকে প্রশস্ত করেন। এছাড়া দার্শনিক রুশো তার বিখ্যাত 'The Social Contract গ্রন্থে 'জনগণই সার্বভৌম ক্ষমতার অধিকারী'- এই মতবাদ প্রচার করলে বিপ্লব অবশ্যম্ভাবী হয়ে ওঠে। পরিশেষে বলা যায়, ফরাসি দার্শনিকরা জনগণের মননে আদর্শবাদ প্রতিষ্ঠা করতে পেরেছিলেন বলেই ফরাসি বিপ্লব সংঘটিত হয়।"
        }
      ]
    },
    {
      "number": "3",
      "uddipok": "নিচের ছকটি লক্ষ করো এবং প্রশ্নগুলোর উত্তর দাওঃ",
      "tag": "ISCD 24",
      "sub_questions": [
        {
          "label": "ক",
          "question": "প্রথম বিশ্বযুদ্ধ কত সালে সংঘটিত হয়?",
          "explanation": "প্রথম বিশ্বযুদ্ধ ১৯১৪ সালে সংঘটিত হয়।"
        },
        {
          "label": "খ",
          "question": "Veto কী? বুঝিয়ে লেখো।",
          "explanation": "জাতিসংঘের নিরাপত্তা পরিষদের ৫টি স্থায়ী সদস্যরাষ্ট্রের বিশেষ ক্ষমতাই হলো 'Veto' জাতিসংঘের নিরাপত্তা পরিষদে ৫টি স্থায়ী সদস্য ও ১০টি অস্থায়ী সদস্য রয়েছে। এ পরিষদের প্রত্যেক সদস্যের একটি করে ভোটদানের অধিকার আছে। তরে কোনো সিদ্ধান্তে উপনীত হওয়ার জন্য ৫টি স্থায়ী সদস্যের প্রত্যেকের সম্মতিসূচক ভোটের প্রয়োজন। কোনো স্থায়ী সদস্য প্রস্তাবের বিরুদ্ধে ভোট দিলে তা বাতিল বলে গণ্য হয়। নিরাপত্তা পরিষদের স্থায়ী সদস্যদের এ বিশেষ ক্ষমতাই ভেটো ক্ষমতা নামে পরিচিত।"
        },
        {
          "label": "গ",
          "question": "উদ্দীপকের আলোকে এই মহাযুদ্ধের কারণসমূহ ব্যাখ্যা করো",
          "explanation": "নিম্নের অনুরূপ: উদ্দীপকের প্রশ্নবোধক চিহ্নটি দিয়ে প্রথম বিশ্বযুদ্ধকে ইঙ্গিত করা হয়েছে। প্রথম বিশ্বযুদ্ধের প্রাক্কালে জার্মানি, অস্ট্রো-হাঙ্গেরি ও ইতালির মধ্যে 'ত্রিশক্তি চুক্তি' হয়। এর প্রত্যুত্তরে ফ্রান্স, রাশিয়া ও ইংল্যান্ডের মধ্যে ত্রিশক্তি আঁতাত গড়ে ওঠে। এ থেকে বোঝা যায় যে, উদ্দীপকের '?' স্থানের মাধ্যমে প্রথম বিশ্বযুদ্ধকেই বোঝানো হয়েছে। নানাবিধ কারণে প্রথম বিশ্বযুদ্ধের সূত্রপাত হলেও এর একটি পরোক্ষ কারণ ছিল উগ্র জাতীয়তাবাদ। উনিশ শতকের শেষে এবং বিশ শতকের শুরুর দিকে জার্মানদের মধ্যে উগ্র জাতীয়তাবাদী চেতনার প্রসার ঘটে। ক্রমে তখনকার প্রধান বিশ্বশক্তি ফ্রান্স, ইংল্যান্ড, রাশিয়া প্রভৃতি দেশের ওপরও এর প্রভাব পড়ে। উগ্র জাতীয়তাবাদী চেতনায় উদ্বুদ্ধ হয়ে ইতালি, জাপান, জার্মানি এসব দেশ নিজেদের জাতিগত শ্রেষ্ঠত্ব প্রমাণের জন্য উন্মুখ হয়ে ওঠে। ইউরোপীয় শক্তিগুলোর মধ্যে জাতিগত বিদ্বেষ বৃদ্ধি পায়, যা তাদেরকে যুদ্ধের দিকে ধাবিত করে। উগ্র জাতীয়তাবাদের পাশাপাশি ইউরোপীয় শক্তিবর্গের মধ্যে অর্থনৈতিক প্রতিদ্বন্দ্বিতাও ছিল প্রথম বিশ্বযুদ্ধের অন্যতম গুরুত্বপূর্ণ কারণ। সুতরাং বলা যায়, উগ্র জাতীয়তাবাদ, বাণিজ্য ও উপনিবেশ বিস্তারের প্রতিযোগিতা তথা অর্থনৈতিক সাম্রাজ্যবাদ, সমরবাদ, পুঁজিবাদের বিকাশ এসব কারণে প্রথম বিশ্বযুদ্ধ সংঘটিত হয়।"
        },
        {
          "label": "ঘ",
          "question": "উদ্দীপকের আলোকে উক্ত যুদ্ধের ফলাফল বিশ্লেষণ করো।",
          "explanation": "উদ্দীপকের আলোকে উক্ত যুদ্ধ অর্থাৎ প্রথম বিশ্বযুদ্ধের ফলাফল ছিল সুদূরপ্রসারী। ইউরোপের বিভিন্ন রাষ্ট্রের মধ্যে উগ্র সমরবাদ ও পরস্পরবিরোধী সামরিক শক্তি জোট প্রথম বিশ্বযুদ্ধকে ত্বরান্বিত করেছিল। ১৮৮২ সালে জার্মানি, অস্ট্রিয়া-ও ইতালির মধ্যে ত্রিশক্তি চুক্তি স্বাক্ষরিত হয়। এ চুক্তির প্রতিক্রিয়ায় ইংল্যান্ড, ফ্রান্স ও রাশিয়ার মধ্যে ১৯০৭ সালে পারস্পরিক স্বার্থরক্ষা ও সামরিক সহযোগিতার লক্ষ্যে ত্রিশক্তি আঁতাত নামে চুক্তি স্বাক্ষরিত হয়। ইউরোপের রাজনীতিতে পারস্পরিক শক্তিজোট গঠনের ফলাফল ছিল অত্যন্ত ভয়াবহ। কারণ এই চুক্তিগুলোর শর্তসমূহ ছিল গোপন। ফলে জোটগুলো শান্তিরক্ষার পরিবর্তে অবিশ্বাস ও ভীতির সঞ্চার করে এবং প্রতিটি রাষ্ট্র এক ভয়াবহ যুদ্ধের আশঙ্কায় সময় কাটাতে থাকে। ১৯০৬ সাল থেকে ১৯১৪ সালের মধ্যে বিভিন্ন আন্তর্জাতিক সংকটের সময়ে এ দুই শক্তিজোট পরস্পরের সম্মুখীন হয়। মরক্কোর ব্যাপারে কূটনৈতিক ক্ষেত্রে ব্রিটেন-ফ্রান্সের কাছে জার্মানি ও মিত্ররা অপদস্ত হয়। কিন্তু ১৯০৮ সালে বলকান সংকটে অস্ট্রো-জার্মানি গোষ্ঠী জয়লাভ করে এবং রাশিয়া অপদস্ত হয়। ফলে ইউরোপের রাজনীতি ভিন্ন দিকে মোড় নেয় এবং উত্তেজনাময় পরিস্থিতির সৃষ্টি হয়। ১৯১৪ সালের ২৮ জুন অস্ট্রিয়ার যুবরাজ ও তার স্ত্রীকে এক আততায়ী সার্বিয়াতে হত্যা করে। অস্ট্রিয়া ক্ষতিপূরণ দাবি করলে সার্বিয়া তা পুরোপুরি দিতে নারাজ ছিল এবং অসন্তুষ্ট অস্ট্রিয়া ১৯১৪ সালের ২৮ জুলাই সার্বিয়ার বিরুদ্ধে যুদ্ধ ঘোষণা করে। অন্যদিকে, রাশিয়া সার্বিয়াকে সমর্থন জানিয়ে অস্ট্রিয়া-জার্মানি সীমান্তে সৈন্য সমাবেশ করতে থাকে। ৩০ জুলাই জার্মানি রাশিয়াকে ১২ ঘণ্টার মধ্যে সৈন্য সমাবেশ বন্ধ করার জন্য চরমপত্র প্রদান করে। রাশিয়া এর কোনো উত্তর না দিলে জার্মানি তার বিরুদ্ধে যুদ্ধ ঘোষণা করে। ৩রা আগস্ট জার্মানি বেলজিয়ামের সীমান্ত লঙ্ঘন করে সৈন্য পাঠালে শক্তিজোট অনুসারে ইংল্যান্ড, ফ্রান্স, রাশিয়ার পক্ষ নিয়ে জার্মানির বিরুদ্ধে যুদ্ধ ঘোষণা করে। এর ফলে সারাবিশ্বে প্রথম বিশ্বযুদ্ধের দামামা বেজে উঠে।"
        }
      ]
    },
    {
      "number": "4",
      "uddipok": "উনিশ শতকের গোঁড়ার দিকে উপনিবেশ ও সাম্রাজ্যবাদ ভয়ংকর আকার ধারণ করে। এ সময় এক দেশের দম্পতির অন্য দেশে অস্বাভাবিক মৃত্যু হয়। এ ঘটনাকে কেন্দ্র করে বিশ্বে এক ভয়ংকর যুদ্ধ সংঘটিত হয়। পরবর্তীতে একটি সন্ধির মাধ্যমে মীমাংসা করা হয়েছিল।",
      "tag": "ISCD 24",
      "sub_questions": [
        {
          "label": "ক",
          "question": "কত সালে ভার্সাই সন্ধি সাক্ষরিত হয়?",
          "explanation": "১৯১৯ সালে ভার্সাই সন্ধি স্বাক্ষরিত হয়।"
        },
        {
          "label": "খ",
          "question": "ত্রিশক্তি আঁতাত বলতে কী বোঝ? ব্যাখ্যা করো।",
          "explanation": "ত্রিশক্তি আঁতাত ছিল ত্রিশক্তি জোট-এর হুমকি মোকাবিলায় গড়ে ওঠা ইউরোপীয় সামরিক জোট। জার্মানি, অস্ট্রিয়া-হাঙ্গেরি ও ইতালির সমন্বয়ে গঠিত ত্রিশক্তি জোটের মোকাবেলায় ১৯০৭ সালে ইংল্যান্ড ও রাশিয়ার মধ্যে এক মিত্রতাচুক্তি হয়। এ চুক্তির মাধ্যমে ইংল্যান্ড, ফ্রান্স ও রাশিয়া পরস্পর মৈত্রী বন্ধনে আবন্ধ হয় যা 'ত্রিশক্তি আঁতাত' নামে পরিচিত।"
        },
        {
          "label": "গ",
          "question": "উদ্দীপকের আলোকে উক্ত সম্বির শর্তাবলি বিশ্লেষণ করো।",
          "explanation": "উদ্দীপকের আলোকেও সন্ধি হলো ভার্সাই সন্ধি যার বিভিন্ন শর্ত ছিল। ১৯১৯ সালের ২৮ জুন ভার্সাই সন্ধি স্বাক্ষরিত হয়। এ চুক্তির শর্তাবলি নির্ধারণের জন্য মার্কিন যুক্তরাষ্ট্র, ফ্রান্স, ইতালি, ব্রিটেন ও জাপান দাপ্তরিক কার্যাবলি সম্পদান করে। কিন্তু শীঘ্রই ইতালি ও জাপান সম্মেলন থেকে সরে দাঁড়ালে অবশিষ্ট ৩টি রাষ্ট্রই এ চুক্তির প্রধান প্রধান ধারা ও শর্তাবলি রচনা করে। এ সন্ধির প্রধান ধারাগুলোকে কয়েকটি ভাগে ভাগ করা যায়। যথা- ভৌগোলিক শর্তাবলি, ক্ষতিপূরণ সম্পর্কিত শর্তাবলি, অর্থনৈতিক শর্তাবলি, সামরিক বিষয় সংক্রান্ত শর্তাবলি, জাতিপুঞ্জ সংক্রান্ত শর্তাবলি ইত্যাদি। এর মধ্যে সামরিক সংক্রান্ত শর্তাবলিই উদ্দীপকে আলোচনা করা হয়েছে। ভার্সাই সন্ধির সামরিক সংক্রান্ত শর্তাবলির মাধ্যমে জার্মানির সৈন্যসংখ্যা এক লাখে সীমিত করা হয়। বাধ্যতামূলক সামরিক শিক্ষা বন্ধ করা হয়। যুদ্ধের সরঞ্জাম উৎপাদন, আমদানি-রপ্তানি নিষিদ্ধ করা হয়। জার্মানির নৌ, সেনা ও বিমান বাহিনীকে বিলুপ্ত ঘোষণা করে সেনাপতিমণ্ডলীকে বরখাস্ত করা হয়। জার্মানির যুদ্ধ জাহাজগুলোকে ইংল্যান্ডের হাতে তুলে দেওয়ার কথা বলা হয়। জার্মানি কেবল ৬টি ছোট যুদ্ধ জাহাজ, ৩টি ছোট ব্রুজার, ৪টি ডেস্ট্রয়ার, ১২টি সাবমেরিন রাখার অধিকার পায়। রাইন নদীর পশ্চিম তীরে ৫০ কিলোমিটারের মধ্যে সব জার্মান দুর্গ ও সামরিক ঘাঁটি ভেঙে ফেলার আদেশ দেওয়া হয়। হেলিগোল্যান্ডের নৌঘাঁটি বিলুপ্ত করা হয়। এসব সামরিক শর্তাবলি বাস্তবায়নের জন্য জার্মানিতে মিত্রপক্ষের সৈন্য। মোতায়েন রাখার বিধান করা হয়।"
        },
        {
          "label": "ঘ",
          "question": "উদ্দীপকের আলোকে এই সন্ধির তাৎপর্য বিশ্লেষণ করো।",
          "explanation": "উদ্দীপকের আলোকে এই সন্ধি অর্থাৎ ভার্সাই সন্ধির তাৎপর্য অপরিসীম। এ সন্ধির ফলেই দ্বিতীয় বিশ্বযুদ্ধের পটভূমি তৈরি হয়। ভার্সাই সন্ধিকে বলা হয়, পরাজিতের প্রতি বিজিতের প্রতিশোধমূলক ব্যবস্থার এক দলিল। অনেক ঐতিহাসিকের মতে, ত্রুটিপূর্ণ এ সন্ধিটির মধ্যেই দ্বিতীয় বিশ্বযুদ্ধের বীজ নিহিত ছিল। ভার্সাই সন্ধির মাধ্যমে বিজয়ী শক্তিজোট ক্ষতিপূরণ আদায় এবং খনিসমৃদ্ধ অঞ্চল, বন্দর, উপনিবেশগুলো কেড়ে নিয়ে জার্মানির অর্থনীতিকে পঙ্গু করে দেয়। এর লক্ষ্য ছিল, যাতে জার্মানি ভবিষ্যতে আর সামরিক প্রাধান্য অর্জন করতে না পারে। এছাড়া দেশটির সামরিক শক্তিও খর্ব করা হয়। এসব কারণে জার্মান জাতীয়তাবাদীরা এ সন্ধিকে জবরদস্তিমূলক সন্ধি (Dictated Peace) বলে আখ্যায়িত করেছিল। ভার্সাই সন্ধির মাধ্যমে পরাজিতের প্রতি যে অবিচার করা হয়েছিল তা থেকে সৃষ্ট অসন্তোষ জার্মানিতে উগ্র জাতীয়তাবাদের উত্থান ঘটায়। পরবর্তীকালে এডলফ হিটলারের নেতৃত্বে নাৎসি আন্দোলন জার্মান জাতির মনে প্রতিশোধ স্পৃহা জাগ্রত করে। জার্মানি আবার বলদপী হয়ে দ্বিতীয় বিশ্বযুদ্ধের মত ভয়াবহ যুদ্ধ অবশ্যম্ভাবী করে তোলে। উপরের আলোচনার পরিপ্রেক্ষিতে বলা যায়, ভার্সাই সন্ধি প্রকৃতই বিশ্বে শান্তির বদলে বরং আরেকটি যুদ্ধের ক্ষেত্র তৈরি করেছিল।"
        }
      ]
    },
    {
      "number": "5",
      "uddipok": "একজন যুবরাজ এর হত্যাকে কেন্দ্র করে বিশ্ব এক ভয়ংকর যুদ্ধে জড়িয়ে পড়ে। পরবর্তীতে এই ধরনের যুদ্ধ বিশ্বে আর সংঘটিত না হয় সে জন্য একটি সংগঠন তৈরি হলো। এই সংগঠনের উদ্দেশ্যই ছিল শান্তি ও শৃংখলা প্রতিষ্ঠা।",
      "tag": "ISCD 24",
      "sub_questions": [
        {
          "label": "ক",
          "question": "বসনিয়ার রাজধানীর নাম কী?",
          "explanation": "বসনিয়ার রাজধানীর নাম, সারায়েভো"
        },
        {
          "label": "খ",
          "question": "প্রথম বিশ্বযুদ্ধে মার্কিন যুক্তরাষ্ট্রের যোগদানের কারণসমূহ লেখো।",
          "explanation": "প্রথম বিশ্বযুদ্ধে আমেরিকার অংশগ্রহণের কারণ আটলান্টিক মহাসাগরে জার্মানি কর্তৃক আমেরিকার সাবমেরিন ডুবিয়ে দেয়া। প্রথম বিশ্বযুদ্ধে আমেরিকা নিরপেক্ষ দেশ হিসেবে যুদ্ধরত দেশগুলোর কাছে অস্ত্র বিক্রি করতে চায় কোনো বাঁধা ছাড়া। কিন্তু বাস্তবে দেখা গেলো মার্কিনীদের অস্ত্রের প্রধান ক্রেতা মিত্রপক্ষ। এসব অস্ত্র দ্বারা অক্ষশক্তির ক্ষতি হওয়ায় তারা আমেরিকান সাবমেরিন আটলান্টিক মহাসাগরে ডুবিয়ে দিতে থাকে। আমেরিকা প্রথমে জার্মানিকে সাবধান করার পরও জার্মানি না শোনায় আমেরিকা মিত্রপক্ষের হয়ে ১৯১৭ সালে যুদ্ধে জড়িয়ে পড়ে।"
        },
        {
          "label": "গ",
          "question": "উদ্দীপকের আলোক লীগ অব নেশনসের উদ্দেশ্যসমূহ ব্যাখ্যা করো।",
          "explanation": "উদ্দীপকের আলোকে লীগ অব নেশনস গঠনের প্রধান উদ্দেশ্য ছিল বিশ্বশান্তি প্রতিষ্ঠা করা। এছাড়াও এর আরও বিভিন্ন উদ্দেশ্যও ছিল। লীগ অব নেশনসের অন্যতম উদ্দেশ্য ছিল সদস্য রাষ্ট্রগুলোর রাজনৈতিক সীমা অক্ষুণ্ণ রাখা, একে অপরকে আক্রমণ করতে নিরুৎসাহিত করা এবং কোনো সদস্য রাষ্ট্র অপর রাষ্ট্র কর্তৃক আক্রান্ত হলে সমবেতভাবে আক্রান্ত রাষ্ট্রকে সহযোগিতা করা। এছাড়াও সংখ্যালঘু সমস্যা, ম্যান্ডেট ইত্যাদির বিষয়ে আলোচনা করে সমাধান করাও লীগ গঠনের উদ্দেশ্য ছিল। লীগ অব নেশনসের ১০-১৬ ধারায় আন্তর্জাতিক শান্তি ও সম্প্রীতি রক্ষার ব্যবস্থা করা হয়। ১০ নং ধারার চুক্তিতে বলা হয়, লীগের সদস্যদের রাজনৈতিক স্বাধীনতা ও ভূখণ্ডগত অখণ্ডতা লীগ রক্ষা করবে। অর্থাৎ কোনো রাষ্ট্র লীগের কোনো সদস্যকে আক্রমণ করলে লীগ সেই সদস্য রাষ্ট্রের স্বাধীনতা রক্ষায় বলপ্রয়োগ করবে। ১১ নং ধারায় যৌথ নিরাপত্তার কথা উল্লেখ করা হয়। ১২ নং ধারায় বলা হয়, যদি কোনো বিরোধের কারণে আন্তর্জাতিক শান্তি বিনষ্টের সম্ভাবনা থাকে তাহলে আন্তর্জাতিক আদালতের মাধ্যমে তা মীমাংসা করা হবে। ১৬ নং ধারাটি ছিল খুবই গুরুত্বপূর্ণ। এ ধারায় বলা হয় যে, যদি কোনো সদস্য ১২, ১৩ ও ১৫ নং ধারা লঙ্ঘন করে যুদ্ধ আরম্ভ করে তবে তাকে আক্রমণকারী ঘোষণা করা হবে এবং তার বিরুদ্ধে অন্যান্য সদস্যরা অর্থনৈতিক অবরোধ করতে বাধ্য থাকবে। অপরাধী রাষ্ট্রকে সদস্যপদ থেকে বহিষ্কার করা যাবে এবং প্রয়োজনে তার বিরুদ্ধে সামরিক পদক্ষেপ নেওয়া যাবে।"
        },
        {
          "label": "ঘ",
          "question": "উদ্দীপকের আলোকে লীগ অব নেশনসের গুরুত্ব আলোচনা করো।",
          "explanation": "বিশ্ব রাজনীতির প্রেক্ষাপটে উত্ত সংগঠন তথা লীগ অব নেশনসের গুরুত্ব অপরিসীম। লীগ অব নেশনস বা জাতিপুঞ্জ গঠনের মূল উদ্দেশ্য ছিল যুদ্ধের পরিবর্তে শান্তিপূর্ণ সহাবস্থান। জাতিপুঞ্জ গঠিত হওয়ার পরে প্রথম দশকে সংগঠনটি শান্তিপূর্ণ উপায়ে অনেক বিরোধের নিষ্পত্তি করে এক নবযুগের সূচনা করেছিল। জাতিপুঞ্জের সাফল্যের মধ্যে কয়েকটি হলো- অকল্যান্ড দ্বীপপুঞ্জের মালিকানা নিয়ে সুইডেন-ফিনল্যান্ড বিরোধ নিষ্পত্তি; সাইলেশিয়া নিয়ে পোল্যান্ড-জার্মানির বিরোধ নিষ্পত্তি; করফু নিয়ে গ্রিস-ইতালির বিরোধ নিষ্পত্তি; গ্রিস-বুলগেরিয়া সীমান্ত বিরোধ নিষ্পত্তি প্রভৃতি। এছাড়া জাতিপুঞ্জ গঠনের পর নিরস্ত্রীকরণের উদ্যোগ নিয়ে দীর্ঘ এক দশক সংস্থাটি পৃথিবীকে যুদ্ধের ধ্বংসলীলা থেকে রক্ষা করেছিল, যা ছিল একটি গুরুত্বপূর্ণ সাফল্য। পৃথিবীর জনসমাজকে আন্তর্জাতিক সমবায়, সৌহার্দ্য ও সাহায্য- সহযোগিতার প্রয়োজন সম্পর্কে সচেতন করে তুলেছিল। আন্তর্জাতিকতার প্রয়োজনে জাতীয়তাবাদী মনোবৃত্তি কতটুকু দমন করা উচিত, সে শিক্ষা দিয়েছিল। যুদ্ধবিধ্বস্ত বিভিন্ন দেশে প্রচুর ঋণদান করে অর্থনৈতিক কাঠামোকে পুনর্গঠন করা ছিল জাতিপুঞ্জের একটি প্রশংসনীয় পদক্ষেপ। এভাবে ১৯৩০ সাল পর্যন্ত লীগ অব নেশনস অসংখ্য ক্ষুদ্র ক্ষুদ্র আন্তঃরাষ্ট্রীয় বিরোধ সাফল্যের সাথে মোকাবিলা করে আন্তর্জাতিক শান্তি রক্ষায় সমর্থ হয়। আলোচনা শেষে তাই বলা যায়, তৎকালীন বিশ্বরাজনীতির প্রেক্ষাপটে লীগ অব নেশনস গুরুত্বপূর্ণ অবদান রেখেছিল।"
        }
      ]
    },
    {
      "number": "6",
      "uddipok": "'ক' অঞ্চলে শোষণহীন সমাজ প্রতিষ্ঠার জন্য রোহিঙ্গা জাতির নেতৃত্বে এক বিপ্লব সংঘটিত হয়। এর মাধ্যমে জনগণ এক নতুন সমাজ ব্যবস্থার পরিচয় লাভ করে। পরবর্তীতে এই অঞ্চলে ধনী-গরিবের আর কোন বৈষম্য থাকলো না।",
      "tag": "ISCD 24",
      "sub_questions": [
        {
          "label": "ক",
          "question": "Das Kapital' গ্রন্থের লেখক কে?",
          "explanation": "Das Kapital' গ্রন্থের লেখক কার্ল মার্কস।"
        },
        {
          "label": "খ",
          "question": "জারতন্ত্র বলতে কী বোঝ?",
          "explanation": "বলশেভিক বিপ্লবের আগে রাশিয়ায় বিদ্যমান স্বৈরাচারী রাজতান্ত্রিক শাসনব্যবস্থাকে জারতন্ত্র বলা হয়। আঠারো শতকে রাশিয়ায় স্বৈরাচারী রাজতন্ত্রের শাসন ছিল। তখন রাষ্ট্রের শাসককে জার বলা হতো। এসব শাসকেরা স্বেচ্ছাচারী ছিল। তারা অভিজাতদের অনুকূলে নীতি নির্ধারণ এবং আইন প্রণয়ন করতেন। রাশিয়ায় প্রচলিত এ স্বৈরাচারমূলক শাসনব্যবস্থাই জারতন্ত্র নামে পরিচিত।"
        },
        {
          "label": "গ",
          "question": "উদ্দীপকের আলোকে এই বিপ্লবের কারণসমূহ আলোচনা করো।",
          "explanation": "উদ্দীপকের আলোকে এই বিপ্লব অর্থাৎ বলশেভিক বিপ্লবের নানাবিধ কারণ ছিল। রাশিয়ায় ১৯১৭ সালের বলশেভিক বিপ্লব বিশ্বের ইতিহাসে এক যুগান্তকারী ঘটনা। এ বিপ্লব রাশিয়ার মানুষের আর্থ-সামাজিক-রাজনৈতিক জীবনে এক বৈপ্লবিক পরিবর্তনের মধ্য দিয়ে নতুন যুগের সূচনা করে। রুশ বিপ্লবের আগে রাশিয়ার কৃষক-শ্রমিক শ্রেণি ছিল নির্যাতিত ও শোষিত। তাদের অর্থনৈতিক ও সামাজিক অবস্থা ছিল শোচনীয়। কৃষক-শ্রমিকরা জমিদার ও ধনীদের অত্যাচার এবং শোষণের শিকার হতো। বলশেভিক দল শ্রমিকদের মধ্যে গোপনে প্রচার চালিয়ে তাদের সংঘবদ্ধ করে বিপ্লবমুখী করে তোলে। এর ধারাবাহিকতায় সংঘটিত হয় ঐতিহাসিক অক্টোবর বিপ্লব। এ বিপ্লবের ফলে রাশিয়ার জারতন্ত্রের অবসান হয়, ধনী ও গরিবের মধ্যে বৈষম্য দূর হয়। শ্রমিকরা শিক্ষালাভসহ বিভিন্ন অধিকার ভোগ করার সুযোগ পায়। এতে পুঁজিপতিশ্রেণির অবসান ঘটে। উদ্দীপকে বলা হয়েছে, একটি অঞ্চলে ধনী-গরিব বৈষম্য চরম আকার ধারণ করলে সেখানকার জনগণ নতুন নেতৃত্বের মাধ্যমে আন্দোলন গড়ে তোলে। সেই আন্দোলনে জয়লাভ করে তারা এক বৈষম্যহীন সমাজব্যবস্থা গড়ে তুলতে সক্ষম হয়। উদ্দীপকের এই বক্তব্যের সাথে উপরে আলোচিত বিপ্লবের তুলনা করে বলা যায়, এটি একসময় সারা বিশ্বজুড়ে কমবেশি প্রভাব বিস্তারকারী বলশেভিক বিপ্লবের সাথেই সামঞ্জস্যপূর্ণ।"
        },
        {
          "label": "ঘ",
          "question": "উদ্দীপকের আলোকে উত্ত বিপ্লবের ফলাফল আলোচনা করো।",
          "explanation": "উদ্দীপকের আলোকে উক্ত বিপ্লব তথা রুশ বা বলশেভিক বিপ্লবের ফলাফল অত্যন্ত ইতিবাচক। বলশেভিক বিপ্লবের ফলে রাশিয়ার সমাজ ও রাষ্ট্রব্যবস্থায় আমূল পরিবর্তন হয়। এ বিপ্লবের ফলে রাশিয়া থেকে জারতন্ত্র ও বুর্জোয়া গণতন্ত্র উচ্ছেদ হয়। নতুন রাজনৈতিক ব্যবস্থায় সারাবিশ্বে প্রচলিত প্রথাগত শ্রেণিভিত্তিক • সমাজের পরিবর্তে শ্রেণিহীন, শোষণমুক্ত সমাজ প্রতিষ্ঠার প্রচেষ্টা শুরু হয়। এ বিপ্লবের লক্ষ্য ছিল বিদ্যমান বৈষম্য ও শোষণমূলক ব্যবস্থা উচ্ছেদ করা। বিগলের পর পরনো প্রশাসনিক ও রাজনৈতিক কাঠামো ভেঙে ফেলা হয়। নতুন সমাজতান্ত্রিক রাষ্ট্রের নাম হয় সোভিয়েত ইউনিয়ন। এতে ধনী ও গরিবের ব্যবধান ঘুচিয়ে আনা হয়। ফলে সমাজের পিছিয়ে থাকা মানুষের জীবনযাত্রার মান ক্রমে উন্নত হয়। বিপ্লবের পর দেশের সব নাগরিকের শিক্ষার মানোন্নয়নের লক্ষ্যে ব্যাপক গণশিক্ষা কর্মসূচি চালু করা হয়। খুব অল্প সময়ে সংখ্যাগরিষ্ঠ বুশ জাতি ছাড়া তানা জাতিগোষ্ঠীর মানসও শিক্ষিত হয়ে ওঠে। রাষ্ট্র প্রত্যেক নাগরিকের শিক্ষা, চিকিৎসা, কর্মসংস্থান ও বাসস্থানের দায়িত্ব গ্রহণ করে। স্থানীয় সরকার পরিচালনার দায়িত্ব দেওয়া হয় স্থানীয় 'সোভিয়েত' বা পরিষদগুলোকে। বলশেভিকরা ক্ষমতা গ্রহণ করে বিপ্লববিরোধী শক্তি 'White Terror' বা শ্বেত সন্ত্রাসীদের কঠোরভাবে দমন করে। সর্বোপরি এ বিপ্লবের, মাধ্যমে রাশিয়ায় সমাজতন্ত্রের যে ভিত্তি নির্মিত হয়, তার ওপর নির্ভর করে সেদেশের কৃষক-শ্রমিক শ্রেণি সাম্যবাদী সমাজ গঠনে উদ্বুদ্ধ হয়। উদ্দীপকে দেখা যায়, 'ক' অঞ্চলের রোহিঙ্গা জাতি শোষণহীন সমাজ প্রতিষ্ঠার জন্য এক বিপ্লব সংঘটিত করে। বিপ্লবের সাফল্যের ফলে নতুন। সমাজ ব্যবস্থায় ধনী গরীবের আর কোন বৈষম্য থাকে না, যা খুবই ইতিবাচক ফলাফল।"
        }
      ]
    },
    {
      "number": "7",
      "uddipok": "মহান নেতা মি. 'X' বিশ্বে প্রথম সমাজতান্ত্রিক রাষ্ট্র কায়েম করেন। তিনি প্রবাস জীবন থেকেও জনগণকে সংগঠিত করতে থাকেন অত্যাচারী সরকারের বিরুদ্ধে। তিনি দেশে ফিরে এসে সাধারণ মানুষের অধিকার আদায়ের নেতৃত্ব দেন এবং জনগণ তাদের অধিকার ফিরে পায়।",
      "tag": "ISCD 24",
      "sub_questions": [
        {
          "label": "ক",
          "question": "বলশেভিক বিপ্লব কখন সংঘটিত হয়?",
          "explanation": "বলশেভিক বিপ্লব ১৯১৭ সালে সংঘটিত হয়।"
        },
        {
          "label": "খ",
          "question": "বিপ্লবপূর্ব রাশিয়ার সামাজিক অবস্থা ব্যাখ্যা করো।",
          "explanation": "বিপ্লব পূর্ব রাশিয়ার সামাজিক অবস্থা অত্যন্ত শোচনীয় ছিল। বিপ্লবপূর্ব রাশিয়ায় কেবলমাত্র অভিজাত ও ভূমিহীন এ দুটি শ্রেণি ছিল। শিল্পবিপ্লবের ফলে বুর্জোয়া শ্রেণির উদ্ভব হলেও তারা যথেষ্ট শক্তিশালী ছিলোনা এবং ভূমিহীনশ্রেণি শহরে শিল্পশ্রমিকে পরিণত হয়। অভিজাত শ্রেণি যারা সংখ্যায় প্রতি হাজারে মাত্র ১৭ জন ছিলো রাষ্ট্রের সকল সুযোগ-সুবিধা করায়ত্ত করে ভূমিহীন (প্রলেতারিয়েত বা সর্বহারা) শ্রেণিকে নিদারুণভাবে শোষণ করতো। ফলে এ শ্রেণিটি শিক্ষা-দীক্ষা, চিকিৎসা, বিনোদনসহ সব দিক দিয়ে পিছিয়ে পড়ে মানবেতর জীবনযাপন করতে থাকে।"
        },
        {
          "label": "গ",
          "question": "উদ্দীপকে বর্ণিত মি. 'X' এর সাথে পাঠ্যপুস্তকের কোন নেতার সাদৃশ্য পাওয়া যায়? ব্যাখ্যা করো।",
          "explanation": "নিম্নের অনুরূপ: উদ্দীপকে বর্ণিত মি. 'X' এর সাথে পাঠ্যপুস্তকের আলোচিত সমাজতন্ত্রী নেতা ভ্লাদিমির ইলিচ লেনিন এর সাদৃশ্য পাওয়া যায়। বিশ শতকের প্রথম দিকে রাশিয়ার দীর্ঘদিনের অত্যাচারী জারতন্ত্রের পতন ঘটিয়ে সাম্যবাদী সরকার প্রতিষ্ঠা করেন লেনিন। ছাত্রাবস্থায় তিনি খ্যাতিমান জার্মান দার্শনিক কার্ল মার্কসের সমাজতান্ত্রিক মতবাদে অনুপ্রাণিত হয়েছিলেন। লেনিন তার সমাজতন্ত্রী বন্ধুদের নিয়ে শ্রমজীবী মানুষের ভাগ্যোন্নয়নের লক্ষ্যে 'The Union of Struggle for the Emancipation of the Working class' নামে একটি সংগঠন গড়ে তোলেন। বিভিন্ন বিপ্লবী কর্মকান্ডের ফলে এক সময় লেনিনকে গ্রেফতার করে ৩ বছরের জন্য নির্বাসনে পাঠানো হয়। নির্বাসনকালেও তিনি স্বৈরাচারী জারতন্ত্রের বিরোধিতা করে বিভিন্ন সমাজতন্ত্রী পত্রপত্রিকায় লিখতে থাকেন। ১৯০২ সালে প্রকাশিত তার বই 'What Is To Be Done' এ লেনিন জারতন্ত্রকে উচ্ছেদের পক্ষে নানা মত প্রকাশ করেন। পরে রাশিয়ায় ফিরে এসে তিনি বলশেভিক বিপ্লবে নেতৃত্ব দেন এবং বিশ্বের প্রথম সমাজতান্ত্রিক রাষ্ট্র প্রতিষ্ঠা করেন। উদ্দীপকের নেতা 'X' এর ক্ষেত্রে তেমনটিই দেখা যায়। উদ্দীপকে বলা হয়েছে, মি. 'X' বিশ্বের প্রথম সমাজতান্ত্রিক রাষ্ট্র প্রতিষ্ঠা করেন। তিনি প্রবাস জীবনে থেকেও জনগণকে অত্যাচারী সরকারের বিরুদ্ধে সংগঠিত 'করতে থাকেন। পরবর্তী সময়ে দেশে ফিরে এসে তিনি মেহনতি মানুষের অধিকার আদায়ের জন্য বিপ্লবের নেতৃত্ব দেন। মি. 'X'"
        },
        {
          "label": "ঘ",
          "question": "ইতিহাসে উত্ত নেতার অবদান পাঠ্যপুস্তকের আলোকে মূল্যায়ন করো।",
          "explanation": ""
        }
      ]
    },
    {
      "number": "8",
      "uddipok": "ফাহিমের বাহিনী তার নিজ দেশে একচেটিয়া কর্তৃত্ব প্রতিষ্ঠা করে। সংবাদপত্রের অধিকার কেড়ে নেয়। দেশটিতে প্রতিদিন সন্ত্রাসী কার্যকলাপ ঘটতে থাকে। রাষ্ট্রের আইনশৃঙ্খলা বাহিনী সন্ত্রাসী কার্যকলাপে উৎসাহ দিতে থাকে",
      "tag": "ISCD 24",
      "sub_questions": [
        {
          "label": "ক",
          "question": "কত সালে দ্বিতীয় বিশ্বযুদ্ধ সংঘটিত হয়?",
          "explanation": "১৯৩৯-১৯৪৫ সালে দ্বিতীয় বিশ্বযুদ্ধ সংঘটিত হয়।'"
        },
        {
          "label": "খ",
          "question": "ফ্যাসিবাদের মূলনীতিগুলো লেখো।",
          "explanation": "ফ্যাসিবাদের মূলনীতিগুলো হলো- ক. রাষ্ট্রের মর্যাদা রক্ষা করা। খ. ব্যক্তিগত ধন-সম্পত্তি রক্ষা করা। গ. ইতালিকে বিশ্বরাষ্ট্রে উন্নীত করার উপযোগী পররাষ্ট্রনীতি গ্রহণ করা। ঘ. দেশ থেকে সমাজতন্ত্র নির্মূল করা।"
        },
        {
          "label": "গ",
          "question": "উদ্দীপকের আলোকে দ্বিতীয় বিশ্বযুদ্ধের কারণসমূহ আলোচনা করো।",
          "explanation": "উদ্দীপকের আলোকে দ্বিতীয় বিশ্বযুদ্ধের নানাবিধ কারণ ছিলো। বিশ শতকের মাঝামাঝি সময়ে (১৯৩৯-১৯৪৫ সাল) বিশ্বজুড়ে যে ভয়াবহ যুদ্ধ সংঘটিত হয়, তাই হলো দ্বিতীয় বিশ্বযুদ্ধ। এ যুদ্ধে জার্মানি পরাজিত শক্তি হিসেবে শাস্তিপ্রাপ্ত হয়। যুক্তরাষ্ট্র, ব্রিটেন, ফ্রান্স ও রাশিয়ার মতো প্রতিপক্ষের পরাশক্তিরা শাস্তি হিসেবে জার্মানিকে দুইভাগে ভাগ করে এর শক্তি খর্ব করে, যেমনটি উদ্দীপকেও বলা হয়েছে। উদ্দীপকের ঘটনায় দ্বিতীয় বিশ্বযুদ্ধের কথা প্রকাশ পেয়েছে। এ যুদ্ধের পেছনে অনেক কারণ ছিল। তবে এর মূল কারণ কয়েক দশক আগে সম্পাদিত ভার্সাই সন্ধির মধ্যে নিহিত ছিল। ভার্সাই সন্ধির শর্তগুলো জার্মানির জাতীয় মর্যাদাকে আঘাত করেছিল। এর প্রতিক্রিয়ায় জার্মানিতে উগ্র জাতীয়তাবাদের জোয়ার আসে, যা দ্বিতীয় বিশ্বযুদ্ধকে ত্বরান্বিত করে। দ্বিতীয় বিশ্বযুদ্ধের আরেকটি গুরুত্বপূর্ণ কারণ হলো জার্মানি, সোভিয়েত ইউনিয়ন (রাশিয়া), ইতালি ও জাপানের মতো তখনকার শক্তিধর রাষ্ট্রগুলোর সাম্রাজ্যবাদী নীতি। প্রথম বিশ্বযুদ্ধের পর থেকেই এসব রাষ্ট্র বিশ্বের বিভিন্ন অঞ্চল দখল করে তাদের সামরিক শক্তি বা উগ্র জাতীয়তাবাদী মনোভাবের পরিচয় দেয়। ফলে বিশ্ব এক অনিবার্য যুদ্ধের দিকে এগিয়ে যেতে থাকে। এছাড়া ১৯২৯-১৯৩০ সালে বিশ্বব্যাপী পুঁজিবাদী দেশগুলো গুরুতর অর্থনৈতিক মন্দায় পড়লে ইতালিতে ফ্যাসিবাদ ও জার্মানিতে নাৎসিবাদ মাথাচাড়া দিয়ে ওঠে। এসব উগ্র মতবাদ দেশ দুটির জনগণকে যুদ্ধোন্মাদ করে তোলে।"
        },
        {
          "label": "ঘ",
          "question": "উদ্দীপকের আলোকে এই যুদ্ধের প্রভাবসমূহ আলোচনা করো।",
          "explanation": "উক্ত মহাযুদ্ধ তথা দ্বিতীয় বিশ্বযুদ্ধ পৃথিবীকে ভয়ানক বিপর্যয়ের মধ্যে নিক্ষেপ করে। পৃথিবীর ইতিহাসে দ্বিতীয় বিশ্বযুদ্ধ ছিল ক্ষয়ক্ষতি, ভয়াবহতা কিংবা প্রাণহানির বিচারে যেকোনো যুদ্ধের চেয়ে মারাত্মক। ১৯৩৯ থেকে ১৯৪৫ সাল পর্যন্ত টানা ছয় বছর চলা এ যুদ্ধে প্রায় পাঁচ কোটি মানুষের মৃত্যু হয়েছিল। এই বিশ্বযুদ্ধে একদিকে ছিল জার্মানি, জাপান, ইতালি এবং তাদের মিত্রদের নিয়ে গড়া অক্ষশক্তি অন্যদিকে ছিল আমেরিকা, ফ্রান্স, ইংল্যান্ড, রাশিয়া ও তাদের মিত্রদের নিয়ে গড়া মিত্রশক্তি জোট। রণাঙ্গনে প্রথম বিশ্বযুদ্ধের চেয়ে অনেক উন্নত অস্ত্রের ব্যবহার দ্বিতীয় বিশ্বযুদ্ধে প্রাণহানির পরিমাণ বাড়িয়ে দেয় বহুলাংশে। এই বিশ্বযুদ্ধ দেশ থেকে দেশ ছাড়িয়ে ছড়িয়ে পড়েছিল মহাদেশ থেকে মহাদেশে। অন্যদিকে বিশ্বের গুরুত্বপূর্ণ সাগরতল, মহাসাগর এমনকি অন্তরীক্ষেও চলেছিল প্রাণঘাতি সংঘাত। ৬১টি দেশের প্রত্যক্ষ-পরোক্ষ অংশগ্রহণে প্রায় ছয় বছর ব্যাপী চলা এ যুদ্ধ পৃথিবীকে ধ্বংস্তূপে পরিণত করেছিল। স্ট্যালিনগ্রাডে লক্ষ-লক্ষ সৈন্যের প্রাণহানি এবং হিরোশিমা-নাগাসাকিতে যথাক্রমে লিটল বয়, ফ্যাটম্যান আনবিক বোমা নিক্ষেপের মাধ্যমে বিশ্ব প্রত্যক্ষ করেছে মৃত্যুর তান্ডবলীলা। আনবিক বোমা নিক্ষেপের পাশবিকতা ও এর ধ্বংসযজ্ঞ বিশ্বমানবতাকে থমকে দিয়েছিল। আজও জাপানিরা সেই রাসায়নিক ক্ষত বয়ে বেড়াচ্ছে। পরিশেষে বলা যায়, হিটলারের আগ্রাসী নীতির ফলে শুরু হওয়া দ্বিতীয় বিশ্বযুদ্ধ ছিল বিশ্বমানবতার জন্য মহাবিপর্যয়। এ যুদ্ধে জ্ঞান-বিজ্ঞানে অগ্রসরমান জাতিগুলো বিশ্বে চরম পাশবিকতার নজির উপস্থাপন করেছিল।"
        }
      ]
    },
    {
      "number": "9",
      "uddipok": "যুদ্ধের ফলে 'ক' দেশ ও তার মিত্রদের পরাজয় ঘটে। বিভিন্ন দল নিষিদ্ধ হয়। বিচার করা হয় বহু ব্যক্তির। বিভিন্ন দেশে গণতন্ত্র ও স্বাধীনতা বিকশিত হয়।",
      "tag": "ISCD 24",
      "sub_questions": [
        {
          "label": "ক",
          "question": "কত সালে বিসমার্ক পদত্যাগ করেন?",
          "explanation": "বিসমার্ক ১৮৯০ সালে পদত্যাগ করেন।"
        },
        {
          "label": "খ",
          "question": "হিটলারের কূটনীতি সম্পর্কে লেখো।",
          "explanation": "হিটলার একজন ধূর্ত কূটনীতিবিদ ছিলেন। তিনি পশ্চিম ইউরোপে শক্তিক্ষয় না করে পূর্ব ইউরোপে মনোনিবেশ করেন। ফ্রান্স ও ইংল্যান্ডকে তিনি একে অপরের বিরুদ্ধে নিয়োজিত করেন এবং রাশিয়াকে মিত্রহীন করে পূর্ব ইউরোপের দেশগুলোকে একে একে দখল করে নেন। তার কূটনীতির প্রধান লক্ষ্য ছিলো জার্মানিকে বিশ্বের শ্রেষ্ঠ রাষ্ট্র ও জাতিতে পরিণত করা। এ লক্ষ্যে তিনি সর্বাত্মক সবরকম পথই অবলম্বন করেন।"
        },
        {
          "label": "গ",
          "question": "উদ্দীপকের সাথে দ্বিতীয় বিশ্বযুদ্ধের ফলাফলের সাদৃশ্যসমূহ ব্যাখ্যা করো।",
          "explanation": "উদ্দীপকের সাথে দ্বিতীয় বিশ্বযুদ্ধের ফলাফলের সাদৃশ্য লক্ষ করা যায়। ১৯৩৯-১৯৪৫ সাল পর্যন্ত সংঘটিত দ্বিতীয় বিশ্বযুদ্ধের প্রধান সফলতা হচ্ছে জার্মানি ও ইতালির বিপজ্জনক নাৎসিবাদ ও ফ্যাসিবাদ এবং জাপানি সমরবাদের পরাজয়। এসব দেশের সামরিক শক্তির পরাজয়ের পাশাপাশি তাদের অনুসৃত রাষ্ট্রীয় আদর্শেরও শোচনীয় পরাজয় ঘটে। এ যুদ্ধের পর ফ্যাসিস্ট ও নাৎসি দলকে নিষিদ্ধ করা হয়। যুদ্ধাপরাধের দায়ে এসব দলের নেতাদের বিচার করা হয়। এছাড়া প্রথম বিশ্বযুদ্ধের পর ইউরোপের। ইতালি ও জার্মানিতে ফ্যাসিবাদ ও নাৎসিবাদের প্রতি সাধারণ মানুষের যে মোহ তৈরি হয়েছিল এ যুদ্ধ (দ্বিতীয় বিশ্বযুদ্ধ) তার স্বরূপ উন্মোচন করে। এ উগ্রবাদী আদর্শগুলো জনগণের কাছে সম্পূর্ণভাবে গ্রহণযোগ্যতা হারায়। দ্বিতীয় বিশ্বযুদ্ধের পর ফ্যাসিবাদী দেশগুলোতে গণতন্ত্র ও স্বাধীনতার ভাবধারা নতুনভাবে বিকশিত হওয়ার সুযোগ লাভ করে। উদ্দীপকে বলা হয়েছে যুদ্ধে 'ক' দেশ ও এর মিত্রদের পরাজয় ঘটে। যুদ্ধ শেষে ওই দেশগুলোর কিছু রাজনৈতিক দলকে নিষিদ্ধ করা হয় এবং নেতাদের বিচার করা হয়। এছাড়াও বিভিন্ন দেশে গণতন্ত্র ও স্বাধীনতার ভাবধারা বিকশিত হয়। বাস্তবেও দ্বিতীয় বিশ্বযুদ্ধের পর এরকমটি ঘটেছে। পরিশেষে বলা যায়, দ্বিতীয় বিশ্বযুদ্ধের ফলে জার্মানি ও তার মিত্রদেশগুলোর সামরিক শক্তি ও রাষ্ট্রীয় আদর্শের পরাজয় হয়। উদ্দীপকে 'ক' দেশ এর উদাহরণ দিয়ে সেই পরিস্থিতিকেই তুলে ধরা হয়েছে।"
        },
        {
          "label": "ঘ",
          "question": "উক্ত ফলাফল কী গণতন্ত্রমুখী? মতামত দাও।",
          "explanation": "হ্যাঁ, উক্ত ফলাফল তথা দ্বিতীয় বিশ্বযুদ্ধের ফলাফল ছিল গণতন্ত্রমুখী। দ্বিতীয় বিশ্বযুদ্ধে পৃথিবীর প্রধান ঔপনিবেশিক দেশগুলো তথা যুক্তরাজ্য, জাপান, জার্মানি, ফ্রান্স ইত্যাদি অর্থনৈতিক ও সামরিকভাবে ভীষণ ক্ষতিগ্রস্থ হয়। যুদ্ধে দেশগুলোর জনসংখ্যা, অর্থনৈতিক শক্তি, জাতীয় মেধার ব্যাপক ক্ষয় হয়। যুদ্ধের ফলে ঔপনিবেশিক শক্তিগুলো দুর্বল হয়ে পড়লে এশিয়া-আফ্রিকার অনেক পরাধীন দেশে স্বাধীনতা আন্দোলন তীব্র হয়ে ওঠে। এর ফলে ইন্দোচীনসহ এশিয়া এবং আফ্রিকার অনেক উপনিবেশ ক্রমান্বয়ে স্বাধীন হয়ে যায়। একই সাথে বিশ্বজুড়ে শুরু হয় গণতান্ত্রিক শক্তির উত্থান। ভারত, কোরিয়া, ভিয়েতনাম, বার্মা, মালয়, সিরিয়া ও লেবাননের জাতিসমূহ দ্বিতীয় বিশ্বযুদ্ধের মধ্যেই তাদের মুক্তির পথ দেখতে পেয়েছিল। তাই তারা দখলদার শক্তিগুলোর বিরুদ্ধে স্বাধীনতার সংগ্রাম জোরদার করে তোলে। কেবল যুদ্ধোত্তর ১৫ বছরের মধ্যে ২২টি স্বাধীন রাষ্ট্র প্রতিষ্ঠা লাভ করে। তার পরের ১৫ বছরে অর্থাৎ ১৯৬০-১৯৭৫ সাল পর্যন্ত সময়ে গঠিত হয় ৬২টি স্বাধীন রাষ্ট্র। ১৯৭০-এর দশকে ঔপনিবেশিক সাম্রাজ্যগুলো ইতিহাসের বস্তুতে পরিণত হয়। বিশ্বের নির্যাতিত জাতিগুলোর মুক্তির যুগের সূচনা ঘটে। বিশ্বজুড়ে আলোড়ন তোলা দ্বিতীয় বিশ্বযুদ্ধের অভিঘাতের ফলে সর্বত্র উপনিবেশবিরোধী গণতান্ত্রিক শক্তির উত্থান ঘটতে শুরু করে। তাই বলা যায়, দ্বিতীয় বিশ্বযুদ্ধের ফলাফল ছিল গণতন্ত্রমুখী।"
        }
      ]
    },
    {
      "number": "10",
      "uddipok": "একটি অঞ্চলকে কেন্দ্র করে দুটি রাষ্ট্রের মধ্যে দীর্ঘদিন ধরে বিবাদ চলছে। উভয় রাষ্ট্রই আগ্রাসি কর্মকাণ্ড চালায়। দুটি রাষ্ট্রই একটি বৃহৎ প্রতিষ্ঠানের কাছে প্রতিকার চায়। শান্তি প্রতিষ্ঠায় উক্ত প্রতিষ্ঠানটির ভূমিকা প্রশংসনীয়।",
      "tag": "ISCD 24,DIN.B, CB, JB, SB, BB 17",
      "sub_questions": [
        {
          "label": "ক",
          "question": "উড্রো উইলসন কে ছিলেন?",
          "explanation": "উড্রো উইলসন ছিলেন প্রথম বিশ্বযুদ্ধকালীন আমেরিকার প্রেসিডেন্ট।"
        },
        {
          "label": "খ",
          "question": "জাতিসংঘের নিরাপত্তা পরিষদের কাজ লেখো।",
          "explanation": "জাতিসংঘের নিরাপত্তা পরিষদের কাজ হলো বিশ্বশান্তি ও নিরাপত্তা বজায় রাখার জন্য যথোপযুক্ত ব্যবস্থা গ্রহণ করা। নিরাপত্তা পরিষদ আলাপ-আলোচনার মাধ্যমে আন্তর্জাতিক বিরোধ মীমাংসার চেষ্টা করে। এতে কাজ না হলে আগ্রাসী রাষ্ট্রের বিরুদ্ধে অর্থনৈতিক ও কূটনৈতিক অবরোধ আরোপ করতে পারে। সে চেষ্টাও ব্যর্থ হলে সামরিক শক্তি প্রয়োগ করার ক্ষমতা রাখে। তাছাড়া নিরাপত্তা পরিষদ সংঘাত বা যুদ্ধ বন্ধ এবং শান্তি প্রতিষ্ঠার জন্য কোথাও জাতিসংঘের শান্তিরক্ষী বাহিনী মোতায়েন করতে পারে। মোটকথা, আন্তর্জাতিক শান্তি ও সম্প্রীতি রক্ষার লক্ষ্যে প্রয়োজনীয় সব কাজ এ সংস্থা করতে পারে।"
        },
        {
          "label": "গ",
          "question": "উদ্দীপকে বর্ণিত প্রতিষ্ঠান কোনটি? পরিচয় দাও।",
          "explanation": "উদ্দীপকে বর্ণিত প্রতিষ্ঠান হলো জাতিসংঘ। বিশ্বশান্তি প্রতিষ্ঠায় জাতিসংঘ গঠনের উদ্যোগ দ্বিতীয় বিশ্বযুদ্ধ শুরুর অব্যবহিত পরেই শুরু হয়েছিল। বলা হয়, প্রথম বিশ্বযুদ্ধের পর গঠিত বিশ্বসংস্থা 'লীগ অব নেশনস' বা সম্মিলিত জাতিপুঞ্জের ধ্বংসস্তূপের ওপর গড়ে ওঠে জাতিসংঘ। যুদ্ধ ঠেকাতে সম্মিলিত জাতিপুঞ্জের ব্যর্থতা থেকে শিক্ষা নিয়ে দ্বিতীয় বিশ্বযুদ্ধের পর ১৯৪৫ সালের ২৪ শে অক্টোবর জাতিসংঘ প্রতিষ্ঠা লাভ করে। জাতিসংঘের অন্যতম প্রধান উদ্দেশ্য হলো বিরোধ মীমাংসা করে সব রাষ্ট্রের মধ্যে বন্ধুত্বপূর্ণ সম্পর্ক সৃষ্টি করা। দুটি দেশের মধ্যে সংঘাত বেঁধে গেলে জাতিসংঘ তা বন্ধ করার উদ্যোগ গ্রহণ করে। বিশ্বসংস্থা ওই সমস্যার শান্তিপূর্ণ সমাধানের পথ বাতলে দেয়। প্রয়োজনে মধ্যস্থতা করে এবং যুদ্ধ বা সংঘাত কবলিত দেশে শান্তিরক্ষী বাহিনী পাঠায়। জাতিসংঘের সদস্যভুক্ত যেকোনো দেশ নিজ দেশে শান্তি- শৃঙ্খলা প্রতিষ্ঠা ও অন্যান্য দেশের সাথে বিরোধ মীমাংসায় এর কাছে সাহায্য চাইতে বা হস্তক্ষেপ কামনা করতে পারে। উদ্দীপকে দেখা যায়, সংঘর্ষে লিপ্ত দুটি রাষ্ট্রের আগ্রাসী কর্মকান্ডের প্রতিকারের জন্য একটি আন্তর্জাতিক প্রতিষ্ঠান প্রচেষ্টা চালায়। অবশেষে উক্ত প্রতিষ্ঠানের মধ্যস্থতায় এই সংঘর্ষের পরিসমাপ্তি ঘটে। উদ্দীপকের উত্ত প্রতিষ্ঠানের এরূপ কর্মকান্ড জাতিসংঘ গঠনের উদ্দেশ্যের সাথে সামঞ্জস্যপূর্ণ। তাই বলা যায়, উদ্দীপকে বর্ণিত প্রতিষ্ঠানটির সাথে আমার পাঠ্যবইয়ের জাতিসংঘের সাদৃশ্য রয়েছে।"
        },
        {
          "label": "ঘ",
          "question": "উক্ত প্রতিষ্ঠানের সফলতা কতটুকু? বিশ্লেষণ করো।",
          "explanation": "উক্ত সংগঠন তথা জাতিসংঘের কর্মকাণ্ড কমবেশি সফল হয়েছে অর্থাৎ মোটের ওপর একে সফল বলা যেতে পারে। যেসব মহান আদর্শকে সামনে রেখে জাতিসংঘের যাত্রা শুরু হয়েছিল, তার সব বাস্তবায়িত না হলেও অনেক ক্ষেত্রেই এর ভূমিকা ইতিবাচক বলে প্রমাণিত হয়েছে। বিশ্ব শান্তি রক্ষায় তথা বিশ্ব মানবতার উন্নয়ন ও কল্যাণে উল্লেখযোগ্য অবদান রেখেছে জাতিসংঘ। শান্তিরক্ষা মিশনের মাধ্যমে জাতিসংঘ বিশ্বে শান্তি ও শৃঙ্খলা স্থাপনে সক্রিয় ও প্রশংসনীয় ভূমিকা পালন করে আসছে। এর মধ্যে আরব ইসরাইল যুদ্ধ, কোরীয় সংকট, ভিয়েতনাম যুদ্ধ, লেবানন সংকট, বলকান যুদ্ধ এসব বড় সংঘাত নিরসনে জাতিসংঘের গুরুত্বপূর্ণ অবদান লক্ষণীয়। সাম্প্রতিক সময়ে আফ্রিকার বিভিন্ন দেশে গোষ্ঠীগত দ্বন্দ্বজনিত সহিংসতা বন্ধে বিশ্বসংস্থা যথাসাধ্য চেষ্টা করেছে। এছাড়া জাতিসংঘ মানবাধিকার ও আন্তর্জাতিক আইন প্রতিষ্ঠা, শরণার্থী সমস্যার সমাধান কার্যক্রম, পরিবেশ সংরক্ষণ কার্যক্রম, নারীর অধিকার রক্ষা, শ্রমিক অধিকার সংরক্ষণ, মাদকদ্রব্যের অপব্যবহার ও চোরাচালান রোধ, পরমাণু অস্ত্র বিস্তার রোধসহ অনেক ক্ষেত্রে গুরুত্বপূর্ণ অবদান রেখে চলছে। ১৯৪৫ সালে প্রতিষ্ঠার পর থেকে দুই পরাশক্তি যুক্তরাষ্ট্র ও রাশিয়ার দ্বন্দ্ব, নিরাপত্তা পরিষদের ভেটো ক্ষমতা, আর্থিক বিষয়ে পরাশক্তিদের ওপর বেশি নির্ভরশীলতা ও আমলাতন্ত্রসহ বিভিন্ন কারণে জাতিসংঘ অনেক ক্ষেত্রে কার্যকর ভূমিকা রাখতে ব্যর্থ হয়েছে। তবুও সার্বিকভাবে দেখলে বলা যেতে পারে, জাতিসংঘের কর্মকাণ্ড কমবেশি সফল হয়েছে।"
        }
      ]
    },
    {
      "number": "11",
      "uddipok": "সম্প্রতি কাশ্মীর সমস্যা নিয়ে ভারত ও পাকিস্তানের মধ্যে তীব্র উত্তেজনার সৃষ্টি হয়। দুই দেশের শাসকগোষ্ঠীর মধ্যে উত্তপ্ত বাক্য বিনিময় হয়। দুই দেশের জনগণ যুদ্ধের আশঙ্কায় সময় কাটায়। তবে দুই দেশের সেনাবাহিনী সামরিক মহড়া দিলেও শেষ পর্যন্ত যুদ্ধ হয়নি।",
      "tag": "DC 24,ISCD 24",
      "sub_questions": [
        {
          "label": "ক",
          "question": "NATO-এর পূর্ণরূপ কি ?",
          "explanation": "NATO-এর পূর্ণরূপ- North Atlantic Treaty Organization."
        },
        {
          "label": "খ",
          "question": "'গ্লাসনস্ত' বলতে কী বোঝ? সংক্ষেপে ব্যাখ্যা করো।",
          "explanation": "বুশ ভাষার শব্দ গ্লাসনস্ত অর্থ হলো উদার বা খোলামেলা। সোভিয়েত ইউনিয়নের (বর্তমান রাশিয়ার পূর্বসূরি) প্রেসিডেন্ট মিখাইল গর্বাচেভ জনমতের চাপে পূর্বসূরি ব্রেজনেভের কট্টরপন্থি নীতি পরিত্যাগ করে তুলনামূলকভাবে উদারনীতি বা খোলামেলা নীতি গ্রহণ করেন। তার এ নীতিকেই 'গ্লাসনস্ত' বলা হয়। এ নীতির বদৌলতে রাশিয়ার জনগণ সেদেশের সমাজতান্ত্রিক ব্যবস্থার ত্রুটিগুলো সম্পর্কে আগের তুলনায় মুক্তভাবে আলোচনা করতে পারে। অনেকে বলে থাকেন, গ্লাসনন্ডের জের ধরেই সোভিয়েত ইউনিয়নের পতন ঘটে।"
        },
        {
          "label": "গ",
          "question": "উদ্দীপকে বর্ণিত বিষয়টির সাথে তোমার পাঠ্যবইয়ের দ্বিতীয় বিশ্বযুদ্ধ পরবর্তী কোন বিষয়ের মিল পাওয়া যায়? ব্যাখ্যা করো।",
          "explanation": "উদ্দীপকের ঘটনার সাথে আমার পাঠ্যবইয়ে পড়া সোভিয়েত ইউনিয়ন (সাবেক) ও মার্কিন যুক্তরাষ্ট্রের মধ্যকার দীর্ঘদিনের স্নায়ুযুদ্ধের মিল রয়েছে। স্নায়ুযুদ্ধ এমন এক প্রকার যুদ্ধাবস্থাকে নির্দেশ করে যা প্রত্যক্ষ যুদ্ধও নয়, আবার শান্তিও নয়। দ্বিতীয় বিশ্বযুদ্ধ পরবর্তী সময়ে মার্কিন যুক্তরাষ্ট্র ও সোভিয়েত ইউনিয়ন বিশ্বের দুই প্রধান পরাশক্তি হিসেবে আবির্ভূত হয়। আদর্শগতভাবে এ দুটি রাষ্ট্র ছিল সম্পূর্ণ বিপরীতমুখী। মার্কিন যুক্তরাষ্ট্র ছিল পুঁজিবাদী ব্যবস্থার সমর্থক এবং সোভিয়েত ইউনিয়ন ছিল সমাজতান্ত্রিক আদর্শে বিশ্বাসী। নিজেদের আদর্শের শ্রেষ্ঠত্বের দাবি ও অন্যান্য দেশে তা ছড়িয়ে দেওয়া নিয়ে দেশ দুটির মধ্যে চরম দ্বন্দ্ব চলতে থাকে। বিভিন্ন আন্তর্জাতিক ইস্যুতে এ দুই পরাশক্তি পরস্পরের বিরোধিতা করতে থাকে। এর ফলে প্রায় প্রতি মুহূর্তে যুদ্ধের উত্তাপ ছড়ায়। কিন্তু বিপুলসংখ্যক বিধ্বংসী অস্ত্রের অধিকারী উভয় দেশই সযত্নে যুদ্ধ এড়িয়ে চলে। গত শতকের নব্বই দশকের শুরু পর্যন্ত যুক্তরাষ্ট্র ও সোভিয়েত ইউনিয়নের মধ্যে এরকম যুদ্ধ যুদ্ধ পরিস্থিতিকেই স্নায়ুযুদ্ধ বা Cold War বলে অভিহিত করা হয়। উদ্দীপকে দেখা যায়, কাশ্মীর সীমান্তের সমস্যা নিয়ে ভারত ও পাকিস্তানের মধ্যে তীব্র উত্তেজনা দেখা দেয়। দু'টি দেশের সরকার উত্তপ্ত বাক্য বিনিময় করে। দেশ দু'টির উদ্বিগ্ন জনগণ যুদ্ধের আশঙ্কায় সময় কাটায়। তবে দেশগুলোর সেনাবাহিনী সামরিক মহড়া দিলেও শেষ পর্যন্ত যুদ্ধ হয়নি। দ্বিতীয় বিশ্বযুদ্ধের পর মার্কিন যুক্তরাষ্ট্র ও সোভিয়েত ইউনিয়নের মধ্যকার স্নায়ুযুদ্ধকালীন দ্বন্দ্বের ক্ষেত্রেও অনুরূপ বিষয় লক্ষ করা যায়। সুতরাং উদ্দীপকে বর্ণিত ঘটনাটি স্নায়ুযুদ্ধের নির্দেশক।"
        },
        {
          "label": "ঘ",
          "question": "\"উক্ত বিষয়টি সমগ্র বিশ্বকে দুটি শিবিরে বিভক্ত করে\"- উক্তিটির যথার্থতা বিশ্লেষণ করো।",
          "explanation": "উত্ত বিষয়টি অর্থাৎ স্নায়ুযুদ্ধ সমগ্র বিশ্বকে দু'টি পৃথক শিবিরে বিভক্ত করে'- উক্তিটি যথার্থ বলে আমি মনে করি। দ্বিতীয় বিশ্বযুদ্ধের পর পুরনো বিশ্বব্যবস্থা বদলে গিয়ে মার্কিন যুক্তরাষ্ট্র ও সোভিয়েত ইউনিয়ন দুই শীর্ষ পরাশক্তি হিসেবে আবির্ভূত হয়। যুক্তরাষ্ট্র ছিল পুঁজিবাদী অর্থনৈতিক ব্যবস্থার সমর্থক এবং সোভিয়েত ইউনিয়ন ছিল সমাজতান্ত্রিক ব্যবস্থার অনুসারী। ফলে দেশ দু'টির মধ্যে আদর্শগত দ্বন্দ্ব দেখা দেয়। মার্কিন যুক্তরাষ্ট্র ও সোভিয়েত ইউনিয়নের মধ্যকার আদর্শিক দ্বন্দ্বকে কেন্দ্র করে প্রায় গোটা বিশ্ব পরস্পরবিরোধী দু'টি শিবিরে বিভক্ত হয়ে যায়। এতে ইউরোপের অন্যান্য রাষ্ট্রগুলোও যোগ দেয়। বিভিন্ন আন্তর্জাতিক ইস্যুতে দেশ দু'টি পরস্পর বিরোধী অবস্থান নিতে থাকে। দীর্ঘ স্নায়ুযুদ্ধের সময়ে কিউবা, ভিয়েতনাম, কোরিয়া ও ইউরোপ নিয়ে প্রভাব বিস্তারের প্রতিযোগিতায় লিপ্ত হয় যুক্তরাষ্ট্র ও সোভিয়েত ইউনিয়ন। এমনকি আমাদের মুক্তিযুদ্ধে ও এর প্রভাব লক্ষ করা যায়। দুই বিপরীত শিবিরে বিভক্ত বিশ্বে সোভিয়েত ইউনিয়ন ও মার্কিন যুক্তরাষ্ট্র নিজ নিজ বলয়ভুক্ত দেশগুলোকে প্রচুর আর্থিক, সামরিক, কূটনৈতিক সহায়তা দিয়েছিল। ১৯৯১ সালে সোভিয়েত ইউনিয়ন ভেঙে যাওয়ার মাধ্যমে এ স্নায়ুযুদ্ধের অবসান ঘটে। উপরের আলোচনা থেকে বলা যায়, স্নায়ুযুদ্ধ সমগ্র বিশ্বকে দু'টি বিপরীত শিবিরে বিভক্ত করেছিল- উক্তিটি যথার্থ।"
        }
      ]
    }
  ]
}