{
  "title": "ঢাকা, ময়মনসিংহ, দিনাজপুর, চট্টগ্রাম, সিলেট, বরিশাল ২০২২",
  "subtitle": "ইতিহাস (11)",
  "questions": [
    {
      "number": "1",
      "uddipok": "উনিশ শতকের গোড়ার দিকে উপনিবেশ ও সাম্রাজ্যবাদ ভয়ংকর আকার ধারণ করে। এমনি এক সময়ে একটি দেশে এক দম্পতির অস্বাভাবিক মৃত্যু হয়। এ ঘটনাকে কেন্দ্র করে বিশ্বে, এক ভয়ংকর যুদ্ধ সংঘটিত হয়।",
      "tag": "DB, MB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "বসনিয়ার রাজধানীর নাম কী?",
          "explanation": "বসনিয়ার রাজধানীর নাম সারায়েভো।"
        },
        {
          "label": "খ",
          "question": "ত্রিশক্তি আঁতাত বলতে কী বোঝ? ব্যাখ্যা করো।",
          "explanation": "ত্রিশক্তি আঁতাত ছিল ত্রিশক্তি জোট-এর হুমকি মোকাবিলায় গড়ে ওঠা ইউরোপীয় সামরিক জোট। ১৮৮২ সালে জার্মানি, ইতালি, অস্ট্রিয়া পারস্পরিক প্রতিরক্ষা সহায়তার জন্য সামরিক সাহায্য দানে চুক্তিবদ্ধ হয়। এর পরিপ্রেক্ষিতে ১৯০৫ সালে ইঙ্গ-ফরাসি চুক্তি এবং ১৯০৭ সালে ইংল্যান্ড ও রাশিয়ার মধ্যে মিত্রতা চুক্তি স্থাপিত হলে ইংল্যান্ড, ফ্রান্স ও রাশিয়া পরস্পর মৈত্রী বন্ধনে আবদ্ধ হয়, যা, 'ত্রিশক্তি আঁতাত' নামে পরিচিত। ত্রিশক্তি আঁতাত ছিল মূলত ত্রিশক্তি জোটের প্রতিক্রিয়ায় গড়ে ওঠা একটি জোট।"
        },
        {
          "label": "গ",
          "question": "উদ্দীপকে তোমার পাঠ্যবইয়ের কোন দ্বন্দ্বের কথা বলা হয়েছে? ব্যাখ্যা করো।",
          "explanation": "উদ্দীপকে আমার পাঠ্যবইয়ের প্রথম বিশ্বযুদ্ধের কথা বলা হয়েছে। ১৯১৪ থেকে ১৯১৮ সাল পর্যন্ত চলা প্রথম বিশ্বযুদ্ধের ব্যাপ্তি, ধ্বংসযজ্ঞ ও হতাহতের সংখ্যা অতীতের সব যুদ্ধকে হার মানিয়েছিল। এ যুদ্ধের কারণগুলোর মধ্যে ছিল বিকাশমান পুঁজিবাদের দ্বন্দ্ব, উপনিবেশবাদ ও সাম্রাজ্যবাদের সংঘাত, সামরিক যুদ্ধ শিবিরে বিভক্ত বিশ্ব পরিস্থিতি ইত্যাদি। তবে অস্ট্রিয়ার যুবরাজ ফার্ডিনান্ড ও তার স্ত্রী সোফিয়ার হত্যাকান্ডের ফলে এ যুদ্ধের সূচনা হয়। ১৯১৪ সালের ২৮ জুন অস্ট্রিয়ার যুবরাজ ফার্ডিনান্ড সন্ত্রীক, অস্ট্রো-হাঙ্গেরি শাসিত বসনিয়ার রাজধানী সারায়েভো ভ্রমণকালে সার্ব আততায়ীর হাতে নিহত হন। এ হত্যাকাণ্ডের জন্য অস্ট্রিয়া সার্বিয়াকে সম্পূর্ণ দায়ী করে ২৮ জুলাই তার বিরুদ্ধে যুদ্ধ ঘোষণা করে। পূর্বে সম্পাদিত মৈত্রী চুক্তি 'ত্রিশক্তি জোট' অনুযায়ী জার্মানি অস্ট্রিয়াকে সমর্থন জানায়। অন্যদিকে ফ্রান্স ও রাশিয়া সার্বিয়াকে রক্ষার জন্য এগিয়ে যায়। পরে ইউরোপের অন্যান্য রাষ্ট্রও এ যুদ্ধে জড়িয়ে পড়ে। শুরু হয় ভয়াবহ প্রথম বিশ্বযুদ্ধ। উদ্দীপকে উল্লিখিত ভয়ঙ্কর যুদ্ধ সংঘটনের পেছনে উপনিবেশবাদ ও সাম্রাজ্যবাদ এবং এক দম্পত্তির অস্বাভাবিক মৃত্যুর ঘটনাকে কারণ হিসেবে বর্ণনা করা হয়েছে, যা উপরে আলোচিত প্রথম বিশ্বযুদ্ধ সংঘটনের প্রত্যক্ষ ও পরোক্ষ কারণের সাথে সাদৃশ্যপূর্ণ। তাই বলা যায়, উদ্দীপকে আমার পাঠ্যবইয়ের প্রথম বিশ্বযুদ্ধের কথ্য বলা হয়েছে।"
        },
        {
          "label": "ঘ",
          "question": "সাম্রাজ্যবাদই ছিল উক্ত দ্বন্দ্বের মূল কারণ- বিশ্লেষণ করো।",
          "explanation": "'সাম্রাজ্যবাদই ছিল উক্ত দ্বন্দ্ব তথা প্রথম বিশ্বযুদ্ধের মূল কারণ'- প্রশ্নোক্ত মন্তব্যটি যথার্থ। প্রথম বিশ্বযুদ্ধের বহুবিধ কারণ ছিল। মূলত সারায়েভো হত্যাকাণ্ডকে কেন্দ্র করে শুরু হওয়া এ । মহাযুদ্ধের ক্ষেত্র প্রস্তুত হয়েছে পূর্ববর্তী একশত বছর ধরে। আঠারো শতকে ইউরোপে শুরু হওয়া শিল্পবিল্পব উনিশ শতকে চরম উৎকর্ষ লাভ করে। এর ফলে শিল্পসমৃদ্ধ ইউরোপীয় রাষ্ট্রগুলো তাদের বাণিজ্য সম্পসারণের জন্য সাম্রাজ্যবাদী জাতিতে পরিণত হয়। ফলে বিভিন্ন দেশের মধ্যে শত্রুতা ও বিদ্বেষ বৃদ্ধি পায়। ইউরোপীয় শিল্পসমৃদ্ধ রাষ্ট্রগুলোর মধ্যে ইংল্যান্ড ও ফ্রান্স তুলনামূলকভাবে আগে শিল্পসমৃদ্ধ হওয়ায় তারা বিশ্বের বিভিন্ন উপনিবেশ দখল করে বসে। অপরদিকে জার্মানি, রাশিয়া ইত্যাদি দেশের শিল্পায়ন দেরিতে হওয়ায় উপনিবেশ বিস্তারে এরা পিছিয়ে পড়ে। কিন্তু এসব দেশের বুর্জোয়া ও পুঁজিপতি শ্রেণি তাদের ব্যবসায়-বাণিজ্য সম্প্রসারণের জন্য স্ব-স্ব দেশের সরকারকে চাপ প্রয়োগ করলে উপনিবেশ লাভের জন্য একসময় তারাও মরিয়া হয়ে ওঠে। ফলে সাম্রাজ্যবাদী শক্তিগুলোর মধ্যে সংঘর্ষ অনিবার্য হয়ে ওঠে। এরূপ উত্তপ্ত পরিস্থিতিতে ইউরোপীয় শক্তিধর রাষ্ট্রগুলো পরস্পর বিরোধী শিবিরে বিভক্ত হয়ে পড়ে এবং ক্রমেই বিশ্বযুদ্ধের দিকে ধাবিত হয়। উপরের আলোচনার পরিপ্রেক্ষিতে তাই বলা যায়, সারায়েভো হত্যাকাণ্ডকে কেন্দ্র করে সূত্রপাত হলেও প্রথম বিশ্বযুদ্ধের পেছনে মূল কারণ ছিল সাম্রাজ্যবাদ।"
        }
      ]
    },
    {
      "number": "2",
      "uddipok": "অষ্টাদশ শতাব্দীর শেষার্ধের একটি বিপ্লব ইউরোপের অনেক দেশের পণ্য উৎপাদন কয়েকগুণ বাড়িয়ে দেয়। উৎপাদিত পণ্য-সামগ্রীর বাজার দখলকে কেন্দ্র করে উপনিবেশবাদের উত্থান ঘটে। উপনিবেশবাদ থেকে সাম্রাজ্যবাদ অতঃপর উগ্র জাতীয়তাবাদ এবং পরিশেষে যুদ্ধের ভয়াবহতায় মেতে ওঠে সারা বিশ্ব।",
      "tag": "DB, MB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "রুশ বিপ্লব কখন সংঘটিত হয়?",
          "explanation": "রুশ বিপ্লব সংঘটিত হয় ১৯১৭ সালে।"
        },
        {
          "label": "খ",
          "question": "\"Triple Alliance' কী? সংক্ষেপে ব্যাখ্যা করো।",
          "explanation": "জার্মান চ্যান্সেলর অটো ভন বিসমার্ক কর্তৃক গঠিত জার্মানি, অস্ট্রো- হাঙ্গেরি ও ইতালির মৈত্রী জোটকে ইতিহাসে Triple Alliance বা 'ত্রিশক্তি মৈত্রী' বলা হয়। ত্রিশক্তি চুক্তি ছিল প্রথম বিশ্বযুদ্ধ পূর্ববর্তী ইউরোপে সংঘটিত ঘটনাসমূহের মধ্যে সর্বাপেক্ষা, দিক নির্দেশনামূলক ঘটনা। সাবধানী পররাষ্ট্রনীতিতে বিশ্বাসী বিসমার্ক বলকান অঞ্চলে রাশিয়ার প্রভাব প্রতিরোধ করার জন্য ১৮৭৯ সালে অস্ট্রো-হাঙ্গেরির সাথে দ্বৈত জোট গঠন করেন। ১৮৮২ সালে এ জোটে ইতালি যোগ দিলে জার্মানি, অস্ট্রো-হাঙ্গেরি ও ইতালি মিলে এ জোটটি Triple Alliance বা ত্রিশক্তি জোটে পরিণত হয়।"
        },
        {
          "label": "গ",
          "question": "উদ্দীপকের ঘটনা তোমার পাঠ্যবইয়ের কোন ঘটনার সাথে সামঞ্জস্যপূর্ণ? ব্যাখ্যা করো।",
          "explanation": "উদ্দীপকের ঘটনা আমার পাঠ্যবইয়ের প্রথম বিশ্বযুদ্ধের কারণের সাথে সামঞ্জস্যপূর্ণ। আঠারো শতকে ইউরোপে শুরু হওয়া শিল্পবিপ্লব উনিশ শতকে চরম উৎকর্ষ লাভ করে। এর ফলে শিল্পসমৃদ্ধ ইউরোপীয় রাষ্ট্রগুলো তাদের বাণিজ্য সম্প্রসারণের লক্ষ্যে উপনিবেশ বিস্তারের প্রতিযোগিতায় লিপ্ত হয়। এতে বিভিন্ন দেশের মধ্যে শত্রুতা ও বিদ্বেষ বৃদ্ধি পায়। ইংল্যান্ড ও ফ্রান্স তুলনামূলকভাবে আগে শিল্পসমৃদ্ধ হওয়ায় তারা বিশ্বের বিভিন্ন উপনিবেশ দখল করে বসে। জার্মানি, রাশিয়া ইত্যাদি দেশ দেরিতে শিল্পায়িত হওয়ায় উপনিবেশ বিস্তারে পিছিয়ে পড়ে। এভাবে সাম্রাজ্যবাদ নিয়ে প্রতিযোগিতা যখন তীব্র থেকে তীব্রতর হতে থাকে তখনই ইউরোপে বিশেষত জার্মানিতে উগ্র জাতীয়তাবাদের উন্মেষ ঘটে। এ উগ্র জাতীয়তাবাদকে কেন্দ্র করে সমগ্র ইউরোপ জুড়ে ক্রমশ সংকট তীব্রতর হতে থাকে। এক পর্যায়ে সারায়েভো হত্যাকাণ্ডকে কেন্দ্র করে এ সংকট - বিশ্বযুদ্ধের রূপ পরিগ্রহ করে। উদ্দীপকে দেখা যায়, অষ্টাদশ শতাব্দীর শেষার্ধের একটি বিপ্লব ইউরোপের অনেক দেশের পণ্য উৎপাদন কয়েকগুণ বাড়িয়ে দেয়। উৎপাদিত পণ্য- সামগ্রীর বাজার দখলকে কেন্দ্র করে উপনিবেশবাদের উত্থান ঘটে। উপনিবেশবাদ থেকে সাম্রাজ্যবাদ অতঃপর উগ্র জাতীয়তাবাদ এবং পরিশেষে যুদ্ধের ভয়াবহতায় মেতে ওঠে সারা বিশ্ব। এ ঘটনার সাথে উপরে আলোচিত প্রথম বিশ্বযুদ্ধের পরোক্ষ কারণগুলোর মিল রয়েছে। তাই বলা যায়, উদ্দীপকের ঘটনা আমার পাঠ্যবইয়ের প্রথম বিশ্বযুদ্ধের • কারণের সাথে সামঞ্জস্যপূর্ণ।"
        },
        {
          "label": "ঘ",
          "question": "উক্ত ঘটনার পটভূমি পাঠ্যবইয়ের আলোকে বিশ্লেষণ করো।",
          "explanation": "উক্ত ঘটনা তথা প্রথম বিশ্বযুদ্ধের পটভূমি ছিল ব্যাপক ও বিস্তৃত। উনিশ শতকের মাঝামাঝি সময়ে পুরো ইউরোপজুড়ে প্রধান পরাশক্তিগুলো শক্তির ভারসাম্য রক্ষার্থে ক্রমাগত পারস্পরিক যোগাযোগ বৃদ্ধি করতে থাকে। ফলে ১৯ শতকে ইউরোপে বেশকিছু রাজনৈতিক ও সামরিক জোট সৃষ্টি হয়। ১৮৭৩ সালে জার্মানির সাথে অস্ট্রো-হাঙ্গেরি ও রাশিয়ার সম্রাট মিলে (ত্রিশক্তি মৈত্রী) গঠন ছিল এগুলোর অন্যতম। এর আগে ১৮৭০ সালে ফ্রাঙ্কো-জার্মান যুদ্ধের পর ইউরোপের অন্যতম পরাশক্তি হিসেবে জার্মানির উত্থান ঘটে। বিসমার্কের নেতৃত্বে জার্মানির জাতীয়তাবাদী চেতনা বিকশিত হলে তিনি জার্মানিকে নিরাপদ রাখতে বেশকিছু পদক্ষেপ গ্রহণ করেন। বলকান অঞ্চলে রাশিয়ার প্রভাব প্রতিরোধ করার জন্য তিনি ১৮৭৯ সালে অস্ট্রো- হাঙ্গেরির সাথে দ্বৈতজোট গঠন করেন। ১৮৮২ সালে এ জোটে ইতালি যোগ দিলে জার্মানি, অস্ট্রো-হাঙ্গেরি ও ইতালি মিলে Triple Alliance গঠিত হয়। এ ত্রিশক্তি চুক্তি ছিল প্রথম বিশ্বযুদ্ধের আগে ইউরোপে সংঘটিত সর্বাপেক্ষা দিকনির্দেশনামূলক ঘটনা। এ চুক্তির প্রতিক্রিয়া হিসেবে ইঙ্গ-ফ্রাঙ্ক-রুশ ত্রিপক্ষীয় আঁতাত (Triple Entente) গড়ে ওঠে এবং এর ফলে ইউরোপ সশস্ত্র শক্তির যুগে প্রবেশ করে। এভাবে ইউরোপে পরস্পরবিরোধী জোট গঠিত হলে অস্ত্র প্রতিযোগিতা বৃদ্ধি পায়, যা শক্তির ভারসাম্য নষ্ট করে দেয়। জার্মানি নৌশক্তিতে ব্রিটেনকে ছাড়িয়ে যেতে পারে- এ আশঙ্কা থেকে ব্রিটেন তার নৌশক্তি বাড়িয়ে চলে। ১৯০৩ সাল থেকে ব্রিটেন দ্রুত উত্তর সাগরীয় নৌ-বহর নামে একটি নৌ-বহর নির্মাণ শুরু করে। রাশিয়া সাড়ে তিন বছরের জন্য বাধ্যতামূলক সামরিক শিক্ষা চালু করে। প্রত্যেক জোট যতবেশি সম্ভব মারণাস্ত্র তৈরি শুরু করে। ফলে যুদ্ধ অবশ্যম্ভাবী হয়ে দাঁড়ায়। এরূপ উত্তেজনাপূর্ণ পরিস্থিতে ১৯১৪ সালের ২৮ জুন অস্ট্রিয়ার যুবরাজ ফার্ডিনান্ড বসনিয়ার রাজধানী সারায়েভোতে সন্ত্রীক আততায়ীর গুলিতে নিহত হলে যুদ্ধের দামামা বেজে ওঠে। একই বছর ২৮ জুলাই সার্বিয়ার রাজধানী বেলগ্রেড আক্রমণের মাধ্যমে শুরু হয় প্রথম বিশ্বযুদ্ধ। উপরের আলোচনা শেষে তাই বলা যায়, ইউরোপজুড়ে শক্তির ভারসাম্যনীতি ও উগ্র জাতীয়তাবাদের পটভূমিতে প্রথম বিশ্বযুদ্ধ শুরু হয়েছিল।"
        }
      ]
    },
    {
      "number": "3",
      "uddipok": "মিয়ানমারের স্বৈরশাসক থান শোয়ে ক্ষমতা দখল করে মানুষের বাক স্বাধীনতা খর্ব করেন। তিনি সব রাজনৈতিক দল নিষিদ্ধ করে বিরোধী নেতাকর্মীদের গ্রেফতার করেন। সরকারবিরোধী সব পত্রিকা বন্ধ করে দেশে একদলীয় শাসন প্রতিষ্ঠা করেন।",
      "tag": "DB, MB, DIN.B, CTG.B, SB, BB 22,All.B 16",
      "sub_questions": [
        {
          "label": "ক",
          "question": "'ফ্যাসিও' শব্দের অর্থ কী?",
          "explanation": "'ফ্যাসিও' কথাটির অর্থ হলো 'বল' বা 'শক্তি'।"
        },
        {
          "label": "খ",
          "question": "অক্ষশক্তি কী? বুঝিয়ে লেখো।",
          "explanation": "দ্বিতীয় বিশ্বযুদ্ধের প্রাক্কালে জার্মানি ও ইতালির মধ্যে সহযোগিতা চুক্তির মাধ্যমে গঠিত জোট ইতিহাসে অক্ষশক্তি নামে খ্যাত। অক্ষশক্তি মূলত কমিউনিস্টবিরোধী চুক্তির মাধ্যমে গঠিত হলেও একে বিশ্বযুদ্ধের মিত্রশক্তির বিরুদ্ধে সামরিক জোটও বলা যেতে পারে। ১৯৩৭ সালে ইতালি এ শক্তিজোটে যোগ দেয়। তৎকালীন ইতালির উগ্রপন্থি রাজনৈতিক মতবাদ ফ্যাসিবাদের জনক বেনিতো মুসোলিনী বলেছিলেন, 'এটি এমন একটি অক্ষ যার চারদিকে শান্তির জন্য অনুপ্রাণিত ইউরোপীয় শক্তিবর্গ সহযোগিতা করতে পারে'।"
        },
        {
          "label": "গ",
          "question": "উদ্দীপকের থান শোয়ের কর্মকান্ডের সাথে পাঠ্যবইয়ের কোন শাসকের মিল আছে? ব্যাখ্যা করো।",
          "explanation": "উদ্দীপকে উল্লেখিত মিয়ানমারের স্বৈরশাসক থান শোয়ের কর্মকাণ্ডের সাথে পাঠ্যবইয়ে রর্ণিত এডলফ হিটলারের (Adolf Hitler) কর্মকাণ্ডের মিল আছে। হিটলার জার্মানির ক্ষমতায় বসার পর ১৯৩৪ সালের ২৪ জুলাই তার নাৎসি দল ছাড়া অন্য সব রাজনৈতিক দল নিষিদ্ধ ঘোষণা করেন। তার অভ্যন্তরীণ নীতি ছিল জার্মানির পূর্ণ নাৎসিকরণ। একটি ছাড়া সব ট্রেড ইউনিয়ন নিষিদ্ধ করা হয়। প্রাদেশিক পরিষদ বিলুপ্ত করে সেখানে এককেন্দ্রিক শাসন কাঠামো গড়ে তোলা হয়। সংবাদপত্র, বেতার ও শিক্ষাপ্রতিষ্ঠানে নাৎসিবাদের গুণকীর্তন করা হতে থাকে। জনসাধারণের বাকস্বাধীনতা হরণ করা হয়। রাজনৈতিক প্রতিপক্ষকে দমন করার জন্য • বন্দিশিবির খোলা হয়। যেকোনো নাগরিককে বিশেষ করে নাৎসিবাদের বিপক্ষের লোকজনকে যখন তখন গ্রেফতার করা হতো। উদ্দীপকেও দেখা যায়, মিয়ানমারের স্বৈরশাসক থান শোয়ে দেশের ক্ষমতা দখল করে মানুষের বাস্বাধীনতা খর্ব করেন। সব রাজনৈতিক দল নিষিদ্ধ করে বিরোধী নেতাকর্মীদের গ্রেফতার করা হয়। থান শোয়ে সরকারবিরোধী সব পত্রিকাও বন্ধ করে দেন। সব মিলিয়ে দেশে একদলীয় স্বৈরশাসন প্রতিষ্ঠা করেন তিনি। উপরের আলোচনা থেকে বলা যায়, উদ্দীপকে বর্ণিত থান শোয়ের কর্মকাণ্ডের সাথে পাঠ্যবইয়ে আলোচিত জার্মানির নাৎসি দলের নেতা একনায়ক এডলফ হিটলারের কর্মকাণ্ডের মিল রয়েছে।"
        },
        {
          "label": "ঘ",
          "question": "উদ্দীপকের আলোকে উক্ত শাসকের উত্থান বিশ্লেষণ করো।",
          "explanation": "উদ্দীপকে ইঙ্গিত করা উক্ত শাসক অর্থাৎ এডলফ হিটলারের (১৮৮৯-১৯৪৫) উত্থান ঘটেছিল দ্বিতীয় বিশ্বযুদ্ধের আগে। বিশ শতকের বিশ্বরাজনীতির অন্যতম আলোচিত চরিত্র ছিলেন জার্মানির এডলফ হিটলার (Adolf Hitler)। ১৩ বছর বয়সে তিনি তার পিতাকে হারান এবং চরম দারিদ্রের মধ্যে বেড়ে ওঠেন। ভিয়েনায় অবস্থানকালে তিনি ইহুদিবিরোধী ও সমাজতত্ত্ববিরোধী হয়ে ওঠেন। হিটলার সেনাবাহিনীতে যোগ দিয়ে ১৯১৪ সালে সংঘটিত প্রথম বিশ্বযুদ্ধে অংশ নেন। যুদ্ধ শেষে ১৯১৯ সালে তিনি যোগ দেন জার্মান শ্রমিক পার্টিতে। অতি অল্প সময়ের মধ্যে বাগ্মিতার জন্য সবার নজর কাড়তে সক্ষম হন হিটলার। তিনি তার দলের নাম পরিবর্তন করে রাখেন জাতীয় সমাজতন্ত্রবাদী জার্মান শ্রমিক দল। ১৯২০ সালে হিটলার তার পার্টির কর্মসূচি ঘোষণা করেন। কর্মসূচির লক্ষ্য ছিল বেকারদের কর্মসংস্থান, মুনাফাখোরদের উচ্ছেদ, ভূমিসংস্কার প্রভৃতি। হিটলারের শক্তিশালী প্রচারণা ব্যবস্থার জোরে অল্পকালের মধ্যেই যুদ্ধফেরত সৈনিক, রক্ষণশীল রাজতন্ত্রী, দুর্দশাগ্রস্ত ব্যবসায়ী, ক্যাথলিকবিরোধী, ইহুদিবিরোধী ও কমিউনিস্টবিরোধীরা তার দলে সমবেত হয়। ১৯২৯-৩২ সালের মধ্যে বিশ্বমন্দা ইত্যাদি কারণে দেশের অর্থনৈতিক অবস্থার অবনতি হলে এবং প্রজাতান্ত্রিক সরকার বিদ্রোহ দমনে ব্যর্থ হলে নাৎসি দলের জনপ্রিয়তা বৃদ্ধি পায়। ১৯৩৩ সালের নির্বাচনে হিটলারের নাৎসি দল সরকার গঠনে সক্ষম হয়। ১৯৩৪ সালে হিটলার একাধারে জার্মানির চ্যান্সেলর ও প্রেসিডেন্ট পদ গ্রহণ করে নাৎসিদল ছাড়া অন্য সব রাজনৈতিক দলকে নিষিদ্ধ ঘোষণা করেন। এভাবে জার্মানিতে তার একনায়কত্ব প্রতিষ্ঠিত হয়। উদ্দীপকের মিয়ানমারের স্বৈরশাসক থান শোয়েও হিটলারের মতো স্বৈরতান্ত্রিক উপায়ে নিরঙ্কুশ ক্ষমতা করায়ত্ত করেছিলেন। আলোচনা শেষে তাই বলা যায়, জার্মানিতে হিটলারের উত্থান ছিল অনেকটা স্বপ্নের মতো। উগ্র জাতীয়তাবাদকে ব্যবহার করে খুব অল্প সময়ে সামান্য অবস্থা থেকে সে ক্ষমতার শীর্ষে আরোহণ করে।"
        }
      ]
    },
    {
      "number": "4",
      "uddipok": "ভারত উপমহাদেশে সম্রাট আকবর রাজ্য জয় করে যেমন। খ্যাতি অর্জন করেছিলেন ঠিক তেমনি বিভিন্ন নীতি প্রণয়ন ও জনকল্যাণমূলক সংস্কার করে প্রসিদ্ধ হয়েছিলেন।",
      "tag": "DRMC 24,DB, MB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "বিপ্লব-পূর্ব ফরাসি সমাজ কয়টি সম্প্রদায়ে বিভক্ত ছিল?",
          "explanation": "বিপ্লব-পূর্ব ফরাসি সমাজ তিনটি সম্প্রদায়ে বিভক্ত ছিল।"
        },
        {
          "label": "খ",
          "question": "সাঁকুলেৎ শ্রেণি বলতে কী বোঝায়? সংক্ষেপে ব্যাখ্যা করো।",
          "explanation": "সাঁকুলেৎ শ্রেণি বলতে বিপ্লব-পূর্ব ফ্রান্সের থার্ড এস্টেট তথা তৃতীয় - শ্রেণির ভবঘুরে বা ভাসমান শ্রমিক শ্রেণিকে বোঝাত। জনসংখ্যা বৃদ্ধির ফলে সাঁকুলেৎ শ্রেণি ছিন্নমূল হিসেবে গ্রাম থেকে শহরে জড়ো হত। এদের মধ্যে ছিল গরিব কারিগর ও ছোট দোকানদার। এরা ছিল মোট জনসংখ্যার এক-পঞ্চমাংশ। এরা মাঝে মাঝে বয়কট ও দাঙ্গা করত। এজন্য অভিজাত ও ধনী বুর্জোয়ারা সাঁকুলেৎদের ভয়ে ভীত সন্ত্রস্ত থাকত।"
        },
        {
          "label": "গ",
          "question": "উদ্দীপকের আলোকে তোমার পাঠ্যবইয়ের নেপোলিয়ন-এর কোন ধরনের সংস্কারের মিল পাওয়া যায়? ব্যাখ্যা করো।",
          "explanation": "উদ্দীপকের আলোকে আমার পাঠ্যবইয়ের নেপোলিয়নের আইনবিধি রচনা ও বিভিন্ন জনকল্যাণমূলক সংস্কারের মিল পাওয়া যায়। ফ্রান্সের ক্ষমতা গ্রহণের পর নেপোলিয়ন বোনাপার্ট প্রথমেই বিভিন্ন সংস্কারমূলক কাজে হাত দেন। এক্ষেত্রে তিনি দলীয় পরিচয়ের পরিবর্তে যোগ্যতাকে প্রাধান্য দেন। তার সংস্কারের মূল লক্ষ্য ছিল, সামাজিক সাম্য প্রতিষ্ঠা করা। শক্তিশালী কেন্দ্রীয় শাসনে বিশ্বাসী নেপোলিয়ন দক্ষ লোকদের নিয়োগ দিয়ে একটি শক্তিশালী কেন্দ্রীয় কাউন্সিল গঠন করেন। এরপর প্রদেশগুলোর ওপর কেন্দ্রের নিয়ন্ত্রণ সুদৃঢ় করার পদক্ষেপ গ্রহণ করেন। ষোড়শ লুইয়ের সময় থেকে চলে আসা ফ্রান্সের ভঙ্গুর অর্থব্যবস্থাকে নতুনভাবে গড়ে তোলার জন্য নেপোলিয়ন অর্থ দপ্তরকে দুইভাগে ভাগ করেন। এরপর ১৮০০ সালে প্রতিষ্ঠা করেন ব্যাংক অব ফ্রান্স। তার গৃহীত আর্থিক সংস্কার ফ্রান্সের অর্থনীতিকে একটি শৃঙ্খলার মধ্যে নিয়ে আসে। এছাড়া রাষ্ট্রের প্রতি আনুগত্যশীল নাগরিক তৈরি করার উদ্দেশ্যে তিনি শিক্ষানীতিতেও ব্যাপক সংস্কার- সাধন করেন। নেপোলিয়ন সমাজে ব্যক্তির অবস্থান নির্ণয়ের ক্ষেত্রে জন্ম ও বংশ মর্যাদার পরিবর্তে ব্যক্তিগত যোগ্যতাকে মানদণ্ড হিসেবে স্থির করেন। এভাবে নানাবিধ জনকল্যাণমূলক সংস্কার সাধন করে নেপোলিয়ন ফ্রান্সের ত্রাণকর্তার ভূমিকায় অবতীর্ণ হন। নেপোলিয়নের সংস্কারসমূহের মধ্যে চিরস্মরণীয় হয়ে আছে তার আইনবিধি বা 'Code' of Napoleon'। এ সংকলনে মোট ২২৮৭টি ধারা ছিল। উদ্দীপকের আলোচনায় দেখা যায়, সম্রাট আকবর বিভিন্ন নীতি প্রণয়ন ও জনকল্যাণমূলক সংস্কার করে প্রসিদ্ধ হয়েছিলেন, যা মূলত উপরে আলোচিত নেপোলিয়নের সংস্কার ও আইন প্রণয়নের সাথে সাদৃশ্যপূর্ণ। তাই বলা যায়, উদ্দীপকের সাথে নেপোলিয়নের আইন প্রণয়ন ও জনকল্যাণমূলক সংস্কারের মিল রয়েছে।"
        },
        {
          "label": "ঘ",
          "question": "উত্ত সংস্কার কাজের সফলতা তুমি কীভাবে ব্যাখ্যা করবে?",
          "explanation": "উক্ত নৃপতি তথা নেপোলিয়ন বোনাপার্ট সংস্কার কাজে সফল হয়েছিলেন বলে আমি মনে করি। নেপোলিয়ন ১৮০৪ সালে ফ্রান্সে সর্বময় ক্ষমতার অধিকারী হয়ে ফ্রান্সের প্রাচীন ঘুণেধরা সমাজকে নতুন রূপদান করার জন্য সংস্কার কাজে হাত দেন। ফলে অল্প সময়ের মধ্যে ফ্রান্সের দৈনন্দিন জীবনে শান্তি-শৃঙ্খলা ও নিরাপত্তা ফিরে আসে। নেপোলিয়ন বোনাপার্ট প্রশাসন, অর্থনীতি, আইন, বিচার, শিক্ষা, ধর্ম প্রভৃতি সংস্কার করে ফ্রান্সের আধুনিকীকরণে গুরুত্বপূর্ণ ভূমিকা রাখেন। সংস্কার কাজের মধ্য দিয়ে তিনি সমাজকে সংগঠিত করেছিলেন। তিনি তার অর্থনৈতিক সংস্কারের মাধ্যমে কৃষকদের যেমন অর্থনৈতিক অধিকারের নিশ্চয়তা দিয়েছিলেন, তেমনি বুর্জোয়া শ্রেণিকে কাঙ্ক্ষিত সামাজিক সমতা দিয়েছিলেন। এ কারণে তার সংস্কার ফ্রান্সে স্থায়িত্ব পেয়েছিল। সংস্কারক হিসেবে নেপোলিয়ন ফ্রান্সের ইতিহাসকে সমৃদ্ধ করেছিলেন। শাসন সংস্কারের মধ্য দিয়ে তিনি ফ্রান্সকে দৃঢ় ভিত্তির ওপর প্রতিষ্ঠিত করেছিলেন। নেপোলিয়ন বোনাপার্টকে তার আইনবিধির জন্য দ্বিতীয় জাস্টিনিয়ান বলা হয়। এছাড়া তিনি তার বিখ্যাত আইন সংস্কারের মাধ্যমে ফ্রান্সে সাম্য প্রতিষ্ঠা করেছিলেন। যোগ্যতা অনুযায়ী তিনি সরকারি কর্মচারী নিয়োগের ব্যবস্থা করেছিলেন। নিয়োগের ক্ষেত্রে তিনি জাতি-ধর্ম বিবেচনা করেননি। তিনি ব্যবসা-বাণিজ্য, শিল্পকলা ও শিক্ষা সংস্কার এবং বিভিন্ন জনহিতকর কাজের মাধ্যমে ফ্রান্সকে তৎকালীন বিশ্বে একটি সমৃদ্ধ রাষ্ট্র হিসেবে প্রতিষ্ঠা করতে সক্ষম হয়েছিলেন। আলোচনা শেষে তাই বলা যায়, অভ্যন্তরীণ ক্ষেত্রে নেপোলিয়ন বোনাপার্ট যে সংস্কার ও উন্নতি সাধন করেছিলেন, তার জন্যই বিশ্বের ইতিহাসে তিনি স্মরণীয় হয়ে থাকবেন।"
        }
      ]
    },
    {
      "number": "5",
      "uddipok": "রাদিআহ্-রাজ দুই ভাইবোন। বাবার বিশাল সম্পত্তি তারা ভাগ করে নেয়। কিন্তু কিছুদিন পর তাদের মধ্যে গোলমাল শুরু হলে। তারা আলাদা বসবাস শুরু করে এবং বাড়ির মাঝ বরাবর একটি প্রাচীর নির্মাণ করে। কেউ কারো মুখ পর্যন্ত দর্শন করে না। এভাবে দিন যায়। একদিন তারা তাদের ভুল বুঝতে পারে ও বাড়ির প্রাচীর ভেঙে দিয়ে পূর্বের ন্যায় একত্রে বসবাস শুরু করে।",
      "tag": "DB, MB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "",
          "explanation": "\"রাজাই হলো রাষ্ট্র\"- উক্তিটি ফ্রান্সের বুরবো বংশীয় রাজা চতুর্দশ লুই-এর।"
        },
        {
          "label": "খ",
          "question": "লিজিয়ন অব অনার কী? ব্যাখ্যা করো।",
          "explanation": "'লিজিয়ন অব অনার' হলো নেপোলিয়ন বোনাপার্ট কর্তৃক প্রতিষ্ঠিত ফরাসি সরকারের একটি আদেশ বা সম্মাননা। ১৮০২ সালের ১৯ মে প্রথম ফরাসি প্রজাতন্ত্রে 'লিজিয়ন অব অনার' প্রতিষ্ঠিত হয়েছিল। এটি ফ্রান্সের সর্বোচ্চ সম্মাননা এবং পাঁচটি ডিগ্রিতে বিভন্ন। ডিগ্রিগুলো হলো- Chevalier (নাইট), Officer (অফিসার), Commandeur (কমান্ডার), Grand Officer (গ্র্যান্ড অফিসার) এবং Grand-Croix (গ্র্যান্ড ক্রস)।"
        },
        {
          "label": "গ",
          "question": "",
          "explanation": "উদ্দীপকের ঘটনার সাথে পাঠ্যবইয়ের ঐতিহাসিক বার্লিন প্রাচীরের ঘটনার মিল পাওয়া যায়। বার্লিন প্রাচীরকে সরকারিভাবে বলা হয় ফ্যাসিবাদবিরোধী প্রতিরক্ষা দুর্গ। পশ্চিম জার্মানি এবং পূর্ব জার্মানিকে বিভক্তকারী এ প্রাচীরের দৈর্ঘ্য ছিল ১৫৫ কিলোমিটার। ১৯৬১ সালে পূর্ব জার্মানির জার্মান ডেমোক্রেটিক রিপাবলিক সরকার এ প্রাচীর নির্মাণ করে। দ্বিতীয় বিশ্বযুদ্ধের পর মিত্রশক্তি জার্মানিকে ৪টি অংশে বিভক্ত করে। ফ্রান্স, ব্রিটেন, যুক্তরাষ্ট্র ও সোভিয়েত ইউনিয়ন এই চারটি অংশ অধিকার করে। জার্মানির রাজধানীকেও বিভিন্ন অংশে বিভত্ত করা হয়। পূর্ব বার্লিনকে কেন্দ্র করে জার্মানির পূর্বাংশে সোভিয়েত ইউনিয়ন সমাজতান্ত্রিক সরকার প্রতিষ্ঠা করে। অপরদিকে পশ্চিম জার্মানিতে ফ্রান্স, ব্রিটেন ও ইংল্যান্ড কমিউনিস্ট শাসনের প্রসাররোধ করার জন্য ঐক্যবদ্য হয়। ১৯৪৮ সালে লন্ডন সম্মেলনে একত্রিত হয়ে ফ্রান্স, ব্রিটেন ও যুক্তরাষ্ট্র ঘোষণা করে যে, সমগ্র জার্মানির জন্য একক একটি সংবিধান প্রণীত না হওয়া পর্যন্ত মিত্রশক্তি অধিকৃত পশ্চিম জার্মানিতে জার্মান গণতান্ত্রিক সরকার গঠন করা হবে। পরবর্তীতে ১৯৯৯ সালে বার্লিন প্রাচীর ভাঙনের মধ্য দিয়ে পুনরায় দুই জার্মানি একত্রিত হয়। উদ্দীপকে উল্লিখিত দুই ভাই-বোনের গোলমালের কারণে তাদের বাড়ির মাঝখান দিয়ে প্রাচীর তুলে দেওয়া হয়। দীর্ঘদিন এরূপ থাকার পর হঠাৎ একদিন তারা তাদের ভুল বুঝতে পারে এবং প্রাচীর ভেঙে দিয়ে আবার একত্রে বসবাস করতে থাকে। তাদের এরূপ দেয়াল গড়া-ভাঙার সাথে দুই জার্মানির মধ্যকার প্রাচীর তৈরি ও ভাঙার মিল পাওয়া যায়।"
        },
        {
          "label": "ঘ",
          "question": "",
          "explanation": "উক্ত প্রাচীর অর্থাৎ বার্লিন প্রাচীর উন্মুক্ত করার মধ্য দিয়েই শুরু হয় দুই জার্মানি একত্রীকরণ প্রক্রিয়া। দ্বিতীয় বিশ্বযুদ্ধের পর বার্লিন প্রাচীর হয়ে ওঠে সমাজতন্ত্র ও গণতন্ত্রের বিভেদচিহ্ন। ১৯৮৯ সালে পূর্ব ইউরোপে সমাজতন্ত্রবিরোধী আন্দোলন শুরু হলে পোল্যান্ড ও হাঙ্গেরিতে কমিউনিস্টদের পতন ঘটে। সোভিয়েতে গর্বাচেভ সরকার এসব দেশে হস্তক্ষেপ করার নীতি পরিত্যাগ করলে এর প্রভাব পড়ে জার্মানিতে। ফলে পূর্ব জার্মানির GDR সরকার ও রাশিয়ার সাথে সম্পর্ক ছিন্ন করে পশ্চিম জার্মানির সাথে ঐক্যবদ্ধ হওয়ার সিদ্ধান্ত প্রগ্রহণ করে এবং অংশ হিসেবে পূর্ব জার্মান সরকার ১৯৮৯ সালের ৯ নভেম্বর প্রঘাষণা করে যে, GDR- এর সকল নাগরিক পশ্চিম জার্মানি ও পশ্চিম বার্লিন ভ্রমণ করতে পারবে। এর ফলে দলে দলে লোক বার্লিন প্রাচার টিপকে পশ্চিম জার্মানিতে গমন করে। পশ্চিম জার্মানির জনগণ তাদের উষ্ণ অভ্যর্থনা জ্ঞাপন করে। পরবর্তীতে কয়েক সপ্তাহের মধ্যেই জনতা বার্লিন প্রাচীরের কতকাংশ স্ব-উদ্যোগে ভেঙে ফেলে। ১৩ জুন ১৯৯০ থেকে পূর্ব জার্মান সেনাবাহিনী বার্লিন প্রাচীর সরকারিভাবে ভেঙে ফেলতে শুরু করে। ১৯৯১ সালের নভেম্বরের শেষ নাগাদ এ প্রাচীর ভাঙা সমাপ্ত হয়। তবে ঐতিহাসিক স্মৃতি হিসেবে কিছু চেকপোস্ট অক্ষত রাখা হয়। ১৯৮৯ সালের ⇒ নভেম্বর বার্লিন প্রাচীর উন্মুক্ত করার মধ্যদিয়েই শুরু হয় দুই জার্মানি একত্রীকরণ প্রক্রিয়া।"
        }
      ]
    },
    {
      "number": "6",
      "uddipok": "তমদ্দুন মজলিস ১৯৫২ সালের ভাষা আন্দোলনকে তাদের লেখালেখির মাধ্যমে বেগবান করে। তাই বাংলাকে রাষ্ট্রভাষা' করার দাবি তুলে ধরে ভাষা আন্দোলনের মনস্তাত্ত্বিক পটভূমি সৃষ্টিতে তাদের অবদান অনস্বীকার্য। তবে পাকিস্তানি শাসকগোষ্ঠীর অর্থনৈতিক বৈষম্য ও রাজনৈতিক কর্মকাণ্ডও ভাষা আন্দোলনে পরোক্ষ ভূমিকা রাখে।",
      "tag": "DB, MB, DIN.B, CTG.B, SB, BB 22,SB, BB 21",
      "sub_questions": [
        {
          "label": "ক",
          "question": "টাইল কী?",
          "explanation": "টাইল হলো ফরাসি বিপ্লবের প্রাক্কালে ফ্রান্সে প্রচলিত সম্পত্তি কর।"
        },
        {
          "label": "খ",
          "question": "বুর্জোয়া কারা? সংক্ষেপে ব্যাখ্যা করো।",
          "explanation": "বিপ্লবপূর্ব ফ্রান্সে সামাজিক স্তরবিন্যাসে তৃতীয় স্তরে থাকা শহুরে উচ্চ-মধ্যবিত্তদের বুর্জোয়া বলা হতো। Burg শব্দটি থেকে Burgess এবং এর থেকে আধুনিক Bourgeois বা বুর্জোয়া কথাটির উদ্ভব। মধ্যযুগে Burg বা নগরের উপকণ্ঠে যারা বাস করতো তাদের Burgess বলা হতো। ফলে শব্দার্থগতভাবে বুর্জোয়া বলতে শহরবাসী ধনী বণিক, কারিগর, দোকানদার, চাকুরে, বুদ্ধিজীবী সবাইকে বোঝায়। থার্ড এস্টেট বা তৃতীয় শ্রেণির মধ্যে নেতৃস্থানীয় ছিল বুর্জোয়ারা। এদের আর্থিক স্বচ্ছলতা থাকলেও সামাজিক ও বংশগত মর্যাদা ছিল না। ফলে এরাই মূলত ফরাসি বিপ্লবে নেতৃত্ব দেয়।"
        },
        {
          "label": "গ",
          "question": "উদ্দীপকের তমদ্দুন মজলিসের মতো ফরাসি বিপ্লবে জনমত। গঠনে কারা ভূমিকা রেখেছে? ব্যাখ্যা করো।",
          "explanation": "উদ্দীপকের তমদ্দুন মজলিসের মতো' ফরাসি বিপ্লবে জনমত গঠনে দার্শনিকেরা ভূমিকা রেখেছে। আঠারো শতকে ফ্রান্সের একদল খ্যাতনামা মনীষী তাদের শক্তিশালী লেখনীর সাহায্যে দেশের বিদ্যমান শাসনব্যবস্থার তীব্র সমালোচনা করেন। এতে সেই সনাতন রাষ্ট্রব্যবস্থার স্তম্ভগুলো নড়বড়ে হয়ে পড়ে। ওই লেখকদের মধ্যে ছিলেন দার্শনিক ও রাষ্ট্রবিজ্ঞানী মন্তেক্ষু, ভলতেয়ার, রুশো, দিদেরো প্রমুখ। এই দার্শনিকরা প্রত্যক্ষভাবে বিপ্লবে নেতৃত্বদান বা অংশগ্রহণ করেননি। তবে তারা মানুষের চিন্তা এবং ভাব-জগতে নতুন বোধ ও উদ্দীপনার সৃষ্টি করেন। তাদের রচনা অন্যায়, অবিচার, বৈষম্য ও শোষণের বিরুদ্ধে দাঁড়ানোর অধিকার সম্পর্কে ফরাসি জনগণকে সচেতন করে তোলে। তারা মধ্যযুগীয় ভাবধারার সীমাবদ্ধতাকে অতিক্রম করে একটি আধুনিক সমাজ গড়ার জন্য মানুষকে উজ্জীবিত করেন। বুদ্ধিজীবীরা এই গুরুত্বপূর্ণ কাজটি সম্পন্ন করেন তাদের লেখনীর মাধ্যমেই। ফরাসি বিপ্লবে জনমত গঠনে দার্শনিকদের এমন ভূমিকারই প্রতিফলন দেখা যায় উদ্দীপকের তমদ্দুন মজলিসের মধ্যে। ১৯৫২ সালে ভাষা আন্দোলনকে বেগবান করতে তমদ্দুন মজলিস নামক সংগঠনটির ভূমিকা তাৎপর্যপূর্ণ। এর সদস্যরা বিভিন্ন প্রবন্ধ ও বক্তৃতা- বিবৃতির মাধ্যমে বাংলাকে পাকিস্তানের অন্যতম রাষ্ট্রভাষা করার দাবি তুলে ধরেন। এভাবে তারা ভাষা আন্দোলনের মনস্তাত্ত্বিক পটভূমি সৃষ্টিতে গুরুত্বপূর্ণ ভূমিকা পালন করেন। তাই বলা যায়, উদ্দীপকের তমদ্দুন মজলিসের মতোই ফরাসি বিপ্লবে জনমত গঠনে ফরাসি দার্শনিকদের গুরুত্বপূর্ণ ভূমিকা ছিল।"
        },
        {
          "label": "ঘ",
          "question": "ভাষা আন্দোলনের মতো ফরাসি বিপ্লবও আরও ভিন্ন কারণ দ্বারা প্রভাবিত ছিল- মতামত দাও।",
          "explanation": "ভাষা আন্দোলনের মতো ফরাসি বিপ্লবের ক্ষেত্রেও উদ্দীপকে উল্লেখিত কারণটি ছাড়া আরও কারণ প্রভাব ফেলেছিল বলে আমি মনে করি। ফরাসি বিপ্লব কোনো একটি কারণে ঘটেনি। এর পেছনে রাজনৈতিক, অর্থনৈতিক ও সামাজিক অনেক কারণ নিহিত ছিল। মূলত পুরাতন ফরাসি সমাজব্যবস্থার মধ্যেই এর প্রেক্ষাপট তৈরি হয়েছিল। পুরাতন ফরাসি সমাজ তিনটি প্রধান শ্রেণিতে বিভক্ত ছিল। যাজক ও অভিজাতরা ছিল যথাক্রমে প্রথম এবং দ্বিতীয় শ্রেণির অন্তর্ভুক্ত। কৃষক, বুর্জোয়া, বণিক, শিক্ষক, শ্রমিকসহ সমাজের অন্য সব গোষ্ঠী ছিল তৃতীয় শ্রেণিতে। যাজক ও অভিজাত শ্রেণি সমাজের সব সুযোগ-সুবিধা ভোগ করত। আর তৃতীয় শ্রেণি সব দিক দিয়ে শোষিত হতো। অভিজাতদের একটি অংশ সরকারকে কিছু কর দিলেও যাজক সম্প্রদায় - এ কর দেওয়া থেকে সম্পূর্ণ মুক্ত থাকে। এছাড়া পুরনো ব্যবস্থায় ফ্রান্সের রাজতন্ত্র স্বৈরতান্ত্রিক রূপ ধারণ করে। রাজতন্ত্র ধর্মযাজক ও অভিজাত সম্প্রদায়কে হাতে রেখে দেশের সাধারণ জনগণকে নির্মমভাবে শোষণ করত। রাষ্ট্রে রাজার একচ্ছত্র ক্ষমতা প্রতিষ্ঠিত হয়। বিশেষত চতুর্দশ লুই রাজতন্ত্রকে ফ্রান্সে সুসংগঠিত করতে সক্ষম হন। এতে দেশের প্রশাসন, আইন প্রণয়ন ও বিচারকাজে রাজার নিরঙ্কুশ ক্ষমতা প্রতিষ্ঠিত হয়। এছাড়া প্রাকৃতিক দুর্যোগের ফলে ফ্রান্সের সাধারণ মানুষ গভীর অর্থনৈতিক সংকটে পড়ে। শহরগুলোতে কাজের সন্ধানে বেকারদের ভিড় বাড়তে থাকে। এসব কারণে ফ্রান্স একটি বড় ধরনের পরিবর্তনের জন্য উন্মুখ হয়ে উঠেছিল। এমন প্রেক্ষাপটে দার্শনিকদের লেখনী বিপ্লবের - মঞ্চ প্রস্তুত করার কাজ অনেকখানি এগিয়ে নেয়। উপরের আলোচনার পরিপ্রেক্ষিতে বলা যায়, ফরাসি বিপ্লব সংঘটিত হওয়ার পেছনে উদ্দীপকে উল্লেখিত বিষয়টিই একমাত্র কারণ ছিল না। রাজনৈতিক, অর্থনৈতিক ও সামাজিক আরও অনেক কারণও এর পেছনে সক্রিয় ছিল।"
        }
      ]
    },
    {
      "number": "7",
      "uddipok": "বিজিত আর পরাজিত শক্তির পারস্পরিক দ্বন্দ্ব-সংঘাত নিরসনের লক্ষ্যে বিংশ শতাব্দীর প্রথমার্ধে একটি চুক্তি স্বাক্ষরিত হয়। চুক্তির অধিকাংশ শর্তই পরাজিত জোটের অপমানের প্রতীক হিসেবে বিবেচিত হয়। আর তাই দু'দশক পরই এ অপমানজনক চুক্তির নেতিবাচক প্রভাব সমগ্র বিশ্বের মানুষকে নির্মমভাবে প্রভাবিত করেছিল।",
      "tag": "DB, MB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "প্যারিস নগরী কোথায়?",
          "explanation": "প্যারিস নগরী ফ্রান্সে অবস্থিত।"
        },
        {
          "label": "খ",
          "question": "স্নায়ুযুদ্ধ বলতে কী বোঝ? সংক্ষেপে ব্যাখ্যা করো।",
          "explanation": "স্নায়ুযুদ্ধ এমন এক প্রকার যুদ্ধাবস্থাকে নির্দেশ করে, যা যুদ্ধও নয় আবার যুদ্ধের অনুপস্থিতি বা শান্তিও নয়। দ্বিতীয় বিশ্বযুদ্ধ পরবর্তী সময়ে দুটি পরাশক্তি দেশ মার্কিন যুক্তরাষ্ট্র ও সোভিয়েত ইউনিয়ন পারস্পরিক দ্বন্দ্বে লিপ্ত হয়। এ দুটি দেশের আদর্শিক দ্বন্দ্বকে কেন্দ্র করে ইউরোপের রাষ্ট্রগুলোও দুটি শিবিরে যোগ দেয়। বিভিন্ন ইস্যুতে এ দুই পরাশক্তি বিরোধিতা অব্যাহত রাখলে যুদ্ধের উত্তাপ ছড়ালেও তারা সযত্নে যুদ্ধ এড়িয়ে চলে। এরূপ যুদ্ধ যুদ্ধ অবস্থাই স্নায়ুযুদ্ধ বলে পরিচিত।"
        },
        {
          "label": "গ",
          "question": "উদ্দীপকের চুক্তি তোমার পাঠ্যবইয়ের কোন চুক্তিকে ইঙ্গিত করে? ব্যাখ্যা করো।",
          "explanation": "উদ্দীপকে উল্লেখিত চুক্তি আমার পাঠ্যবইয়ের ভার্সাই সন্ধিকে ইঙ্গিত করে। প্রথম বিশ্বযুদ্ধে জার্মানি পরাজিত হলে বিজয়ী বিশ্বশক্তিজোট (ব্রিটেন, মার্কিন যুক্তরাষ্ট্র, ফ্রান্স, রাশিয়া ইত্যাদি দেশ) ফ্রান্সের ভার্সাই নগরীতে জার্মানির সাথে একটি চুক্তি স্বাক্ষর করে। ইউরোপের ইতিহাসে এটিই ভার্সাই সন্ধি (The Treaty of Versailles) নামে পরিচিত। এ সন্ধিতে প্রথম বিশ্বযুদ্ধের জন্য জার্মানিকে এককভাবে দায়ী করে যুদ্ধের সব দায়-দায়িত্ব তাদের ওপর চাপানো হয়, যা পরবর্তী সময়ে দ্বিতীয় বিশ্বযুদ্ধের ক্ষেত্র তৈরি করে। উদ্দীপকে বলা হয়েছে, বিংশ শতকের প্রথম দিকে একটি গুরুত্বপূর্ণ চুক্তি স্বাক্ষরিত হয়; যা পরাজিত জোটের অপমানের প্রতীক হিসেবে বিবেচিত। আর তাই এ চুক্তির নেতিবাচক প্রভাব মাত্র দু'দশক পরেই বিশ্বের মানুষকে প্রভাবিত করে। উক্ত চুক্তি মূলত ভার্সাই সন্ধির ইঙ্গিত দেয়। কারণ ১৯১৮ সালের ১৪ নভেম্বর জার্মানির যুদ্ধবিরতি ঘোষণার মধ্য দিয়ে প্রথম বিশ্বযুদ্ধের পরিসমাপ্তি ঘটে। এরপর শান্তি প্রতিষ্ঠার উদ্দেশ্যে ১৯১৯ সালের ১৮ জানুয়ারি ফ্রান্সের প্যারিসে ৩২টি দেশের অংশগ্রহণে শান্তি সম্মেলন অনুষ্ঠিত হয়। এ সম্মেলনের ৩টি নীতির ওপর ভিত্তি করে প্রথম বিশ্বযুদ্ধের বিজয়ী ও বিজিত দেশগুলো ফ্রান্সের ভার্সাই শহরে ৫টি সন্ধিতে স্বাক্ষর করে। এটি ভার্সাই সন্ধি নামে পরিচিত। এ সন্ধিকে অনেকেই বিতর্কিত ও ত্রুটিপূর্ণ বলে মনে করেন। কারণ এ চুক্তিতে যুদ্ধের জন্য এককভাবে জার্মানিকে দায়ী করে যুদ্ধের ক্ষয়ক্ষতির মূল্য হিসেবে তাদের কাছ থেকে ক্ষতিপূরণ আদায়ের ব্যবস্থা করা হয়। জার্মানির সামরিক শক্তিও খর্ব করা হয়। জার্মান জনগণের মধ্যে বিষয়টি ক্ষোভের জন্ম দেয়, যা তাদেরকে জাতীয়তাবাদী চেতনায় উদ্বুদ্ধ করে তোলে। এ ক্ষোভ থেকেই জার্মানরা আত্মনিয়ন্ত্রণ অধিকার প্রতিষ্ঠার প্রস্তুতি নেয়, যা বিশ্ববাসীকে আরও একটি ভয়াবহ যুদ্ধের সম্মুখীন করে। উদ্দীপকের সন্ধি প্রথম বিশ্বযুদ্ধ পরবর্তী 'জার্মানির সাথে মিত্রশক্তির স্বাক্ষরিত ভার্সাই সন্ধির কথাই মনে করিয়ে দেয়।"
        },
        {
          "label": "ঘ",
          "question": "এ চুক্তির ফলাফল পাঠ্যপুস্তকের আলোকে বিশ্লেষণ করো।",
          "explanation": "উক্ত সন্ধি তথা ভার্সাই সন্ধি বিশ্ববাসীর জন্য চরম নেতিবাচক ফলাফল বয়ে এনেছিল। ভার্সাই সন্ধি ছিল একটি ত্রুটিপূর্ণ সন্ধি। ঐতিহাসিকদের মতে, এ সন্ধির মধ্যে দ্বিতীয় বিশ্বযুদ্ধের মূল কারণ নিহিত ছিল। ভার্সাই সন্ধি ছিল জার্মানির জন্য অপমানজনক। এর শর্তগুলো দেশটির জাতীয় ও রাষ্ট্রীয় মর্যাদার ওপর চরম আঘাত হানে। ভার্সাই সন্ধির মাধ্যমে মিত্রপক্ষ কর্তৃক জার্মানির' উপনিবেশগুলো কেড়ে নেওয়া হয় এবং দেশটির ওপর বিশাল ক্ষতিপূরণের বোঝা চাপিয়ে দেওয়া হয়। বিজয়ী মিত্রশক্তির দেশগুলো দেশটির কাছ থেকে স্বর্ণসহ বিভিন্ন মাধ্যমে ৫শ কোটি ডলার ক্ষতিপূরণ আদায় করে। পাশাপাশি জার্মানির কিছু খনিসমৃদ্ধ অঞ্চল ও গুরুত্বপূর্ণ বন্দর ভাগ করে নেয়। এতে একসময়ের সামরিক ও অর্থনৈতিক পরাশক্তি জার্মানি আর্থিক দৈন্যের মধ্যে পড়ে। এ চুক্তির মাধ্যমে কার্যত সব দিক দিয়েই জার্মানিকে পঙ্গু করে দেওয়া হয়। প্রথম বিশ্বযুদ্ধে পরাজয়ের গ্লানি গর্বিত জার্মান জাতির মনে এক অভূতপূর্ব আত্মচেতনা ও জাতীয়তাবোধের জন্ম দেয়। তারা ভার্সাই চুক্তির শর্ত মন থেকে মেনে নিতে পারেনি এবং এজন্য অবস্থার পরিবর্তনের জন্য সুযোগের প্রতীক্ষায় ছিল। এমন অবস্থার প্রেক্ষাপটেই জার্মানিতে নাৎসি দলের নেতৃত্বে উগ্র জাতীয়তাবাদ ও সমরবাদের সৃষ্টি হয়। নাৎসি আন্দোলন জার্মান জাতির মনে নতুন আশার সঞ্চার করে এবং এক নতুন পথের সন্ধান দেয়। এক পর্যায়ে উগ্রবাদী নাৎসি দলের নেতা হিটলার ক্ষমতায় অধিষ্ঠিত হয়ে জার্মানির আত্মনিয়ন্ত্রণের দাবি প্রতিষ্ঠার ঘোষণা দিলে দেশটির জনমনে যুদ্ধংদেহী মনোভাব প্রবল হয়ে ওঠে। এই পরিস্থিতি দ্বিতীয় বিশ্বযুদ্ধের মতো ভয়াবহ। যুদ্ধ অবশ্যম্ভাবী করে তোলে। পরিশেষে বলা যায়, ভার্সাই সন্ধির ব্যর্থতা বা ত্রুটিই পরবর্তী সময়ে বিশ্বকে। দ্বিতীয় বিশ্বযুদ্ধের মতো মহাবিপর্যয়ের দিকে ঠেলে দিয়েছিল।"
        }
      ]
    },
    {
      "number": "8",
      "uddipok": "``জোর যার মুল্লুক তার।\"",
      "tag": "DRMC 24,DB, MB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "হিটলারের গোপন পুলিশ বাহিনীর নাম কী?",
          "explanation": "হিটলারের গোপন পুলিশ বাহিনীর নাম গেস্টাপো।"
        },
        {
          "label": "খ",
          "question": "‘ভাইমার' প্রজাতন্ত্র সম্পর্কে সংক্ষেপে লেখ।",
          "explanation": "রাজতন্ত্রের অবসানের পর জার্মানিতে যে প্রজাতন্ত্রের উদ্ভব ঘটে ইতিহাসে তা ভাইমার প্রজাতন্ত্র নামে পরিচিত। জার্মানিতে ১৯১৯ সালে যে সাধারণ নির্বাচন অনুষ্ঠিত হয় তাতে ফ্রেডারিক ইবাটের নেতৃত্বাধীন 'স্যোশাল ডেমোক্রেটিক দল' ১৬৫টি আসন লাভ করে। ভাইমার নামক স্থানে জাতীয় সংবিধান সভার অধিবেশনে জার্মানির জন্য তারা একটি প্রজাতান্ত্রিক সংবিধান গ্রহণ করে। স্থানের নামানুসারে তাই নতুন এ শাসনব্যবস্থার নামকরণ হয় 'ভাইমার প্রজাতন্ত্র'। এ শাসনতন্ত্র অনুসারে রাষ্ট্রের সর্বোচ্চ ক্ষমতাধর ব্যক্তি হন রাষ্ট্রপতি। এছাড়া দ্বি-কক্ষ বিশিষ্ট আইনসভা প্রবর্তন করা হয়। উচ্চকক্ষের নাম দেওয়া হয় 'রাইখস্ট্যাডেট', যা বিভিন্ন রাজ্যের প্রতিনিধি নিয়ে গঠিত এবং নিম্নকক্ষের নাম দেওয়া হয় 'রাইখস্ট্যাগ', যার সদস্যরা প্রাপ্ত বয়স্কদের ভোটে নির্বাচিত।"
        },
        {
          "label": "গ",
          "question": "উদ্দীপকের এই প্রবাদের সাথে ইউরোপের কোন দুইজন রাষ্ট্রনায়কের মিল রয়েছে- ব্যাখ্যা দাও।",
          "explanation": "উদ্দীপকের এই প্রবাদ তথা \"জোর যার মুল্লুক তার\" এর সাথে ইউরোপের দুইজন স্বৈরাচারী রাষ্ট্রনায়ক বেনিতো মুসোলিনি ও এডলফ হিটলারের মিল রয়েছে। ফ্যাসিবাদ ও নাৎসিবাদ দুই বিশ্বযুদ্ধের মধ্যকার ইতিহাসের বহুল আলেচিত ও বহুল বিতর্কিত দুটি মতবাদ। ইতালিতে বেনিতো মুসোলিনি ফ্যাসিবাদ এবং জার্মানিতে এডলফ হিটলার নাৎসিবাদ প্রবর্তন করেছিলেন। নামে ভিন্ন হলেও উভয় মতবাদের লক্ষ্য ছিল একই। আর তা হলো বল প্রয়োগের মাধ্যমেই শাসন পরিচালনা। দুটি মতবাদই প্রথম বিশ্বযুদ্ধ পরবর্তী অর্থনৈতিক সংকট ও রাজনৈতিক হতাশা থেকে উদ্ভূত ক্ষোভকে পুঁজি করে বিকশিত হয়েছিল। এছাড়া উভয় মতবাদের পেছনেই উগ্র জাতীয়তাবাদ প্রধান অনুঘটক হিসেবে কাজ করেছিল। ফ্যাসিবাদের প্রবক্তা মুসোলিনি ছিলেন প্রচণ্ড ক্ষমতালিজু। রাষ্ট্রক্ষমতা দখলের জন্য যাকে যেভাবে সন্তুষ্ট করা দরকার ফ্যাসিস্টরা সেভাবেই প্রচারণা চালিয়েছিল। তবে ফ্যাসিস্টরা সর্বাত্মকবাদে বিশ্বাসী ছিল। তারা বিশ্বাস করত যে, রাষ্ট্র শক্তি প্রয়োগের মাধ্যমে সৃষ্টি হয়েছে। সুতরাং, শক্তি প্রয়োগ করেই রাষ্ট্রকে টিকিয়ে রাখতে হবে। অপরদিকে, নাৎসিবাদের প্রবক্তা হিটলার জার্মানির ক্ষমতায় অধিষ্ঠিত হয়ে জার্মানির সর্বত্র একচ্ছত্র কর্তৃত্ব প্রতিষ্ঠা করেন। হিটলারের নাৎসিবাহিনী শুধু শক্তি প্রয়োগের মাধ্যমে ক্ষমতায় ছিল তা নয়, বরং তারা নাৎসিবাদকে জার্মানিতে এক সর্বগ্রাসী সামাজিক বিশ্বাসে পরিণত করে। মুসোলিনি এবং হিটলারের এরূপ আগ্রাসী ও একনায়কতান্ত্রিক মনোভাবের বিষয়টিই উদ্দীপকে উল্লেখিত প্রবাদে প্রতিফলিত হয়েছে। তাই বলা যায়, উদ্দীপকের প্রবাদের সাথে ইউরোপের দুইজন রাষ্ট্রনায়ক মুসোলিনি ও হিটলারের মিল রয়েছে।"
        },
        {
          "label": "ঘ",
          "question": "উক্ত কর্মকাণ্ড কীভাবে দ্বিতীয় বিশ্বযুদ্ধের গতিকে ত্বরান্বিত করেছিল? বিশ্লেষণ করো।",
          "explanation": "উক্ত কর্মকান্ড তথা হিটলার ও মুসোলিনির আগ্রাসী ও উগ্র জাতীয়তাবাদী কর্মকাণ্ড দ্বিতীয় বিশ্বযুদ্ধের গতিকে ত্বরান্বিত করেছিল। সাম্রাজ্য বিস্তারের জন্য যুদ্ধ-বিগ্রহ করাকে মুসোলিনি ইতালির আধ্যাত্মিক অধিকার বলে দাবি করেন। তিনি যুদ্ধ বিগ্রহের মাধ্যমে ভার্সাই সন্ধির প্রতারণার প্রতিশোধ নিতে মনস্থ করেন। মুসোলিনি বুঝেছিলেন যে, ইতালির সাম্রাজ্য বিস্তারের আকাঙ্ক্ষাকে সফল করে তুলতে হলে ফ্রান্স,ব্রিটেন, রাশিয়া, ও জার্মানি ইত্যাদি শক্তিকে পরস্পরের বিরুদ্ধে নিয়োজিত করতে হবে। এজন্য তিনি ব্রিটেন ও ফ্রান্সকে জার্মানির বিরুদ্ধে নিয়োজিত করে এবং ব্রিটেন, ফ্রান্স ও জার্মানিকে সম্মিলিতভাবে রাশিয়ার বিরুদ্ধে নিয়োজিত করে ইতালির প্রভাব-প্রতিপত্তি বৃদ্ধি করার কৌশল অবলম্বন করেন। অপরদিকে, হিটলারের মূল লক্ষ্য ছিল ভার্সাই সন্ধির অভিশাপ থেকে জার্মান জাতিকে মুক্ত করে আন্তর্জাতিক ক্ষেত্রে জার্মানির শ্রেষ্ঠত্ব প্রতিষ্ঠা করা। তাই নাৎসিরা উগ্র জার্মান-জাতীয়তাবাদী চেতনা জাগ্রত করে প্রথম বিশ্বযুদ্ধে তার পরাজয়ের প্রতিশোধ নিতে চেয়েছিল। ১৯৩৬ সালে হিটলার রাইনল্যান্ড দখল করে নেন। একই বছর হিটলার 'রোম-বার্লিন' চুক্তি করে আবিসিনিয়ায় ইতালীয় যুদ্ধকে সমর্থন জানান। ১৯৩৬ সালের নভেম্বরে হিটলার জাপানের সাথে কমিউনিস্টবিরোধী (Anti-Comintern Treaty) চুক্তির মাধ্যমে ইতালি-জার্মানি-জাপান ত্রিশক্তি জোট গড়ে তোলেন যা ইতিহাসে 'অক্ষশক্তি' নামে পরিচিত। হিটলারের নির্দেশে নাৎসিরা জার্মানি-চেক সীমান্তে বিশৃঙ্খলা সৃষ্টি করলে এ অজুহাতে জার্মানি সুদেতেন অঞ্চল দখল করে নয়। এভাবে হিটলারের নেতৃত্বে জার্মান বাহিনী একে একে ভার্সাই সন্ধি লঙ্ঘন করে প্রথম বিশ্বযুদ্ধ পূর্ববর্তী জার্মান সীমানার প্রায় সমস্ত অঞ্চল পুনরাধিকার করতে সক্ষম হয়। এরপর জার্মানি পোল্যান্ডের দিকে নজর দেয়। পোল্যান্ড আক্রমণের পূর্বে হিটলার একের পর এক কৌশলী নীতি প্রয়োগ করে রাশিয়াকে পশ্চিমা মিত্রদের কাছ থেকে বিচ্ছিন্ন করে ফেলেন। এরপর ১৯৩৯ সালের ১ সেপ্টেম্বর হিটলার জার্মান বাহিনীকে পোল্যান্ড আক্রমণের নির্দেশ দিলে ওই বছরই ৩ সেপ্টেম্বর ইঙ্গ-ফরাসি বাহিনী জার্মানির বিরুদ্ধে যুদ্ধ ঘোষণা করে। এভাবে শুরু হয় দ্বিতীয় বিশ্বযুদ্ধ। আলোচনা শেষে তাই বলা যায়, উগ্র জাতীয়তাবাদী মুসোলিনি ও হিটলারের আগ্রাসী কর্মকাণ্ডই দ্বিতীয় বিশ্বযুদ্ধের গতিকে তরান্বিত করে।"
        }
      ]
    },
    {
      "number": "9",
      "uddipok": "রাজশাহীর মেহেরচণ্ডী একটি সমৃদ্ধ গ্রাম। এ গ্রামে অনেক সম্ভ্রান্ত লোকের বাস। এদের মধ্যে পাঁচটি পরিবার অধিক সম্ভ্রান্ত। গ্রামের শান্তি-শৃঙ্খলা এই 'পাঁচ পরিবারের হাতে ছিল। গ্রামের শান্তি রক্ষায় যে কমিটি ছিল তাতে তাদের স্থায়ী পদও রয়েছে। মূলত গ্রামের শান্তি-শৃঙ্খলা বজায় রাখার সাফল্য-ব্যর্থতা অনেকটা তাদের উপর নির্ভর করতো।",
      "tag": "DB, MB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "ভাইমার প্রজাতন্ত্রের প্রথম প্রেসিডেন্টের নাম কী?",
          "explanation": "ভাইমার প্রজাতন্ত্রের প্রথম প্রেসিডেন্টের নাম এবার্ট।"
        },
        {
          "label": "খ",
          "question": "'Veto' ক্ষমতা বলতে কী বোঝায়? সংক্ষেপে বর্ণনা দাও।",
          "explanation": "জাতিসংঘের নিরাপত্তা পরিষদের ৫টি স্থায়ী সদস্যরাষ্ট্রের বিশেষ ক্ষমতা হলো ভেটো। জাতিসংঘের নিরাপত্তা পরিষদে ৫টি স্থায়ী সদস্য ও ১০টি অস্থায়ী সদস্য রয়েছে। এ পরিষদের প্রত্যেক সদস্যের একটি করে ভোটদানের অধিকার আছে। তবে কোনো সিদ্ধান্তে উপনীত হওয়ার জন্য ৫টি স্থায়ী সদস্যের প্রত্যেকের সম্মতিসূচক ভোটের প্রয়োজন। কোনো স্থায়ী সদস্য প্রস্তাবের বিরুদ্ধে ভোট দিলে তা বাতিল বলে গণ্য হয়। নিরাপত্তা পরিষদের স্থায়ী সদস্যদের এ বিশেষ ক্ষমতাই ভেটো ক্ষমতা নামে পরিচিত।"
        },
        {
          "label": "গ",
          "question": "উদ্দীপকে উল্লিখিত বর্ণনা তোমার পাঠ্যবইয়ের কোন অঙ্গ। সংগঠনকে বোঝায়? ব্যাখ্যা করো।",
          "explanation": "উদ্দীপকের উল্লিখিত বর্ণনা আমার পাঠ্যবইয়ের জাতিসংঘের অঙ্গসংগঠন নিরাপত্তা পরিষদকে বোঝায়। দ্বিতীয় বিশ্বযুদ্ধের বিভীষিকার পর বিশ্ব শান্তি ও নিরাপত্তা রক্ষায় গঠিত জাতিসংঘ মূলত কয়েকটি অঙ্গসংগঠনের সম্মিলিত রূপ। এগুলোর মধ্যে মূল নির্বাহী ক্ষমতার অধিকারী হলো নিরাপত্তা পরিষদ। বিশ্ব শান্তি রক্ষার প্রাথমিক ও প্রধান দায়িত্ব এ পরিষদের। কাজের পরিধি ও গুরুত্ব বিবেচনায় নিরাপত্তা পরিষদকে তাই জাতিসংঘের মেরুদণ্ড বা হৃৎপিণ্ড বলা হয়। দ্বিতীয় বিশ্বযুদ্ধে বিজয়ের মধ্য দিয়ে যে পাঁচটি রাষ্ট্র বিশ্বের বৃহৎ শক্তি হিসেবে আত্মপ্রকাশ করে তারাই জাতিসংঘের মূল 'নির্বাহী ক্ষমতার অধিকারী নিরাপত্তা পরিষদের স্থায়ী সদস্যপদ লাভ করে। এ রাষ্ট্রগুলো হলো মার্কিন যুক্তরাষ্ট্র, ব্রিটেন, ফ্রান্স, সোভিয়েত ইউনিয়ন (বর্তমান রাশিয়া) ও চীন। এছাড়া প্রতিষ্ঠাকাল থেকে ১৯৬৫ স্লাল পর্যন্ত নিরাপত্তা পরিষদে ৫টি স্থায়ী সদস্যের পাশাপাশি ৬টি অস্থায়ী সদস্য রাষ্ট্র ছিল। পরবর্তীতে অস্থায়ী সদস্যরাষ্ট্র ১০টিতে উন্নীত করা হয়। বর্তমানে ২ বছরের জন্য নির্বাচিত ১০টি অস্থায়ী সদস্যরাষ্ট্র থাকলেও নিরাপত্তা পরিষদের মূল চালিকাশক্তি। মূলত ভেটো ক্ষমতাসম্পন্ন ৫টি স্থায়ী সদস্যরাষ্ট্র। উদ্দীপকে দেখা যায়, রাজশাহীর মেহেরচণ্ডী গ্রামের অনেক সম্ভ্রান্ত লোকের মধ্যে পাঁচটি পরিবার অধিক সম্ভ্রান্ত। গ্রামের শান্তি-শৃঙ্খলা এই পাঁচ পরিবারের হাতে ছিল। গ্রামের শান্তি রক্ষায় যে কমিটি ছিল তাতে তাদের স্থায়ী পদও রয়েছে। উদ্দীপকের এ বর্ণনা মূলত জাতিসংঘের নিরাপত্তা পরিষদের গঠন ও কার্যক্রমের সাথে সাদৃশ্যপূর্ণ। তাই বলা যায়, উদ্দীপকের বর্ণনা জাতিসংঘের অঙ্গসংগঠন নিরাপত্তা পরিষদকে বোঝাচ্ছে।"
        },
        {
          "label": "ঘ",
          "question": "বিশ্ব শান্তি রক্ষায় উক্ত সংগঠনের সাফল্য-ব্যর্থতা বিশ্লেষণ করো।",
          "explanation": "বিশ্বশান্তি রক্ষায় উক্ত সংগঠন তথা নিরাপত্তা পরিষদ বা বৃহদর্থে জাতিসংঘ গুরুত্বপূর্ণ ভূমিকা পালন করে চলেছে। তবে বিভিন্ন ক্ষেত্রে সংগঠনটি কিছুটা ব্যর্থতার পরিচয় দিচ্ছে বলেও আমি মনে করি। প্রতিষ্ঠার পর থেকেই জাতিসংঘ বিশ্বের বৃহত্তম আন্তর্জাতিক সংস্থা হিসেবে বিশ্বশান্তি রক্ষায় কাজ করে আসছে। বিশ্বের কোথাও যুদ্ধ, সামরিক সংঘাত বা উত্তেজনার সৃষ্টি হলে জাতিসংঘ তা বন্ধ করার উদ্যোগ নেয়। কখনও কখনও যুদ্ধ বন্ধের লক্ষ্যে বা যুদ্ধের পর ক্ষতিগ্রস্তদের সহায়তার জন্য জাতিসংঘ তার শান্তিরক্ষী বাহিনীকেও সংঘাতপূর্ণ এলাকায় পাঠায়। এছাড়াও বিশ্ব থেকে ক্ষুধা, দারিদ্র্য ও নিরক্ষরতা দূর করা, মানবাধিকার প্রতিষ্ঠা, পরিবেশ দূষণজনিত সমস্যা মোকাবিলা, জনসংখ্যা বিস্ফোরণ রোধ, নারী ও শিশু অধিকার প্রতিষ্ঠা ইত্যাদি বিষয়ে কার্যক্রম পরিচালনার মধ্য দিয়ে জাতিসংঘ আর্থ-সামাজিক অগ্রগতি অর্জনের মাধ্যমে পরোক্ষভাবেও বিশ্বশান্তি প্রতিষ্ঠায় অবদান রাখছে। উপরে আলোচিত সফলতাগুলোর পাশাপাশি বিশ্বশান্তি প্রতিষ্ঠায় জাতিসংঘ • কিছু ক্ষেত্রে ব্যর্থতারও পরিচয় দিয়েছে। নানা হস্তক্ষেপ ও সীমাবদ্ধতায় অনেক সংকট নিরসনে জাতিসংঘ তেমন ভূমিকা রাখতে পারছে না। মানবাধিকার, রক্ষায় ব্যর্থতা, বর্ণবাদ ও জাতিগত দাঙ্গা নিরসনে ব্যর্থতা, মধ্যপ্রাচ্যে মার্কিন আগ্রাসন, নিরস্ত্রীকরণ ও পারমাণবিক অস্ত্ররোধে ব্যর্থতা, সম্প্রতি রুশ-ইউক্রেন যুদ্ধ বন্ধে ব্যর্থতা ইত্যাদি জাতিসংঘের ব্যর্থতাগুলোর পরিচায়ক হয়ে দাঁড়িয়েছে। পরিশেষে বলা যায়, বিশ্বে শান্তি প্রতিষ্ঠায় জাতিসংঘের ভূমিকা প্রশংসনীয়। তবে বৃহৎ শক্তিগুলোর প্রাধান্যসহ বিভিন্ন কারণে সাম্প্রতিক বছরগুলোতে জাতিসংঘের কার্যকারিতা নিয়ে প্রশ্ন উঠেছে।"
        }
      ]
    },
    {
      "number": "10",
      "uddipok": "উনিশ শতকে সত্তরের দশকে বাংলার শ্রমিক-কৃষকসহ সকল স্তরের জনগণের সম্মিলিত অংশগ্রহণ একটি সর্বাত্মক জনযুদ্ধ হয়। এই যুদ্ধ ছিল শোষকের বিরুদ্ধে এবং বৈষম্যহীন সমাজ প্রতিষ্ঠার জন্য। বঙ্গবন্ধু শেখ মুজিবুর রহমান এই যুদ্ধে মুখ্য ভূমিকা পালন করেন।",
      "tag": "DRMC 24,DB, MB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "ভার্সাই নগরী কোথায়?",
          "explanation": "ভার্সাই নগরী ইউরোপের ফ্রান্সে অবস্থিত।"
        },
        {
          "label": "খ",
          "question": "‘নাৎসিবাদ' কী? ব্যাখ্যা করো।",
          "explanation": "নাৎসিবাদ হলো জার্মানির একনায়ক এডলফ হিটলারের সর্বাত্মকবাদী মতবাদ। জার্মানিতে হিটলারের নাৎসি পার্টি 'ক্ষমতা দখল করে একচ্ছত্র ক্ষমতার অধিকারী হয়। দলটি দেশে এক সর্বাত্মকবাদী আদর্শ প্রচার করতে থাকে যা নাৎসিবাদ নামে পরিচিতি পায়। নাৎসিবাদের মূল লক্ষ্য ছিল উগ্র-জার্মান জাতীয়তাবাদ প্রতিষ্ঠা করা। নাৎসিবাদে বলা হয়, জার্মানরা উন্নত আর্য জাতির বংশধর। তারাই বিশ্বের শ্রেষ্ঠ জাতি। নাৎসিবাদ কথিত আর্য ছাড়া অন্যদের প্রতি বিদ্বেষ ছড়ায় বলে তা বিশ্বে এক ঘৃণ্য মতবাদ হিসেবে চিহ্নিত হয়েছে।"
        },
        {
          "label": "গ",
          "question": "উদ্দীপকের ঘটনাটির সাথে ইউরোপের কোন ঘটনার মিল রয়েছে? ব্যাখ্যা করো",
          "explanation": "উদ্দীপকের ঘটনাটির সাথে ইউরোপের বলশেভিক বিপ্লবের মিল রয়েছে। বিশ্বের ইতিহাসে বিশ শতকের অন্যতম গুরুত্বপূর্ণ ঘটনা হলো ১৯১৭ সালের বলশেভিক বিপ্লব। এ বিপ্লবের আগে রাশিয়ার সাধারণ মানুষ যুগ যুগ ধরে সম্রাট ও অভিজাতদের হাতে শোষণের শিকার হয়ে আসছিল। বিশেষ করে শ্রমিক এবং কৃষক শ্রেণির মানুষের ন্যূনতম সামাজিক, রাজনৈতিক ও অর্থনৈতিক অধিকার ছিল না। এ অসহনীয় অবস্থা থেকে তাদেরকে মুক্ত করার জন্য ভ্লাদিমির ইলিচ লেনিন প্রথমে ১৮৯৮ সালে বিপ্লবী দল 'সোশ্যাল ডেমোক্রেটিক লেবার পার্টি' গঠন করেন। প্রথম বিশ্বযুদ্ধকালীন রাজনৈতিক সংকটকে কাজে লাগিয়ে লেনিন বিপ্লবের জন্য দলকে দ্রুত প্রস্তুত করেন। প্রথম বিশ্বযুদ্ধের কারণে সৃষ্ট আর্থিক ও সামরিক দুর্ভোগ রাশিয়ার সেনাবাহিনী ও কর্মজীবীসহ সাধারণ মানুষের মধ্যে ব্যাপক অসন্তোষ জাগিয়ে তুলেছিল। এমন প্রেক্ষাপটে শ্রমিক, কৃষক ও সেনাবাহিনীর একটা বড় অংশের প্রত্যক্ষ অংশগ্রহণে ১৯১৭ সালের ২৫ অক্টোবর রুশ বিপ্লব সংঘটিত হয়। এ বিপ্লবের মাধ্যমে বুর্জোয়া সরকারকে উচ্ছেদ করে ক্ষমতা দখল করে প্রথম সমাজতান্ত্রিক সরকার। ফলে রাশিয়ায় সাম্যবাদী শাসন প্রতিষ্ঠিত হয়। উদ্দীপকে দেখা যায়, উনিশ শতকের সত্তরের দশকে বাংলার শ্রমিক- কৃষকসহ সবার অংশগ্রহণে একটি জনযুদ্ধ হয়। এ যুদ্ধের লক্ষ্য ছিল শোষণের অবসান ঘটিয়ে বৈষম্যহীন সমাজ প্রতিষ্ঠা করা। বাংলার 'ওই জনযুদ্ধের সাথে রাশিয়ার বলশেভিক বিপ্লবের পটভূমির সাদৃশ্য রয়েছে। এ কারণে বলা যায়, উদ্দীপকের ঘটনায় বলশেভিক বিপ্লবের প্রতিফলন ঘটেছে"
        },
        {
          "label": "ঘ",
          "question": "উদ্দীপকের নেতৃত্বের ন্যায় উক্ত নেতৃত্ব কি সফলতা লাভ করেছিল? উত্তরের পক্ষে যুক্তি দাও।",
          "explanation": "হ্যাঁ, উদ্দীপকে উল্লেখিত নেতৃত্বের তথা বঙ্গবন্ধু শেখ মুজিবুর রহমানের ন্যায় বলশেভিক বিপ্লবের নায়ক লেনিনের নেতৃত্ব ও সফলতা লাভ করেছিল বলে আমি মনে করি। পূর্ব পাকিস্তানের মানুষের অধিকার রক্ষায় ও বৈষম্যহীন সমাজ প্রতিষ্ঠার জন্য মুক্তিযুদ্ধে বঙ্গবন্ধু শেখ মুজিবুর রহমান যে মুখ্য ভূমিকা পালন করেছিলেন, তার সাথে বলশেভিক বিপ্লবের নায়ক লেনিনের ভূমিকার মিল রয়েছে। রুশ বিপ্লবের ইতিহাসে ভ্লাদিমির ইলিচ লেনিনের নাম সবচেয়ে বেশি আলোচিত। তিনি বলশেভিক বিপ্লবের মাধ্যমে রাশিয়া তথা বিশ্বের ইতিহাসেই এক যুগান্তকারী অধ্যায় সংযোজন করেন। লেনিন ছাত্র অবস্থাতেই জার্মান তাত্ত্বিক কার্ল মার্কসের প্রচারিত সমাজতান্ত্রিক আদর্শে উদ্বুদ্ধ হয়ে শোষিত ও নিপীড়িত মানুষের কথা চিন্তা করতেন। তিনি নিজ দেশ রাশিয়ার শ্রমিকদের মধ্যে মার্কসের তত্ত্ব প্রচারের মাধ্যমে তাদের মধ্যে শ্রেণি চেতনা জাগিয়ে তোলার চেষ্টা করেন। এক পর্যায়ে বিপ্লবের মুখে ১৯১৭ সালে স্বৈরতান্ত্রিক জারের পতন ঘটে। মার্চ বিপ্লবের পর সোশ্যাল ডেমোক্রেটরা যখন দ্বিধাদ্বন্দ্বে ভুগছিল, তখন লেনিন বিদেশ থেকে রাশিয়ায় ফিরে 'এপ্রিল থিসিসের' মাধ্যমে বিপ্লবের উপযুক্ত সময় ও কর্মকৌশল সম্পর্কে সুস্পষ্ট দিকনির্দেশনা দেন। ফলে বুর্জোয়া বিপ্লবোত্তর পরিস্থিতি দ্রুত সমাজতান্ত্রিক বিপ্লবের দিকে অগ্রসর হয়। এ সময় লেনিন বলেন, জারতন্ত্রের পতন বুর্জোয়ারা ঘটায়নি বরং কমিউনিস্ট শ্রমিক সংগঠনের অব্যাহত ধর্মঘটের ফলে জার সরকারের পতন ঘটে। সুতরাং ন্যায্যভাবে বলশেভিকদেরই ক্ষমতা পাওয়া উচিত। এরপর রুটি, জমি ও শান্তি এই তিন ধ্বনি নিয়ে লেনিনের নেতৃত্বে বলশেভিকরা বিপ্লবে ঝাঁপিয়ে পড়লে তখনকার শিকড়হীন প্রজাতন্ত্রের পতন ঘটে এবং বিপ্লব জয়যুক্ত হয়। আলোচনা শেষে তাই বলা যায়, বঙ্গবন্ধু শেখ মুজিবুর রহমানের নেতৃত্বে যেমন বাংলাদেশে সামাজিক সাম্যভিত্তিক স্বাধীন রাষ্ট্র প্রতিষ্ঠায় সফল হয়েছিল, ঠিক তেমনি সামাজিক সাম্যভিত্তিক সমাজ প্রতিষ্ঠার জন্য লেনিনের বলশেভিক বিপ্লবও সফল হয়েছিল।"
        }
      ]
    },
    {
      "number": "11",
      "uddipok": "'ক' একটি দেশের রাজনৈতিক সংগঠন।এ সংগঠনের আদর্শে বিশ্বাসীরা তাদের দলে দেশের বাজাইনতিক সংগঠন। বিশ্বের নেতিক পাশে ছড়িয়ে দেওয়ার পড়বে বাজনৈতিক আদর্শ ও দর্শন বিশ্বের বিভিন্ন প্রান্তে প্রতিরোধকল্পে নানা প্রচেষ্টা চালায়। ফলে এমন এক বৈরী পরিবেশ ও উত্তেজনার সৃষ্টি হয় যা দীর্ঘদিন বিশ্ববাসীকে আতকিত করে রেখেছিল।",
      "tag": "DB, MB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "কেজিবি কী?",
          "explanation": "কেজিবি হলো সাবেক সোভিয়েত ইউনিয়নের রাষ্ট্রীয় গোয়েন্দা সংস্থা।"
        },
        {
          "label": "খ",
          "question": "দাঁতাত বলতে কী বোঝ? ব্যাখ্যা করো।",
          "explanation": "দাঁতাত (Detente) একটি ফরাসি শব্দ। এর অর্থ হলো উত্তেজনা প্রশমন। ১৯৭০-এর দশকে বিভিন্ন আন্তর্জাতিক ঘটনাকে কেন্দ্র করে ঠাণ্ডা লড়াই ক্রমশ স্তিমিত হয়ে পড়ে। আন্তর্জাতিক ইতিহাসে এই পর্বটি দাঁতাত নামে পরিচিত। স্নায়ুযুদ্ধোত্তর যুগে পরিবর্তিত পরিস্থিতির প্রেক্ষিতে যুক্তরাষ্ট্র ও সোভিয়েত রাশিয়া পরস্পর বিরোধী প্রতিযোগিতা ও শত্রুতামূলক মনোভাব পরিহার। করে শান্তিপূর্ণ সহাবস্থান নীতি গ্রহণ করে। এ শান্তিপূর্ণ সহাবস্থানকে মার্কিন যুক্তরাষ্ট্র দাঁতাত বলে অভিহিত করে। স্নায়ুযুদ্ধের অবসান প্রক্রিয়ায় দাঁতাত সর্বাপেক্ষা গুরুত্বপূর্ণ ভূমিকা পালন করেছিল।"
        },
        {
          "label": "গ",
          "question": "উদ্দীপকে বর্ণিত ঘটনার সাথে তোমার পাঠ্যবইয়ের কোন ঘটনার মিল পাওয়া যায়? ব্যাখ্যা করো",
          "explanation": "উদ্দীপকের ঘটনার সাথে আমার পাঠ্যবইয়ের আলোচিত স্নায়ুযুদ্ধের মিল পাওয়া যায়। দ্বিতীয় বিশ্বযুদ্ধের পূর্বেই মার্কিন যুক্তরাষ্ট্র এবং সোভিয়েত ইউনিয়ন আদর্শগত কারণে পরস্পর প্রতিপক্ষে পরিণত হয়। মার্কিন যুক্তরাষ্ট্র একটি পুঁজিবাদী রাষ্ট্র। অপরদিকে, পুঁজিবাদকে উৎখাত করে রুশ বিপ্লবের মাধ্যমেই সোভিয়েত ইউনিয়নের উত্থান ঘটেছিল। দ্বিতীয় বিশ্বযুদ্ধোত্তরকালে সোভিয়েত কমিউনিস্ট পার্টির সাধারণ সম্পাদক যোসেফ স্ট্যালিন কর্তৃক পূর্ব ইউরোপের প্রতি পৃথীত রুশনীতি এবং এর প্রতিক্রিয়ায় মার্কিন প্রেসিডেন্ট হ্যারি এস. ট্রুম্যান কর্তৃক 'ট্রুম্যান ডকট্রিন' ঘোষণা করা হলে স্নায়ুযুদ্ধ তীব্র আকার ধারণ করে। পরবর্তীতে ইউরোপে সমাজতন্ত্রের বিস্তার রোধে মার্কিন পররাষ্ট্র সচিব জর্জ মার্শাল তার 'মার্শাল পরিকল্পনা' প্রকাশ করেন। মার্শাল পরিকল্পনার বিরুদ্ধে সর্বাপেক্ষা মারাত্মক পদক্ষেপ হিসেবে সোভিয়েত ইউনিয়ন বার্লিন অবরোধ করলে মার্কিন যুক্তরাষ্ট্র ও এর মিত্ররা চিন্তিত হয়ে পড়ে। সোভিয়েত আগ্রাসন থেকে ইউরোপীয় দেশগুলোকে রক্ষা করার জন্য মার্কিন যুক্তরাষ্ট্র তার ইউরোপীয় মিত্রদের নিয়ে NATO জোট গঠন করে। এর প্রতিক্রিয়ায় কমিউনিস্ট দেশগুলো সোভিয়েত রাশিয়ার নেতৃত্বে Warsaw নামক সামরিক জোট গঠন করে। এভাবে স্নায়ুযুদ্ধ চরম পর্যায়ে উপনীত হয় এবং বিশ্বব্যাপী আতঙ্ক ও উত্তেজনাপূর্ণ অবস্থার সৃষ্টি হয়। উদ্দীপকে দেখা যায়, 'ক' 'দেশের রাজনৈতিক সংগঠনের আদশে বিশ্বাসীরা তাদের দলের রাজনৈতিক আদর্শ ও দর্শন বিশ্বের বিভিন্ন প্রান্তে ছড়িয়ে দেওয়ার উদ্যোগ নেয়। এতে 'খ' দেশ 'ক' দেশের আদর্শ প্রতিরোধকল্পে নানা প্রচেষ্টা চালায়। এখানে 'ক' দেশ দ্বারা সমাজতান্ত্রিক সোভিয়েত রাশিয়া ও 'খ' দেশ দ্বারা পুঁজিবাদী মার্কিন যুক্তরাষ্ট্রকে ইঙ্গিত করা হয়েছে। আর এ দুই শক্তিশালী রাষ্ট্রের আদর্শিক দ্বন্দ্বকে স্নায়ুযুদ্ধ হিসেবে অভিহিত করা হয়। তাই বলা যায়, উদ্দীপকে বর্ণিত ঘটনার সাথে স্নায়ুযুদ্ধের মিল পাওয়া যায়।"
        },
        {
          "label": "ঘ",
          "question": "উক্ত ঘটনাটি শুধু আদর্শগত নয়, সামরিকও বটে- উক্তিটির যথার্থতা বিশ্লেষণ করো।",
          "explanation": "উত্ত ঘটনাটি তথা স্নায়ুযুদ্ধ শুধু আদর্শগত নয়, সামরিকও বটে- উক্তিটি যথার্থ। মার্কিন যুক্তরাষ্ট্র ও সোভিয়েত ইউনিয়নের মধ্যকার আদর্শগত দ্বন্দ্বের কারণে একসময় বিশ্বে অস্ত্র প্রতিযোগিতা ও উত্তেজনা সৃষ্টিসহ অনেক সমস্যার সৃষ্টি হতো। সোভিয়েত ইউনিয়নের পতনের পর এর উত্তরসূরি হওয়া রাশিয়াও সম্প্রতি নতুন করে শক্তি জাহির করার চেষ্টা করছে। সোভিয়েত ইউনিয়ন ও মার্কিন যুক্তরাষ্ট্রের মধ্যে স্নায়ুযুদ্ধ চলাকালীন বিশ্বে শক্তির ভারসাম্য ছিল। পাশাপাশি প্রভাব বিস্তার নিয়ে দুই পরাশক্তির প্রতিযোগিতা বিশ্বের নানা প্রান্তে যুদ্ধ-বিগ্রহসহ অস্থিতিশীলতার সৃষ্টি করত। গত শতকের নব্বই দশকে সোভিয়েত ইউনিয়নের পতনে স্নায়ুযুদ্ধের অবসান ঘটে। যুক্তরাষ্ট্র কোনো উপযুক্ত প্রতিদ্বন্দ্বীর সম্মুখীন না হওয়ায় বিশ্বে একচেটিয়া আধিপত্য বিস্তার করে। তবে কয়েক দশকের ব্যবধানে সোভিয়েত ইউনিয়নের উত্তরসূরি রাশিয়া এখন আবার আন্তর্জাতিক অঙ্গনে বিশেষ করে সামরিক প্রভাব বিস্তারে সচেষ্ট। এটি যুক্তরাষ্ট্রের একচেটিয়া প্রভাবের বিপরীতে আন্তর্জাতিক মহলে কিছুটা ভারসাম্য আনলেও বিশ্বশান্তির জন্য তা সার্বিকভাবে সহায়ক নয়। কারণ এখন মধ্যপ্রাচ্যসহ বিশ্বের বিভিন্ন স্থানে রাশিয়া ও যুক্তরাষ্ট্র নিজ স্বার্থ রক্ষায় প্রত্যক্ষ বা পরোক্ষ দ্বন্দ্বে লিপ্ত।এগুলো গৃহযুদ্ধ, ছায়াযুদ্ধ ইত্যাদির মাধ্যমে শান্তি বিপর্যস্ত করছে। আলোচনা শেষে তাই বলা যায়, মার্কিন যুক্তরাষ্ট্র ও সাবেক সোভিয়েত ইউনিয়নের আদর্শিক দ্বন্দ্বের কারণে বিশ্বে অনেক সামরিক সমস্যার সৃষ্টি হতো। সোভিয়েত ইউনিয়নের পতন হলেও রাশিয়া তার স্থান নেওয়ায় কিছুটা ভিন্ন ধরন ও সীমিত মাত্রায় হলেও আবার স্নায়ুযুদ্ধ পরিস্থিতি চলছে।"
        }
      ]
    }
  ]
}