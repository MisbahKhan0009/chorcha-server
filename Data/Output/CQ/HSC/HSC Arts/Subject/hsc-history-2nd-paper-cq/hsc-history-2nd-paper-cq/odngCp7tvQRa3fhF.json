{
  "title": "সুনামগঞ্জ সরকারি কলেজ ২০২৩",
  "subtitle": "ইতিহাস (11)",
  "questions": [
    {
      "number": "1",
      "uddipok": "ইউরোপের একটি দেশের সমাজ ব্যবস্থা ছিল বিশেষ অধিকার ও অসাম্যের উপর প্রতিষ্ঠিত। শাসক, পুরোহিত ও সামন্তপ্রভুরা ছিল উচ্চ শ্রেণিভুক্ত ও সুবিধাভোগী। ভূমিদাস, কৃতদাস, ক্ষুদ্র ব্যবসায়ী, চিকিৎসক, কৃষক, শিক্ষক, ক্ষক, আইনজীবীরা আইনজীবী ছিল সুবিধাবঞ্চিত শ্রেণি। রাজা ছিলেন সর্বোচ্চ ক্ষমতার অধিকারী এবং তিনি নিজেকে ঈশ্বরের প্রতিনিধি হিসেবে রাজ্য শাসন করতেন। তাঁর স্বৈরাচারী শাসন শোষণের বিরুদ্ধে এক পর্যায়ে সুবিধাবঞ্চিত শ্রেণি ঐক্যবদ্ধ হয়ে স্বৈরাচারী শাসকের বিরুদ্ধে আন্দোলন গড়ে তোলে। আন্দোলনে স্বৈরাচারী শাসকের পতন হয় এবং আন্দোলনের প্রভাব সমগ্র ইউরোপে ছড়িয়ে পড়ে।",
      "tag": "SUGC 23",
      "sub_questions": [
        {
          "label": "ক",
          "question": "কখন ফরাসি বিপ্লবের সূচনা হয়?",
          "explanation": "ফরাসি বিপ্লবের সূচনা ১৭৮৯ সালে হয়।"
        },
        {
          "label": "খ",
          "question": "ফরাসি বিপ্লবকে কেন ইউরোপী বিপ্লব বলা হয়?",
          "explanation": "ফরাসি বিপ্লব সম্পূর্ণ ইউরোপের সামাজিক ও রাজনৈতিক অবস্থা চিরতরে বদলে দেয় এবং এ বিপ্লব হতে উদ্বুদ্ধ হয়ে ইউরোপের অন্যান্য দেশেও বিপ্লব ছড়িয়ে পড়ায় ফরাসি বিপ্লবকে ইউরোপীয় বিপ্লব বলে। ফরাসি বিপ্লব পৃথিবীর ইতিহাসে, সংঘটিত সর্বাধিক উল্লেখযোগ্য ঘটনাগুলোর অন্যতম। এটি ফ্রান্সের সমাজ, অর্থনীতি, রাজনীতি, সংস্কৃতি, ধর্মব্যবস্থাকে আমূল বদলে দেয়। পাশাপাশি ইউরোপের বিভিন্ন দেশে প্রভাব বিস্তার করে। ফরাসি বিপ্লব জরাজীর্ণ পুরোনো সামন্ততন্ত্রের বিলোপ সাধনের মাধ্যমে সামন্তপ্রভুদের ভূসম্পত্তি বাজেয়াপ্ত করে কৃষকদের মধ্যে ভূমি বণ্টন করে দেয়। এ বিপ্লব তাৎক্ষণিকভাবে স্বৈরাচারী রাজতন্ত্রের উচ্ছেদ করে নিয়মতান্ত্রিক রাজতন্ত্র চালু করে।"
        },
        {
          "label": "গ",
          "question": "উদ্দীপক পাঠ্যবইয়ের যে বিষয়টিকে ইঙ্গিত করে তার সামাজিক কারণ ব্যাখ্যা করো।",
          "explanation": "উদ্দীপকে পাঠ্যবইয়ের যে বিষয়টিকে ইঙ্গিত করে তা ফরাসি বিপ্লব, যার কারণ তৎকালীন ফ্রান্সের সমাজব্যবস্থার মাঝেই ছিলো। ফরাসি বিপ্লবের পেছনে তৎকালীন ফ্রান্সের সমাজব্যবস্থা অনেকাংশে দায়ী ছিলো। মূলত পুরাতন ফরাসি সমাজব্যবস্থার মধ্যেই এর প্রেক্ষাপট তৈরি হয়েছিল। পুরাতন ফরাসি সমাজ তিনটি প্রধান শ্রেণিতে বিভক্ত ছিল। যাজক ও অভিজাতরা ছিল যথাক্রমে প্রথম এবং দ্বিতীয় শ্রেণির অন্তর্ভুক্ত। কৃষক, বুর্জোয়া, বণিক, শিক্ষক, শ্রমিকসহ সমাজের অন্য সব মর মযোগ-সুবিধা ভোগ গোষ্ঠী ছিল তৃতীয় শ্রেণিতে। যাজক ও অভিজাত শ্রেণি সমাজের সব সুযোগ-সুবিধা ভোগ করত। আর তৃতীয় শ্রেণি সব দিক দিয়ে শোষিত হতো। অভিজাতদের একটি অংশ সরকারকে কিছু কর দিলেও যাজক সম্প্রদায় এ কর দেওয়া থেকে সম্পূর্ণ মুক্ত থাকে। এছাড়া পুরনো ব্যবস্থায় ফ্রান্সের রাজতন্ত্র স্বৈরতান্ত্রিক রূপ ধারণ করে। রাজতন্ত্র ধর্মযাজক ও অভিজাত সম্প্রদায়কে হাতে রেখে দেশের সাধারণ জনগণকে নির্মমভাবে শোষণ করত। রাষ্ট্রে রাজার একচ্ছত্র ক্ষমতা প্রতিষ্ঠিত হয়। দেশের প্রশাসন, আইন প্রণয়ন ও বিচারকাজে রাজার নিরঙ্কুশ ক্ষমতা ছিলো। এছাড়া প্রাকৃতিক দুর্যোগের ফলে ফ্রান্সের সাধারণ মানুষ গভীর অর্থনৈতিক সংকটে পড়ে। শহরগুলোতে কাজের সন্ধানে বেকারদের ভিড় বাড়তে থাকে। এসব কারণে ফ্রান্স একটি বড় ধরনের পরিবর্তনের জন্য উন্মুখ হয়ে উঠেছিল। এমন প্রেক্ষাপটে দার্শনিকদের লেখনী বিপ্লবের মঞ্চ প্রস্তুত করার কাজ অনেকখানি এগিয়ে নেয়। উদ্দীপকে বলা হয়েছে, ইউরোপের একটি দেশের কথা যেখানে সমাজ ব্যবস্থা বিশেষ অধিকারের উপর প্রতিষ্ঠিত। শাসক, পুরোহিত, সামন্তপ্রভুরা উচ্চ এবং ভূমিদাস, কৃতদাস, চিকিৎসক ইত্যাদি সুবিধাবঞ্চিত শ্রেণি। রাজা সর্বময় ক্ষমতার অধিকারী। এসব বিষয় পাঠ্যবইয়ের তৎকালীন ফরাসি বিপ্লবপূর্ব ফ্রান্সের সমাজব্যবস্থাকে নির্দেশ করে। যে বিপ্লবের অন্যতম কারণ তৎকালীন ফরাসি সমাজ ব্যবস্থা।"
        },
        {
          "label": "ঘ",
          "question": "সুবিধাবঞ্চিত শ্রেণির অধিকার সচেতনতাই স্বেরাচারী শাসকের পতনের মূল কারণ-মতামত দাও।",
          "explanation": "সুবিধাবঞ্চিত শ্রেণির অধিকার সচেতনতাই স্বৈরাচারী শাসকের পতনের মূল কারণ- এ বিষয়ের সাথে আমি সম্পূর্ণ একমত। ১৭৮৯ সালে সংঘটিত ফরাসি বিপ্লব বিশ্বের ইতিহাসে এক গুরুত্বপূর্ণ ঘটনা। সাম্য, মৈত্রী ও স্বাধীনতার স্লোগান নিয়ে সংঘটিত এ বিপ্লব পুরোনো সমাজ ও শাসনব্যবস্থা ভেঙ্গে দিয়ে এক নতুন যুগের সূচনা ঘটায়। ফরাসি বিপ্লবের আগে ফ্রান্সের সমাজ ব্যবস্থায় সামন্ত প্রথার উপস্থিতি লক্ষ করা যায়। এ প্রথায় অভিজাত শ্রেণি ও যাজক সম্প্রদায়ের হাতে অধিকারহারা শ্রেণি নিষ্পেষিত হতে থাকে। এছাড়া এ সময়ে ফ্রান্সে স্বেচ্ছাচারী রাজতন্ত্র প্রচলিত ছিল। ঈশ্বরপ্রদত্ত ক্ষমতা প্রাপ্তি নীতির ওপর নির্ভর করে চতুর্দশ লুই রাজতন্ত্রকে সর্বময় ক্ষমতার আধারে পরিণত করেন। পরবর্তীতে রাজা ষোড়শ লুই এ ক্ষমতাকে নিরঙ্কুশ রাজতন্ত্রে পরিণত করেন। ফলে একদিকে নিরঙ্কুশ রাজতন্ত্র এবং অপরদিকে অভিজাত ও যাকজদের দাপটে ফ্রান্সে অধিকারহারা শ্রেণি কোণঠাসা হয়ে পড়ে। এ অবস্থায় ফ্রান্সের মহান লেখক ও দার্শনিকগণ তাদের লেখনীতে অধিকারহারা শ্রেণির প্রতি এ অন্যায়- অবিচারের চিত্র তুলে ধরেন। খ্যাতিমান লেখক ও দার্শনিকদের এসব লেখনীতে উদ্বুদ্ধ হয়ে ফরাসি সংখ্যাগরিষ্ঠ অধিকারহারা শ্রেণি উজ্জীবিত হয়। একসময় তারা বিপ্লবকেই মুক্তির একমাত্র পথ হিসেবে বেছে নেয়। এভাবে ১৭৮৯ সালে বিপ্লবের মাধ্যমে অত্যাচারী শাসনের প্রতীক বাস্তিল দুর্গের পতন ঘটে। এসময়ে স্বৈরাচারী রাজতন্ত্রের পতন ঘটিয়ে নিয়মতান্ত্রিক রাজতন্ত্র চালু করা হলেও পরবর্তীকালে ১৭৯৩ সালে ফ্রান্সকে প্রজাতন্ত্র বলে ঘোষণা করা হয়। এছাড়া ফরাসি বিপ্লবের মূল লক্ষ্য অর্জনে বিপ্লবের পরপরই ১৭৮৯ সালের ১৩ আগস্ট ফ্রান্সে সামন্ততন্ত্রের উচ্ছেদ করা হয়। উদ্দীপকে ইউরোপের একটি দেশের সমাজব্যবস্থার কথা বলা হয়েছে যা বিপ্লবপূর্ব ফ্রান্সের সমাজ ব্যবস্থার অনুরূপ, রাজা সেখানে স্বৈরাচারী ছিলেন। এসব অনাচারে বিরুদ্ধে এক পর্যায়ে সুবিধাবঞ্চিত শ্রেণি ঐক্যবদ্ধ হয়ে আন্দোলন গড়ে তোলে, অর্থাৎ সুবিধাবঞ্চিত শ্রেণির সচেতনতা হতে সংঘঠিত আন্দোলনই স্বৈরাচারী শাসকের পতনের মূল কারণ।"
        }
      ]
    },
    {
      "number": "2",
      "uddipok": "প্রাচীন সুমেরীয় শাসক ভুঙ্গী তাঁর সামরিক শক্তির দ্বারা বিশাল এক সাম্রাজ্য গড়ে তোলেন। তিনি শুধু একজন সাম্রাজ্যবাদী শাসকই ছিলেন না, আইন প্রণয়নের ক্ষেত্রেও তাঁর অবদান ছিল। সাম্রাজ্য সুষ্টভাবে পরিচালনার জন্য তিনি স্থানীয় প্রচলিত আইনগুলো সংগ্রহ করে তা সংকলিত করেন। হাম্বুরাবির বিখ্যাত আইন সংকলন ডুঙ্গীর প্রণীত আইনের উন্নত ও সংশোধিত সংস্করণ মাত্র।",
      "tag": "SUGC 23",
      "sub_questions": [
        {
          "label": "ক",
          "question": "রোবসপিয়ার কে ছিলেন?",
          "explanation": "রোবসপিয়ার ছিলেন ফরাসি বিপ্লবকালীন জ্যাকোবিন দলের নেতা।"
        },
        {
          "label": "খ",
          "question": "সন্ত্রাসের রাজত্বের ফলাফল সংক্ষেপে লিখ।",
          "explanation": "সন্ত্রাসের রাজত্বের ফলাফল ছিলো মিশ্র, এতে একদিকে ফ্রান্সে বিপ্লবের বেপরোয়া গতি নিয়ন্ত্রিত হয়ে স্থিতাবস্থা ফিরে আসে, অন্যদিকে ত্রাস ও ধ্বংসের সঞ্চার হয়। সন্ত্রাসের রাজত্বের ফলে ফ্রান্সে সরকারি হিসেবে ১৭ হাজার মানুষকে মৃত্যুদন্ড দেওয়া হয়। নিত্যপ্রয়োজনীয় দ্রব্যের মূল্য স্থির হয়, ধনীদের করভার বৃদ্ধি করে দরিদ্রদের করভার লাঘব করা হয়। শিশু বৃদ্ধ-বিধবাদের সরকারি সাহায্যের প্রতিশ্রুতি এবং অবৈতনিক প্রাথমিক বিদ্যালয় স্থাপন করা হয়। সর্বোপরি অভ্যন্তরীণ বিদ্রোহী ও বহিঃশত্রু দমন করা হয়।"
        },
        {
          "label": "গ",
          "question": "উদ্দীপকের ডুঙ্গী পাঠ্যবইয়ের সে সাম্রাজ্যবাদী শাসককে ইঙ্গিত করে তাঁর অভ্যন্তরীণ সংস্কার উদ্দেশ্য লিখ।",
          "explanation": "উদ্দীপকের ডুঙ্গী পাঠ্যবইয়ের ফ্রান্সের সম্রাট নেপোলিয়ন বোনাপার্টকে ইঙ্গিত করে যার অভ্যন্তরীণ সংস্কারের উদ্দেশ্য ছিলো ফ্রান্সকে পৃথিবীর সবচেয়ে শ্রেষ্ঠ রাষ্ট্রে উন্নীত করা। ১৭৯৯ সালে ক্ষমতাগ্রহণের পর নেপোলিয়ন বোনাপার্ট ফ্রান্সে অর্থনৈতিক, প্রশাসনিক, ধর্মীয়, শিক্ষামূলক, সামাজিক নানামুখী সংস্কার সাধন করেন। সরকারের নিয়ন্ত্রণ বাড়াতে তিনি শক্তিশালী কেন্দ্রীয় শাসনের প্রবর্তন করেন। ডিক্রি জারি করে তিনি জাতীয় সেনাবাহিনী গঠন করেন। এছাড়া ফ্রান্সের অর্থব্যবস্থাকে নতুনভাবে গড়ে তোলেন। ১৮০০ সালে তিনি ব্যাংক অব ফ্রান্স প্রতিষ্ঠা করেন। অডিট বিভাগকে যথাযথভাবে সরকারি ব্যয় তদারকির নির্দেশ দেন। এছাড়া স্টক এক্সচেঞ্জ স্থাপন করে ফটকা ব্যবসা নিয়ন্ত্রণ করেন। নেপোলিয়নের সবচেয়ে উল্লেখযোগ্য সংস্কার ছিল আইনবিধি প্রণয়ন। এর মাধ্যমে তিনি ফরাসি আইনগুলোকে সংকলন করেন। তিনি ফ্রান্সের গৃহীত জাতীয় গির্জানীতির সাথে পোপের দাবির সামঞ্জস্য বিধান করে ধর্মীয় সংস্কার করেন। এছাড়া ফ্রান্সের সর্বোচ্চ রাষ্ট্রীয় সম্মাননা 'লিজিয়ন অব অনার' নামের পুরস্কারের প্রবর্তক তিনি। এটি বেসামরিক নাগরিকদের দেয়া হয়। তাছাড়া প্যারিসে প্রথম 'ফায়ার বিগ্রেড' স্থাপন ও ৩টি বিশাল সমুদ্র বন্দর নির্মাণের কৃতিত্বও তার। উদ্দীপকের প্রাচীন সুমেরীয় শাসক ভুঙ্গী তার সাম্রাজীবাদী শাসন নয়, আইন প্রণয়নের জন্যও বিখ্যাত ছিলেন। যা আমার পাঠ্যবইয়ের সম্রাট নেপোলিয়নের সাথে সাদৃশ্যপূর্ণ। যার অভ্যন্তরীণ সংস্কারের মূল উদ্দেশ্য ছিলো ফ্রান্সকে পৃথিবীর বুকে শ্রেষ্ঠ রাষ্ট্রে উন্নীত করা।"
        },
        {
          "label": "ঘ",
          "question": "আইন সংস্কারে তিনি ছিলেন ২য় জাস্টিনিয়ান' পঠিত বিষয়ের আলোকে তোমার মতামত দাও।",
          "explanation": "'আইন সংস্কারে তিনি অর্থাৎ নেপোলিয়ন বোনাপার্ট ছিলেন দ্বিতীয় জাস্টিনিয়ন'- এ বিষয়ে আমি একমত। নেপোলিয়ন বোনাপার্টের শাসনকালের সবচেয়ে উল্লেখযোগ্য সংস্কারগুলোর একটি ছিল 'কোড অব নেপোলিয়ন' বা নেপোলিয়নের আইনবিধি। এজন্য তাকে 'দ্বিতীয় জাস্টিনিয়ান' বলা হয়। জাস্টিনিয়ান ছিলেন সারা বিশ্বে প্রভাব বিস্তারকারী রোমান আইনের সংকলনকারী সম্রাট। নেপোলিয়নের সংকলিত আইনে মোট ধারা ছিল ২২৮৭ টি (মতান্বরে ২২৮১টি)। এগুলো ছিল সরল ও স্পষ্ট ভাষায় রচিত। এসব আইনের বিষয়বস্তুর মধ্যে ছিল- নাগরিকের সমান মর্যাদা ও সুযোগ লাভের অধিকার, সামন্ততন্ত্রের বিলুপ্তি ও সামন্তকর বাতিলকরণ, অভিজাত ও যাজকদের বিশেষ অধিকার ও সুযোগ রহিতকরণ, বিবাহ আইন মজবুতকরণ, বিচারব্যবস্থায় জুরি ব্যবস্থা চালুকরণ, পৈত্রিক সম্পত্তিতে প্রত্যেক সন্তানকে সমান সুবিধা দান প্রভৃতি। ফরাসি বিপ্লবের আগে ও বিপ্লব পরবর্তীকালে ফ্রান্সে কোনো সুসংবদ্ধ আইন প্রচলিত ছিল না। ফ্রান্সে এ কাজটি নেপোলিয়নই প্রথম করেন। নেপোলিয়ন তার আইনবিধির মাধ্যমে ফরাসি ও রোমান আইনের সমন্বয় করেন। পরে ইউরোপের অনেক দেশে এ আইন গৃহীত হয়। উপরের আলোচনার পরিপ্রেক্ষিতে বলা যায়, নেপোলিয়ন বোনাপার্টের আইন সংকলন ছিল এক যুগান্তকারী পদক্ষেপ, যা তাকে বিশ্বের ইতিহাসে বিশেষ স্থান দিয়েছে।"
        }
      ]
    },
    {
      "number": "3",
      "uddipok": "",
      "tag": "SUGC 23",
      "sub_questions": [
        {
          "label": "ক",
          "question": "কখন প্রথম বিশ্বযুদ্ধের অবসান হয়?",
          "explanation": "১৯১৮ সালের নভেম্বরে প্রথম বিশ্বযুদ্ধের অবসান হয়।"
        },
        {
          "label": "খ",
          "question": "প্রথম বিশ্বযুদ্ধে আমেরিকার অংশগ্রহণের কারণ ব্যাখ্যা করো।",
          "explanation": "প্রথম বিশ্বযুদ্ধে আমেরিকার অংশগ্রহণের কারণ আটলান্টিক মহাসাগরে জার্মানি কর্তৃক আমেরিকার সাবমেরিন ডুবিয়ে দেয়া। প্রথম বিশ্বযুদ্ধে আমেরিকা নিরপেক্ষ দেশ হিসেবে যুদ্ধরত দেশগুলোর কাছে অস্ত্র বিক্রি করতে চায় কোনো বাঁধা ছাড়া। কিন্তু বাস্তবে দেখা গেলো মার্কিনীদের অস্ত্রের প্রধান ক্রেতা মিত্রপক্ষ। এসব অস্ত্র দ্বারা অক্ষশক্তির ক্ষতি হওয়ায় তারা আমেরিকান সাবমেরিন আটলান্টিক মহাসাগরে ডুবিয়ে দিতে থাকে। আমেরিকা প্রথমে জার্মানিকে সাবধান করার পরও জার্মানি না শোনায় আমেরিকা মিত্রপক্ষের হয়ে ১৯১৭ সালে যুদ্ধে জড়িয়ে পড়ে।"
        },
        {
          "label": "গ",
          "question": "উদ্দীপকে প্রশ্নবোধক স্থানের বিষয়টি উদ্ভবের ২টি কারণ ব্যাখ্যা করো।",
          "explanation": "জাউদ্দীপকের প্রশ্নবোধক স্থানে প্রথম বিশ্বযুদ্ধ হবে; যার উদ্ভবের দুটি কারণ ইউরোপজুড়ে শক্তির ভারসাম্যনীতি ও উগ্র জাতীয়তাবাদ। উনিশ শতকের মাঝামাঝি সময়ে পুরো ইউরোপজুড়ে প্রধান পরাশক্তিগুলো শক্তির ভারসাম্য রক্ষার্থে ক্রমাগত পারস্পরিক যোগাযোগ বৃদ্ধি করতে থাকে। ফলে ১৯ শতকে ইউরোপে বেশকিছু রাজনৈতিক ও সামরিক জোট সৃষ্টি হয়। ১৮৭৩ সালে জার্মানির সাথে অস্ট্রো-হাঙ্গেরি ও রাশিয়ার সম্রাট মিলে (ত্রিশক্তি মৈত্রী) গঠন ছিল এগুলোর অন্যতম। এর আগে ১৮৭০ সালে ফ্রাঙ্কো-জার্মান যুদ্ধের পর ইউরোপের অন্যতম পরাশক্তি হিসেবে জার্মানির উত্থান ঘটে। বিসমার্কের নেতৃত্বে জার্মানির জাতীয়তাবাদী চেতনা বিকশিত হলে তিনি জার্মানিকে নিরাপদ রাখতে বেশকিছু পদক্ষেপ গ্রহণ করেন। বলকান অঞ্চলে রাশিয়ার প্রভাব প্রতিরোধ করার জন্য তিনি ১৮৭৯ সালে অস্ট্রো- হাঙ্গেরির সাথে দ্বৈতজোট গঠন করেন। ১৮৮২ সালে এ জোটে ইতালি যোগ দিলে জার্মানি, অস্ট্রো-হাঙ্গেরি ও ইতালি মিলে Tripple Alliance গঠিত হয়। এ ত্রিশক্তি চুক্তি ছিল প্রথম বিশ্বযুদ্ধের আগে ইউরোপে সংঘটিত সর্বাপেক্ষা দিকনির্দেশনামূলক ঘটনা। এ চুক্তির প্রতিক্রিয়া হিসেবে ইঙ্গ-ফ্রাঙ্ক-রুশ ত্রিপক্ষীয় আঁতাত (Triple Entente) গড়ে ওঠে এবং এর ফলে ইউরোপ সশস্ত্র শক্তির যুগে প্রবেশ করে। এ সশস্ত্র শক্তি জোটগুলোর উগ্র জাতীয়তাবাদী কর্মকাণ্ডেই বিশ্বকে প্রথম বিশ্বযুদ্ধের দিকে ধাবিত করে।"
        },
        {
          "label": "ঘ",
          "question": "ক্ষয়ক্ষতি ও সম্পত্তি বিনাশে বিষয়টির প্রভাব ছিল পূর্ববর্তী যে কোন সময়ের চেয়ে বেশি ও ব্যাপক-পঠিত বিষয়ের আলোকে বিশ্লেষণ করো।",
          "explanation": "ক্ষয়ক্ষতি ও সম্পত্তি বিনশে প্রথম বিশ্বযুদ্ধের প্রভাব পূর্ববর্তী যেকোন সময়ের চেয়ে বেশি ও ব্যাপক ছিলো। ১৯১৪ সালের ২৮ জুলাই শুরু হওয়া প্রথম বিশ্বযুদ্ধ কমবেশি বিশ্বের সব অঞ্চলে বিস্তৃত হয়েছিল। দুই সামরিক শিবিরে বিভক্ত ইউরোপের প্রায় সব রাষ্ট্র এ যুদ্ধের জন্য প্রস্তুতি নিয়েছিল। ব্রিটেন, রাশিয়া, ফ্রান্স, বেলজিয়াম ও সার্বিয়াকে নিয়ে গঠিত হয় 'ত্রিশক্তি আঁতাত'। অন্যদিকে জার্মানি ও অস্ট্রো-হাঙ্গেরীয় সাম্রাজ্য নিয়ে গড়ে ওঠে 'ত্রিশক্তি জোট'। ইতালি ও রুমানিয়া নিরপেক্ষ থাকার চেষ্টা করলেও শেষ পর্যন্ত তা পারেনি। তিনটি মহাদেশের ৩৪টি দেশ প্রত্যক্ষ ও পরোক্ষভাবে এ যুদ্ধে জড়িয়ে পড়ে। আটলান্টিকের অপর তীরে অবস্থিত মার্কিন যুক্তরাষ্ট্র যুদ্ধ থেকে দূরে থাকার সিদ্ধান্ত নিলেও ১৯১৭ সালে নিরপেক্ষতা ত্যাগ করে ইজা-ফরাসি মিত্রশক্তির পক্ষে যোগ দিতে বাধ্য হয়। যুদ্ধে অংশগ্রহণকারী প্রায় সাড়ে ছয় কোটি সৈন্যের মধ্যে এক কোটিরও বেশি যুদ্ধক্ষেত্রে প্রাণ হারায়। প্রায় ৭০ লাখ সৈনিক পঙ্গু হয়। এ যুদ্ধের ফলে মিত্র ও অক্ষশক্তির দেশগুলো মারাত্মক অর্থনৈতিক বিপর্যয়ের সম্মুখীন হয়। অন্যদিকে পরাশক্তি হিসেবে রাশিয়া ও মার্কিন যুক্তরাষ্ট্রের উত্থান ঘটে। যুদ্ধের কারণে কর্মক্ষম মানুষ ও উৎপাদন হ্রাস, বেকারত্ব বৃদ্ধি, অর্থ ও সম্পদের ক্ষয়ক্ষতিতে বিশ্বে দারিদ্র্য ও নানা ধরনের অবক্ষয় দেখা দেয়। উপরের আলোচনা শেষে বলা যায়, প্রথম বিশ্বযুদ্ধ পৃথিবীকে এক ভয়াবহ সংকটের দিকে ঠেলে দিয়েছিলো এবং এটির প্রভাব পূর্ববর্তী যেকোন সময়ের বেশি বেশি ও ব্যাপক ছিলো।"
        }
      ]
    },
    {
      "number": "4",
      "uddipok": "পৃথিবীতে যুদ্ধের শুরু কবে হয়েছিল; তা সঠিকভাবে বলা কঠিন। আধুনিক বিশ্ব ইতিহাসে অনেক বড় বড় যুদ্ধ হয়েছে; ক্ষয়ক্ষতি হয়েছে চুক্তি বা দলিল স্বাক্ষরের মধ্য দিয়ে। এরকম দলিলের কোনোটি হয়েছে প্রশংসিত, আবার কোনোটি সমালোচিত।",
      "tag": "SUGC 23",
      "sub_questions": [
        {
          "label": "ক",
          "question": "নৌশক্তিতে ইউরোপের শ্রেষ্ঠ দেশ কোনটি?",
          "explanation": "নৌশক্তিতে ইউরোপের শ্রেষ্ঠ দেশ যুক্তরাজ্য।"
        },
        {
          "label": "খ",
          "question": "প্রথম বিশ্বযুদ্ধে জার্মানীর পরাজয়ের দুইটি কারণ ব্যাখ্যা করো।",
          "explanation": "প্রথম বিশ্বযুদ্ধে জার্মানির দুটি পরাজয়ের কারণ ভৌগোলিক ও কৌশলগত। যুদ্ধে একাধিক রণাঙ্গন মোকাবিলা এবং ভৌগোলিক অবস্থান জার্মানির প্রতিকূলে ছিলো। দুই রণাঙ্গণে একা লড়াই করে দীর্ঘস্থায়ী যুদ্ন্যে জার্মানি জিততে পারেনি। আবার, যুদ্ধের শুরুতে রাশিয়াকে মিত্রপক্ষ থেকে বিচ্ছিন্ন রাখতে না পারার কৌশলগত ভুলও জার্মানির পরাজয়ের কারণ ছিলো।"
        },
        {
          "label": "গ",
          "question": "উদ্দীপকে ইঙ্গিতপূর্ণ বিষটি সাথে পাঠ্যবইয়ের সাদৃশ্যপূর্ণ বিষয়ের সামরিক শর্তগুলো লিখ।",
          "explanation": "উদ্দীপকের ইঙ্গিতপূর্ণ বিষয়টির সাথে পাঠ্যবইয়ের সাদৃশ্যপূর্ণ বিষয়টি হলো ভার্সাই চুক্তি, যার সামরিক শর্তগুলো জার্মানির বিরুদ্ধে ছিলো। প্রথম বিশ্বযুদ্ধে জার্মানির পরাজয়ের পর মিত্রশক্তি ভার্সাই চুক্তির মাধ্যমে জার্মানির ওপর বিভিন্ন সামরিক শর্তাবলি চাপিয়ে দেয়। জার্মানির সৈন্যসংখ্যা এক লাখে সীমিত করা হয়। বাধ্যতামূলক সামরিক শিক্ষা বন্ধ করা হয়। যুদ্ধের সরঞ্জাম উৎপাদন, আমদানি-রপ্তানি নিষিদ্ধ করা হয়। জার্মানির সেনাপতিমণ্ডলীকে বরখাস্ত করা হয়। জার্মানির যুদ্ধ জাহাজগুলোকে ইংল্যান্ডের হাতে তুলে দেওয়ার কথা বলা হয়। জার্মানি কেবল ৬টি ছোট যুদ্ধ জাহাজ, ৩টি ছোট ব্রুজার, ৪টি ডেস্ট্রয়ার, ১২টি সাবমেরিন রাখার অধিকার পায়। রাইন নদীর পশ্চিম তীরে ৫০ কিলোমিটারের মধ্যে সব জার্মান দুর্গ ও সামরিক ঘাঁটি ভেঙে ফেলার আদেশ দেওয়া হয়। হেলিগোল্যান্ডের নৌঘাঁটি বিলুপ্ত করা হয়। এসব সামরিক শর্তাবলি বাস্তবায়নের জন্য জার্মানিতে মিত্রপক্ষের সৈন্য মোতায়েন রাখার বিধান করা হয়। উদ্দীপকে বলা হয়েছে, পৃথিবীতে বেশিরভাগ ধ্বংসাত্মক যুদ্ধের অবসান হয়েছে চুক্তি বা দলিল সাক্ষরের মাধ্যমে, এর মধ্যে কোনটি প্রশংসিত আবার কোনোটি সমালোচিত দলিল। তেমনি ১ম বিশ্বযুদ্ধের পর বিজয়ী দেশগুলো বিজিত দেশগুলোর সাথে ভার্সাই চুক্তি স্বাক্ষর করে, যা বহুল সমালোচিত একটি চুক্তি, এ চুক্তিতে করা সামরিক চুক্তিগুলো জার্মানির বিরুদ্ধে করা।"
        },
        {
          "label": "ঘ",
          "question": "তুমি কি মনে কর, উক্ত দলিলটি ছিল ইউরোপের পরাজিত দেশটি প্রতি অন্যায় ও অমানবিক? মতামত দাও।",
          "explanation": "হ্যাঁ, আমি মনে করি উক্ত দলিলটি অর্থাৎ ভার্সাই চুক্তি ইউরোপের পরাজিত দেশ অর্থাৎ জার্মানির প্রতি অন্যায় ও অমানবিক ছিলো। ভার্সাই সন্ধি ছিল একটি ত্রুটিপূর্ণ সন্ধি। ঐতিহাসিকদের মতে, এ সন্ধির মধ্যে দ্বিতীয় বিশ্বযুদ্ধের মূল কারণ নিহিত ছিল। ভার্সাই সন্ধি ছিল জার্মানির জন্য অপমানজনক। এর শর্তগুলো দেশটির জাতীয় ও রাষ্ট্রীয় মর্যাদার ওপর চরম আঘাত হানে। ভার্সাই সন্ধির মাধ্যমে মিত্রপক্ষ কর্তৃক জার্মানির উপনিবেশগুলো কেড়ে নেওয়া হয় এবং দেশটির ওপর বিশাল ক্ষতিপূরণের বোঝা চাপিয়ে দেওয়া হয়। বিজয়ী মিত্রশক্তির দেশগুলো দেশটির কাছ থেকে স্বর্ণসহ বিভিন্ন মাধ্যমে ৫শ কোটি ডলার ক্ষতিপূরণ আদায় করে। পাশাপাশি জার্মানির কিছু খনিসমৃদ্ধ অঞ্চল ও গুরুত্বপূর্ণ বন্দর ভাগ করে নেয়। এতে একসময়ের সামরিক ও অর্থনৈতিক পরাশক্তি জার্মানি আর্থিক দৈন্যের মধ্যে পড়ে। এ চুক্তির মাধ্যমে কার্যত সব দিক দিয়েই জার্মানিকে পঙ্গু করে দেওয়া হয়। প্রথম বিশ্বযুদ্ধে পরাজয়ের গ্লানি গর্বিত জার্মান জাতির মনে এক অভূতপূর্ব আত্মচেতনা ও জাতীয়তাবোধের জন্ম দেয়। তারা ভার্সাই চুক্তির শর্ত মন থেকে মেনে নিতে পারেনি এবং এজন্য অবস্থার পরিবর্তনের জন্য সুযোগের প্রতীক্ষায় ছিল। এমন অবস্থার প্রেক্ষাপটেই জার্মানিতে নাৎসি দলের নেতৃত্বে উগ্র জাতীয়তাবাদ ও সমরবাদের সৃষ্টি হয়। নাৎসি আন্দোলন জার্মান জাতির মনে নতুন আশার সঞ্চার করে এবং এক নতুন পথের সন্ধান দেয়। এক পর্যায়ে উগ্রবাদী নাৎসি দলের নেতা হিটলার ক্ষমতায় অধিষ্ঠিত হয়ে জার্মানির আত্মনিয়ন্ত্রণের দাবি প্রতিষ্ঠার ঘোষণা দিলে দেশটির জনমনে যুদ্ধংদেহী মনোভাব প্রবল হয়ে ওঠে। এই পরিস্থিতি দ্বিতীয় বিশ্বযুদ্ধের মতো ভয়াবহ যু책 অবশ্যম্ভাবী করে তোলে। ভার্সাই চুক্তিকে বলা হয় বিজিতের প্রতি বিজয়ীর প্রতিশোধমূলক চুক্তি। এ চুক্তিতে জার্মানিকে এককভাবে যুদ্ধের জন্য দায়ী করে তাদের ওপর অন্যায় ও অমানবিক শর্ত চাপিয়ে দেওয়া হয়।"
        }
      ]
    },
    {
      "number": "5",
      "uddipok": "সন্দ্বীপের সুলতানপুর ইউনিয়নের কয়েকটি গ্রামের মধ্যে ব্যাপক সংঘর্ষ হয়। উক্ত সংঘর্ষের ভয়াবহ বিভীষিকা ও মানবিক বিপর্যয় দ্বীপবাসিকে প্রত্যক্ষ ও পরোক্ষভাবে প্রভাবিত করে। দ্বীপে শান্তি প্রতিষ্ঠার লক্ষ্যে 'ঐক্য' নামে একটি সংগঠন গড়ে তোলা হয়। সংগঠনটি প্রথমদিকে শান্তি প্রতিষ্ঠায় অবদান রাখলেও আন্তর্জাতিক বিরোধ নিষ্পত্তিতে পরবর্তীতে বলিষ্ঠ ভূমিকা রাখতে পারেনি।",
      "tag": "SUGC 23",
      "sub_questions": [
        {
          "label": "ক",
          "question": "উড্রো উইলসন কোন দেশের প্রেসিডেন্ট ছিলেন?",
          "explanation": "উড্রো উইলসন মার্কিন যুক্তরাষ্ট্রের প্রেসিডেন্ট ছিলেন।"
        },
        {
          "label": "খ",
          "question": "প্রথম বিশ্বযুদ্ধে মানচিত্রের ব্যাপক পরিবর্তন হয়-ব্যাখ্যা করো।",
          "explanation": "প্রথম বিশ্বযুদ্ধে মানচিত্রের ব্যাপক পরিবর্তন হয়। প্রথম বিশ্বযুদ্ধের পর ভার্সাই সন্ধির মাধ্যমে স্বাধীন পোল্যান্ড প্রদেশ প্রতিষ্ঠিত হয়। চেকোশ্লোভাকিয়া, যুগোস্লাভিয়া, এস্তোনিয়া, লাটভিয়া, লিথুনিয়া, ফিনল্যান্ড ইত্যাদি কয়েকটি নতুন দেশের সৃষ্টি করা হয়। জার্মানিকে কেটেছেটে ছোট করে ফেলা হয়। হ্যান্সবুর্গ সাম্রাজ্য অস্ট্রো-হাঙ্গেরি ভেঙে অস্ট্রিয়া ও হাঙ্গেরি নামে দুটি প্রজাতান্ত্রিক রাষ্ট্র সৃষ্টি করা হয়।"
        },
        {
          "label": "গ",
          "question": "উদ্দীপকে সংগঠনটি পাঠ্যবইয়ের যে সংগঠন সৃষ্টির সাথে সাদৃশ্যপূণ তা গঠনের পটভূমি ব্যাখ্যা করো।",
          "explanation": "উদ্দীপকেন সংগঠনটি পাঠ্যবইয়ের জাতিপুঞ্জের সাথে সাদৃশ্যপূর্ণ। প্রথম বিশ্বযুদ্ধের প্রাণহানি এবং ধ্বংসলীলার ভয়াবহতা বুঝিয়ে দেয়, ভবিষ্যতে যুদ্ধ হলে তা কত সম্পদ ও জীবনের ক্ষতি করবে। তাই বিশ্ব নেতারা আলোচনার মাধ্যমে আন্তর্জাতিক বিরোধের মীমাংসার জন্য লীগ অব নেশনের কথা ভাবেন। মার্কিন যুক্তরাষ্ট্রের ২৮ তম প্রেসিডেন্ট উড্রো উইলসন প্রথম বিশ্বযুদ্ধের পর ইউরোপে শান্তি স্থাপনের জন্য ১৪ দফা নীতি ঘোষণা করেন। এর ১৪ নম্বর দফায় বলা হয়, সব জাতির প্রতি ন্যায় বিচার নিশ্চিত করা এবং সব দেশের স্বাধীনতা ও নিরাপত্তা রক্ষার জন্য একটি আন্তর্জাতিক সংস্থা গড়তে হবে। এরই ভিত্তিতে ১৯১৯ সালে প্যারিস শান্তি সম্মেলনে উইলসনের উত্থাপিত লীগ অব নেশনস এর প্রস্তাব সর্বসম্মতিক্রমে গৃহীত হয়। উইলসনকে সভাপতি করে ১৯ সদস্যের এক কমিটিকে এর গঠনতন্ত্র রচনার দায়িত্ব দেওয়া হয়। ওই কমিটি লীগ অব নেশনস গঠনের জন্য একটি খসড়া সংবিধান রচনা করে। প্যারিস সম্মেলনে খসড়াটি অনুমোদিত হলে ভার্সাই সন্ধির প্রথম অংশে এই খসড়া গৃহীত হয়। আর এভাবেই লীগ অব নেশনসের জন্ম হয়। উদ্দীপকে দেখা যায়, সুলতানপুর ইউনিয়নের কয়েকটি গ্রামের মধ্যে হওয়া সংঘর্ষের বিভীষিকা দেখে দ্বীপবাসী 'ঐক্য' নামে একটি শান্তি সংগঠন গড়ে তোলে যা প্রথমে অবদান রাখলেও পরে বলিষ্ঠ ভূমিকা রাখতে পারেনি। উপরের আলোচনায় বলা যায়, উক্ত সংগঠনটির সাথে পাঠ্যবইয়ের জাতিপুঞ্জের সাদৃশ্য আছে।"
        },
        {
          "label": "ঘ",
          "question": "সমালোচিত হলেও বিশ্বশান্তি রক্ষায় সংগঠনটির অবদান ছিল প্রশংসনীয়- তোমার মতামত দাও।",
          "explanation": "সমালোচিত হলেও বিশ্বশান্তি রক্ষায় সংগঠনটির অবদান ছিল প্রশংসনীয়-এ বিষয়ে আমি একমত। লীগ অব নেশনস বা জাতিপুঞ্জ গঠনের মূল উদ্দেশ্য ছিল যুদ্ধের পরিবর্তে শান্তিপূর্ণ সহাবস্থান। জাতিপুঞ্জ গঠিত হওয়ার পরে প্রথম দশকে সংগঠনটি শান্তিপূর্ণ উপায়ে অনেক বিরোধের নিষ্পত্তি করে এক নবযুগের সূচনা করেছিল। জাতিপুঞ্জের সাফল্যের মধ্যে কয়েকটি হলো- আলেন্ড দ্বীপপুঞ্জের মালিকানা নিয়ে সুইডেন-ফিনল্যান্ড বিরোধ নিষ্পত্তি; সাইলেশিয়া নিয়ে পোল্যান্ড-জার্মানির বিরোধ নিষ্পত্তি; করপুর নিয়ে গ্রিস-ইতালির বিরোধ নিষ্পত্তি; গ্রিস-বুলগেরিয়া সীমান্ত বিরোধ নিষ্পত্তি প্রভৃতি। এছাড়া জাতিপুঞ্জ গঠনের পর নিরস্ত্রীকরণের উদ্যোগ নিয়ে দীর্ঘ এক দশক সংস্থাটি পৃথিবীকে যুদ্ধের ধ্বংসলীলা থেকে রক্ষা করেছিল, যা ছিল একটি গুরুত্বপূর্ণ সাফল্য। পৃথিবীর জনসমাজকে আন্তর্জাতিক সমবায়, সৌহার্দ্য ও সাহায্য-সহযোগিতার প্রয়োজন সম্পর্কে সচেতন করে তুলেছিল। আন্তর্জাতিকতার প্রয়োজনে জাতীয়তাবাদী মনোবৃত্তি কতটুকু দমন করা উচিত, সে শিক্ষা দিয়েছিল। যুদ্ধবিধ্বস্ত বিভিন্ন দেশে প্রচুর ঋণদান করে অর্থনৈতিক কাঠামোকে পুনর্গঠন করা ছিল জাতিপুঞ্জের একটি প্রশংসনীয় পদক্ষেপ। পরিশেষে বলা যায়, ভার্সাই সন্ধির ফলে বিশ্বে যুদ্ধের বীজ আগেই রোপিত হয়ে গিয়েছিলো। তবুও নিজের অল্প কার্যকালে বিশ্বশান্তিতে জাতিপুঞ্জের অবদান ছিলো সত্যিই প্রশংসনীয়।"
        }
      ]
    },
    {
      "number": "6",
      "uddipok": "",
      "tag": "SUGC 23",
      "sub_questions": [
        {
          "label": "ক",
          "question": "বলশেভিক শব্দের অর্থ লিখ।",
          "explanation": "বলশেভিক শব্দের অর্থ সংখ্যাগরিষ্ঠতা।"
        },
        {
          "label": "খ",
          "question": "রুশ বিপ্লবকে কেন সমাজতান্ত্রিক বিপ্লব বলা হয়?",
          "explanation": "রুশ বিপ্লবের মাধ্যমে সমাজতন্ত্রের আদর্শ বাস্তবায়িত হয়েছিলো বলে একে সমাজতান্ত্রিক বিপ্লব বলে। বিশ্ব ইতিহাসে বিশ শতকের সবচেয়ে গুরুত্বপূর্ণ ঘটনাগুলোর একটি হলো. রুশ বিপ্লব। জারতন্ত্রের অপশাসন চরম আকার ধারণ করলে রাশিয়ায় জারের বিরুদ্ধে গণবিক্ষোভ দানা বাঁধতে থাকে। রাশিয়া ১ম বিশ্বযুদ্ধে জড়িয়ে পড়লে অর্থনৈতিকভাবে ব্যাপক ক্ষতিগ্রস্ত হয়। ফলে এই অসন্তোষ ১৯১৭ সালে বিপ্লবে রূপ নেয়। সংঘটিত হয় ইতিহাসের প্রথম সমাজতান্ত্রিক বিপ্লব।"
        },
        {
          "label": "গ",
          "question": "প্রশ্নবোধক স্থানের ক্ষেত্রে প্রযোজ্য চরিত্রের পরিচয় পাঠ্যবইয়ের আলোকে বর্ণনা করো।",
          "explanation": "প্রশ্নবোধক স্থানের ক্ষেত্রে প্রয়োজ্য চরিত্র বৈজ্ঞানিক সমাজতন্ত্রের জনক কার্ল মার্কস। কার্ল মার্কস ছিলেন বৈজ্ঞানিক সমাজতন্ত্রের জনক। সমাজতন্ত্রকে একটি বিজ্ঞানসম্মত রাজনৈতিক আদর্শে পরিণত করার জন্য তিনি তার পুরো জীবন উৎসর্গ করেছেন। রাষ্ট্রীয় নির্যাতন, চরম দারিদ্র্য কোনো কিছুই তাকে তার সংগ্রামের পথ থেকে নিবৃত্ত করতে পারেনি। ১৮১৮ সালের ৫ মে এ মহান দার্শনিক জার্মানির ট্রিয়ারে (Trier) জন্মগ্রহণ করেন। তিনি আইনশাস্ত্রের ওপর জার্মানির বন বিশ্ববিদ্যালয়ে এবং পরে বার্লিনে লেখাপড়া করেন। ১৮৪৭ সালে তিনি দার্শনিক প্রুধোর সমাজতাত্ত্বিক ধ্যান-ধারণার সমালোচনা করে 'The Poverty of Philosophy' গ্রন্থটি রচনা করেন। এরপর ১৯৪৮ সালের ফেব্রুয়ারি বিপ্লবের পূর্বেই তিনি 'The Manifesto of the Communist Party' রচনা করেন, যা লন্ডনের ওয়ার্কাস কংগ্রেস কর্তৃক অনুমোদিত হয়। একই বছর তিনি জার্মানির জাতীয়তাবাদী আন্দোলনে অংশগ্রহণ করায় জন্মভূমি জার্মান হতে বিতাড়িত হন। জীবনের • অবশিষ্ট দিনগুলো তিনি লন্ডনে অতিবাহিত করেন। লন্ডনে অবস্থানকালে ১৮৬৭ সালে তার শ্রেষ্ঠ পুস্তক 'Das Kapital' প্রকাশ করেন। এ পুস্তকে তিনি সমসাময়িক অর্থনৈতিক ব্যবস্থার সমালোচনা করে বৈজ্ঞানিক সমাজতন্ত্রের ব্যাখ্যা প্রদান করেন। অবশেষে ১৮৮৩ সালের ১৪ মার্চ কার্ল মার্কস লন্ডনে মৃত্যুবরণ করেন।"
        },
        {
          "label": "ঘ",
          "question": "তুমি কি মনে কর উক্ত চরিত্রের তাত্ত্বিক প্রচার, সমাজতান্ত্রিক আন্দোলনকে জনপ্রিয় করে তোলে? পাঠ্যবইয়ের আলোকে বিশ্লেষণ করো।",
          "explanation": "হ্যাঁ, আমি মনে করি উক্ত চরিত্র অর্থাৎ কার্ল মার্কসের তাত্ত্বিক প্রচার সমাজতান্ত্রিক আন্দোলনকে জনপ্রিয় করে তোলে। কার্ল মার্কস এক বিস্ময়কর প্রতিভার অধিকারী ছিলেন। রাজনীতি, রাষ্ট্রনীতি, সমাজনীতি, অর্থনীতি ও ইতিহাস সর্বক্ষেত্রেই তার বিচরণ ছিল। তিনি সবচেয়ে বেশি খ্যাতি লাভ করেছেন রাষ্ট্র পরিচালনায় সাম্যবাদ অর্থাৎ সমাজতন্ত্র মতবাদের বৈজ্ঞানিক তত্ত্ব দিয়ে। তিনি বিভিন্ন গ্রন্থ রচনার মাধ্যমে সমাজতন্ত্রের দিকনির্দেশনা, পুঁজি ও শ্রমের সম্পর্কের ওপর বিজ্ঞানভিত্তিক তত্ত্ব প্রদান করেন। তার সর্বাপেক্ষা বিখ্যাত গ্রন্থ হলো Das Kapital। এ গ্রন্থে তিনি উল্লেখ করেন যে, শিল্পবিপ্লব সমাজতান্ত্রিক্ ধ্যান- ধারণার বিকাশের ক্ষেত্র প্রস্তুত করে। এছাড়া তিনি এ গ্রন্থে সমাজতন্ত্রকে বাস্তব সমস্যার নিরিখে পরীক্ষা করে বিজ্ঞানসম্মতভাবে মানুষের সাথে মানুষের সম্পর্কের ধারাগুলোকে ব্যাখ্যা করে শ্রেণিহীন সমাজ প্রতিষ্ঠার দিকনির্দেশনা প্রদান করেন, যা রাশিয়ার জনমনে সমাজতন্ত্রের বীজ . অঙ্কুরিত করে। মূলত কার্ল মার্কসের বৈজ্ঞানিক সমাজতান্ত্রিক ভাবধারার প্রথম ও দীর্ঘমেয়াদি প্রয়োগ ঘটে রাশিয়ায়। ফলে ১৯১৭ সালের ২৫ অক্টোবর (পুরাতন পঞ্জিকা অনুযায়ী ৭ নভেম্বর) রাশিয়ায় বলশেভিক পার্টির নেতৃত্বে একটি সমাজতান্ত্রিক বিপ্লব সংঘটিত হয়, যা ইতিহাসে রুশ বিপ্লব নামে পরিচিত। এ বিপ্লবের নেতা ভ্লাদিমির ইলিচ উলিয়ানভ লেনিন মার্কসীয় তন্ত্রের অধিকতর বিকাশ ঘটিয়েই বিপ্লবের পরিস্থিতি পর্যালোচনা করেন। ফলশ্রুতিতে রাশিয়ার শ্রমিক, কৃষক ও সেনাবাহিনীর একটি অংশ এবং সমাজের সচেতন মহলের প্রত্যক্ষ অংশগ্রহণেই রুশ বা বলশেভিক বিপ্লব সংঘটিত হয়। উপরের আলোচনার পরিশেষে বলা যায় যে, কার্ল মার্কসের তাত্ত্বিক আলোচনার ফলেই সমাজতন্ত্র জনপ্রিয় হয় যা দ্বারা অনুপ্রাণিত হয়ে লেনিন রুশ বিপ্লব সংঘটিত করেন।"
        }
      ]
    },
    {
      "number": "7",
      "uddipok": "আর্জেন্টিনার স্বৈরশাসক জেনারেল ভিদেলা ১৯৭৬ খ্রিষ্টাব্দে ক্ষমতায় আসার পর বামপন্থিদের বিরুদ্ধে তীব্র দমন-পীড়ন শুরু করেন। ইতিহাসে তার দমন-পীড়ন 'Dirty war' নামে পরিচিত। ৩০ হাজার লোককে হত্যা, অপহরণ ও গুমের অভিযোগে ভিদেলাকে আর্জেন্টিনার আদালত যাবজ্জীবন কারাদণ্ডে দণ্ডিত করেন। ৮৭ বছরের সাবেক স্বৈরশাসকের মৃত্যু হয়েছিল কারাগারের শৌচাগারে।",
      "tag": "SUGC 23",
      "sub_questions": [
        {
          "label": "ক",
          "question": "ফ্রেডারিক অলব্রিক্ট কে ছিলেন?",
          "explanation": "ফ্রেডারিক অলব্রিক্ট (Friedrich Olbricht) ছিলেন একজন জার্মান জেনারেল।"
        },
        {
          "label": "খ",
          "question": "ভাইমার প্রজাতন্ত্র সম্পর্কে টীকা লিখ।",
          "explanation": "রাজতন্ত্রের অবসানের পর জার্মানিতে যে প্রজাতন্ত্রের উদ্ভব ঘটে ইতিহাসে তা ভাইমার প্রজাতন্ত্র নামে পরিচিত। জার্মানিতে ১৯১৯ সালে যে সাধারণ নির্বাচন অনুষ্ঠিত হয় তাতে ফ্রেডারিক ইবার্টের নেতৃত্বাধীন 'স্যোশাল ডেমোক্রেটিক দল' ১৬৫টি আসন লাভ করে। ভাইমার (Weimer) নামক স্থানে জাতীয় সংবিধান সভার অধিবেশনে জার্মানির জন্য তারা একটি প্রজাতান্ত্রিক সংবিধান গ্রহণ করে। স্থানের নামানুসারে তাই নতুন এ শাসনব্যবস্থার নামকরণ হয় 'ভাইমার প্রজাতন্ত্র' (Weimer Republic)। এ শাসনতন্ত্র অনুসারে রাষ্ট্রের সর্বোচ্চ ক্ষমতাধর ব্যক্তি হন রাষ্ট্রপতি। এছাড়া দ্বি-কক্ষ বিশিষ্ট আইনসভা প্রবর্তন করা হয়। উচ্চকক্ষের নাম দেওয়া হয় 'রাইখস্ট্যাডেট', যা বিভিন্ন রাজ্যের প্রতিনিধি নিয়ে গঠিত এবং নিম্নকক্ষের নাম দেওয়া হয় 'রাইখস্ট্যাগ', যার সদস্যরা প্রাপ্তবয়স্কদের ভোটে নির্বাচিত।"
        },
        {
          "label": "গ",
          "question": "উদ্দীপকের স্বৈরশাসকের সাথে পাঠ্যবইয়ের সাদৃশ্যপূর্ণ স্বৈরশাসকের তুলনা করো।",
          "explanation": "উদ্দীপকের স্বৈরশাসকের সাথে পাঠ্যবইয়ের সাদৃশ্যপূর্ণ স্বৈরশাসক হলো এডলফ হিটলার। হিটলার জার্মানির ক্ষমতায় বসার পর ১৯৩৪ সালের ২৪ জুলাই তার নাৎসি দল ছাড়া অন্য সব রাজনৈতিক দল নিষিদ্ধ ঘোষণা করেন। তার অভ্যন্তরীণ নীতি ছিল জার্মানির পূর্ণ নাৎসিকরণ। একটি ছাড়া সব ট্রেড ইউনিয়ন নিষিদ্ধ করা হয়। প্রাদেশিক পরিষদ বিলুপ্ত করে সেখানে এককেন্দ্রিক শাসন কাঠামো গড়ে তোলা হয়। সংবাদপত্র, বেতার ও শিক্ষাপ্রতিষ্ঠানে নাৎসিবাদের গুণকীর্তন করা হতে থাকে। জনসাধারণের বাকস্বাধীনতা হরণ করা হয়। রাজনৈতিক প্রতিপক্ষকে দমন করার জন্য বন্দিশিবির খোলা হয়। যেকোনো নাগরিককে বিশেষ করে নাৎসিবাদের বিপক্ষের লোকজনকে যখন তখন গ্রেফতার করা হতো। উদ্দীপকে দেখা যায়, আর্জেন্টিনার স্বৈরশাসক ভিদেলা ক্ষমতায় আসায় পর বিরোধীদের বিরুদ্ধে তীব্র দমন-পীড়ন শুরু করেন, যা ইতিহাসে 'Dirty War' নামে পরিচিত। তিনি ৩০ হাজার লোককে হত্যা, অপহরণ, গুম ইত্যাদি করেন, তার এসব কর্মকান্ড পাঠ্যবইয়ে বর্ণিত এডলফ হিটলারের কর্মকাণ্ডের সাথে সাদৃশ্যপূর্ণ।"
        },
        {
          "label": "ঘ",
          "question": "“সেনাপতি ও মিত্রদের অসহযোগিতাই ছিল স্বৈরশাসকের নির্মম পরিণতির অন্যতম কারণ\"-পঠিত বিষয়ের নিরিখে তোমার মতামত দাও।",
          "explanation": "সেনাপতি ও মিত্রদের অসহযোগিতাই ছিলো স্বৈরশাসক অর্থাৎ হিটলারের নির্মম পরিণতির অন্যতম কারণ\" এ বিষয়ে আমি একমত। হিটলারের প্রতি জার্মান সেনাবাহিনীর নিরঙ্কুশ সমর্থনের অভাব জার্মানির পরাজয়ের একটি কারণ। সেনাপতিদের প্রতি হিটলারের সন্দেহ ও অবিশ্বাস জার্মান শক্তি বৃদ্ধির অন্তরায় ছিল। তার একচ্ছত্র আধিপত্য ও অত্যাচারে অতিষ্ঠ হয়ে জার্মান সেনাপতিরা তার বিরুদ্ধে ষড়যন্ত্র শুরু করেন। তার নাৎসি সরকারের প্রতি গণসমর্থন খুব জোরালো ছিল না; যা তার পরাজয়ের অন্যতম কারণ। দুর্যোগের সময়ে অক্ষশক্তির সদস্যরা জার্মানিকে প্রয়োজনীয় সাহায্য করেনি। ফিনল্যান্ড, রুমানিয়া, হাঙ্গেরি, বুলগেরিয়া সকলেই জার্মানির পক্ষ ত্যাগ করে মিত্রপক্ষের সাথে যুদ্ধবিরতি চুক্তি স্বাক্ষর করে। পরম মিত্র ইতালি যুদ্ধের শেষের দিকে জার্মানির বিপত্তির কারণ হয়ে দাঁড়ায়। ইতিমধ্যে মুসোলিনীর মৃত্যু হলে হিটলার দুর্বল হয়ে পড়েন। স্পেনের ফ্রাংকো প্রয়োজনের সময় সর্বশক্তি দিয়ে জার্মানির পাশে থাকেননি। এসব কারণে জার্মানি পরাজয় লাভ করে এবং পরাজয় গ্লানি সইতে না পেরে হিটলার সস্ত্রীক বাঙ্কারে আত্মহত্যা করেন। তাই উপরের আলোচনা শেষে বলা যায়, \"সেনাপতি ও মিত্রদের অসহযোগিতা হিটলারের নির্মম পরিণতির অন্যতম কারণ।\""
        }
      ]
    },
    {
      "number": "8",
      "uddipok": "গৃহযুদ্ধ-পরবর্তী সময়ে দক্ষিণ সুদানের আর্থসামাজিক অবস্থায় ব্যাপক অবনতি দেখা যায়। গৃহযুদ্ধের মাধ্যমে স্বাধীনতা পেয়েও সাধারণ জনগণ প্রাপ্ত সুযোগ-সুবিধা থেকে বঞ্চিত হয়, যা দেশের অধিকাংশ মানুষকে ক্ষুব্ধ করে তোলে। দেশের এরকম বিরূপ পরিস্থিতি ও রাজনৈতিক শূন্যতার সুযোগে 'Revolutionary' দলের উত্থান ঘটে।",
      "tag": "SUGC 23",
      "sub_questions": [
        {
          "label": "ক",
          "question": "অভ্রা কী",
          "explanation": "অভ্রা হলো মুসোলিনীর গুপ্ত সেনা সংগঠন।"
        },
        {
          "label": "খ",
          "question": "অক্ষশক্তির ব্যাখ্যা দাও।",
          "explanation": "অক্ষশক্তি হলো দ্বিতীয় বিশ্বযুদ্ধে মিত্রশক্তির বিরুদ্ধে গড়া জার্মানি- ইতালি-জাপান এর জোট। ১৯৩৬ সালের লীগ অব নেশনসের নিষেধাজ্ঞা অমান্য করে জার্মানি ইতালিকে আবিসিনীয় যুদ্ধে সমর্থন জানায়। এর ফলে জার্মানি-ইতালি সখ্য গড়ে ওঠে। অতঃপর উভয় রাষ্ট্রই কমিউনিস্ট বিরোধী চুক্তি সম্পাদন করে। এ চুক্তি পরবর্তীতে রোম-বার্লিন অক্ষ চুক্তিতে পরিণত হয়। এ চুক্তির গুরুত্ব এই যে, এ চুক্তির ফলে ইতালি- জার্মানি জোট ফ্রান্সকে'বেষ্টন করে ফেলে। এ চুক্তিই দ্বিতীয় বিশ্বযুদ্ধের প্রধান কারণ।"
        },
        {
          "label": "গ",
          "question": "উদ্দীপকের দক্ষিণ-সুদানের অসন্তোষ ইতালির কোন অবস্থায় প্রতি ইঙ্গিত প্রদান করে? গঠিত বিষয়ের আলোকে ব্যাখ্যা করো।",
          "explanation": "উদ্দীপকের দক্ষিণ সুদানের অসন্তোষ প্রথম বিশ্বযুদ্ধের পর ইতালির অবস্থার প্রতি ইঙ্গিত করে। ইতালি আধুনিক যুগে এসে শিল্পবিপ্লবের ধাক্কায় নিদারুণভাবে পিছিয়ে পড়েছিল। দ্রুত জনসংখ্যা বৃদ্ধি, প্রাকৃতিক সম্পদের স্বল্পতা ও শিল্পে অনগ্রসরতা ইতালির জনগণকে নিদারুণ হতাশায় নিমজ্জিত করেছিল। এরূপ পরিস্থিতিতে ইতালির উদারনৈতিক গণতান্ত্রিক সরকার মিত্রপক্ষে যোগ দিয়ে প্রথম বিশ্বযুদ্ধে অংশগ্রহণ করেছিল। কিন্তু বিশ্বযুদ্ধ পরবর্তী ভার্সাই সন্ধিতে ইতালিকে কোনো কিছু না দেওয়ায় ইতালির জনগণ নিজেদের প্রতারিত বলে ভাবতে শুরু করে। প্রথম বিশ্বযুদ্ধে অংশ নিয়ে ইতালি লাভবান হওয়া তো দূরের কথা; বরং এ যুদ্ধ তার অর্থনীতিকে বিধ্বস্ত করে দেয়। জনগণের ক্রয়ক্ষমতা হ্রাস পায়। দ্রব্যমূল্য অস্বাভাবিক হারে বৃদ্ধি পেলেও কলকারখানায় মজুরি বৃদ্ধি না পাওয়ায় শ্রমজীবী সাধারণ মানুষ দুর্দশায় পতিত হয়। নিত্যপ্রয়োজনীয় দ্রব্যাদির সরবরাহ কমে গেলে জনজীবনে হাহাকার দেখা দেয়। উদ্দীপকেও দেখা যায়, দক্ষিণ-সুদানে যুদ্ধপরবর্তী অবস্থায় স্বাধীনতা পেলেও সাধারণ জনগণ সুযোগ-সুবিধা থেকে বঞ্চিত হওয়ায় জনগণ ক্ষুর্ধ্ব হয়ে ওঠে। দেশের বিরুপ পরিস্থিতি 'Revolutionary' দলের উত্থান ঘটে। যা প্রথম বিশ্বযুদ্ধ পরবর্তী ইতালির অবস্থার সাথে সাদৃশ্যপূর্ণ।"
        },
        {
          "label": "ঘ",
          "question": "উক্ত অবস্থার কারণেই ফ্যাসিবাদের উদ্ভব ঘটে-যুক্তি দাও।",
          "explanation": "উত্ত অবস্থা অর্থাৎ প্রথম বিশ্বযুদ্ধ পরবর্তী ইতালির রাজনৈতিক- অর্থনৈতিক সংকটের কারণেই ফ্যাসিবাদের উদ্ভব ঘটে। প্রথম বিশ্বযুদ্ধে ইতালি যোগ দিয়ে লাভবান হওয়ার চেয়ে ক্ষতিগ্রস্ত হয় বেশি। দ্রব্যমূল্য বাড়লেও মজুরি বৃদ্ধি পায়নি। দ্রব্যের সরবরাহ কমে যায়। এর সাথে যুদ্ধফেরত বেকার সৈন্যরা যুক্ত হলে বেকারত্ব চরমে ওঠে। ইতালির উদারনৈতিক সরকার হয়তো ধীরে ধীরে এ সমস্যা কাটিয়ে উঠতে পারত কিন্তু সমাজে অস্থিরতা বৃদ্ধি পাওয়ায় জনগণ সরকারের ওপর ক্রমেই আস্থা হারিয়ে ফেলে। এ সুযোগে ইতালির জনগণের মাঝে সমাজতন্ত্র দ্রুত জনপ্রিয়তা লাভ করতে থাকে। ন্যায্য মজুরি, কৃষির জন্য জমিলাভ ইত্যাদি কারণে শ্রমিক ও কৃষকরা যথাক্রমে শিল্পমালিক ও ভূ-স্বামীদের বিরুদ্ধে লড়াই শুরু করে। স্থানে স্থানে শ্রমিকরা কলকারখানা এবং সংঘবদ্ধ কৃষকরা জমিদারদের জমি দখল করতে থাকে। উগ্র সমাজতন্ত্রীরা প্রলিতারিয়েতদের (সর্বহারা) ক্ষেপিয়ে তুললে উদারনৈতিক সরকার ক্রমেই দেশের পরিস্থিতির ওপর থেকে নিয়ন্ত্রণ হারিয়ে ফেলতে শুরু করে। এসব ঘটনার ফলে ইতালির বেশিরভাগ মানুষ মনে করতে থাকে যে, এ পরিস্থিতি থেকে পরিত্রাণের উপায় মাত্র দুটি- হয় সমাজতন্ত্রের প্রবর্তন করতে হবে নতুবা একনায়কতন্ত্র প্রতিষ্ঠা করতে হবে। কমিউনিজমের উত্থান রোধ করার জন্য বুর্জোয়াশ্রেণি ও শিল্পপতি, বৃহৎ ভূ-স্বামীরা একনায়কতন্ত্রকেই শ্রেয় বলে মনে করে। তারা একটি শক্তিশালী সরকারই তাদের কায়েমি স্বার্থরক্ষা করতে পারবে বলে বিশ্বাস করে। এর ফলে তারা ফ্যাসিস্ট দলকে প্রচুর অর্থ সাহায্য করে। এভাবে ধনী বুর্জোয়া ও মধ্যবিত্ত শ্রেণির সাহায্য ও সমর্থন নিয়ে বেনিতো মুসোলিনী তার ফ্যাসিবাদকে অল্প সময়ের মধ্যেই রাষ্ট্রক্ষমতায় অধিষ্ঠিত করতে সমর্থ হন। এভাবে ইতালির রাজনৈতিক ও অর্থনৈতিক সংকটের কারণে ফ্যাসিবাদের উদ্ভব ঘটে।"
        }
      ]
    },
    {
      "number": "9",
      "uddipok": "উগ্র জাতীয়তাবাদ ও স্বৈরাচারী মনোভাবের কারণে ইউরোপের একটি রাষ্ট্র বিংশ শতাব্দীর মধ্যভাগে বিশ্বব্যাপী যুদ্ধের দাবানল সৃষ্টি করে। এক সময় রাষ্ট্রটি পরাজিত শক্তি হিসেবে শান্তিপ্রাপ্ত হয় এবং শাস্তি হিসেবে রাষ্ট্রটিকে দুইভাবে ভাগ করে শক্তি খর্ব করা হয়।",
      "tag": "SUGC 23",
      "sub_questions": [
        {
          "label": "ক",
          "question": "নাৎসিবাদের পোশাকের রং কীরূপ ছিল?",
          "explanation": "নাৎসিদের পোশাকের রং ছিল বাদামি।"
        },
        {
          "label": "খ",
          "question": "ফ্যাটম্যান' কী? বুঝিয়ে লেখ।",
          "explanation": "ফ্যাটম্যান একটি আণবিক বোমার সাংকেতিক নাম, যা দ্বিতীয় বিশ্বযুদ্ধে মার্কিন যুক্তরাষ্ট্র প্রতিপক্ষ জাপানের বিরুদ্ধে ব্যবহার করে। দ্বিতীয় বিশ্বযুদ্ধের শেষদিকে ১৯৪৫ সালের ৯ আগস্ট জাপানের নাগাসাকি শহরে যুক্তরাষ্ট্র বিমান থেকে ফ্যাটম্যান নামের আণবিক বোমাটি নিক্ষেপ করে। বিশ্বে অকল্পনীয় ধ্বংসক্ষমতার আণবিক বোমার সেটাই ছিল প্রথম ব্যবহার। বোমাটির আঘাতে নাগাসাকির প্রায় উনচল্লিশ হাজার মানুষ তাৎক্ষণিকভাবেই নিহত হয়। বিস্ফোরণে আহত ও অগ্নিদগ্ধ হাজারো লোক পরে মারা যায়। এ ছাড়া ভয়াবহ তেজস্ক্রিয়তার প্রভাবে বহুদিন ধরে শত শত লোক অসুস্থ হয়ে মৃত্যুবরণ করে। জন্ম নেয় বহু বিকলাঙ্গ শিশু।"
        },
        {
          "label": "গ",
          "question": "উদ্দীপকে যে যুদ্ধের দাবানলের কথা বলা হয়েছে পাঠ্যবইয়ের আলোকে তার কারণ ব্যাখ্যা করো।",
          "explanation": "উদ্দীপকে দ্বিতীয় বিশ্বযুদ্ধের দাবানলের কথা বলা হয়েছে। বিশ শতকের মাঝামাঝি সময়ে (১৯৩৯-১৯৪৫ সাল) বিশ্বজুড়ে যে ভয়াবহ যুদ্ধ সংঘটিত হয়, তাই হলো দ্বিতীয় বিশ্বযুদ্ধ। আর এ যুদ্ধে উদ্দীপকে উল্লেখিত রাষ্ট্রের মতো জার্মানি পরাজিত শক্তি হিসেবে শাস্তিপ্রাপ্ত হয়। যুক্তরাষ্ট্র, ব্রিটেন, ফ্রান্স ও রাশিয়ার মতো প্রতিপক্ষের পরাশক্তিরা শাস্তি হিসেবে জার্মানিকে দুইভাগে ভাগ করে এর শক্তি খর্ব করে। এছাড়া জার্মানির মিত্র জাপানের যুদ্ধংদেহী মনোভাব দমনের জন্য তাদের সামরিক সক্ষমতার ওপর নিয়ন্ত্রণ আরোপ করা হয়। দ্বিতীয় বিশ্বযুদ্ধ সংঘটনের পেছনে অনেক কারণ দায়ী ছিল। তবে এর মূল কারণ কয়েকদশক আগের ভার্সাই সন্ধির মধ্যে নিহিত ছিল। ভার্সাই সন্ধির শর্তগুলো জার্মানির জাতীয় মর্যাদাকে আঘাত করেছিল। এর প্রতিক্রিয়ায় জার্মানিতে উগ্র জাতীয়তাবাদের জোয়ার আসে যা দ্বিতীয় বিশ্বযুদ্ধকে ত্বরান্বিত করে। দ্বিতীয় বিশ্বযুদ্ধের আরেকটি গুরুত্বপূর্ণ কারণ হলো জার্মানি, সোভিয়েত ইউনিয়ন (রাশিয়া), ইতালি ও জাপানের মতো তখনকার শক্তিধর রাষ্ট্রগুলোর সাম্রাজ্যবাদী নীতি। প্রথম বিশ্বযুদ্ধের পর থেকেই এসব রাষ্ট্র বিশ্বের বিভিন্ন অঞ্চল দখল করে তাদের সামরিক শক্তি বা উগ্র জাতীয়তাবাদী মনোভাবের পরিচয় দেয়। ফলে বিশ্ব এক অনিবার্য যুদ্ধের দিকে এগিয়ে যেতে থাকে। এছাড়া ১৯২৯-১৯৩০ সালে বিশ্বব্যাপী পুঁজিবাদী দেশগুলো গুরুতর অর্থনৈতিক মন্দায় পড়লে ইতালিতে ফ্যাসিবাদ ও জার্মানিতে নাৎসিবাদ মাথাচাড়া দিয়ে ওঠে। এসব উগ্র মতবাদ দেশদুটির জনগণকে যুদ্ধোন্মাদ করে তোলে। সর্বোপরি জাপান-জার্মানি-ইতালি অক্ষশক্তি জোট গঠন, সোভিয়েত ইউনিয়ন ও জার্মানির মধ্যকার চুক্তিভঙ্গ, লীগ অব নেশনসের ব্যর্থতা, একনায়কত্ব ও গণতন্ত্রের দ্বন্দ্ব প্রভৃতি কারণে দ্বিতীয় বিশ্বযুদ্ধ সংঘটিত হয়।"
        },
        {
          "label": "ঘ",
          "question": "“যুদ্ধে পরাজয়ের পরিণতি উক্ত, রাষ্ট্রটিতে বিপর্যয় ডেকে এনেছিল। \"উত্তরের সপক্ষে যুক্তি দাও।",
          "explanation": "যুদ্ধে পরাজয়ের পরিণতি উক্ত রাষ্ট্রে বিপর্যয় ডেকে এনেছিল'- উক্তিটি যথার্থ বলে মনে করি। এখানে পরাজিত রাষ্ট্র বলতে জার্মানিকে ইঙ্গিত করা হয়েছে। দ্বিতীয় বিশ্বযুদ্ধ শেষে জার্মানির অর্থনৈতিক অবস্থা ভেঙে পড়ে। যুদ্ধে সবদিকে অপূরণীয় ক্ষতি হওয়াতে দেশটি দুর্বল হয়ে পড়ে। জার্মানি ইউরোপের তৃতীয় সারির দেশে পরিণত হয়। ভবিষ্যতে আবার যাতে যুদ্ধ উন্মাদনা মাথাচাড়া দিতে না পারে সে লক্ষ্যে দেশটিকে দুর্বল করতে চারটি অংশে বিভক্ত করা হয়। এ চারটি অংশের নিয়ন্ত্রণ ন্যস্ত হয় মিত্রশক্তির চার পরাশক্তি: মার্কিন যুক্তরাষ্ট্র, ফ্রান্স, ব্রিটেন এবং সোভিয়েত ইউনিয়নের ওপর। এদিকে যুদ্ধশেষের অল্পদিনের মধ্যেই মিত্রশক্তি যুক্তরাষ্ট্র ও সোভিয়েত ইউনিয়নের মধ্যে স্নায়ুযুদ্ধ শুরু হয়। তখন ফ্রান্স, ব্রিটেন এবং যুক্তরাষ্ট্রের অধিকৃত তিনটি অংশ নিয়ে গঠন করা হয় ফেডারেল রিপাবলিক অব জার্মানি তথা পশ্চিম জার্মানি। এর বিপরীতে সোভিয়েত অধিকৃত একটি অংশ নিয়ে গঠিত হয় ডেমোক্রেটিক রিপাবলিক অব জার্মানি তথা পূর্ব জার্মানি। পশ্চিম ও পূর্ব জার্মানিতে চালু হয় যথাক্রমে পুঁজিবাদী ও সমাজতান্ত্রিক শাসনব্যবস্থা।। জার্মান জাতি দ্বিতীয় বিশ্বযুদ্ধে পরাজয়ের গ্লানি বহুবছর বহন করে এসেছে। বিশেষ করে সাধারণ ইহুদিদের ওপর হিটলারের পরিকল্পিত নির্মম হত্যাযজ্ঞের জন্য দেশটি বিশ্বসভায় নিন্দিত হয়েছে। যুক্তরাষ্ট্রসহ পশ্চিমা দেশগুলোর উদার সহায়তায় পশ্চিম জার্মানি অচিরেই সমৃদ্ধির মুখ দেখলেও পূর্ব জার্মানিকে যুদ্ধের ধকল কাটিয়ে উঠতে বেগ পেতে হয়। উপরের আলোচনার পরিপ্রেক্ষিতে বলা যায়, দ্বিতীয় বিশ্বযুদ্ধে পরাজয় জার্মানিতে বিপর্যয় ডেকে এনেছিল।"
        }
      ]
    },
    {
      "number": "10",
      "uddipok": "১৯৮৫ খ্রিষ্টাব্দে দক্ষিণ এশীয় সহযোগিতামূলক সংস্থা সার্ক গঠিত হয়। দক্ষিণ এশিয়ার সাতটি দেশের মধ্যে আঞ্চলিক সুসম্পর্ক গড়ে তোলা এবং অর্থনীতিকে শক্তিশালী করা ছিল এর অন্যতম উদ্দেশ্য। একই সাথে প্রতিবেশী দেশগুলোর কাছ হতে বাণিজ্যিক সুযোগ-সুবিধা গ্রহণ করে অপেক্ষাকৃত দুর্বল দেশগুলো, যাতে নিজেদের অর্থনীতিকে শক্তিশালী করার সুযোগ পায়। তবে বড় দুটি রাষ্ট্র ভারত ও পাকিস্তানের বৈরী সম্পর্কের কারণে অনেক সিদ্ধান্ত কার্যকর করা সম্ভব হচ্ছে না। দু'দেশ অনেক ক্ষেত্রই একমত হতে পারেনা।",
      "tag": "SUGC 23",
      "sub_questions": [
        {
          "label": "ক",
          "question": "জাতিসংঘের বর্তমান মহাসচিবের নাম কী?",
          "explanation": "জাতিসংঘের বর্তমান মহাসচিবের নাম আন্তেনিও গুতেরেসে।"
        },
        {
          "label": "খ",
          "question": "কোন গ্রন্থকে নাৎসি বাইবেল বলা হয়? ব্যাখ্যা করো।",
          "explanation": "হিটলার রচিত 'মেইন কাম্পকে' নাৎসি বাইবেল বলা হয়। ১৯২৩ সালে ক্ষমতা দখল করতে ব্যর্থ হলে হিটলারের পাঁচ বছরের জেল হয়। জেলে অবস্থানকালেই তিনি তার বিখ্যাত 'Mein Kampf আত্মজীবনীমূলক গ্রন্থটি রচনা করেন। এটিকে জীবনীগ্রন্থ বলা হলেও আসলে ছিল এটি নাৎসিবাদের বাইবেলস্বরূপ। এ গ্রন্থে তিনি জার্মান জাতীয়তাবাদকে এমনভাবে উপস্থাপন করেন যে, তা তরুণ সমাজের কাছে অবশ্যপাঠ্য পুস্তকে পরিণত হয়।' এ গ্রন্থে তিনি নাৎসি আদর্শ, এ আদর্শ ব্যস্তবায়নের উপায় প্রভৃতি বিশদভাবে ব্যাখ্যা করেন।"
        },
        {
          "label": "গ",
          "question": "উদ্দীপকের উল্লিখিত সার্ক গঠনের সাথে জাতিসংঘ প্রতিষ্ঠার উদ্দেশ্যের কি কোনো সাদৃশ্য রয়েছে? যুক্তি দাও।",
          "explanation": "উদ্দীপকে উল্লিখিত সার্ক গঠনের সাথে জাতিসংঘের প্রতিষ্ঠার উদ্দেশ্যের সাদৃশ্য আছে। শুধু বিশ্বশান্তি রক্ষা নয়, সদস্য দেশগুলোর সার্বিক উন্নতিকল্পেও জাতিসংঘ কাজ করে। সামাজিক পরিষদের মাধ্যমে জনসংখ্যা নিয়ন্ত্রণ, মানবাধিকার রক্ষা কর্মসূচি, নারীর অধিকার রক্ষা, ক্ষতিকর মাদকদ্রব্য ব্যবহার ও বিক্রয় নিয়ন্ত্রণ, আঞ্চলিক উন্নয়ন, যুদ্ধের কারণে বা প্রাকৃতিক দুর্যোগের ফলে সৃষ্ট উদ্বাস্তু সমস্যার সমাধান, আন্তর্জাতিক শ্রমিক ইউনিয়নের গৃহীত নীতিমালা অনুযায়ী শ্রমিকস্বার্থ নিশ্চিতকরণ ইত্যাদি ব্যাপারে এ সংস্থা কাজ করে। এসব কাজ সুষ্ঠুভাবে সম্পাদনের জন্য এ পরিষদের অন্তর্ভুক্ত কতিপয় সংস্থা রয়েছে। যেমন- শিক্ষা, বিজ্ঞান ও সাংস্কৃতিক সংস্থা (UNESCO), খাদ্য ও কৃষি সংস্থা (FAO), আন্তর্জাতিক শ্রম সংস্থা (ILO), আন্তর্জাতিক অর্থ সংস্থা (IMF)। এছাড়া বিশেষ বিশেষ অঞ্চল বা ক্ষেত্রের উন্নয়নের জন্য এ সংস্থার কতিপয় কমিশন রয়েছে। যেমন- ইউরোপীয় অর্থনৈতিক কমিশন (ECE), ল্যাটিন আমেরিকা ও ক্যারিবিয়ান কমিশন (ECLAC), শিশু তহবিল (UNICEF), ত্রাণ ও পুনর্বাসন কমিশন (UNRRA) ইত্যাদি। উপরিউক্ত সংস্থা ও কমিশনগুলোর মাধ্যমে এ পরিষদ সদস্য রাষ্ট্রগুলোর সমাজ উন্নয়ন, অর্থনৈতিক পরিকল্পনা, শিক্ষা, স্বাস্থ্য, ন্যূনতম মানবাধিকার রক্ষায় অবদান রেখে চলেছে। উদ্দীপকে বলা হয়েছে, দক্ষিণ এশিয়ার সাতটি দেশের মধ্যে সুসম্পর্ক গড়ে তোলা এবং অর্থনীতিকে শক্তিশালী করার লক্ষ্যে ১৯৮৫ সাল সার্ক গঠিত হয়। সার্কের এ উদ্দেশ্যগুলোর সাথে জাতিসংঘের উদ্দেশ্য সাদৃশ্যপূর্ণ।"
        },
        {
          "label": "ঘ",
          "question": "জাতিসংঘের উদ্দেশ্য বাস্তবায়নে বৃহৎশক্তির অনৈক্যই অনেকাংশে দায়ী- মতামত দাও।",
          "explanation": "জাতিসংঘের উদ্দেশ্য বাস্তবায়নের বৃহৎশক্তির অনৈক্যই অনেকাংশে দায়ী। এ বিষয়ে আমি একমত। জাতিসংঘের জন্মলগ্ন থেকেই সোভিয়েত-মার্কিন স্নায়ুযুদ্ধের ফলে বহু সিদ্ধান্ত কার্যকর করা যায়নি। ১৯৯১ সালে সোভিয়েত ইউনিয়নের পতনের মধ্য দিয়ে একক পরাশক্তি হিসেবে মার্কিন যুক্তরাষ্ট্রের উত্থানের ফলে সংগঠনটি এর কার্যক্ষমতা আরও হারিয়েছে, বৃহৎ ৫টি দেশের ভেটো ক্ষমতা থাকায় অনেক বিষয়ে শক্তিগুলোর অনৈক্য জাতিসংঘকে অনেকাংশে ব্যর্থ করছে। জাতিসংঘের প্রধান উদ্দেশ্যই ছিল শান্তি ও নিরাপত্তা বিধান করা। তাই প্রতিষ্ঠাকাল থেকে সকল মহলই জাতিসংঘের ওপর অনেক বেশি আশাবাদী ছিল। কিন্তু জাতিসংঘ অনেকাংশে ব্যর্থতায় পর্যবসিত হয়েছে। জাতিসংঘের উপস্থিতিতেই বিশ্বের অনেক অঞ্চলে আজ অন্যায় ও অবিচার চলছে। বৃহৎ রাষ্ট্র ক্ষুদ্র রাষ্ট্রকে আক্রমণ করতে, মানবাধিকার পদদলিত করতে কুণ্ঠাবোধ করছে না। এক্ষেত্রে জাতিসংঘ নির্বাক ভূমিকা পালন করছে। জার্মানির ব্যর্থতার কারণে জার্মানি ও ইয়েমেন দীর্ঘদিন পূর্ব। ও পশ্চিমে এবং উত্তর ও দক্ষিণে বিভক্ত হয়েছে। ইসরাইল ফিলিস্তিনিদের ওপর বর্বরোচিত হামলা ও হত্যাকাণ্ড অব্যাহত রেখেছে। এখানে আজও জাতিসংঘ নিরব দর্শক হিসেবে ভূমিকা পালন করছে। মিয়ানমার, চীন, চেচনিয়ায় জাতিগত দাঙ্গা নিরসনেও জাতিসংঘ কার্যকর ব্যবস্থা নিতে ব্যর্থ হয়েছে। বিশ্বের দারিদ্র্য দূরীকরণেও জাতিসংঘ ব্যর্থতার পরিচয় দিয়েছে। আজও বিশ্বের প্রায় ১০০ কোটি মানুষ দারিদ্র্যসীমার নিচে বাস করছে। উপর্যুক্ত আলোচনায় এ বিষয় স্পষ্ট যে, জাতিসংঘের উদ্দেশ্য বাস্তবায়নে বৃহৎ শক্তির অনৈক্যই অনেকাংশে দায়ী।"
        }
      ]
    },
    {
      "number": "11",
      "uddipok": "আন্তর্জাতিক রাজনীতি বিশ্লেষকরা পূর্ব পশ্চিমের লড়াইকে আদর্শগত সংগ্রাম বলে অভিহিত করেছেন। পূর্ব ব্লকের বক্তব্য হলো, গণতন্ত্র হলো ধনীদের শোষণযন্ত্র, যা পৃথিবীর সর্বনাশা একটি ব্যবস্থা। পশ্চিম ব্লকের বক্তব্য হলো পূর্ব ব্লকে রাজনৈতিক দল ও আদর্শের স্থান নেই। এরূপ অবস্থার জনগণের স্বাধীনতা থাকে না। আর যে রাষ্ট্র জনগণের স্বাধীনতায় বিশ্বাসী নয় সে রাষ্ট্র স্বেচ্ছাচারী। দুটি ব্লকের মধ্যে আদর্শিক সংগ্রাম বিশ্ববাসীকে যুদ্ধভীতিজনিত মানসিক চাপের মধ্যে ফেলে দেয়।.",
      "tag": "SUGC 23",
      "sub_questions": [
        {
          "label": "ক",
          "question": "GDR এর পূর্ণরূপ কী?",
          "explanation": "GDR এর পূর্ণরূপ- German Democratic Republic."
        },
        {
          "label": "খ",
          "question": "মার্শাল পরিকল্পনা কী? ব্যাখ্যা করো।",
          "explanation": "মার্শাল পরিকল্পনা হলো কমিউনিজমবিরোধী মার্কিন যুক্তরাষ্ট্রের এক আর্থিক পরিকল্পনা। ঠান্ডা লড়াই আরও ঘনীভূত হলে ১৯৪৭ সালের জুন মাসে মার্কিন পররাষ্ট্র সচিব জর্জ মার্শাল হার্ভার্ড ইউনিভার্সিটির এক সভায় তার 'মার্শাল পরিকল্পনা' প্রকাশ করেন। এ পরিকল্পনায় তিনি বলেন, যুদ্ধ বিধ্বস্ত ইউরোপের দারিদ্র্য দূর করতে না পারলে ইউরোপকে কমিউনিজমের হাত থেকে মুক্ত করা যাবে না। এজন্য তিনি যুদ্ধ বিধ্বস্ত ইউরোপীয় দেশগুলোর অর্থনীতির পুনরুজ্জীবনের জন্য মার্কিন সাহায্যের প্রস্তাব করেন। এ প্রস্তাব অনুযায়ী তিনি বলেন, সাহায্যগ্রহণকারী দেশগুলো একটি ইউরোপীয় অর্থনৈতিক সংগঠনের অন্তর্ভুক্ত হবে। এ লক্ষ্যে ১৯৪৮ সালের এপ্রিলে মার্কিন যুক্তরাষ্ট্র আর্থিক সাহায্য প্রদান করে। এ সাহায্য গ্রহণ সব ইউরোপীয় দেশের জন্য উন্মুক্ত ছিলো।"
        },
        {
          "label": "গ",
          "question": "উদ্দীপকে যুদ্ধভীতি পাঠ্যবইয়ের যে বিষয়কে ইঙ্গিত করে তা সৃষ্টির কারণ সংক্ষেপে ব্যাখ্যা করে।",
          "explanation": "উদ্দীপকে যুদ্ধভীতি পাঠ্যবইয়ের Cold War বা স্নায়ুযুদ্ধকে ইঙ্গিত করে যা সৃষ্টির কারণ আদর্শিক লড়াই। স্নায়ুযুদ্ধ এমন এক প্রকার যুদ্ধাবস্থাকে নির্দেশ করে যা যুদ্ধও নয় আবার যুদ্ধের অনুপস্থিতি বা শান্তিও নয়। স্নায়ুযুদ্ধকে কেউ কেউ অস্বস্তিকর শান্তি বলে অভিহিত করেছেন এবং স্নায়ুযুদ্ধকালীন সময়কে সশস্ত্র শান্তির যুগ বললে অত্যুক্তি হবে না। দ্বিতীয় বিশ্বযুদ্ধ পরবর্তী সময়ে দুটি পরাশক্তির উত্থান ঘটে মার্কিন যুক্তরাষ্ট্র যা পশ্চিমের প্রতিনিধিত্ব করে এবং সোভিয়েত ইউনিয়ন যা পূর্বের ব্লকের প্রতিনিধিত্ব করে এবং পূর্বেকার পরাশক্তি ব্রিটেন ও ফ্রান্স যুদ্ধে জয়লাভ করলেও তাদের বিধ্বস্ত অর্থনীতির কারণে বিশ্বকে পূর্বের মতো নেতৃত্ব দেওয়ার অবস্থায় ছিল না। ১৯১৭ সালে রুশ সমাজতান্ত্রিক, বিপ্লবের পথ ধরে সোভিয়েত ইউনিয়ন একটি সমৃদ্ধ দেশে পরিণত হয় এবং মার্কিন যুক্তরাষ্ট্রকে মোকাবিলা করার মতো শক্তি অর্জন করে। দুটি দেশের আদর্শিক দ্বন্দ্বকে কেন্দ্র করে ইউরোপের রাষ্ট্রগুলোও বিভক্ত হয়ে দুই শিবিরে যোগ দেয় কিন্তু উভয় দেশই সযত্নে যুদ্ধ এগিয়ে চলে এবং দ্বিতীয় বিশ্বযুদ্ধ পরবর্তী সময়ে মার্কিন যুক্তরাষ্ট্র ও সোভিয়েত ইউনিয়নের এরূপ যুদ্ধ যুদ্ধ খেলাকেই স্নায়ুযুদ্ধ অভিহিত করা হয়েছে।"
        },
        {
          "label": "ঘ",
          "question": "উদারমনা ব্যক্তিত্বের আবির্ভাব ও গৃহীত কৌশলই ছিল বিষয়টির অবসানের কারণ।\" উক্তিটি বিশ্লেষণ করো।",
          "explanation": "\"উদারমনা ব্যক্তিত্বের আবির্ভাব ও গৃহীত কৌশলই ছিল বিষয়টির অবসানের কারণ।\"- উক্তিটি যথার্থ। কোনো পরিস্থিতিই বিশ্বে স্থায়িত্ব লাভ করে না। সময়ের পরিক্রমায় নিয়মের অধীনেই স্নায়ুযুদ্ধের অবসান ঘটে। স্নায়ুযুদ্ধের অবসানে যার অবদান অবিস্মরণীয় তিনি হলেন মিখাইল গর্বাচেভ। মিখাইল গর্বাচেভ ১৯৮৭ খ্রিষ্টাব্দে সোভিয়েত ইউনিয়নের ক্ষমতা লাভ করে স্থবির অর্থনীতি, শাসক দলের অভ্যন্তরে দুর্নীতি, সোভিয়েত সমাজব্যবস্থার অবক্ষয়, সমাজতন্ত্রের বিকৃতি, স্নায়ুযুদ্ধের ভয়াবহ রূপ প্রভৃতি লক্ষ করেন। গর্বাচেভ এ সমস্যা মোকাবিলার জন্য 'গ্লাসনস্ত' (উদারনীতি) ও 'পেরেস্ত্রোইকা' (পুনর্গঠন) কর্মসূচি গ্রহণ করেন। তার কর্মসূচি পশ্চিমা বিশ্বে সমাদৃত হলে স্নায়ুযুদ্ধের আবহ স্বয়ংক্রিয়ভাবে কমতে শুরু করে। ১৯৯১ সালের জুন মাসে গর্বাচেভ অভ্যন্তরীণ সংস্কার ও পররাষ্ট্রনীতির কৌশলগত পরিবর্তনের মাধ্যমে পশ্চিমা বিশ্বকে জানান যে, সোভিয়েত ইউনিয়ন পশ্চিমের প্রতি সহযোগিতার হাত প্রসারিত করতে আগ্রহী। এ সময় তাকে লন্ডনে অনুষ্ঠিত বৃহৎ সাতটি শিল্পোন্নত দেশের শীর্ষ সম্মেলনে অংশগ্রহণের আমন্ত্রণ জানানো হয়। এভাবে গর্বাচেভ পশ্চিমা বিশ্বের সাথে চিরাচরিত কমিউনিস্টদের সংঘাতের নীতি পরিবর্তন করে স্নায়ুযুদ্ধের অবসানে সহায়তা করেন, যার চূড়ান্ত পদক্ষেপ হিসেবে মিখাইল গর্বাচেভ ১৯৮৯ সালের ৩ ডিসেম্বর মার্কিন প্রেসিডেন্ট জর্জ বুশের সাথে মালটায় অনুষ্ঠিত এক শীর্ষ বৈঠকে স্নায়ুযুদ্ধ অবসানের সরকারি ঘোষণা দেন। পরিশেষে বলা যায়, মিখাইল গর্বাচেভের মতো গণতন্ত্রমনা শাসক যদি সোভিয়েত ইউনিয়নের ক্ষমতায় না আসতেন তাহলে এখনও হয়তো বিশ্ববাসী স্নায়ুযুদ্ধের অকল্পনীয় আতঙ্কের মধ্যে বাস করত। তাই বলা যায়, উদারমনা ব্যক্তিত্বের আবির্ভাব ও গৃহীত কৌশলই ছিল স্নায়ুযুদ্ধ অবসানের কারণ- উক্তিটি যথার্থ।"
        }
      ]
    }
  ]
}