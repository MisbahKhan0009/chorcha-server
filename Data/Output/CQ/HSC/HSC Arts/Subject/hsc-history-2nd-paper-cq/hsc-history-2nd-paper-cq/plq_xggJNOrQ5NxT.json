{
  "title": "কুমিল্লা ভিক্টোরিয়া কলেজ ২০২৫",
  "subtitle": "ইতিহাস (11)",
  "questions": [
    {
      "number": "1",
      "uddipok": "১৯৫২ সালের ভাষা আন্দোলন বাঙালির জীবনে একটি অমর অধ্যায়। ভাষা আন্দোলনকে বেগবান ও জনগণকে উদ্বুদ্ধ করতে তমদ্দুন মসলিসের ভূমিকা তাৎপর্যপূর্ণ। বিভিন্ন লেখক বিভিন্ন লেখনীর মাধ্যমে তারা বাংলাকে রাষ্ট্রভাষা করার দাবি করেন। ভাষা আন্দোলনের মনস্তাত্ত্বিক পটভূমি তৈরিতে তাদের অবদান অনেক।",
      "tag": "CVC 25",
      "sub_questions": [
        {
          "label": "ক",
          "question": "",
          "explanation": "ফরাসি বিপ্লবের সময় ফ্রান্সের রাজা ছিলেন ষোড়শ লুই।"
        },
        {
          "label": "খ",
          "question": "",
          "explanation": "ফ্রান্সের সামাজিক স্তর বিন্যাসে তৃতীয় অবস্থানে ছিল 'Third Estate'-এর আওতাভুক্ত জনগণ। ফরাসি বিপ্লবের আগে ফ্রান্সের যাজক ও অভিজাত সম্প্রদায় ছাড়া আর সবাই ছিল Third Estate বা তৃতীয় শ্রেণির অন্তর্ভুক্ত। ধনী বুর্জোয়া থেকে চালচুলোহীন ভবঘুরে সবাই ছিলেন এ শ্রেণির আওতায়। এরা ছিলেন ব্যাংকের মালিক, শিল্পোৎপাদক, ব্যবসায়ী, আইনজীবী, চিকিৎসক, শিক্ষক, শিল্পী, গ্রন্থকার, সাংবাদিক, কৃষক প্রমুখ। তৃতীয় শ্রেণি রাষ্ট্রের সব ধরনের সুযোগ-সুবিধা থেকে বঞ্চিত ছিল। অথচ এরাই ছিল রাষ্ট্রের স্তম্ভ।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের তমদ্দুন মজলিসের মতো ফরাসি বিপ্লবে জনমত গঠনে দার্শনিকেরা ভূমিকা রেখেছে। আঠারো শতকে ফ্রান্সের একদল খ্যাতনামা মনীষী তাদের শক্তিশালী লেখনীর সাহায্যে দেশের বিদ্যমান শাসনব্যবস্থার তীব্র সমালোচনা করেন। এতে সেই সনাতন রাষ্ট্রব্যবস্থার স্তম্ভগুলো নড়বড়ে হয়ে পড়ে। ওই লেখকদের মধ্যে ছিলেন দার্শনিক ও রাষ্ট্রবিজ্ঞানী মন্তেস্ফু, ভলতেয়ার, বুশো, দিদেরো প্রমুখ। এই দার্শনিকরা প্রত্যক্ষভাবে বিপ্লবে নেতৃত্বদান বা অংশগ্রহণ করেননি। তবে তারা মানুষের চিন্তা এবং ভাব-জগতে নতুন বোধ ও উদ্দীপনার সৃষ্টি করেন। তাদের রচনা তঅন্যায়, অবিচার, বৈষম্য ও শোষণের বিরুদ্ধে দাঁড়ানোর অধিকার সম্পর্কে ফরাসি জনগণকে সচেতন করে তোলে। তারা মধ্যযুগীয় ভাবধারার সীমাবদ্ধতাকে অতিক্রম করে একটি আধুনিক সমাজ গড়ার জন্য মানুষকে উজ্জীবিত করেন। বুদ্ধিজীবীরা এই গুরুত্বপূর্ণ কাজটি সম্পন্ন করেন তাদের লেখনীর মাধ্যমেই। ফরাসি বিপ্লবে জনমত গঠনে দার্শনিকদের এমন ভূমিকারই প্রতিফলন দেখা যায় উদ্দীপকের তমদ্দুন মজলিসের মধ্যে। ১৯৫২ সালে ভাষা আন্দোলনকে বেগবান করতে তমদ্দুন মজলিস নামক সংগঠনটির ভূমিকা তাৎপর্যপূর্ণ। এর সদস্যরা বিভিন্ন প্রবন্ধ ও বক্তৃতা-বিবৃতির মাধ্যমে বাংলাকে পাকিস্তানের অন্যতম রাষ্ট্রভাষা করার দাবি তুলে ধরেন। এভাবে তারা ভাষা আন্দোলনের মনস্তাত্ত্বিক পটভূমি সৃষ্টিতে গুরুত্বপূর্ণ ভূমিকা পালন করেন। তাই বলা যায়, উদ্দীপকের তমদ্দুন মজলিসের মতোই ফরাসি বিপ্লবে জনমত গঠনে ফরাসি দার্শনিকদের গুরুত্বপূর্ণ ভূমিকা ছিল।"
        },
        {
          "label": "ঘ",
          "question": "",
          "explanation": "নিম্নের অনুরূপ: ভাষা আন্দোলনের মতো ফরাসি বিপ্লবের ক্ষেত্রেও উদ্দীপকে উল্লেখিত কারণটি ছাড়া আরও কারণ প্রভাব ফেলেছিল বলে আমি মনে করি। ফরাসি বিপ্লব কোনো একটি কারণে ঘটেনি। এর পেছনে রাজনৈতিক, অর্থনৈতিক ও সামাজিক অনেক কারণ নিহিত ছিল। মূলত পুরাতন ফরাসি সমাজব্যবস্থার মধ্যেই এর প্রেক্ষাপট তৈরি হয়েছিল। পুরাতন ফরাসি সমাজ তিনটি প্রধান শ্রেণিতে বিভক্ত ছিল। যাজক ও অভিজাতরা ছিল যথাক্রমে প্রথম এবং দ্বিতীয় শ্রেণির অন্তর্ভুক্ত। কৃষক, বুর্জোয়া, বণিক, শিক্ষক, শ্রমিকসহ সমাজের অন্য সব গোষ্ঠী ছিল তৃতীয় শ্রেণিতে। যাজক ও অভিজাত শ্রেণি সমাজের সব সুযোগ-সুবিধা ভোগ করত। আর তৃতীয় শ্রেণি সব দিক দিয়ে শোষিত হতো। অভিজাতদের একটি অংশ সরকারকে কিছু কর দিলেও যাজক সম্প্রদায় এ কর দেওয়া থেকে সম্পূর্ণ মুক্ত থাকে। এছাড়া পুরনো ব্যবস্থায় ফ্রান্সের রাজতন্ত্র স্বৈরতান্ত্রিক রূপ ধারণ করে। রাজতন্ত্র ধর্মযাজক ও অভিজাত সম্প্রদায়কে হাতে রেখে দেশের সাধারণ জনগণকে নির্মমভাবে শোষণ করত। রাষ্ট্রে রাজার একচ্ছত্র ক্ষমতা প্রতিষ্ঠিত হয়। বিশেষত চতুর্দশ লুই রাজতন্ত্রকে ফ্রান্সে সুসংগঠিত করতে সক্ষম হন। এতে দেশের প্রশাসন, আইন প্রণয়ন ও রিচারকাজে রাজার নিরঙ্কুশ ক্ষমতা প্রতিষ্ঠিত হয়। এছাড়া প্রাকৃতিক দুর্যোগের ফলে ফ্রান্সের সাধারণ মানুষ গভীর অর্থনৈতিক সংকটে পড়ে। শহরগুলোতে কাজের সন্ধানে বেকারদের ভিড় বাড়তে থাকে। এসব কারণে ফ্রান্স একটি বড় ধরনের পরিবর্তনের জন্য উন্মুখ হয়ে উঠেছিল। এমন প্রেক্ষাপটে দার্শনিকদের লেখনী বিপ্লবের মঞ্চ প্রস্তুত করার কাজ তঅনেকখানি এগিয়ে নেয়। উপরের আলোচনার পরিপ্রেক্ষিতে বলা যায়, ফরাসি বিপ্লব সংঘটিত হওয়ার পেছনে উদ্দীপকে উল্লেখিত বিষয়টিই একমাত্র কারণ ছিল না। রাজনৈতিক, অর্থনৈতিক ও সামাজিক আরও অনেক কারণও এর পেছনে সক্রিয় ছিল।"
        }
      ]
    },
    {
      "number": "2",
      "uddipok": "ভারত উপমহাদেশে সম্রাট আকবর রাজ্য জয় করে যেমন খ্যাতি অর্জন করেন তেমনি বিভিন্ন নীতি প্রণয়ন ও কল্যাণমূলক সংস্কার করে প্রসিদ্ধি লাভ করেন। আবুল ফজল রচিত আইন-ই-আকবরী গ্রন্থটি সম্রাট আকবরকে অমরত্ব দিয়েছে। এটি পাঠে সমকালীন আইন সম্পর্কে ধারণা লাভ করা যায়।",
      "tag": "CVC 25",
      "sub_questions": [
        {
          "label": "ক",
          "question": "",
          "explanation": "১৭৮৯ সালে ফরাসি বিপ্লব সংঘটিত হয়।"
        },
        {
          "label": "খ",
          "question": "",
          "explanation": "ইংল্যান্ডের বিরুদ্ধে ফ্রান্সের নৃপতি নেপোলিয়ন বোনাপার্টের অর্থনৈতিক অবরোধ হচ্ছে 'মহাদেশীয় ব্যবস্থা'। নেপোলিয়ন বোনাপার্ট প্রতিদ্বন্দ্বী ইংল্যান্ডের বিরুদ্ধে ইউরোপব্যাপী অর্থনৈতিক অবরোধ আরোপ করে সেদেশের অর্থনৈতিক ভিত্তিকে ধ্বংস করতে চেয়েছিলেন। এই অর্থনৈতিক অবরোধকে ইউরোপের ইতিহাসে মহাদেশীয় ব্যবস্থা বলা হয়।"
        },
        {
          "label": "গ",
          "question": "",
          "explanation": "উদ্দীপকের সংস্কারকের সাথে পাঠ্যবইয়ের শাসক ফ্রান্সের সম্রাট নেপোলিয়ন বোনাপার্টের মিল রয়েছে। আধুনিক ফ্রান্সের ভিত্তি স্থাপনকারী নেপোলিয়ন বোনাপার্ট একজন চিত্তাকর্ষক সমরনেতা ও রাষ্ট্রনায়ক ছিলেন। তিনি সামান্য সৈনিক থেকে যোগ্যতাবলে ধাপে ধাপে ফ্রান্সের সম্রাটের আসনে নিজেকে প্রতিষ্ঠিত করেন। ফ্রান্সকে অর্থনৈতিক, রাজনৈতিক, সামাজিক ও সামরিকভাবে শক্তিশালী রাষ্ট্রে পরিণত করার ক্ষেত্রে তার মেধা, প্রজ্ঞা ও রাষ্ট্রনায়কোচিত প্রতিভা ছিল বিস্ময়কর। নেপোলিয়ন পৃথিবীব্যাপী সাম্রাজ্য বিস্তারের লক্ষ্যে প্রুশিয়া, ডেনমার্ক, সুইডেন, পর্তুগাল, অস্ট্রিয়া ও স্পেনে অভিযান পরিচালনা করে এ দেশগুলোতে ফ্রান্সের আধিপত্য প্রতিষ্ঠা করেন। এছাড়া আফ্রিকা মহাদেশের অনেক অঞ্চল তিনি নিজ সাম্রাজ্যভুক্ত করতে সক্ষম হন। শাসক হিসেবেও তিনি অত্যন্ত দক্ষতার পরিচয় দিয়েছেন। প্রশাসন, অর্থনীতি, আইন, শিক্ষা, ধর্ম ও সমাজ সংস্কারের পাশাপাশি নানাবিধ জনহিতকর কাজ সম্পাদনের মাধ্যমে নেপোলিয়ন ফ্রান্সকে একটি আধুনিক রাষ্ট্রে পরিণত করেন। উদ্দীপকে দেখা যায়, ভারত উপমহাদেশে সম্রাট আকবর রাজ্য জয় করে যেমন খ্যাতি অর্জন করেন তেমনি বিভিন্ন নীতি প্রণয়ন ও কল্যাণমূলক সংস্কার করে প্রসিদ্ধ লাভ করেন, যা মূলত উপরে আলোচিত শাসক নেপোলিয়ন বোনাপার্টের সাথে সাদৃশ্যপূর্ণ। তাই বলা যায়, উদ্দীপকের সংস্কারকের সাথে পাঠ্যবইয়ের শাসক নেপোলিয়ন বোনাপার্টের সাথে মিল রয়েছে।"
        },
        {
          "label": "ঘ",
          "question": "",
          "explanation": "উত্ত শাসক তথা নেপোলিয়ন বোনাপার্ট তার সংস্কার কাজের মাধ্যমে অমরত্ব লাভ করেছে। ক্ষমতাগ্রহণের সাথে সাথেই নেপোলিয়ন বোনাপার্ট বিভিন্ন সংস্কার শুরু করেন। এক্ষেত্রে তিনি দলীয় পরিচয়ের পরিবর্তে যোগ্যতাকে প্রাধান্য দেন। তার সংস্কারের মূল লক্ষ্য ছিল সামাজিক সাম্য প্রতিষ্ঠা করা। ১৭৯৩ সালে নেপোলিয়ন জাতীয় সেনাবাহিনী গঠন করেন। তিনি প্রশাসনিক বিকেন্দ্রীকরণের পরিবর্তে শক্তিশালী কেন্দ্রীয় শাসনের পক্ষপাতী ছিলেন। এ কারণে প্রদেশগুলোর ওপর কেন্দ্রের নিয়ন্ত্রণ শক্তিশালী করার স্বার্থে আগের ৮৩টি প্রদেশ এবং ৫৪৭টি জেলা বহাল রাখেন। নেপোলিয়ন অর্থনৈতিক সংস্কারেও সাফল্য অর্জন করেন। তিনি ফ্রান্সের নাজুক অর্থব্যবস্থাকে নতুনভাবে গড়ে তোলার জন্য অর্থদপ্তর দু'ভাগে ভাগ করেন। ক) রাজস্ব দপ্তর; খ) অডিট দপ্তর। এছাড়া অর্থনৈতিক সংস্কারের অংশ হিসেবে ১৮০০ সালে 'ব্যাংক অব ফ্রান্স' প্রতিষ্ঠা করেন। নেপোলিয়নের সংস্কারসমূহের মধ্যে চিরস্মরণীয় হয়ে আছে তার আইনবিধি বা Code of Napoleon। তিনি ফরাসি দেশের আইনগুলোকে সংস্কার ও সমন্বিত করে সাম্যভিত্তিক সমাজ বিনির্মাণে অভিজ্ঞ আইনজ্ঞদের নিয়ে একটি কমিটি গঠন করেন। ঐ আইনজ্ঞরা ৮৪টি অধিবেশনে মিলিত হয়ে আইনি বিধিমালার মূল সূত্রগুলো লিপিবদ্ধ করেন। নেপোলিয়নের আইনের অন্যতম বৈশিষ্ট্য ছিল নাগরিকদের সমান সুযোগ-সুবিধা লাভের অধিকারের স্বীকৃতি, সামন্ততন্ত্রের বিলোপ ও সব সামন্তকর বাতিলকরণ। এছাড়া নেপোলিয়ন শিক্ষা, ধর্ম ইত্যাদি ক্ষেত্রেও সংস্কার করেন। উপরের আলোচনার ভিত্তিতে বলা যায়, সম্রাট নেপোলিয়ন বোনাপার্টের সংস্কারগুলো তাকে অমরত্ব দান করেছে।"
        }
      ]
    },
    {
      "number": "3",
      "uddipok": "'ক' ইউনিয়নের কতিপয় গ্রামের মধ্যে ব্যাপক সংঘর্ষ লেগে যায়। সংঘর্ষ পরবর্তী সময়ে পরিষদ কক্ষে এক বৈঠকে বিজয়ী গ্রাম পরাজিত গ্রামের উপর অতিরিক্ত দোষ চাপিয়ে দিয়ে এক অন্যায় চুক্তি স্বাক্ষর করতে বাধ্য করে। এই চুক্তির তাৎপর্য পরবর্তীতে ভয়াবহ রূপ ধারণ করেছিল ।",
      "tag": "CVC 25",
      "sub_questions": [
        {
          "label": "ক",
          "question": "",
          "explanation": "ভার্সাই নগরী ফ্রান্সে অবস্থিত।"
        },
        {
          "label": "খ",
          "question": "",
          "explanation": "উড্রো উইলসন মার্কিন যুক্তরাষ্ট্রের ২৮তম রাষ্ট্রপতি ছিলেন। তিনি ১৯১৩ খ্রিস্টাব্দে থেকে ১৯২১ খ্রিষ্টাব্দ পর্যন্ত রাষ্ট্রপতি হিসেবে দায়িত্ব পালন করেন। তিনি বিশ্ববিদ্যালয়ের শিক্ষক, ঐতিহাসিক ও রাজনীতি বিশ্লেষক ছিলেন। তার শাসনকালের সবচেয়ে উল্লেখযোগ্য ঘটনা প্রথম বিশ্বযুদ্ধে মার্কিন যুক্তরাষ্ট্রের যোগদান। বিশ্বশান্তির লক্ষ্যে চৌদ্দ দফা উত্থাপন, প্যারিস শান্তি সম্মেলনে যোগদান, ভার্সাই সন্ধিতে অংশগ্রহণ ও লীগ লব নেশনস গঠনের প্রস্তাব তার উল্লেখযোগ্য অবদান।"
        },
        {
          "label": "গ",
          "question": "",
          "explanation": "উদ্দীপকের অন্যায় চুক্তির সাথে পাঠ্যবইয়ের ভার্সাই সন্ধির মিল রয়েছে। ফ্রান্সের ভার্সাই নগরীতে বিশ্বযুদ্ধে বিজয়ী মিত্র শক্তি জোটের সাথে পরাজিত জার্মানির যে শান্তিচুক্তি স্বাক্ষরিত হয় তাই ভার্সাই সন্ধি নামে পরিচিত। মার্কিন যুক্তরাষ্ট্র, ফ্রান্স ও ব্রিটেন এ চুক্তির প্রধান ধারা ও শর্তাবলি রচনা করে। ভার্সাই সন্ধির ভৌগলিক শর্তাবলি অনুযায়ী জার্মানি ফ্রান্সকে আলসেস ও লোরেন প্রদেশ, বেলজিয়ামকে ইউপেন; মরিসনেট ও ম্যামেডি নামক জেলাগুলো, ডেনমার্ককে স্নেজডিগ প্রদেশ ও মেসেল অঞ্চল লিথুনিয়াকে ছেড়ে দেয়। সামরিক শর্তাবলি মোতাবেক জার্মানির সামরিক শক্তি ধ্বংস করার ব্যবস্থা করা হয়। জার্মানির স্থল, জল ও বিমানবাহিনীকে বিলুপ্ত করার সিদ্ধান্ত গ্রহণ করা হয়। ভবিষ্যত জার্মানিতে সমরাস্ত্র তৈরি করতে নিষেধ করা হয় এবং জার্মানিতে বাধ্যতামূলক সামরিক শিক্ষা বন্ধ করা হয়। অর্থনৈতিক শর্তাবলির মাধ্যমে জার্মানির উপর অমানবিক ক্ষতিপূরণের বোঝা চাপিয়ে দেওয়া হয় এবং জার্মানির কয়লাসমৃদ্ধু অঞ্চল সার উপত্যকা ১৫ বছরের জন্য ফ্রান্সের হাতে ছেড়ে দিতে বলা হয়। মিত্রপক্ষকে কয়লা, কাঠ প্রভৃতি দিতে জার্মানিকে বাধ্য করা হয় এবং মিত্রপক্ষ জার্মানির উপনিবেশগুলো কেড়ে নেয়। 3 উদ্দীপকের 'ক' ইউনিয়নের কতিপয় গ্রামের মধ্যে ব্যাপক সংঘর্ষ লেগে যায়। সংঘর্ষ পরবর্তী সময়ে পরিষদ কক্ষে এক বৈঠকে বিজয়ী গ্রাম পরাজিত গ্রামের উপর অতিরিক্ত দোষ চাপিয়ে দিয়ে এক অন্যায় চুক্তি স্বাক্ষর করতে বাধ্য করে, যা প্রথম বিশ্বযুদ্ধ পরবর্তী জার্মানির উপর মিত্রশক্তির চাপিয়ে দেওয়া ভার্সাই সন্ধির সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উত্ত চুক্তি তথা ভার্সাই সন্ধি বিশ্ববাসীর জন্য আরেকটি বিপর্যয় ডেকে এনেছিল'- উক্তিটি যথার্থ। ভার্সাই সন্ধি ছিল একটি ত্রুটিপূর্ণ সন্ধি। ঐতিহাসিকদের মতে, এ সন্ধির মধ্যে দ্বিতীয় বিশ্বযুদ্ধের মূল কারণ নিহিত ছিল। ভার্সাই সন্ধি ছিল জার্মানির জন্য অপমানজনক। এর শর্তগুলো দেশটির জাতীয় ও রাষ্ট্রীয় মর্যাদার ওপর চরম আঘাত হানে। ভার্সাই সন্ধির মাধ্যমে মিত্রপক্ষ জার্মানির উপনিবেশগুলো কেড়ে নেয় এবং দেশটির ওপর বিশাল ক্ষতিপূরণের বোঝা চাপিয়ে দেওয়া হয়। বিজয়ী মিত্রশক্তির দেশগুলো জার্মানির কাছ থেকে স্বর্ণসহ বিভিন্ন মাধ্যমে ৫শ কোটি ডলার ক্ষতিপূরণ আদায় করে। পাশাপাশি জার্মানির কিছু খনিসমৃদ্ধ অঞ্চল ও গুরুত্বপূর্ণ বন্দর ভাগ করে নেয়। এতে একসময়ের সামরিক ও অর্থনৈতিক পরাশক্তি জার্মানি আর্থিক দৈন্যের মধ্যে পড়ে। এ চুক্তির মাধ্যমে কার্যত সব দিক দিয়েই জার্মানিকে পঙ্গু করে দেওয়া হয়। প্রথম বিশ্বযুদ্ধে পরাজয়ের গ্লানি গর্বিত জার্মান জাতির মনে এক অভূতপূর্ব আত্মচেতনা ও জাতীয়তাবোধের জন্ম দেয়। তারা ভার্সাই চুক্তির শর্ত মন থেকে মেনে নিতে পারেনি এবং এজন্য অবস্থার পরিবর্তনের জন্য সুযোগের প্রতীক্ষায় ছিল। এমন অবস্থার প্রেক্ষাপটেই জার্মানিতে নাৎসি দলের নেতৃত্বে উগ্র জাতীয়তাবাদ ও সমরবাদের সৃষ্টি হয়। নাৎসি আন্দোলন জার্মান জাতির মনে নতুন আশার সঞ্চার করে এবং এক নতুন পথের সন্ধান দেয়। এক পর্যায়ে উগ্রবাদী নাৎসি দলের নেতা হিটলার ক্ষমতায় অধিষ্ঠিত হয়ে জার্মানির আত্মনিয়ন্ত্রণের দাবি প্রতিষ্ঠার ঘোষণা দিলে দেশটির জনমনে যুদ্ধংদেহী মনোভাব প্রবল হয়ে ওঠে। এই পরিস্থিতি দ্বিতীয় বিশ্বযুদ্ধের মতো ভয়াবহ যুদ্ধ অবশ্যম্ভাবী করে তোলে। পরিশেষে বলা যায়, ভার্সাই সন্ধির প্রভাব ছিল সুদূরপ্রসারী। এ সন্ধির মধ্যেই দ্বিতীয় বিশ্বযুদ্ধের বীজ নিহিত ছিল। এ সন্ধির ব্যর্থতা বা ত্রুটিই পরবর্তী সময়ে বিশ্বকে দ্বিতীয় বিশ্বযুদ্ধের মতো মহাবিপর্যয়ের দিকে ঠেলে দিয়েছিল।"
        }
      ]
    },
    {
      "number": "4",
      "uddipok": "পাঠানমোড় গ্রামে ৪ জন মোড়ল বাস করে। তাদের সম্পদ ও জনবল সবচেয়ে বেশি। গ্রামের সালিশ বৈঠকে মাতব্বররা তাদের স্বার্থ রক্ষায় তৎপর থাকে। গ্রামের নিরাপত্তা কমিটিতে তাদের স্থায়ী সদস্য পদ রয়েছে। তাই বিচারে কোনো পক্ষ দ্বিমত পোষণ করলে সালিশ মীমাংসা হয় না। এ জন্য গ্রামের অনেকেই কমিটির সীমাবদ্ধতায় মোড়লদের দায়ী করে।",
      "tag": "CVC 25",
      "sub_questions": [
        {
          "label": "ক",
          "question": "",
          "explanation": "জাতিসংঘ ১৯৪৫ সালে গঠিত হয়েছিল।"
        },
        {
          "label": "খ",
          "question": "",
          "explanation": "মার্কিন যুক্তরাষ্ট্রের রাষ্ট্রপতি ফ্রাঙ্কলিন ডি. রুজভেল্ট ও ব্রিটিশ প্রধানমন্ত্রী উইনস্টন চার্চিল ১৯৪১ সালের ১৪ আগস্ট কানাডার নিউফাউন্ডল্যান্ড দ্বীপের কাছে আটলান্টিক মহাসাগরের বুকে 'এইচএমএস প্রিন্স অব ওয়েলস' নামে একটি যুদ্ধজাহাজে বসে এক চুক্তি স্বাক্ষর করেন। এটিকেই বলা হয় আটলান্টিক চার্টার। আটলান্টিক চার্টারের আট দফার প্রধান ৩টি ধারা হলো- ক. সনদে যোগদানকারী সব দেশ সমান মর্যাদা সার্বভৌমত্বের অধিকারী হবে; খ. সব ধরনের বিবাদের শান্তিপূর্ণ উপায়ে নিষ্পত্তি হবে; গ. প্রতিটি দেশের জনগণ তাদের ইচ্ছামতো শাসনতন্ত্র গঠনের অধিকার পাবে।"
        },
        {
          "label": "গ",
          "question": "",
          "explanation": "উদ্দীপকে বর্ণিত ঘটনাটির সাথে আমার পাঠ্যপুস্তকের লীগ অব নেশনস-এর গঠনের মিল রয়েছে। প্রথম বিশ্বযুদ্ধের ভয়াবহতা এবং ক্ষয়ক্ষতি থেকে শিক্ষা নিয়ে বিশ্বনেতারা আন্তর্জাতিক বিরোধ মীমাংসার লক্ষ্যে গঠন করে লীগ অব নেশনস। এ সংস্থাটির দুটি অংশ ছিল। একটি কাউন্সিল এবং অন্যটি সাধারণ সভা। বিশ্বের শক্তিধর পাঁচটি রাষ্ট্র যেমন ব্রিটেন, যুক্তরাষ্ট্র, ফ্রান্স, ইতালি ও জাপান এই কাউন্সিলের স্থায়ী সদস্য মনোনীত হয়। এছাড়া কাউন্সিলে চারটি অস্থায়ী পদও সৃষ্টি করা হয়। কংগ্রেস অনুমোদন না করায় শেষ অবধি যুক্তরাষ্ট্র কাউন্সিলে যোগ দিতে পারেনি। ফলে ৪টি স্থায়ী দেশ নিয়ে লীগ অব নেশনসের কাউন্সিল গঠিত হয়। এ কাউন্সিলে কোনো মীমাংসার জন্য। সব সদস্যের একমত হওয়া ছিল বাধ্যতামূলক। মূলত এ শর্তটিই ছিল লীগ অব নেশনস-এর প্রধান-দুর্বলতা, যা সংগঠনটিকে অকেজো করে দেয়। উদ্দীপকের পাঠানমোড় গ্রামে ৪ জন মোড়ল বাস করে। গ্রামের সালিশ বৈঠকে মাতব্বররা তাদের স্বার্থ রক্ষায় তৎপর থাকে। গ্রামের নিরাপত্তা কমিটিতে তাদের স্থায়ী সদস্য পদ রয়েছে। তাই বিচারে কোন পক্ষ দ্বিমত পোষণ করলে সালিশ মীমাংসা হয় না। উদ্দীপকে বর্ণিত এ ঘটনার সাথে লীগ অব নেশনস্ এর গঠনের মিল রয়েছে।"
        },
        {
          "label": "ঘ",
          "question": "",
          "explanation": "ঘটনার সাথে লীগ অব নেশনস্ এর গঠনের মিল রয়েছে। উদ্দীপকে বর্ণিত কমিটির কার্যক্রমের সাথে লীগ অব নেশনসের কাউন্সিলের কার্যক্রমের মিল রয়েছে। লীগ অব নেশনস এর একটি শক্তিশালী অঙ্গ ছিল কাউন্সিল। বিশ্বের শক্তিধর ৫টি রাষ্ট্র যেমন- ব্রিটেন, যুক্তরাষ্ট্র, ফ্রান্স, ইতালি ও জাপান এই কাউন্সিলের স্থায়ী সদস্য মনোনীত হয়। কংগ্রেস অনুমোদন না করায় শেষ পর্যন্ত যুক্তরাষ্ট্র এ কাউন্সিলে যোগদান করতে পারেনি। ফলে ৪টি স্থায়ী সদস্য নিয়ে লীগ অব নেশনস এর কাউন্সিল গঠিত হয়।\" লীগ অব নেশনস এর এ কাউন্সিলের এখতিয়ারের মধ্যে ছিল- ক. লীগের সদস্য রাষ্ট্রগুলোকে আক্রমণের হাত থেকে রক্ষা করা। খ. সদস্যরাষ্ট্রগুলোর 'মধ্যে রাজনৈতিক কোনো বিরোধ দেখা দিলে আলোচনার মাধ্যমে তা মীমাংসা করা। গ. আন্তর্জাতিক নিরস্ত্রীকরণের জন্য পরিকল্পনা করা। ঘ. সংখ্যালঘু সমস্যা সমাধানে সিদ্ধান্ত নেওয়া। ৫. ম্যান্ডেট সংক্রান্ত বিষয়াবলিতে সমাধান দেওয়া। চ. লীগ অব নেশনস-এর সবিচালয়ের কর্মকর্তা ও কর্মচারী নিয়োগ দেওয়া ইত্যাদি। সকল গুরুত্বপূর্ণ বিষয়ে লীগ কাউন্সিলের সিদ্ধান্ত সর্বসম্মত হওয়ার প্রয়োজন ছিল। কোনো একটি রাষ্ট্রের' স্বার্থ ক্ষুন্ন হওয়ার আশঙ্কা দেখা দিলে সর্বসম্মত সিদ্ধান্ত নেওয়া সম্ভব হতো না। এ নিয়ম আন্তর্জাতিকতার ক্ষেত্রে গুরুত্বর বাধার সৃষ্টি করে। উদ্দীপকের বর্ণিত কমিটির কার্যক্রমেও একই বিষয় লক্ষ্য করা যায়। তাই বলা যায়, উদ্দীপকে বর্ণিত কমিটির কার্যক্রমের সাথে পাঠ্যপুস্তকের লীগ অব নেশনসের কাউন্সিলের কার্যক্রমের সাথে মিল রয়েছে।"
        }
      ]
    },
    {
      "number": "5",
      "uddipok": "গ্রামে আধিপত্য বিস্তার নিয়ে জমাদার বাড়ি ও উকিল বাড়ির মধ্যে চরম বৈরিতা ও শত্রুতা বিদ্যমান। পরিষদের মেম্বারদের মধ্যেও উত্তেজনা ভয়ঙ্কর রূপ ধারণ করে। এমনি এক সময়ে জমাদার বাড়ির ভবিষ্যৎ কর্তা বেড়াতে গিয়ে হত্যাকাণ্ডের শিকার হন। এ ঘটনাকে কেন্দ্র করে ভয়ঙ্কর মারামারি সংঘটিত হয়। এ মারামারিতে অন্যান্য মেম্বাররাও জড়িয়ে পড়েন।",
      "tag": "CVC 25",
      "sub_questions": [
        {
          "label": "ক",
          "question": "প্রথম বিশ্বযুদ্ধ কত সালে সংঘটিত হয়?",
          "explanation": "প্রথম বিশ্বযুদ্ধ ১৯১৪ সালের ২৮শে জুলাই শুরু হয়েছিল।"
        },
        {
          "label": "খ",
          "question": "",
          "explanation": "ত্রিশক্তি চুক্তি এবং ত্রিশক্তি আঁতাত ছিল প্রথম বিশ্বযুদ্ধ পূর্ববর্তী ইউরোপে গড়ে ওঠা পরস্পরবিরোধী সামরিক জোট। ত্রিশক্তি চুক্তি ছিল প্রথম বিশ্বযুদ্ধের প্রাক্কালে ইউরোপে সংঘটিত ঘটনাসমূহের মধ্যে সর্বাপেক্ষা দিকনির্দেশনামূলক একটি ঘটনা। জার্মানি, অস্ট্রো-হাঙ্গেরি ও ইতালিকে নিয়ে গড়ে ওঠা এ ত্রিশক্তি জোটের হুমকি মোকাবিলায় ফ্রান্স, রাশিয়া ও ইংল্যান্ড মিলে 'ত্রিশক্তি আঁতাত' নামে 'সামরিক জোট গড়ে তুলেছিল।"
        },
        {
          "label": "গ",
          "question": "উদ্দীপকে উল্লেখিত যে যুদ্ধের ইঙ্গিত পাওয়া যায় তার কারণ ব্যাখ্যা করো।",
          "explanation": "উদ্দীপকে উল্লেখিত যুদ্ধের সাথে প্রথম বিশ্বযুদ্ধের ইঙ্গিত পাওয়া যায়। প্রথম বিশ্বযুদ্ধের সংঘটিত হওয়ার পেছনে বহুবিধ কারণ লক্ষ করা যায়। প্রথম বিশ্বযুদ্ধে হতাহতের সংখ্যা অতীতের সব যুদ্ধকে হার মানিয়েছিল। এ যুদ্ধের কারণগুলোর মধ্যে বিকাশমান পুঁজিবাদের দ্বন্দ্ব, ঔপনিবেশবাদ ও সাম্রাজ্যবাদের সংঘাত, সামরিক যুদ্ধ শিবিরে বিভক্ত বিশ্ব পরিস্থিতি ইত্যাদি। তবে অস্ট্রিয়ার যুবরাজ ফার্ডিন্যান্ড ও তার স্ত্রী সোফিয়ার হত্যাকাণ্ডে এ যুদ্ধের সূচনা হয়। ১৯১৪ সালের ২৮ জুন অস্ট্রিয়ার যুবরাজ ফার্ডিন্যান্ড সস্ত্রীক অস্ট্রো-হাঙ্গেরি শাসিত বসনিয়ার সারায়েভো ভ্রমণকালে আততায়ীর হাতে নিহত হন। এ হত্যাকাণ্ডের জন্য অস্ট্রিয়া সার্বিয়াকে সম্পূর্ণ দায়ী করে ২৮ জুলাই তার বিরুদ্ধে যুদ্ধ ঘোষণা করে। পূর্বে সম্পাদিত মৈত্রী চুক্তি ত্রিশক্তি জোট' অনুযায়ী জার্মানি অস্ট্রিয়াকে সমর্থন জানায়। অন্যদিকে ফ্রান্স ও রাশিয়া সার্বিয়াকে রক্ষার জন্য এগিয়ে যায়। পরে ইউরোপের অন্যান্য রাষ্ট্রও এ যুদ্ধে জড়িয়ে পড়ে। ফলে শুরু হয় ভয়াবহ প্রথম বিশ্বযুদ্ধ। উদ্দীপকে দেখা যায়, গ্রামে আধিপত্য বিস্তার নিয়ে জমাদার বাড়ি ও উকিল বাড়ির মধ্যে চরম বৈরিতা ও শত্রুতা বিদ্যমান। এমনি এক সময়ে জমাদার বাড়ির ভবিষ্যৎ কর্তা বেড়াতে গিয়ে হত্যাকান্ডের শিকার হন। এ ঘটনাকে কেন্দ্র করে এক ভয়ঙ্কর মারামারি সংঘটিত হয়, যা উপরে বর্ণিত প্রথম বিশ্বযুদ্ধের ঘটনার সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উত্ত যুদ্ধ তথা প্রথম বিশ্বযুদ্ধের প্রভাব ও ফলাফল ছিল ব্যাপক ও বিস্তৃত। প্রথম বিশ্বযুদ্ধের ফলে পরাশক্তি হিসেবে রাশিয়া ও মার্কিন যুক্তরাষ্ট্রের উত্থান ঘটে। রাশিয়ার বলশেভিক বিপ্লব তাদেরকে দ্রুত সমৃদ্ধির দিকে নিয়ে যায়, অপর দিকে নিরাপদ দূরত্বে থেকে মার্কিন যুক্তরাষ্ট্র বিশ্ব মোড়লে পরিণত হয়। প্রথম বিশ্বযুদ্ধের ফলে উপনিবেশগুলোতে স্বাধীনতা আন্দোলন শুরু হয় নতুন উদ্যমে। ব্রিটিশদের শক্তি কমে যাওয়ায় তাদের নিয়ন্ত্রিত উপনিবেশগুলোতে স্বাধীনতা আন্দোলন জোরদার হয়। এছাড়া এ যুদ্ধের ফলে জার্মানি, অস্ট্রিয়া, রাশিয়া ও তুরস্কে রাজতন্ত্রের অবসান হয়। অনেক দেশ নিজেদেরকে প্রজাতান্ত্রিক দেশ হিসেবে ঘোষণা করে। প্রথম বিশ্বযুদ্ধ নানাক্ষেত্রে ব্যাপক পরিবর্তন আনে। যেমন- নারী জাগরণ, শ্রমিক আন্দোলন, সংবাদপত্রের বিকাশ, প্রযুক্তি ও চিকিৎসা বিজ্ঞানের বিকাশ, পরিবহন খাতে অগ্রগতি প্রভৃতি ক্ষেত্রে ব্যাপক সাড়া পড়ে যায়। পাশাপাশি এ যুদ্ধের ফলে পুরো বিশ্ব ভয়াবহ অর্থনৈতিক মন্দার শিকার হয়। যুদ্ধে অংশগ্রহণকারী প্রায় সাড়ে ছয় কোটি সৈন্যের মধ্যে এক কোটিরও বেশি যুদ্ধক্ষেত্রে প্রাণ হারায়। প্রায় ৭০ লাখ সৈনিক পঙ্গু হয়। এ যুদ্ধের ফলে মিত্র ও অক্ষশক্তির দেশগুলো মারাত্মক অর্থনৈতিক বিপর্যয়ের সম্মুখীন হয়। অন্যদিকে পরাশক্তি হিসেবে রাশিয়া ও মার্কিন যুক্তরাষ্ট্রের উত্থান ঘটে। যুদ্ধের কারণে কর্মক্ষম মানুষ ও উৎপাদন হ্রাস, বেকারত্ব বৃদ্ধি, অর্থ ও সম্পদের ক্ষয়ক্ষতিতে বিশ্বে দারিদ্রদ্র্য ও নানা ধরনের অবক্ষয় দেখা দেয়। উপরের আলোচনার প্রেক্ষিতে বলা যায়, আন্তর্জাতিক রাজনীতি ও সামরিক শক্তির পুনর্বিন্যাস, অর্থনৈতিক রূপান্তর, মানচিত্রের রবদবদল এবং ব্যাপক ক্ষয়ক্ষতিসহ বিভিন্ন ক্ষেত্রে প্রথম বিশ্বযুদ্ধের ফলাফল ও প্রভাব ছিল সুদূরপ্রসারী।"
        }
      ]
    },
    {
      "number": "6",
      "uddipok": "তালাত মিয়ার গ্রামগুলো দীর্ঘদিন সংঘর্ষে লিপ্ত থাকার পর শান্তির জন্য একটি সংগঠন প্রতিষ্ঠা করে। কিন্তু সংগঠনের নীতি ও গঠনতন্ত্রের বিধানে অস্পষ্টতা ছিল। যার কারণে এর কার্যকারিতা বহুলাংশে ব্যাহত হয়। প্রথমদিকে কিছু কিছু ক্ষেত্রে সফলতা পেলেও শেষ পর্যন্ত সংগঠনটি ব্যর্থ হয়। গ্রামগুলো আবার ভয়ানক সংঘর্ষে জড়িয়ে পড়ে।",
      "tag": "CVC 25",
      "sub_questions": [
        {
          "label": "ক",
          "question": "",
          "explanation": "প্যারিস শান্তি সম্মেলনে মোট ৩২টি দেশ অংশগ্রহণ করেছিল।"
        },
        {
          "label": "খ",
          "question": "",
          "explanation": "ত্রিশক্তি আঁতাত ছিল ত্রিশক্তি জোট-এর হুমকি মোকাবিলায় গড়ে ওঠা ইউরোপীয় সামরিক জোট। ১৮৮২ সালে জার্মানি, ইতালি, অস্ট্রিয়া পারস্পরিক প্রতিরক্ষা সহায়তার জন্য সামরিক সাহায্য দানে চুক্তিবদ্ধ হয়। এর পরিপ্রেক্ষিতে ১৯০৫ সালে ইঙ্গ-ফরাসি চুক্তি এবং ১৯০৭ সালে ইংল্যান্ড ও রাশিয়ার মধ্যে মিত্রতা চুক্তি স্থাপিত হলে ইংল্যান্ড, ফ্রান্স ও রাশিয়া পরস্পর মৈত্রী বন্ধনে আবদ্ধ হয়, যা 'ত্রিশক্তি আঁতাত' নামে পরিচিত। ত্রিশক্তি আঁতাত ছিল মূলত ত্রিশক্তি জোটের প্রতিক্রিয়ায় গড়ে ওঠা একটি জোট। উদ্দীপকে লীগ অব নেশনস-এর কথা বলা ।"
        },
        {
          "label": "গ",
          "question": "",
          "explanation": "উদ্দীপকে লীগ অব নেশনস-এর কথা বলা হয়েছে। প্রথম বিশ্বযুদ্ধের প্রাণহানি এবং ধ্বংসলীলার ভয়াবহতা বুঝিয়ে দেয়, ভবিষ্যতে যুদ্ধ হলে তা কত সম্পদ ও জীবনের ক্ষতি করবে। তাই বিশ্ব নেতারা আলোচনার মাধ্যমে আন্তর্জাতিক বিরোধের মীমাংসার জন্য লীগ অব নেশনসের কথা ভাবেন। মার্কিন যুক্তরাষ্ট্রের ২৮ তম প্রেসিডেন্ট উড্রো উইলসন প্রথম বিশ্বযুদ্ধের পর ইউরোপে শান্তি স্থাপনের জন্য ১৪ দফা নীতি ঘোষণা করেন। এর ১৪ নম্বর দফায় বলা হয়, সব, জাতির প্রতি ন্যায় বিচার নিশ্চিত করা এবং সব দেশের স্বাধীনতা ও নিরাপত্তা রক্ষার জন্য একটি আন্তর্জাতিক সংস্থা গড়তে হবে। এরই ভিত্তিতে ১৯১৯ সালে প্যারিস শান্তি সম্মেলনে উইলসনের উত্থাপিত লীগ অব নেশনস এর প্রস্তাব সর্বসম্মতিক্রমে গৃহীত হয়। উইলসনকে সভাপতি করে ১৯ সদস্যের এক কমিটিকে এর গঠনতন্ত্র রচনার দায়িত্ব দেওয়া হয়। ওই কমিটি লীগ অব নেশনস গঠনের জন্য একটি খসড়া সংবিধান রচনা করে। প্যারিস সম্মেলনে খসড়াটি অনুমোদিত হলে ভার্সাই সন্ধির প্রথম অংশে এই খসড়া গৃহীত হয়। আর এভাবেই লীগ অব নেশনসের জন্ম হয়। উদ্দীপকে তালাত মিয়ার এলাকার গ্রামগুলো দীর্ঘদিন সংঘর্ষে লিপ্ত থাকার পর শান্তির জন্য একটি সংগঠন প্রতিষ্ঠা করে। প্রথম দিকে কিছু কিছু ক্ষেত্রে সফলতা পেলেও শেষ পর্যন্ত সংগঠনটি 'ব্যর্থ হয় এবং গ্রামগুলো আবার ভয়ানক সংঘর্ষে জড়িয়ে পড়ে। উদ্দীপকের বর্ণনার সাথে প্রথম বিশ্বযুদ্ধ পরবর্তী লীগ অব নেশনস-এর প্রতিষ্ঠার মিল রয়েছে।"
        },
        {
          "label": "ঘ",
          "question": "",
          "explanation": "উত্ত সংগঠনটি তথা লীগ অব নেশনসের ব্যর্থতার পেছনে নানাবিধ কারণ ছিল। জাতিপুঞ্জ বা লীগ অব নেশনস গঠিত হওয়ার পরে প্রথম দশকে সংগঠনটি শান্তিপূর্ণ উপায়ে অনেক বিরোধের নিষ্পত্তি করে এক নবযুগের সূচনা করেছিল। কিন্তু এক যুগ যেতে না যেতেই সংস্থাটি ব্যর্থতার পরিচয় দিতে থাকে। এর পেছনে বেশ কিছু কারণ ছিল। প্রথমত, বিজয়ী রাষ্ট্রসমূহের প্রতি বিজিত রাষ্ট্রসমূহের সন্দেহ এবং জার্মানির প্রতিরোধমূলক মনোভাব লীগের কার্যক্রম সুষ্ঠুভাবে পরিচালনার পথে অন্তরায় সৃষ্টি করেছিল। দ্বিতীয়ত, বিজয়ী ও বিজিত রাষ্ট্রগুলোর মধ্যে ব্যাপক মতানৈক্য ছিল। এছাড়া লীগ অব নেশনস এর শীর্ষ নেতাদের মধ্যে জার্মানিকে সর্বতোভাবে দাবিয়ে রাখার প্রবণতা ছিল, যা সংগঠনটির নৈতিক মর্যাদা বিনষ্ট করে। তৃতীয়ত, লীগের সদস্যদের মধ্যে সবার সমান অধিকার ছিল না। লীগের অস্থায়ী সদস্যদের' তুলনায় স্থায়ী সদস্যদের বেশি ক্ষমতা ছিল। তাই বিশ্ব স্থায়ী শান্তি প্রতিষ্ঠায় লীগ অব নেশনস শেষ পর্যন্ত ব্যর্থ হয়। চতুর্থত, চুক্তিপত্রের নিরাপত্তামূলক শর্তগুলোর মধ্যে বহু ত্রুটি ছিল। লীগের হাতে আক্রমণকারীর বিরুদ্ধে সামরিক ব্যবস্থা গ্রহণের ক্ষমতা না থাকায় আক্রমণকারীরা সংগঠনটির নির্দেশ উপেক্ষা করতে পারত। মাঞ্চুরিয়াকে কেন্দ্র করে চীন ও জাপানের মধ্যে বিরোধ নিষ্পত্তিতে জাতিপুঞ্জ শান্তিমূলক ব্যবস্থা গ্রহণ করতে ব্যর্থ হয়। ঠিক একইভাবে ইতালি ও ইথিওপিয়ার মধ্যে যুদ্ধ সৃষ্টি হলে লীগ কার্যকর ব্যবস্থা নিতে পারেনি। এভাবে লীগের ব্যর্থতার ফলে যৌথ নিরাপত্তা নীতির অবসান হতে থাকে, যা দ্বিতীয় বিশ্বযুদ্ধের পটভূমি তৈরিতে ভূমিকা রাখে। সর্বশেষ লীগ অব নেশনসের নীতি ও গঠনতন্ত্রের বিধানে অস্পষ্টতা ছিল। লীগ কাউন্সিলের সদস্য রাষ্ট্রগুলোর একক প্রাধান্য এই সংগঠনকে দুর্বল করে দেয়। এ সকল কারণে লীগ অব নেশনস ব্যর্থতার পরিচয় দিয়েছিল।"
        }
      ]
    },
    {
      "number": "7",
      "uddipok": "ময়মনপুরের জনগণ দীর্ঘদিন যাবৎ জমিদার ও মাতব্বর শ্রেণির লোকদের দ্বারা অত্যাচারিত, নির্যাতিত। গ্রামের কৃষক, শ্রমিক ও মেহনতী জনগণ করিম শাহের নেতৃত্বে সমাজ পরিবর্তনের জন্য ঐক্যবদ্ধ হন। তারা সকলকে জানিয়ে দেয় যে, গ্রামের জমিদার-মাতব্বর শ্রেণির খবরদারি ধ্বংস না করলে গ্রামের উন্নতি সম্ভব না। গ্রামের জনগণ করিম শাহের নেতৃত্বে সাড়া দিয়ে গ্রামের মাতব্বরি জমিদারী উচ্ছেদ করে।",
      "tag": "CVC 25",
      "sub_questions": [
        {
          "label": "ক",
          "question": "",
          "explanation": "বলশেভিক বিপ্লব ১৯১৭ সালে সংঘটিত হয়।"
        },
        {
          "label": "খ",
          "question": "",
          "explanation": "বলশেভিক বিপ্লবের আগে রাশিয়ায় বিদ্যমান স্বৈরাচারী রাজতান্ত্রিক শাসনব্যবস্থাকে জারতন্ত্র বলা হয়। আঠারো শতকে রাশিয়ায় স্বৈরাচারী রাজতন্ত্রের শাসন চালু ছিল। তখন রাষ্ট্রের শাসককে জার বলা হতো। এসব শাসকেরা স্বেচ্ছাচারী ছিলেন। তারা অভিজাতদের অনুকূলে নীতি নির্ধারণ এবং আইন প্রণয়ন করতেন। রাশিয়ায় প্রচলিত এ স্বৈরাচারমূলক শাসনব্যবস্থাই জারতন্ত্র নামে পরিচিত।"
        },
        {
          "label": "গ",
          "question": "",
          "explanation": "উদ্দীপকের নেতার সাথে রাশিয়ার নেতা ভ্লাদিমির ইলিচ উলিয়ানভলেনিনের মিল রয়েছে। লেনিন ১৯১৭ সালে বলশেভিক বিপ্লবের মাধ্যমে রাশিয়ায় অত্যাচারী জারতন্ত্রের অবসান ঘটিয়ে বিশ্ব ইতিহাসে একটি নতুন অধ্যায়ের সংযোজন করেন। বিশ্বের প্রথম সমাজতান্ত্রিক রাষ্ট্রের জন্ম দেন তিনি। খ্যাতিমান জার্মান দার্শনিক কার্ল মার্কস ছিলেন সমাজতান্ত্রিক মতবাদের তাত্ত্বিক প্রবক্তা। অন্যদিকে মার্কসীয় তত্ত্বকে বাস্তবে রূপদানের মূল পরিকল্পনাকারী, সংগঠক এবং বিপ্লব-পরবর্তী রাশিয়ার সমাজতান্ত্রিক সমাজ গঠনের মূল নেতৃত্বদানকারী ছিলেন লেনিন। লেনিন তার বিখ্যাত 'এপ্রিল থিসিসের' মাধ্যমে রাশিয়ান সোস্যাল ডেমোক্রেটিক পার্টিকে বিপ্লবের উপযুক্ত সময় ও কর্মকৌশল সম্পর্কে সুস্পষ্ট দিকনির্দেশনা দেন। ফলে বুর্জোয়া বিপ্লবোত্তর পরিস্থিতি দ্রুত সমাজতান্ত্রিক বিপ্লবের দিকে ধাবিত হয়। লেনিনের নেতৃত্বে ১৯১৭ সালের ২৫ অক্টোবর (পুরোনো ক্যালেন্ডার, অনুযায়ী ৭ নভেম্বর) রাশিয়ার ক্ষমতা শ্রমিকদের হাতে চলে আসে। শুরু হয় শ্রেণিবৈষম্যহীন এক সমাজের পথে যাত্রা। উদ্দীপকে ময়মনপুর গ্রামের কৃষক, শ্রমিক ও মেহনতি জনগণ করিম শাহের নেতৃত্বে সমাজ পরিবর্তনের জন্য ঐক্যবদ্ধ হয় এবং গ্রামের মাতব্বরি-জমিদারী প্রথা উচ্ছেদ করে। একইভাবে রাশিয়াতেও লেনিনের নেতৃত্বে বিপ্লবের মাধ্যমে স্বৈরাচারী জারতন্ত্রের অবসান ঘটে এবং শ্রমজীবী শ্রেণির শাসন প্রতিষ্ঠিত হয়। তাই বলা যায়, উদ্দীপকে বর্ণিত নেতা রাশিয়ায় বলশেভিক বিপ্লবের নেতা লেনিনের প্রতিনিধিত্ব করেন।"
        },
        {
          "label": "ঘ",
          "question": "",
          "explanation": "উত্ত দেশের সামগ্রিক পরিবর্তনে উক্ত নেতা তথা রাশিয়ার বলশেভিক বিপ্লবের নেতা লেনিনের ভূমিকা অপরিসীম।' রুশ বিপ্লবের পরে লেনিন রাশিয়ার সমাজ ও রাষ্ট্রব্যবস্থায় আমূল পরিবর্তন সাধন করেন। এ বিপ্লবের পরপর তিনি জার্মানির সাথে ব্রেস্ট-লিটভস্কির সন্ধির দ্বারা রাশিয়াকে প্রথম বিশ্বযুদ্ধ থেকে সরিয়ে আনেন। ফলে জার্মানির সাথে শান্তি স্থাপিত হওয়ায় তিনি রাশিয়ার অভ্যন্তরীণ ব্যাপারে মনোযোগ দিতে সমর্থ হন। রাশিয়ার অভ্যন্তরীণ বিষয়ে বেশ কিছু গুরুত্বপূর্ণ পরিবর্তন করা হয়। প্রথমত, সমাজতন্ত্র প্রতিষ্ঠার ফলে বলশেভিক সরকার। রাশিয়ার পুরাতন সরকার ব্যবস্থার প্রশাসনিক কাঠামোগুলো ভেঙে দেয়। দ্বিতীয়ত, ডুমা বা পার্লামেন্ট বাতিল ঘোষণা করা হয়। তৃতীয়ত, মস্কো ও পেট্রোগ্রাড শহরের মিউনিসিপ্যালিটিগুলো ভেঙে দেওয়া হয়। চতুর্থত, জার সরকারের সময়ে সৃষ্ট সিনেটসমূহ ভেঙে দেওয়া হয়। পঞ্চমত, জেমোট্রভো বা জেলা পরিষদগুলো ভেঙে দেওয়া হয়। কারণ এ জেলা পরিষদগুলো বুর্জোয়া সংবিধানের সমর্থক ছিল। ষষ্ঠত, রাশিয়ায় গির্জাকে রাষ্ট্র থেকে সম্পূর্ণ পৃথক করে ধর্মনিরপেক্ষতাকে রাষ্ট্রীয় মূলনীতি হিসেবে গ্রহণ করা হয়। এছাড়াও ১৯২৪ সালে, রাশিয়ায় একটি স্থায়ী সংবিধান গৃহীত হয় এবং রাশিয়াকে United Soviet Socialist Republic (USSR) ঘোষণা করা হয়। বিপ্লবের পর লেনিনের বলশেভিক সরকার দেশের সকল নাগরিক ও জাতিসভার শিক্ষা-সংস্কৃতির মান্নোয়নের লক্ষ্যে গণশিক্ষা ব্যবস্থা চালু করে। খুব অল্প সময়ের মধ্যে রুশ জাতি ছাড়া অন্যান্য জাতিও শিক্ষিক্ত হয়ে ওঠে। বিপ্লবের পর রাষ্ট্র তার প্রত্যেক নাগরিকের শিক্ষা, চিকিৎসা, কর্মসংস্থান ও বাসস্থানের দায়িত্ব গ্রহণ করে। ফলে মানুষের ন্যূনতম মৌলিক মানবাধিকার প্রতিষ্ঠিত হয়। উপরের আলোচনার পরিপ্রেক্ষিতে বলা যায়, বলশেভিক বিপ্লবের মাধ্যমে লেনিন রাশিয়ায় অভ্যন্তরীণ শাসন কাঠামোতে গুরুত্বপূর্ণ পরিবর্তন সাধন করে এবং শ্রেণিহীন, শোষণহীন, বৈষম্যহীন শাসনব্যবস্থা প্রবর্তনের মাধ্যমে রাশিয়ায় বিশ্বের সর্বপ্রথম সমাজতান্ত্রিক রাষ্ট্রীয় ব্যবস্থা প্রবর্তন করেন। এ জন্য লেনিনকে বিংশ শতাব্দীর স্মরণীয় মহাপুরুষ বলা হয়।"
        }
      ]
    },
    {
      "number": "8",
      "uddipok": "যুদ্ধের ফলে 'ক' দেশ ও তার মিত্রদের পরাজয় ঘটে, সমরবাদের পরাজয় ঘটে। বিভিন্ন দলকে নিষিদ্ধ করা হয়। নেতাদের বিচারের জন্য আন্তর্জাতিক ট্রাইব্যুনাল গঠন করা হয়। বিচারে অপরাধীদের দীর্ঘমেয়াদি শাস্তি দেওয়া হয়। বিভিন্ন দেশে গণতান্ত্রিক ও স্বাধীনতার ভাবধারা বিকশিত হতে থাকে।.",
      "tag": "CVC 25",
      "sub_questions": [
        {
          "label": "ক",
          "question": "এফ. ডি. রুজভেল্ট কোন দেশের প্রেসিডেন্ট ছিলেন?",
          "explanation": "এফ. ডি. রুজভেল্ট মার্কিন যুক্তরাষ্ট্রের প্রেসিডেন্ট ছিলেন।"
        },
        {
          "label": "খ",
          "question": "নিরাপত্তা পরিষদের গঠন সম্পর্কে লেখো।",
          "explanation": "জাতিসংঘের মূল নির্বাহী ক্ষমতার অধিকারী হলো নিরাপত্তা পরিষদ। আন্তর্জাতিক শান্তি ও নিরাপত্তা রক্ষার প্রাথমিক ও প্রধান দায়িত্ব এ পরিষদের। শুরুতে ৫টি স্থায়ী ও ৬টি অস্থায়ী সদস্য নিয়ে নিরাপত্তা পরিষদ গঠিত হয়েছিল। ১৯৬৫ সাল থেকে ১০ জন অস্থায়ী সদস্য নিয়ে নিরাপত্তা পরিষদের মোট সদস্য সংখ্যা বর্তমানে ১৫ জন। স্থায়ী ৫টি সদস্য রাষ্ট্রের (মার্কিন যুক্তরাষ্ট্র, ব্রিটেন, ফ্রান্স, চীন, রাশিয়া) যেকোনো একটি রাষ্ট্র ভেটো দিলে কোনো প্রস্তাব গ্রহণ করা যায় না।"
        },
        {
          "label": "গ",
          "question": "উদ্দীপকে উল্লিখিত ফলাফলের সাথে পাঠ্যপুস্তকের কোন যুদ্ধের ফলাফলের মিল রয়েছে- ব্যাখ্যা দাও।",
          "explanation": "উদ্দীপকের সাথে দ্বিতীয় বিশ্বযুদ্ধের ফলাফলের সাদৃশ্য লক্ষ করা যায়। ১৯৩৯-১৯৪৫ সাল পর্যন্ত সংঘটিত দ্বিতীয় বিশ্বযুদ্ধের প্রধান সফলতা হচ্ছে জার্মানি ও ইতালির বিপজ্জনক নাৎসিবাদ ও ফ্যাসিবাদ এবং জাপানি সমরবাদের পরাজয়। এসব দেশের সামরিক শক্তির পরাজয়ের পাশাপাশি তাদের অনুসৃত রাষ্ট্রীয় আদর্শের শোচনীয় পরাজয় ঘটে। এ যুদ্ধের পর ফ্যাসিস্ট ও নাৎসি দলকে নিষিদ্ধ করা হয়। যুদ্ধাপরাধের দায়ে এসব দলের নেতাদের বিচার করা হয়। এছাড়া প্রথম বিশ্বযুদ্ধের পর ইউরোপে ইতালি ও জার্মানিতে যে ফ্যাসিবাদ ও নাৎসিবাদের প্রতি সাধারণ মানুষের মোহ তৈরি হয়েছিল এ যুদ্ধ (দ্বিতীয় বিশ্বযুদ্ধ) তার স্বরূপ উন্মোচন করে। আদর্শগুলো জনগণের কাছে সম্পূর্ণভাবে গ্রহণযোগ্যতা হারায়। দ্বিতীয় বিশ্বযুদ্ধের পর ফ্যাসিবাদী দেশগুলোতে গণতন্ত্র ও স্বাধীনতার ভাবধারা নতুনভাবে বিকশিত হওয়ার সুযোগ লাভ করে। উদ্দীপকে বলা হয়েছে যুদ্ধে 'ক' দেশ ও এর মিত্রদের সমরবাদের পরাজয় ঘটে। যুদ্ধ শেষে ওই দেশগুলোর কিছু রাজনৈতিক দলকে নিষিদ্ধ করা হয় এবং নেতাদের বিচার করা হয়। এছাড়াও বিভিন্ন দেশে গণতন্ত্র ও স্বাধীনতার ভাবধারা বিকশিত হয়। বাস্তবেও দ্বিতীয় বিশ্বযুদ্ধের পর এরকমটি ঘটেছে। পরিশেষে বলা যায়, দ্বিতীয় বিশ্বযুদ্ধের ফলে জার্মানি ও তার মিত্রদেশগুলোর সামরিক শক্তি ও রাষ্ট্রীয় আদর্শের পরাজয় হয়। উদ্দীপকে 'ক' দেশ এর উদাহরণ দিয়ে সেই পরিস্থিতিকেই তুলে ধরা হয়েছে।"
        },
        {
          "label": "ঘ",
          "question": "উদ্দীপকে উত্ত যুদ্ধের আংশিক ফলাফল বর্ণিত হয়েছে-বিশ্লেষণ করো।",
          "explanation": "উদ্দীপকে উত্ত যুদ্ধ তথা দ্বিতীয় বিশ্বযুদ্ধের আংশিক ফলাফল বর্ণিত হয়েছে। দ্বিতীয় বিশ্বযুদ্ধের ফলাফল ছিল আরও ব্যাপক ও সুদূরপ্রসারী। দ্বিতীয় বিশ্বযুদ্ধের ভয়াবহতা বিশ্বনেতৃবৃন্দের মাঝে এরূপ আরেকটি বিশ্বযুদ্ধ থেকে বিশ্বকে রক্ষা করার জন্য স্থায়ী ব্যবস্থা নিতে উদ্বুদ্ধ করে। এর ফলে জাতিসংঘ প্রতিষ্ঠিত হয়। এছাড়া দ্বিতীয় বিশ্বযুদ্ধের মধ্য দিয়ে মার্কিন যুক্তরাষ্ট্র ও সোভিয়েত ইউনিয়ন দুই পরাশক্তির উদ্ভব ঘটে। এ দুই শক্তি যথাক্রমে পুঁজিবাদী বিশ্ব ও সমাজতান্ত্রিক বিশ্বের নেতৃত্ব গ্রহণ করে। এর ফলে বিশ্ব স্নায়ুযুদ্ধের যুগে প্রবেশ করে। দ্বিতীয় বিশ্বযুদ্ধের ফলে ইংল্যান্ড, ফ্রান্স ও জার্মানিসহ অপরাপর ইউরোপীয় রাষ্ট্রের অর্থনীতি বিধ্বস্ত হয়ে যায়। এর ফলে ইউরোপীয় আধিপত্যবাদের প্রবণতা হ্রাস পায়। তাছাড়া এ যুদ্ধের ফলে ইন্দোচীন, দক্ষিণ-পূর্ব এশিয়া ও আফ্রিকার উপনিবেশগুলো ক্রমান্বয়ে স্বাধীন হয়ে যায়। ভারত, পাকিস্তান, ইরান - এর উদাহরণ। আর দ্বিতীয় বিশ্বযুদ্ধে রাশিয়ার সাফল্যে পূর্ব ইউরোপে রাশিয়ার প্রভাবে সমাজতন্ত্রের বিকাশ ঘটে। ফলে পূর্ব জার্মানি, পোল্যান্ড, চেকোশ্লোভাকিয়া, যুগোশ্লাভিয়া, বুলগেরিয়া, রোমানিয়া, আলবেনিয়া প্রভৃতি দেশে সমাজতন্ত্র প্রতিষ্ঠিত হয়। এশিয়াতে চীন, উত্তর কোরিয়া ও ইন্দোচীনের একাংশে সমাজতন্ত্র প্রতিষ্ঠা লাভ করে। এছাড়া দ্বিতীয় বিশ্বযুদ্ধের মাধ্যমে ভৌগোলিক সাম্রাজ্যবাদের অবসান ঘটে। তবে বিশ্বায়নের নাম করে অর্থনৈতিক সাম্রাজ্যবাদ বিকশিত হয়।উদ্দীপকে দেখা যায়, যুদ্ধের ফলে 'ক' দেশ ও তার মিত্রদের পরাজয় ঘটে, সমরবাদের পরাজয় ঘটে। বিভিন্ন দলকে নিষিদ্ধ করা হয়। নেতাদের বিচারের জন্য আন্তর্জাতিক ট্রাইব্যুনাল গঠন করা হয়। বিভিন্ন দেশে গণতান্ত্রিক ও স্বাধীনতার ভাবধারা বিকশিত হতে থাকে, যা দ্বিতীয় 'বিশ্বযুদ্ধের আংশিক ফলাফলকে প্রতিফলিত করে। দ্বিতীয় বিশ্বযুদ্ধের ফলাফল ছিল আরও ব্যাপক ও সুদূরপ্রসারী।"
        }
      ]
    },
    {
      "number": "9",
      "uddipok": "নওরীনের বাবা একটি আন্তর্জাতিক প্রতিষ্ঠানে চাকরি করেন। বিশ্বে এক চরম সংকটের পর বিশ্বশান্তি প্রতিষ্ঠায় এ প্রতিষ্ঠানের জন্ম হয়। নানা সমস্যা ও প্রতিকূলতাকে অতিক্রম করে প্রতিষ্ঠানটি বিশ্বকে একই প্লাটফরমে ধারণ করে আছে।",
      "tag": "CVC 25",
      "sub_questions": [
        {
          "label": "ক",
          "question": "",
          "explanation": "জাতিসংঘের সর্বাপেক্ষা গুরুত্বপূর্ণ বিভাগ হলো নিরাপত্তা পরিষদ।"
        },
        {
          "label": "খ",
          "question": "",
          "explanation": "জাতিসংঘের নিরাপত্তা পরিষদের ৫টি স্থায়ী সদস্যরাষ্ট্রের বিশেষ ক্ষমতা হলো ভেটো। জাতিসংঘের নিরাপত্তা পরিষদে ৫টি স্থায়ী সদস্য ও ১০টি অস্থায়ী সদস্য রয়েছে। এ পরিষদের প্রত্যেক সদস্যের একটি করে ভোটদানের অধিকার আছে। তবে কোনো সিদ্ধান্তে উপনীত হওয়ার জন্য ৫টি স্থায়ী সদস্যের প্রত্যেকের সম্মতিসূচক ভোটের প্রয়োজন। কোনো স্থায়ী সদস্য প্রস্তাবের বিরুদ্ধে ভোট দিলে তা বাতিল বলে গণ্য হয়। নিরাপত্তা পরিষদের স্থায়ী সদস্যদের এ বিশেষ ক্ষমতাই ভেটো ক্ষমতা নামে পরিচিত।"
        },
        {
          "label": "গ",
          "question": "",
          "explanation": "উদ্দীপকে আন্তর্জাতিক প্রতিষ্ঠান জাতিসংঘের কথা বলা হয়েছে। পৃথিবীতে স্থায়ী শান্তি স্থাপনের প্রচেষ্টা হিসেবে সামরিক, রাজনৈতিক ও কূটনৈতিক উদ্যোগের ফসল হলো জাতিসংঘ। যুদ্ধকালীন মিত্রশক্তির রাষ্ট্রনেতারা তাদের আলোচনা, বৈঠকে ও ঘোষণাগুলোতে কতগুলো নীতি গ্রহণ করেছিলেন। এ সম্মেলনগুলোতে শুধু সমরনীতি বিষয়ক সিদ্ধান্ত হয়নি। এতে কতকগুলো রাজনৈতিক ও কূটনৈতিক সিদ্ধান্ত গৃহীত হয়েছিল। এ বিশ্ব নেতাদের মধ্যে অগ্রণী ভূমিকা পালন করেছিলেন ব্রিটেনের প্রধানমন্ত্রী উইনস্টন চার্চিল, আমেরিকার প্রেসিডেন্ট ফ্রাঙ্কলিন ডি. রুজভেল্ট এবং রাশিয়ার প্রেসিডেন্ট জোসেফ স্ট্যালিন। এ সকল নেতা ছাড়াও অন্য বিশ্বনেতারা জাতিসংঘ গঠনের জন্য আহ্বান করেছেন লন্ডন ঘোষণা, আটলান্টিক সনদ প্রভৃতি। তারা মিলিত হয়েছেন কাসাব্লাংকা সম্মেলন ও ডাম্বারটন ওক্স সম্মেলনে। যার ফলে ১৯৪৫ সালের ২৪ অক্টোবর ৫১টি' রাষ্ট্রের প্রতিনিধিদের এক মহাসম্মেলনের মধ্য দিয়ে বিশ্ব ইতিহাসের সর্বশ্রেষ্ঠ সংগঠন জাতিসংঘ প্রতিষ্ঠা লাভ করে। বস্তুত বিশ্ব নেতৃবৃন্দের চার বছরের নিরলস প্রচেষ্টার ফসল হলো জাতিসংঘ। উদ্দীপকে নওরীনের বাবা একটি আন্তর্জাতিক প্রতিষ্ঠানে চাকরি করেন। বিশ্বে এক চরম সংকটের পর বিশ্বশান্তি প্রতিষ্ঠায় এ প্রতিষ্ঠানের জন্ম হয়। যা দ্বিতীয় বিশ্বযুদ্ধ পরবর্তী সময়ে গঠিত জাতিসংঘের প্রতিষ্ঠার ঘটনার সাথে মিল রয়েছে।"
        },
        {
          "label": "ঘ",
          "question": "",
          "explanation": "উক্ত প্রতিষ্ঠান তথা জাতিসংঘ বিভিন্ন ক্ষেত্রে ব্যর্থতার পরিচয় দিয়েছে। নানা হস্তক্ষেপ ও সীমাবদ্ধতায় অনেক সংকট নিরসনে জাতিসংঘ ব্যর্থতার পরিচয় দিয়েছে। বিশ্বের শান্তিপ্রিয় মানুষ আজ আণবিক মারণাস্ত্রের ভয়াবহতায় দুঃস্বপ্নে চরম অশান্তি ও উৎকণ্ঠায় সময় অতিক্রম করছে। ফিলিস্তিন সমস্যা, ইন্দোচীন সমস্যা, লেবাননের গৃহযুদ্ধ, ইরিত্রিয়ার স্বাধীনতা সংগ্রাম, আফগান সমস্যা, ইরাক সমস্যা, আফ্রিকার বর্ণবাদী সমস্যা, শরণার্থী সমস্যা, বিশ্বের বিভিন্ন স্থানে মানবাধিকারের অবাধ ও নির্লজ্জ লঙ্ঘন প্রভৃতি ক্ষেত্রে জাতিসংঘ কোনো কার্যকর ভূমিকা রাখতে পারেনি। জাতিসংঘের ব্যর্থতার কারণে জার্মানি, ইয়েমেন দীর্ঘদিন পূর্ব ও পশ্চিম এবং উত্তর ও দক্ষিণে বিভক্ত হয়ে অবস্থান করেছে। কোরিয়া আজও বিভক্ত রয়েছে। ইসরাইল বিশ্বজনমতের সকল আবেদন উপেক্ষা করে পঞ্জলেস্টাইনের উপর বর্বরোচিত হামলা ও দখলদারিত্ব অব্যাহত রেখেছে। ১৯৭৭-৮৭ খ্রিস্টাব্দে বৃহৎ শক্তিবর্গের মদদপুষ্ট ভিয়েতনাম বাহিনীর' কম্বোডিয়া দখল, ১৯৮২ সালের ফকল্যান্ড সমস্যার সমাধান এবং ১৯৮৬ সালে বিশ্ব সন্ত্রাসবাদ দমনের নামে লিবিয়ার উপর মার্কিন জঙ্গি বিমান হামলা, সার্ব বাহিনী কর্তৃক বসনিয়ার জঘন্যতম হত্যাযজ্ঞ প্রভৃতি ক্ষেত্রে জাতিসংঘ ব্যর্থতার পরিচয় দিয়েছে এবং নীরব ভূমিকা পালন করেছে। উপরের আলোচনার পরিপ্রেক্ষিতে তাই বলা যায়, জাতিসংঘ বিভিন্ন ক্ষেত্রে ব্যর্থতার পরিচয় দিয়েছে- বক্তব্যটি যথার্থ।"
        }
      ]
    },
    {
      "number": "10",
      "uddipok": "জালাল এবং ফয়সাল দুই গ্রামের সর্দার। আদর্শগত কারণে দুই জনের মধ্যে চরম শিরোধিতা। তাদের মধ্যে স্বচ্ছ লেগেই থাকে। জালাল তার এলাকার সকল নাগরিকের দেখা-শোনার দায়িত্ব নেন। অন্যদিকে ফয়সাল তার নাগরিকদের সুখ-শান্তির দায়িত্ব নাগরিকদের উপর ছেড়ে দেন। উভয়ের উভয়ের মানসিকতাকে বিপজ্জনক মনে করেন। তাদের মধ্যে এক ধরনের মানসিক উত্তেজনা বিরাজমান ছিল।",
      "tag": "CVC 25",
      "sub_questions": [
        {
          "label": "ক",
          "question": "",
          "explanation": "'দাস ক্যাপিটাল' কার্ল মার্কসের লেখা।"
        },
        {
          "label": "খ",
          "question": "",
          "explanation": "দ্বিতীয় বিশ্বযুদ্ধে অক্ষশক্তির বিরুদ্ধে ব্রিটেন, ফ্রান্স, রাশিয়া, চীন ও মার্কিন যুক্তরাষ্ট্র মিলে যে বৃহৎ শক্তিজোট গঠন করে তা ইতিহাসে মিত্রশক্তি নামে খ্যাত। প্রথম বিশ্বযুদ্ধের পর ত্রিশক্তি আঁতাতের দেশগুলোর মধ্যে মতবিরোধ দেখা দেয়। এই সুযোগে জার্মানি তার হারানো শক্তি ফিরে পাওয়ার চেষ্টা করে। এরই ধারাবাহিকতায় জার্মানি হিটলারের নেতৃত্বে ইতালি ও জাপানকে নিয়ে কমিউনিস্ট বিরোধী জোট গঠন করে যা পরবর্তী সময়ে অক্ষশন্তি চুক্তি হিসেবে পরিচিতি পায়। জার্মানি ও ইতালি একত্রিত হয়ে এশিয়ার সাম্রাজ্যবাদী শক্তি জাপানের সাথে ঐক্যবন্ধ হলে মিত্রপক্ষের নেতৃবৃন্দ। চিন্তিত হয়ে পড়েন। তারা জার্মানি ও ইতালিকে প্রতিহত করে ইউরোপে স্থিতাবস্থা বজায় রাখার জন্য ঐক্যবদ্ধ হওয়ার প্রয়োজনীয়তা অনুভব করেন। ফলে গঠিত হয় 'মিত্রশক্তি জোট।'"
        },
        {
          "label": "গ",
          "question": "",
          "explanation": "উদ্দীপকে স্নায়ুযুদ্ধের কথা বলা হয়েছে। স্নায়ুযুদ্ধ উদ্ভবের পিছনে বহুবিধ কারণ বিদ্যমান ছিল। দ্বিতীয় বিশ্বযুদ্ধ পরবর্তী সময়ে দুটি পরাশক্তি মার্কিন যুক্তরাষ্ট্র ও সোভিয়েত ইউনিয়নের উদ্ভব হয়। আদর্শগতভাবে এ দুটি পরাশক্তি ছিল সম্পূর্ণ বিপরীতধর্মী। মার্কিন যুক্তরাষ্ট্র ছিল পুঁজিবাদী গণতান্ত্রিক আদর্শের অনুসারী এবং সোভিয়েত ইউনিয়ন ছিল সমাজতান্ত্রিক আদর্শের অনুসারী। আদর্শগত দিক দিয়ে মার্কিন যুক্তরাষ্ট্র ও সোভিয়েত ইউনিয়ন ছিল একে অপরের বিপরীত। রাশিয়ার সমাজতান্ত্রিক আদর্শের সম্প্রসারণকে যুক্তরাষ্ট্র নিজের নিরাপত্তার জন্য হুমকি মনে করত। ১৯৪৫ সালে রুশ নেতা জোসেফ স্ট্যালিনের সমাজতন্ত্র বিস্তারের নীতিকে কেন্দ্র করেই রুশ-মার্কিন স্নায়ুযুদ্ধের সূত্রপাত ঘটে। স্নায়ুযুদ্ধের মূল কারণ হিসেবে মার্কিন যুক্তরাষ্ট্র ও সোভিয়েত ইউনিয়নের পরস্পরবিরোধী আদর্শিক দ্বন্দ্বকে চিহ্নিত করা হলেও কতিপয় বাস্তব সমস্যা এতে ইন্ধন যোগায়। যেমন- ইরান নিয়ে মতপার্থক্য, জাপান আক্রমণ সংক্রান্ত বিরোধ, গ্রিসের অভ্যন্তরীণ বিরোধ, তুর্কি বিদ্রোহ, ফুলটন বক্তৃতা প্রভৃতি ঘটনা স্নায়ুযুদ্ধের উদ্ভবে ভূমিকা রেখেচিল। উদ্দীপকে দেখা যায়, আদর্শগত কারণে দুই গ্রামের সদার জালাল ও ফয়সালের মধ্যে চরম বিরোধিতা। তাদের মধ্যে স্বন্দ্ব লেগেই থাকে। উভয়েই উভয়ের মানসিকতাকে বিপজ্জনক মনে করেন। এদের মধ্যে এক ধরনের মানসিক উত্তেজনা বিরাজমান ছিল। স্নায়ুযুদ্ধকালীন মার্কিন যুক্তরাষ্ট্র ও সোভিয়েত ইউনিয়নের মধ্যেও এমন ঘটনার অনুরূপ চিত্র দেখা যেত। তাই বলা যায়, উদ্দীপকের সাথে পাঠ্যবইয়ের স্নায়ুযুদ্ধ ঘটনার মিল রয়েছে।"
        },
        {
          "label": "ঘ",
          "question": "",
          "explanation": "উত্ত পরিস্থিতি তথা স্নায়ুযুদ্ধ সমগ্র বিশ্বকে দুটি বিপরীত শিবিরে বিভক্ত করেছিল এবং এর শেষ পরিণতি দাঁড়িয়েছিল সোভিয়েত ইউনিয়নের পতন। দ্বিতীয় বিশ্বযুদ্ধের পর পুরনো বিশ্বব্যবস্থা বদলে গিয়ে মার্কিন যুক্তরাষ্ট্র ও সোভিয়েত ইউনিয়ন দুই শীর্ষ পরাশক্তি হিসেবে আবির্ভূত হয়। যুক্তরাষ্ট্র ছিল পুঁজিবাদী অর্থনৈতিক ব্যবস্থার সমর্থক এবং সোভিয়েত ইউনিয়ন ছিল সমাজতান্ত্রিক ব্যবস্থার অনুসারী। ফলে দেশ দু'টির মধ্যে আদর্শগত দ্বন্দ্ব দেখা দেয়। মার্কিন যুক্তরাষ্ট্র ও সোভিয়েত ইউনিয়নের মধ্যকার আদর্শিক দ্বন্দ্বকে কেন্দ্র করে প্রায় গোটা বিশ্ব পরস্পরবিরোধী দু'টি শিবিরে বিভক্ত হয়ে যায়। এতে ইউরোপের অন্যান্য রাষ্ট্রগুলোও যোগ দেয়। বিভিন্ন আন্তর্জাতিক ইস্যুতে দেশ দু'টি পরস্পর বিরোধী অবস্থান নিতে থাকে। দীর্ঘ স্নায়ুযুদ্ধের সময়ে কিউবা, ভিয়েতনাম, কোরিয়া ও ইউরোপ নিয়ে প্রভাব বিস্তারের প্রতিযোগিতায় লিপ্ত হয় যুক্তরাষ্ট্র ও সোভিয়েত ইউনিয়ন। এমনকি আমাদের মুক্তিযুদ্ধেও এর প্রভাব লক্ষ করা যায়। দুই বিপরীত শিবিরে বিভক্ত বিশ্বে সোভিয়েত ইউনিয়ন ও মার্কিন যুক্তরাষ্ট্র নিজ নিজ বলয়ভুক্ত দেশগুলোকে প্রচুর আর্থিক, সামরিক ও কূটনৈতিক সহায়তা দিয়েছিল। ১৯৯১ সালে সোভিয়েত ইউনিয়ন ভেঙে যাওয়ার মাধ্যমে এ স্নায়ুযুদ্ধের অবসান ঘটে। উপরের আলোচনার পরিপ্রেক্ষিতে তাই বলা যায়, স্নায়ুযুদ্ধ সমগ্র বিশ্বকে দু'টি শিবিরে বিভক্ত করেছিল এবং এর শেষ পরিণতি ছিল সোভিয়েত ইউনিয়নের পতন।"
        }
      ]
    },
    {
      "number": "11",
      "uddipok": "একজন যুবরাজের হত্যাকে কেন্দ্র করে অনেকগুলো দেশ মারাত্মক যুদ্ধে জড়িয়ে পড়ে। ফলে এক ভয়ঙ্কর ধ্বংসযজ্ঞ ও মানবিক বিপর্যয় ঘটে। পরবর্তীতে এক অসম শান্তি চুক্তির মাধ্যমে এই যুদ্ধের অবসান ঘটে। তাছাড়া এই যুদ্ধই পরবর্তীতে আরেকটি ভয়ানক যুদ্ধের ক্ষেত্র প্রস্তুত করে।",
      "tag": "CVC 25",
      "sub_questions": [
        {
          "label": "ক",
          "question": "বাস্তিল দুর্গ কী?",
          "explanation": "বাস্তিল দূর্গ ফ্রান্সের স্বৈরতান্ত্রিক রাজতন্ত্রের কুখ্যাত প্রতীক যা মূলত রাজাদের কারাগার হিসেবে ব্যবহৃত হতো।"
        },
        {
          "label": "খ",
          "question": "কোড নেপোলিয়ন বলতে কী বোঝ?",
          "explanation": "কোড নেপোলিয়ন বলতে নেপোলিয়নের উদ্যোগে গঠিত আইনজ কমিটির রচিত আইনকে বোঝায়। নেপোলিয়ন বোনাপার্টের শাসনামলের আগে ফ্রান্সে তেমন কোনো বিধিবন্ধ আইন ছিল না। তিনি অত্যন্ত দুরূহ ও বড় মাপের এই কাজটি সম্পন্ন করেন। বিপ্লবের অন্যতম আদর্শ সামাজিক সাম্যের প্রতি দৃষ্টি রেখে- আধুনিক ফরাসি সমাজ গঠন করতে আইন প্রণয়ন করা অপরিহার্য হয়ে পড়ে। এ অবস্থায় নেপোলিয়ন দেশের বিশিষ্ট আইনজ্ঞদের নিয়ে একটি কমিটি গঠন করেন। এই কমিটি রোমান আইন ও ফরাসি সমাজের বাস্তবতা বিশ্লেষণ করে যে আইনের দলিল রচনা করেন তাই পরবর্তী সময়ে 'কোড অব নেপোলিয়ন' নামে পরিচিত হয়।"
        },
        {
          "label": "গ",
          "question": "উদ্দীপকে বর্ণিত যুদ্ধের সাথে তোমার পাঠ্যপুস্তকের কোন যুদ্ধের মিল আছে? আলোচনা করো।",
          "explanation": "উদ্দীপকে বর্ণিত যুদ্ধের সাথে আমার পাঠ্যপুস্তকের ১৯১৪ সালে শুরু হওয়া প্রথম বিশ্বযুদ্ধের মিল রয়েছে। ১৯১৪ থেকে ১৯১৮ সাল পর্যন্ত চলা প্রথম বিশ্বযুদ্ধের ব্যান্ডি, ফধ্বংসযজ্ঞ ও স্বতাহতের সংখ্যা অতীতের সব যুদ্ধকে হার মানিয়েছিল। এ যুদ্ধের। কারণগুলোর মধ্যে ছিল বিকাশমান পুঁজিবাদের দ্বন্দ্ব, উপনিবেশবাদ ও সাম্রাজ্যবাদের সংঘাত, সামরিক যুদ্ধ শিবিরে বিভক্ত বিশ্ব পরিস্থিতি। ইত্যাদি। তবে অস্ট্রিয়ার যুবরাজ ফার্ডিনান্ড ও তার স্ত্রী সোফিয়ার হত্যাকান্ডে এ যুদ্ধের সূচনা হয়। ১৯১৪ সালের ২৮ জুন অস্ট্রিয়ার যুবরাজ ফার্ডিনান্ড অস্ট্রো-হাঙ্গেরি শাসিত বসনিয়ার সারায়েভো ভ্রমণকালে সার্ব সস্ত্রীক অে আততায়ীর যাতে নিভৃত হন। এ হত্যাকান্ডের জন্য অস্ট্রিয়া সার্বিয়াকে সম্পূর্ণ দায়ী করে ২৮ জুলাই তার বিরুদ্ধে যুদ্ধ ঘোষণা করে। পূর্বে সম্পাদিত মৈত্রী চুক্তি 'ত্রিশক্তি জোট' অনুযায়ী জার্মানি অস্ট্রিয়াকে সমর্থন জানায়। অন্যদিকে ফ্রান্স ও রাশিয়া সার্বিয়াকে রক্ষার জন্য এগিয়ে যায়। পরে ইউরোপের অন্যান্য রাষ্ট্রও এ যুদ্ধে জড়িয়ে পড়ে। শুরু হয় ভয়াবহ প্রথম বিশ্বযুদ্ধ। উদ্দীপকে বলা হয়েছে, একজন যুবরাজের হত্যাকে কেন্দ্র করে অনেকগুলো দেশ মারাত্মক যুদ্ধে জড়িয়ে পড়ে, যা উপরে আলোচিত প্রথম বিশ্বযুদের সাথে সাদৃশ্যপূর্ণ। তাই বলা যায়, উদ্দীপকে বর্ণিত যুদ্ধের সাথে পাঠ্যপুস্তকে আলোচিত প্রথম বিশ্বযুদ্ধের মিল রয়েছে।"
        },
        {
          "label": "ঘ",
          "question": "এই যুদ্ধের ফলে পৃথিবী এক ভয়ঙ্কর ধ্বংসের সম্মুখীন হয়েছিল - তোমার মতামত ব্যক্ত করো।",
          "explanation": "প্রথম বিশ্বযুদ্ধের ফলে পৃথিবী এক ভয়ঙ্কর ধ্বংসের সম্মুখীন হয়েছিল। প্রথম বিশ্বযুদ্ধ যুদ্ধে জড়িয়ে পড়া দেশগুলোসহ বিশ্বের অনেক অংশে ব্যাপক মানব বিপর্যয় ডেকে আনে। যুদ্ধ শেষ হওয়ার পরও মহামারি, অপুষ্টি, খাদ্যাভাব প্রভৃতি কারণে এসব দেশের জনগণ অবর্ণনীয় দুদর্শায় পতিত হয়। যুদ্ধবিরতির পরও মিত্রশক্তি জার্মানির উপর নৌ অবরোধ অব্যাহত রাখে ফলে যুদ্ধের শেষ দু'বছরে জার্মানিতে পুষ্টিহীনতায় প্রায় ৮ লাখ লোক মারা যায়। যুক্তরাষ্ট্রে প্রথম ইনফ্লুয়েঞ্জা ধরা পড়ে। যুক্তরাষ্ট্রের সৈন্যদের মাধ্যমে সংক্রামক রোগ ইউরোপেও বাহিত হয়। পরবর্তী সময়ে তা বিশ্বের বিভিন্ন প্রান্তে ছড়িয়ে পড়ে। এ রোগে বিশ্বব্যাপী ২ কোটিরও বেশি লোক মারা যায়। প্রথম বিশ্বযুদ্ধের ফলে তুরস্কের অটোমান সাম্রাজ্য ভেঙে পড়ে এবং রাশিয়া, ফ্রান্স ও যুক্তরাষ্ট্রের অর্থনৈতিক ক্ষতি সাধিত হয়। প্রথম বিশ্বযুদ্ধের আগে ইংল্যান্ড ছিল বিশ্বের এক নম্বর শিল্পসমৃদ্ধ দেশ। ব্রিটেনের শিল্প উৎপাদন এ যুদ্ধের কারণে শতকরা ২০ ভাগ কমে যায়। যুদ্ধের পূর্বে মার্কিন যুক্তরাষ্ট্র ব্রিটেনের কাছে ঋণগ্রস্ত ছিল। কিন্তু যুদ্ধের সময় বিপুল অস্ত্রশস্ত্র ও রসদ কিনে ব্রিটেন উল্টো যুক্তরাষ্ট্রের কাছে দেনাদার হয়ে পড়ে। তাই বলা যায়, প্রথম বিশ্বযুদ্ধের ফলে পৃথিবী প্রকৃতই ধ্বংসাত্মক পরিস্থিতির সম্মুখীন হয়েছিল।"
        }
      ]
    }
  ]
}