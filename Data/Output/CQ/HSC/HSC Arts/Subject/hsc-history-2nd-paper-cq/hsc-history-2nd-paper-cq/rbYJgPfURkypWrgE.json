{
  "title": "ভিকারুননিসা কলেজ ২০২৪",
  "subtitle": "ইতিহাস (11)",
  "questions": [
    {
      "number": "1",
      "uddipok": "১৯৫২ সালের ভাষা আন্দোলনকে বেগবান করতে তমদ্দুন মজলিসের ভূমিকা তাৎপর্যপূর্ণ। বিভিন্ন প্রবন্ধ লেখার মাধ্যমে তারা বাংলাকে রাষ্ট্রভাষা করার দাবি তুলে ধরে ভাষা আন্দোলনের মনস্তাত্ত্বিক পটভূমি সৃষ্টিতে তাদের অবদান অস্বীকার্য।",
      "tag": "VNSC 24",
      "sub_questions": [
        {
          "label": "ক",
          "question": "The Spirit of Laws গ্রন্থের রচয়িতা কে?",
          "explanation": "‘The Spirit of Laws' গ্রন্থের রচয়িতা মন্টেস্কিউ (Montesquieu)।"
        },
        {
          "label": "খ",
          "question": "বিপ্লবের বধ্যভূমি বলতে কী বোঝায়?",
          "explanation": "ফরাসি বিপ্লবের সময় বিপ্লববিরোধীদের গিলোটিনে শিরশ্ছেদ করার জন্য একটি নির্দিষ্ট স্থানকে নির্ধারণ করা হয়, যা ইতিহাসে 'বিপ্লবের বধ্যভূমি' নামে পরিচিত। ফরাসি বিপ্লবের সময় রাজনীতিবিদ রোবসপিয়েরের নেতৃত্বে (Maximilien de Robespierre) গণনিরাপত্তা কমিটি 'ব্যাপকভাবে বিপ্লববিরোধীদের ধরে বিচারের মাধ্যমে মৃত্যুদণ্ড কার্যকর করে। এ পর্বটিকে অনেক ঐতিহাসিক 'সন্ত্রাসের রাজত্ব' হিসেবে 'আখ্যায়িত করেন। গণনিরাপত্তা কমিটি বিপ্লববিরোধীদের যে স্থানে গিলোটিনের সাহায্যে হত্যা করতো পরে তা বিপ্লবের বধ্যভূমি হিসেবে পরিচিত হয়।"
        },
        {
          "label": "গ",
          "question": "উদ্দীপকের তমদ্দুন মজলিসের ন্যায় ফরাসি বিপ্লবে জনমত সংগঠিত কাদের ভূমিকার সাদৃশ্য রয়েছে? আলোচনা করো।",
          "explanation": "উদ্দীপকের তমদ্দুন মজলিসের মতো ফরাসি বিপ্লবে জনমত গঠনে দার্শনিকেরা ভূমিকা রেখেছে। আঠারো শতকে ফ্রান্সের একদল খ্যাতনামা মনীষী তাদের শক্তিশালী লেখনীর সাহায্যে দেশের বিদ্যমান শাসনব্যবস্থার তীব্র সমালোচনা করেন। এতে সেই সনাতন রাষ্ট্রব্যবস্থার স্তম্ভগুলো নড়বড়ে হয়ে পড়ে। ওই লেখকদের মধ্যে ছিলেন দার্শনিক ও রাষ্ট্রবিজ্ঞানী মন্তেস্ফু, ভলতেয়ার, বুশো, দিদেরো প্রমুখ। এই দার্শনিকরা প্রত্যক্ষভাবে বিপ্লবে নেতৃত্বদান বা অংশগ্রহণ, করেননি। তবে তারা মানুষের চিন্তা এবং ভাব-জগতে নতুন বোধ ও উদ্দীপনার সৃষ্টি করেন। তাদের রচনা অন্যায়, অবিচার, বৈষম্য ও শোষণের বিরুদ্ধে দাঁড়ানোর অধিকার সম্পর্কে, ফরাসি জনগণকে সচেতন করে তোলে। তারা মধ্যযুগীয় ভাবধারার সীমাবদ্ধতাকে অতিক্রম করে একটি আধুনিক সমাজ গড়ার জন্য মানুষকে উজ্জীবিত করেন। বুদ্ধিজীবীরা এই গুরুত্বপূর্ণ কাজটি সম্পন্ন করেন তাদের লেখনীর মাধ্যমেই। ফরাসি বিপ্লবে জনমত গঠনে দার্শনিকদের এমন ভূমিকারই প্রতিফলন দেখা যায় উদ্দীপকের তমদ্দুন মজলিসের মধ্যে। ১৯৫২ সালে ভাষা আন্দোলনকে বেগবান করতে তমদ্দুন মজলিস নামক সংগঠনটির ভূমিকা তাৎপর্যপূর্ণ। এর সদস্যরা বিভিন্ন প্রবন্ধ ও বক্তৃতা- বিবৃতির মাধ্যমে বাংলাকে পাকিস্তানের অন্যতম রাষ্ট্রভাষা করার দাবি তুলে ধরেন। এভাবে তারা ভাষা আন্দোলনের মনস্তাত্ত্বিক পটভূমি সৃষ্টিতে গুরুত্বপূর্ণ ভূমিকা পালন করেন। তাই বলা যায়, উদ্দীপকের তমদ্দুন মজলিসের মতোই ফরাসি বিপ্লবে জনমত গঠনে ফরাসি দার্শনিকদের গুরুত্বপূর্ণ ভূমিকা ছিল।"
        },
        {
          "label": "ঘ",
          "question": "তুমি কি মনে করো, ভাষা আন্দোলনের মতো ফরাসি বিপ্লবও অন্য কারণ দ্বারা প্রভাবিত ছিল? বিশ্লেষণ করো।",
          "explanation": "ভাষা আন্দোলনের মতো ফরাসি বিপ্লবের ক্ষেত্রেও উদ্দীপকে উল্লেখিত কারণটি ছাড়া আরও কারণ প্রভাব ফেলেছিল বলে আমি মনে করি। ফরাসি বিপ্লব কোনো একটি কারণে ঘটেনি। এর পেছনে রাজনৈতিক, অর্থনৈতিক ও সামাজিক অনেক কারণ নিহিত ছিল। মূলত পুরাতন ফরাসি সমাজব্যবস্থার মধ্যেই এর প্রেক্ষাপট তৈরি হয়েছিল। পুরাতন ফরাসি সমাজ তিনটি প্রধান শ্রেণিতে বিভক্ত ছিল। যাজক ও অভিজাতরা ছিল যথাক্রমে প্রথম এবং দ্বিতীয় শ্রেণির অন্তর্ভুক্ত। কৃষক, বুর্জোয়া, বণিক, শিক্ষক, শ্রমিকসহ সমাজের অন্য সব গোষ্ঠী ছিল তৃতীয় শ্রেণিতে। যাজক ও অভিজাত শ্রেণি সমাজের সব সুযোগ-সুবিধা ভোগ করত। আর তৃতীয় শ্রেণি সব দিক দিয়ে শোষিত হতো। অভিজাতদের একটি অংশ সরকারকে কিছু কর দিলেও যাজক সম্প্রদায় এ কর দেওয়া থেকে স্বম্পূর্ণ মুক্ত থাকে। এছাড়া পুরনো ব্যবস্থায় ফ্রান্সের রাজতন্ত্র স্বৈরতান্ত্রিক রূপ ধারণ করে। রাজতন্ত্র ধর্মযাজক ও অভিজাত সম্প্রদায়কে হাতে রেখে দেশের সাধারণ জনগণকে নির্মমভাবে শোষণ করত। রাষ্ট্রে রাজার একচ্ছত্র ক্ষমতা প্রতিষ্ঠিত হয়। বিশেষত চতুর্দশ লুই রাজতন্ত্রকে ফ্রান্সে সুসংগঠিত করতে সক্ষম হন। এতে দেশের প্রশাসন, আইন প্রণয়ন ও বিচারকাজে রাজার নিরঙ্কুশ ক্ষমতা প্রতিষ্ঠিত হয়। এছাড়া প্রাকৃতিক দুর্যোগের ফলে ফ্রান্সের সাধারণ মানুষ গভীর অর্থনৈতিক সংকটে পড়ে। শহরগুলোতে কাজের সন্ধানে বেকারদের ভিড় বাড়তে থাকে। এসব কারণে ফ্রান্স একটি বড় ধরনের পরিবর্তনের জন্য উন্মুখ হয়ে উঠেছিল। এমন প্রেক্ষাপটে দার্শনিকদের লেখনী বিপ্লবের মঞ্চ প্রস্তুত করার কাজ অনেকখানি এগিয়ে নেয়। উপরের আলোচনার পরিপ্রেক্ষিতে বলা যায়, ফরাসি বিপ্লব সংঘটিত হওয়ার পেছনে উদ্দীপকে উল্লেখিত বিষয়টিই একমাত্র কারণ ছিল না। রাজনৈতিক, অর্থনৈতিক ও সামাজিক আরও অনেক কারণও এর পেছনে সক্রিয় ছিল।"
        }
      ]
    },
    {
      "number": "2",
      "uddipok": "ইউরোপের একটি দেশের ইতিহাসে সাড়া জাগানো একটি। বিপ্লব সংঘটিত হয়, সেটি সামন্ত প্রথার বিরুদ্ধে পুঁজিবাদী সমাজ প্রতিষ্ঠার লক্ষ্যে পরিচালিত হয়েছিল। এ বিপ্লব দেশে নিরঙ্কুশ রাজতন্ত্রের বিপরীতে প্রজাতন্ত্র প্রতিষ্ঠা করেছিল। ইউরোপের প্রতিটি দেশই এ বিপ্লবের প্রভাবে উজ্জীবিত হয়েছিল।",
      "tag": "VNSC 24,RB, CB, JB 22",
      "sub_questions": [
        {
          "label": "ক",
          "question": "কোন শাসকের সময় ফরাসি বিপ্লব সংঘটিত হয়?",
          "explanation": "রাজা ঘোড়শ লুই-এর সময়ে ফরাসি বিপ্লব সংঘটিত হয়।"
        },
        {
          "label": "খ",
          "question": "Third Estate কারা?",
          "explanation": "Third Estate বলতে বিপ্লবপূর্ব ফ্রান্সের সামাজিক স্তরবিন্যাসে তৃতীয় স্তরে থাকা অধিকারহারা শ্রেণিকে বোঝানো হতো। ফরাসি বিপ্লবের আগে ফ্রান্সের যাজক ও অভিজাত সম্প্রদায় ছাড়া আর সবাই ছিল Third Estate বা তৃতীয় শ্রেণির অন্তর্ভুক্ত। ধনী বুর্জোয়া থেকে চালচুলোহীন ভবঘুরে সবাই ছিলেন এ শ্রেণির আওতায়। এরা ছিলেন ব্যাংকের মালিক, শিল্পোৎপাদক, ব্যবসায়ী, আইনজীবী, চিকিৎসক, শিক্ষক, শিল্পী, গ্রন্থকার, সাংবাদিক, কৃষক প্রমুখ। তৃতীয় শ্রেণি রাষ্ট্রের সব ধরনের সুযোগ-সুবিধা থেকে বঞ্চিত ছিল। অথচ এরাই ছিল রাষ্ট্রের স্তম্ভ।"
        },
        {
          "label": "গ",
          "question": "উদ্দীপকে যে বিপ্লবের কথা বলা হয়েছে তা পাঠ্যপুস্তকের আলোকে ব্যাখ্যা করো।",
          "explanation": "উদ্দীপকে ফরাসি বিপ্লবের কথা বলা হয়েছে। ১৭৮৯ সালে সংঘটিত ফরাসি বিপ্লব বিশ্বের ইতিহাসে এক গুরুত্বপূর্ণ ঘটনা। সাম্য, মৈত্রী ও স্বাধীনতার স্লোগান নিয়ে সংঘটিত এ বিপ্লব পুরোনো সমাজ ও শাসনব্যবস্থা ভেঙ্গে দিয়ে এক নতুন যুগের সূচনা ঘটায়। ফরাসি বিপ্লবের আগে ফ্রান্সের সমাজ ব্যবস্থায় সামন্ত প্রথার উপস্থিতি লক্ষ করা' যায়। এ প্রথায় অভিজাত শ্রেণি ও যাজক সম্প্রদায়ের হাতে অধিকারহারা শ্রেণি নিষ্পেষিত হতে থাকে। এছাড়া এ সময়ে ফ্রান্সে স্বেচ্ছাচারী রাজতন্ত্র প্রচলিত ছিল। ঈশ্বরপ্রদত্ত ক্ষমতা প্রাপ্তি নীতির ওপর নির্ভর করে চতুর্দশ লুই রাজতন্ত্রকে সর্বময় ক্ষমতার আধারে পরিণত করেন। পরবর্তীতে রাজা ষোড়শ লুই এ ক্ষমতাকে নিরঙ্কুশ রাজতন্ত্রে পরিণত করেন। ফলে একদিকে নিরঙ্কুশ রাজতন্ত্র এবং অপরদিকে অভিজাত ও যাকজদের দাপটে ফ্রান্সে অধিকারহারা শ্রেণি কোণঠাসা হয়ে পড়ে। এ অবস্থায় ফ্রান্সের মহান লেখক ও দার্শনিকগণ তাদের লেখনীতে অধিকারহারা শ্রেণির প্রতি এ অন্যায়-অবিচারের চিত্র তুলে ধরেন। খ্যাতিমান লেখক ও দার্শনিকদের এসব লেখনীতে উদ্বুদ্ধ হয়ে ফরাসি সংখ্যাগরিষ্ঠ অধিকারহারা শ্রেণি উজ্জীবিত হয়। একসময় তারা বিপ্লবকেই মুক্তির একমাত্র পথ হিসেবে বেছে নেয়। এভাবে ১৭৮৯ সালে বিপ্লবের মাধ্যমে অত্যাচারী শাসনের প্রতীক বাস্তিল দুর্গের পতন ঘটে। এসময়ে স্বৈরাচারী রাজতন্ত্রের পতন ঘটিয়ে নিয়মতান্ত্রিক রাজতন্ত্র চালু করা হলেও পরবর্তীকালে ১৭৯৩ সালে ফ্রান্সকে প্রজাতন্ত্র বলে ঘোষণা করা, হয়। এছাড়া ফরাসি বিপ্লবের মূল লক্ষ্য অর্জনে বিপ্লবের পরপরই ১৭৮৯ সালের ১৩ আগস্ট ফ্রান্সে সামন্ততন্ত্রের উচ্ছেদ করা হয়। উদ্দীপকে দেখা যায়, সমান্ত প্রথার বিরুদ্ধে পুঁজিবাদী সমাজ প্রতিষ্ঠার লক্ষ্যে পরিচালিত সাড়া জাগানো বিপ্লব দেশে নিরঙ্কুশ রাজতন্ত্রের বিপরীতে প্রজাতন্ত্র প্রতিষ্ঠা করেছিল। এ ঘটনা মূলত উপরে আলোচিত ফরাসি বিপ্লবের সাথে সাদৃশ্যপূর্ণ। তাই বলা যায়, উদ্দীপকে ফরাসি বিপ্লবের কথা বলা হয়েছে।"
        },
        {
          "label": "ঘ",
          "question": "উক্ত বিপ্লবের ফলাফল বিশ্লেষণ করো।",
          "explanation": "ফরাসি বিপ্লব বিশ্বের ইতিহাসে এক যুগান্তকারী ঘটনা। এ বিপ্লবের ফলাফল ছিল সুদূরপ্রসারী। ফরাসি বিপ্লব পৃথিবীর ইতিহাসে সংঘটিত সর্বাধিক উল্লেখযোগ্য ঘটনাগুলোর অন্যতম। এটি ফ্রান্সের সমাজ, অর্থনীতি, রাজনীতি, সংস্কৃতি, ধর্মব্যবস্থাকে আমূল বদলে দেয়। পাশাপাশি ইউরোপের বিভিন্ন দেশে প্রভাব বিস্তার করে। ফরাসি বিপ্লব জরাজীর্ণ পুরোনো সামন্ততন্ত্রের বিলোপ সাধনের মাধ্যমে সামন্তপ্রভুদের ভূসম্পত্তি বাজেয়াপ্ত করে কৃষকদের মধ্যে ভূমি বণ্টন করে দেয়। এ বিপ্লব তাৎক্ষণিকভাবে স্বৈরাচারী রাজতন্ত্রের উচ্ছেদ করে নিয়মতান্ত্রিক রাজতন্ত্র চালু করে। ফরাসি বিপ্লবের ফলে বংশানুক্রমিক রাজতন্ত্রের অবসানের মধ্য দিয়ে ফ্রান্সে অনেকটা গণতান্ত্রিক শাসনের সূত্রপাত ঘটে। এ বিপ্লবের মাধ্যমে রাষ্ট্র পরিচালনায় জনগণের ইচ্ছার প্রাধান্য স্বীকৃতি লাভ করে। ফরাসি বিপ্লব সামাজিক আচার-আচরণ, পোশাক-পরিচ্ছদে পরিবর্তন আনয়ন। করে। পুরুষরা ব্রিচেস পরা ছেড়ে দিয়ে ট্রাউজার ও কোট এবং মেয়েরা ফোলানো পোশাক ছেড়ে আটসাট ছোট স্কার্ট পরা শুরু করে। ফরাসি বিপ্লবের ফলে জাতীয়তাবাদী চেতনার উদ্ভব হয়.। জাতি দীর্ঘজীবী হোক- বিপ্লবীদের জাতীয় আদর্শে অনুপ্রাণিত এ শ্লোগান দেশপ্রেম জাগ্রত করে। তাছাড়া এ বিপ্লবের ফলে দ্রব্যাদি পরিমাপের পুরানো পদ্ধতির পরিবর্তে দশমিক পদ্ধতি বা মেট্রিক পদ্ধতি চালু হয়। কোড নেপোলিয়ন চালু হলে রেজিস্ট্রি বিবাহ, বিবাহ-বিচ্ছেদ ও সম্পত্তিতে সন্তানের সমানাধিকার স্বীকৃতি লাভ করে। ফরাসি বিপ্লবের মধ্য দিয়ে ফ্রান্স সামরিক শক্তিতে বলীয়ান হয়ে ওঠে। ফলে ফ্রান্স ইউরোপীয় রাজনীতিতে একক পরাশক্তি হিসেবে আবির্ভূত হয়। ফরাসি বিপ্লব ইউরোপজুড়ে প্রভাব বিস্তার করতে সক্ষম হয়। সাম্য, মৈত্রী ও স্বাধীনতার এই মূলমন্ত্রে উদ্বুদ্ধ হয়ে ইউরোপের জনগণ রাজতন্ত্রের বিপরীতে গণতন্ত্রের দিকে ধাবিত হয়। ইউরোপব্যাপী ব্যাপক পরিবর্তন আসে। ফলে নতুন ইতিহাস শুরু হয়। পরিশেষে বলা যায়, ফরাসি বিপ্লব ইউরোপের আমূল পরিবর্তন সাধন করে, যা ইতিহাসের গতিকে পরিবর্তন করে।"
        }
      ]
    },
    {
      "number": "3",
      "uddipok": "উনিশ শতকের গোড়ার দিকে উপনিবেশ ও সাম্রাজ্যবাদ ভয়ংকর আকার ধারণ করে। এমনি একসময়ে একটি দেশে এক দম্পতির অস্বাভাবিক মৃত্যু হয়। এ ঘটনাকে কেন্দ্র করে বিশ্বে এক ভয়ংকর যুদ্ধ সংঘটিত হয়।'",
      "tag": "VNSC 24,DRMC 24,RGWC 24",
      "sub_questions": [
        {
          "label": "ক",
          "question": "বসনিয়ার রাজধানীর নাম কী?",
          "explanation": "বসনিয়ার রাজধানীর নাম সারায়েভো।"
        },
        {
          "label": "খ",
          "question": "ত্রিশক্তি আঁতাত বলতে কী বোঝায়? ব্যাখ্যা করো।",
          "explanation": "ত্রিশক্তি আঁতাত ছিল ত্রিশক্তি জোট-এর হুমকি মোকাবিলায় গড়ে ওঠা ইউরোপীয় সামরিক জোট। ১৮৮২ সালে জার্মানি, ইতালি, অস্ট্রিয়া পারস্পরিক প্রতিরক্ষা সহায়তার জন্য সামরিক সাহায্য দানে চুক্তিবদ্ধ হয়। এর পরিপ্রেক্ষিতে ১৯০৫ সালে ইঙ্গ-ফরাসি চুক্তি এবং ১৯০৭ সালে ইংল্যান্ড ও রাশিয়ার মধ্যে মিত্রতা চুক্তি স্থাপিত হলে ইংল্যান্ড, ফ্রান্স ও রাশিয়া পরস্পর মৈত্রী বন্ধনে আবদ্ধ হয়, যা 'ত্রিশক্তি আঁতাত' নামে পরিচিত। ত্রিশক্তি আঁতাত ছিল মূলত ত্রিশক্তি জোটের প্রতিক্রিয়ায় গড়ে ওঠা একটি জোট।"
        },
        {
          "label": "গ",
          "question": "উদ্দীপকে তোমার পাঠ্যবইয়ের কোন দ্বন্দ্বের কথা বলা হয়েছে? ব্যাখ্যা করো।",
          "explanation": "উদ্দীপকে আমার পাঠ্যবইয়ের প্রথম বিশ্বযুদ্ধের কথা বলা হয়েছে। ১৯১৪ থেকে ১৯১৮ সাল পর্যন্ত চলা প্রথম বিশ্বযুদ্ধের ব্যাপ্তি, ধ্বংসযজ্ঞ ও হতাহতের সংখ্যা অতীতের সব যুদ্ধকে হার মানিয়েছিল। এ যুদ্ধের কারণগুলোর মধ্যে ছিল বিকাশমান পুঁজিবাদের দ্বন্দ্ব, উপনিবেশবাদ ও সাম্রাজ্যবাদের সংঘাত, সামরিক যুদ্ধ শিবিরে বিভক্ত বিশ্ব পরিস্থিতি ইত্যাদি। তবে অস্ট্রিয়ার যুবরাজ ফার্ডিনান্ড ও তার স্ত্রী সোফিয়ার হত্যাকাণ্ডের ফলে এ যুদ্ধের সূচনা হয়। ১৯১৪ সালের ২৮ জুন অস্ট্রিয়ার যুবরাজ ফার্ডিনান্ড সস্ত্রীক অস্ট্রো-হাঙ্গেরি শাসিত বসনিয়ার রাজধানী সারায়েভো ভ্রমণকালে সার্ব আততায়ীর হাতে নিহত হন। এ হত্যাকাণ্ডের জন্য অস্ট্রিয়া সার্বিয়াকে সম্পূর্ণ দায়ী করে ২৮ জুলাই তার বিরুদ্ধে যুদ্ধ ঘোষণা করে। পূর্বে সম্পাদিত মৈত্রী চুক্তি 'ত্রিশক্তি জোট' অনুযায়ী জার্মানি অস্ট্রিয়াকে সমর্থন জানায়। অন্যদিকে ফ্রান্স ও রাশিয়া সার্বিয়াকে রক্ষার জন্য এগিয়ে যায়। পরে ইউরোপের অন্যান্য রাষ্ট্রও এ যুদ্ধে জড়িয়ে পড়ে। শুরু হয় ভয়াবহ প্রথম বিশ্বযুদ্ধ। উদ্দীপকে উল্লিখিত ভয়ঙ্কর যুদ্ধ সংঘটনের পেছনে উপনিবেশবাদ ও সাম্রাজ্যবাদ এবং এক দম্পত্তির অস্বাভাবিক মৃত্যুর ঘটনাকে কারণ হিসেবে বর্ণনা করা হয়েছে, যা উপরে আলোচিত প্রথম বিশ্বযুদ্ধ সংঘটনের প্রত্যক্ষ ও পরোক্ষ কারণের সাথে সাদৃশ্যপূর্ণ। তাই বলা যায়, উদ্দীপকে আমার পাঠ্যবইয়ের প্রথম বিশ্বযুদ্ধের কথা বলা হয়েছে।"
        },
        {
          "label": "ঘ",
          "question": "“সাম্রাজ্যবাদই ছিল উক্ত দ্বন্দ্বের মূল কারণ\"- বিশ্লেষণ করো।",
          "explanation": "'সাম্রাজ্যবাদই ছিল উক্ত দ্বন্দ্ব তথা প্রথম বিশ্বযুদ্ধের মূল কারণ'- প্রশ্নোক্ত মন্তব্যটি যথার্থ। প্রথম বিশ্বযুদ্ধের বহুবিধ কারণ ছিল। মূলত সারায়েভো হত্যাকান্ডকে কেন্দ্র করে শুরু হওয়া এ মহাযুদ্ধের ক্ষেত্র প্রস্তুত হয়েছে পূর্ববর্তী একশত বছর ধরে। আঠারো শতকে ইউরোপে শুরু হওয়া শিল্পবিল্পব উনিশ শতকে চরম উৎকর্ষ লাভ করে। এর ফলে শিল্পসমৃদ্ধ ইউরোপীয় রাষ্ট্রগুলো তাদের বাণিজ্য সম্পসারণের জন্য সাম্রাজ্যবাদী জাতিতে পরিণত হয়। ফলে বিভিন্ন দেশের মধ্যে শত্রুতা ও বিদ্বেষ বৃদ্ধি পায়। ইউরোপীয় শিল্পসমৃদ্ধ রাষ্ট্রগুলোর মধ্যে ইংল্যান্ড ও ফ্রান্স তুলনামূলকভাবে আগে শিল্পসমৃদ্ধ হওয়ায় তারা বিশ্বের বিভিন্ন উপনিবেশ দখল করে বসে। অপরদিকে জার্মানি, রাশিয়া ইত্যাদি দেশের শিল্পায়ন দেরিতে হওয়ায় উপনিবেশ বিস্তারে এরা পিছিয়ে পড়ে। কিন্তু এসব দেশের বুর্জোয়া ও পুঁজিপতি শ্রেণি তাদের ব্যবসায়-বাণিজ্য সম্প্রসারণের জন্য স্ব-স্ব দেশের সরকারকে চাপ প্রয়োগ করলে উপনিবেশ লাভের জন্য একসময় তারাও মরিয়া হয়ে ওঠে। ফলে সাম্রাজ্যবাদী শক্তিগুলোর মধ্যে সংঘর্ষ অনিবার্য হয়ে ওঠে। এরূপ উত্তপ্ত পরিস্থিতিতে ইউরোপীয় শক্তিধর রাষ্ট্রগুলো পরস্পর বিরোধী শিবিরে বিভক্ত হয়ে পড়ে এবং ক্রমেই বিশ্বযুদ্ধের দিকে ধাবিত হয়। উপরের আলোচনার পরিপ্রেক্ষিতে তাই বলা যায়, সারায়েভো হত্যাকাণ্ডকে কেন্দ্র করে সূত্রপাত হলেও প্রথম বিশ্বযুদ্ধের পেছনে মূল কারণ ছিল সাম্রাজ্যবাদ।"
        }
      ]
    },
    {
      "number": "4",
      "uddipok": "ভিকারুননিসা নূন স্কুল এন্ড কলেজের দ্বিতীয় বর্ষের ছাত্রী সানজিদা তার ইতিহাস বইয়ের একটি অধ্যায় পড়ে ১৯১৯ সালের ২৮ জুন তারিখে স্বাক্ষরিত একটি সন্ধি সম্পর্কে জানতে পারে। সানজিদা বুঝতে পারে যে, এ সন্ধি পরে পরাজিত শক্তিসমূহকে তেমন কোনো ছাড় দেয়া হয়নি। বরং এ সন্ধির সকল শর্ত পরাজিত দেশের উপর চাপিয়ে দেওয়া হয়। এছাড়া সে আরো জানতে পারে যে, এ সন্ধির মাধ্যমে ইউরোপের রাজনৈতিক চেহারা পাল্টে যায়।",
      "tag": "VNSC 24",
      "sub_questions": [
        {
          "label": "ক",
          "question": "প্যারিস শান্তি সম্মেলনে বিশ্বের কয়টি দেশ মিলিত হয়েছিল?",
          "explanation": "প্যারিস শান্তি সম্মেলনে বিশ্বের ৩২টি দেশ মিলিত হয়েছিল।"
        },
        {
          "label": "খ",
          "question": "প্রথম বিশ্বযুদ্ধে মার্কিন যুক্তরাষ্ট্রের যোগদানের কারণ কী? ব্যাখ্যা করো।",
          "explanation": "প্রথম বিশ্বযুদ্ধে আমেরিকার অংশগ্রহণের কারণ আটলান্টিক মহাসাগরে জার্মানি কর্তৃক আমেরিকার সাবমেরিন ডুবিয়ে দেয়া। প্রথম বিশ্বযুদ্ধে আমেরিকা নিরপেক্ষ দেশ হিসেবে যুদ্ধরত দেশগুলোর কাছে অস্ত্র বিক্রি করতে চায় কোনো বাঁধা ছাড়া। কিন্তু বাস্তবে দেখা গেলো মার্কিনীদের অস্ত্রের প্রধান ক্রেতা মিত্রপক্ষ। এসব অস্ত্র দ্বারা অক্ষশক্তির ক্ষতি হওয়ায় তারা আমেরিকান সাবমেরিন আটলান্টিক মহাসাগরে ডুবিয়ে দিতে থাকে। আমেরিকা প্রথমে জার্মানিকে সাবধান করার পরও জার্মানি না শোনায় আমেরিকা মিত্রপক্ষের হয়ে ১৯১৭ সালে যুদ্ধে জড়িয়ে পড়ে।"
        },
        {
          "label": "গ",
          "question": "উদ্দীপকে সানজিদার পঠিত সন্ধির সাথে তোমার পঠিত কোন সন্ধির সাদৃশ্য লক্ষ্য করা যায়? উত্ত সন্ধির শর্তাবলি ব্যাখ্যা করো।",
          "explanation": "উদ্দীপকে সানজিদার পঠিত সন্ধির সাথে আমার পঠিত ভার্সাই সন্ধির সাদৃশ্য লক্ষ করা যায়। প্রথম বিশ্বযুদ্ধে জার্মানি পরাজিত হলে বিজয়ী বিশ্বশক্তিজোট (ব্রিটেন, মার্কিন যুক্তরাষ্ট্র, ফ্রান্স, রাশিয়া ইত্যাদি দেশ) ফ্রান্সের ভার্সাই নগরীতে জার্মানির সাথে একটি চুক্তি স্বাক্ষর করে। ইউরোপের ইতিহাসে এটিই ভার্সাই সন্ধি নামে পরিচিত। এ সন্ধিতে প্রথম বিশ্বযুদ্ধের জন্য জার্মানিকে এককভাবে দায়ী করে যুদ্ধের সব দায়-দায়িত্ব তাদের ওপর চাপানো হয়। যুদ্ধের ক্ষয়ক্ষতির মূল্য হিসেবে জার্মানির কাছ থেকে ক্ষতিপূরণ আদায়ের ব্যবস্থা করা হয় এ চুক্তিতে। বিজয়ী মিত্রশক্তির দেশগুলো দেশটির কাছ থেকে স্বর্ণসহ বিভিন্ন মাধ্যমে ৫শ কোটি ডলার ক্ষতিপূরণ আদায় করে। পাশাপাশি জার্মানির কিছু খনিসমৃদ্ধ অঞ্চল ও গুরুত্বপূর্ণ বন্দর ভাগ করে নেয়। জার্মানির সামরিক শক্তিও খর্ব করা হয়। জার্মান জনগণের মধ্যে বিষয়টি ক্ষোভের জন্ম দেয় যাকে উগ্র জাতীয়তাবাদী হিটলার পরে সাফল্যের সাথে নিজের স্বার্থে কাজে লাগান। উদ্দীপকে দেখা যায়, সানজিদা ১৯১৯ সালের ২৮ জুন স্বাক্ষরিত একটি সন্ধি সম্পর্কে জানতে পারে এবং বুঝতে পারে যে, এতে পরাজিত শক্তিসমূহকে তেমন কোনো ছাড় দেওয়া হয়নি। বরং এ সন্ধির সকল শর্ত পরাজিত দেশের ওপর চাপিয়ে দেওয়া হয়। যেমনটি ভার্সাই সন্ধির ক্ষেত্রেও লক্ষণীয়। তাই বলা যায়, সানজিদার পঠিত সন্ধির সাথে ভার্সাই সন্ধির সাদৃশ্য লক্ষ করা যায়।"
        },
        {
          "label": "ঘ",
          "question": "উদ্দীপকে বর্ণিত শেষ বক্তব্যটি সম্পর্কে তোমার মতামত বিশ্লেষণ করো।",
          "explanation": "\"এ সন্ধি তথা ভার্সাই সন্ধির ফলে ইউরোপের রাজনৈতিক চেহারা পাল্টে যায়\"- উদ্দীপকের শেষোক্ত এই বক্তব্যটি সঠিক বলে আমি মনে করি। ভার্সাই সন্ধি ছিল একটি ত্রুটিপূর্ণ সন্ধি। এ সন্ধির ফলে ইউরোপের ক্ষমতার ভারসাম্য নষ্ট হয়। প্রথম বিশ্বযুদ্ধে জার্মানির পরাজয়ের পর মিত্রশক্তি ভার্সাই চুক্তির মাধ্যমে জার্মানির ওপর বিভিন্ন সামরিক শর্তাবলি চাপিয়ে দেয়। জার্মানির সৈন্যসংখ্যা এক লাখে সীমিত করা হয়। বাধ্যতামূলক সামরিক শিক্ষা বন্ধ করা হয়। যুদ্ধের সরঞ্জাম উৎপাদন, আমদানি-রপ্তানি নিষিদ্ধ করা হয়। জার্মানির সেনাপতিমণ্ডলীকে বরখাস্ত করা হয়। জার্মানির যুদ্ধ জাহাজগুলোকে ইংল্যান্ডের হাতে তুলে দেওয়ার কথা বলা হয়। জার্মানি কেবল ৬টি ছোট যুদ্ধ জাহাজ, ৩টি ছোট ক্রুজার, ৪টি ডেস্ট্রয়ার, ১২টি সাবমেরিন রাখার অধিকার পায়। রাইন নদীর পশ্চিম তীরে ৫০ কিলোমিটারের মধ্যে সব জার্মান দুর্গ ও সামরিক ঘাঁটি ভেঙে ফেলার আদেশ দেওয়া হয়। হেলিগোল্যান্ডের নৌঘাঁটি বিলুপ্ত করা হয়। এসব সামরিক শর্তাবলি বাস্তবায়নের জন্য জার্মানিতে মিত্রপক্ষের সৈন্য মোতায়েন রাখার বিধান করা হয়। উদ্দীপকে বলা হয়েছে, সানজিদা বুঝতে পারে যে, এ সন্ধি পরে পরাজিত শক্তিসমূহকে তেমন ছাড় দেয়া হয়নি। বরং পরাজিত দেশের উপর চাপিয়ে দেওয়া হয়। তেমনি ১ম বিশ্বযুদ্ধের পর বিজয়ী দেশগুলো বিজিত দেশগুলোর সাথে ভার্সাই চুক্তি স্বাক্ষর করে, যা বহুল সমালোচিত একটি চুক্তি, এ চুক্তিতে করা সামরিক চুক্তিগুলো জার্মানির বিরুদ্ধে করা। পরিশেষে বলা যায়, ভার্সাই সন্ধি ছিল বিজিতের প্রতি বিজয়ীদের প্রতিশোধমূলক চুক্তি। এ সন্ধির সুদূরপ্রসারী ফল হিসেবে ইউরোপের রাজনীতিতে উগ্র জাতীয়তাবাদী চেতনার উদ্ভব ঘটে এবং ধীরে ধীরে সমগ্র ইউরোপের রাজনীতি উত্তপ্ত হয়ে ওঠে।"
        }
      ]
    },
    {
      "number": "5",
      "uddipok": "রফিকুল ইসলাম সাহেবের এলাকার গ্রামগুলো দীর্ঘদিন সংঘর্ষে লিপ্ত থাকার পর শান্তির জন্য একটি সংগঠন প্রতিষ্ঠা করে। কিন্তু এই সংগঠনের নীতিতে সংঘর্ষকে নিষিদ্ধ করা হয়নি। এতে একটি অঞ্চলের গ্রামের প্রাধান্য ছিল। গ্রামগুলো এ সংগঠনের নীতি তেমন মেনে চলেনি। ফলে সংগঠনটি ব্যর্থ হলো।।",
      "tag": "VNSC 24",
      "sub_questions": [
        {
          "label": "ক",
          "question": "কখন মার্কিন প্রেসিডেন্ট উড্রো উইলসন তার বিখ্যাত ১৪ দফা মার্কিন কংগ্রেসে উত্থাপন করেন?",
          "explanation": "মার্কিন প্রেসিডেন্ট উড্রো উইলসন ১৯১৮ সালের ৮ জানুয়ারি তার বিখ্যাত ১৪ দফা মার্কিন কংগ্রেসে উত্থাপন করেন।"
        },
        {
          "label": "খ",
          "question": "প্রথম বিশ্বযুদ্ধ পরবর্তী সমযে যুক্তরাষ্ট্র কীভাবে উত্থান লাভ করে?",
          "explanation": "প্রথম বিশ্বযুদ্ধ পরবর্তী সময়ে অর্থনৈতিকভাবে সমৃদ্ধি লাভের মাধ্যমে যুক্তরাষ্ট্র উত্থান লাভ করে। প্রথম বিশ্বযুদ্ধকে কেন্দ্র করে বিশ্বে সবচেয়ে বেশি অর্থনৈতিকভাবে লাভবান হওয়া দেশ হলো মার্কিন যুক্তরাষ্ট্র। নিরপেক্ষ দেশ হিসেবে যুদ্ধের পুরোটা সময় উভয় পক্ষে পণ্য ও অস্ত্র বেচাকেনা করে যুক্তরাষ্ট্র। এছাড়া যুদ্ধের সময় ইংল্যান্ডের পুঁজিবাজার ও যুক্তরাষ্ট্রে স্থানান্তরিত হয়। ফলে যুদ্ধ পরবর্তী সময়ে অর্থনৈতিকভাবে শক্তিশালী হয়ে বিশ্ব পরাশক্তি হিসেবে যুক্তরাষ্ট্রের আবির্ভাব ঘটে।"
        },
        {
          "label": "গ",
          "question": "উদ্দীপকে রফিকুল ইসলাম সাহেবের এলাকার সংগঠনের দুর্বলতার সাথে কোন বিশ্ব সংগঠনের দুর্বলতার সামঞ্জস্য রয়েছে? ব্যাখ্যা করো।",
          "explanation": "উদ্দীপকে রফিকুল ইসলাম সাহেবের এলাকার সংগঠনের দুর্বলতার সাথে লীগ অব নেশনসের দুর্বলতার সামঞ্জস্য রয়েছে। প্রথম বিশ্বযুদ্ধের ভয়াবহতা এবং ক্ষয়ক্ষতি থেকে শিক্ষা নিয়ে বিশ্বনেতারা আন্তর্জাতিক বিরোধ মীমাংসার লক্ষ্যে গঠন করে লীগ অব নেশনস। এ সংস্থাটির দুটি অংশ ছিল। একটি কাউন্সিল এবং অন্যটি সাধারণ সভা। বিশ্বের শক্তিধর পাঁচটি রাষ্ট্র যেমন ব্রিটেন, যুক্তরাষ্ট্র, ফ্রান্স ইতালি ও জাপান এই কাউন্সিলের স্থায়ী সদস্য মনোনীত হয়। এছাড়া কাউন্সিলে চারটি অস্থায়ী পদও সৃষ্টি করা হয়। কংগ্রেস অনুমোদন না করায় শেষ অবধি যুক্তরাষ্ট্র কাউন্সিলে যোগ দিতে পারেনি। ফলে ৪টি স্থায়ী দেশ নিয়ে লীগ অব নেশনসের কাউন্সিল গঠিত হয়। এ কাউন্সিলে কোনো মীমাংসার জন্য সব সদস্যের একমত হওয়া ছিল বাধ্যতামূলক। মূলত এ শর্তটিই ছিল লীগ অব নেশনস-এর প্রধান দুর্বলতা, যা সংগঠনটিকে অকেজো করে দেয়। উদ্দীপকে দেখা যায়, রফিকুল ইসলামের এলাকার গ্রামগুলোর মধ্যে শান্তি প্রতিষ্ঠার জন্য একটি সংগঠন প্রতিষ্ঠা করা হয়। তবে এতে একটি অঞ্চলের প্রাধান্য ছিল এবং এর নীতিতে সংঘর্ষকে নিষিদ্ধ করা হয়নি। উত্ত সংগঠনের এরূপ দুর্বলতা উপরে বর্ণিত লীগ অব নেশনস-এর দুর্বলতার সাথে সামঞ্জস্যপূর্ণ।"
        },
        {
          "label": "ঘ",
          "question": "উদ্দীপকের সংগঠনের ব্যর্থতার মাঝে উক্ত বিশ্বসংস্থার ব্যর্থতার সকল কারণ প্রতিফলিত হয়নি- আলোচনা করো।",
          "explanation": "উদ্দীপকের সংগঠনের ব্যর্থতার মাঝে উক্ত বিশ্ব সংস্থা তথা লীগ অব নেশনস-এর ব্যর্থতার সকল কারণ প্রতিফলিত হয়নি- বক্তব্যটি যথার্থ। জাতিপুঞ্জ বা লীগ অব নেশনস গঠিত হওয়ার পরে প্রথম দশকে সংগঠনটি শান্তিপূর্ণ উপায়ে অনেক বিরোধের নিষ্পত্তি করে এক নবযুগের সূচনা করেছিল। কিন্তু জাতিপুঞ্জ গঠনের এক যুগ যেতে না যেতেই সংস্থাটি ব্যর্থতার পরিচয় দিতে থাকে। এর পেছনে বেশ কিছু কারণ ছিল। প্রথমত, বিজয়ী রাষ্ট্রসমূহের প্রতি বিজিত রাষ্ট্রসমূহের সন্দেহ এবং জার্মানির প্রতিরোধমূলক মনোভাব লীগের কার্যক্রম সুষ্ঠভাবে পরিচালনার পথে অন্তরায় সৃষ্টি করেছিল। দ্বিতীয়, বিজয়ী ও বিজিত রাষ্ট্রগুলোর মধ্যে ব্যাপক মতানৈক্য ছিল। এছাড়া লীগ অব নেশনশস এর শীর্ষ নেতাদের মধ্যে জার্মানিকে সর্বতোভাবে দাবিয়ে রাখার প্রবণতা ছিল, যা সংগঠনটির নৈতিক মর্যাদা বিনষ্ট করে। তৃতীয়ত লীগের সদস্যদের মধ্যে সবার সমান অধিকার ছিল না। লীগের অস্থায়ী সদস্যদের তুলনায় স্থায়ী সদস্যদের বেশি ক্ষমতা ছিল। তাই বিশ্ব স্থায়ী শান্তি প্রতিষ্ঠায় লীগ অব নেশনস শেষ পর্যন্ত ব্যর্থ হয়। চতুর্থত, চুক্তিপত্রের নিরাপত্তামূলক শর্তগুলোর মধ্যে বহু ত্রুটি ছিল। লীগের হাতে আক্রমণকারীর বিরুদ্ধে সামরিক ব্যবস্থা গ্রহণের ক্ষমতা না থাকায় আক্রমণকারীরা সংগঠনটির নির্দেশ উপেক্ষা করতে পারত। এছাড়া মাঞ্চুরিয়াকে কেন্দ্র করে চীন ও জাপানের মধ্যে বিরোধ নিষ্পত্তিতে জাতিপুঞ্জ শান্তিমূলক ব্যবস্থা গ্রহণ করতে ব্যর্থ হয়। ঠিক একইভাবে ইতালি ও ইথিওপিয়ার মধ্যে যুদ্ধ সৃষ্টি হলে কার্যকর লীগ ব্যবস্থা নিতে পারেনি। এভাবে লীগের ব্যর্থতার ফলে যৌথ নিরাপত্তা নীতির অবসান হতে থাকে, যা • দ্বিতীয় বিশ্বযুদ্ধের পটভূমি তৈরিতে ভূমিকা রাখে। পরিশেষে বলা যায়, শুধু নির্দিষ্ট কয়েকটি দেশের প্রাধান্য নয়, বরং লীগ অব নেশনসের ব্যর্থতার পেছনে আরও নানাবিধ কারণ ছিল।"
        }
      ]
    },
    {
      "number": "6",
      "uddipok": "১৯১৭ সালের ৭ নভেম্বর (পুরাতন ক্যালেন্ডার অনুযায়ী ২৫ অক্টোবর) ইউরোপের একটি দেশের শ্রমিক, কৃষক ও সেন্যবাহিনীর একটি অংশ এবং সমাজের সচেতন মহলের প্রত্যক্ষ অংশগ্রহণে একটি বিপ্লব সংঘটিত হয়েছিল। যে বিপ্লবের কারণ ছিল বিপ্লবপূর্ব দেশটির শোচনীয় অর্থনৈতিক অবস্থা, সমাজ ব্যবস্থা ও বুজোয়া শ্রেণির সাথে জারতন্ত্রের দ্বন্দ্ব। এই বিপ্লবই মানবসভ্যতার ইতিহাসে মানুষকে প্রথম সমাজতান্ত্রিক সমাজব্যবস্থার সাথে পরিচয় করিয়ে দেয়।",
      "tag": "VNSC 24",
      "sub_questions": [
        {
          "label": "ক",
          "question": "কত সালে রাশিয়ায় ভূমিদাস প্রথা রহিত করা হয়?",
          "explanation": "১৮৬১ সালে রাশিয়ায় ভূমিদাস প্রথা রহিত করা হয়।"
        },
        {
          "label": "খ",
          "question": "জারতন্ত্র বলতে কী বুঝ?",
          "explanation": "বলশেভিক বিপ্লবের আগে রাশিয়ায় বিদ্যমান স্বৈরাচারী রাজতান্ত্রিক শাসনব্যবস্থাকে জারতন্ত্র বলা হয়। আঠারো শতকে রাশিয়ায় স্বৈরাচারী রাজতন্ত্রের শাসন ছিল। তখন রাষ্ট্রের শাসককে জার বলা হতো। এসব শাসকেরা স্বেচ্ছাচারী ছিল। তারা অভিজাতদের অনুকূলে নীতি নির্ধারণ এবং আইন প্রণয়ন করতেন। রাশিয়ায় প্রচলিত এ স্বৈরাচারমূলক শাসনব্যবস্থাই জারতন্ত্র নামে পরিচিত।"
        },
        {
          "label": "গ",
          "question": "উদ্দীপকের দেশটির সাতে তোমার পাঠ্যপুস্তকের কোন বিপ্লবের মিল রয়েছে? ব্যাখ্যা করো।",
          "explanation": "উদ্দীপকে রুশ বিপ্লবের কথা বলা হয়েছে। মূলত কার্ল মার্কস ও ফ্রেডারিক অ্যাঞ্জেলস-এর বৈজ্ঞানিক সমাজতান্ত্রিক ভাবধারায় প্রথম দীর্ঘমেয়াদি প্রয়োগ ঘটে রাশিয়ায়। ফলে ১৯১৭ সালের ৭ নভেম্বর রাশিয়ায় বলশেভিক পার্টির নেতৃত্বে একটি সমাজতান্ত্রিক বিপ্লব সংঘটিত হয় যা ইতিহাসে বুশ বিপ্লব বা বলশেভিক বিপ্লব বা অক্টোবর বিপ্লব নামে পরিচিত। বলশেভিক পার্টির প্রধান নেতা লেনিন মার্কসীয়তত্ত্বের অধিকতর বিকাশ ঘটিয়ে বিপ্লবের পরিস্থিতি পর্যালোচনা করেন। যার ফলশ্রুতিতে রাশিয়ার শ্রমিক, কৃষক ও সেনাবাহিনীর একটা অংশ এবং সমাজের সচেতন মহলের প্রত্যক্ষ অংশগ্রহণেই রুশ সমাজতান্ত্রিক বিপ্লব সংঘটিত হয়। এই বিপ্লব মানব সভ্যতার ইতিহাসে মানুষকে প্রথম সমাজতান্ত্রিক সমাজব্যবস্থার সাথে পরিচিত হওয়ার সুযোগ করে দেয়। উদ্দীপকে যে বিপ্লবের কথা আলোচিত হয়েছে সে বিপ্লবের সময়, কারণ, অংশগ্রহণকারী পক্ষ ও ফলাফলের সাথে পূর্বে আলোচিত রুশ বিপ্লবের সময়, কারণ, অংশগ্রহণকারী পক্ষ ও ফলাফলের তুলনামূলক পর্যালোচনায় সুস্পষ্ট যে, উদ্দীপকে রুশ বিপ্লবের কথা বলা হয়েছে।"
        },
        {
          "label": "ঘ",
          "question": "উদ্দীপকে উল্লিখিত কারণ ছাড়া উক্ত বিপ্লবের আর কী মুখ্য কারণ রয়েছে? বিশ্লেষণ করো।",
          "explanation": "উদ্দীপকে উল্লিখিত কারণগুলো ছাড়াও রুশ বিপ্লবের পেছনে অন্য যে মুখ্য কারণ কাজ করেছিল তা হলো দার্শনিকদের প্রণোদনামূলক লেখনী। উনিশ শতকে জার্মানিতে জাতীয়তাবাদের স্ফুরণ এবং জার্মানির পরাশক্তি হিসেবে আত্মপ্রকাশের পেছনে যেমন জার্মান বুদ্ধিজীবী শ্রেণির অবদান ছিল অপরিসীম তেমনি রাশিয়ায় বলশেভিক বিপ্লবের বেলায়ও এ বিষয়টি লক্ষ করা যায়। বিপ্লবের পূর্বে সমাজতান্ত্রিক ধ্যান-ধারণার বিকাশে কালজয়ী ভূমিকা পালন করেছিল জার্মান সমাজতন্ত্রী কার্ল মার্কস-এর লেখনীমালা। ব্রিটিশ সমাজতন্ত্রী চার্লস ওয়েন, ফরাসি সমাজতন্ত্রী সেইন্ট সাইমন, চার্লস ফুরিয়ার, লুইস ব্লাংক, প্রুধো, রাশিয়ার সমাজতন্ত্রী মিখাইল বাকুনিন, ক্রপোৎকিন প্রমুখ দার্শনিকের লেখনীর মধ্য দিয়ে উনিশ শতকে 'সমাজতন্ত্র' একটি রাজনৈতিক আদর্শে পরিণত হয়। কার্ল মার্কস ও ফ্রেডারিক অ্যাঙ্গেলস এ আদর্শকে বৈজ্ঞানিক পন্থায় সুসংহতভাবে উপস্থাপন করেন। রুশ সাহিত্যিক পুসকিন, লিও টলস্টয়, দস্তয়েভস্কি, ইভান তুর্গনেভ প্রমুখের লেখায় জার শাসনের স্বেচ্ছাচারিতা, শোষণ, নির্যাতন আর অত্যাচারের ছবি সাধারণ মানুষের সামনে ভেসে উঠলে রাশিয়ার জনতার মাঝে জারবিরোধী মনোভাব সৃষ্টি হয়। অতপর মহামতি লেনিন তার এপ্রিল থিসিস-এর মাধ্যমে শ্রমিক। কৃষককে বিপ্লবের উপযুক্ত সময় ও কর্মকৌশল সম্পর্কে সুস্পষ্ট দিকনির্দেশনা দিলে রুশ বিপ্লব সংঘটিত হয়। উপরের আলোচনার পরিপ্রেক্ষিতে বলা যায়, রাশিয়ার শোচনীয় আর্থ- সামাজিক অবস্থার পাশাপাশি বিভিন্ন সমাজতন্ত্রী দার্শনিকদের লেখনী বুশ বিপ্লব সংঘটনের অন্যতম মুখ্য কারণ হিসেবে কাজ করেছে।"
        }
      ]
    },
    {
      "number": "7",
      "uddipok": "ছোটবেলা থেকে সায়েমের পরিবার মানুষের অধিকার আদায়ের আন্দোলনে জড়িত। এ কারণে সায়েমের বড় ভাইকে মিথ্যা অভিযোগে গ্রেফতার করে হত্যা করা হয়। কিন্তু তাতেও সায়েম দমে যায়নি। সে সাধারণ মানুষকে সংগঠিত করে সরকার 'বিরোধী আন্দোলন গড়ে তোলে। ফলশ্রুতিতে সায়েমদের দেশে সাম্যবাদী সরকারব্যবস্থা প্রতিষ্ঠিত হয়।",
      "tag": "VNSC 24",
      "sub_questions": [
        {
          "label": "ক",
          "question": "USSR-এর পূর্ণরূপ লিখ।",
          "explanation": "USSR-এর পূর্ণরূপ হলো Union of Soviet Socialist Republics."
        },
        {
          "label": "খ",
          "question": "রক্তাক্ত রবিবার (Bloody Sunday) বলতে কী বোঝায়?",
          "explanation": "রুশ বিপ্লবের ইতিহাসে ১৯০৫ সালের ৯ জানুয়ারি রবিবার শ্রমিকদের ওপর গণহত্যার ঘটনা ঘটেছিল বলে এ দিনকে রক্তাক্ত রবিবার বা Bloody Sunday বলা হয়। এ দিন সেন্ট পিটার্সবার্গে ধর্মযাজক ফাদার গ্যাপনের নেতৃত্বে প্রায় ৬ হাজার শ্রমিক শান্তিপূর্ণ মিছিলে অংশ নিয়েছিল। কিন্তু রুশ জার দ্বিতীয় নিকোলাসের নির্দেশে পুলিশ বাহিনী শান্তিপূর্ণ মিছিলে নির্বিচারে গুলিবর্ষণ করে। ফলে এক হাজারের বেশি নিহত ও আরও প্রায় দুই হাজার শ্রমিক আহত হয়। এই ঘটনা ইতিহাসে 'রক্তাক্ত রবিবার' নামে পরিচিত।"
        },
        {
          "label": "গ",
          "question": "উদ্দীপকের সায়েম চরিত্রটি পাঠ্যপুস্তকে আলোচিত কোন ব্যক্তির প্রতিনিধিত্ব করে? ব্যাখ্যা করো।",
          "explanation": "উদ্দীপকের সায়েম চরিত্রটি পাঠ্যপুস্তকে আলোচিত রুশ বিপ্লবের নেতা ভ্লাদিমির ইলিচ লেনিনের প্রতিনিধিত্ব করে। বিখ্যাত বিপ্লবী ভ্লাদিমির ইলিচ লেনিন ছিলেন রুশ বিপ্লবের মূল পরিকল্পনাকারী, সংগঠক ও রূপকার। রাশিয়ার বিপ্লব পরবর্তী সমাজতান্ত্রিক ব্যবস্থারও প্রধান ব্যক্তিত্ব ছিলেন তিনিই। মধ্যবিত্ত পরিবারে জন্ম নেওয়া লেনিন ছাত্র হিসেবে মেধাবী ছিলেন। ছয় ভাই-বোনের মধ্যে তিনি ছিলেন তৃতীয়। পরিবারের সদস্যদের মধ্যে তার ওপর বড় ভাই আলেকজান্ডারের প্রভাবই বেশি পড়েছিল। লেনিনের পরিবারই বিপ্লবী হিসেবে খ্যাত। জার তৃতীয় আলেকজান্ডারকে হত্যা করার ষড়যন্ত্রের সাথে জড়িত থাকার অপরাধে ১৮৮৭ সালে লেনিনের বড় ভাই আলেকজান্ডারের ফাঁসি হয়। রাজদ্রোহীর ছোটভাই হওয়াতে লেনিনকে কাজান বিশ্ববিদ্যালয় থেকে বহিষ্কার করা হয়। শেষ পর্যন্ত ওই বিশ্ববিদ্যালয়ে ভর্তি হতে পারলেও ছাত্রদের অধিকার নিয়ে আন্দোলনে নেতৃত্ব দেওয়ার অপরাধে তাকে আবার বহিষ্কার করা হয়। উদ্দীপকে দেখা যায়, মানুষের অধিকার আদায়ের আন্দোলনে জড়িত পরিবারের সন্তান সায়েমের বড় ভাইকে মিথ্যা অভিযোগে গ্রেফতার করে হত্যা করা হয়। কিন্তু এতেও দমে না গিয়ে সায়েম সাধারণ মানুষকে সংগঠিত করে সরকারবিরোধী আন্দোলন গড়ে তোলে। এখানে সায়েমের এরূপ কর্মকান্ড ও তার পরিবারের বৈশিষ্ট্য উপরে বর্ণিত লেনিনের কর্মকান্ড ও তার পরিবারের বৈশিষ্ট্যের সাথে সাদৃশ্যপূর্ণ, তাই বলা যায়, সায়েম চরিত্রটি রুশ বিপ্লবের নেতা লেনিনের প্রতিনিধিত্ব করে।"
        },
        {
          "label": "ঘ",
          "question": "'শাসনব্যবস্থায় উক্ত ব্যক্তি অসাধারণ কৃতিত্বের স্বাক্ষর রাখেন'- মতটির যথার্থতা নিরূপণ করো।",
          "explanation": "শাসন ব্যবস্থায় উক্ত ব্যক্তি তথা লেনিন অসাধারণ কৃতিত্বের স্বাক্ষর রাখেন'- মতটি যথার্থ বলে আমি মনে করি। প্রথমত, লেনিনের নেতৃত্বেই রাশিয়ার দীর্ঘদিনের স্বৈরাচারী জারতন্ত্রের পতন ঘটে এবং বিশ্বের বুকে সর্বপ্রথম সমাজতান্ত্রিক রাষ্ট্র প্রতিষ্ঠিত হয়। শ্রমকেই সামাজিক মর্যাদার মাপকাঠি হিসেবে নির্ধারণ করে শ্রেণিভিত্তিক সমাজের পরিবর্তে শ্রেণিহীন এবং স্বৈরতন্ত্রের পরিবর্তে শোষণমুক্ত সমাজব্যবস্থা প্রতিষ্ঠিত হয়। দ্বিতীয়ত, লেনিনের প্রতিষ্ঠিত শাসনব্যবস্থায় নাগরিকের খাদ্য, বস্ত্র, বাসস্থান, শিক্ষা, চিকিৎসা ও কর্মসংস্থানের সব দায়িত্ব রাষ্ট্র গ্রহণ করে। ফলে মানুষের মৌলিক অধিকার প্রতিষ্ঠিত হয়। তৃতীয়ত, শিল্প কারখানা, ব্যাংক, বিমা ও আর্থিক প্রতিষ্ঠানগুলো জাতীয়করণ করা হয়। ব্যক্তিগত সম্পত্তি বিলুপ্ত করে সবাইকে শ্রমের মাধ্যমে জীবিকা অর্জনে বাধ্য করা হয়। চতুর্থত, সব নাগরিকের শিক্ষা নিশ্চিত করার জন্য ব্যাপক গণশিক্ষা কার্যক্রম গ্রহণ করা হয়। ধর্মীয় ক্ষেত্রেও বৈপ্লবিক সংস্কার করা হয়। ধর্মকে রাজনীতি ও রাষ্ট্র থেকে সম্পূর্ণ বিচ্ছিন্ন করা হয়। বিপ্লবের পরে দেশ শাসনেও লেনিন কৃতিত্বের সাক্ষর রেখেছিলেন। তার নেতৃত্বেই সমাজতান্ত্রিক বিপ্লবীদের স্বপ্নের শ্রেণিহীন সমাজ প্রতিষ্ঠিত হয়। অর্থনৈতিকভাবে ইউরোপের সমকালীন শিল্পোন্নত দেশগুলোর তুলনায় অনেক পিছিয়ে থাকা রাশিয়ায় বিপ্লবের পর জীবনমানের দ্রুত উন্নতি হয়। শিল্প, বিজ্ঞানসহ বিভিন্ন ক্ষেত্রে রাশিয়া প্রশংসনীয় অগ্রগতি অর্জন করে। তাই বলা যায়, রুশ বিপ্লব পরবর্তী শাসনব্যবস্থায় লেনিন কৃতিত্বের স্বাক্ষর রাখেন।"
        }
      ]
    },
    {
      "number": "8",
      "uddipok": "পশ্চিমা এক নেতা ১৮৯৯ সালে জন্মগ্রহণ করেছিলেন। বাল্যকালে তার পিতার মৃত্যু ঘটে। তার ইচ্ছা ছিল চিত্রশিল্পী হওয়ার, কিন্তু শেষ পর্যন্ত সেনাবাহিনীতে যোগ দিয়ে বিশ্বযুদ্ধে অংশগ্রহণ করেন। একসময় তিনি শ্রমিক দলে যোগ দিয়ে সুনির্দিষ্ট কর্মসূচী তৈরি করে সাংগঠনিক কার্যক্রম শুরু করেন।",
      "tag": "VNSC 24",
      "sub_questions": [
        {
          "label": "ক",
          "question": "Mein Kamf গ্রন্থটির রচয়িতা কে?",
          "explanation": "'Mein Kampf' গ্রন্থটির রচয়িতা এডলফ হিটলার।"
        },
        {
          "label": "খ",
          "question": "ফ্যাসীবাদ কী?",
          "explanation": "ফ্যাসিবাদ হলো এমন একটি মতবাদ যার মূলকথা হলো, রাষ্ট্রই সকল শক্তির আধার। ইতালীয় শব্দ Fascio থেকে Fascism শব্দটির উদ্ভব হয়েছে। এর একটি অর্থ হলো বল বা শক্তি। অপর একটি অর্থ গুচ্ছ বা আঁটি। উৎপত্তিগত অর্থে ফ্যাসিবাদ হলো- এমন বল বা শক্তি যা সহজে ভাঙা সম্ভব নয়। এই অর্থটি গ্রহণ করে- বেনিতো মুসোলিনী ইতালিতে যে মতবাদের জন্ম দিয়েছেন, তা-ই ফ্যাসিবাদ।"
        },
        {
          "label": "গ",
          "question": "উদ্দীপকে ইঙ্গিতকৃত নেতার সাথে পাঠ্যপুস্তকের কোন নেতার মিল রয়েছে? তিনি কীভাবে রাষ্ট্রক্ষমতায় অধিষ্ঠিত হন?",
          "explanation": "উদ্দীপকে ইঙ্গিতকৃত নেতার সাথে বিশ্বনেতা হিটলারের মিল বিদ্যমান। তিনি নাৎসিবাদের মাধ্যমে নির্বাচনে জয় লাভ করে রাষ্ট্রীয় ক্ষমতায় অধিষ্ঠিত হন। বিশ শতকের রাজনীতির ইতিহাসে হিটলার এক সুপরিচিত নাম। তিনি ১৮৯৯ সালের এপ্রিলে অস্ট্রিয়ার ব্রাউনাউ গ্রামে জন্মগ্রহণ করেন। তার বাবা অ্যানোয়েম ছিলেন শুল্ক বিভাগের সামান্য চাকুরে আর মা ক্লারা ছিলেন নারী কৃষক। দারিদ্র্যের মধ্যে বেড়ে ওঠা হিটলার চেয়েছিলেন একজন চিত্রশিল্পী হবেন। কিন্তু ছবি আঁকার স্কুলে ভর্তি হতে ব্যর্থ হয়ে তিনি সেনাবাহিনীতে যোগ দিয়ে বিশ্বযুদ্ধে অংশগ্রহণ করেন। যুদ্ধ শেষে কিছুদিন প্রেসে কাজ করেন। ১৯১৯ সালে হিটলার জার্মান শ্রমিক দলে যোগ দিয়ে অল্প দিনের মধ্যে বাগ্মিতায় সকলের নজর কাড়তে সক্ষম হন। তিনি ঐক্যবন্ধ জার্মান রাষ্ট্র গঠনের অঙ্গীকার করেন। ক্রমে তার দল ব্যাপক জনপ্রিয় হয়ে ওঠে। ১৯২৩ সালে তিনি S. A. বাহিনী গঠন করেন এবং জোর প্রয়োগে ক্ষমতা দখলে ব্যর্থ হন। ১৯২৯-৩২ সালের মধ্যে বিশ্বমন্দার কারণে দেশের অর্থনৈতিক অবস্থার অবনতি হয়। প্রজাতান্ত্রিক সরকার বিভিন্ন স্থানে বিদ্রোহ দমনে ব্যর্থ হলে নাৎসিদলের জনপ্রিয়তা বৃদ্ধি পায়। যার ফলে ১৯৩৩ সালের নির্বাচনে হিটলারের দল নাৎসি পার্টি বিজয়লাভ করে। এভাবে হিটলার জার্মানির সকল ক্ষমতা কুক্ষিগত করেন।"
        },
        {
          "label": "ঘ",
          "question": "উক্ত নেতার উত্থানের কারণ মূল্যায়ন করো।",
          "explanation": "উদ্দীপকের সাথে সাদৃশ্যপূর্ণ বিষয় অর্থাৎ জার্মানির অন্যতম নেতা হিটলারের উত্থানের নেপথ্যে বহুবিধ কারণ রয়েছে। জার্মান জাতি ছিল আত্মগবী জাতি। প্রথম বিশ্বযুদ্ধে মিত্রপক্ষের নিকট পরাজয় তারা মেনে নিতে পারেনি। অধিকাংশ জার্মান মনে করত যে, জার্মানি আত্মসমর্থন না করে যদি যুদ্ধ চালিয়ে যেত তাহলে পরাজয় এড়ানো সম্ভব হতো। হিটলারের ন্যাৎসি দলও একই মত পোষণ করে। নাৎসিদল প্রচার করে যে, ভার্সাই সন্ধি স্বাক্ষরের মাধ্যমে প্রজাতন্ত্র সরকার জার্মানির জনগণের সাথে বিশ্বাসঘাতকতা করেছে। ফলে নাৎসিদল ও হিটলার ক্রমেই জনপ্রিয় হয়ে উঠে। নাৎসিদের নিরন্তর প্রচারণায় জার্মান জনগণের মনে এই ধারণা বদ্ধমূল হয় যে, একমাত্র নাৎসিদলই জার্মানির হারানো গৌরব ফিরিয়ে আনতে সক্ষম হবে। প্রজাতন্ত্রী সরকার কমিউনিস্টদের দমাতে না পারলেও হিটলারের ঝটিকা বাহিনী কমিউনিস্টদের কোণঠাসা করে ফেলেছে। ফলে হিটলারের জনপ্রিয়তা বৃদ্ধি পায়। এমনকি বল প্রয়োগ করে ১৯৩৩ সালের নির্বাচনে নাৎসিদল সংখ্যাগরিষ্ঠতা অর্জন করে সরকার গঠন করতে সমর্থ হয়। সর্বোপরি হিটলারের অসাধারণ বাগ্মিতা ও সম্মোহনী ক্ষমতা নাৎসি দলের উত্থানে সহায়ক হয়েছিল।"
        }
      ]
    },
    {
      "number": "9",
      "uddipok": "আদিব ও কামরুলের মধ্যে দারুন বন্ধুত্ব। কেননা তারা উভয়ই প্রায় একই রকম রাজনৈতিক মতাদর্শে বিশ্বাসী। সিয়ামও তাদের বন্ধু হলে তাদের বন্ধুত্বের বন্ধন আরও দৃঢ় হয়। তারা তাদের সমন্বিত শক্তি আশপাশে প্রয়োগ করতে শুরু করলে পার্শ্ববর্তী দূরবর্তী এলাকায় সম ও বিপরীত আদর্শে বিশ্বাসীরা তাদের বিরুদ্ধে পাল্টা ঐক্যবদ্ধ হয়।",
      "tag": "VNSC 24",
      "sub_questions": [
        {
          "label": "ক",
          "question": "২য় বিশ্বযুদ্ধ কোন তারিখে শুরু হয়?",
          "explanation": "২য় বিশ্বযুদ্ধ শুরু হয় ১ সেপ্টেম্বর ১৯৩৯ তারিখে।"
        },
        {
          "label": "খ",
          "question": "কমিউটার্ন বিরোধী ঐক্য কী? ব্যাখ্যা করো।",
          "explanation": "বিশ্বব্যাপী কমিউনিস্ট সোভিয়েত ইউনিয়নের প্রভাব প্রতিরোধের জন্য জার্মান-জাপান যে জোট গঠন করে ইতিহাসে তাই কমিন্টার্ন বিরোধী ঐক্য বলে পরিচিত। বিশ্বব্যাপী মার্কসবাদী সমাজতান্ত্রিক নেতৃত্ব সমুন্নত করার জন্য ১৯১৯ সালে মস্কোতে কমিন্টার্ন নামে একটি সংগঠন সৃষ্টি 'হয়েছিল। এই সংগঠনের কার্যক্রম প্রতিরোধের জন্য ১৯৩৬ সালের ২৫ নভেম্বর বার্লিনে জার্মানি ও জাপানের প্রতিনিধিরা এন্টি কমিন্টার্ন চুক্তিতে স্বাক্ষর করেন। পরের বছর এ জোটে ইতালিও যোগদান করে।"
        },
        {
          "label": "গ",
          "question": "উদ্দীপকের বন্ধুত্বের মতো তোমার পাঠ্য বইয়ের বন্ধুপ্রতিম রাষ্ট্রগুলোর বন্ধুত্ব যে শক্তিতে আত্মপ্রকাশ করেছিল, তা বর্ণনা করো।",
          "explanation": "উদ্দীপকের বন্ধুত্বের মতো আমার পাঠ্যবইয়ের বন্ধুপ্রতীম রাষ্ট্রগুলোর বন্ধুত্ব অক্ষশক্তি ও মিত্রশক্তিতে আত্মপ্রকাশ করেছিল। প্রথম বিশ্বযুদ্ধের পর 'ত্রিশক্তি আঁতাতের' অন্তর্ভুক্ত দেশগুলোর মধ্যে মতবিরোধ দেখা দেয়। এ সুযোগে জার্মানি তার হারানো শক্তি সুসংহত করার সুযোগ পায়। ১৯৩৬ সালে লীগ অব নেশনসের নিষেধাজ্ঞা অমান্য করে জর্মানি ইতালিকে আবিসিনীয় যুদ্ধে সমর্থন জানায়। এসময় নাৎসি জার্মানির নেতা হিটলার এবং ইতালির নেতা বেনিতো মুসোলিনী ছিলেন সমমনা রাজনৈতিক দর্শনের অধিকারী। ফলে ইতালি-জার্মান সখ্য গড়ে ওঠে। অতঃপর উভয় রাষ্ট্রই কমিউনিস্ট বিরোধী চুক্তি সম্পাদন করে। একই বছর হিটলার জাপানের সাথেও কমিউনিস্ট বিরোধী আরেকটি চুক্তি সম্পাদন করলে রোম-বার্লিন-টোকিও ঐক্যজোট গড়ে ওঠে। ইতিহাসে এটি অক্ষশক্তি হিসেবে পরিচিত। অক্ষশক্তির বিরুদ্ধে ব্রিটেন, রাশিয়া, ফ্রান্স, চীন ও মার্কিন যুক্তরাষ্ট্র মিলে বৃহৎ শক্তিজোট গঠন করে, ইতিহাসে যা মিত্রশক্তি হিসেবে পরিচিতি পায়। উদ্দীপকে দেখা যায়, প্রায় একই রকম রাজনৈতিক মতাদর্শে বিশ্বাসী আদিব ও কামরুলের সাথে সিয়ামও যুক্ত হলে তাদের বন্ধুত্বের বন্ধন আরও দৃঢ় হয়। তারা তাদের সমন্বিত শক্তি, আশেপাশে প্রয়োগ করতে শুরু করলে পার্শ্ববর্তী ও দূরবর্তী এলাকায় সম ও বিপরীত আদর্শে বিশ্বাসীরা তাদের বিরুদ্ধে পাল্টা ঐক্যবদ্ধ হয়। এখানে আদিব, কামরুল ও সিয়ামের বন্ধন দ্বারা অক্ষশক্তি জোট এবং এর বিপরীতে ঐক্যবদ্ধ শক্তি দ্বারা মিত্রশক্তি জোটকে ইঙ্গিত করা হয়েছে।"
        },
        {
          "label": "ঘ",
          "question": "তুমি কি মনে করো উক্ত শক্তির ঔদ্ধত্য দ্বিতীয় বিশ্বযুদ্ধ সৃষ্টির অন্যতম কারণ? বিশ্লষণ করো।",
          "explanation": "হ্যাঁ, আমি মনে করি উক্ত শক্তি তথা দ্বিতীয় বিশ্বযুদ্ধ সৃষ্টির অন্যতম কারণ। 1 অক্ষশক্তি ও মিত্রশক্তির ঔদ্ধত্যই ইতালি, জার্মানি ও জাপান-এ তিন রাষ্ট্র মিলে অক্ষশক্তি চুক্তি স্বাক্ষরিত হলে নানা জটিল ও কূটনৈতিক প্রক্রিয়ার মধ্য দিয়ে মিত্রশক্তি জোটের আত্মপ্রকাশ ঘটে। মূলত মিত্রজোটের নেতৃত্বে ছিল ব্রিটেন, ফ্রান্স, রাশিয়া ও মার্কিন যুক্তরাষ্ট্র। রাজনৈতিক ও মনস্তাত্ত্বিক দিক থেকে এটা ছিল অক্ষশক্তির বিপরীত রাজনৈতিক ও সামরিক জোট। অক্ষশক্তি চুক্তির মাধ্যমে ইতালি ও জার্মানি তাদের সম্প্রসারণশীল তৎপরতা পরিচালনার জন্য দুটি পৃথক অঞ্চল বেছে নিয়েছিল। ইতালির বিস্তার নীতির কেন্দ্রস্থল ছিল ভূমধ্যসাগরীয় অঞ্চল এবং জার্মানির ছিল মধ্য ও পূর্ব ইউরোপ। ১৯৩৮ সালে মিউনিখ বৈঠকে মুসোলিনী সভাপতিত্ব করছিলেন এবং জার্মান জাতি যাতে চেকোস্লোভাকিয়ার একাংশ পায় তার ব্যবস্থা করে দিয়েছিলেন। অতঃপর মুসোলিনী হিটলারকে এভাবে সন্তুষ্ট করে নিজে ১৯৩৮ সালে আলবেনিয়া অধিকার করেন। মূলত রোম-বার্লিন-টোকিও অক্ষশক্তির মাধ্যমে পৃথিবীতে আর একটি বিশ্বযুদ্ধের পথ প্রশস্ত হয়। ভার্সাই সন্ধির দ্বারা অসন্তুষ্ট জার্মানি-ইতালি-জাপান তাদের প্রতিপক্ষ মিত্রশক্তির বিরুদ্ধে প্রতিরোধ গ্রহণ করার জন্য সাম্রাজ্যবাদী নীতি গ্রহণ করে। অন্যদিকে, শক্তির ভারসাম্য রক্ষার জন্য ফ্রান্স ও ব্রিটেন এ অক্ষশক্তির 'মোকাবিলা করার জন্য সমরসজ্জায় মত্ত হয়। যার শেষ পরিণতি দ্বিতীয় বিশ্বযুদ্ধ। উপরের আলোচনার পরিপ্রেক্ষিতে বলা যায়, দ্বিতীয় বিশ্বযুদ্ধে সংগঠনের অন্যতম কারণ হলো অক্ষশক্তি চুক্তি ও মিত্রশক্তি জোটের সমন্বিত শক্তির অপপ্রয়োগ।"
        }
      ]
    },
    {
      "number": "10",
      "uddipok": "ইসলামপুর গ্রামের জনগণের মধ্যে বিদ্যমান দুটি দলের সংঘর্ষের কারণে দীর্ঘদিন ধরে অশান্তি বিরাজ করছিল। তাই গ্রামের লোকজন মিলে গ্রামে শান্তি প্রতিষ্ঠার জন্য সবুজ সংঘ নামে একটি সংঘ স্থাপন করে। 'সবুজ সংঘ' গ্রামে বিবাদমান দু'পক্ষের মধ্যে সমঝোতার মাধ্যমে গ্রামে শান্তি স্থাপন করে।",
      "tag": "VNSC 24",
      "sub_questions": [
        {
          "label": "ক",
          "question": "জাতিসংঘ কতসালে প্রতিষ্ঠিত হয়েছিল?",
          "explanation": "জাতিসংঘ প্রতিষ্ঠিত হয়েছিল ১৯৪৫ সালে।"
        },
        {
          "label": "খ",
          "question": "জাতিসংঘের নিরাপত্তা পরিষদের সদস্য সংখ্যা কত? ব্যাখ্যা করো।",
          "explanation": "জাতিসংঘের নিরাপত্তা পরিষদের মোট সদস্য সংখ্যা ১৫। জাতিসংঘের সকল কার্য সম্পাদনের ক্ষেত্রে নিরাপত্তা পরিষদ গুরুত্বপূর্ণ ভূমিকা পালন করে থাকে। ৫টি স্থায়ী ও ১০টি অস্থায়ী সদস্য দেশ নিয়ে এ পরিষদ গঠিত হয়। নিরাপত্তা পরিষদের পাঁচটি স্থায়ী সদস্য দেশ হলো মার্কিন যুক্তরাষ্ট্র, যুক্তরাজ্য, রাশিয়া, চীন এবং ফ্রান্স। এদের ভেটো ক্ষমতা রয়েছে। এছাড়া নিরাপত্তা পরিষদের অস্থায়ী ১০টি সদস্য দেশ প্রতি দুই বছর পর পর সাধারণ পরিষদ কর্তৃক নির্বাচিত হয়। জাতিসংঘ সনদ অনুযায়ী আন্তর্জাতিক শান্তি ও নিরাপত্তা রক্ষার প্রধান দায়িত্ব নিরাপত্তা পরিষদের।"
        },
        {
          "label": "গ",
          "question": "উদ্দীপকের সবুজ সংঘের সাথে তোমার পঠিত কোন সংস্থার মিল রয়েছে? উত্ত সংস্থার সফলতাসমূহ বর্ণনা করো।",
          "explanation": "উদ্দীপকের সবুজ সংঘের সাথে আমার পঠিত আন্তর্জাতিক সংস্থা জাতিসংঘের মিল রয়েছে। জাতিসংঘ ১৯৪৫ সালের ২৪ অক্টোবর আনুষ্ঠানিক কার্যক্রম শুরু করে। বহু হতাশা ও ব্যর্থতা সত্ত্বেও এ সংস্থাটি এখনও যুদ্ধ, ক্ষুধা, দারিদ্র্য, নির্যাতন ও দুভাগ্যের হাত থেকে মুক্তির জন্য মানুষের আশা-আকাঙ্ক্ষার প্রতীক হিসেবে বিরাজ করছে। জাতিসংঘ প্রতিষ্ঠার অন্যতম উদ্দেশ্য ছিল আন্তর্জাতিক শান্তি ও নিরাপত্তা রক্ষা। এ উদ্দেশ্য বাস্তবায়নের লক্ষ্যে জাতিসংঘ শান্তিরক্ষা বাহিনী প্রতিষ্ঠা করে এবং তাদের সংঘাতপূর্ণ এলাকায় প্রেরণের মাধ্যমে সংঘাতের কবল থেকে লক্ষ লক্ষ লোকের জীবন রক্ষা করছে। এছাড়া জাতিসংঘ অস্ত্র উৎপাদন বিশেষ করে পারমাণবিক অস্ত্র তৈরি ও প্রতিযোগিতায় পৃথিবীতে যাতে আর যুদ্ধের সৃষ্টি না হতে পারে সেজন্য জাতিসংঘ নিরস্ত্রীকরণ অভিযান চালিয়ে যাচ্ছে। এছাড়া জাতিসংঘ মানবাধিকার ও আন্তর্জাতিক আইন প্রতিষ্ঠা, শরণার্থী সমস্যার সমাধান, পরিবেশ সংরক্ষণ কার্যক্রম, নারীর অধিকার রক্ষা, শ্রমিক অধিকার সংরক্ষণ, মদিক দ্রব্যের অপব্যবহার চোরাচালন রোধসহ অনেক ক্ষেত্রে গুরুত্বপূর্ণ অবদান রেখে যাচ্ছে। ও উদ্দীপকেও দেখা যায়, ইসলামপুর গ্রামের মধ্যে বিদ্যমান দুটি দলের সংঘর্ষ ও অশান্তি দূর করে শান্তি প্রতিষ্ঠার লক্ষ্যে গ্রামের লোকজন সবুজ সংঘ নামে একটি সংঘ স্থাপন করে। এখানে সবুজ সংঘ গঠনের পটভূমি ও উদ্দেশ্য উপরে বর্ণিত জাতিসংঘ প্রতিষ্ঠার পটভূমি ও উদ্দেশ্যের সাথে সাদৃশ্যপূর্ণ। তাই বলা যায়, উদ্দীপকের সবুজ সংঘের সাথে জাতিসংঘের মিল রয়েছে।"
        },
        {
          "label": "ঘ",
          "question": "বিশ্বশান্তি প্রতিষ্ঠায় উক্ত সংস্থাটি প্রশংসনীয় ভূমিকা পালন করছে- বিশ্লেষণ করো।",
          "explanation": "নিম্নের অনুরূপ: বিশ্বশান্তি রক্ষায় উক্ত সংগঠন তথা নিরাপত্তা পরিষদ বা বৃহদর্থে জাতিসংঘ গুরুত্বপূর্ণ ভূমিকা পালন করে চলেছে। তবে বিভিন্ন ক্ষেত্রে সংগঠনটি কিছুটা ব্যর্থতার পরিচয় দিচ্ছে বলেও আমি মনে করি। প্রতিষ্ঠার পর থেকেই জাতিসংঘ বিশ্বের বৃহত্তম আন্তর্জাতিক সংস্থা হিসেবে বিশ্বশান্তি রক্ষায় কাজ করে আসছে। বিশ্বের কোথাও যুদ্ধ, সামরিক সংঘাত বা উত্তেজনার সৃষ্টি হলে জাতিসংঘ তা বন্ধ করার উদ্যোগ নেয়। কখনও কখনও যুদ্ধ বন্ধের লক্ষ্যে বা যুদ্ধের পর ক্ষতিগ্রস্তদের সহায়তার জন্য জাতিসংঘ তার শান্তিরক্ষী বাহিনীকেও সংঘাতপূর্ণ এলাকায় পাঠায়। এছাড়াও বিশ্ব থেকে ক্ষুধা, দারিদ্র্য ও নিরক্ষরতা দূর করা, মানবাধিকার প্রতিষ্ঠা, পরিবেশ দূষণজনিত সমস্যা মোকাবিলা, জনসংখ্যা বিস্ফোরণ রোধ, নারী ও শিশু অধিকার প্রতিষ্ঠা ইত্যাদি বিষয়ে কার্যক্রম পরিচালনার মধ্য দিয়ে জাতিসংঘ আর্থ-সামাজিক অগ্রগতি অর্জনের মাধ্যমে পরোক্ষভাবেও বিশ্বশান্তি প্রতিষ্ঠায় অবদান রাখছে। উপরে আলোচিত সফলতাগুলোর পাশাপাশি বিশ্বশান্তি প্রতিষ্ঠায় জাতিসংঘ কিছু ক্ষেত্রে ব্যর্থতারও পরিচয় দিয়েছে। নানা হস্তক্ষেপ ও সীমাবদ্ধতায় অনেক সংকট নিরসনে জাতিসংঘ তেমন ভূমিকা রাখতে পারছে না। মানবাধিকার রক্ষায় ব্যর্থতা, বর্ণবাদ ও জাতিগত দাঙ্গা নিরসনে ব্যর্থতা, মধ্যপ্রাচ্যে মার্কিন আগ্রাসন, নিরস্ত্রীকরণ ও পারমাণবিক অস্ত্ররোধে ব্যর্থতা, সম্প্রতি রুশ-ইউক্রেন যুদ্ধ বন্ধে ব্যর্থতা ইত্যাদি জাতিসংঘের ব্যর্থতাগুলোর পরিচায়ক হয়ে দাঁড়িয়েছে। পরিশেষে বলা যায়, বিশ্বে শান্তি প্রতিষ্ঠায় জাতিসংঘের ভূমিকা প্রশংসনীয়। তবে বৃহৎ শক্তিগুলোর প্রাধান্যসহ বিভিন্ন কারণে সাম্প্রতিক বছরগুলোতে জাতিসংঘের কার্যকারিতা নিয়ে প্রশ্ন উঠেছে।"
        }
      ]
    },
    {
      "number": "11",
      "uddipok": "রূপনগর গ্রামে দুটি বড় বংশ রয়েছে। সৈয়দ বংশ ও খান বংশ। তারা নিজ গ্রাম ও আশপাশের গ্রামগুলো নিজেদের প্রভাব বলয়ে নিয়ে আসার জন্য নিজেদের মধ্যে প্রতিযোগিতায় লিপ্ত হয়। নিজেদের মধ্যে শক্তি বৃদ্ধির জন্ম প্রচেষ্টা চালাতে থাকে। ফলে, এই এলাকার লোকগুলো এক ধরনের আতঙ্কে থাকে কখন কী হযে যায়।",
      "tag": "VNSC 24",
      "sub_questions": [
        {
          "label": "ক",
          "question": "কোরিয়া যুদ্ধ কত সালে সংঘটিত হয়?",
          "explanation": "কোরিয়া যুদ্ধ সংঘটিত হয় ১৯৫০ সালে।"
        },
        {
          "label": "খ",
          "question": "Warsaw (ওয়ারস) জোটের উদ্দেশ্য বুঝিয়ে লিখ।",
          "explanation": "Warsaw জোট গঠনের মূল উদ্দেশ্য ছিল NATO এর বিপরীতে ইউরোপে ক্ষমতার ভারসাম্য রক্ষা করা। ১৯৫৫ সালে পশ্চিম জার্মানির NATO-তে একীভূত হওয়ার প্রতিক্রিয়ায় রাশিয়ার নেতৃত্বাধীন সমাজতান্ত্রিক দেশগুলো Warsaw চুক্তি স্বাক্ষর করে। মধ্য ও পূর্ব ইউরেপের ৮টি সমাজতান্ত্রিক দেশ এ সম্মিলিত প্রতিরক্ষা চুক্তির অংশ ছিল। NATO এর বিপরীতে এ জোট গঠনকে স্নায়ুযুদ্ধের অন্যতম মাইলফলক হিসেবে বিবেচনা করা হয়।"
        },
        {
          "label": "গ",
          "question": "উদ্দীপকে রূপনগর গ্রামের সৈয়দ ও খান বংশের মধ্যে বিরাজমান অবস্থা বিশ্বের কোন অবস্থার সাথে সামঞ্জস্যপূর্ণ? ব্যাখ্যা করো।",
          "explanation": "উদ্দীপকের রূপনগর গ্রামের সৈয়দ ও খান বংশের মধ্যে বিরাজমান অবস্থা স্নায়ুযুদ্ধের সাথে সামঞ্জস্যপূর্ণ। স্নায়ুযুদ্ধ এমন এক প্রকার যুদ্ধাবস্থাকে নির্দেশ করে যা প্রত্যক্ষ যুদ্ধও নয়, আবার শান্তিও নয়। দ্বিতীয় বিশ্বযুদ্ধ পরবর্তী সময়ে মার্কিন যুক্তরাষ্ট্র ও সোভিয়েত ইউনিয়ন বিশ্বের দুই প্রধান পরাশক্তি হিসেবে আবির্ভূত হয়। আদর্শগতভাবে এ দুটি রাষ্ট্র ছিল সম্পূর্ণ বিপরীতমুখী। মার্কিন যুক্তরাষ্ট্র ছিল পুঁজিবাদী ব্যবস্থার সমর্থক এবং সোভিয়েত ইউনিয়ন ছিল সমাজতান্ত্রিক আদর্শে বিশ্বাসী। নিজেদের আদর্শের শ্রেষ্ঠত্বের দাবি ও অন্যান্য দেশে তা ছড়িয়ে দেওয়া নিয়ে দেশ দুটির মধ্যে চরম দ্বন্দ্ব চলতে থাকে। বিভিন্ন আন্তর্জাতিক ইস্যুতে এ দুই পরাশক্তি পরস্পরের বিরোধিতা করতে থাকে। এর ফলে প্রায় প্রতি মুহূর্তে যুদ্ধের উত্তাপ ছড়ায়। কিন্তু বিপুলসংখ্যক বিধ্বংসী অস্ত্রের অধিকারী উভয় দেশই সযত্নে যুদ্ধ এড়িয়ে চলে। গত শতকের নব্বই দশকের শুরু পর্যন্ত যুক্তরাষ্ট্র ও সোভিয়েত ইউনিয়নের মধ্যে এরকম যুদ্ধ যুদ্ধ পরিস্থিতিকেই স্নায়ুযুদ্ধ বা Cold War বলে অভিহিত করা হয়। উদ্দীপকে দেখা যায়, রূপনগর গ্রামের সৈয়দ ও খান বংশ নিজ গ্রাম ও আশেপাশের গ্রামগুলো নিজেদের প্রভাববলয়ে নিয়ে আসার জন্য প্রতিযোগিতায় লিপ্ত হয় এবং নিজেদের মধ্যে শক্তি বৃদ্ধির প্রচেষ্টা চালাতে থাকে। ফলে এলাকার লোকজনের মধ্যে আতঙ্ক সৃষ্টি হয়। উদ্দীপকের এ অবস্থার সাথে উপরে বর্ণিত স্নায়ুযুদ্ধের অবস্থা তুলনীয়। তাই বলা যায়, সৈয়দ ও খান বংশের মধ্যে বিরাজমান প্রতিযোগিতা স্নায়ুযুদ্ধের সাথে সামঞ্জস্যপূর্ণ।"
        },
        {
          "label": "ঘ",
          "question": "উদ্দীপকে গ্রাম দুটির মধ্যে বিরাজমান অবস্থার সাথে সামঞ্জস্যপূর্ণ বিশ্ব পরিস্থিতির উদ্ভব হয় কীভাবে?",
          "explanation": "দ্বিতীয় বিশ্বযুদ্ধ পরবর্তী সময়ে দুই পরাশক্তির উত্থান এবং তাদের মতাদর্শগত পার্থক্যের ফলেই উক্ত বিশ্ব পরিস্থিতি তথা স্নায়যুদ্ধের উদ্ভব হয়। দ্বিতীয় বিশ্বযুদ্ধ পরবর্তী সময়ে দুটি পরাশক্তির উত্থান ঘটে এবং পূর্বেকার পরাশক্তি ব্রিটেন ও ফ্রান্স যুদ্ধে জয়লাভ করলেও তাদের বিধ্বস্ত অর্থনীতির কারণে বিশ্বকে পূর্বের মতো নেতৃত্ব দেওয়ার অবস্থায় ছিল না। ১৯১৭ সালে রুশ সমাজতান্ত্রিক বিপ্লবের পথ ধরে সোভিয়েত ইউনিয়ন একটি সমৃদ্ধ দেশে পরিণত হয় এবং মার্কিন যুক্তরাষ্ট্রকে মোকাবিলা করার মতো শক্তি অর্জন করে। দুটি দেশের আদর্শিক দ্বন্দ্বকে কেন্দ্র করে ইউরোপের রাষ্ট্রগুলোও বিভক্ত হয়ে দুই শিবিরে যোগ দেয় কিন্তু উভয় দেশই সযত্নে যুদ্ধ এড়িয়ে চলে এবং দ্বিতীয় বিশ্বযুদ্ধ পরবর্তী সময়ে মার্কিন যুক্তরাষ্ট্র ও সোভিয়েত ইউনিয়নের এরূপ যুদ্ধ যুদ্ধ খেলাকেই স্নায়ুযুদ্ধ বা Cold war বলে অভিহিত করা হয়েছে। দ্বিতীয় বিশ্বযুদ্ধের পূর্বেই মার্কিন যুক্তরাষ্ট্র এবং সোভিয়েত ইউনিয়ন আদর্শগত কারণে পরস্পরের প্রতিপক্ষে পরিণত হয়েছিল এবং দ্বিতীয় বিশ্বযুদ্ধে নাৎসিবাদের ব্যাপক প্রসারে উদ্বিগ্ন হয়ে মিত্রপক্ষের মার্কিন প্রেসিডেন্ট রুজভেল্ট এবং ব্রিটিশ প্রধানমন্ত্রী উইনস্টন চার্চিল সব বিভেদকে দূরে ঠেলে সোভিয়েত ইউনিয়নকে মৈত্রী জোটে গ্রহণ করেছিলেন। কিন্তু দ্বিতীয় বিশ্বযুদ্ধের পরপরই রুজভেল্টের মৃত্যু এবং উইনস্টন চার্চিল ক্ষমতাচ্যুত হলে যুক্তরাষ্ট্র ও ব্রিটেনে যথাক্রমে হ্যারি এস, ট্রুম্যান ও এটলি ক্ষমতাসীন হন এবং এ দুজন পূর্বতন দুজন বিশ্ব নেতার চেয়ে অনেকটা অদূরদর্শী এবং অনেকটা অসহনশীল রাজনীতিবিদ ছিলেন। ফলে মিত্রপক্ষের বিশ্বনেতৃবৃন্দের মধ্যে বিশ্বযুদ্ধকালীন যে সমঝোতা ছিল তা বিনষ্ট হয় এবং রাশিয়ার পশ্চিম সীমান্ত পথে রাশিয়া বরাবরই জার্মানি দ্বারা আক্রান্ত হওয়ায় হুমকির মুখে ছিল। দ্বিতীয় বিশ্বযুদ্ধের শেষ কয়েক মাস সোভিয়েত ইউনিয়নের সামরিক বাহিনী মধ্য ও পূর্ব ইউরোপের সম্পূর্ণ অংশ দখল করে নেয় এবং রুশ বাহিনী পূর্ব ইউরোপের দেশগুলোর কমিউনিস্ট দলগুলোকে সাহায্য করতে থাকে। তাই তারা নতুন প্রেসিডেন্ট ট্রুম্যানকে সোভিয়েত ইউনিয়নের প্রতি কড়া নীতি প্রয়োগের জন্য প্ররোচিত করেন। এর ফলে রুশ-মার্কিন স্নায়ুযুদ্ধ তীব্র আকার ধারণ করে।"
        }
      ]
    }
  ]
}