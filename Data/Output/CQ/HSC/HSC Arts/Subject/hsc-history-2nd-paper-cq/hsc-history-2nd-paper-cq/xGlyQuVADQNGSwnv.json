{
  "title": "ঢাকা, রাজশাহী, কুমিল্লা, চট্টগ্রাম, সিলেট, যশোর, বরিশাল বোর্ড ২০২৫",
  "subtitle": "ইতিহাস (11)",
  "questions": [
    {
      "number": "1",
      "uddipok": "ইতিহাস ক্লাসে জনাব 'ক' স্যার মানুষের চিন্তায় বৈপ্লবিক পরিবর্তন আনে, এমন কয়েকজন মনীষীর কথা বলেছিলেন। যাদের চিন্তাধারা ও লেখনী একটি অঞ্চলকে গির্জার দুর্নীতি ও রাজার অপশাসন হতে মুক্তি এনে দিয়েছিল।",
      "tag": "DB, RB, CB, CTG.B, SB, JB, BB 25",
      "sub_questions": [
        {
          "label": "ক",
          "question": "'আমিই রাষ্ট্র' -উক্তিটি কার?",
          "explanation": "'আমিই রাষ্ট্র'- উক্তিটি ফরাসি রাজা চতুদশ লুইয়ের।"
        },
        {
          "label": "খ",
          "question": "কোড নেপোলিয়ন রলতে কী বোঝায়?",
          "explanation": "কোড নেপোলিয়ন বলতে নেপোলিয়নের উদ্যোগে গঠিত আইনজ্ঞ কমিটি কর্তৃক রচিত আইনবিধিকে বোঝায়। নেপোলিয়ন বোনাপার্টের শাসনামলের আগে ফ্রান্সে তেমন কোনো বিধিবদ্ধ আইন ছিল না। বিপ্লবের অন্যতম আদর্শ সামাজিক সাম্যের প্রতি দৃষ্টি রেখে আধুনিক ফরাসি সমাজ গঠনের লক্ষ্যে আইন প্রণয়ন করা অপরিহার্য হয়ে পড়ে। এ অবস্থায় নেপোলিয়ন দেশের বিশিষ্ট আইনজ্ঞদের নিয়ে একটি কমিটি গঠন করেন। এই কমিটি রোমান আইনসহ ফরাসি সমাজের বাস্তবতা বিশ্লেষণ করে যে আইনের দলিল রচনা করেন তাই পরবর্তী সময়ে 'কোড নেপোলিয়ন' নামে পরিচিত"
        },
        {
          "label": "গ",
          "question": "উদ্দীপকে বর্ণিত মনীষীদের চিন্তাধারা কোন বিপ্লবের অনুপ্রেরণা তৈরি করেছিল? ব্যাখ্যা করো।",
          "explanation": "জাউদ্দীপকে বর্ণিত মনীষী তথা দার্শনিকদের চিন্তাধারা ফরাসি বিপ্লবের অনুপ্রেরণা তৈরি করেছিল। আঠারো শতকের ফরাসি দার্শনিকদের রচনা ফ্রান্সের যুক্তিবাদী দার্শনিক দৃষ্টিভঙ্গি গঠনে বিশেষ ভূমিকা রেখেছিল। তারা মানুষের চিন্তা-চেতনায় নতুন ভাবধারা সৃষ্টি করেন। দার্শনিকরা রাজার স্বর্গীয় অধিকার তত্ত্বকে যুক্তির দ্বায়া আক্রমণ করে এই অভিমত প্রচার করেন যে, 'রাজার ক্ষমতা বা কর্তৃত্বের উৎস স্রষ্টা নন, জনগণের ইচ্ছা'। তারা আরও প্রচার করেন যে, 'প্রকৃতির নিয়মে অধিকারের সাথে কর্তব্যও থাকে। সুতরাং রাজা শুধু অধিকার ভোগ করতে পারেন না, তাকে কর্তব্যও পালন করতে হবে'। এদের মধ্যে উল্লেখযোগ্য দার্শনিক ছিলেন মন্টেঙ্কু, ভলতেয়ার, রুশো প্রমুখ। তারা তাদের লেখনীর মাধ্যমে সমাজে বিদ্যমান অসঙ্গতিগুলো তুলে ধরেছিলেন। উদ্দীপকের বর্ণনায় বলা হয়েছে, ইতিহাসের শিক্ষক জনাব 'ক' স্যার মানুষের চিন্তায় বৈপ্লবিক পরিবর্তন আনে, এমন কয়েকজন মনীষীর কথা বলেন যাদের চিন্তাধারা ও লেখনী একটি অঞ্চলকে গির্জার দুর্নীতি ও রাজার অপশাসন হতে মুক্তি এনে দিয়েছিল। এখানে উদ্দীপকের মনীষীদের ন্যায় ফরাসি জনমত গঠনে ফরাসি বিপ্লবে দার্শনিকদের ভূমিকার সাদৃশ্য রয়েছে। তাই বলা যায়, ফরাসি দার্শনিকদের লেখনী ও তাদের চিন্তাধারা জনমত গঠনের মাধ্যমে ফরাসি বিপ্লবের অনুপ্রেরণা তৈরি করেছিল।"
        },
        {
          "label": "ঘ",
          "question": "উক্ত বিপ্লব কীভাবে আর্থ-সামাজিক ব্যবস্থার পরিবর্তন এনে দেয়?",
          "explanation": "আউক্ত বিপ্লব তথা ফরাসি বিপ্লব ফ্রান্সের আর্থ-সামাজিক ব্যবস্থায় এক বৈপ্লবিক পরিবর্তন ঘটায়। ফরাসি বিপ্লবের আগে কৃষক ও সাধারণ মানুষ সামন্ততান্ত্রিক শোষণের শিকার ছিল। অভিজাত ও গির্জার জন্য বিভিন্ন খাজনা, সামন্ত কর, টাইথ ও বাধ্যতামূলক শ্রম দিতে হতো। ফরাসি বিপ্লব এসব অন্যায় প্রথার অবসান ঘটিয়ে কৃষকদের মুক্তি এনে দেয় এবং ১৭৮৯ সালের পর অভিজাত ও যাজকদের জমি বাজেয়াপ্ত করে কৃষক ও বুর্জোয়া শ্রেণির মধ্যে বণ্টন করা হয়। ফলে একদিকে স্বাধীন কৃষক ও সচ্ছল বুর্জোয়া মালিক শ্রেণির উত্থান ঘটে, যারা পরে ফ্রান্সের অর্থনীতি ও রাজনীতির নিয়ামক হয়ে ওঠে। অন্যদিকে, শহুরে সর্বহারা বা সাঁকুলেৎ শ্রেণি বিপ্লবে মুখ্য ভূমিকা রাখলেও প্রকৃত অর্থনৈতিক সুবিধা থেকে বঞ্চিত থাকে। এছাড়া বাণিজ্য ও শিল্পের পথে সামন্তবাদী প্রতিবন্ধকতা দূর হওয়ায় বাজার একক হয় এবং পুঁজিবাদী অর্থনীতির বিকাশ ঘটে। মানবাধিকার ঘোষণার মাধ্যমে ব্যক্তি স্বাধীনতা, সম্পত্তির অধিকার ও সমতার স্বীকৃতি ফরাসি: সমাজে আইনি ও নৈতিক পরিবর্তন আনে। একই সঙ্গে গির্জার সম্পত্তি রাষ্ট্রীয়করণ করা হয়, যা শুধু রাষ্ট্রীয় অর্থনীতিকে' শক্তিশালীই করেনি, বরং ধর্মীয় কর্তৃত্ব ভেঙে মুক্তচিন্তার সুযোগ সৃষ্টি করে। আলোচনা শেষে বলা যায়, ফরাসি বিপ্লব সামন্ততান্ত্রিক শোষণ দূর করে, আধুনিক নাগরিক সমাজ ও পুঁজিবাদী অর্থনীতির ভিত্তি স্থাপন করে ইউরোপের ইতিহাসে এক নতুন যুগের সূচনা ঘটায়"
        }
      ]
    },
    {
      "number": "2",
      "uddipok": "প্রাচীন মেসোপটেমিয়ার অন্তর্গত ষষ্ঠ রাজা ছিলেন হাম্বুরাবি। তার সময়ের হিট্টাইট, অ্যাসিরিও ও অন্যান্য আইনের সমন্বয়ে ব্যাপক সংকলন করা হয়,যা 'কোড অব হাম্বুরাবি' নামে পরিচিত। এটি সমাজের ব্যাপক পরিবর্তন করেছিল। তার এ আইনই তাকে পৃথিবীর ইতিহাসে অমরত্ব দান করেছে।",
      "tag": "DB, RB, CB, CTG.B, SB, JB, BB 25",
      "sub_questions": [
        {
          "label": "ক",
          "question": "ফরাসি বিপ্লবের সময় কোন বংশের শাসন চলছিল?",
          "explanation": "ফরাসি বিপ্লবের সময় বুরবোঁ রাজবংশের শাসন চলছিল।"
        },
        {
          "label": "খ",
          "question": "বাস্তিল দুর্গ সম্পর্কে লেখো।",
          "explanation": "বাস্তিল দুর্গ ছিল ফ্রান্সের বুরবোঁ রাজবংশের স্বৈরতন্ত্রের প্রতীক। নিক চনায় মতা ভরেন শুধু বে'। বুশো গুলো বাস্তিল দুর্গের অবস্থান ছিল ফ্রান্সের প্যারিস শহরে। এই দুর্গ ছিল স্বৈরাচারী বুরবোঁ রাজাদের নির্যাতনের প্রতীক। রাজতন্ত্রের বিরোধীদের বন্দি করে রাখার জন্য এ দুর্গটি ব্যবহার করা হতো। এমনকি রাজতন্ত্রের সমালোচনার কারণে দার্শনিক ভলতেয়ারকেও দু'বার কুখ্যাত বাস্তিল দুর্গে অন্তরীণ করা হয়। ফরাসি বিপ্লবের সময় বিপ্লবী জনতা ১৭৮৯ সালের ১৪ জুলাই বাস্তিল দুর্গ অবরোধ করে তা দখল করে নেয় এবং সেখানকার বন্দিদের মুক্তি দেয়। বাস্তিল দুর্গের পতনের মাধ্যমেই ফরাসি বিপ্লব চূড়ান্ত রূপলাভ করে।"
        },
        {
          "label": "গ",
          "question": "উদ্দীপকে উল্লিখিত হাম্বুরাবির কর্মকাণ্ডের সাথে কোন শাসকের কর্মকাণ্ডের মিল রয়েছে? ব্যাখ্যা করো।",
          "explanation": "উদ্দীপকে উল্লিখিত হাম্বুরাবির কর্মকান্ডের সাথে ফরাসি সম্রাট নেপোলিয়ন বোনাপার্ট-এর কর্মকাণ্ডের মিল রয়েছে। এক ফ্রান্সের কনসাল হিসেবে নেপোলিয়নের সর্বশ্রেষ্ঠ কীর্তি হলো তার আইন সংস্কার। এর আগে ফ্রান্সে কোনো সুসংবদ্ধ আইন প্রচলিত ছিল না। ফরাসি বিপ্লবের পর ফ্রান্সে বহু আইন প্রণীত হয়। পাশাপাশি বুরবোঁ শাসনামলের অসংখ্য আইন তখনও চালু ছিল। নেপোলিয়ন এসব আইনকে সমন্বয় করে সংকলন করার জন্য বিশিষ্ট আইনজ্ঞদের নিয়ে একটি কমিটি গঠন করেন। ঐ বিশেষজ্ঞরা ৮৪টি অধিবেশনে মিলিত হয়ে আইনের মূল সূত্রগুলো লিপিবদ্ধ করেন। নেপোলিয়নের এ আইন সংকলনই নেপোলিয়নের আইনবিধি বা 'কোড নেপোলিয়ন' নামে খ্যাত। উদ্দীপকের রাজা হাম্বুরাবির ক্ষেত্রেও তেমনটি লক্ষণীয়। উদ্দীপকে দেখা যায়, প্রাচীন মেসোপটেমিয়ার রাজা হাম্বুরাবির শাসনামলে বেশকিছু অঞ্চলের আইন সংকলন করা হয়, যা একত্রে 'কোড অব হাম্বুরাবি' নামে পরিচিত! এ আইনই তাকে পৃথিবীর ইতিহাসে অমরত্ব দান করেছে। ফরাসি সম্রাট নেপোলিয়ন বোনাপার্টও প্রাচীন মেসোপটেমিয়ার রাজার মতো আইন সংকলন করেছিলেন যা তাকে ইতিহাসে অমরত্ব দান করেছে। তাই বলা যায়, রাজা হাঘুরাবির কর্মকাণ্ডের সাথে ফরাসি সম্রাট নেপোলিয়ন বোনাপার্টের কর্মকাণ্ড সাদৃশ্যপূর্ণ।"
        },
        {
          "label": "ঘ",
          "question": "উক্ত শাসকের গৃহীত কর্মকাণ্ডের সফলতা বিশ্লেষণ করো।",
          "explanation": "উক্ত শাসকের গৃহীত কর্মকাণ্ডের সফলতা অর্থাৎ নেপোর্লিয়ন বোনাপার্টের আইন সংকলন তাকে বিশ্বের ইতিহাসে বিশেষ স্থানে অধিষ্ঠিত করেছে। নেপোলিয়ন বোনাপার্টের শাসনকালের সবচেয়ে উল্লেখযোগ্য সংস্কারগুলোর একটি ছিল 'কোড নেপোলিয়ন' বা নেপোলিয়নের আইনবিধি। এজন্য তাকে 'দ্বিতীয় জাস্টিনিয়ান' বলা হয়। নেপোলিয়নের সংকলিত আইনের মোট ধারা ছিল ২২৮৭ টি (মতান্বরে ২২৮১টি)। এগুলো ছিল সরল ও স্পষ্ট ভাষায় রচিত। এসব আইনের বিষয়বস্তুর মধ্যেছিল- নাগরিকদের সমান মর্যাদা ও সুযোগ লাভের অধিকার, সামন্ততন্ত্রের বিলুপ্তি ও সামন্তকর বাতিল, অভিজাত ও যাজকদের বিশেষ অধিকার ও সুযোগ রহিতকরণ, বিবাহ আইন মজবুতকরণ, বিচার ব্যবস্থায় জুরি ব্যবস্থা চালু, পৈত্রিক সম্পত্তিতে প্রত্যেক সন্তানকে সমান অধিকার দান প্রভৃতি। ফরাসি বিপ্লবের আগে ও বিপ্লব পরবর্তী ফ্রান্সে' কোনো সুসংবদ্ধ আইন প্রচলিত ছিল না। ফ্রান্সে এ কাজটি নেপোলিয়নই প্রথম সম্পাদন করেন। নেপোলিয়ন তার আইনবিধির মাধ্যমে ফরাসি ও রোমান আইনের সমন্বয় করেন। পরবর্তীতে ইউরোপের অনেক দেশে এ আইন গৃহীত হয়। উপরের আলোচনার পরিপ্রেক্ষিতে বলা যায়, নেপোলিয়ন বোনাপার্টের আইন সংকলন ছিল এক যুগান্তকারী পদক্ষেপ, যা তাকে বিশ্বের ইতিহাসে বিশেষ স্থানে অধিষ্ঠিত করেছে।"
        }
      ]
    },
    {
      "number": "3",
      "uddipok": "বিংশ শতাব্দীর গোড়ার দিকে মানব ইতিহাসে এমন এক ভয়াবহ যুদ্ধ সংঘটিত হয়, যুদ্ধটিস্থানীয়ভাবে সংঘটিত হলেও এর আগুন অন্যান্য দেশেও ছড়িয়ে পড়ে। একটি দেশের রাজপুত্রের হত্যাকাণ্ডকে কেন্দ্র করে যুদ্ধের সূত্রপাত হলেও এর পিছনে উপনিবেশবাদ এবং সাম্রাজ্যবাদের উত্থানও লুকায়িত ছিল।",
      "tag": "DB, RB, CB, CTG.B, SB, JB, BB 25",
      "sub_questions": [
        {
          "label": "ক",
          "question": "ভার্সাই সন্ধি কখন স্বাক্ষরিত হয়?",
          "explanation": "১৯১৯ সালে ভার্সাই সন্ধি স্বাক্ষরিত হয়।"
        },
        {
          "label": "খ",
          "question": "ভার্সাই সন্ধিকে চাপিয়ে দেওয়া সন্ধি বলা হয় কেন?",
          "explanation": "ভাসাই সন্ধিকে চাপিয়ে দেওয়া সন্ধি বলা হয়। প্রথম বিশ্বযুদ্ধে পরাজয়ের পর জার্মানির ওপর বিজয়ী মিত্রশক্তি একতরফাভাবে এই সন্ধির শর্ত চাপিয়ে দেয়। ১৯১৯ সালের ২৮ জুন স্বাক্ষরিত ভার্সাই সন্ধির আলোচনায় জার্মান প্রতিনিধিদের অংশগ্রহণের সুযোগ দেওয়া হয়নি, বরং স্বাক্ষর করতে বাধ্য করা হয়েছিল। এতে জার্মানিকে যুদ্ধের সম্পূর্ণ দায়ভার স্বীকার করতে হয়, বিপুল ক্ষতিপূরণ দিতে হয়, সামরিক শক্তি সীমিত করতে হয় এবং ভূখন্ড ও উপনিবেশ হারাতে হয়। অপমানজনক এসব কঠোর শর্ত জার্মানির ওপর জোরপূর্বক আরোপিত হওয়ায় একে চাপিয়ে দেওয়া সন্ধি বলা হয়।"
        },
        {
          "label": "গ",
          "question": "উদ্দীপকের ঘটনা তোমার পঠিত বইয়ের কোন ঘটনাকে স্মরণ করিয়ে দেয়? ব্যাখ্যা করো।",
          "explanation": "উদ্দীপকের ঘটনা আমার পঠিত বইয়ের ১৯১৪ সালে শুরু হওয়া প্রথম বিশ্বযুদ্ধের ঘটনাকে স্মরণ করিয়ে দেয়। ১৯১৪ থেকে ১৯১৮ সাল পর্যন্ত চলা প্রথম বিশ্বযুদ্ধের ব্যাপ্তি, ধ্বংসযজ্ঞ ও হতাহতের সংখ্যা অতীতের সব যুদ্ধকে হার মানিয়েছিল। এ যুদ্ধের কারণগুলোর মধ্যে ছিল বিকাশমান পুঁজিবাদের দ্বন্দ্ব, উপনিবেশবাদ ও সাম্রাজ্যবাদের সংঘাত, সামরিক যুদ্ধ শিবিরে বিভক্ত বিশ্ব পরিস্থিতি ইত্যাদি। তবে অস্ট্রিয়ার যুবরাজ ফার্ডিনান্ড ও তার স্ত্রী সোফিয়ার হত্যাকাণ্ডে এ যুদ্ধের সূচনা হয়। ১৯১৪ সালের ২৮ জুন অস্ট্রিয়ার যুবরাজ ফার্ডিনান্ড সস্ত্রীক অস্ট্রো-হাজোরি শাসিত বসনিয়ার রাজধানী সারায়েভো ভ্রমণকালে সার্ব আততায়ীর হাতে নিহত হন। এ হত্যাকান্ডের জন্য অস্ট্রিয়া সার্বিয়াকে সম্পূর্ণ দায়ী করে ২৮ জুলাই দেশটির বিরুদ্ধে যুদ্ধ ঘোষণা করে। পূর্বে সম্পাদিত 'ত্রিশক্তি চুক্তি' অনুযায়ী জার্মানি অস্ট্রিয়াকে সমর্থন জানায়। অন্যদিকে ফ্রান্স ও রাশিয়া সার্বিয়াকে রক্ষার জন্য এগিয়ে যায়। পরে ইউরোপের অন্যান্য রাষ্ট্রও এ যুদ্ধে জড়িয়ে পড়ে। শুরু হয় ভয়াবহ প্রথম বিশ্বযুদ্ধ। উদ্দীপকে বলা হয়েছে, বিংশ শতাব্দীর গোড়ার দিকে মানব ইতিহাসের এক ভয়াবহ যুদ্ধ সংঘটিত হয়, যা বিশ্বের অন্যান্য দেশেও ছড়িয়ে পড়ে। একজন যুবরাজের হত্যাকে কেন্দ্র করে অনেকগুলো দেশ মারাত্মক যুদ্ধে জড়িয়ে পড়ে, যা উপরে আলোচিত প্রথম বিশ্বযুদ্ধের সাথে সাদৃশ্যপূর্ণ।"
        },
        {
          "label": "ঘ",
          "question": "উক্ত ঘটনার ফলাফল বিশ্লেষণ করো।",
          "explanation": "উক্ত ঘটনা তথা প্রথম বিশ্বযুদ্ধের ফলে পৃথিবী এক ভয়ংকর ধ্বংসের সম্মুখীন হয়েছিল। প্রথম বিশ্বযুদ্ধে জড়িয়ে পড়া দেশগুলোসহ বিশ্বের অনেক দেশে ব্যাপক মানব বিপর্যয় ডেকে আনে। যুদ্ধ শেষ হওয়ার পরও মহামারি, অপুষ্টি, খাদ্যাভাব প্রভৃতি কারণে এসব দেশের জনগণ অবর্ণনীয় দুদর্শায় পতিত হয়। যুদ্ধবিরতির পরও মিত্রশক্তি জার্মানির উপর নৌ অবরোধ অব্যাহত রাখে ফলে যুদ্ধের শেষ দু'বছরে জার্মানিতে পুষ্টিহীনতায় প্রায় ৮ লাখ লোক মারা যায়। এসময় যুক্তরাষ্ট্রে প্রথম ইনফ্লুয়েঞ্জা ধরা পড়ে। যুক্তরাষ্ট্রের সৈন্যদের মাধ্যমে সংক্রামক রোগ ইউরোপেও বাহিত হয়। পরবর্তী সময়ে তা বিশ্বের বিভিন্ন প্রান্তে ছড়িয়ে পড়ে। এ রোগে বিশ্বব্যাপী প্ৰায় ২ কোটিরও বেশি লোক মারা যায়। প্রথম বিশ্বযুদ্ধের ফলে তুরস্কের অটোমান সাম্রাজ্য ভেঙে পড়ে এবং রাশিয়া, ফ্রান্স ও যুক্তরাষ্ট্রের অর্থনৈতিক ক্ষতি সাধিত হয়। প্রথম বিশ্বযুদ্ধের আগে ইংল্যান্ড ছিল বিশ্বের এক নম্বর শিল্পসমৃদ্ধ দেশ। ব্রিটেনের শিল্প উৎপাদন এ যুদ্ধের কারণে শতকরা ২০ ভাগ কমে যায়। যুদ্ধের পূর্বে মার্কিন যুক্তরাষ্ট্র ব্রিটেনের কাছে ঋণগ্রস্ত ছিল। কিন্তু যুদ্ধের সময় বিপুল অস্ত্রশস্ত্র ও রসদ কিনে ব্রিটেন উল্টো যুক্তরাষ্ট্রের কাছে ঋণী হয়ে পড়ে। আলোচনা শেষে বলা যায়, প্রথম বিশ্বযুদ্ধের ফলে পৃথিবী প্রকৃতই ধ্বংসাত্মক পরিস্থিতির সম্মুখীন হয়েছিল।"
        }
      ]
    },
    {
      "number": "4",
      "uddipok": "অসহায় ও দুর্বলদের প্রতি অত্যাচার এবং যুদ্ধের ভয়াবহতা প্রত্যক্ষ করে হযরত মুহাম্মদ (স.) ৫৯৫ খ্রিষ্টাব্দে 'হিলফুল ফুজুল' নামে শান্তিসংঘ প্রতিষ্ঠা করেন। এ সংগঠনের মূল উদ্দেশ্য ছিল আরবে শান্তি শৃঙ্খলা প্রতিষ্ঠা ও নিরাপত্তা বজায় রাখা। তার এ সংগঠনের মাধ্যমে আরবে শান্তি ও নিরাপত্তা প্রতিষ্ঠিত হয়। এ সংগঠন প্রায় পঞ্চাশ বছর স্থায়ী হয়।",
      "tag": "DB, RB, CB, CTG.B, SB, JB, BB 25",
      "sub_questions": [
        {
          "label": "ক",
          "question": "প্রথম বিশ্বযুদ্ধের সময় মার্কিন প্রেসিডেন্ট কে ছিলেন?",
          "explanation": "প্রথম বিশ্বযুদ্ধের সময় মার্কিন প্রেসিডেন্ট ছিলেন উড্রো উইলসন।"
        },
        {
          "label": "খ",
          "question": "উগ্র জাতীয়তাবাদ বলতে কী বোঝায়?",
          "explanation": "জাতীয়তাবাদের চরম বিকৃত রূপ হচ্ছে উগ্র জাতীয়তাবাদ। উগ্র জাতীয়তাবাদী চিন্তা-চেতনা এমন একটি বিষয় যার জন্য একটি ভূ-খণ্ডের মানুষ সব বিষয়ে অন্ধভাবে দেশীয় স্বার্থকে প্রাধান্য দিয়ে থাকে এবং দেশীয় স্বার্থকে প্রাধান্য দিতে গিয়ে অন্য ভূ-খণ্ডের ক্ষতিসাধন করতেও পিছপা হয় না। উদাহরণস্বরূপ বলা যায়, বিংশ শতাব্দীর চল্লিশের দশকে জার্মানরা নিজেদেরকে সর্বশ্রেষ্ঠ মনে করত। এই শ্রেষ্ঠত্ব প্রতিষ্ঠিত করতে গিয়ে জার্মানরা দ্বিতীয় বিশ্বযুদ্ধে জড়িয়ে পড়ে।"
        },
        {
          "label": "গ",
          "question": "উদ্দীপকের 'হিলফুল ফুজুলের' সাথে প্রথম বিশ্বযুদ্ধ পরবর্তী কোন সংগঠনের সাদৃশ্য রয়েছে? ব্যাখ্যা করো",
          "explanation": "উদ্দীপকের 'হিলফুল ফুজুলের' সাথে প্রথম বিশ্বযুদ্ধ পরবর্তী 'লীগ অব নেশনস' সংগঠনের সাদৃশ্য রয়েছে। প্রথম বিশ্বযুদ্ধের প্রাণহানি এবং ধ্বংসলীলার ভয়াবহতা বুঝিয়ে দেয়, ভবিষ্যতে যুদ্ধ হলে তা কত সম্পদ ও জীবনের ক্ষতি করবে। তাই বিশ্বনেতারা আলোচনার মাধ্যমে আন্তর্জাতিক বিরোধের মীমাংসার জন্য লীগ অব নেশনস গঠনের কথা ভাবেন। আর এ শান্তি প্রতিষ্ঠার চিন্তা থেকেই গঠন করা হয়েছিল উদ্দীপকের 'হিলফুল ফুজুল' নামক শান্তিসংঘ। উদ্দীপকে বলা হয়েছে, অসহায় ও দুর্বলদের প্রতি অত্যাচার এবং যুদ্ধের ভয়াবহতা প্রত্যক্ষ করে হযরত মুহাম্মদ (স.) ৫৯৫ খ্রিষ্টাব্দে 'হিলফুল ফুজুল' নামে একটি শান্তিসংঘ প্রতিষ্ঠা করেন। এ সংগঠনের মূল উদ্দেশ্য ছিল আরবে শান্তি শৃঙ্খলা প্রতিষ্ঠা ও নিরাপত্তা বজায় রাখা। একইভাবে মার্কিন যুক্তরাষ্ট্রের ২৮তম প্রেসিডেন্ট উড্রো উইলসন প্রথম বিশ্বযুদ্ধের পর ইউরোপে শান্তি স্থাপনের জন্য ১৪ দফা নীতি ঘোষণা করেন। এর ১৪ নম্বর দফার ভিত্তিতে ১৯১৯ সালে প্যারিস শান্তি সম্মেলনে উইলসনের উত্থাপিত লীগ অব নেশনস-এর প্রস্তাব সর্বসম্মতিক্রমে গৃহীত হয়। এভাবেই ১৯২০ সালের ১০ জানুয়ারি লীগ অব নেশনস-এর জন্ম হয়। লীগ অব নেশনস-এর উদ্দেশ্য ও কার্যক্রম ছিল বিশ্বশান্তি প্রতিষ্ঠা করা। তাই বলা যায়, উদ্দীপকের 'হিলফুল ফুজুল' নামক শান্তিসংঘের সাথে লীগ অব নেশনস-এর কার্যক্রম সাদৃশ্যপূর্ণ।"
        },
        {
          "label": "ঘ",
          "question": "উক্ত সংগঠন কতটুকু কার্যকর ছিল? তোমার মতামত দাও।",
          "explanation": "বিশ্বে স্থায়ী শান্তি প্রতিষ্ঠায় উক্ত সংগঠন তথা লীগ অব নেশনস পুরোপুরি কার্যকর ছিল না বলে আমি মনে করি। যুদ্ধ বন্ধ করে শান্তি প্রতিষ্ঠার মহান উদ্দেশ্যকে সামনে রেখে লীগ অব নেশনস গঠিত হলেও প্রথম বিশ্বযুদ্ধের পরাজিত রাষ্ট্রসমূহের প্রতি বিজিত রাষ্ট্রসমূহের সন্দেহ এবং জার্মানির প্রতিশোধমূলক মনোভাব লীগের কার্যক্রম সুষ্ঠুভাবে পরিচালনার পথে অন্তরায় সৃষ্টি করেছিল, যা বিশ্বশান্তি প্রতিষ্ঠার প্রচেষ্টাকে ব্যাহত করে। প্রথম বিশ্বযুদ্ধের বিজয়ী ও বিজিত রাষ্ট্রগুলোর মধ্যে ব্যাপক মতানৈক্য ছিল। এ ছাড়া লীগ অব নেশনস এর শীর্ষ নেতাদের মধ্যে জার্মানিকে সর্বতোভাবে দাবিয়ে রাখার প্রবণতা ছিল, যা সংগঠনটির নৈতিক মর্যাদা বিনষ্ট করে। তাছাড়া লীগের সদস্যদের মধ্যে সবার সমান অধিকার ছিল না, যা একে ব্যর্থ করে তোলে। লীগের অস্থায়ী সদস্যদের তুলনায়স্থায়ী সদস্যদের অনেক বেশি ক্ষমতা ছিল। তাই বিশ্বে স্থায়ী শান্তি প্রতিষ্ঠায় লীগ অব নেশনস শেষ পর্যন্ত ব্যর্থ হয়। এছাড়া চুক্তিপত্রের নিরাপত্তামূলক শর্তগুলোর মধ্যে বহু ত্রুটি ছিল। লীগের যারা সদস্য ছিল না তাদের ওপর এর কোনো এখতিয়ার ছিল না। লীগের হাতে আক্রমণকারীর বিরুদ্ধে সামরিক ব্যবস্থা গ্রহণের ক্ষমতা না থাকায় আক্রমণকারীরা সংগঠনটির নির্দেশ উপেক্ষা করতে পারত। পরিশেষে বলা যায়, উল্লিখিত সমস্যা ও সীমাবদ্ধতাগুলোর কারণে ইউরোপে স্থায়ী শান্তি প্রতিষ্ঠায় লীগ অব নেশনস ব্যর্থ হয়েছিল। এর পরিণতিতে কয়েক দশক পরই বিশ্ব আবার যুদ্ধে লিপ্ত হয় এবং বিশ্বে জন্ম নেয় নতুন আন্তর্জাতিক সংগঠন জাতিসংঘ।"
        }
      ]
    },
    {
      "number": "5",
      "uddipok": "শোষণ-বঞ্চনা থেকে রক্ষার জন্য 'ক' রাষ্ট্রের জনগণ কয়েকজন মহান নেতার নেতৃত্বে বিপ্লবের ডাক দেয়। শান্তিপূর্ণ কর্মসূচির মাধ্যমে আন্দোলন শুরু হলেও শাসক শ্রেণি এতে বাধা প্রদান করে। ফলে তা সশস্ত্র রূপ ধারণ করে। এর ফলে বিশ্বে এক বৈষম্যহীন সমাজ ব্যবস্থা প্রতিষ্ঠা লাভ করে।",
      "tag": "DB, RB, CB, CTG.B, SB, JB, BB 25",
      "sub_questions": [
        {
          "label": "ক",
          "question": "রুশো কত সালে জন্মগ্রহণ করেন?",
          "explanation": "১৭১২ সালের ২৮ জুন রুশো জন্মগ্রহণ করেন।"
        },
        {
          "label": "খ",
          "question": "ফ্যাসিবাদ কী? ব্যাখ্যা করো।",
          "explanation": "ফ্যাসিবাদ হলো এমন একটি মতবাদ, যার মূলকথা হলো- রাষ্ট্রই সকল শক্তির আধার। ইতালীয় শব্দ 'Fascio' থেকে 'Fascism' বা ফ্যাসিবাদ শব্দটির উদ্ভব হয়েছে। এর একটি অর্থ হলো বল বা শক্তি। অপর একটি অর্থ গুচ্ছ বা আঁটি। উৎপত্তিগত অর্থে ফ্যাসিবাদ হলো- এমন বল বা শক্তি যা সহজে ভাঙা সম্ভব নয়। এই অর্থটি গ্রহণ করে বেনিতো মুসোলিনী ইতালিতে যে মতবাদের জন্ম দিয়েছেন, তা-ই ফ্যাসিবাদ।"
        },
        {
          "label": "গ",
          "question": "উদ্দীপকে 'ক' রাষ্ট্রের বিপ্লবের সাথে পাঠ্যবইয়ের কোন বিপ্লবের মিল আছে? ব্যাখ্যা করো।",
          "explanation": "উদ্দীপকে 'ক' রাষ্ট্রের বিপ্লবের সাথে পাঠ্যবইয়ের বলশেভিক বিপ্লবের মিল আছে। বিশ্বের ইতিহাসে বিশ শতকের অন্যতম গুরুত্বপূর্ণ ঘটনা হলো ১৯১৭সালের বলশেভিক বিপ্লব। এ বিপ্লবের আগে রাশিয়ার সাধারণ মানুষ যুগ যুগ ধরে সম্রাট ও অভিজাতদের হাতে শোষণের শিকার হয়ে আসছিলো। বিশেষ করে শ্রমিক ও কৃষক শ্রেণির মানুষের ন্যূনতম সামাজিক, রাজনৈতিক ও অর্থনৈতিক অধিকার ছিল না। এই অসহনীয় অবস্থা থেকে উত্তরণের জন্য ১৮৯৮ সালে বিপ্লবীরা সোশ্যাল ডেমোক্রেটিক লেবার পার্টি গঠন করেন। প্রথম বিশ্বযুদ্ধকালীন রাজনৈতিক এ সংগঠনকে কাজে লাগিয়ে লেনিন বিপ্লবের জন্য দলকে প্রস্তুত করেন। প্রথম বিশ্বযুদ্ধের কারণে সৃষ্ট আর্থিক ও সামরিক দুর্ভোগ রাশিয়ার সেনাবাহিনী ও কর্মজীবীসহ সাধারণ মানুষের মধ্যে ব্যাপক অসন্তোষ জাগিয়ে তুলেছিল। এমন প্রেক্ষাপটে শ্রমিক, কৃষক ও সেনাবাহিনীর একটা বড় অংশের প্রত্যক্ষ অংশগ্রহণে ১৯১৭ সালে বলশেভিক বিপ্লব সংঘটিত হয়। লেনিন এই বিপ্লবে মুখ্য ভূমিকা পালন করেন। এই বিপ্লবের ফলে রাশিয়ার রাজনীতিতে জারতান্ত্রিক শাসন 'ব্যবস্থার পতন ঘটে এবং সমাজতান্ত্রিক শাসনব্যবস্থা প্রতিষ্ঠিত হয়। উদ্দীপকেও একই বিষয় লক্ষ করা যায়। উদ্দীপকে 'ক' রাষ্ট্রের জনগণ শোষণ-বঞ্চনা থেকে রক্ষা পেতে কয়েকজন মহান নেতার নেতৃত্বে একটি বিপ্লবের ডাক দেয়। শান্তিপূর্ণ কর্মসূচির মাধ্যমে আন্দোলন শুরু হলেও শাসক শ্রেণি এতে বাধা প্রদান করে। ফলে তা সশস্ত্র রূপ ধারণ করে। এভাবে বিশ্বে এক বৈষম্যহীন সমাজ ব্যবস্থা প্রতিষ্ঠা লাভ করে, যা ইউরোপের বলশেভিক বিপ্লবের সাথে সাদৃশ্যপূর্ণ।"
        },
        {
          "label": "ঘ",
          "question": "উক্ত বিপ্লবের প্রভাব বিশ্লেষণ করো।",
          "explanation": "উক্ত বিপ্লব তথা বলশেভিক বিপ্লব জাতীয় ও আন্তর্জাতিক অঙ্গনে গুরুত্বপূর্ণ প্রভাব বিস্তার করতে পেরেছিল। ১৯১৭ সালে সংঘটিত বলশেভিক বিপ্লব যে সমাজতান্ত্রিক সমাজ নির্মাণ করে তা ছিল বিশ্ব পরিসরে প্রথম পদক্ষেপ। এই বিপ্লবের ফলেই মানব সভ্যতা সর্বপ্রথম পুঁজিবাদী সমাজ থেকে সমাজতন্ত্রে প্রবেশ করে। সমাজ - বিকাশের ধারাবাহিকতায় পৃথিবীর জাতিসমূহ বিংশ শতাব্দীতে সমাজতন্ত্রের ভাবধারায় আলোড়িত হয়েছিল। বলশেভিক বিপ্লবের পর ইউরোপের কয়েকটি দেশ, এশিয়ার চীন, মঙ্গোলিয়া ও উত্তর কোরিয়া এবং লাতিন আমেরিকার কিউবা ও ভেনিজুয়েলায় সমাজতান্ত্রিক রাষ্ট্রব্যবস্থা প্রতিষ্ঠা হয়েছিল। ধারণা করা হয়েছিল পৃথিবীর সব দেশ ও জাতি এই বিপ্লবের দ্বারা প্রভাবিত হবে। কিন্তু যেহেতু রাশিয়ার সমাজতান্ত্রিক সমাজব্যবস্থা টেকসই উন্নয়ন ঘটাতে পারেনি, তাই সমাজতন্ত্রের পুরাতন আদর্শ মোতাবেক সমাজতান্ত্রিক বিপ্লব অপরাপর দেশগুলোতে আর সংঘটিত হয়নি। তবে বলশেভিক বিপ্লবের প্রভাবে এশিয়া ও আফ্রিকা মহাদেশে উপনিবেশবাদ ভেঙে পড়েছিল ও বিভিন্ন জাতির মুক্তির সংগ্রাম তীব্র হয়েছিল। তাছাড়া এ বিপ্লবের ফলে সমাজতন্ত্রের বেশকিছু মর্মবাণী ধারণ করে পুঁজিবাদী ব্যবস্থায় কল্যাণকামী রাষ্ট্রের বিস্তার ঘটেছে। বলশেভিক বিপ্লব পশ্চিমা সভ্যতার পুঁজিবাদী শক্তির বিরুদ্ধে এক সংগ্রামের প্রেরণা। এটি পশ্চিম ইউরোপের পুঁজিবাদী সমাজ, সংস্কৃতি, অর্থনীতি এবং রাষ্ট্রব্যবস্থার ওপর ভীষণ আঘাত করে। পুঁজিবাদী শক্তির বিরুদ্ধে এক নতুন, বিকল্প এবং সামগ্রিক মানবকল্যাণমুখী সমাজ প্রতিষ্ঠা করে আলোচনা শেষে বলা যায়, বলশেভিক বিপ্লব শুধু রাশিয়াতেই নয়, বরং সারা পৃথিবীর রাজনীতি, সমাজ, সংস্কৃতি ও অর্থনীতিতে বিশাল প্রভাব বিস্তার করেছিল।"
        }
      ]
    },
    {
      "number": "6",
      "uddipok": "আমেরিকার একটি অঞ্চলে ধনী-গরীবের বৈষম্য চরম আকার ধারণ করে। তখন শ্রমিক শ্রেণির নেতৃত্বে এক আন্দোলনের সূত্রপাত হয়। উক্ত আন্দোলনে জয়লাভ করে আন্দোলনকারীরা একজন নেতার প্রচেষ্টায় সেখানে বৈষম্যহীন সমাজ ব্যবস্থা গড়ে তুলতে সক্ষম হয়। পরবর্তীকালে বিশ্বের অনেক দেশে উক্ত নেতার আদর্শ ছড়িয়ে পড়ে",
      "tag": "DB, RB, CB, CTG.B, SB, JB, BB 25",
      "sub_questions": [
        {
          "label": "ক",
          "question": "'Utopia' কার লেখা।",
          "explanation": "'Utopia' টমাস ম্যুরের লেখা।"
        },
        {
          "label": "খ",
          "question": "এপ্রিল থিসিস কী?",
          "explanation": "এপ্রিল থিসিস হলো রাশিয়ার বলশেভিক দলের নেতা লেনিন প্রদত্ত দিকনির্দেশনামূলক তত্ত্ব। বলশেভিক বিপ্লবের নেতা লেনিন ১৯১৭ সালের ৩ এপ্রিল তার বিখ্যাত 'এপ্রিল থিসিস' ঘোষণা করেন। এপ্রিল থিসিসে বলা হয়- ১. ফেব্রুয়ারি বিপ্লবে বুর্জোয়া শ্রেণির জয় হয়েছে, এতে শ্রমিকদের সন্তুষ্ট হওয়ার কিছু নেই; ২. বুর্জোয়া বিপ্লব ও শ্রমিক বিপ্লব একসাথে চলতে থাকবে এবং শেষ পর্যন্ত শ্রমিকেরা ক্ষমতা দখল করবে। লেনিন আরো বলেন, বুর্জোয়াদের বেশিদিন ক্ষমতায় থাকতে দিলে তারা পুঁজিবাদকে দৃঢ় করে ফেলবে। সুতরাং, বুর্জোয়ারা বেশি গভীরে শেকড় ছড়ানোর আগেই তাদের উপড়ে ফেলতে হবে।"
        },
        {
          "label": "গ",
          "question": "উদ্দীপকে বর্ণিত ঘটনার সাথে তোমার পাঠ্যবইয়ের কোন ঘটনার মিল পাওয়া ব্যাখ্যা করো।",
          "explanation": "উদ্দীপকে উল্লিখিত ঘটনার সাথে আমার পাঠ্যবইয়ের বলশেভিক বিপ্লবের মিল রয়েছে। রাশিয়ায় ১৯১৭ সালের বলশেভিক বিপ্লব বিশ্বের ইতিহাসে এক যুগান্তকারী ঘটনা। এ বিপ্লব রাশিয়ার মানুষের আর্থ-সামাজিক ও রাজনৈতিক জীবনে এক বৈপ্লবিক পরিবর্তনের মধ্য দিয়ে নতুন যুগের সূচনা করে। রুশ বিপ্লবের আগে রাশিয়ার কৃষক-শ্রমিক শ্রেণি ছিল নির্যাতিত ও শোষিত। তাদের অর্থনৈতিক ও সামাজিক অবস্থা ছিল শোচনীয়। কৃষক-শ্রমিকরা জমিদার ও ধনীদের অত্যাচার এবং শোষণের শিকার হতো। বলশেভিক দল শ্রমিকদের মধ্যে গোপনে প্রচার চালিয়ে তাদের সংঘবদ্ধ করে ক্রমেই বিপ্লবমুখী করে তোলে। এর ধারাবাহিকতায় সংঘটিত হয় ঐতিহাসিক অক্টোবর বিপ্লব। এ বিপ্লবের ফলে রাশিয়ার জারতন্ত্রের অবসান হয়, ধনী ও গরিবের মধ্যে বৈষম্য দূর হয়। শ্রমিকরা শিক্ষালাভসহ বিভিন্ন অধিকার ভোগ করার সুযোগ পায়। এতে পুঁজিপতি শ্রেণির অবসান ঘটে। উদ্দীপকে বলা হয়েছে, আমেরিকার একটি অঞ্চলে ধনী-গরিব বৈষম চরম আকার ধারণ করলে সেখানকার জনগণ শ্রমিক শ্রেণির নেতৃত্বের মাধ্যমে আন্দোলন গড়ে তোলে। সেই আন্দোলনে জয়লাভ করে তারা একজন নেতার প্রচেষ্টায় সেখানে বৈষম্যহীন সমাজব্যবস্থা গড়ে তুলতে সক্ষম হয়। উদ্দীপকের এই বক্তব্যের সাথে উপরে আলোচিত বিপ্লবের তথা বলশেভিক বিপ্লবের সাথে মিল রয়েছে।"
        },
        {
          "label": "ঘ",
          "question": "উল্লিখিত সমাজ ব্যবস্থার পরিবর্তনে উক্ত নেতার ভূমিকা বিশ্লেষণ করো।",
          "explanation": "উল্লিখিত সমাজব্যবস্থার পরিবর্তনে উক্ত নেতা অর্থাৎ ভ্লাদিমির ইলিচ লেনিনের ভূমিকা অপরিসীম। লেনিন ১৯১৭ সালে বলশেভিক বিপ্লবের মাধ্যমে রাশিয়ায় অত্যাচারী জারতন্ত্রের অবসান ঘটিয়ে বিশ্ব ইতিহাসে একটি নতুন অধ্যায়ের সংযোজন করেন। বিশ্বের প্রথম সমাজতান্ত্রিক রাষ্ট্রের জন্ম দেন তিনি। স্বনামধন্য জার্মান দার্শনিক কার্ল মার্কস ছিলেন সমাজতান্ত্রিক মতবাদের তাত্ত্বিক প্রবস্তুা। অন্যদিকে মার্কসীয় তত্ত্বকে বাস্তবে রূপদানের মূল পরিকল্পনাকারী, সংগঠক এবং বিপ্লব-পরবর্তী রাশিয়ার সমাজতান্ত্রিক সমাজ গঠনের মূল নেতৃত্বদানকারী ছিলেন লেনিন। লেনিন তার বিভিন্ন রচনা ও কর্মকাণ্ডের মাধ্যমে রুশ শ্রমিকদের মধ্যে মার্কসীয় তত্ত্ব প্রচারের মাধ্যমে তাদের মধ্যে শ্রেণি চেতনা জাগিয়ে তোলার জোর প্রচেষ্টা চালান। লেনিন তার বিখ্যাত 'এপ্রিল' থিসিসের' মাধ্যমে রাশিয়ান সোস্যাল ডেমোক্রেটিক লেবার পার্টিকে বিপ্লবের উপযুক্ত সময় ও কর্মকৌশল সম্পর্কে সুস্পষ্ট দিকনির্দেশনা দেন। ফলে বুর্জোয়া বিপ্লবোত্তর পরিস্থিতি দ্রুত সমাজতান্ত্রিক বিপ্লবের দিকে ধাবিত হয়। লেনিনের নেতৃত্বে ১৯১৭ সালের ২৫ অক্টোবর (পুরোনো ক্যালেন্ডার অনুযায়ী ৭ নভেম্বর) রাশিয়ার ক্ষমতা শ্রমিকদের হাতে চলে আসে। শুরু হয় শ্রেণিবৈষম্যহীন এক সমাজের পথে যাত্রা। রুশ বিপ্লব শুধু রাশিয়ার আর্থসামাজিক পরিবর্তনের অঙ্গীকার করেনি এটি বিশ্বব্যাপী পুঁজিবাদের অবসান ঘটিয়ে শোষণহীন সাম্যবাদী সমাজ প্রতিষ্ঠার প্রত্যয় ব্যক্ত করেছিল। পরে পর্যায়ক্রমে বিশ্বের বহু দেশে এ আদর্শ ছড়িয়ে পড়ে। উপরের আলোচনার পরিপ্রেক্ষিতে বলা যায়, গণমানুষের অধিকার প্রতিষ্ঠার সংগ্রামে এবং বৈষম্যপূর্ণ সমাজব্যবস্থার পরিবর্তনে লেনিনের ভূমিকা অপরিসীম।"
        }
      ]
    },
    {
      "number": "7",
      "uddipok": "ক্ষমতায় অধিষ্ঠিত হয়ে পিটার সাহেব মানুষের মত প্রকাশের স্বাধীনতাকে বন্ধ করে দেন। সরকার বিরোধী পত্র-পত্রিকা বন্ধ করে দেওয়া হয়। সব রাজনৈতিক দল নিষিদ্ধ ঘোষণা করা হয়। হাজার হাজার বিরোধী নেতাকর্মীকে জেলে পাঠানো হয়। অনেক কবি, সাহিত্যিক ও বুদ্ধিজীবীকে দেশ ত্যাগে বাধ্য করা হয়।",
      "tag": "DB, RB, CB, CTG.B, SB, JB, BB 25",
      "sub_questions": [
        {
          "label": "ক",
          "question": "হিটলারের রচিত গ্রন্থের নাম কী?",
          "explanation": "হিটলারের রচিত গ্রন্থের নাম 'Mein Kampf|"
        },
        {
          "label": "খ",
          "question": "ফ্যাসিবাদ কী?",
          "explanation": "ফ্যাসিবাদ হলো এমন একটি মতবাদ যার মূলকথা হলো-রাষ্ট্রই সকল শক্তির আধার। ইতালীয় শব্দ 'Fascio' থেকে 'Fascism' বা ফ্যাসিবাদ শব্দটির উদ্ভব হয়েছে। এর একটি অর্থ হলো বল বা শক্তি। অপর একটি অর্থ গুচ্ছ বা আঁটি। উৎপত্তিগত অর্থে ফ্যাসিবাদ হলো- এমন বল বা শক্তি যা সহজে ভাঙা সম্ভব নয়। এই অর্থটি গ্রহণ করে বেনিতো মুসোলিনী ইতালিতে যে মতবাদের জন্ম দিয়েছেন; তা-ই ফ্যাসিবাদ।"
        },
        {
          "label": "গ",
          "question": "পিটার সাহেবের সাথে তোমার পাঠ্যবইয়ের কোন শাসকের মিল আছে? ব্যাখ্যা করো।",
          "explanation": "উদ্দীপকের পিটার সাহেবের সাথে ইতালির স্বৈরাচারী শাসক বেনিতো মুসোলিনীর কর্মকাণ্ডের মিল পাওয়া যায়। বেনিতো মুসোলিনীর নেতৃত্বে ১৯২২ সালের ৩০ অক্টোবর ন্যাশনালিস্ট ফ্যাসিস্ট পার্টি ক্ষমতা গ্রহণ করেন। ক্ষমতা গ্রহণের পর তিনি সকল বিরোধী দলকে নস্যাৎ করার পরিকল্পনা গ্রহণ করেন। এমনকি ১৯২৪ সালের নির্বাচনে বিরোধী দলগুলোকে কোণঠাসা করে তিনি জোরপূর্বক ৪৩ মিলিয়ন ভোট নিজের পক্ষে সংগ্রহ করে জয়লাভ করেন। তার এসব কর্মকাণ্ডের বিরুদ্ধে বিরোধী দলের নেতা প্রতিবাদ জানালে তাকে হত্যা করা হয়। এছাড়া ফ্যাসিস্ট ট্রেড ইউনিয়ন ছাড়া বাকি সকল ট্রেড ইউনিয়ন তিনি বন্ধ করে দেন। এমনকি ১৯২৬ সালের নভেম্বর মাসে বিক্ষোভ, সভা-সমাবেশ নিষিদ্ধ করা হয়। সকল বিরোধী দল, পত্রপত্রিকা, সরকারবিরোধী যে কোনো ব্যক্তি ও সংস্থাকে বিচারের সম্মুখীন করতে জরুরি ফ্যাসিস্ট আইন ঘোষণা করা হয়। উদ্দীপকে দেখা যায়, পিটার সাহেব রাষ্ট্রীয় ক্ষমতায় এসে মানুষের মত প্রকাশের স্বাধীনতা বন্ধ করে দেন। তার সময় সরকার বিরোধী সব পত্রিকা বন্ধ করে দেওয়া হয়। সকল রাজনৈতিক দল নিষিদ্ধ করা হয় হাজার হাজার বিরোধী নেতা কর্মীকে জেলে পাঠানো হয়। 'অনেক বুদ্ধিজীবী, কবি, সাহিত্যিককে দেশ,ত্যাগে বাধ্য করা হয়। সুতরাং বলা যায়, পিটার সাহেবের উক্ত স্বৈরাচারী কর্মকাণ্ডের সাথে ইতালির স্বৈরশাসক বেনিতো মুসোলিনীর কর্মকাণ্ডের মিল রয়েছে।"
        },
        {
          "label": "ঘ",
          "question": "উক্ত শাসকের স্বৈরাচারী কর্মকাণ্ড তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকের বর্ণিত বিষয় অর্থাৎ বেনিতো মুসোলিনীর কর্মকাণ্ড অগণতান্ত্রিক ছিল বলে আমি মনে করি। বেনিতো মুসোলিনী ইতালির রাজনীতিতে এক নতুন ফ্যাসিবাদী নীতির প্রবর্তন করেন যা ছিল গণতন্ত্রের সম্পূর্ণ পরিপন্থি। তিনি জনগণের মত প্রকাশের স্বাধীনতা কেড়ে নিয়ে সংবাদপত্রের স্বাধীনতা হরণ করেন। এছাড়া তিনি বিরোধীদলীয় নেতাকর্মীদের নির্মমভাবে হত্যা করেছিলেন। তিনি বিরোধী দলকে তাদের কর্মকাণ্ড পরিচালনা করতে বাধা দিয়ে ইতালির গণতান্ত্রিক ব্যবস্থার গতিকে ধ্বংস করে একদলীয় শাসন কায়েম করার পাঁয়তারা করেন। বেনিতো মুসোলিনী দেশের বিভিন্ন পত্র-পত্রিকা বন্ধ করে দিয়ে মানুষের বাকস্বাধীনতাকে ক্ষুণ্ণ করেছিলেন। তিনি দেশের বিরোধী রাজনৈতিক দলগুলোকে দমন করে রক্ষণশীল কর্তৃত্বপরায়ণতার পরিচয় দেন। এছাড়া তিনি হাজার হাজার নেতাকর্মীকে জেলে পাঠিয়ে তাদের ওপর নানা ধরনের নির্যাতন করেন। তিনি অনেক বিরোধীদলীয় নেতাকে দেশত্যাগ করতে বাধ্য করেন। তাছাড়া তিনি দেশের অর্থনীতি, ব্যবসা-বাণিজ্য নিজের হাতে নিয়ন্ত্রণ করে জনগণের স্বাধীনতাকে ক্ষুণ্ণ করেছিলেন। এমনকি তিনি জনগণকে নিজের হাতের ক্রীড়নক মনে করে স্বৈরাচারী মনোভাবের পরিচয় দিয়েছিলেন। আলোচনা শেষে তাই বলা যায়, বেনিতো মুসোলিনী ছিলেন চরম স্বৈরাচারী ও অগণতান্ত্রিক শাসক। তিনি তার কর্মকাণ্ডের মাধ্যমে ইতালির গণতন্ত্রকামী মানুষের ওপর চরম ধৃষ্টতা প্রদর্শন করেছিলেন।"
        }
      ]
    },
    {
      "number": "8",
      "uddipok": "উচ্চাবিলাসী মি. জন প্রথম জীবনে কিছুদিন শিক্ষকতা করতেন। পাশাপাশি একটি পত্রিকা সম্পাদনার দায়িত্ব পালন করেন। পরবর্তীতে তিনি একটি রাজনৈতিক দল গঠন করেন। তার গঠিত রাজনৈতিক দলের মূলমন্ত্র হলো রাষ্ট্রই সকল শক্তির আধার।",
      "tag": "DB, RB, CB, CTG.B, SB, JB, BB 25",
      "sub_questions": [
        {
          "label": "ক",
          "question": "কখন যুক্তরাষ্ট্র জাপানে আণবিক বোমা নিক্ষেপ করে?",
          "explanation": "দ্বিতীয় বিশ্বযুদ্ধ চলাকালীন ১৯৪৫ সালের ৬ ও ৯ আগস্ট যুক্তরাষ্ট্র জাপানে আণবিক বোমা নিক্ষেপ করে।"
        },
        {
          "label": "খ",
          "question": "আটলান্টিক চার্টার কী? ব্যাখ্যা করো",
          "explanation": "মার্কিন যুক্তরাষ্ট্রের রাষ্ট্রপতি ফ্রাঙ্কলিন ডি. রুজভেল্ট ও ব্রিটিশ প্রধানমন্ত্রী উইনস্টন চার্চিল ১৯৪১ সালের ১৪ আগস্ট কানাডার নিউফাউন্ডল্যান্ড দ্বীপের কাছে আটলান্টিক মহাসাগরের বুকে 'এইচএমএস প্রিন্স অব ওয়েলস' নামে একটি যুদ্ধজাহাজে বসে যে চুক্তি স্বাক্ষর করেন তাই 'আটলান্টিক চার্টার' নামে পরিচিত। আটলান্টিক চার্টারের আটটি দফার প্রধান ৩টি ধারা হলো-ক. সনদে যোগদানকারী সব দেশ সমান মর্যাদা ও সার্বভৌমত্বের অধিকারী হবে; খ. শান্তিপূর্ণ উপায়ে সব ধরনের বিবাদের নিষ্পত্তি হবে; গ. প্রতিটি দেশের জনগণ তাদের ইচ্ছামতো শাসনতন্ত্র গঠনের অধিকার পাবে।"
        },
        {
          "label": "গ",
          "question": "উদ্দীপকের মি. জনের সাথে পাঠ্যবইয়ের কোন নেতার মিল আছে? ব্যাখ্যা করো",
          "explanation": "উদ্দীপকের মি. জনের সাথে পাঠ্যবইয়ের ইতালির শাসক ও ফ্যাসিবাদের জনক্ বেনিতো মুসোলিনীর মিল আছে। বেনিতো মুসোলিনী ১৮৮৩ সালে ইতালির 'রোমানা' অঞ্চলে জন্মগ্রহণ করেন। মাধ্যমিক 'শিক্ষা সমাপ্তির পর 'নর্মাল ট্রেনিং' শেষ করে স্কুলে শিক্ষকতার কাজ শুরু করেন। অতঃপর ভাগ্যান্বেষণে সুইজারল্যান্ডে যান। সেখানে তিনি একটি সমাজতান্ত্রিক পত্রিকা পরিচালনা করে বিপ্লবী কর্মকান্ডে জড়িয়ে পড়েন। সুইস সরকার এজন্য তাকে দেশত্যাগে বাধ্য করেন। ১৯১৯ সালে মিলানে কর্মচ্যুত সৈনিক এবং সমাজতন্ত্রবিরোধী যুবকদের নিয়ে ফ্যাসিস্ট দল গঠন করেন। দু'বছরের মধ্যে এ দলটি কর্মহীন শ্রমিক, বেকার যুবক, ভবঘুরে, মাস্তান, অপরাধী এবং কমিউনিস্টবিরোধী ধনী বুর্জোয়াদের সমর্থন নিয়ে শক্তিশালী সংগঠনে পরিণত হয়। ১৯২১ সালে নির্বাচনে ফ্যাসিস্ট দল উল্লেখযোগ্য আসন লাভ করে এবং ১৯২২ সালে এ দলটি ইতালির রাষ্ট্রক্ষমতা দখল করে। ফ্যাসিস্ট দলের মূলমন্ত্র ছিল রাষ্ট্রই সকল শক্তির আধার। উদ্দীপকের- উচ্চাবিলাসী মি. জন প্রথম জীবনে কিছুদিন শিক্ষকতা করেন। পাশাপাশি একটি পত্রিকা সম্পাদনার দায়িত্ব পালন করেন। পরবর্তীতে তিনি একটি রাজনৈতিক দল গঠন করেন। তার গঠিত রাজনৈতিক দলের মূলমন্ত্র হল রাষ্ট্রই সকল শক্তির আধার। তার জীবন, ইতিহাস, উত্থান ও মতাদর্শ বেনিতো 'মুসোলিনীর জীবন, ইতিহাস, উত্থান ও মতাদর্শের সাথে সাদৃশ্যপূর্ণ। তাই বলা যায়, উদ্দীপকের মি. জন আমার পাঠ্যবইয়ের বেনিতো মুসোলিনীর সাথে মিল রয়েছে।"
        },
        {
          "label": "ঘ",
          "question": "উক্ত নেতার উত্থানের কারণগুলো পর্যালোচনা করো।",
          "explanation": "উক্ত নেতা তথা বেনিতো মুসোলিনীর উত্থানের কারণ ছিল ইতালির সামাজিক, রাজনৈতিক ও অর্থনৈতিক সংকট। প্রথম বিশ্বযুদ্ধ পরবর্তী ইতালিতে ব্যাপক অর্থনৈতিক মন্দা, বেকারত্ব, মূল্যস্ফীতি ও দুর্ভিক্ষ দেখা দেয়, একই সাথে যুদ্ধফেরত সৈনিকদের মধ্যে অসন্তোষ ছড়িয়ে পড়ে। এ অবস্থায় সমাজতন্ত্রী ও কমিউনিস্টরা ধর্মঘট, হরতাল ও কলকারখানা দখলের মাধ্যমে দেশে বলশেভিক বিপ্লবের মতো পরিস্থিতি সৃষ্টি করে, যা সাধারণ মানুষ, শিল্পপতি ও জমিদারদের মধ্যে আতঙ্ক সৃষ্টি করে। দুর্বল ও অকার্যকর সরকার অরাজকতা দূর করতে ব্যর্থ হলে জনগণ মুসোলিনীর নেতৃত্বাধীন ফ্যাসিস্টদের দিকে ঝুঁকে পড়ে। মুসোলিনী জাতীয়তাবাদী আবেগ উস্কে দিয়ে, শৃঙ্খলা ও শান্তির বার্তা প্রচার করে এবং কমিউনিজম দমনের প্রতিশ্রুতি দিয়ে শক্তিশালী জনসমর্থন অর্জন করেন। বুর্জোয়া শ্রেণি ও ধনী শিল্পপতিরা নিজেদের স্বার্থরক্ষার জন্য তাকে আর্থিক সহায়তা দেয়। অন্যদিকে ফ্যাসিস্ট দলের সামরিক ধাঁচের সংগঠন সমাজতন্ত্রীদের ভয়ভীতি প্রদর্শন ও দমন করে। অবশেষে ১৯২২ সালের 'মার্চ অন রোম'-এর সময় রাজা তৃতীয় ভিক্টর ইমানুয়েলের সমর্থন, সরকারের দুর্বলতা এবং অভিজাত রাজনীতিবিদদের সহানুভূতি কাজে লাগিয়ে মুসোলিনী বিনাযুদ্ধে ক্ষমতা দখল করতে সক্ষম হন। আলোচনা শেষে বলা যায়, ইতালির রাজনৈতিক শূন্যতা, সামাজিক অস্থিরতা ও জনগণের নিরাপত্তাহীনতাকে কাজে লাগিয়ে মুসোলিনী দ্রুত ফ্যাসিবাদের পতাকা উড়িয়ে ইতালির রাষ্ট্রক্ষমতায় অধিষ্ঠিত হয়।"
        }
      ]
    },
    {
      "number": "9",
      "uddipok": "আন্তর্জাতিক শান্তিরক্ষা মিশনে বাংলাদেশের অবস্থান গুরুত্বপূর্ণ। একটি আন্তর্জাতিক সংগঠনের মাধ্যমে এই মিশনের কার্যক্রম পরিচালিত হয়। উক্ত সংগঠন বিশ্বব্যাপী মানুষের জান, মাল ও নিরাপত্তা বিষয়ে কাজ করে যাচ্ছে।",
      "tag": "DB, RB, CB, CTG.B, SB, JB, BB 25",
      "sub_questions": [
        {
          "label": "ক",
          "question": "জাতিসংঘের প্রথম মহাসচিবের নাম কী?",
          "explanation": "াতিসংঘের প্রথম মহাসচিবের নাম ট্রিগভেলি।"
        },
        {
          "label": "খ",
          "question": "ইয়াল্টা সম্মেলন কী?",
          "explanation": "ডাম্বারটন ওক্স সম্মেলনে স্থির হয় যে, জাতিসংঘের কাঠামো, উদ্দেশ্য ও আইনবিধি ইত্যাদি প্রণয়নের জন্য অদূর ভবিষ্যতে একটি সম্মেলন অনুষ্ঠিত হবে। সে মোতাবেক ক্রিমিয়ায় ইয়াল্টায় ১৯৪৫ সালের ৪ থেকে ১১ ফেব্রুয়ারি পর্যন্ত ইয়াল্টা সম্মেলন অনুষ্ঠিত হয়। ইয়ান্টা সম্মেলনে রুজভেন্ট, চার্চিল ও স্ট্যালিন কর্তৃক ডাম্বারটন ওক্স সম্মেলনের প্রস্তাবগুলো গৃহীত হয়। এতে রাশিয়ার প্রস্তাব মতো বাইলোরাশিয়া ও ইউক্রেনকে জাতিসংঘের সদস্যপদ দেয়ার সিদ্ধান্ত হয়। এই সম্মেলনে স্থির হয় যে, ১৯৪৫ সালের ২৫ এপ্রিল মার্কিন যুক্তরাষ্ট্রের সানফ্রান্সিসকোতে 'জাতিসংঘের নির্বাহী সম্মেলন অনুষ্ঠিত হবে, যেখানে জাতিসংঘ সনদ (United Organization's Charter) প্রণীত হবে।"
        },
        {
          "label": "গ",
          "question": "উদ্দীপকে উল্লিখিত সংগঠনের সাথে তোমার পাঠ্যবইয়ের কোন আন্তর্জাতিক সংগঠনের মিল রয়েছে? ব্যাখ্যা করো।",
          "explanation": "উদ্দীপকে উল্লিখিত সংগঠনের সাথে আমার পাঠ্যবইয়ের আন্তর্জাতিক সংগঠন জাতিসংঘের মিল রয়েছে। বিশ্বশান্তি প্রতিষ্ঠায় জাতিসংঘ গঠনের উদ্যোগ দ্বিতীয় বিশ্বযুদ্ধ শুরুর অব্যবহিত পরেই শুরু হয়েছিল। বলা হয়, প্রথম বিশ্বযুদ্ধের পর গঠিত বিশ্বসংস্থা 'লীগ অব নেশনস' বা সম্মিলিত জাতিপুঞ্জের ধ্বংসস্তূপের ওপর গড়ে ওঠে জাতিসংঘ। যুদ্ধ ঠেকাতে সম্মিলিত জাতিপুঞ্জের ব্যর্থতা থেকে শিক্ষা নিয়ে দ্বিতীয় বিশ্বযুদ্ধের পর ১৯৪৫ সালের ২৪ অক্টোবর জাতিসংঘ প্রতিষ্ঠা লাভ করে। জাতিসংঘের অন্যতম প্রধান উদ্দেশ্য হলো বিরোধ মীমাংসা করে সব রাষ্ট্রের মধ্যে বন্ধুত্বপূর্ণ সম্পর্ক সৃষ্টি করা। দুটি দেশের মধ্যে সংঘাত বেঁধে গেলে জাতিসংঘ তা বন্ধ করার উদ্যোগ গ্রহণ করে। জাতিসংঘ ওই সমস্যার শান্তিপূর্ণ সমাধানের সুযোগ সৃষ্টি করে। প্রয়োজনে মধ্যস্থতা করে এবং যুদ্ধ বা সংঘাত কবলিত দেশে শান্তিরক্ষী বাহিনী পাঠায়। জাতিসংঘের সদস্যভুক্ত যেকোনো দেশ নিজ দেশে শান্তি-শৃঙ্খলা প্রতিষ্ঠা ও অন্যান্য দেশের সাথে বিরোধ মীমাংসায় জাতিসংঘের কাছে সাহায্য চাইতে বা হস্তক্ষেপ কামনা করতে পারে। উদ্দীপকে একটি আন্তর্জাতিক সংগঠনের কথা বলা হয়েছে যার মাধ্যমে আন্তর্জাতিক শান্তিরক্ষা মিশনের কার্যক্রম পরিচালিত হয়। উদ্দীপকে উল্লেখিত সংগঠনটি মূলত জাতিসংঘ। কেননা জাতিসংঘের অধীনেই আন্তর্জাতিক শান্তিরক্ষা মিশনের কার্যক্রম পরিচালিত হয়।"
        },
        {
          "label": "ঘ",
          "question": "বিশ্ব শান্তি ও নিরাপত্তা রক্ষায় উক্ত সংগঠনটি গুরুত্বপূর্ণ ভূমিকা পালন করে চলছে- তোমার সপক্ষে যুক্তি দেখাও।",
          "explanation": "বিশ্বশান্তি ও নিরাপত্তা রক্ষায় উক্ত বৃহৎ সংস্থা, অর্থাৎ জাতিসংঘ গুরুত্বপূর্ণ ভূমিকা পালন করে চলেছে। যেসব মহান আদর্শ ও লক্ষ্যকে সামনে রেখে জাতিসংঘের যাত্রা শুরু হয়েছিল তার সব বাস্তবায়িত না হলেও সার্বিকভাবে জাতিসংঘ শান্তি প্রতিষ্ঠায় ইতিবাচক ভূমিকা পালন করেছে বলা যায়। অনেক সীমাবদ্ধতা সত্ত্বেও বিশ্বশান্তি ও নিরাপত্তা রক্ষায় জাতিসংঘের অবদান উল্লেখযোগ্য। দ্বিতীয় বিশ্বযুদ্ধের ধ্বংসস্তূপের ওপর গড়ে ওঠা এ সংগঠনটি দীর্ঘ সাত দশক ধরে নানা ঘাত-প্রতিঘাত ও প্রতিকূলতা পাড়ি দিয়ে এখনও যে সার্থকভাবে টিকে আছে তা এর সাফল্যেরই পরিচয় বহন করে। দ্বিতীয় বিশ্বযুদ্ধের পর দীর্ঘ সময়ে বিশ্ববাসী বহু বড় ধরনের আন্তর্জাতিক সমস্যার মুখোমুখি হলেও মূলত জাতিসংঘের সার্থক হস্তক্ষেপের ফলে বিশ্ব এখনো তৃতীয় বিশ্বযুদ্ধের সম্মুখীন হয়নি। নিজেদের নিরাপত্তার জন্য তৃতীয় বিশ্বের দেশগুলো মূলত জাতিসংঘের দিকেই তাকিয়ে থাকে। এ বিষয়গুলোই এ সংস্থার সবচেয়ে বড় সফলতা। শান্তিরক্ষা মিশনের মাধ্যমে জাতিসংঘ বিশ্বে শান্তি ও নিরাপত্তা রক্ষায় প্রশংসনীয় ভূমিকা পালন করে আসছে। এর মধ্যে ১৯৪৮ সালের আরব-ইসরাইল বিরোধ মোকাবিলা, ১৯৫০ সালের কোরীয় সংকট দূরীকরণ, ১৯৬৭ সালের আরবইসরাইল যুদ্ধ বিরতি, ভিয়েতনাম যুদ্ধের অবসান, আফ্রিকার দেশে দেশে সংঘাতের নিয়ন্ত্রণ বা অবসান ইত্যাদি ক্ষেত্রে জাতিসংঘের গুরুত্বপূর্ণ অবদান লক্ষণীয়। এছাড়া জাতিসংঘ মানবাধিকার ও আন্তর্জাতিক আইন প্রতিষ্ঠা, শরণার্থী সমস্যার সমাধান, পরিবেশ সংরক্ষণ, নারীর অধিকার রক্ষা, শ্রমিক অধিকার সংরক্ষণ, মাদকদ্রব্যের অপব্যবহার ও চোরাচালান রোধ, পরমাণু অস্ত্রবিস্তার রোধ ইত্যাদি বিষয়ে অনেক কর্মসূচির মাধ্যমে বিশ্বশান্তি রক্ষায় গুরুত্বপূর্ণ অবদান রাখছে। উপরের আলোচনার পরিপ্রেক্ষিতে বলা যায়,বিশ্বশান্তি ও নিরাপত্তা প্রতিষ্ঠায় জাতিসংঘ প্রতিষ্ঠার পর থেকেই গুরুত্বপূর্ণ ভূমিকা পালন করছে। চলমান সংস্কার কর্মসূচির মাধ্যমে জাতিসংঘের ভূমিকা আরও জোরদার হবে বলে আশা করা যায়।"
        }
      ]
    },
    {
      "number": "10",
      "uddipok": "জয়পুর গ্রামে চারজন মোড়ল বাস করে। গ্রামের সালিস বৈঠকে গ্রামের মাতব্বররা তাদের স্বার্থরক্ষায় তৎপর থাকে। গ্রামের শান্তি কমিটিতে তাদের স্থায়ী পদ রয়েছে। তাই বিচারে কোনো এক পক্ষ দ্বিমত পোষণ করলে সালিস-মীমাংসা'হয় না। এজন্য গ্রামের অনেকেই তথাকথিত শান্তি কমিটির বিরোধিতা ও সমালোচনা করে।",
      "tag": "DB, RB, CB, CTG.B, SB, JB, BB 25",
      "sub_questions": [
        {
          "label": "ক",
          "question": "জাতিসংঘের বর্তমান সদস্য সংখ্যা কত?",
          "explanation": "জাতিসংঘের বর্তমান সদস্য সংখ্যা ১৯৩টি।"
        },
        {
          "label": "খ",
          "question": "ভেটো ক্ষমতা বলতে কী বোঝায়?",
          "explanation": "জাতিসংঘের নিরাপত্তা পরিষদের ৫টি স্থায়ী সদস্য রাষ্ট্রের বিশেষ ক্ষমতা হলো ভেটো। জাতিসংঘের নিরাপত্তা পরিষদে ৫টি স্থায়ী সদস্য ও ১০টি অস্থায়ী সদস্য রয়েছে। এ পরিষদের প্রত্যেক সদস্যের একটি করে ভোটদানের অধিকার আছে। তবে কোনো সিদ্ধান্তে উপনীত হওয়ার জন্য ৫টি স্থায়ী সদস্যের প্রত্যেকের সম্মতিসূচক ভোটের প্রয়োজন। কোনো স্থায়ী সদস্য প্রস্তাবের বিরুদ্ধে ভোট দিলে তা বাতিল বলে গণ্য হয়। নিরাপত্তা পরিষদের স্থায়ী সদস্যদের এ বিশেষ ক্ষমতাই ভেটো ক্ষমতা নামে পরিচিত।"
        },
        {
          "label": "গ",
          "question": ". উদ্দীপকের বর্ণিত ঘটনায় জাতিসংঘের কোন পরিষদের কথা বলা হয়েছে? ব্যাখ্যা করো",
          "explanation": "উদ্দীপকের বর্ণিত ঘটনায় জাতিসংঘের নিরাপত্তা পরিষদের কথা বলা হয়েছে। দ্বিতীয় বিশ্বযুদ্ধের বিভীষিকার পর বিশ্বশান্তি ও নিরাপত্তা রক্ষায় গঠিত জাতিসংঘ মূলত কয়েকটি অঙ্গসংগঠনের সম্মিলিত রূপ। এগুলোর মধ্যে মূল নির্বাহী ক্ষমতার অধিকারী হলো নিরাপত্তা পরিষদ। বিশ্বশান্তি রক্ষার •প্রাথমিক ও প্রধান দায়িত্ব এ পরিষদের। কাজের পরিধি ও গুরুত্ব বিবেচনায় নিরাপত্তা পরিষদকে তাই জাতিসংঘের মেরুদণ্ড বা হৃৎপিণ্ড বলা হয়। দ্বিতীয় বিশ্বযুদ্ধে বিজয়ের মধ্য দিয়ে যে পাঁচটি রাষ্ট্র বিশ্বের বৃহৎ শক্তি হিসেবে আত্মপ্রকাশ করে, তারাই জাতিসংঘের মূল নির্বাহী ক্ষমতার অধিকারী হিসেবে নিরাপত্তা পরিষদের স্থায়ী সদস্যপদ লাভ করে। এ রাষ্ট্রগুলো হলো- মার্কিন যুক্তরাষ্ট্র, যুক্তরাজ্য, ফ্রান্স, সোভিয়েত ইউনিয়ন (বর্তমান রাশিয়া) ও চীন। এছাড়া প্রতিষ্ঠাকাল থেকে ১৯৬৫ সাল পর্যন্ত নিরাপত্তা পরিষদে ৫টি স্থায়ী সদস্যের পাশাপাশি ৬টি অস্থায়ী সদস্য রাষ্ট্র ছিল। পরবর্তীতে অস্থায়ী সদস্যরাষ্ট্র ১০টিতে উন্নীত করা হয়। বর্তমানে ২ বছরের জন্য নির্বাচিত ১০টি অস্থায়ী সদস্য রাষ্ট্র থাকলেও নিরাপত্তা পরিষদের মূল চালিকাশক্তি মূলত ভেটো ক্ষমতাসম্পন্ন ৫টি স্থায়ী সদস্য রাষ্ট্র। উদ্দীপকে দেখা যায়, জয়পুর গ্রামের চারজন মোড়ল গ্রামের সালিস বৈঠকে নিজেদের স্বার্থরক্ষায় তৎপর থাকে। গ্রামের শান্তি কমিটিতে তাদের স্থায়ী পদ রয়েছে। তাই বিচারে কোনো একপক্ষ দ্বিমত পোষণ করলে সালিসমীমাংসা হয় না। উদ্দীপকের এ বর্ণনা মূলত জাতিসংঘের নিরাপত্তা পরিষদের গঠন ও কার্যক্রমের সাথে সাদৃশ্যপূর্ণ। তাই বলা যায়, উদ্দীপকের বর্ণনা জাতিসংঘের অঙ্গসংগঠন নিরাপত্তা পরিষদকে নির্দেশ করে।"
        },
        {
          "label": "ঘ",
          "question": "উক্ত পরিষদের ব্যর্থতা পাঠ্যবইয়ের আলোকে ব্যাখ্যা করো।",
          "explanation": "উক্ত পরিষদ তথা নিরাপত্তা পরিষদ বিভিন্ন ক্ষেত্রে ব্যর্থতার পরিচয় দিয়েছে। উদ্দীপকে লক্ষণীয় যে, জয়পুর গ্রামের চারজন মোড়ল গ্রামের সালিস বৈঠকে নিজেদের স্বার্থরক্ষায় তৎপর থাকে। গ্রামের শান্তি কমিটিতে তাদের স্থায়ী পদ রয়েছে। তাই বিচারে কোনো এক পক্ষ দ্বিমত পোষণ করলে সালিস-মীমাংসা হয় না, য়া নিরাপত্তা পরিষদের ব্যর্থতার কথাই ব্যক্ত করে। জাতিসংঘের নিরাপত্তা পরিষদ বিশ্বশান্তি ও নিরাপত্তা রক্ষার প্রধান অঙ্গ সংগঠন হলেও এর কার্যক্রমে ব্যর্থতার নজির অসংখ্য। বিশেষত স্থায়ী সদস্য রাষ্ট্রগুলোর ভেটো ক্ষমতা আন্তর্জাতিক সমস্যার সমাধানে বড় বাধা হয়ে দাঁড়িয়েছে। ফিলিস্তিন প্রশ্নে ইসরাইলের আগ্রাসন, বসনিয়ায় মুসলিম গণহত্যা, কসোভো ও রুয়ান্ডায় জাতিগত নিধন, সোমালিয়া ও ইয়েমেনে গৃহযুদ্ধ কিংবা লেবানন ও সিরিয়ায় সংঘাত-এসব ক্ষেত্রে নিরাপত্তা পরিষদ কার্যকর ভূমিকা রাখতে পারেনি। এমনকি মার্কিন যুক্তরাষ্ট্র একক উদ্যোগে আফগানিস্তান, ইরাক ও লিবিয়ায় আগ্রাসন চালালেও পরিষদ কোনো প্রতিরোধ গড়ে তুলতে সক্ষম হয়নি। ১৯৬২ সালের কিউবা মিসাইল সংকট কিংবা ভিয়েতনাম যুদ্ধের মতো সংকটকালীন পরিস্থিতিতেও এটি প্রায় নির্বিকার দর্শকের ভূমিকায় ছিল। এছাড়াও বর্তমান সময়ে রোহিঙ্গা সংকট ও রাশিয়া-ইউক্রেন সংঘাত নিরসনে নিরাপত্তা পরিষদ ব্যর্থতার পরিচয় দিয়েছে। উল্লেখিত আলোচনা শেষে বলা যায়, নিজেদের স্বার্থে পরাশক্তিগুলোর পারস্পরিক দ্বন্দ্ব, স্বাধীন সেনাবাহিনী না থাকা এবং সিদ্ধান্ত বাস্তবায়নে নিরপেক্ষতা বজায় রাখতে না পারার কারণে নিরাপত্তা পরিষদ তার উদ্দেশ্য পূরণে বহুবার ব্যর্থ হয়েছে।"
        }
      ]
    },
    {
      "number": "11",
      "uddipok": "আদর্শগত বিরোধ থাকলে অনেক সময় বন্ধুর সাথে বন্ধুর দ্বন্দ্ব লেগে যায়। স্বপন সাম্রাজ্যবাদ ও আধিপত্যবাদের অনুসারী। অপরদিকে সুদীপ্ত এটিকে অপছন্দ করে। ফলে তাদের মধ্যে মনস্তাত্ত্বিক দ্বন্দ্বের সৃষ্টি হয়।",
      "tag": "DB, RB, CB, CTG.B, SB, JB, BB 25",
      "sub_questions": [
        {
          "label": "ক",
          "question": "NATO কত সালে গঠিত হয়?",
          "explanation": "NATO ১৯৪৯ সালে গঠিত হয়।"
        },
        {
          "label": "খ",
          "question": "স্নায়ুযুদ্ধ কেন অকার্যকর হয়?",
          "explanation": "পারমাণবিক অস্ত্র প্রতিযোগিতা চুক্তি, অর্থনৈতিক চাপ এবং মতাদর্শিক সংঘাতের সীমাবদ্ধতার কারণে স্নায়ুযুদ্ধ অকার্যকর হয়। মার্কিন যুক্তরাষ্ট্র ও সোভিয়েত ইউনিয়ন উভয়েই সরাসরি সামরিক সংঘাতে জড়াতে পারেনি। কারণ পারমাণবিক যুদ্ধের ভয় পুরো মানবসভ্যতার ধ্বংস ডেকে আনতে পারত। ফলে যুদ্ধটি প্রকৃত সামরিক সংঘাতে না গিয়ে রাজনৈতিক প্রভাব বিস্তার, অস্ত্র প্রতিযোগিতা, গুপ্তচরবৃত্তি, প্রচারণা ও অর্থনৈতিক প্রতিদ্বন্দ্বিতার মধ্যে সীমাবদ্ধ থাকে। দীর্ঘদিন ধরে এই অচলাবস্থা বজায় থাকায় এবং সোভিয়েত ইউনিয়নের অর্থনৈতিক দুর্বলতা ও ভাঁঙনের ফলে শেষ পর্যন্ত স্নায়ুযুদ্ধ অকার্যকর হয়ে পড়ে।"
        },
        {
          "label": "গ",
          "question": "উদ্দীপকের সাথে তোমার পাঠ্যবইয়ের কোন দুটি দেশের আদর্শের মিল রয়েছে? ব্যাখ্যা করো।",
          "explanation": "উদ্দীপকে বর্ণিত দুই বন্ধুর পছন্দের আদর্শের সাথে আমার পাঠ্যবইয়ের সাবেক সোভিয়েত ইউনিয়ন ও মার্কিন যুক্তরাষ্ট্র দেশ দুটির অনুসৃত আদর্শের মিল রয়েছে। দ্বিতীয় বিশ্বযুদ্ধ পরবর্তী সময়ে দুটি পরাশক্তির উত্থান ঘটে। এ দুটি পরাশক্তি হলো মার্কিন যুক্তরাষ্ট্র ও সোভিয়েত ইউনিয়ন (রাশিয়ার পূর্বসূরি)। আদর্শগতভাবে এ দুটি রাষ্ট্র ছিল সম্পূর্ণ বিপরীতধর্মী। মার্কিন যুক্তরাষ্ট্র ছিল পুঁজিবাদী গণতান্ত্রিক আদর্শের অনুসারী। অপরদিকে সোভিয়েত ইউনিয়ন। ছিল পুঁজিবাদের শত্রু সমাজতন্ত্রের সূতিকাগার। ১৯১৭ সালে রুশ সমাজতান্ত্রিক বিপ্লবের পথ ধরে সোভিয়েত ইউনিয়নে সমাজতান্ত্রিক রাষ্ট্র গঠিত হয়। সোভিয়েত ইউনিয়ন যুক্তরাষ্ট্রের গণতন্ত্রকে আদৌ গণতন্ত্র বলে স্বীকার করত না। কারণ তাদের মতে, ঐ পুঁজিবাদী গণতন্ত্র হলো ধনীদের যন্ত্র এবং জনগণের গণতন্ত্রের বিরুদ্ধে আক্রমণ। একইভাবে মার্কিন যুক্তরাষ্ট্র আবার সোভিয়েত ইউনিয়নের সাম্যবাদকে দোষারোপ করে। রাশিয়ার সমাজতান্ত্রিক আদর্শের সম্প্রসারণকে যুক্তরাষ্ট্র নিজের জাতীয় নিরাপত্তার জন্য বিপজ্জনক বলে বিবেচনা করত। ১৯৪৫ সালে রুশ নেতা জোসেফ স্ট্যালিনের সমাজতন্ত্র বিস্তারের নীতিকে কেন্দ্র করে রুশ-মার্কিন স্নায়ুযুদ্ধ অর্থাৎ 'ঠান্ডা লড়াই' এর সূত্রপাত ঘটে। দীর্ঘ কয়েক দশক ধরে চলা এ প্রচ্ছন্ন বৈরিতা কয়েকবার প্রায় যুদ্ধের আশঙ্কা সৃষ্টি করেছিল। উদ্দীপকে দেখা যায়, স্বপন সাম্রাজ্যবাদ ও আধিপত্যবাদের অনুসারী। অন্যদিকে তার বন্ধু সুদীপ্ত তা অপছন্দ করে। আদর্শিক এ পার্থক্যের কারণে তাদের মধ্যে মনস্তাত্ত্বিক দ্বন্দ্বের সৃষ্টি হয়। দ্বিতীয় বিশ্বযুদ্ধ পরবর্তী মার্কিন যুক্তরাষ্ট্র ও সাবেক সোভিয়েত ইউনিয়নের সম্পর্কের মধ্যে উদ্দীপকের এমন ঘটনার অনুরূপ চিত্রই দেখা যায়। তাই বলা যায়,. উদ্দীপকের সাথে পাঠ্যবইয়ের সোভিয়েত ইউনিয়ন ও মার্কিন যুক্তরাষ্ট্রের অনুসৃত আদর্শের মিল রয়েছে।"
        },
        {
          "label": "ঘ",
          "question": "উক্ত আদর্শদ্বয় কীভাবে বিশ্ব রাজনৈতিক ব্যবস্থা হতে দূরীভূত হয়? মতামতসহ বিশ্লেষণ করো।",
          "explanation": "সোভিয়েত ইউনিয়নের ভাঙনের মধ্য দিয়ে উক্ত আদর্শদ্বয় তথা সমাজতন্ত্র ও পুঁজিবাদ বিশ্ব রাজনৈতিক ব্যবস্থা হতে দূরীভূত হয়। সোভিয়েত ইউনিয়নের পতনের মধ্যদিয়ে ১৯৯১ সালে সমাজতান্ত্রিক শিবিরের ভাঙন ঘটে এবং সর্মাজতন্ত্র ও পুঁজিবাদ এই দুই পরস্পরবিরোধী আদর্শের দ্বন্দ্ব কার্যত ইতিহাস থেকে বিদায় নেয়। সমাজতন্ত্র ভেঙে পড়ায় পূর্ব ইউরোপসহ বিশ্বের বহু দেশে সমাজতান্ত্রিক প্রভাব দুর্বল হয়ে যায়। অপরদিকে পুঁজিবাদ আপাতত বিজয়ী হলেও তা এককভাবে বিশ্ব রাজনীতিকে দীর্ঘমেয়াদে নিয়ন্ত্রণ করতে সক্ষম হয়নি। কারণ অর্থনৈতিক বৈষম্য, সাংস্কৃতিক বৈচিত্র্য ও নতুন আঞ্চলিক শক্তির উত্থান পুঁজিবাদী আধিপত্যকে চ্যালেঞ্জ জানাতে থাকে। ফলে স্নায়ুযুদ্ধ-পরবর্তী বিশ্ব একমেরুকেন্দ্রিক ব্যবস্থার দিকে এগোলেও ক্রমে তা বহুমেরুকেন্দ্রিক বিশ্বব্যবস্থায় রূপ নিতে শুরু করে; যেখানে মার্কিন যুক্তরাষ্ট্রের পাশাপাশি ইউরোপীয় ইউনিয়ন, চীন, জাপান, রাশিয়া প্রভৃতি শক্তি গুরুত্বপূর্ণ প্রভাব বিস্তার করতে থাকে। এইভাবে সমাজতন্ত্র ও পুঁজিবাদের আদর্শগত দ্বন্দ্বের অবসান'হয়। উল্লেখিত আলোচনা শেষে তাই বলা যায়, ১৯৯১ সালে সোভিয়েত ইউনিয়নের ভাঙনের মাধ্যমে নতুন বাস্তবতা হিসেবে মার্কিন আধিপত্য শুরু হলেও অর্থনীতি, প্রযুক্তি 'ও ভূ-রাজনীতিকে কেন্দ্র করে বিশ্ব রাজনীতি নতুনভাবে পুনর্গঠিত হয়।"
        }
      ]
    }
  ]
}