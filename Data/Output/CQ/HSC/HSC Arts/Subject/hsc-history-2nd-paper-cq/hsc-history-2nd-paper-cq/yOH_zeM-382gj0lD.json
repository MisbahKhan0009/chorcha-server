{
  "title": "ঢাকা রেসিডেনসিয়াল কলেজ ২০২৫",
  "subtitle": "ইতিহাস (11)",
  "questions": [
    {
      "number": "1",
      "uddipok": "আমাদের স্বাধীনতা সংগ্রামের ইতিহাসে বুদ্ধিজীবীদের অবদান অত্যন্ত গুরুত্বপূর্ণ। বুদ্ধিজীবীরা তাদের লেখনীর মাধ্যমে একদিকে যেমন। তৎকালীন শাসকগোষ্ঠীর বৈষম্যমূলক আচরণের সমালোচনা করেন। তেমনি অন্যদিকে দেশের আপামর জনগণকে তাদের অধিকার সম্পর্কে সচেতন করে তোলেন।",
      "tag": "DRMC 25",
      "sub_questions": [
        {
          "label": "ক",
          "question": "'The Persian Letters'- গ্রন্থটি কার লেখা।",
          "explanation": "'The Persian Letters' গ্রন্থটি ফরাসি রাজনৈতিক দার্শনিক মন্তেস্ফুর লেখা।"
        },
        {
          "label": "খ",
          "question": "টেনিস কোর্ট শপথ বলতে কী বোঝ?",
          "explanation": "ফ্রান্সে সমাজের তৃতীয় শ্রেণির সদস্যরা এস্টেট জেনারেলের অধিবেশনে অংশগ্রহণ থেকে বঞ্চিত হয়ে পার্শ্ববর্তী একটি টেনিস কোর্টে মিলিত হয়ে শপথগ্রহণ করেন। ১৭৮৯ সালের ২০ জুন গৃহীত এ শপথ Tennis Court Oath নামে সুপরিচিত। 'টেনিস কোর্ট শপথ'-এ বলা হয়, ফ্রান্সের জন্য একটি নতুন সংবিধান প্রণীত না হওয়া পর্যন্ত তৃতীয় শ্রেণির ঘোষিত জাতীয় সভা বলবৎ থাকবে। যেখানে এ সভা বসবে সেখানেই তা বৈধ বলে গণ্য হবে।"
        },
        {
          "label": "গ",
          "question": "উদ্দীপকে বর্ণিত বিষয়ের সাথে ফরাসি বিপ্লবের কোন বিষয়ের সাদৃশ্য পাওয়া যায়? ব্যাখ্যা করো।",
          "explanation": "উদ্দীপকে বর্ণিত বিষয়ের সাথে ফরাসি বিপ্লবে দার্শনিকদের অবদানের সাদৃশ্য পাওয়া যায়। ফরাসি বিপ্লবে দার্শনিকরা প্রত্যক্ষভাবে অংশগ্রহণ না করলেও এ বিপ্লবের মনস্তাত্ত্বিক ও তাত্ত্বিক পটভূমি তৈরিতে ব্যাপক ভূমিকা রেখেছেন। আঠারো শতকের ফরাসি দার্শনিকদের রচনা ফ্রান্সে যুক্তিবাদী দৃষ্টিভঙ্গি গঠনে বিশেষ ভূমিকা রেখেছিল। তাঁরা মানুষের চিন্তা-চেতনায় নতুন ভাবধারার সৃষ্টি করেন। এদের মধ্যে উল্লেখযোগ্য দার্শনিক ছিলেন মন্তেস্কু, ভলতেয়ার, রুশো প্রমুখ। তাঁরা তাদের লেখনীর মাধ্যমে সমাজে বিদ্যমান বৈষম্যগুলো তুলে ধরেছিলেন। ঐ দার্শনিকরা বিশ্বাস করতেন, প্রকৃতি যেমন নিজস্ব নিয়মে চলে তেমনি সমাজ ও রাষ্ট্রেরও নিয়ম মেনে চলা দরকার। উদ্দীপকের বর্ণনায় দেখা যায়, আমাদের স্বাধীনতা সংগ্রামের ইতিহাসে বুদ্ধিজীবীদের অবদান অত্যন্ত গুরুত্বপূর্ণ। তারা তাদের লেখনীর মাধ্যমে তৎকালীন শাসকগোষ্ঠীর বৈষম্যমূলক আচরণের সমালোচনার পাশাপাশি দেশের আপামর জনসাধারণকে, তাদের অধিকার সম্পর্কে সচেতন করে তোলেন। ফরাসি বিপ্লবেও দার্শনিকরা জনমনে অনুরূপ সচেতনতা সৃষ্টি করেছিলেন। সুতরাং উদ্দীপকে বর্ণিত বিষয়ের সাথে ফরাসি বিপ্লবে দার্শনিকদের অবদানের সাদৃশ্য রয়েছে।"
        },
        {
          "label": "ঘ",
          "question": "'উক্ত ব্যক্তিদের ভূমিকাই ফরাসি বিপ্লবকে অপরিহার্য করে তুলেছে'- উক্তিটি বিশ্লেষণ করো।",
          "explanation": "উক্ত ব্যক্তিদের অর্থাৎ দার্শনিকদের ভূমিকাই ফরাসি বিপ্লবকে অনিবার্য করে তুলেছিল- উক্তিটি যথার্থ। ফরাসি বিপ্লবে দার্শনিকদের অবদান অপরিসীম। এ বিপ্লবের অনেক আগে থেকেই দার্শনিকদের জানচর্চা তথা লেখনী ফরাসি জনগণকে মধ্যযুগীয় ভাবধারা পেছনে ফেলে একটি আধুনিক সমাজব্যবস্থা গড়ে তোলার জন্য উজ্জীবিত করতে থাকে। তারা মধ্যযুগীয় গণবিরোধী রাজতন্ত্রের সমালোচনা। করে সাম্য, মৈত্রী ও স্বাধীনতার চেতনাকে ধারণ করে ফ্রান্সে আধুনিক গণতান্ত্রিক রাষ্ট্রব্যবস্থা গড়ে তোলার যুক্তি উত্থাপন করেন। ফরাসি রাজনৈতিক দার্শনিক মন্তেক্ষু তার যুক্তিবাদী চিন্তার মাধ্যমে প্রচলিত সমাজ ও রাষ্ট্রের অন্যায় ও অসঙ্গতিগুলো নিপুণভাবে বিশ্লেষণ করেন। দার্শনিক ভলতেয়ার ধর্মগুরুদের অনিয়ম-দুর্নীতিগুলো ব্যঙ্গাত্মকভাবে তুলে ধরেন। এছাড়া দার্শনিক রুশো তার বিখ্যাত 'The Social Contract' গ্রন্থের মাধ্যমে 'জনগণই সার্বভৌম ক্ষমতার অধিকারী' এই মতবাদ প্রচার করেন। এভাবে ক্রমশ ফরাসি বিপ্লব অবশ্যম্ভাবী হয়ে ওঠে। ফরাসি ঐ দার্শনিকরা অভিজাতদের বিশেষ অধিকার, সামন্ত প্রথা এবং স্বৈরাচারী। শাসনের তীব্র সমালোচনা করে পুরাতনতন্ত্রের ভিত নাড়িয়ে দেন। সুতরাং বলা যায়, দার্শনিকরা ফরাসি বিপ্লবের প্রাথমিক ক্ষেত্র প্রস্তুত করে দিয়েছিলেন। তাদের ভূমিকাই ফরাসি বিপ্লবকে অনিবার্য করে তুলেছিল- উক্তিটি যথার্থ।"
        }
      ]
    },
    {
      "number": "2",
      "uddipok": "অষ্টাদশ শতাব্দীর শেষার্ধে ইউরোপের একটি দেশে এমন একটি বিপ্লব সংঘটিত হয় যেখানে সমাজের একটি বিশেষ সম্প্রদায় লেখনীর মাধ্যমে সে দেশের জনগণকে বৈষম্যমূলক শাসনের বিরুদ্ধে সোচ্চার করে তোলে। ফলে অধিকারবঞ্চিত জনগণ দীর্ঘদিনের শাসন ও শোষণের বিরুদ্ধে সচেতন হয়ে বিপ্লবী ভাবধারায় উজ্জীবিত হয়।",
      "tag": "DRMC 25",
      "sub_questions": [
        {
          "label": "ক",
          "question": "ইয়াং ইতালি কে প্রতিষ্ঠা করেছিলেন?",
          "explanation": "ইয়াং ইতালি প্রতিষ্ঠা করেছিলেন যোসেফ ম্যাৎসিনি।"
        },
        {
          "label": "খ",
          "question": "সন্ত্রাসের রাজত্ব সম্পর্কে কী জান?",
          "explanation": "ফরাসি বিপ্লবের পর বিপ্লববিরোধী মনোভাব এবং অভ্যন্তরীণ ও বৈদেশিক আক্রমণ প্রতিরোধ করার উদ্দেশ্যে জ্যাকোবিন দল যে সন্ত্রাস বা ভীতিকর অবস্থার সৃষ্টি করেছিল তাই ইতিহাসে 'সন্ত্রাসের রাজত্ব' বলে পরিচিত। জ্যাকোবিন দলের নেতা ছিলেন রোবসপিয়ার। দ্রুত বিচার করে শিরশ্ছেদ ও অন্যান্য সন্ত্রাসমূলক কার্যকলাপ চালিয়ে ভীতির সঞ্চার করাই ছিল জ্যাকোবিন দলের প্রধান লক্ষ্য। তারা প্রচার করত, ত্রাসই হচ্ছে দ্রুত বা বলিষ্ঠ ন্যায়বিচারের পথ। সুতরাং এটিই সঠিক পথ।"
        },
        {
          "label": "গ",
          "question": "উদ্দীপকের সাথে তোমার পাঠ্যপুস্তকের কোন বিপ্লবের সাদৃশ্য। রয়েছে? ব্যাখ্যা করো।",
          "explanation": "উদ্দীপকের সাথে আমার পাঠ্যপুস্তকের ফরাসি বিপ্লবের সাদৃশ্য রয়েছে। ফরাসি বিপ্লবে দার্শনিকরা প্রত্যক্ষভাবে অংশগ্রহণ না করলেও তাদের চিন্তাধারা ও লেখনী এর মনস্তাত্ত্বিক ও তাত্ত্বিক পটভূমি তৈরিতে ভূমিকা রেখেছিল। বিপ্লবের আগে থেকেই দার্শনিকদের জ্ঞানচর্চা মধ্যযুগীয় ভাবধারাকে পেছনে ফেলে একটি আধুনিক সমাজব্যবস্থা গড়ে তুলতে ফরাসি জনগণকে অনুপ্রাণিত করে আসছিল। ঐ মনীষীরা মধ্যযুগীয় রাজতন্ত্র পরিত্যাগ করে সাম্য, মৈত্রী ও স্বাধীনতার চেতনাকে ধারণ করে গণতান্ত্রিক রাষ্ট্রব্যবস্থা গড়ে তোলার পক্ষে যুক্তি তুলে ধরেন। তাদের লেখার মাধ্যমে সাধারণ মানুষ নিজেদের দুঃখ-কষ্টের কারণ বুঝতে পারে ও এ থেকে মুক্তির জন্য পুরাতন রাষ্ট্রব্যবস্থাকে ভেঙে ফেলার প্রেরণা লাভ করে। এ প্রসঙ্গে ইতিহাসবিদ লেফেভার বলেন, ফরাসি দার্শনিকরা অভিজাতদের বিশেষ অধিকার, সামন্তপ্রথা, স্বৈরাচারী শাসন ইত্যাদির তীব্র সমালোচনার মাধ্যমে পুরাতনতন্ত্রের ভিত নাড়িয়ে দেন। বিশেষ করে বুশোর বৈপ্লবিক উক্তি, 'মানুষ স্বাধীনভাবে জন্মগ্রহণ করলেও সর্বত্রই সে শৃঙ্খলিত'- ফরাসি সমাজের, তৃতীয় স্তরের দুর্দশাগ্রস্ত মানুষগুলোর চোখ খুলে দেয়। ফলে বুর্জোয়া শ্রেণির শুরু করা বৈপ্লবিক কর্মকাণ্ডে সমাজের সর্বনিম্ন স্তরের হতদরিদ্র শ্রেণিও অংশগ্রহণ করে। উদ্দীপকে বলা হয়েছে, অষ্টাদশ শতাব্দী শেষে ইউরোপে একটি বিপ্লব সংঘটিত হয়, যেখানে সমাজের একটি বিশেষ সম্প্রদায় লেখনীর মাধ্যমে দেশের জনগণকে বৈষম্যের বিরুদ্ধে সোচ্চার করে তোলে। উদ্দীপকের এ বক্তব্য উপরে আলোচিত ফরাসি বিপ্লবের কথাই স্মরণ করিয়ে দেয়। তাই বলা যায়, উদ্দীপকের বিপ্লবের সাথে ফরাসি বিপ্লবের মিল রয়েছে।"
        },
        {
          "label": "ঘ",
          "question": "উক্ত ব্যক্তিদের ভূমিকাই বিপ্লবকে অনিবার্য করে তুলেছিল- উক্তিটি বিশ্লেষণ করো।",
          "explanation": "উক্ত ব্যক্তিদের অর্থাৎ দার্শনিকদের ভূমিকাই ফরাসি বিপ্লবকে অনিবার্য করে তুলেছিল- উক্তিটি যথার্থ। ফরাসি বিপ্লবে দার্শনিকদের অবদান অপরিসীম। এ বিপ্লবের অনেক আগে থেকেই দার্শনিকদের জ্ঞানচর্চা তথা লেখনী ফরাসি জনগণকে মধ্যযুগীয় ভাবধারা পেছনে ফেলে একটি আধুনিক সমাজব্যবস্থা গড়ে তোলার জন্য উজ্জীবিত করতে থাকে। তারা মধ্যযুগীয় গণবিরোধী রাজতন্ত্রের সমালোচনা করে সাম্য, মৈত্রী ও স্বাধীনতার চেতনাকে ধারণ করে ফ্রান্সে আধুনিক গণতান্ত্রিক রাষ্ট্রব্যবস্থা গড়ে তোলার যুক্তি উত্থাপন করেন। ফরাসি রাজনৈতিক দার্শনিক মন্তেক্ষু তার যুক্তিবাদী চিন্তার মাধ্যমে প্রচলিত সমাজ ও রাষ্ট্রের অন্যায় ও অসঙ্গতিগুলো নিপুণভাবে বিশ্লেষণ করেন। দার্শনিক ভলতেয়ার ধর্মগুরুদের অনিয়ম-দুর্নীতিগুলো ব্যঙ্গাত্মকভাবে তুলে ধরেন। এছাড়া দার্শনিক রুশো তার বিখ্যাত 'The Social Contract' গ্রন্থের মাধ্যমে 'জনগণই সার্বভৌম ক্ষমতার অধিকারী' এই মতবাদ প্রচার করেন। এভাবে ক্রমশ ফরাসি বিপ্লব অবশ্যম্ভাবী হয়ে ওঠে। ফরাসি ঐ দার্শনিকরা অভিজাতদের বিশেষ অধিকার, সামন্ত প্রথা এবং স্বৈরাচারী শাসনের তীব্র সমালোচনা করে পুরাতনতন্ত্রের ভিত নাড়িয়ে দেন। সুতরাং বলা যায়, দার্শনিকরা ফরাসি বিপ্লবের প্রাথমিক ক্ষেত্র প্রস্তুত করে দিয়েছিলেন। তাদের ভূমিকাই ফরাসি বিপ্লবকে অনিবার্য করে তুলেছিল- উক্তিটি যথার্থ।"
        }
      ]
    },
    {
      "number": "3",
      "uddipok": "'ক' রাজ্যের রাজা তার রাজ্যে আধুনিকায়ন করেন। নিজের দেশকে বিশ্বের সর্বোচ্চ আসনে অধিষ্ঠিত করার জন্য তিনি বিভিন্ন পদক্ষেপ নেন। তার বিভিন্ন সংস্কার কার্যক্রমের ফলে দেশের অর্থনৈতিক ক্ষেত্রে ব্যাপক অগ্রগতি সাধিত হলেও আর কিছু ভুল পদক্ষেপের কারণে শেষাবধি তিনি ব্যর্থ হন। তা সত্ত্বেও তাকে ইতিহাসে একজন শ্রেষ্ঠ বীর হিসেবে চিহ্নিত করা হয়।",
      "tag": "DRMC 25",
      "sub_questions": [
        {
          "label": "ক",
          "question": "'আমিই রাষ্ট্র'- উক্তিটি কার?",
          "explanation": "'আমিই রাষ্ট্র'- উক্তিটি ফরাসি রাজা চতুর্দশ লুইয়ের।"
        },
        {
          "label": "খ",
          "question": "",
          "explanation": "ফরাসি বিপ্লবের মূলমন্ত্র ছিল সাম্য, মৈত্রী ও স্বাধীনতা। ১৭৮৯ সালের ফরাসি বিপ্লব বিশ্বের ইতিহাসের প্রধান মাইলফলকগুলোর অন্যতম। সাম্য, মৈত্রী ও স্বাধীনতার মূলমন্ত্র নিয়ে সংঘটিত এ বিপ্লব পুরনো সমাজ ও শাসনব্যবস্থা ভেঙে দিয়ে এক নতুন যুগের সূচনা করে। এ ঘটনা ইউরোপসহ বিশ্বের বিভিন্ন অঞ্চলের রাজনীতিতে প্রভাব ফেলে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের রাজার সাথে ফ্রান্সের সম্রাট নেপোলিয়ন বোনাপার্টের সাদৃশ্য রয়েছে। নেপোলিয়ন বোনাপার্ট ছিলেন ফ্রান্সের অদ্বিতীয় সমরনায়ক ও সম্রাট। ক্ষমতাগ্রহণের পর তিনি দেশের উন্নয়নে বিভিন্ন বড় ধরনের সংস্কার করেন। তিনি ফ্রান্সকে বিশ্বের সর্বোচ্চ আসনে অধিষ্ঠিত করার জন্য বিভিন্ন পদক্ষেপ নেন। দেশের ভঙ্গুর অর্থব্যবস্থা পুনর্গঠনের জন্য তিনি অর্থদপ্তরকে দু'ভাগে বিভক্ত করেন- (ক) রাজস্ব দপ্তর (খ) অডিট দপ্তর। সরকারি ব্যয়ের খাত নির্দিষ্ট করে দিয়ে তিনি ব্যয় সংকোচন নীতি গ্রহণ করেন। তার গৃহীত অর্থনৈতিক সংস্কার ফ্রান্সের অর্থনীতিকে একটি শৃঙ্খলার মধ্যে নিয়ে আসে। অর্থনৈতিক, সামাজিক, ধর্মীয় ও শিক্ষা খাতে নেপোলিয়নের সংস্কারমূলক কার্যক্রম ফ্রান্সের জন্য অত্যন্ত যুগান্তকারী পদক্ষেপ ছিল। তবে বিশ্লেষকদের, মতে, তার প্রবর্তিত কন্টিনেন্টাল সিস্টেম বা মহাদেশীয় ব্যবস্থা ছিল একটি হঠকারী সিদ্ধান্ত। তার ব্যর্থতার মূল কারণ ছিল এ মহাদেশীয় ব্যবস্থা। যেমনটি উদ্দীপকের শাসকের ক্ষেত্রে দেখা যায়। উদ্দীপকে দেখা যায়, আলকা রাজ্যের রাজা তার রাজ্যের আধুনিকায়ন করেন। নিজের দেশকে বিশ্বের সর্বোচ্চ স্থানে অধিষ্ঠিত করতে তিনি বিভিন্ন পদক্ষেপ গ্রহণ করেন। তার বিভিন্ন সংস্কার কার্যক্রমের ফলে দেশের অর্থনৈতিক ক্ষেত্রে ব্যাপক অগ্রগতি সাধিত হয়। তবে কিছু পদক্ষেপের কারণে তিনি শেষ পর্যন্ত ব্যর্থ হন। সুতরাং বলা যায়, উদ্দীপকের শাসকের সাথে ফরাসি সম্রাট দ্বিগ্বিজয়ী বীর নেপোলিয়নের সাদৃশ্য রয়েছে।।"
        },
        {
          "label": "ঘ",
          "question": "",
          "explanation": "উক্ত রাষ্ট্রনায়ক অর্থাৎ নেপোলিয়ন বোনাপার্ট ফ্রান্সের আধুনিকায়নে নানামুখী সংস্কারমূলক পদক্ষেপ গ্রহণ করেছিলেন। ১৭৯৯ সালে ক্ষমতাগ্রহণের পর নেপোলিয়ন বোনাপার্ট ফ্রান্সে অর্থনৈতিক, প্রশাসনিক, ধর্মীয়, শিক্ষামূলক, সামাজিক নানামুখী সংস্কার করেন। সরকারের নিয়ন্ত্রণ বাড়াতে তিনি শক্তিশালী কেন্দ্রীয় শাসনের প্রবর্তন করেন। ডিক্রি জারি করে তিনি জাতীয় সেনাবাহিনী গঠন করেন। এছাড়া ফ্রান্সের অর্থব্যবস্থাকে নতুনভাবে গড়ে তোলেন। ১৮০০ সালে তিনি ব্যাংক অব ফ্রান্স প্রতিষ্ঠা করেন। অডিট বিভাগকে যথাযথভাবে সরকারি ব্যয় তদারকির নির্দেশ দেন। এছাড়া স্টক এক্সচেঞ্জ স্থাপন করে ফটকা ব্যবসা নিয়ন্ত্রণ করেন। নেপোলিয়নের সবচেয়ে উল্লেখযোগ্য সংস্কার ছিল আইনবিধি প্রণয়ন। এর মাধ্যমে তিনি ফরাসি আইনগুলোকে সংকলন করেন। তিনি ফ্রান্সের গৃহীত জাতীয় গির্জানীতির সাথে পোপের দাবির সামঞ্জস্য বিধান করে ধর্মীয় সংস্কার করেন। এছাড়া ফ্রান্সের সর্বোচ্চ রাষ্ট্রীয় সম্মাননা 'লিজিয়ন অব অনার' নামের পুরস্কারের প্রবর্তক তিনি। এটি বেসামরিক নাগরিকদের দেয়া হয়। তাছাড়া প্যারিসে প্রথম 'ফায়ার বিগ্রেড' স্থাপন ও ৩টি বিশাল সমুদ্র বন্দর নির্মাণের কৃতিত্বও তার। উপরের আলোচনার ভিত্তিতে বলা যায়, ফ্রান্সের আধুনিকায়নে নেপোলিয়ন বোনাপার্ট নানা যুগান্তকারী সংস্কারমূলক পদক্ষেপ নিয়েছিলেন, যা তাকে দেশ তথা বিশ্বের ইতিহাসে চিরস্মরণীয় করে রেখেছে।"
        }
      ]
    },
    {
      "number": "4",
      "uddipok": "বিশ্বের শক্তিশালী দেশগুলো নিজেদের প্রাধান্য বিস্তারে বদ্ধপরিকর। নিজ স্বার্থের বিপরীতে থাকা দেশগুলোর বিরুদ্ধে তারা 'ক' ও 'খ' নামে দুটি শক্তি জোট গঠন করে নিজেদের অবস্থানকে সুদৃঢ় করে। এ জোটসমূহ বিশ্ব রাজনীতিতে তীব্র প্রতিক্রিয়া সৃষ্টি করে। ফলে 'ক' জোটের দেশসমূহের সাথে 'খ' জোটের দেশসমূহের মতদ্বৈততা দেখা দেয়। 'ক' জোট বরাবরই 'খ' জোটের অন্যতম প্রতিদ্বন্দ্বী। এই দুটি জোটের দ্বন্দ্ব বিশ্বের বিভিন্ন দেশসমূহের মধ্যে ক্ষমতাগত পরিবর্তন সৃষ্টি করেছিল।",
      "tag": "DRMC 25",
      "sub_questions": [
        {
          "label": "ক",
          "question": "বিসমার্ক কে ছিলেন?",
          "explanation": "বিসমার্ক ছিলেন জার্মানির প্রথম চ্যান্সেলর।"
        },
        {
          "label": "খ",
          "question": "ফুয়েরার বলতে কী বোঝ?",
          "explanation": "জার্মান চ্যান্সেলর এডলফ হিটলারের উপাধি ছিল 'ফুয়েরার'। 'ফুয়েরার' শব্দের অর্থ নেতা। ১৯৩৩ সালের নির্বাচনে নাৎসিদল সরকার গঠনে সমর্থ হয়। ১৯৩৪ সালে হিটলার একাধারে জার্মানির প্রেসিডেন্ট ও চ্যান্সেলর পদ গ্রহণের পর নিজেকে 'ফুয়েরার' বা নেতা বলে ঘোষণা দেন।"
        },
        {
          "label": "গ",
          "question": "উদ্দীপকে বর্ণিত পরস্পর বিরোধী জোট গঠনের সাথে তোমার পাঠ্যবইয়ের কোন ঘটনার মিল রয়েছে? ব্যাখ্যা করো।",
          "explanation": "উদ্দীপকে বর্ণিত পরস্পর বিরোধী জোট গঠনের সাথে আমার পাঠ্যবইয়ের 'ত্রিশক্তি মৈত্রী' ও 'ত্রিশক্তি আঁতাত' গঠনের মিল রয়েছে। 'ত্রিশক্তি মৈত্রী' ছিল জার্মান-অস্ট্রোহাঙ্গেরি-ইতালির অংশগ্রহণে গঠিত প্রথম বিশ্বযুদ্ধ পূর্ববর্তী ইউরোপে সংঘটিত ঘটনাসমূহের মধ্যে সর্বাপেক্ষা দিকনির্দেশনামূলক। আর এর প্রতিক্রিয়াস্বরূপ গড়ে উঠেছিল ফ্রান্স-রাশিয়া ও ইতয়াতের 'রিণতি আঁতাত'। এর ফলে সময় দিখে এক ধরনের নাzিentrier সৃষ্টি হয়েছিল, যা ক্ষমতার ভারসাম্য নষ্ট করে দেয় দেখা যায়। , তেমনটি উদ্দীপকের উদ্দীপকে বলা হয়েছে, নিলেদের প্রাধান্য বিস্তারে ব্যপরিদর পরিশ্যাণ্য দেশগুলো নিজ স্বার্থের বিপরীতে থাকা দেশগুলোর বিবৃন্দ্রে ''এখ দুটো নিজেদের অবস্থান শুদৃঢ় করে। একইভাবে সন্ধাপারিত ও সমৃদ জার্মানিকে নিরাপদে রাখতে বিসমার্ক বেশ কিছু পদক্ষেপ করেন। Triple Alliance বা 'ত্রিশক্তি মৈত্রী' জোট গঠন এগুলোর অন্যতম। বলকান অঞ্চলে রাশিয়ার প্রভাব প্রতিরোধ করার জন্য ১৮৭৯ সালে বিসমার্ক অস্ট্রো-হাঙ্গেরির সাথে দ্বৈতচুক্তি সম্পাদন করে। আবার ১৮৮১ গালে ফ্রান্স তিউনিশিয়া দখল করলে ফ্রান্সের বিরুদে ইতালিকে বাবার করার সম্ভাবনা দেখে ১৮৮২ সালে জার্মানি ইতালি দ্বৈতচুক্তি করেণ। এর ফলে জামান-অস্ট্রোগঙ্গেরি-ইতালি 'ত্রিশক্তি মৈত্রী' গড়ে ওঠে। আগানির অপ্রতিরোধ্য কূটনৈতিক সফলতাকে হুমকি মনে করে ১৯০৪ সালে ইজা ফরাসি এবং ১৯১৭ সালে ইঙ্গ-ব্লশ আঁতাত গড়ে তোলার মাধ্যমে তৈরি হয় 'ত্রিশক্তি আঁতাত'। ফ্রান্স, রাশিয়া ও ইংল্যান্ড উদীয়মান পরাশক্তি জার্মানিকে মোকাবিলা করার জন্য এ জোট গড়ে তুলেছিল। তাই বলা যায়, উদ্দীপকের এ পরস্পর বিরোধী জোট গঠন 'ত্রিশক্তি মৈত্রী' ও 'ত্রিশক্তি আঁতাত' জোট গঠনের সাথে সাদৃশ্যপূর্ণ।"
        },
        {
          "label": "ঘ",
          "question": "উক্ত ঘটনা বিশ্ব রাজনীতিতে বিশেষ ধরনের পরিবর্তন এনেছিল- বিশ্লেষণ করো।",
          "explanation": "উত্ত ঘটনা তথা 'ত্রিশক্তি মৈত্রী' ও 'ত্রিশক্তি আঁতাত' গঠন বিশ্বরাজনীতিতে বিশেষ ধরনের পরিবর্তন এনেছিল মন্তব্যটি যথার্থ। ১৮৭১ সালের পর থেকে ইংল্যান্ডের নিরপেক্ষ নীতি এবং ত্রি-সম্রাট লীগ কর্তৃক ফ্রান্সকে মিত্রয়ীন করে রাখার ফলে ইউরোপে শক্তির ভারসাম্য রক্ষিত হয়েছিল। কিন্তু জার্মানি নৌশস্তিতে ইংল্যান্ডকে টেকা দিতে চাইলে নিরপেক্ষতা ভেঙে ইংল্যান্ড 'ত্রিশক্তি আঁতাত' গড়ে তোলে। ফলে ইউরোপে শক্তির ভারসাম্য বিনষ্ট হয়। ত্রিশক্তি মৈত্রীর তুলনায় ত্রিশক্তি আঁতাত-এর সামরিক সক্ষমতা ছিল অনেক বেশি। কারণ ইতালি সে সময় তেমন শক্তিশালী রাষ্ট্র ছিল না। অপরদিকে ত্রিশক্তি আঁতাতের ফ্রান্স ও রাশিয়া ছিল ইউরোপের অন্যতম স্থলশক্তি এবং ইংল্যান্ডের নৌশক্তি ছিল বিশ্বে অদ্বিতীয়। ১৯০২ সাল পর্যন্ত ইংল্যান্ড জার্মানিকে কাছে আনার চেষ্টা করেছিল। এ বছর ইঙ্গ-জাপান চুক্তির মাধ্যমে ইংল্যান্ড রাশিয়ার বিরুদ্ধে জার্মানিকে সমৃধ্য করার চেষ্টা করে। কারণ জাপান ছিল রাশিয়ার শত্রুর মিত্র দেশ। কিন্তু কাইজারের নৌ-নির্মাণ নীতির কারণে এ সম্ভাবনা বিনষ্ট হয়। জার্মানিকে মোকাবিলার জন্য ইংল্যান্ড তার চিরশত্র ফ্রান্স ও কৌশলগত শত্র রাশিয়ার সাথে ঔপনিবেশিক বিরোধ মিটিয়ে ফেলে। এদিকে ফয়াসি মন্ত্রী থিওফিল ডেলক্যাসি ভেবে দেখেন যে, রাশিয়ার সাথে ইংল্যান্ডের বিরোধের বিষয়গুলো হলো গুরুত্বহীন। জার্মানির সাথে ফ্রান্সের বিরোধের বিষয়গুলোই মৌলিক। তাই ফ্রান্স ইংল্যান্ডের সাথে বিরোধ মিটিয়ে ফেলার প্রস্তাব গ্রহণ করে। এর ফলে ভূমধ্যসাগরে ফরাসি নৌবহর এবং ইংলিশ চ্যানেল ও উত্তর সমুদ্রে ব্রিটিশ নৌবহর স্থাপনের মাধ্যমে জার্মানির বিরুদ্ধে শক্তিসাম্য রক্ষার ব্যবস্থা করা হয়। আলোচনা শেষে তাই বলা যায়, 'ত্রিশক্তি মৈত্রী' ও 'ত্রিশস্তি আঁতাত' গঠন বিশ্বরাজনীতিতে ব্যাপক পরিবর্তন এনেছিল।"
        }
      ]
    },
    {
      "number": "5",
      "uddipok": "একজন যুবরাজের হত্যাকে কেন্দ্র করে অনেকগুলো দেশ মারাত্মক যুদ্ধে জড়িয়ে পড়ে। ফলে এক ভয়ঙ্কর ধ্বংসযজ্ঞ ও মানবিক বিপর্যয় ঘটে। পরবর্তীতে এক অসম শান্তি চুক্তির মাধ্যমে এই যুদ্ধের অবসান ঘটে। তাছাড়া এই যুদ্ধই পরবর্তীতে আরেকটি ভয়ানক যুদ্ধের ক্ষেত্র প্রস্তুত করে।",
      "tag": "DRMC 25",
      "sub_questions": [
        {
          "label": "ক",
          "question": "বাস্তিল দুর্গ কী?",
          "explanation": "বাস্তিল দূর্গ ফ্রান্সের স্বৈরতান্ত্রিক রাজতন্ত্রের কুখ্যাত প্রতীক যা মূলত রাজাদের কারাগার হিসেবে ব্যবহৃত হতো।"
        },
        {
          "label": "খ",
          "question": "কোড নেপোলিয়ন বলতে কী বোঝ?",
          "explanation": "কোড নেপোলিয়ন বলতে নেপোলিয়নের উদ্যোগে গঠিত আইনজ কমিটির রচিত আইনকে বোঝায়। নেপোলিয়ন বোনাপার্টের শাসনামলের আগে ফ্রান্সে তেমন কোনো বিধিবন্ধ আইন ছিল না। তিনি অত্যন্ত দুরূহ ও বড় মাপের এই কাজটি সম্পন্ন করেন। বিপ্লবের অন্যতম আদর্শ সামাজিক সাম্যের প্রতি দৃষ্টি রেখে- আধুনিক ফরাসি সমাজ গঠন করতে আইন প্রণয়ন করা অপরিহার্য হয়ে পড়ে। এ অবস্থায় নেপোলিয়ন দেশের বিশিষ্ট আইনজ্ঞদের নিয়ে একটি কমিটি গঠন করেন। এই কমিটি রোমান আইন ও ফরাসি সমাজের বাস্তবতা বিশ্লেষণ করে যে আইনের দলিল রচনা করেন তাই পরবর্তী সময়ে 'কোড অব নেপোলিয়ন' নামে পরিচিত হয়।"
        },
        {
          "label": "গ",
          "question": "উদ্দীপকে বর্ণিত যুদ্ধের সাথে তোমার পাঠ্যপুস্তকের কোন যুদ্ধের মিল আছে? আলোচনা করো।",
          "explanation": "উদ্দীপকে বর্ণিত যুদ্ধের সাথে আমার পাঠ্যপুস্তকের ১৯১৪ সালে শুরু হওয়া প্রথম বিশ্বযুদ্ধের মিল রয়েছে। ১৯১৪ থেকে ১৯১৮ সাল পর্যন্ত চলা প্রথম বিশ্বযুদ্ধের ব্যান্ডি, ফধ্বংসযজ্ঞ ও স্বতাহতের সংখ্যা অতীতের সব যুদ্ধকে হার মানিয়েছিল। এ যুদ্ধের। কারণগুলোর মধ্যে ছিল বিকাশমান পুঁজিবাদের দ্বন্দ্ব, উপনিবেশবাদ ও সাম্রাজ্যবাদের সংঘাত, সামরিক যুদ্ধ শিবিরে বিভক্ত বিশ্ব পরিস্থিতি। ইত্যাদি। তবে অস্ট্রিয়ার যুবরাজ ফার্ডিনান্ড ও তার স্ত্রী সোফিয়ার হত্যাকান্ডে এ যুদ্ধের সূচনা হয়। ১৯১৪ সালের ২৮ জুন অস্ট্রিয়ার যুবরাজ ফার্ডিনান্ড অস্ট্রো-হাঙ্গেরি শাসিত বসনিয়ার সারায়েভো ভ্রমণকালে সার্ব সস্ত্রীক অে আততায়ীর যাতে নিভৃত হন। এ হত্যাকান্ডের জন্য অস্ট্রিয়া সার্বিয়াকে সম্পূর্ণ দায়ী করে ২৮ জুলাই তার বিরুদ্ধে যুদ্ধ ঘোষণা করে। পূর্বে সম্পাদিত মৈত্রী চুক্তি 'ত্রিশক্তি জোট' অনুযায়ী জার্মানি অস্ট্রিয়াকে সমর্থন জানায়। অন্যদিকে ফ্রান্স ও রাশিয়া সার্বিয়াকে রক্ষার জন্য এগিয়ে যায়। পরে ইউরোপের অন্যান্য রাষ্ট্রও এ যুদ্ধে জড়িয়ে পড়ে। শুরু হয় ভয়াবহ প্রথম বিশ্বযুদ্ধ। উদ্দীপকে বলা হয়েছে, একজন যুবরাজের হত্যাকে কেন্দ্র করে অনেকগুলো দেশ মারাত্মক যুদ্ধে জড়িয়ে পড়ে, যা উপরে আলোচিত প্রথম বিশ্বযুদের সাথে সাদৃশ্যপূর্ণ। তাই বলা যায়, উদ্দীপকে বর্ণিত যুদ্ধের সাথে পাঠ্যপুস্তকে আলোচিত প্রথম বিশ্বযুদ্ধের মিল রয়েছে।"
        },
        {
          "label": "ঘ",
          "question": "এই যুদ্ধের ফলে পৃথিবী এক ভয়ঙ্কর ধ্বংসের সম্মুখীন হয়েছিল - তোমার মতামত ব্যক্ত করো।",
          "explanation": "প্রথম বিশ্বযুদ্ধের ফলে পৃথিবী এক ভয়ঙ্কর ধ্বংসের সম্মুখীন হয়েছিল। প্রথম বিশ্বযুদ্ধ যুদ্ধে জড়িয়ে পড়া দেশগুলোসহ বিশ্বের অনেক অংশে ব্যাপক মানব বিপর্যয় ডেকে আনে। যুদ্ধ শেষ হওয়ার পরও মহামারি, অপুষ্টি, খাদ্যাভাব প্রভৃতি কারণে এসব দেশের জনগণ অবর্ণনীয় দুদর্শায় পতিত হয়। যুদ্ধবিরতির পরও মিত্রশক্তি জার্মানির উপর নৌ অবরোধ অব্যাহত রাখে ফলে যুদ্ধের শেষ দু'বছরে জার্মানিতে পুষ্টিহীনতায় প্রায় ৮ লাখ লোক মারা যায়। যুক্তরাষ্ট্রে প্রথম ইনফ্লুয়েঞ্জা ধরা পড়ে। যুক্তরাষ্ট্রের সৈন্যদের মাধ্যমে সংক্রামক রোগ ইউরোপেও বাহিত হয়। পরবর্তী সময়ে তা বিশ্বের বিভিন্ন প্রান্তে ছড়িয়ে পড়ে। এ রোগে বিশ্বব্যাপী ২ কোটিরও বেশি লোক মারা যায়। প্রথম বিশ্বযুদ্ধের ফলে তুরস্কের অটোমান সাম্রাজ্য ভেঙে পড়ে এবং রাশিয়া, ফ্রান্স ও যুক্তরাষ্ট্রের অর্থনৈতিক ক্ষতি সাধিত হয়। প্রথম বিশ্বযুদ্ধের আগে ইংল্যান্ড ছিল বিশ্বের এক নম্বর শিল্পসমৃদ্ধ দেশ। ব্রিটেনের শিল্প উৎপাদন এ যুদ্ধের কারণে শতকরা ২০ ভাগ কমে যায়। যুদ্ধের পূর্বে মার্কিন যুক্তরাষ্ট্র ব্রিটেনের কাছে ঋণগ্রস্ত ছিল। কিন্তু যুদ্ধের সময় বিপুল অস্ত্রশস্ত্র ও রসদ কিনে ব্রিটেন উল্টো যুক্তরাষ্ট্রের কাছে দেনাদার হয়ে পড়ে। তাই বলা যায়, প্রথম বিশ্বযুদ্ধের ফলে পৃথিবী প্রকৃতই ধ্বংসাত্মক পরিস্থিতির সম্মুখীন হয়েছিল।"
        }
      ]
    },
    {
      "number": "6",
      "uddipok": "ইউরোপের ইতিহাসে বিশ শতকের প্রথম দিকে একটি গুরুত্বপূর্ণ সন্ধি স্বাক্ষরিত হয়। ভয়াবহ এক যুদ্ধ শেষে বিজয়ী জোট পরাজিত জোটকে সন্ধি করতে বাধ্য করে। কিন্তু বিজয়ী জোট পরাজিত জোটের প্রতি যে অমানবিক আচরণ করেছিল, তাতে সন্ধিটি পক্ষপাতদুষ্ট হয়ে যায়। এই পক্ষপাতদুষ্ট সন্ধির খেসারত বিশ্বের মানুষকে পুনরায় দিতে হয়েছিল।",
      "tag": "DRMC 25",
      "sub_questions": [
        {
          "label": "ক",
          "question": "লীগ অব নেশনস কত খ্রিষ্টাব্দে গঠিত হয়েছিল?",
          "explanation": "১৯২০ সালের ১০ জানুয়ারি লীগ অব নেশনস গঠিত হয়েছিল।"
        },
        {
          "label": "খ",
          "question": "ত্রি-শক্তি আঁতাত কী? ব্যাখ্যা করো।",
          "explanation": "ত্রিশক্তি আঁতাত ছিল ত্রিশক্তি জোট-এর হুমকি মোকাবিলায় গড়ে ওঠা ইউরোপীয় সামরিক জোট। ১৮৮২ সালে জার্মানি, ইতালি, অস্ট্রিয়া পারস্পরিক প্রতিরক্ষা সহায়তার জন্য সামরিক সাহায্য দানে চুক্তিবদ্ধ হয়। এর পরিপ্রেক্ষিতে ১৯০৫ সালে ইঙ্গ-ফরাসি চুক্তি এবং ১৯০৭ সালে ইংল্যান্ড ও রাশিয়ার মধ্যে মিত্রতাচুক্তি স্থাপিত হলে ইংল্যান্ড, ফ্রান্স ও রাশিয়া পরস্পর মৈত্রী বন্ধনে আবদ্ধ হয় যা 'ত্রিশক্তি আঁতাত' নামে পরিচিত। ত্রিশক্তি আঁতাত মূলত ছিল ত্রিশক্তি জোট এর প্রত্যুত্তর।"
        },
        {
          "label": "গ",
          "question": "উদ্দীপকে যে সন্ধির প্রতি ইঙ্গিত করা হয়েছে পাঠ্যবইয়ের আলোকে তার কারণ ব্যাখ্যা করো।",
          "explanation": "উদ্দীপকে ভার্সাই সন্ধির প্রতি ইঙ্গিত করা হয়েছে। প্রথম বিশ্বযুদ্ধে জার্মানি পরাজিত হলে বিজয়ী জোট জার্মানিকে (১৯১৯ সালে) যে সন্ধি করতে বাধ্য করে, তাই ভার্সাই সন্ধি নামে পরিচিত। আর উদ্দীপকে এ সন্ধির প্রতিই ইঙ্গিত করা হয়েছে। প্রথম বিশ্বযুদ্ধে ইউরোপীয় শক্তিবর্গ এবং জনসাধারণের মধ্যে জার্মানির বিরুদ্ধে যে তীব্র ঘৃণার সৃষ্টি হয়েছিল তার প্রেক্ষাপটে ভার্সাই সন্ধি হয়। এছাড়া পরাজিত শত্রুর প্রতি মর্যাদা প্রদর্শনের বিষয়টি ইউরোপের বিজয়ী রাষ্ট্রগুলো বিবেচনায় নেয়নি। ভবিষ্যতে যাতে জার্মানি আরও শক্তিশালী হয়ে ইউরোপের শান্তিভঙ্গ করতে না পারে, সে লক্ষ্যেই ভার্সাই সন্ধির ধারা রচিত হয়। ফ্রান্স ও জার্মানির মধ্যে শত্রুতা ছিল বহু পুরনো। প্যারিস শান্তি সম্মেলনে ফ্রান্সের প্রতিনিধি জার্মানিকে ভৌগোলিক ও অর্থনৈতিক দিক থেকে পঙ্গু করে দিতে চাপ সৃষ্টি করে। ব্রিটেন চেয়েছিল একটি আগ্রাসী সামরিক রাষ্ট্র হিসেবে জার্মানির পুনরুত্থান ঠেকিয়ে ইউরোপে তার শ্রেষ্ঠত্ব ধরে রাখতে। অন্যদিকে জার্মানির উপনিবেশগুলো করায়ত্ত করার উদ্দেশ্যে ইতালি তার স্বার্থ আদায়ের জন্য চাপ প্রয়োগ করে। এছাড়া মিত্রশক্তির ক্ষতিপূরণ আদায়ের নামে জার্মানির খনিজসমৃদ্ধ অঞ্চলগুলো দখল করা ছিল ভার্সাই সন্ধির অন্যতম লক্ষ্য। খনিজ সম্পদে সমৃদ্ধ দেশ জার্মানি প্রথম বিশ্বযুদ্ধের আগে অর্থনৈতিকভাবে অনেক শক্তিশালী ছিল। উপরের আলোচনার পরিপ্রেক্ষিতে বলা যায়, তৎকালীন আগ্রাসী জার্মানিকে দমিয়ে রেখে এর সম্পদ হস্তগত করাসহ কয়েকটি উদ্দেশ্য নিয়ে ভার্সাই সন্ধি স্বাক্ষরিত হয়।"
        },
        {
          "label": "ঘ",
          "question": "তুমি কি মনে কর, উক্ত সন্ধির ব্যর্থতাই পরবর্তীকালে বিশ্বকে বিপর্যয়ের দিকে ঠেলে দিয়েছিল? মতামত দাও।",
          "explanation": "হ্যাঁ, আমি মনে করি, উক্ত সন্ধি তথা ভার্সাই সন্ধির ব্যর্থতাই পরবর্তীকালে বিশ্বকে বিপর্যয়ের দিকে ঠেলে দিয়েছিল। ভার্সাই সন্ধি ছিল একটি ত্রুটিপূর্ণ সন্ধি। ঐতিহাসিকদের মতে, এ সন্ধির মধ্যে দ্বিতীয় বিশ্বযুদ্ধের মূল কারণ নিহিত ছিল। ভার্সাই সন্ধি ছিল জার্মানির জন্য অপমানজনক। এর শর্তগুলো ছিল দেশটির জাতীয় ও রাষ্ট্রীয় মর্যাদার ওপর চরম আঘাত। ভার্সাই সন্ধির মাধ্যমে মিত্রপক্ষ জার্মানির উপনিবেশগুলো কেড়ে নেওয়া হয় এবং দেশটির ওপর বিশাল ক্ষতিপূরণের বোঝা চাপিয়ে দেওয়া হয়। এতে একসময়ের সামরিক ও অর্থনৈতিক পরাশক্তি জার্মানি আর্থিক দৈন্যের মধ্যে পড়ে। এ চুক্তির মাধ্যমে কার্যত সব দিক দিয়েই জার্মানিকে পঙ্গু করে দেওয়া হয়। প্রথম বিশ্বযুদ্ধে পরাজয়ের গ্লানি গর্বিত জার্মান জাতির মনে এক অভূতপূর্ব আত্মচেতনা ও জাতীয়তাবোধের জন্ম দেয়। তারা ভার্সাই চুক্তির শর্ত মন থেকে মেনে নিতে পারেনি এবং এজন্য অবস্থার পরিবর্তনের জন্য সুযোগের প্রতীক্ষায় ছিল। এমন অবস্থার প্রেক্ষাপটেই জার্মানিতে নাৎসি দলের নেতৃত্বে উগ্র জাতীয়তাবাদ ও সমরবাদের সৃষ্টি হয়। নাৎসি আন্দোলন জার্মান জাতির মনে নতুন আশার সঞ্চার করে এবং এক নতুন পথের সন্ধান দেয়। এক পর্যায়ে উগ্রবাদী নাৎসি দলের নেতা হিটলার ক্ষমতায় অধিষ্ঠিত হয়ে জার্মানির আত্মনিয়ন্ত্রণের দাবি প্রতিষ্ঠার ঘোষণা দিলে দেশটির জনমনে যুদ্ধংদেহী মনোভাব প্রবল হয়ে ওঠে। এই পরিস্থিতি দ্বিতীয় বিশ্বযুদ্ধের মত ভয়াবহ যুদ্ধ অবশ্যম্ভাবী করে তোলে। পরিশেষে বলা যায়, ভার্সাই সন্ধির ব্যর্থতা বা ত্রুটিই পরবর্তী সময়ে বিশ্বকে দ্বিতীয় বিশ্বযুদ্ধের মতো মহা বিপর্যয়ের দিকে ঠেলে দিয়েছিল।"
        }
      ]
    },
    {
      "number": "7",
      "uddipok": "বিশ্বের শক্তিশালী দেশগুলো নিজেদের প্রাধান্য বিস্তারে বদ্ধপরিকর। নিজ স্বার্থের বিপরীতে থাকা দেশগুলোর বিরুদ্ধে তারা 'ক' ও 'খ' নামে দুটি শক্তি জোট গঠন করে নিজেদের অবস্থানকে সুদৃঢ় করে। এ জোটসমূহ বিশ্ব রাজনীতিতে তীব্র প্রতিক্রিয়া সৃষ্টি করে। ফলে 'ক' জোটের দেশসমূহের সাথে 'খ' জোটের দেশসমূহের মতদ্বৈততা দেখা দেয়। 'ক' জোট বরাবরই 'খ' জোটের অন্যতম প্রতিদ্বন্দ্বী। এই দুটি জোটের দ্বন্দ্ব বিশ্বের বিভিন্ন দেশসমূহের মধ্যে ক্ষমতাগত পরিবর্তন সৃষ্টি করেছিল।",
      "tag": "DRMC 25",
      "sub_questions": [
        {
          "label": "ক",
          "question": "বিসমার্ক কে ছিলেন?",
          "explanation": "বিসমার্ক ছিলেন জার্মানির প্রথম চ্যান্সেলর।"
        },
        {
          "label": "খ",
          "question": "ফুয়েরার বলতে কী বোঝ?",
          "explanation": "জার্মান চ্যান্সেলর এডলফ হিটলারের উপাধি ছিল 'ফুয়েরার'। 'ফুয়েরার' শব্দের অর্থ নেতা। ১৯৩৩ সালের নির্বাচনে নাৎসিদল সরকার গঠনে সমর্থ হয়। ১৯৩৪ সালে হিটলার একাধারে জার্মানির প্রেসিডেন্ট ও চ্যান্সেলর পদ গ্রহণের পর নিজেকে 'ফুয়েরার' বা নেতা বলে ঘোষণা দেন।"
        },
        {
          "label": "গ",
          "question": "উদ্দীপকে বর্ণিত পরস্পর বিরোধী জোট গঠনের সাথে তোমার পাঠ্যবইয়ের কোন ঘটনার মিল রয়েছে? ব্যাখ্যা করো।",
          "explanation": "উদ্দীপকে বর্ণিত পরস্পর বিরোধী জোট গঠনের সাথে আমার পাঠ্যবইয়ের 'ত্রিশক্তি মৈত্রী' ও 'ত্রিশক্তি আঁতাত' গঠনের মিল রয়েছে। 'ত্রিশক্তি মৈত্রী' ছিল জার্মান-অস্ট্রোহাঙ্গেরি-ইতালির অংশগ্রহণে গঠিত প্রথম বিশ্বযুদ্ধ পূর্ববর্তী ইউরোপে সংঘটিত ঘটনাসমূহের মধ্যে সর্বাপেক্ষা দিকনির্দেশনামূলক। আর এর প্রতিক্রিয়াস্বরূপ গড়ে উঠেছিল ফ্রান্স-রাশিয়া ও ইতয়াতের 'রিণতি আঁতাত'। এর ফলে সময় দিখে এক ধরনের নাzিentrier সৃষ্টি হয়েছিল, যা ক্ষমতার ভারসাম্য নষ্ট করে দেয় দেখা যায়। , তেমনটি উদ্দীপকের উদ্দীপকে বলা হয়েছে, নিলেদের প্রাধান্য বিস্তারে ব্যপরিদর পরিশ্যাণ্য দেশগুলো নিজ স্বার্থের বিপরীতে থাকা দেশগুলোর বিবৃন্দ্রে ''এখ দুটো নিজেদের অবস্থান শুদৃঢ় করে। একইভাবে সন্ধাপারিত ও সমৃদ জার্মানিকে নিরাপদে রাখতে বিসমার্ক বেশ কিছু পদক্ষেপ করেন। Triple Alliance বা 'ত্রিশক্তি মৈত্রী' জোট গঠন এগুলোর অন্যতম। বলকান অঞ্চলে রাশিয়ার প্রভাব প্রতিরোধ করার জন্য ১৮৭৯ সালে বিসমার্ক অস্ট্রো-হাঙ্গেরির সাথে দ্বৈতচুক্তি সম্পাদন করে। আবার ১৮৮১ গালে ফ্রান্স তিউনিশিয়া দখল করলে ফ্রান্সের বিরুদে ইতালিকে বাবার করার সম্ভাবনা দেখে ১৮৮২ সালে জার্মানি ইতালি দ্বৈতচুক্তি করেণ। এর ফলে জামান-অস্ট্রোগঙ্গেরি-ইতালি 'ত্রিশক্তি মৈত্রী' গড়ে ওঠে। আগানির অপ্রতিরোধ্য কূটনৈতিক সফলতাকে হুমকি মনে করে ১৯০৪ সালে ইজা ফরাসি এবং ১৯১৭ সালে ইঙ্গ-ব্লশ আঁতাত গড়ে তোলার মাধ্যমে তৈরি হয় 'ত্রিশক্তি আঁতাত'। ফ্রান্স, রাশিয়া ও ইংল্যান্ড উদীয়মান পরাশক্তি জার্মানিকে মোকাবিলা করার জন্য এ জোট গড়ে তুলেছিল। তাই বলা যায়, উদ্দীপকের এ পরস্পর বিরোধী জোট গঠন 'ত্রিশক্তি মৈত্রী' ও 'ত্রিশক্তি আঁতাত' জোট গঠনের সাথে সাদৃশ্যপূর্ণ।"
        },
        {
          "label": "ঘ",
          "question": "উক্ত ঘটনা বিশ্ব রাজনীতিতে বিশেষ ধরনের পরিবর্তন এনেছিল- বিশ্লেষণ করো।",
          "explanation": "উত্ত ঘটনা তথা 'ত্রিশক্তি মৈত্রী' ও 'ত্রিশক্তি আঁতাত' গঠন বিশ্বরাজনীতিতে বিশেষ ধরনের পরিবর্তন এনেছিল মন্তব্যটি যথার্থ। ১৮৭১ সালের পর থেকে ইংল্যান্ডের নিরপেক্ষ নীতি এবং ত্রি-সম্রাট লীগ কর্তৃক ফ্রান্সকে মিত্রয়ীন করে রাখার ফলে ইউরোপে শক্তির ভারসাম্য রক্ষিত হয়েছিল। কিন্তু জার্মানি নৌশস্তিতে ইংল্যান্ডকে টেকা দিতে চাইলে নিরপেক্ষতা ভেঙে ইংল্যান্ড 'ত্রিশক্তি আঁতাত' গড়ে তোলে। ফলে ইউরোপে শক্তির ভারসাম্য বিনষ্ট হয়। ত্রিশক্তি মৈত্রীর তুলনায় ত্রিশক্তি আঁতাত-এর সামরিক সক্ষমতা ছিল অনেক বেশি। কারণ ইতালি সে সময় তেমন শক্তিশালী রাষ্ট্র ছিল না। অপরদিকে ত্রিশক্তি আঁতাতের ফ্রান্স ও রাশিয়া ছিল ইউরোপের অন্যতম স্থলশক্তি এবং ইংল্যান্ডের নৌশক্তি ছিল বিশ্বে অদ্বিতীয়। ১৯০২ সাল পর্যন্ত ইংল্যান্ড জার্মানিকে কাছে আনার চেষ্টা করেছিল। এ বছর ইঙ্গ-জাপান চুক্তির মাধ্যমে ইংল্যান্ড রাশিয়ার বিরুদ্ধে জার্মানিকে সমৃধ্য করার চেষ্টা করে। কারণ জাপান ছিল রাশিয়ার শত্রুর মিত্র দেশ। কিন্তু কাইজারের নৌ-নির্মাণ নীতির কারণে এ সম্ভাবনা বিনষ্ট হয়। জার্মানিকে মোকাবিলার জন্য ইংল্যান্ড তার চিরশত্র ফ্রান্স ও কৌশলগত শত্র রাশিয়ার সাথে ঔপনিবেশিক বিরোধ মিটিয়ে ফেলে। এদিকে ফয়াসি মন্ত্রী থিওফিল ডেলক্যাসি ভেবে দেখেন যে, রাশিয়ার সাথে ইংল্যান্ডের বিরোধের বিষয়গুলো হলো গুরুত্বহীন। জার্মানির সাথে ফ্রান্সের বিরোধের বিষয়গুলোই মৌলিক। তাই ফ্রান্স ইংল্যান্ডের সাথে বিরোধ মিটিয়ে ফেলার প্রস্তাব গ্রহণ করে। এর ফলে ভূমধ্যসাগরে ফরাসি নৌবহর এবং ইংলিশ চ্যানেল ও উত্তর সমুদ্রে ব্রিটিশ নৌবহর স্থাপনের মাধ্যমে জার্মানির বিরুদ্ধে শক্তিসাম্য রক্ষার ব্যবস্থা করা হয়। আলোচনা শেষে তাই বলা যায়, 'ত্রিশক্তি মৈত্রী' ও 'ত্রিশস্তি আঁতাত' গঠন বিশ্বরাজনীতিতে ব্যাপক পরিবর্তন এনেছিল।"
        }
      ]
    },
    {
      "number": "8",
      "uddipok": "একটি অঞ্চলে ধনী-গরিবের বৈষম্য চরম আকার ধারণ করে। 'তখন নতুন নেতৃত্বের মাধ্যমে সেখানে এক আন্দোলনের সূত্রপাত হয়। এই আন্দোলনে জয়লাভ করে আন্দোলনকারীরা সেখানে এক বৈষম্যহীন সমাজ ব্যবস্থা গড়ে তুলতে সক্ষম হয়।",
      "tag": "DRMC 25",
      "sub_questions": [
        {
          "label": "ক",
          "question": "ভার্সাই চুক্তি কখন স্বাক্ষরিত হয়?",
          "explanation": "১৯১৯ সালে ভার্সাই চুক্তি স্বাক্ষরিত হয়।"
        },
        {
          "label": "খ",
          "question": "ত্রি-শক্তি আঁতাত কী?",
          "explanation": "ত্রিশক্তি আঁতাত ছিল ত্রিশক্তি জোট-এর হুমকি মোকাবিলায় গড়ে ওঠা ইউরোপীয় সামরিক জোট। জার্মানি, অস্ট্রিয়া-হাঙ্গেরি ও ইতালির সমন্বয়ে গঠিত ত্রিশক্তি জোটের মোকাবিলায় ১৯০৭ সালে ইংল্যান্ড ও রাশিয়ার মধ্যে এক মিত্রতা চুক্তি হয়। এ চুক্তির মাধ্যমে ইংল্যান্ড, ফ্রান্স ও রাশিয়া পরস্পর মৈত্রী বন্ধনে আবন্ধ হয় যা 'ত্রিশক্তি আঁতাত' নামে পরিচিত।"
        },
        {
          "label": "গ",
          "question": "উদ্দীপকে উল্লিখিত ঘটনার সাথে তোমার পাঠ্যপুস্তকের কোন বিপ্লবের সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লিখিত ঘটনার সাথে আমার পাঠ্যপুস্তকের বলশেভিক বিপ্লবের সাদৃশ্য রয়েছে। রাশিয়ায় ১৯১৭ সালের বলশেভিক বিপ্লব বিশ্বের ইতিহাসে এক যুগান্তকারী ঘটনা। এ বিপ্লব রাশিয়ার মানুষের আর্থ-সামাজিক-রাজনৈতিক জীবনে এক বৈপ্লবিক পরিবর্তনের মধ্য দিয়ে নতুন যুগের সূচনা করে। রুশ বিপ্লবের আগে রাশিয়ার কৃষক-শ্রমিক শ্রেণি ছিল নির্যাতিত ও শোষিত। তাদের অর্থনৈতিক ও সামাজিক অবস্থা ছিল শোচনীয়। কৃষক-শ্রমিকরা জমিদার ও ধনীদের অত্যাচার এবং শোষণের শিকার হতো। বলশেভিক দল শ্রমিকদের মধ্যে গোপনে প্রচার চালিয়ে তাদের সংঘবদ্ধ করে বিপ্লবমুখী করে তোলে। এর ধারাবাহিকতায় সংঘটিত হয় ঐতিহাসিক অক্টোবর বিপ্লব। এ বিপ্লবের ফলে রাশিয়ার জারতন্ত্রের অবসান হয়, ধনী ও গরিবের মধ্যে বৈষম্য দূর হয়। শ্রমিকরা শিক্ষালাভসহ বিভিন্ন অধিকার ভোগ করার সুযোগ পায়। এতে পুঁজিপতিশ্রেণির অবসান ঘটে। উদ্দীপকে বলা হয়েছে, একটি অঞ্চলে ধনী-গরিব বৈষম্য চরম আকার ধারণ করলে সেখানকার জনগণ নতুন নেতৃত্বের মাধ্যমে আন্দোলন গড়ে তোলে। সেই আন্দোলনে জয়লাভ করে তারা এক বৈষম্যহীন সমাজব্যবস্থা গড়ে তুলতে সক্ষম হয়। উদ্দীপকের এই বক্তব্যের সাথে উপরে আলোচিত বিপ্লবের তুলনা করে বলা যায়, এটি একসময় সারা বিশ্বজুড়ে কমবেশি প্রভাব বিস্তারকারী বলশেভিক বিপ্লবের সাথেই সামঞ্জস্যপূর্ণ।"
        },
        {
          "label": "ঘ",
          "question": "উল্লিখিত ঘটনা কি বিশ্বকে দুটি বলয়ে বিভক্ত করেছিল? তোমার মতামত ব্যক্ত করো।",
          "explanation": "হ্যাঁ, উল্লিখিত ঘটনা অর্থাৎ বলশেভিক বিপ্লব বিশ্বকে সমাজতন্ত্র ও পুঁজিবাদী বিশ্ব- এ দুটি বলয়ে বিভক্ত করেছিল। বলশেভিক বিপ্লব শুধু রাশিয়ার আর্থ-সামাজিক অবস্থা পরিবর্তনের অঙ্গীকার নিয়ে সংঘটিত হয়নি, বরং পর্যায়ক্রমে বিশ্বব্যাপী পুঁজিবাদের অবসান ঘটিয়ে শোষণহীন সমাজ প্রতিষ্ঠা ছিল এর লক্ষ্য। এ বিপ্লবের ফলে রাশিয়ার দীর্ঘদিনের স্বৈরাচারী জারতন্ত্রের পতন ঘটে এবং বিশ্বের সর্বপ্রথম সমাজতান্ত্রিক রাষ্ট্র প্রতিষ্ঠিত হয়। জন্ম নেয় প্রচলিত শ্রেণিভিত্তিক সমাজের পরিবর্তে শ্রেণিহীন এক সমাজব্যবস্থা। বিশাল দেশ রাশিয়া থেকে সমাজতন্ত্রের আদর্শ এর প্রতিবেশী বেশ কয়েকটি দেশ ছাড়াও বিশ্বের বিভিন্ন প্রান্তে ছড়িয়ে পড়ে। রাশিয়ার নেতৃত্বে এ আদর্শ বাস্তবায়নের কাজ চলতে থাকে। এর ফলে বিশ্ব পর্যায়ক্রমে দুইটি বলয়ে বিভক্ত হয়ে পড়ে। রাশিয়ার নেতৃত্বে সমাজতন্ত্রে বিশ্বাসী দেশগুলো একটি বলয়ে এবং মার্কিন যুক্তরাষ্ট্রের নেতৃত্বে পুঁজিবাদী বিশ্ব আরেকটি বলয়ে ভাগ হয়। কয়েক দশক ধরে যুক্তরাষ্ট্র ও সোভিয়েত ইউনিয়নের (বলশেভিক বিপ্লবের পরে রাশিয়ার নতুন নাম) মধ্যে প্রচ্ছন্ন বৈরিতা ও প্রতিদ্বন্দ্বিতা চলে যা 'শীতল যুদ্ধ' বা 'স্নায়ুযুদ্ধ' নামে পরিচিত। বিশ্বের প্রধান ক্ষমতাধর দেশদুটি অন্য দেশগুলোকে নিজেদের প্রভাব বলয়ের মধ্যে টেনে নেওয়ার প্রতিযোগিতায় লিপ্ত থাকে। কাজেই এ কথা নিঃসন্দেহে বলা যায় যে, বলশেভিক বিপ্লব প্রকৃতই বিশ্বকে সমাজতন্ত্রী ও পুঁজিবাদী এই দুই বলয়ে বিভক্ত করেছিল।"
        }
      ]
    },
    {
      "number": "9",
      "uddipok": "১৮৫৫ খ্রিস্টাব্দে ভারতের পশ্চিমবঙ্গের মুর্শিদাবাদ ও বিহারে সাঁওতাল বিদ্রোহের সূচনা হয়। জমিদার, মহাজন ও ইংরেজ কর্মচারীদের শোষণ ও নির্যাতনের বিরুদ্ধে সাঁওতালরা সশস্ত্র সংগ্রামের পথ বেছে নেয়। শোষণ ও বৈষম্যহীন সমাজব্যবস্থার জন্য অনেক সাঁওতাল জীবন বিসর্জন দেয়। অবশেষে ইংরেজ সরকার সাঁওতালদের পক্ষে বৈষম্যহীন আইন পাস করতে বাধ্য হয়। সাঁওতালরা সংগ্রামের মাধ্যমে অধিকার আদায় করে নতুন শোষণহীন সমাজব্যবস্থার সাথে পরিচিত হয়।",
      "tag": "DRMC 25",
      "sub_questions": [
        {
          "label": "ক",
          "question": "'নিহিলিজম' কী?",
          "explanation": "নিহিলিজম বা নাস্তিবাদ হচ্ছে একটি দার্শনিক মতবাদ যার অর্থ প্রচলিত রাজনৈতিক প্রতিষ্ঠান এবং ধর্মীয় ও নৈতিক বিশ্বাসের সম্পূর্ণ প্রত্যাখ্যান।"
        },
        {
          "label": "খ",
          "question": "'এপ্রিল থিসিস' সম্পর্কে বুঝিয়ে লেখো।",
          "explanation": "এপ্রিল থিসিস হলো রাশিয়ার বলশেভিক দলের নেতা লেনিন প্রদত দিকনির্দেশক। বলশেভিক বিপ্লবের নেতা লেনিন ১৯১৭ সালের ৩ এপ্রিল তার বিখ্যাত 'এপ্রিল থিসিস' ঘোষণা করেন। এপ্রিল থিসিসে বলা হয়- ১. ফেব্রুয়ারি বিপ্লবে বুর্জোয়া শ্রেণির জয় হয়েছে, এতে শ্রমিকদের সন্তুষ্ট হওয়ার কিছু নেই; ২. বুর্জোয়া বিপ্লব ও শ্রমিক বিপ্লব একসাথে চলতে থাকবে এবং শেষ পর্যন্ত শ্রমিকেরা ক্ষমতা দখল করবে। লেনিন বলেন, বুর্জোয়াদের বেশিদিন ক্ষমতায় থাকতে দিলে তারা পুঁজিবাদকে দৃঢ় করে ফেলবে। সুতরাং, বুর্জোয়ারা বেশি গভীরে শেকড় ছড়ানোর আগেই তাদের উপড়ে ফেলতে হবে।"
        },
        {
          "label": "গ",
          "question": "উদ্দীপকে সাঁওতালদের সংগ্রামের সাথে বিশ শতকের প্রথম দিকের কোন সংগ্রামের সাদৃশ্য রয়েছে? পাঠ্যবইয়ের আলোকে তার কারণ ব্যাখ্যা করো।",
          "explanation": "উদ্দীপকে উল্লেখিত সাঁওতালদের সংগ্রামের সাথে রাশিয়ায় সংঘটিত বলশেভিক বিপ্লবের সাদৃশ্য রয়েছে। বিগত বিশ শতকের শুরুতে বিশ্বের ইতিহাসে সবচেয়ে গুরুত্বপূর্ণ ঘটনা ছিল রাশিয়ার সমাজতান্ত্রিক বলশেভিক বিপ্লব (১৯১৭ সাল)। এ বিপ্লবের অন্যতম কারণ ছিল ভূমিদাস শ্রেণি ও শ্রমিকদের অসন্তোষ। ততদিনে পশ্চিম ইউরোপে ভূমিদাস শ্রেণি স্বাধীন কৃষকে পরিণত হলেও রাশিয়ায় তা হয়নি। রাশিয়ার সমাজে ভূমিদাস শ্রেণির দুর্দশা, তাদের ওপর অত্যাচার এবং রাজপরিবার ও অভিজাত শ্রেণি কর্তৃক জমি দখল প্রভৃতি কারণে সামাজিক অস্থিরতার সৃষ্টি হয়েছিল। এছাড়া শিল্পবিপ্লবের পর রাশিয়ায়। ভূমিদাস শ্রেণি ক্রমে শ্রমিক শ্রেণিতে পরিণত হয়। এ সময় শ্রমিকদের জীবনযাত্রার মান ছিল খুবই নিম্নমানের। তারা সম্রাট জারের পরিবার ও সরকার এবং অভিজাত সম্প্রদায়ের মাধ্যমে নির্যাতিত হতো। রুশ সমাজে ভূমিদাস ও শ্রমিক শ্রেণির এই পরিস্থিতিই বলশেভিক বিপ্লবের পটভূমি তৈরি করেছিল। বিপ্লব শান্তিপূর্ণ আন্দোলনের মাধ্যমে শুরু হলেও রাষ্ট্রশক্তি বিপ্লবী শক্তিকে বাধা দিলে কৃষক-শ্রমিকের সংগ্রাম সশস্ত্র রূপ ধারণ করে। মূলত বলশেভিক বিপ্লবই রাশিয়া তথা বিশ্ববাসীকে প্রথম সমাজতান্ত্রিক। সমাজব্যবস্থার সাথে পরিচিত হওয়ার সুযোগ 'করে দেয়। উদ্দীপকে দেখা যায়, ইংরেজ শাসক, জমিদার ও মহাজনদের শোষণ আর নির্যাতনে ক্ষুব্ধ সাঁওতালরা সশস্ত্র সংগ্রামের পথ বেছে নেয়। সাঁওতালদের আন্দোলনের পরিপ্রেক্ষিতে ইংরেজ সরকার তাদের দাবি মেনে নিয়ে বৈষম্যহীন আইন পাস করতে বাধ্য হয়। এভাবে সাঁওতালরা সংগ্রামের মাধ্যমে অধিকার আদায় করে। তাদের এ আন্দোলনের সাথে বলশেভিক বিপ্লব তথা রাশিয়ার শ্রমিক ও ভূমিহীন কৃষকদের আন্দোলন সাদৃশ্যপূর্ণ।"
        },
        {
          "label": "ঘ",
          "question": "তুমি কি মনে কর, উক্ত সংগ্রামের প্রভাব বিশ্বব্যাপী আলোড়ন সৃষ্টি করেছিল? তোমার মতামত দাও।",
          "explanation": "হ্যাঁ, আমি মনে করি, উত্ত সংগ্রাম তথা বলশেভিক বিপ্লবের প্রভাব বিশ্বব্যাপী আলোড়ন সৃষ্টি করেছিল। ১৯১৭ সালের বলশেভিক বিপ্লব বিশ্বের ইতিহাসে এক যুগান্তকারী ঘটনা। সারা বিশ্বের বঞ্চিত, অবহেলিত ও নিপীড়িত মানুষের অধিকার আদায়ের সংগ্রামে এ বিপ্লব একটি আদর্শ হিসেবে বিবেচিত। বলশেভিক বিপ্লব পশ্চিম ইউরোপের পুঁজিবাদী সমাজ, সংস্কৃতি, অর্থনীতি এবং রাষ্ট্র ব্যবস্থার ওপর ভীষণভাবে আঘাত করে। বলশেভিক বিপ্লবের ফলেই বিশ্বে প্রথম সমাজতান্ত্রিক সমাজ ও রাষ্ট্রব্যবস্থা চালু হয়। এ বিপ্লবের পর বিশ্বের বেশ কয়েকটি রাষ্ট্র যেমন- চীন, মঙ্গোলিয়া, উত্তর কোরিয়া, কিউবা ইত্যাদি রাষ্ট্রে সমাজতান্ত্রিক ব্যবস্থা প্রতিষ্ঠা হয়েছিল। রাশিয়া সংলগ্ন পূর্ব ইউরোপজুড়েও সমাজতান্ত্রিক ব্যবস্থা চালু হয়। এছাড়া ল্যাটিন আমেরিকা, আফ্রিকা ও এশিয়ার আরও অনেক দেশে রুশ বিপ্লবের প্রভাব পড়ে। সমাজতান্ত্রিক মতবাদে প্রভাবিত হয়ে বিশ্বের অনেক পরাধীন দেশের জনগণ স্বাধীনতা ও আত্মনিয়ন্ত্রণের জন্য লড়াই শুরু করে। ফলশ্রুতিতে এশিয়া ও আফ্রিকা মহাদেশে উপনিবেশবাদ ভেঙে পড়ে। এছাড়া এ বিপ্লবের মর্মবাণী ধারণ করেই পুঁজিবাদী ব্যবস্থায় কল্যাণকামী রাষ্ট্রের বিস্তার ঘটে। উপরের আলোচনার পরিপ্রেক্ষিতে বলা যায়, বলশেভিক বিপ্লব শুধু রাশিয়াতে নয়; বরং বিশ্বজুড়ে শোষিত ও অবহেলিত মানুষকে দারুণভাবে উদ্বেলিত করেছিল।"
        }
      ]
    },
    {
      "number": "10",
      "uddipok": "‘নাহার' নামক একটি কারখানায় শ্রমিক বিপ্লব সংঘটিত হয়। ফলে শ্রমিকরা শিক্ষা লাভের সুযোগ পায়। তাদের মধ্যে সম্প্রীতি গড়ে ওঠে। ধনী-গরিবের বৈষম্য দূর হয়।",
      "tag": "DRMC 25",
      "sub_questions": [
        {
          "label": "ক",
          "question": "লেনিন কোন দেশে জন্মগ্রহণ করেন?",
          "explanation": "লেনিন রাশিয়ায় জন্মগ্রহণ করেন।"
        },
        {
          "label": "খ",
          "question": "প্রথম বিশ্বযুদ্ধের দু'টি কারণ সংক্ষেপে লেখো।",
          "explanation": "প্রথম বিশ্বযুদ্ধের সূত্রপাত ঘটেছিল একাধিক কারণে। এর মধ্যে উল্লেখযোগ্য দুটি কারণ হলো উগ্র জাতীয়তাবাদ ও অর্থনৈতিক সাম্রাজ্যবাদ। উগ্র জাতীয়তাবাদই ছিল ১৯১৪ সালের বিশ্বযুদ্ধের মূল কারণ। ইউরোপের দেশগুলো নিজ নিজ সামরিক প্রাধান্য বিস্তারে ব্যাপকভাবে তৎপর হয়ে উঠেছিল। অন্যদিকে, আঠারো শতকে ইউরোপে শুরু হওয়া শিল্পবিপ্লব উনিশ শতকে চরম উৎকর্ষ লাভ করে। এর ফলে ইউরোপের প্রধান শক্তিগুলোর মধ্যে অর্থনৈতিক প্রতিদ্বন্দ্বিতা চরম আকার ধারণ করে। এ দুটি কারণ প্রথম বিশ্বযুদ্ধকে অনিবার্য করে তোলে।"
        },
        {
          "label": "গ",
          "question": "উদ্দীপকের পরিবর্তন কি রুশ বিপ্লবের সাথে সামঞ্জস্যপূর্ণ? ব্যাখ্যা করো।",
          "explanation": "হ্যাঁ, উদ্দীপকের ঘটনায় উল্লেখিত পরিবর্তন রুশ বা বলশেভিক বিপ্লবের সাথে সামঞ্জস্যপূর্ণ।১৯১৭ সালের বলশেভিক বিপ্লব বিশ্বের ইতিহাসে এক যুগান্তকারী ঘটনা। এ বিপ্লব রাশিয়ার মানুষের আর্থ-সামাজিক-রাজনৈতিক জীবনে এক বৈপ্লবিক পরিবর্তনের মধ্য দিয়ে নতুন যুগের সূচনা করে। রুশ বিপ্লবের আগে রাশিয়ার কৃষক-শ্রমিক শ্রেণি ছিল নির্যাতিত ও শোষিত। তাদের অর্থনৈতিক ও সামাজিক অবস্থা ছিল শোচনীয়। কৃষক-শ্রমিকরা জমিদার ও ধনীদের অত্যাচার এবং শোষণের শিকার হতো। বলশেভিক দল শ্রমিকদের মধ্যে গোপনে প্রচার চালিয়ে তাদের সংঘবদ্ধ করে বিপ্লবমুখী করে তোলে। এর ধারাবাহিকতায় সংঘটিত হয় ঐতিহাসিক অক্টোবর বিপ্লব। এ বিপ্লবের ফলে রাশিয়ার জারতন্ত্রের অবসান হয়, ধনী ও গরিবের মধ্যে বৈষম্য দূর হয়। শ্রমিকরা শিক্ষালাভসহ বিভিন্ন অধিকার ভোগ করার সুযোগ পায়। উদ্দীপকে দেখা যায়, 'নাহার' নামের কারখানায় শ্রমিক বিপ্লব সংঘটিত হওয়ায় শ্রমিকরা শিক্ষা লাভের সুযোগ পায়। তাদের মধ্যে সম্প্রীতি গড়ে ওঠে এবং ধনী-গরিবের মধ্যে বৈষম্য দূর হয়। 'নাহার' কারখানার বিপ্লব- পরবর্তী এ চিত্রটি রুশ বা বলশেভিক বিপ্লব পরবর্তী রাশিয়ার আর্থ-সামাজিক অবস্থার সাথে সামঞ্জস্যপূর্ণ। তাই বলা যায়, 'নাহার' কারখানায় সংঘটিত বিপ্লবের সাথে রুশ বা বলশেভিক বিপ্লবের সাদৃশ্য রয়েছে।"
        },
        {
          "label": "ঘ",
          "question": "উল্লিখিত পরিবর্তন রাশিয়ায় কি ধরনের প্রভাব ফেলেছিল বলে তুমি মনে কর? যুক্তি দাও।",
          "explanation": "উদ্দীপকে উল্লিখিত পরিবর্তন অর্থাৎ বলশেভিক বিপ্লব পরবর্তী পরিবর্তন বিশ্বের বৃহত্তম দেশ রাশিয়ায় নানা ধরনের প্রভাব ফেলেছিল বলে আমি মনে করি। বলশেভিক বিপ্লবের ফলে রাশিয়ার সমাজ ও রাষ্ট্রব্যবস্থায় আমূল পরিবর্তন হয়। এ বিপ্লবের ফলে রাশিয়া থেকে জারতন্ত্র ও বুর্জোয়া গণতন্ত্র উচ্ছেদ হয়। নতুন রাজনৈতিক ব্যবস্থায় সারাবিশ্বে প্রচলিত প্রথাগত শ্রেণিভিত্তিক সমাজের পরিবর্তে শ্রেণিহীন, শোষণমুক্ত সমাজ প্রতিষ্ঠার প্রচেষ্টা শুরু হয়। এ বিপ্লবের লক্ষ্য ছিল বিদ্যমান বৈষম্য ও শোষণমূলক ব্যবস্থা উচ্ছেদ করা। বিপ্লবের পর পুরনো প্রশাসনিক ও রাজনৈতিক কাঠামো ভেঙে ফেলা হয়। নতুন সমাজতান্ত্রিক রাষ্ট্রের নাম হয় সোভিয়েত ইউনিয়ন। এতে ধনী ও গরিবের ব্যবধান ঘুচিয়ে আনা হয়। । ফলে সমাজের পিছিয়ে থাকা মানুষের জীবনযাত্রার মান ক্রমে উন্নত হয়। বিপ্লবের পর দেশের সব নাগরিকের শিক্ষার মানোন্নয়নের লক্ষ্যে ব্যাপক গণশিক্ষা কর্মসূচি চালু করা হয়। খুব অল্প সময়ে সংখ্যাগরিষ্ঠ রুশ জাতি ছাড়া অন্য জাতিগোষ্ঠীর মানুষও শিক্ষিত হয়ে ওঠে। রাষ্ট্র প্রত্যেক নাগরিকের শিক্ষা, চিকিৎসা, কর্মসংস্থান ও-বাসস্থানের দায়িত্ব গ্রহণ করে। স্থানীয় সরকার পরিচালনার দায়িত্ব দেওয়া হয় স্থানীয় 'সোভিয়েত' বা পরিষদগুলোকে। বলশেভিকরা, ক্ষমতা গ্রহণ করে বিপ্লববিরোধী শক্তি 'White terror' বা শ্বেত সন্ত্রাসীদের কঠোরভাবে দমন করে। সর্বোপরি এ বিপ্লবের মাধ্যমে রাশিয়ায় সমাজতন্ত্রের যে ভিত্তি নির্মিত হয়, তার ওপর নির্ভর করে সেদেশের কৃষক-শ্রমিক শ্রেণি সাম্যবাদী সমাজ গঠনে উদ্বুদ্ধ হয়। পরিশেষে বলা যায়, রাশিয়ার সমাজ পরিবর্তনে রুশ বা বলশেভিক বিপ্লবের প্রভাব অপরিসীম।"
        }
      ]
    },
    {
      "number": "11",
      "uddipok": "মনিপুর ইউনিয়নের কয়েকটি গ্রামে ক্ষমতা দখলকে কেন্দ্র করে ব্যাপক সংঘর্ষ ও রক্তপাত দাউদ মল্লিককে ব্যথিত করে। রক্তপাত, হানাহানি থেকে গ্রামগুলোকে রক্ষা করার জন্য তিনি একটি শান্তিসংঘ প্রতিষ্ঠার উদ্যোগ নেন। ফলে গ্রামগুলো দ্বন্দ্ব-সংঘাতের ভয়াবহতা থেকে রক্ষা পায় এবং গ্রামগুলোতে শান্তি প্রতিষ্ঠিত হয়।",
      "tag": "DRMC 25",
      "sub_questions": [
        {
          "label": "ক",
          "question": "কার নেতৃত্বে জার্মানির একত্রীকরণ সম্পন্ন হয়েছিল?",
          "explanation": "পশ্চিম জার্মানির চ্যান্সেলর হেলমুট কোহল (Helmut Kohl) এর নেতৃত্বে জমানির একত্রীকরণ সম্পন্ন হয়েছিল।"
        },
        {
          "label": "খ",
          "question": "স্নায়ুযুদ্ধ কী?",
          "explanation": "স্নায়ুযুদ্ধ এমন এক প্রকার যুদ্ধাবস্থাকে নির্দেশ করে যা যুদ্ধও নয় আবার যুদ্ধের অনুপস্থিতি বা শান্তিও নয়। দ্বিতীয় বিশ্বযুদ্ধ পরবর্তী সময়ে দুটি পরাশক্তি দেশ মার্কিন যুক্তরাষ্ট্র ও সোভিয়েত ইউনিয়ন পারস্পরিক দ্বন্দ্বে লিপ্ত হয়। এ দুটি দেশের আদর্শিক দ্বন্দ্বকে কেন্দ্র করে ইউরোপের রাষ্ট্রগুলোও দুটি শিবিরে যোগ দেয়। বিভিন্ন ইস্যুতে এ দুই পরাশক্তি বিরোধিতা অব্যাহত রাখলে যুদ্ধের উত্তাপ ছড়ালেও তারা সযত্নে যুদ্ধ এড়িয়ে চলে। এরূপ যুদ্ধ যুদ্ধ অবস্থাই স্নায়ুযুদ্ধ বলে পরিচিত।"
        },
        {
          "label": "গ",
          "question": "উদ্দীপকে উল্লেখিত মনিপুর ইউনিয়নের সংঘাত তোমার পাঠ্যবইয়ের কোন ঘটনার সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকে উল্লেখিত মনিপুর ইউনিয়নের সংঘাত আমার পাঠ্যবইয়ের দ্বিতীয় বিশ্বযুদ্ধের ঘটনার সাথে সাদৃশ্যপূর্ণ। দ্বিতীয় বিশ্বযুদ্ধ ছিল বিশ্বের ইতিহাসে একটি ভয়াবহ যুদ্ধ। এ যুদ্ধের পেছনে নানাবিধ কারণ থাকলেও মূলত ইউরোপে আধিপত্য বিস্তারই ছিল অন্যতম প্রধান কারণ। এ যুদ্ধে বহু নগর, শহর ও জনপদ ধ্বংস হয়, অনেক মানুষ পঙ্গুত্ব বরণ করে। এছাড়া যুদ্ধে প্রায় পাঁচ কোটিরও বেশি মানুষ নিহত হয়। এ যুদ্ধের ভয়াবহতা এত বেশি ছিল যে তা বিশ্ববিবেককে আন্দোলিত করে। এ যুদ্ধের ভয়াবহতায় ব্যথিত হয়ে মার্কিন প্রেসিডেন্ট ফ্রাঙ্কলিন ডি, রুজভেন্টের উদ্যোগে জাতিসংঘ প্রতিষ্ঠিত হয়। উদ্দীপকে বলা হয়েছে, মনিপুর ইউনিয়নের কয়েকটি গ্রামে ক্ষমতা দখলকে কেন্দ্র করে ব্যাপক সংঘর্ষ ও রক্তপাত হয়। এ ঘটনা দাউদ মল্লিককে ব্যথিত করে। তাই রক্তপাত, হানাহানি থেকে গ্রামগুলোকে রক্ষা করতে তিনি একটি শান্তিসংঘ প্রতিষ্ঠার উদ্যোগ নেন। উদ্দীপকের এই সংঘর্ষ ও শান্তিসংঘ প্রতিষ্ঠার উদ্যোগ উপরে আলোচিত দ্বিতীয় বিশ্বযুদ্ধ ও জাতিসংঘ প্রতিষ্ঠার কথা মনে করিয়ে দেয়। তাই বলা যায়, উদ্দীপকের সংঘাতের ঘটনা আমার পাঠ্যবইয়ের দ্বিতীয় বিশ্বযুদ্ধের ঘটনার সাথে সাদৃশ্যপূর্ণ।"
        },
        {
          "label": "ঘ",
          "question": "উক্ত সংঘ বিশ্বশান্তি প্রতিষ্ঠায় কী ভূমিকা পালন করেছিল? পাঠ্যবইয়ের আলোকে বিশ্লেষণ করো।",
          "explanation": "বিশ্বশান্তি প্রতিষ্ঠায় উক্ত সংস্থা তথা জাতিসংঘ গুরুত্বপূর্ণ ভূমিকা পালন করেছিল। যেসব মহান আদর্শ ও লক্ষ্যকে সামনে রেখে জাতিসংঘের যাত্রা শুরু হয়েছিল তার সব বাস্তবায়িত না হলেও সার্বিকভাবে জাতিসংঘ শান্তি প্রতিষ্ঠায় ইতিবাচক ভূমিকা পালন করেছে বলা যায়। অনেক সীমাবদ্ধতা সত্ত্বেও বিশ্বশান্তি ও নিরাপত্তা রক্ষায় জাতিসংঘের অবদান উল্লেখযোগ্য। দ্বিতীয় বিশ্বযুদ্ধের ধ্বংসস্তূপের ওপর গড়ে ওঠা এ সংগঠনটি দীর্ঘ সাত দশক ধরে নানা ঘাত-প্রতিঘাত ও প্রতিকূলতা পাড়ি দিয়ে এখনও যে সার্থকভাবে টিকে আছে তা এর সাফল্যেরই পরিচয় বহন করে। দ্বিতীয় বিশ্বযুদ্ধের পর দীর্ঘ সময়ে বিশ্ববাসী বহু বড় ধরনের আন্তর্জাতিক সমস্যার মুখোমুখি হলেও মূলত জাতিসংঘের সার্থক হস্তক্ষেপের ফলে বিশ্ব এখনো তৃতীয় বিশ্বযুদ্ধের শিকার হয়নি। নিজেদের নিরাপত্তার জন্য তৃতীয় বিশ্বযুদ্ধের দেশগুলো মূলত জাতিসংঘের দিকেই তাকিয়ে থাকে। এ বিষয়গুলোই এ সংস্থার সবচেয়ে বড় সফলতা। শান্তিরক্ষা মিশনের মাধ্যমে জাতিসংঘ বিশ্বে শান্তি ও নিরাপত্তা রক্ষায় প্রশংসনীয় ভূমিকা পালন করে আসছে। এর মধ্যে ১৯৪৮ সালের আরব-ইসরাইল বিরোধ মোকাবিলা, ১৯৫০ সালের কোরীয় সংকট দূরীকরণ, ১৯৬৭ সালের আরব-ইসরাইল যুদ্ধ বিরতি, ভিয়েতনাম যুদ্ধের অবসান, আফ্রিকার দেশে দেশে সংঘাতের নিয়ন্ত্রণ বা অবসান ইত্যাদি ক্ষেত্রে জাতিসংঘের গুরুত্বপূর্ণ অবদান লক্ষণীয়। এছাড়া জাতিসংঘ মানবাধিকার ও আন্তর্জাতিক আইন প্রতিষ্ঠা, শরণার্থী সমস্যার সমাধান, পরিবেশ সংরক্ষণ, নারীর অধিকার রক্ষা, শ্রমিক অধিকার সংরক্ষণ, মাদকদ্রব্যের অপব্যবহার ও চোরাচালান রোধ, পরমাণু অস্ত্রবিস্তার রোধ ইত্যাদি বিষয়ে অনেক কর্মসূচির মাধ্যমে বিশ্বশান্তি রক্ষায় গুরুত্বপূর্ণ অবদান রাখছে। উপরের আলোচনার পরিপ্রেক্ষিতে বলা যায়, বিশ্বশান্তি ও নিরাপত্তা প্রতিষ্ঠায় জাতিসংঘ প্রতিষ্ঠার পর থেকেই গুরুত্বপূর্ণ ভূমিকা পালন করছে। চলমান সংস্কার কর্মসূচির মাধ্যমে বিশ্বসংস্থাটির ভূমিকা আরও জোরদার হবে বলে আশা করা যায়।"
        }
      ]
    }
  ]
}