{
  "title": "সম্মিলিত বোর্ড ২০১৫",
  "subtitle": "ইতিহাস (9)",
  "questions": [
    {
      "number": "1",
      "uddipok": "শাকপুরা একটি কৃষিনির্ভর গ্রাম। সম্প্রতি সেখানে বিদ্যুৎ সংযোগ দেওয়ায় পাম্পের সাহায্যে জলসেচ ও যন্ত্রের মাধ্যমে মাড়াই করা হচ্ছে। ফলে অল্প সময়ে বেশি কাজ করা সম্ভব হচ্ছে। গ্রামবাসীর পেশাতেও এসেছে আমূল পরিবর্তন। ফসল উৎপাদন ছাড়াও তারা বিপণনের কাজ করছে, যা জীবনযাত্রার মান উন্নয়নে সহায়ক হচ্ছে।",
      "tag": "All.B 15",
      "sub_questions": [
        {
          "label": "ক",
          "question": "কে উড়ন্ত মাকু আবিষ্কার করেন?",
          "explanation": "উড়ন্ত মাকু আবিষ্কার করেন ব্রিটিশ প্রকৌশলী জন কে (John Kay)।"
        },
        {
          "label": "খ",
          "question": "ইংল্যান্ডকে পৃথিবীর কর্মশালা বলা হয় কেন?",
          "explanation": "আঠারো শতকে ঘটা শিল্পবিপ্লবের ফলে কালক্রমে ইংল্যান্ড বিশ্বের প্রধান কর্মশালায় পরিণত হয়। শিল্পবিপ্লবের সময় ইংল্যান্ডসহ যুক্তরাজ্যের বিভিন্ন স্থানে উন্নত যন্ত্রের মাধ্যমে পণ্য তৈরি হওয়ায় উৎপাদন বহুগুণে বেড়ে যায়। ব্রিটিশ ব্যবসায়ীরা বড় বড় শিল্পকারখানায় বিপুল মূলধন খাটাতে থাকেন। ইংল্যান্ডের অভ্যন্তরীণ অর্থনৈতিক বিকাশের সঙ্গে সঙ্গে এর বৈদেশিক বাণিজ্য ও বৈদেশিক বিনিয়োগ অনেকগুণ বেড়ে যায়। ফলে দেশটিতে অভাবনীয় অর্থনৈতিক উন্নতি ঘটে। ১৭৬০-১৮৫০ সাল পর্যন্ত ইংল্যান্ডের আমদানি ১২ গুণ ও রপ্তানি ১৩ গুণ বৃদ্ধি পায়। ইংল্যান্ডের শিল্পজাত দ্রব্য বিশ্বের বহু দেশে রপ্তানি হতে থাকে। এ কারণে তখনকার ইংল্যান্ডকে 'পৃথিবীর কর্মশালা' বলা হয়।"
        },
        {
          "label": "গ",
          "question": "শাকপুরা গ্রামের পরিবর্তনের সাথে ইউরোপের কোন বিপ্লবের। সাদৃশ্য রয়েছে?",
          "explanation": "উদ্দীপকে উল্লেখ করা বিষয়বস্তুর সাথে আমার পাঠ্যপুস্তকে আলোচিত শিল্পবিপ্লবের সাদৃশ্য পাওয়া যায়। আঠারো শতকের শেষার্ধে ইংল্যান্ডে নতুন নতুন বৈজ্ঞানিক যন্ত্রপাতির আবিষ্কার এবং ব্যবহারের মাধ্যমে কৃষি ও শিল্প উৎপাদন ব্যবস্থায় যে যুগান্তকারী পরিবর্তন হয় তা 'শিল্পবিপ্লব' হিসেবে পরিচিত। এ সময় ইংল্যান্ডে কুটির শিল্পের স্থানে যন্ত্রচালিত ও বৃহৎ পুঁজিনির্ভর শিল্পের বিকাশ, শিল্পনির্ভর অর্থনীতি চালু, পণ্য পরিবহণে যন্ত্রচালিত যানের ব্যবহারসহ • সার্বিক সমাজব্যবস্থায় পরিবর্তনের সূচনা হয়। কৃষিক্ষেত্রেও পুরনো চাষাবাদ ব্যবস্থার পরিবর্তে আধুনিক পদ্ধতি অনুসৃত হওয়ায় উৎপাদন অনেক বৃদ্ধি পায়। কৃষিতে ব্যবহৃত যন্ত্রের মধ্যে ছিল সিড ড্রিল মেশিন, শস্য মাড়াই যন্ত্র ইত্যাদি। উৎপাদন বৃদ্ধি পাওয়ায় কৃষকরা উদ্বৃত্ত পণ্য বিক্রি করে আর্থিকভাবে শক্তিশালী হতে থাকে। স্টিম ইঞ্জিনচালিত রেলগাড়ি দূরপাল্লার যোগাযোগ ব্যবস্থায় অভূতপূর্ব পরিবর্তন আনে। এসব পরিবর্তনের মাধ্যমে মানুষের জীবনযাত্রার মান উন্নত হয়। উদ্দীপকেও তেমনটিই দেখা যায়। উদ্দীপকে দেখা যায়, বিদ্যুৎ সংযোগ ও চাষাবাদে আধুনিক যন্ত্রপাতির ব্যবহার কৃষিনির্ভর গ্রাম চন্দননগরে বিরাট পরিবর্তন আনে। সুতরাং বলা যায়, উদ্দীপকের চন্দননগরের পরিবর্তনের সাথে ইংল্যান্ডের শিল্পবিপ্লবের প্রভাবের সাদৃশ্য রয়েছে।"
        },
        {
          "label": "ঘ",
          "question": "ইউরোপের এই বিপ্লব কীভাবে বিভিন্ন পেশার সৃষ্টি করে? উদ্দীপকের আলোকে আলোচনা কর।",
          "explanation": "ইউরোপের এই বিপ্লব অর্থাৎ শিল্পবিপ্লবের অব্যবহিত আগের ও পরবর্তী সময়ে বিভিন্ন যন্ত্রের আবিষ্কার এবং এসবের ব্যবহারের মাধ্যমে বিভিন্ন পেশার সৃষ্টি হয়। শিল্পবিপ্লবের আগে ব্রিটেনের সমাজ ছিল সামন্তবাদী। এই সমাজের মানুষের জীবিকার প্রধান উপায় ছিল কৃষি। এছাড়া বাড়িতে, পরিবারের সদস্যরা তাঁতের কাজ, ভেড়া পালন ও লোম সংগ্রহ, পশুর লোম দিয়ে তৈরি উলে শীতবস্ত্র বানানো ইত্যাদি কাজে যুক্ত থাকতো। ষোল শতকে ভূমিদাসরা জীবিকার সন্ধানে গ্রাম ছেড়ে শহরে চলে আসতে থাকে। ইংল্যান্ডে প্রথম শিল্পবিপ্লব ঘটে বস্ত্রখাতে। একটির পর একটি যন্ত্রের আবিষ্কার অল্প দিনের মধ্যেই দেশটির বস্ত্রশিল্পে বিপ্লব ঘটায়। ব্রিটেনজুড়ে বস্তু কারখানাগুলোতে অসংখ্য শ্রমিক কাজ করতে থাকে। নতুন নতুন আবিষ্কারের সাথে সাথে যাতায়াত ও যোগাযোগ ব্যবস্থার উন্নতি হয়। দিনে দিনে শিল্পকারখানায় শ্রমিকের প্রয়োজন বেড়ে যায়। আবার আন্তর্জাতিক বাণিজ্যের সূত্রপাত হওয়ায় মানুষ বাণিজ্যকেন্দ্রিক বিভিন্ন পেশায় যুক্ত হয়ে পড়ে। অনেকে পণ্য পরিবহণ, বিপণন ও যন্ত্র মেরামতের মিস্ত্রির কাজ পেশা হিসেবে বেছে নেয়। এভাবে ক্রমে সমাজে জীবিকা অর্জনের ধরন পাল্টে যায়। উদ্দীপকে আমরা এ ধরনের পরিস্থিতিই লক্ষ করি। কৃষিনির্ভর শাকপুরা গ্রামে বিদ্যুৎ সংযোগ আসায় সেখানকার আর্থ-সামাজিক অবস্থায় পরিবর্তন আসে। যন্ত্র দিয়ে জলসেচ, ফসল মাড়াই প্রভৃতি কাজ করা হতে থাকে। চাষাবাদ ছাড়াও অনেকে কৃষিপণ্য বিপণনের কাজ বেছে নেয়। এভাবে ধীরে ধীরে ওই গ্রামের মানুষের উপার্জন বাড়ে এবং জীবনযাত্রার মান উন্নত হয়। উপরের আলোচনার পরিপ্রেক্ষিতে বলা যায়, উৎপাদন ক্ষেত্রে প্রযুক্তির ব্যবহার শিল্পবিপ্লবের সূচনা করেছিল। আর বর্ধিত উৎপাদন মানুষের আয় বৃদ্ধি ও জীবনযাত্রায় ইতিবাচক পরিবর্তন আনার মাধ্যমে নানা নতুন পেশার জন্ম দেয়। এর মধ্যে কিছু পেশা ছিল আর্থিক স্বচ্ছলতাজনিত অবকাশের সঙ্গে যুক্ত, যেমন চিত্তবিনোদনের নানা কাজ।"
        }
      ]
    },
    {
      "number": "2",
      "uddipok": "ভারতে পরবর্তী বৈদিকযুগে সমাজে শ্রেণিভেদ প্রথা প্রকট আকার ধারণ করে। ব্রাহ্মণরা উঁচুশ্রেণিভূক্ত হওয়ায় অপর তিন শ্রেণিকে ঘৃণার চোখে দেখত। বিশেষত বৈশ্য ও শূদ্র শ্রেণির সঙ্গে তারা পারস্পরিক ও বৈবাহিক সম্পর্ক স্থাপন করত না। যদিও সমাজ বিনির্মাণে সকল শ্রেণির অবদান রয়েছে।",
      "tag": "All.B 15",
      "sub_questions": [
        {
          "label": "ক",
          "question": "ডেসমন্ড টুটু কে ছিলেন?",
          "explanation": "ডেসমন্ড টুটু (Desmond Tutu) ছিলেন দক্ষিণ আফ্রিকার বর্ণবাদবিরোধী আন্দোলনের নেতা, সামাজিক অধিকারকর্মী এবং প্রথম কৃষ্ণাঙ্গ আর্চবিশপ।"
        },
        {
          "label": "খ",
          "question": "মহাত্মা গান্ধী কী উদ্দেশ্যে দক্ষিণ আফ্রিকায় গমন করেন?",
          "explanation": "বামহাত্মা গান্ধী (Mahatma Gandhi) 'দাদা আবদুল্লাহ' কোম্পানির একটি মামলা লড়ার জন্য দক্ষিণ আফ্রিকা গমন করেন। লন্ডনে ব্যারিস্টারি পাস করার পর দেশে এসে তিনি বোম্বাই হাইকোর্টে। আইন ব্যবসা শুরু করেন। কিন্তু মৃদুভাষী, লাজুক আর দৃঢ় নৈতিক মনোবলের কারণে তিনি এখানে টিকতে পারেননি। পরে ১৮৯৩ সালে 'দাদা আবদুল্লাহ' কোম্পানিতে এক বছরের চুক্তিতে চাকরি নিয়ে তিনি দক্ষিণ আফ্রিকার নাটলি গমন করেন।"
        },
        {
          "label": "গ",
          "question": "উদ্দীপকের শ্রেণিভেদ প্রথা বিশ শতকের আমেরিকান সমাজের কোন সমস্যার সাথে সাদৃশ্যপূর্ণ? আলোচনা করো।",
          "explanation": "উদ্দীপকের শ্রেণিভেদ প্রথা বিশ শতকের আমেরিকান সমাজের বর্ণবাদ (Racism) সমস্যার সাথে সাদৃশ্যপূর্ণ। বিশ্বব্যাপী বর্ণবাদ সমস্যা বর্তমান সময়ের একটি আলোচিত বিষয়। সাধারণত কোনো নরগোষ্ঠীর প্রতি ভিন্ন গাত্রবর্ণের অন্য নরগোষ্ঠী গাত্রবর্ণের ভিন্নতার কারণে যে অসাম্যমূলক আচরণ করে, তাই বর্ণবাদ (Racism)। অর্থাৎ গাত্রবর্ণের ভিন্নতার কারণে রাজনৈতিক, অর্থনৈতিক ও সামাজিক বৈষম্যমূলক আচরণই বর্ণবাদ (Racism)। উদ্দীপকে বৈদিক যুগে ভারতে বিদ্যমান শ্রেণিভেদ প্রথার কথা বলা হয়েছে। তখন সেখানে চার প্রকার শ্রেণি বিদ্যমান ছিল। এ চার শ্রেণি হলো ব্রাক্ষণ, ক্ষত্রিয়, বৈশ্য এবং শুদ্র। ব্রাহ্মণরা উঁচু শ্রেণির বলে পরিগণিত হতো এবং তারা সব ধরনের সুযোগ-সুবিধা ভোগ করত। অন্যদিকে ক্ষত্রিয়, বৈশ্য ও শূদ্ররা ছিল ব্রাহ্মণদের কাছে অবহেলিত। বর্তমান বিশ্বেও আমরা এ দৃশ্য লক্ষ করি। তবে এ প্রেক্ষাপট একটু ভিন্ন। আধুনিক সমাজে 'বর্ণবাদ' নামক বৈষম্যমূলক আচরণ মানুষের মর্যাদাকে প্রশ্নবিদ্ধ করেছে। আমেরিকান সমাজে এর প্রভাব সবচেয়ে বেশি। সেখানে সাধারণত সংখ্যাগরিষ্ট জনগোষ্ঠী সংখ্যালঘুদের নানাভাবে অত্যাচার-নির্যাতন করছে। অর্থাৎ এ সমাজে শেতাঙ্গদের দ্বারা কৃষ্ণাঙ্গ জনগোষ্ঠী নিগৃহীত হচ্ছে। শেতাঙ্গরা মনে করে তারা উৎকৃষ্ট জাতি। তাদের রক্ত পবিত্র ও বিশুদ্ধ। আর নিগ্রোরা নিকৃষ্ট জাতি। তাই নিকৃষ্টহীন এবং উৎকৃষ্টদের মধ্যে অবাধ রক্ত সংমিশ্রণ হলে সভ্যতার ধ্বংস অনিবার্য। এ কারণে তারা কৃষ্ণাঙ্গদের নানাভাবে অত্যাচার-নির্যাতন করছে।সুতরাং বলা যায়, উদ্দীপকে বৈদিক যুগে ব্রাহ্মণরা যেমন নিজেদের উচ্চশ্রেণির ভেবে অপর তিন শ্রেণিকে ঘৃণার চোখে দেখত, তেমনি বিংশ শতকে আমেরিকার কৃষ্ণাঙ্গ বা অন্যদের দ্বিতীয় শ্রেণির লোক ভেবে তাদের ঘৃণার চোখে দেখত।"
        },
        {
          "label": "ঘ",
          "question": "তুমি কি মনে কর, আমেরিকায় মার্টিন লুথার কিং-এর আন্দোলন সমাজের দুই শ্রেণির মধ্যকার বিদ্বেষের কারণে ছিল? ব্যাখ্যা কর।",
          "explanation": "হ্যাঁ, আমি মনে করি আমেরিকার মার্টিন লুথার কিং-এর আন্দোলন সমাজের দুই শ্রেণির মধ্যকার বিদ্বেষের কারণ ছিল। যেসব ক্ষণজন্মা মহামানব বিশ্বসভ্যতাকে ক্লেদমুক্ত করার প্রয়াসে জীবন উৎসর্গ করেছেন যুক্তরাষ্ট্রে মার্টিন লুথার কিং (Martin Luthar King) তাদের মধ্যে অন্যতম। তিনি গান্ধীজির আন্দোলন দ্বারা অনুপ্রাণিত হয়ে বর্ণবাদবিরোধী আন্দোলন গড়ে তোলেন। গান্ধীর অহিংস অসহযোগ আন্দোলনের সাফল্য তাকে আমেরিকার কৃষ্ণাঙ্গদের নাগরিক অধিকার আদায়ের আন্দোলন কৌশল গ্রহণে অনুপ্রাণিত করে। আমেরিকায় শেতাঙ্গ জনগোষ্ঠীর আধিক্য রয়েছে। তারা সব সময়ই কৃযাক্তাদের নিচু শ্রেণির বলে পরিগণিত করে। তাদের ধারণা কৃষ্ণতারা নিকৃষ্ট জাতি। একবার রোজা পার্ক নামক একজন কৃষ্ণাক্তা মহিলা বাসে শেতাঙ্গদের জন্য নির্ধারিত আসনে বসে ভ্রমণ করেন। এ অপরাধে সরকার তাকে গ্রেফতার করে। এ ঘটনার পর মার্টিন লুথার কিং-এর নেতৃত্বে বাস ধর্মঘট শুরু হয়। মন্টগোমারিতে ৩৮৫ দিন এ ধর্মঘট দ্বায়ী হয়। এ সমরে তার বাড়ি বোমা মেরে উড়িয়ে দেওয়া হয়। তাকে গ্রেফতার করা হয়। কিন্তু এ ঘটনাই তাকে নাগরিক অধিকার আন্দোলনের জাতীয় নেতায় পরিণত করে। মার্টিন লুথার কিং কৃষ্ণাঙ্গদের ভোটাধিকার, শ্রম অধিকার, শ্রেণিবৈষম্যবিরোধী আইনের দাবি এসকল আন্দোলন করেন। আর এর মূল কারণ ছিল শেতাঙ্গদের দ্বারা কৃষ্ণাঙ্গদের নির্যাতিত হওয়া। উপর্যুক্ত আলোচনায় এটাই প্রমাণিত হয় যে, দুই শ্রেণি তথা শেতাঙ্গ ও কৃষ্ণাঙ্গদের মধ্যকার বিদ্বেষের কারণেই মার্টিন লুথার কিং আন্দোলন করেছিলেন।"
        }
      ]
    },
    {
      "number": "3",
      "uddipok": "বিশ্বব্যাংক, জাইকা প্রভৃতি বিশ্বের অন্যতম অর্থনৈতিক সংস্থা। এদের প্রধান কাজ হলো বিশ্বের অনুন্নত বা উন্নয়নশীল দেশগুলোতে অবকাঠামোগত উন্নয়ন কার্যক্রমে ঋণ সহায়তা দেওয়া। এই দেশগুলোতে উন্নয়ন কার্যক্রম বাস্তবায়িত হওয়ার পাশাপাশি কাজের সুযোগ-সুবিধা সৃষ্টি হয়। অন্যদিকে উন্নত দেশগুলোও বিশ্বব্যাপী পণ্য রপ্তানীর সুযোগ পায়।",
      "tag": "All.B 15",
      "sub_questions": [
        {
          "label": "ক",
          "question": "NATO কত সালে প্রতিষ্ঠিত হয়?",
          "explanation": "১৯৪৯ সালে NATO গঠিত হয়।"
        },
        {
          "label": "খ",
          "question": "দক্ষিণ-পূর্ব এশিয়ার চুক্তি সংস্থা (SEATO) গঠনের উদ্দেশ্য কী ছিল?",
          "explanation": "দক্ষিণ-পূর্ব এশিয়ার রাষ্ট্রগুলোকে ন্যাটোর সাথে সংযুক্ত করে শক্তি বৃদ্ধির লক্ষ্যে দক্ষিণ-পূর্ব এশিয়ার চুক্তি সংস্থা (SEATO) গঠন করা হয়। মার্কিন যুক্তরাষ্ট্রের ৩৪তম প্রেসিডেন্ট ডোয়াইট ডি. আইজেন হাওয়ার খোলামেলা আলোচনা পছন্দ করতেন। আর এটাই হলো তার কাজের কৌশল। এ কৌশলকে কাজে লাগিয়ে দক্ষিণ-পূর্ব এশিয়ার দেশগুলোকে মার্কিন যুক্তরাষ্ট্রের সামরিক জালে আবদ্ধ করার লক্ষ্যে ১৯৫৪ সালে তিনি SEATO চুক্তি সম্পাদন করেন।"
        },
        {
          "label": "গ",
          "question": "উদ্দীপকের সংস্থাসমূত্রে সাথে স্নায়ুযুদ্ধ চলাকালীন সময় গড়ে ওঠা কোন অর্থনৈতিক সংস্থার সাদৃশ্য রয়েছে? বর্ণনা দাও।",
          "explanation": "উদ্দীপকের সংস্থাসমূহের সাথে স্নায়ুযুদ্ধ চলাকালীন সময়ে মার্কিন যুক্তরাষ্ট্রের উদ্দ্যোগে গড়ে ওঠা OEEC বা ইউরোপীয় অর্থনৈতিক সহযোগিতা সংস্থাটির সাদৃশ্য রয়েছে। পশ্চিম ইউরোপের যুদ্ধবিধ্বস্ত রাষ্ট্রগুলোকে সোভিয়েত ইউনিয়নের কমিউনিজমের প্রভাব থেকে রক্ষা করার জন্য যুক্তরাষ্ট্র আর্থিক পুনর্গঠনমূলক পরিকল্পনা গ্রহণ করে, যা 'মার্শাল পরিকল্পনা' নামে খ্যাত। মার্কিন যুক্তরাষ্ট্র ভালোভাবেই উপলব্ধি করে যে, ইউরোপের অর্থনীতিকে পুনরুজ্জীবিত করতে না পারলে সাম্যবাদের প্রসার রোধ করা সম্ভব নয়। এ কারণে তারা মার্শাল পরিকল্পনার অংশ হিসেবে OEEC নামে একটি আন্তঃরাষ্ট্রীয় সংস্থা গঠন করে। উদ্দীপকে বর্ণিত জাইকা এবং বিশ্বব্যাংক নামের সংস্থাগুলো যেমন- অনুন্নত দেশগুলোর অবকাঠামোগত উন্নয়নে সাহায্য-সহযোগিতা করছে, তেমনিভাবে OEEC সংস্থাটি স্নায়ুযুদ্ধকালীন পশ্চিম ইউরোপের ১৬টি দেশকে অর্থনৈতিক সহযোগিতা প্রদান করে এসব দেশের কাঠামোগত পুনর্নির্মাণে সহায়তা করেছিল। এ সংস্থাটির কার্যক্রম ইউরোপের অর্থনৈতিক জীবনের হতাশা ও মন্দাভাব দূরীকরণে কার্যকর ভূমিকা রেখেছিল। তাই বলা যায়, বর্তমানে সাহায্যদানকারী সংস্থা জাইকা, বিশ্বব্যাংক স্নায়ুযুদ্ধ চলাকালীন (OBEC সংস্থাটির কথাই মনে করিয়ে দেয়।"
        },
        {
          "label": "ঘ",
          "question": "উক্ত সংস্থা পাশ্চাত্য অর্থনীতির বিকাশে কীভাবে ভূমিকা রেখেছে? আলোচনা কর।",
          "explanation": "OBEC নামের ইউরোপীয় অর্থনৈতিক সংস্থাটি ইউরোপীয় দেশগুলোকে অর্থনৈতিকভাবে সাহায্য-সহযোগিতা করার পাশাপাশি সাম্যবাদের পরিবর্তে জনগণের মধ্যে পুঁজিবাদী ধারণার বিকাশ সাধন করে, যা ইউরোপীয় দেশসমূহে পাশ্চাত্য অর্থনীতিকে বদ্ধমূল করে। মার্শাল পরিকল্পনার অংশ হিসেবে OEEC গঠন করা হয়। এতে ইউরোপের অর্থনীতি পুনরুজ্জীবিত হয়। কিন্তু এটি পশ্চিম ইউরোপের অর্থনৈতিক উন্নয়নের পাশাপাশি মার্কিন যুক্তরাষ্ট্রকেও লাভবান করে। পরিকল্পনা অনুসারে সাহায্যপ্রাপ্ত দেশগুলোর আমদানির দুই-তৃতীয়াংশ মার্কিন যুক্তরাষ্ট্র থেকে এসেছিল। এর ফলে দ্রুত মার্কিন যুক্তরাষ্ট্রের অর্থনীতির শ্রীবৃদ্ধি ঘটে। প্রসঙ্গত বলা যায়, যুদ্ধোত্তর পাশ্চাত্য অর্থনীতির অগ্রগতিতে বিভিন্ন আন্তঃরাষ্ট্রীয় সংস্থার যথা- আন্তর্জাতিক মুদ্রা তহবিল (IMF)-এর বিশিষ্ট ভূমিকা ছিল। আন্তর্জাতিক স্তরে বহুমাত্রিক বাণিজ্য সম্প্রসারণের জন্য আন্তর্জাতিক মুদ্রা ব্যবস্থায় স্থিতিশীলতা আসে এবং নতুন বিনিময় হার ধার্য করা হয়। আন্তর্জাতিক বাণিজ্যে ডলার প্রধানতম বিনিময় মুদ্রার স্থান দখল করে। উদ্দীপকে উল্লিখিত সংস্থা অর্থাৎ বিশ্বব্যাংক, জাইকা প্রভৃতির মাধ্যমে অনুন্নত বা উন্নয়নশীল এবং উন্নত দেশগুলো অর্থনৈতিক বিকাশে সকল সুবিধা ভোগ করছে। উপরের আলোচনায় দেখা যায় যে, স্নায়ুযুদ্ধ চলাকালীন গড়ে ওঠা ইউরোপীয় অর্থনৈতিক সহযোগিতা সংস্থা OEEC অর্থনৈতিক সাহায্য প্রদানের মাধ্যমে ইউরোপের বিভিন্ন দেশে পাশ্চাত্য অর্থনীতির বিকাশ ঘটায়।"
        }
      ]
    },
    {
      "number": "4",
      "uddipok": "১৯৫২ সালে ভাষা আন্দোলনকে বেগবান করতে তমদ্দুন মজলিসের ভূমিকা তাৎপর্যপূর্ণ। বিভিন্ন প্রবন্ধ লেখার মাধ্যমে তারা বাংলাকে রাষ্ট্রভাষা করার দাবি তুলে ধরে ভাষা আন্দোলনের মনস্তাত্ত্বিক পটভূমি সৃষ্টিতে তাদের অবদান অনস্বীকার্য, তবে পাকিস্তানি শাসকগোষ্ঠীর রাজনৈতিক শোষণ ও ভাষা আন্দোলনে পরোক্ষ ভূমিকা রেখেছিল ।",
      "tag": "All.B 15",
      "sub_questions": [
        {
          "label": "ক",
          "question": "ফরাসি বিপ্লবের সময় ফ্রান্সের রাজা কে ছিলেন?",
          "explanation": "ফরাসি বিপ্লবের সময় ফ্রান্সের রাজা ছিলেন ষোড়শ লুই ।"
        },
        {
          "label": "খ",
          "question": "কোড নেপোলিয়ন' বলতে কী বোঝায়?",
          "explanation": "কোর্ড নেপোলিয়ন বলতে নেপোলিয়ন কর্তৃক গঠিত আইনজ্ঞ কমিটি রচিত আইনের একটি দলিলকে বোঝায়। নেপোলিয়নের সময়ের পূর্বে ফ্রান্সে তেমন কোনো বিধিবদ্ধ আইন ছিল না। নেপোলিয়ন অত্যন্ত জটিল এবং দুরূহ এই কাজটি সম্পন্ন করেছেন । বিপ্লবের অন্যতম আদর্শ সামাজিক সাম্যের প্রতি দৃষ্টি রেখে আধুনিক ফরাসি সমাজ গঠনের লক্ষ্যে আইন পরিমার্জন ও প্রণয়ন করা অপরিহার্য হয়। এ অবস্থায় নেপোলিয়ন বোনাপার্ট দেশের আইনজ্ঞদের নিয়ে একটি কমিটি গঠন করে দেন। এই আইনজ্ঞ কমিটি রোমান আইনসহ ফরাসি সমাজের বাস্তবতা ব্যাখ্যা বিশ্লেষণ করে যে আইনের দলিল রচনা করেন তা পরবর্তীতে 'কোড অব নেপোলিয়ন' বা নেপোলিয়নীয় সংহিতা নামে পরিচিত।"
        },
        {
          "label": "গ",
          "question": "উদ্দীপকে তমদ্দুন মজলিসের ন্যায় ফরাসি বিপ্লবে জনমত সংগঠনে কাদের ভূমিকার সাদৃশ্য রয়েছে? ব্যাখ্যা কর।",
          "explanation": "উদ্দীপকের তমুদ্দন মজলিসের সাথে ফরাসি বিপ্লবে জনমত সংগঠনে ফরাসি দার্শনিকদের ভূমিকার সাদৃশ্য আছে। অষ্টাদশ শতাব্দীতে জ্ঞানদীপ্তির প্রভাবে উদ্দীপ্ত এক শ্রেণির পণ্ডিত ফ্রান্সের পূর্বতন শাসনামলের তীব্র সমালোচনা করে সেই রাষ্ট্র ব্যবস্থার স্তম্ভগুলোকে নড়বড়ে করে দিয়েছিলেন । এদের মধ্যে রয়েছেন মন্টেস্কু, ভলতেয়ার, রুশো, দিদারো প্রমুখ। এই দার্শনিকগণ প্রত্যক্ষভাবে নেতৃত্ব গ্রহণ করেননি বা অংশগ্রহণ করেননি। তবে তাঁরা মানুষের চিন্তা- চেতনা এবং ভাব-জগতে নতুন ভাবধারার সৃষ্টি করেন। অন্যায়, অবিচার, বৈষম্য ও শোষণের বিরুদ্ধে দাঁড়ানোর নীতিগত অধিকার সম্পর্কে তাঁরা জনগণকে সচেতন করেন এবং অবহিত করেন। তারা মধ্যযুগীয় ভাবধারায় সীমাবদ্ধতাকে অতিক্রম করে একটি আধুনিক সমাজ গড়ার জন্য মানুষকে উজ্জীবিত করেন। আর এ গুরুত্বপূর্ণ কাজ তারা তাদের লেখনীর মাধ্যমেই সমাধা করেছিলেন। ফরাসি বিপ্লবে জনমত সংগঠনে দার্শনিকগণের এমন ভূমিকারই প্রতিফলন লক্ষণীয় উদ্দীপকের তমুদ্দন মজলিসের মধ্যে। ১৯৫২ সালে ভাষা আন্দোলনকে বেগবান করতে তমুদ্দন মজলিসের ভূমিকা তাৎপর্যপূর্ণ। বিভিন্ন প্রবন্ধ লেখার মাধ্যমে তাঁরা বাংলাকে রাষ্ট্রভাষা করার দাবি তুলে ধরে ভাষা আন্দোলনের মনস্তাত্ত্বিক পটভূমি সৃষ্টিতে গুরত্বপূর্ণ ভূমিকা পালন করেন। তবে পাকিস্তানি শাসকগোষ্ঠীর রাজনৈতিক শোষণের বিরুদ্ধে ও ভাষা আন্দোলনে তাঁরা প্রত্যক্ষ ভূমিকা রাখেন নি। তাদের ভূমিকা ছিল পরোক্ষ । সুতরাং বলা যায় যে, তমুদ্দন মজলিসের মতোই ফরাসি বিপ্লবে জনমত সংগঠনে ফরাসি দার্শনিকদের গুরুত্বপূর্ণ ভূমিকা ছিল ।"
        },
        {
          "label": "ঘ",
          "question": "তুমি কি মনে কর, ভাষা আন্দোলনের মতো ফরাসি বিপ্লবও অন্য কারণ দ্বারা প্রভাবিত ছিল? মতামত দাও ।",
          "explanation": "ভাষা আন্দোলনের মতো উদ্দীপকে ইঙ্গিতকৃত কারণটি ছাড়াও ফরাসি বিপ্লব অন্য কারণ দ্বারা প্রভাবিত ছিল বলে আমি মনে করি । ফরাসি বিপ্লব কোনো একটি কারণে সংঘটিত হয়নি। এর পেছনে সামাজিক, রাজনৈতিক, অর্থনৈতিক প্রভৃতি কারণ নিহিত ছিল। মূলত, ফরাসি পুরাতন সমাজব্যবস্থার মধ্যেই এর প্রেক্ষাপট তৈরি হয়েছিল। পুরাতন ফরাসি সমাজ তিনটি প্রধান সম্প্রদায়ে বিভক্ত ছিল। যাজক, অভিজাতরা ছিল প্রথম ও দ্বিতীয় শ্রেণির। কৃষক, বুর্জোয়া, বণিক, শিক্ষক, শ্রমিকসহ সমাজের অপর গোষ্ঠীসমূহ ছিল তৃতীয় সম্প্রদায়। যাজক ও অভিজাত শ্রেণি সমাজের সকল সুযোগ-সুবিধা ভোগ করত। আর তৃতীয় শ্রেণি সবদিক দিয়ে শোষিত হতো। সরকার কর্তৃক আরোপিত কর অভিজাতদের একটি অংশ কিছুটা প্রদান করলেও যাজক সম্প্রদায় এ কর দেওয়া থেকে সম্পূর্ণ মুক্ত থাকে। এছাড়া পুরাতন ব্যবস্থায় ফ্রান্সের রাজতন্ত্র স্বৈরতান্ত্রিক রূপ ধারণ করে । রাজতন্ত্র ধর্মযাজক ও অভিজাত সম্প্রদায়কে হাতে রেখে দেশের শতকরা ৯৬ জন মানুষকে নির্মমভাবে শোষণ করতে থাকে। ধর্ম যাজকরা রাজাকে দেবতার প্রতিনিধি বলে স্বীকৃতি প্রদানের মাধ্যমে রাষ্ট্রের কাছ থেকে অতিরিক্ত সুযোগ সুবিধা লাভ করত। এর ফলে রাজার একচ্ছত্র ক্ষমতা রাষ্ট্রের ওপর প্রতিষ্ঠিত হয়। বিশেষত চতুর্দশ লুই রাজতান্ত্রিক ব্যবস্থাকে ফ্রান্সে সুসংগঠিত করতে সক্ষম হন। এতে দেশের আইন প্রণয়ন, প্রশাসন ও বিচারকার্যে রাজার নিরঙ্কুশ ক্ষমতা প্রতিষ্ঠিত হয়। তৎকালীন রানি প্রায়ই নতুন নতুন প্রাসাদ তৈরির বায়না ধরতেন । এদিকে প্রাকৃতিক দুর্যোগের ফলে ফ্রান্সের সাধারণ মানুষ গভীর অর্থনৈতিক সংকটে পড়ে। শহরগুলোতে কাজের সন্ধানে বেকারদের ভিড় জমতে থাকে। এসব কারণে ফ্রান্স কার্যতই একটি বড় ধরনের পরিবর্তনের মুখোমুখি এসে দাঁড়ায়। এসব কারণের সাথে উদ্দীপকে উল্লিখিত কারণটিও ফরাসি বিপ্লব সংঘটনে ভূমিকা রাখে। উপর্যুক্ত আলোচনার পরিপ্রেক্ষিতে এটা প্রমাণিত হয় যে, ফরাসি বিপ্লব সংঘটিত হওয়ার পেছনে উদ্দীপকে উল্লিখিত কারণটিই একমাত্র কারণ নয়। এছাড়াও সামাজিক, অর্থনৈতিক ও রাজনৈতিক কারণে এ বিপ্লব সংঘটিত হয়।"
        }
      ]
    },
    {
      "number": "5",
      "uddipok": "ষোড়শ শতাব্দীতে সংঘটিত ত্রিশ বর্ষব্যাপী যুদ্ধে ইউরোপের বেশ কয়েকটি দেশ জড়িয়ে পড়ে। রক্তক্ষয়ী এ যুদ্ধে ব্যাপক প্রাণহানী ও সম্পদহানী ঘটে। বহুলোক পঙ্গুত্ব বরণ করে, অনেক শহর ধ্বংসস্তূপে পরিণত হয়। যুদ্ধ পরবর্তী পুনর্বাসন কার্যক্রমও অত্যন্ত ব্যয়বহুল। কোনো কোনো দেশ পুনর্বাসনের সুযোগকে কাজে লাগিয়ে অর্থনৈতিকভাবে লাভবান হওয়ার চেষ্টা করে ।",
      "tag": "All.B 15",
      "sub_questions": [
        {
          "label": "ক",
          "question": "ভার্সাই চুক্তি কখন স্বাক্ষরিত হয়?",
          "explanation": ""
        },
        {
          "label": "খ",
          "question": "ত্রিশক্তি আতাঁত কেন গড়ে ওঠে?",
          "explanation": ""
        },
        {
          "label": "গ",
          "question": "উদ্দীপকের যুদ্ধের সাথে প্রথম বিশ্বযুদ্ধের ক্ষয়ক্ষতির কী সাদৃশ্য রয়েছে? বর্ণনা কর ।",
          "explanation": ""
        },
        {
          "label": "ঘ",
          "question": "প্রথম বিশ্বযুদ্ধকে কেন্দ্র করে অর্থনৈতিক সুবিধা আদায়ে যুক্তরাষ্ট্রের ভূমিকা মূল্যায়ন কর ।",
          "explanation": ""
        }
      ]
    },
    {
      "number": "6",
      "uddipok": "গভর্নর জেনারেল ওয়ারেন হেস্টিংস বাংলাদেশের ভূমি ব্যবস্থায় শৃঙ্খলা ফিরিয়ে আনা ও রাজস্ব আদায় বৃদ্ধির জন্য জমি ইজারা দেওয়ার সিদ্ধান্ত নেন । তাঁর উদ্দেশ্য সৎ হলেও ইজারাদাররা বেশি রাজস্ব আদায়ের জন্য কৃষকদের উপর নির্যাতন চালাত। হেস্টিংসের এই উদ্যোগ ব্যর্থ হলে কর্নওয়ালিশ চিরস্থায়ী বন্দোবস্তের মাধ্যমে জমিদারদের সাথে চুক্তি করেন। এতে জমিদারগণ ভূমির মালিক ও কৃষকরা রায়তে পরিণত হয় ।",
      "tag": "All.B 15",
      "sub_questions": [
        {
          "label": "ক",
          "question": "Utopiaগ্রন্থের লেখক কে?",
          "explanation": "'Utopia' গ্রন্থের লেখক টমাস ম্যুর (Thomas More )।"
        },
        {
          "label": "খ",
          "question": "জারতন্ত্র বলতে কী বোঝায় ?",
          "explanation": "বলশেভিক বিপ্লবের পূর্বে রাশিয়ায় বিদ্যমান স্বৈরাচারী রাজতান্ত্রিক শাসনব্যবস্থাকে জারতন্ত্র বলা হয় । অষ্টাদশ শতাব্দীতে রাশিয়ায় স্বৈরাচারী রাজতন্ত্রের শাসন ছিল । তখন রাষ্ট্রের শাসককে জার বলা হতো। এসব শাসকেরা স্বেচ্ছাচারমূলকভাবে দেশের শাসন পরিচালনা করতেন। তারা অভিজাতদের অনুকূলে নীতি নির্ধারণ এবং আইন প্রণয়ন করতেন। রাশিয়ায় প্রচলিত এ স্বৈরাচারমূলক শাসনব্যবস্থাই জারতন্ত্র নামে পরিচিত।"
        },
        {
          "label": "গ",
          "question": "উদ্দীপকে উল্লিখিত জমি-ইজারা দেওয়ার সাথে রাশিয়ার জ্যার দ্বিতীয় আলেকজান্ডার গৃহীত কোন পদক্ষেপের সাদৃশ্য রয়েছে? ব্যাখ্যা কর",
          "explanation": "উদ্দীপকে উল্লিখিত জমি ইজারা দেওয়ার সাথে রাশিয়ার স্যার দ্বিতীয় আলেকজান্ডারের (Alexander II) ভূমিদাস প্রথা রহিতকরণের মিল রয়েছে। রাশিয়ার সমাজে বরাবরই দুটি শ্রেণি ছিল: অভিজাত শ্রেণি এবং ভূমিহীন শ্রেণি। দেশের মোট উৎপাদনের ৫০% কৃষি থেকে আসলেও জমির ওপর কৃষকের কোনো অধিকার ছিল না। কৃষকেরা ভূমিদাস হিসেবেই জীবনযাপন করত, এ অবস্থা থেকে উত্তরণে স্যার দ্বিতীয় আলেকজান্ডার ভূমিদাস প্রথার বিলোপ সাধন করে ভূমিদাসদের স্বাধীন কৃষকে পরিণত করতে চান। যদিও তা সম্ভব হয়নি। উদ্দীপকে জেনারেল হেস্টিংস এর গৃহীত জমি ইজারা দেওয়ার ব্যবস্থাটি রাশিয়ায় এ ভুমিদাস প্রথা রহিতকরণের কথাই মনে করিয়ে দেয়। ভূমিব্যবস্থায় শৃঙ্খলা ফিরিয়ে আনতে ওয়ারেন হেস্টিংস (Warren Hastings) উল্লিখিত ব্যবস্থা গ্রহণ করলেও ইজারাদারদের বেশি রাজস্ব আদায়ের জন্য কৃষকদের চরম দুর্ভোগ পোহাতে হয়। একইভাবে রাশিয়ার কৃষকদের স্বাধীনতার জন্য ভূমিদাস প্রথা রহিত করা হলেও ভূমিদাসগণ স্বাধীন কৃষকে পরিণত হতে পারেনি। এরা ভূমিহীন কৃষকে পরিণত হয়। তারা সামন্ত প্রভুদের হাত থেকে গ্রামীণ সংস্থা মির-এর অধীনে ন্যস্ত হয়েছিল মাত্র । সুতরাং দেখা যাচ্ছে, উদ্দীপকে উল্লিখিত জমি ইজারা পদ্ধতি এবং রাশিয়ার স্যার দ্বিতীয় আলেকজান্ডার গৃহীত ভূমিদাস প্রথা বিলোপ পদ্ধতি উভয়ই কৃষকদের ভাগ্য উন্নয়নের উদ্দেশ্য করা হয়। কিন্তু ফলাফলগত দিক দিয়ে দেখা যায়, প্রকৃতপক্ষে এতে কৃষকদের দুর্ভোগ আরও বেশি বৃদ্ধি পায়। তাই উদ্দেশ্য ও ফলাফল উভয় দিক দিয়েই এ ব্যবস্থা দুটি পরস্পর সাদৃশ্যপূর্ণ।"
        },
        {
          "label": "ঘ",
          "question": "চিরস্থায়ী বন্দোবস্তের সাথে স্ট্রোলিপিনের সংস্কারের তুলনা কর ।",
          "explanation": "চিরস্থায়ী বন্দোবস্তের ফলে যেমন করে জমিদাররা জমির মালিকে পরিণত হয় এবং কৃষকেরা রায়তে পরিণত হয়, তেমনই স্টোলিপিনের ভূমি সংস্কারও ভূ-স্বামীদের দৌরাত্ম্য বৃদ্ধি করে কৃষকদের ভূমিহীনে পরিণত করে । ১৮৬১ সালে রাশিয়ায় ভূমিদাস প্রথা রহিত করে কৃষকদের ভাগ্য উন্নয়নের চেষ্টা করা হলেও কার্যত তা সম্ভব হয়নি। উপরন্তু স্টোলিপিনের ভূমি সংস্কার ‘কুলাক' বা জোতদার নামক জমিদার শ্রেণির উদ্ভব ঘটায়। এ ব্যবস্থা চালু হওয়ার ফলে জমির মূল্য বহুগুণে বৃদ্ধি পায় এবং প্রান্তিক কৃষকগণ জমির ভালো মূল্য পেয়ে জমি বিক্রি করে ভূমিহীন কৃষকে পরিণত হয়। এদিকে উচ্চ মূল্যের জন্য সাধারণ কৃষকেরা জমি ক্রয় করতে না পারায় গ্রামাঞ্চলের কৃষকদের জমি ভূ- স্বামীদের হাতে চলে যায়। এ সমস্ত ভূ-স্বামীরাই ক্ষমতা ভাগাভাগির মাধ্যমে উচ্চতর সরকারি পদগুলো দখল করে। আর দরিদ্র কৃষক ভূমিহীন কৃষকে পরিণত হয়ে আরও দরিদ্র হয়ে পড়ে। উদ্দীপকে বর্ণিত চিরস্থায়ী বন্দোবস্তের ফলাফলে আমরা একই ঘটনার পুনরাবৃত্তি লক্ষ করি। ১৭৯৩ সালে লর্ড চার্লস কর্নওয়ালিস (Lord Charles Cornwallis) ভূমিব্যবস্থার উন্নয়নে চিরস্থায়ী বন্দোবস্ত নামক এক ব্যবস্থা প্রবর্তন করেন, যেখানে সূর্যাস্ত আইনের অধীনে জমিদারদের নির্দিষ্ট দিনে সূর্যাস্তের পূর্বে খাজনা পরিশোধের নির্দেশ দেওয়া হয়। কিন্তু বাংলার মুসলমান জমিদারগণ কৃষকদের কাছ থেকে নির্দিষ্ট দিনে সকল রাজস্ব আদায়ে সমর্থ হতেন না। ফলে তারা খাজনা প্রদানে ব্যর্থ হতেন এবং তাদের জমিদারি নিলামে উঠত। কিছু হিন্দু মধ্যসত্ত্বভোগী এ জমিদারি ক্রয় করে স্থায়ী জমিদারি লাভ করত। আর মুসলমান জমিদার এবং কৃষকেরা ভূমিহীনে পরিণত হতো, যা রাশিয়ার স্টোলিপিনের ভূমি সংস্কার ব্যবস্থার কথাই মনে করিয়ে দেয়। উপর্যুক্ত আলোচনা দ্বারা এটাই প্রমাণিত হয় যে, চিরস্থায়ী বন্দোবস্ত এবং রাশিয়ার স্টোলিপিনের ভূমি সংস্কার ব্যবস্থা যেন একই মুদ্রার এপিঠ-ওপিঠ।"
        }
      ]
    },
    {
      "number": "7",
      "uddipok": "গোলাপবাগ ইউনিয়নের দুটি গ্রামের মধ্যে ব্যাপক সংঘর্ষ হয় এতে দুটি গ্রামেরই ব্যাপক ক্ষয়ক্ষতি হয়। শালিসে ইউনিয়ন পরিষদের চেয়ারম্যান একটি গ্রামকে দোষী করে ক্ষতিপূরণ আদায় করেন। কিন্তু শুধুমাত্র একটি গ্রামকে এই সংঘর্ষের জন্য দোষী করায় গ্রামের নেতা ও সাধারণ মানুষের মধ্যে প্রতিশোধ স্পৃহা জেগে উঠে ।",
      "tag": "All.B 15",
      "sub_questions": [
        {
          "label": "ক",
          "question": "মুসোলিনী কে ছিলেন?",
          "explanation": "বেনিতো মুসোলিনী (Benito Mussolini) ছিলেন ইতালিতে সৃষ্ট 'ফ্যাসিবাদ' মতবাদের জনক।"
        },
        {
          "label": "খ",
          "question": "ফ্যাসিবাদ বলতে কী বোঝায়?",
          "explanation": "ফ্যাসিবাদ ( Fascism) হলো এমন একটি মতবাদ, যার মূলকথা হলো, রাষ্ট্রই সকল শক্তির আধার। ইতালীয় শব্দ Fascio থেকে Fascism শব্দটির উদ্ভব হয়েছে। এর একটি অর্থ হলো 'বল' বা শক্তি। অপর একটি অর্থ গুচ্ছ বা আঁটি। উৎপত্তিগত অর্থে ফ্যাসিবাদ হলো- এমন বল বা শক্তি যা সহজে ভাঙা সম্ভব নয়। এই অর্থটি গ্রহণ করে- বেনিতো মুসোলিনী ইতালিতে যে মতবাদের জন্ম দিয়েছেন, তা-ই ফ্যাসিবাদ ।"
        },
        {
          "label": "গ",
          "question": "উদ্দীপকে চেয়ারম্যানের সালিশের সাথে প্রথম বিশ্বযুদ্ধের পর জার্মানির ওপর গৃহীত ব্যবস্থার কি সাদৃশ্য লক্ষ করা যায়? ব্যাখ্যা কর ।",
          "explanation": "উদ্দীপকের চেয়ারম্যানের সালিশের সাথে প্রথম বিশ্বযুদ্ধের পর ভার্সাই সন্ধিতে জার্মানিকে এককভাবে দায়ী করে ক্ষতিপূরণ প্রদানে বাধ্য করার ঘটনার সাদৃশ্য রয়েছে। ইউরোপীয় রাষ্ট্রসমূহের শক্তি পরীক্ষার ফলাফল হিসেবে প্রথম বিশ্বযুদ্ধের সূত্রপাত্র ঘটে, যার তাণ্ডবলীলা ছড়িয়ে পড়ে আমেরিকা এবং এশিয়া মহাদেশে। ১৯১৪ সালে অস্ট্রিয়ার যুবরাজের হত্যাকাণ্ডকে কেন্দ্র করে শুরু হওয়া প্রথম বিশ্বযুদ্ধ ব্যাপক ধ্বংসাত্মক কর্মকাণ্ড ঘটায়। এ যুদ্ধে | ইউরোপীয় দেশগুলো জড়িয়ে পড়ে। অবশেষে ভার্সাই সন্ধির মাধ্যমে এ যুদ্ধের পরিসমাপ্তি ঘটে। প্রথম বিশ্বযুদ্ধের সূত্রপাত, ভয়াবহতা, ক্ষয়ক্ষতি প্রভৃতির জন্য জার্মানি-ফ্রান্স উভয়ই সমানভাবে দায়ী। কিন্তু ভার্সাই সন্ধিতে (Treaty of Versailles) এককভাবে জার্মানিকে দায়ী করা হয় এবং তাদের ওপর নানা শর্ত আরোপ করা হয়। ভার্সাই সন্ধির ভৌগোলিক, সামরিক অর্থনৈতিক প্রভৃতি শর্তসমূহ বিশ্লেষণ করলে দেখা যায়, সব ক্ষেত্রে জার্মানি ক্ষতিপূরণ দিতে বাধ্য। যেমন- ফ্রান্সকে আলসেস ও লোরেন প্রদেশ প্রদান, জার্মানির জল, স্থল ও বিমান বাহিনীকে বিলুপ্ত করার সিদ্ধান্ত, জার্মানির কয়লাখনি পনেরো বছরের জন্য ফ্রান্সের হাতে ছেড়ে দেওয়া প্রভৃতি। উদ্দীপকেও আমরা ভিন্ন প্রেক্ষাপটে একই ঘটনার পুনরাবৃত্তি লক্ষ করি। চেয়ারম্যানের সালিশে সংঘর্ষের জন্য এককভাবে একটি গ্রামকে দায়ী করা হয় এবং ক্ষতিপূরণ দিতে বাধ্য করা হয়। সুতরাং বলা যায়, উদ্দীপকের চেয়ারম্যানের সালিশ ১ম বিশ্বযুদ্ধ পরবর্তী ভার্সাই সন্ধিতে জার্মানির ওপর চাপিয়ে দেওয়া ব্যবস্থার কথাই মনে করিয়ে দেয় ।"
        },
        {
          "label": "ঘ",
          "question": "তুমি কি মনে কর, একটি গ্রামকে এককভাবে শাস্তি দেওয়ার ফলাফল ও জার্মানিতে প্রথম বিশ্বযুদ্ধ পরবর্তী সামাজিক অস্থিরতা একই প্রকৃতির ছিল? আলোচনা কর ।",
          "explanation": "হ্যাঁ, আমি মনে করি একটি গ্রামকে এককভাবে শাস্তি দেওয়ার ফলাফল এবং ভার্সাই সন্ধিতে জার্মানির ওপর চাপিয়ে দেওয়া শর্তাবলির সামাজিক প্রভাব একই রকম ছিল। প্রথম বিশ্বযুদ্ধের পর ভার্সাই সন্ধির পক্ষপাতিত্বমূলক শর্তাবলি জার্মানিকে দারুণভাবে ক্ষতিগ্রস্ত করে। জার্মান জাতি এ ক্ষতি সহজভাবে মেনে নেয়নি। তারা প্রতিশোধপরায়ণ হয়ে ওঠে। অর্থনৈতিক দুরবস্থা, অনিরাপত্তা জার্মানির জনজীবনে মারাত্মক বিপর্যয় সৃষ্টি করে। শহরে নানা ধরনের অনাচারমূলক কাজ বৃদ্ধি পায়। এ সবকিছুর জন্যই দায়ী ছিল- ভার্সাই সন্ধি। তাই যুদ্ধের পর শত দুঃখ কষ্টকে সামলে নিয়ে জার্মানি আবার ঘুরে দাঁড়ায়। জার্মান সমাজের অহংবোধকে কাজে লাগিয়ে হিটলার একনায়কতন্ত্র কায়েম করে। উদ্দীপকেও আমরা একই চিত্র লক্ষ করি। সংঘর্ষের জন্য দুটি . গ্রাম দায়ী হলেও এককভাবে একটি গ্রামকে শাস্তি দেওয়ায় সেখানকার অধিবাসীরা প্রতিশোধপরায়ণ হয়ে ওঠে, যা তাদের সামাজিক জীবনে অস্থিরতা সৃষ্টি করে। সংঘর্ষের জন্য উভয়পক্ষ যদি দায়ী হয়ে থাকে তাহলে দুপক্ষকেই শাস্তি দেওয়া উচিত। কিন্তু একপক্ষকে শাস্তি দেওয়া হলে অন্যপক্ষের প্রতিশোধপরায়ণ হয়ে ওঠাই স্বাভাবিক। এ ধরনের প্রতিশোধস্পৃহা আরও মারাত্মক সংঘর্ষের জন্ম দিতে পারে, যেমনটি উদ্দীপকেও লক্ষ করা যায়। উপর্যুক্ত আলোচনার প্রেক্ষিতে বলা যায় যে, এককভাবে একটি গ্রামকে শাস্তি দেওয়ার ফলাফল এবং প্রথম বিশ্বযুদ্ধ পরবর্তী জার্মানির সামাজিক অস্থিরতা যে একই প্রকৃতির ছিল এ বিষয়ে কোনো সন্দেহ নেই।"
        }
      ]
    },
    {
      "number": "8",
      "uddipok": "১৯৮৫ সালে দক্ষিণ এশীয় সহযোগিতামূলক সংস্থা সার্ক গঠিত হয়। দক্ষিণ এশিয়ার সাতটি দেশের মধ্যে আঞ্চলিক সুসম্পর্ক গড়ে তোলা এবং অর্থনীতিকে শক্তিশালী করে তৈরি করা ছিল এর অন্যতম উদ্দেশ্য। একই সাথে প্রতিবেশী দেশগুলোর কাছ হতে বাণিজ্যিক সুযোগ-সুবিধা গ্রহণ করে অপেক্ষাকৃত দুর্বল দেশগুলো নিজেদের অর্থনীতিকে শক্তিশালী করার সুযোগ পায়। তবে বড় দুটি রাষ্ট্র ভারত ও পাকিস্তানের বৈরী সম্পর্কের কারণে অনেক সিদ্ধান্ত কার্যকর করা সম্ভব হচ্ছে না। দু'দেশ অনেক ক্ষেত্রেই একমত হতে পারেনা ।",
      "tag": "All.B 15",
      "sub_questions": [
        {
          "label": "ক",
          "question": "জাতিসংঘের সদস্য সংখ্যা কত?",
          "explanation": "জাতিসংঘের সদস্য সংখ্যা ১৯৩।"
        },
        {
          "label": "খ",
          "question": "ভেটো ক্ষমতা কী ?",
          "explanation": "ভেটো ক্ষমতা হলো এমক এক ধরনের ক্ষমতা, যার দ্বারা কোনো রাষ্ট্র বা ব্যক্তি চূড়ান্ত সিদ্ধান্ত গ্রহণ করতে পারে। ভেটো ক্ষমতা বলতে সাধারণত জাতিসংঘের স্থায়ী সদস্য রাষ্ট্রগুলোর চূড়ান্ত ক্ষমতাকে বোঝায়। এর অর্থ 'আমি মানি' না। যুক্তরাষ্ট্র, চীন, রাশিয়া, ইংল্যান্ড এবং ফ্রান্স এই পাঁচটি রাষ্ট্র ভেটো ক্ষমতার অধিকারী। জাতিসংঘের যে কোনো সিদ্ধান্তে এরা ভেটো দিতে পারে ।"
        },
        {
          "label": "গ",
          "question": "উদ্দীপকে উল্লিখিত সার্ক গঠনের সাথে জাতিসংঘ প্রতিষ্ঠার উদ্দেশ্যের কী কোনো সাদৃশ্য রয়েছে? যুক্তি দাও ।",
          "explanation": "হ্যাঁ, উদ্দীপকে উল্লিখিত সার্ক গঠনের সাথে জাতিসংঘ প্রতিষ্ঠার উদ্দেশ্যের সাদৃশ্য রয়েছে। পরপর দুটি বিশ্বযুদ্ধ বিশ্বের শান্তি এবং সম্ভাবনাকে চরম বিপর্যয়ের মুখে ঠেলে দিলে শান্তি প্রিয় বিশ্বনেতারা ১৯৪৫ সালে বিশ্বকে যুদ্ধের ভয়াবহতা থেকে রক্ষা করে বিশ্ব শান্তি প্রতিষ্ঠায় জাতিসংঘ গঠনের উদ্যোগ গ্রহণ করেন। বিশ্বের প্রতিটি সুসম্পর্ক তৈরির মাধ্যমে শান্তি প্রতিষ্ঠাই এর মূল উদ্দেশ্য হলেও বিশ্বের বিভিন্ন অঞ্চলে বসবাসকারী সব মানুষের অর্থনৈতিক ও সামাজিক কল্যাণে সমবেত প্রচেষ্টা গ্রহণ করা জাতিসংঘের অন্যতম উদ্দেশ্য। উদ্দীপকে সার্ক গঠনের ক্ষেত্রেও এ উদ্দেশ্যের আংশিক প্রতিফলন লক্ষ করা যায়। উদ্দীপকে দেখা যায়, দক্ষিণ এশীয় দেশগুলোর সাথে আঞ্চলিক সহযোগিতা ও সুসম্পর্ক রক্ষার্থে গঠন করা হয় সার্ক। এখানে আঞ্চলিক কিছু রাষ্ট্রের মধ্যে অর্থনৈতিক ও সামাজিক সম্পর্ক রক্ষার কথা বলা হয়েছে। অন্যদিকে বিশ্বের মানুষের সামাজিক ও অর্থনৈতিক মুক্তির। লক্ষ্য নিয়ে আত্মপ্রকাশ করেছে জাতিসংঘ নামক বিশ্ব সংস্থাটি। তাই গভীরভাবে বিশ্লেষণ করলে দেখা যায়, অর্থনৈতিক ও সামাজিক দিক দিয়ে উভয় সংস্থা গঠনের উদ্দেশ্যের মধ্যে যথেষ্ট মিল রয়েছে। ঘ"
        },
        {
          "label": "ঘ",
          "question": "জাতিসংঘের উদ্দেশ্য বাস্তবায়নের বৃহৎশক্তির ভূমিকা এবং সার্কে ভারত- পাকিস্তানের ভূমিকার তুলনামূলক আলোচনা কর ।",
          "explanation": "জাতিসংঘের বৃহৎ রাষ্ট্রসমূহের স্বার্থান্বেষী ভূমিকা যেমন জাতিসংঘের উদ্দেশ্য পূরণে অনেকক্ষেত্রে বাধা সৃষ্টি করছে। তেমনি ভারত-পাকিস্তান নামক বড় দুটি রাষ্ট্র তাদের স্বার্থ উদ্ধারে ব্যস্ত থেকে সার্কের ভূমিকাকে প্রশ্নবিদ্ধ করেছে। বিশ্ব ইতিহাস পর্যালোচনা করলে দেখা যায়, বেশি ক্ষমতাধর ব্যক্তি বা শাসক গোষ্ঠী তাদের নিজেদের স্বার্থসিদ্ধির জন্য ছোট বা কম শক্তিশালী ব্যক্তি বা রাষ্ট্রসমূহকে দমিয়ে রেখেছে। আর এ কারণে অনেক মহৎ উদ্দেশ্যই অর্জন করা সম্ভব হয়নি। জাতিসংঘের বৃহৎ রাষ্ট্রসমূহ এবং সার্কের দুটি বড় রাষ্ট্র এ হীন ভূমিকাই প্রদর্শন করছে। জাতিসংঘের বৃহৎ শক্তি যেমন— মুক্তিযুদ্ধে রাশিয়া বাংলাদেশের পক্ষে থাকায় মার্কিন যুক্তরাষ্ট্র এর বিরোধিতা করে। এভাবে বৃহৎ দেশসমূহ তাদের স্বার্থ সংক্রান্ত বিষয় নিয়েই বেশি ভাবছে, যা বিশ্বের অন্যান্য দেশের স্বার্থ, বা অধিকার রক্ষা কিংবা সংকট মোকাবিলায় জাতিসংঘের ভূমিকাকে প্রশ্নবিদ্ধ করে । উদ্দীপকে বর্ণিত সার্কের সদস্যরাষ্ট্র ভারত এবং পাকিস্তানের স্বার্থান্বেষী চিন্তাধারা অপেক্ষাকৃত ছোট-রাষ্ট্রগুলোর অধিকার উপভোগের ক্ষেত্রে বাধা সৃষ্টি করছে। ভারতের একগুয়েমি সিদ্ধান্তের কারণে বাংলাদেশসহ অন্যান্য সদস্য রাষ্ট্র অনেকক্ষেত্রে ন্যায্য অধিকার থেকে বঞ্চিত হচ্ছে। উপর্যুক্ত আলোচনায় এটা প্রমাণিত হয় যে, ভারত-পাকিস্তানের বড় ভাইসুলভ আচরণ যেমন- সার্কের অন্যান্য দেশের সমৃদ্ধি অর্জনকে বাধাগ্রস্ত করছে, তেমনি বৃহৎ রাষ্ট্রসমূহের ভূমিকা জাতিসংঘের মহৎ উদ্দেশ্য তথা শান্তি প্রতিষ্ঠাকে বাধাগ্রস্ত করছে।"
        }
      ]
    },
    {
      "number": "9",
      "uddipok": "গণতান্ত্রিক ব্যবস্থায় একাধিক দল ও মতের অংশগ্রহণ থাকে। বিরোধী দলের যৌক্তিক সমালোচনা, পরামর্শ নিয়ে সরকারি দল সুষ্ঠুভাবে দেশকে শাসন করতে পারে। শক্তিশালী বিরোধী দলের অভাবে স্বৈর-শাসনের উদ্ভব হতে পারে। সেচ্ছাচারীভাবে তারা যে কোনো সিদ্ধান্ত গ্রহণ করতে পারে। ফলে যে কোনো ভুল সিদ্ধান্ত বাস্তবায়িত হতে পারে।",
      "tag": "All.B 15",
      "sub_questions": [
        {
          "label": "ক",
          "question": "নিকোলাই চসেস্কু কে ছিলেন?",
          "explanation": "নিকোলাই চসেস্কু ছিলেন ১৯৬৫-১৯৮৯ সাল পর্যন্ত রুমানিয়ার রাষ্ট্রপ্রধান।"
        },
        {
          "label": "খ",
          "question": "পেরেস্ত্রাইকা বলতে কী বোঝায়?",
          "explanation": "পেরেস্ত্রোইকা বলতে রাশিয়ার প্রেসিডেন্ট মিখাইল গর্বাচেভের অর্থনৈতিক সংস্কারমূলক কর্মসূচিকে বোঝায় । আশির দর্শকের মাঝামাঝি নাগাদ সাবেক সোভিয়েত ইউনিয়নে রাজনৈতিক, অর্থনৈতিক ও অন্যান্য ক্ষেত্রে ব্যাপক পরিবর্তন শুরু হয়। এ পরিবর্তনে মিখাইল গর্বাচেভের সংস্কারধর্মী চিন্তাচেতনা ব্যাপক প্রভাব ফেলে । সর্বক্ষেত্রে উদারনৈতিক নীতি গ্রহণ করে তিনি সোভিয়েত ইউনিয়নের ভাঙন রোধ করতে চেয়েছিলেন। অর্থনৈতিক ক্ষেত্রে তার উদারনৈতিক কর্মসূচিই পেরেস্ত্রোইকা নামে পরিচিত।"
        },
        {
          "label": "গ",
          "question": "উদ্দীপকের ন্যায় সোভিয়েত ইউনিয়ন পতনের পর বিশ্ব রাজনীতির কি পরিবর্তন লক্ষ করা যায়? ব্যাখ্যা কর।",
          "explanation": "সোভিয়েত ইউনিয়নের পতনের পর উদ্দীপকের ন্যায় বিশ্বে একক ক্ষমতাশালী রাষ্ট্র হিসেবে মার্কিন যুক্তরাষ্ট্রের আবির্ভাব ঘটে, যে ক্ষমতা তাদেরকে স্বেচ্ছাচারী করে তোলে । এককেন্দ্রিক বিশ্ব ব্যবস্থার উদ্ভব ঘটার ফলে বিশ্বব্যাপী বৈদেশিক নীতি পরিবর্তিত হয়। এ কারণে বিশ্বে মার্কিন যুক্তরাষ্ট্রের সংস্কৃতি, রাজনীতি এবং মূল্যবোধ প্রশ্নবিদ্ধ হতে থাকে। সোভিয়েত ইউনিয়নের পতন মার্কিন যুক্তরাষ্ট্রের প্রতিপত্তিকে বহুগুণে বাড়িয়ে দেয়। শক্তিশালী বিরোধী দল না থাকলে স্বৈর-শাসনের উদ্ভব হতে পারে। উদ্দীপকে বর্ণিত এমন বক্তব্যের বাস্তব প্রতিফলন বিশ্ব রাজনীতিতে লক্ষ করা যাচ্ছে। যুক্তরাষ্ট্র এখন বিশ্বের ক্ষমতাধর একক শক্তিশালী দেশ। সোভিয়েত ইউনিয়নের বিলুপ্তির ফলে পররাষ্ট্র ক্ষেত্রে মার্কিন যুক্তরাষ্ট্র শক্তিশালী কোনো প্রতিপক্ষের সম্মুখীন হচ্ছে না। বিশ্বায়নের নামে মার্কিন যুক্তরাষ্ট্র সমগ্র বিশ্বে নিজ আধিপত্য ও প্রভাব বিস্তার করছে। উদ্দীপকের বর্ণনায় মূলত বিশ্ব রাজনীতির এ পরিবর্তনের বিষয়টিই পরিলক্ষিত হয়। সুতরাং বলা যায়, উদ্দীপকের ন্যায় সোভিয়েত ইউনিয়নের পতনের পর বিশ্ব রাজনীতিতে একক শক্তি হিসেবে আমেরিকা নিজেকে প্রকাশ করে ।"
        },
        {
          "label": "ঘ",
          "question": "পরিবর্তনটি আন্তর্জাতিক রাজনীতিতে নতুন শঙ্কা তৈরি করেছে— মতামত দাও ।",
          "explanation": "সোভিয়েত ইউনিয়নের পতনের পর বিশ্ব রাজনীতিতে এক কেন্দ্রিক বলয়ের সৃষ্টি হওয়ায় তা আন্তর্জাতিক রাজনীতিতে নতুন শঙ্কা তৈরি করেছে। সোভিয়েত ইউনিয়নের পতনের পর বিশ্বব্যবস্থার পুরো চিত্র পাল্টে যায়। এর ফলে বিশ্ব রাজনীতিতে একক মেরুকেন্দ্রিকতার সৃষ্টি হয়েছে। এ ভাঙন বিশ্ব রাজনীতির নিয়ন্তা হিসেবে যুক্তরাষ্ট্রের আবির্ভাবকে ত্বরান্বিত করেছে। যুক্তরাষ্ট্রের প্রতিপক্ষ না থাকায় তারা বিশ্বের ওপর তাদের সিদ্ধান্ত চাপিয়ে দিচ্ছে। পুঁজিবাদী অর্থনীতি আমেরিকাকে এমন শক্তিশালী অবস্থানে দাঁড় করিয়েছে যে, বিশ্বের কোনো দেশই তাদের অর্থনীতির ধারে কাছে যেতে পারছে না। সোভিয়েত ইউনিয়নের ভাঙনপরবর্তী মার্কিন যুক্তরাষ্ট্রের যে আগ্রাসী রূপ পরিলক্ষিত হয় তা অনেকটাই উদ্বেগের কারণ। এর কর্তৃত্বসুলভ আচরণে বর্তমানে মধ্যপ্রাচ্যের দেশ আফগানিস্তান, ফিলিস্তিন, লিবিয়া, ইরাক ও ইরান তটস্থ। তাদের অসংযত আচরণ বিশ্বের ক্ষুদ্রতর দেশগুলোকে নিত্যনতুন শঙ্কায় ফেলে দিচ্ছে। পরিশেষে বলা যায়, বিশ্ব পরাশক্তির অন্যতম দেশ সোভিয়েত ইউনিয়নের পতন যুক্তরাষ্ট্রকে ক্ষমতাধর রাষ্ট্রে পরিণত করেছে, আর আন্তর্জাতিক রাজনীতিতে নতুন সংশয় সৃষ্টি করেছে।"
        }
      ]
    }
  ]
}