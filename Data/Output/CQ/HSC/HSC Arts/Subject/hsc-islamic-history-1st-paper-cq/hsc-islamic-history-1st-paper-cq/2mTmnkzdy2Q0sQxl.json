{
  "title": "গাজীপুর ক্যান্ট. পাবলিক কলেজ ২০২৫",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "অনুর্বর পার্বত্য এলাকায় তাহমিদের জন্ম। রুক্ষ ও বদমেজাজি এলাকাবাসী উষ্ণ আবহাওয়ার পরোয়া না করে খাদ্যের সন্ধানে এক এলাকা থেকে অন্য এলাকায় ঘুরে বেড়াত। জীবিকার তাগিদে তারা চুরি-ডাকাতি ও লুটতরাজও করত এবং তাদের যাতায়াতের প্রধান বাহন ছিল উট।",
      "tag": "GPCPSC 25",
      "sub_questions": [
        {
          "label": "ক",
          "question": "ইমরুল কায়েস কে ছিলেন?",
          "explanation": "প্রাক-ইসলামি আরবের খ্যাতিমান কবিদের একজন ছিলেন ইমরুল কায়েস।"
        },
        {
          "label": "খ",
          "question": "উটকে মরুভূমির জাহাজ বলা হয় কেন?",
          "explanation": "মরু অঞ্চলে যাতায়াতের প্রধান বাহন হওয়ায় উটকে 'মরুভূমির জাহাজ' বলা হয়। আরবের অধিকাংশ অঞ্চলই মরুময়। আর উত্তপ্ত মরু অঞ্চলে উট চলাচলের একমাত্র উপযোগী প্রাণী। তাই অর্থনৈতিক ও রাজনৈতিক গুরুত্ব বিবেচনায় মরুময় আরবে এটি সর্বাধিক গৃহপালিত প্রাণী। উট একবার পানি পান করে দীর্ঘদিন (শীতকালে প্রায় ২৫ এবং গ্রীষ্মকালে ৫দিন) ধরে রাখতে পারে। তাই মরুবাসীরা খাদ্য-পানীয় সংগ্রহ ও যোগাযোগের প্রধান বাহন এবং ক্রয়বিক্রয়ের মাধ্যম হিসেবে উট ব্যবহার করতো। এ কারণে উটকে 'মরুভূমির জাহাজ' বলা হয়।"
        },
        {
          "label": "গ",
          "question": "উদ্দীপকের সাথে প্রাচীন আরবের কোন অধিবাসীদের মিল রয়েছে? ব্যাখ্যা করো।",
          "explanation": "উদ্দীপকের সাথে প্রাচীন আরবের যাযাবর বেদুইন অধিবাসীদের মিল রয়েছে। প্রাক-ইসলামি আরবের অধিবাসীরা যাযাবর আরব ও শহুরে আরব এ দুই শ্রেণিতে বিভক্ত ছিল। এই দুই শ্রেণির অর্থনৈতিক অবস্থাও ছিল আলাদা। শহরবাসী আরবদের অর্থনৈতিক অবস্থা যাযাবরদের তুলনায় ভালো ছিল। তাদের জীবিকার অন্যতম উৎস ছিল ব্যবসা-বাণিজ্য। পক্ষান্তরে, যাযাবর আরবদের অর্থনৈতিক অবস্থা ছিল খারাপ। তারা পশুপালন ও লুটতরাজ করে জীবিকা নির্বাহ করত। আরবের এসব যাযাবর সম্প্রদায়ের যাতায়াতের প্রধান বাহন ছিল উট। যা উদ্দীপকে উল্লেখিত অধিবাসীদের সাথে সাদৃশ্যপূর্ণ। উদ্দীপকের তাহমিদের এলাকার মানুষ উষ্ণ আবহাওয়ার পরোয়া না করে খাদ্যের সন্ধানে এক এলাকা থেকে অন্য এলাকায় ঘুরে বেড়াত। জীবিকার তাগিদে তারা চুরি, ডাকাতি ও লুটতরাজ করত। তাদের যাতায়াতের প্রধান বাহন ছিল উট। যা প্রাক-ইসলামি আরবের যাযাবর সম্প্রদায়কে নির্দেশ করে। মরুময় ও অনুর্বর আরব ছিল কৃষি কাজের অনুপযোগী। ফলে আরবের যাযাবর বেদুইন সম্প্রদায়ের জীবিকার প্রধান উৎস ছিল পশুপালন। মূলত পশুর জন্য তৃণভূমি ও পানীয় জলের সন্ধানে তারা এক স্থান থেকে অন্য স্থানে বিচরণ করত। এ সময় তারা বিভিন্ন স্থান থেকে আগত বণিকগোষ্ঠীকে আক্রমণ করে তাদের মালামাল লুট করত। এভাবে সংগ্রাম করে তারা তাদের জীবিকা নির্বাহ করত। তাই বলা যায়, উদ্দীপকের অধিবাসীর সাথে আরবের যাযাবর বেদুইন সম্প্রদায়ের মিল রয়েছে।"
        },
        {
          "label": "ঘ",
          "question": "উদ্দীপকের আলোকে তোমার পঠিত আরব বেদুইন বা যাযাবরদের জীবন বৈচিত্র্য বিশ্লেষণ করো।",
          "explanation": "উদ্দীপকের মতো আরব বেদুইনদের জীবনও ছিল অত্যন্ত বৈচিত্র্যপূর্ণ। আরবের ভূ-প্রকৃতির তারতম্যের কারণে এখানে বসবাসকারী অধিবাসীদের দুই শ্রেণিতে ভাগ করা হয়। যথা- শহরের স্থায়ী বাসিন্দা এবং মরুবাসী যাযাবর বেদুইন। শহরের স্থায়ী বাসিন্দাদের জীবনব্যবস্থা কিছুটা ভালো থাকলেও বেদুইনদের অবস্থা ছিল ব্যতিক্রম। তারা অত্যন্ত কঠোর পরিশ্রম এবং সংগ্রাম করে টিকে থাকত। উদ্দীপকের তাহমিদের এলাকার মানুষদের জীবনব্যবস্থা যেমন সংগ্রামের, প্রাচীন আরবের যাযাবরদের জীবনও তেমন ছিল। আরবের শুষ্ক আবহাওয়া, অনাবৃষ্টি, ভূমির অনুর্বরতা, পানীয় জলের অভাব এখানকার বেদুইন অধিবাসীদের রুক্ষ, দুঃসাহসী, কষ্টসহিষ্ণু, কঠোর পরিশ্রমী ও ধৈর্যশীল করে গড়ে তোলে। আরবের মরুভূমিতে বসবাসকারী এসব বেদুইন সম্প্রদায়ের জীবিকার প্রধান উৎস ছিল পশুপালন। তারা পশুপালনের প্রয়োজনে মরুভূমির এক স্থান থেকে অন্য স্থানে ঘুরে বেড়াত। এক্ষেত্রে তাদের যাতায়াতের প্রধান বাহন ছিল উট। তাদের উল্লেখযোগ্য আরেকটি পেশা ছিল লুটতরাজ। তারা বিভিন্ন স্থান থেকে আগত ব্যবসায়ীদেরকে আক্রমণ করে তাদের ধন-সম্পদ লুট করত। তৎকালীন আরবে কোনো কেন্দ্রীয় শাসনব্যবস্থা ছিল না। সেখানে গোত্রীয় শাসনব্যবস্থার প্রচলন ছিল। গোত্রপ্রীতি ছিল বেদুইন আরবদের মূল প্রেরণা। তারা নিজ নিজ গোত্রের নিয়মনীতির প্রতি শ্রদ্ধাশীল ছিল। সমাজ জীবনে গোত্র ছিল তাদের বিভিন্ন বিপদাপদের রক্ষাকবচ। উপরের আলোচনা থেকে বোঝা যায়, আরবের বেদুইন সম্প্রদায়ের জীবনাচরণ সংগ্রামের হলেও ছিল বৈচিত্র্যপূর্ণ।"
        }
      ]
    },
    {
      "number": "2",
      "uddipok": "ফিলিপ কে হিস্তি এর মতে, আরব ভূমির অধিকাংশই আফ্রিকা ও এশিয়ার বৃষ্টিহীন প্রান্তর। শুষ্ক ও উষ্ণ আবহাওয়া, অনুর্বর ও লবণাক্ত ভূমির জন্য আরব উপদ্বীপে অধিক পরিমাণে শস্য উৎপাদিত হয় না। ভৌগোলিক বৈচিত্র্যময় আরব উপদ্বীপে বিচিত্র জীবজন্তু ও পশুপাখির সন্ধান পাওয়া যায়।",
      "tag": "GPCPSC 25",
      "sub_questions": [
        {
          "label": "ক",
          "question": "প্রাচীন আরবের গোত্র প্রধানকে কী বলা হয়?",
          "explanation": "প্রাচীন আরবের গোত্র প্রধানকে শেখ বলা হয়।"
        },
        {
          "label": "খ",
          "question": "পিরামিড কী? বর্ণনা করো।",
          "explanation": "পিরামিড হলো মিসরীয়দের নির্মিত পাথরের তৈরি বিশাল ও ত্রিকোণাকার সমাধিসৌধ। মিসরীয়দের শ্রেষ্ঠ স্থাপত্যিক নিদর্শন হলো পিরামিড। গ্রিক ভাষায় পিরামিড শব্দের অর্থ 'খুব উঁচু'। মিসরীয় রাজা-বাদশাদের মৃতদেহ মমি করে সংরক্ষণের জন্য পিরামিড তৈরি করা হয়েছিল। মূলত ধর্মীয় বিশ্বাস থেকেই এগুলো নির্মাণ করা হয়। এ পর্যন্ত ৮০টির বেশি পিরামিডের ধ্বংসাবশেষ আবিষ্কৃত হয়েছে, যার ৭০টির বেশি কালের সাক্ষী হয়ে টিকে আছে। পিরামিডগুলোর মধ্যে সবচেয়ে বড় ও উঁচু হলো নীলনদের মরুময় গিজী অঞ্চলে অবস্থিত বিখ্যাত ফারাও খুফুর পিরামিড।"
        },
        {
          "label": "গ",
          "question": "",
          "explanation": "উদ্দীপকের সাথে আমার পঠিত প্রাক-ইসলামি আরবের ভৌগোলিক অবস্থান ও ভূ-প্রাকৃতিক বৈশিষ্ট্য সাদৃশ্যপূর্ণ। আরব উপদ্বীপের উত্তরে রয়েছে সিরিয়া মরুভূমি, পূর্বে পারস্য উপসাগর ও ওমান উপসাগর, দক্ষিণে ভারত মহাসাগর এবং পশ্চিমে লোহিত সাগর। ভৌগোলিক অবস্থানের দিক দিয়ে আরব উপদ্বীপ এশিয়া, ইউরোপ ও আফ্রিকা মহাদেশের সংযোগস্থলে অবস্থিত। যার আলোচনা উদ্দীপকেও লক্ষণীয়। উদ্দীপকে বলা হয়েছে, ফিলিপ কে. হিট্টির মতে, আরব ভূমির অধিকাংশই আফ্রিকা ও এশিয়ার বৃষ্টিহীন প্রান্তর। আরব এ কারণেই পূর্ব ও পশ্চিমে সমুদ্রবেষ্টিত হলেও সেই জলরাশি আরবের ভূমিকে সিক্ত করতে পারেনি। আর এ শুষ্ক ও উষ্ণ আবহাওয়া এবং অনুর্বর ও লবণাক্ত ভূমির জন্য আরব, উপদ্বীপে অধিক পরিমাণে শস্য উৎপাদিত হতো না। ফলে এখানকার অধিকাংশ অধিবাসীই যাযাবরভাবে জীবনযাপন করে। অন্যদিকে ভূ প্রকৃতি অনুসারে সমগ্র আরব উপদ্বীপ তিন ভাগে বিভক্ত। যথা- (ক) মরু অঞ্চল, (খ) পাহাড়ি অঞ্চল এবং (গ) উর্বর অঞ্চল। অভ্যন্তরীণ নদ-নদীর অভাবে উত্তপ্ত মরু অঞ্চল শুষ্ক, রুক্ষ, রৌদ্র দগ্ধ ও গাছপালা শূন্য এবং 'লু' হাওয়া প্রবাহিত এলাকা। আরব ভূমির অধিকাংশই আফ্রিকা ও এশিয়ার বৃষ্টিহীন প্রান্তর। তবে হেজাজ প্রদেশের উত্তরাংশে অবস্থিত মরুদ্যানগুলো মানুষের বসবাসের উপযোগী। আরবদেশে নৌ চলাচলের উপযোগী কোনো নদ-নদী না থাকায় উটই প্রাচীন আরববাসীর ব্যবসা-বাণিজ্য ও চলাচলের প্রধান বাহন হিসেবে ব্যবহৃত হতো। সুতরাং বলা যায়, উদ্দীপকের আলোচনায় প্রাক-ইসলামি আরবের ভৌগোলিক অবস্থান ও ভূ-প্রাকৃতিক বৈশিষ্ট্য ফুটে ওঠেছে।"
        },
        {
          "label": "ঘ",
          "question": "উদ্দীপকের সাথে সাদৃশ্যপূর্ণ অঞ্চলের ভৌগোলিক অবস্থান ও ভূ-প্রাকৃতিক বৈশিষ্ট্য উক্ত অঞ্চলের জনগণের ওপর প্রভাব বিস্তার করে-মতামত দাও।",
          "explanation": "উদ্দীপকের সাথে সাদৃশ্যপূর্ণ অঞ্চল তথা প্রাক-ইসলামি আরবের ভৌগোলিক অবস্থান ও ভূ-প্রাকৃতিক বৈশিষ্ট্য এ অঞ্চলে বসবাসকারী জনগণের ওপর প্রভাব বিস্তার করে। আরব উপদ্বীপের বৈচিত্র্যময় ভৌগোলিক অবস্থান ও আবহাওয়া 'এর অধিবাসীদের জীবন-জীবিকা তথা দৈহিক ও মানসিক চরিত্র গঠন, ধর্মীয় ও রাজনৈতিক মূল্যবোধ বিকাশে ব্যাপক প্রভাব ফেলেছিল। পৃথিবীর অত্যন্ত শুষ্ক ও গ্রীষ্মপ্রধান অঞ্চলের মধ্যে আরব উপদ্বীপ অন্যতম। তাই 'বৃষ্টিহীন মরুভূমিকে ঘিরেই এখানকার জনগোষ্ঠীর জীবন ও জীবিকা গড়ে ওঠে। উদ্দীপকে আরব উপদ্বীপের আবহাওয়া, ভৌগোলিক অবস্থান এবং ভূ-প্রাকৃতিক বৈশিষ্ট্য বর্ণিত হয়েছে। আর এসব বৈশিষ্ট্য এখানকার মানুষের' জীবনাচরণে ব্যাপক প্রভাব বিস্তার করে। বস্তুত আরব উপদ্বীপের মরুময় প্রান্তরে আরব বেদুইনরা বাস করে। আরবে নদ-নদী না থাকা, কৃষিযোগ্য জমির স্বল্পতা, জীবনধারণের উপযোগী খাদ্যদ্রব্য পর্যাপ্ত পরিমাণে উৎপন্ন না হওয়ার কারণে পশুচারণই ছিল তাদের প্রধান জীবিকা। তারা খাদ্য ও পানির সন্ধানে এক স্থান থেকে অন্য স্থানে ছুটে বেড়াত। মরুময় দুর্গম পথে চলার সময় নিরাপত্তার জন্য বেদুইনরা কাফেলাবদ্ধ হয়ে চলত। বেদুইনদের আয়ের অন্যতম উৎস ছিল পশু শিকার। মরুভূমির কঠোর প্রকৃতি, অসহ্য উত্তাপ, খাদ্যের অভাব প্রভৃতির বিরুদ্ধে সংগ্রাম করতে গিয়ে তারা হয়ে উঠেছিল অপ্রতিরোধ্য। সঙ্গত কারণে তাদের অন্যতম প্রিয় পেশা ছিল লুটতরাজ। তবে নগরবাসী আরবদের জীবনযাত্রা ছিল কিছুটা উন্নত। তারা ব্যবসা-বাণিজ্য করে জীবিকা নির্বাহ করত। আরব অধিবাসীদের নেতিবাচক গুণাবলির পাশাপাশি কিছু ভালো গুণাবলিও ছিল। যেমন- গোত্রপ্রীতি ও আতিথেয়তা। বেদুইনরা রক্তের বদলে রক্তের নীতিতে বিশ্বাসী হলেও তারা ছিল খুবই অতিথিপরায়ণ। যত বড়ো শত্রুই হোক না কেন কোনো বেদুইনের ঘরে আশ্রয় নিলে আশ্রয়দাতা তাকে সমাদর করতেন। অতএব বোঝা যায়, প্রাক-ইসলামি আরবে শহরবাসীরা কৃষি ও বাণিজ্যের মাধ্যমে নিজেদের জীবনযাত্রাকে উন্নত করেছে। অপরদিকে আরবের ভৌগোলিক অবস্থান ও ভূ-প্রাকৃতিক বৈশিষ্ট্যের প্রভাবে আরব বেদুইনরা একদিকে যেমন হয়েছে রুক্ষ দুঃসাহসী ও দুর্ধর্ষ সৈনিক, অন্যদিকে হয়েছে কষ্টসহিষ্ণু ও পরিশ্রমী।"
        }
      ]
    },
    {
      "number": "3",
      "uddipok": "ইসরায়েলের ইহুদি শাসকগোষ্ঠী কর্তৃক অত্যাচার, নির্যাতন, হত্যা, ধর্ষণ ও বাড়িঘর পোড়ানোর শিকার হয়ে লক্ষ লক্ষ ফিলিস্তিনি মুসলিম পার্শ্ববর্তী দেশে আশ্রয় নিয়েছে। মূলত ধর্মীয় কারণেই তারা তাদের জন্মভূমি ত্যাগ করতে বাধ্য হয়েছে। প্রতিবেশী দেশের সরকার মানবিক কারণে তাদের খাদ্য, বস্ত্র, বাসস্থান ও চিকিৎসা সহযোগিতা করে যাচ্ছে।",
      "tag": "GPCPSC 25",
      "sub_questions": [
        {
          "label": "ক",
          "question": "হিজরত শব্দের অর্থ কী?",
          "explanation": "হিজরত শব্দের অর্থ সম্পর্ক ছেদ করা।"
        },
        {
          "label": "খ",
          "question": "দারুন নাদওয়া কী? ব্যাখ্যা করো।",
          "explanation": "আল-মালা বা মন্ত্রণাসভার যে কক্ষে প্রাচীন আরবদের রাজনৈতিক সভা বসত তাই দারুন নাদওয়া নামে পরিচিত ছিল। দারুন নাদওয়ায় বসে নগরের অভিজাতবর্গ যেকোনো সমস্যা নিয়ে আলোচনা করতেন। কিন্তু মক্কা নগরী ও কাবাঘর বিষয়ক কার্যক্রম যেগুলোর সাথে সর্ব সাধারণের সংশ্লিষ্টতা ছিল, সেগুলোর জন্য সব নাগরিক কাবা প্রাঙ্গণে সাধারণ সভা করে সিদ্ধান্ত নিতেন। এ দারুন নাদওয়ায় বসেই কুরাইশ দলপতিরা রাসুলুল্লাহ (স)-কে হত্যার সিদ্ধান্ত নিয়েছিল, যার প্রেক্ষিতে মহান রাব্বুল আলামীনের নির্দেশে তিনি ৬২২ খ্রিষ্টাব্দে মদিনায় হিজরত করেন।"
        },
        {
          "label": "গ",
          "question": "উদ্দীপকের ঘটনার সাথে ইসলামের ইতিাহসের কোন ঘটনার সাদৃশ্য রয়েছে? ব্যাখ্যা করো।",
          "explanation": "নিম্নের অনুরূপঃ উদ্দীপকের ঘটনার সাথে ইসলামের ইতিহাসের অন্যতম ঘটনা হযরত মুহাম্মদ (স)-এর মক্কা থেকে মদিনায় হিজরতের সাদৃশ্য রয়েছে। মানবতার মুক্তির দূত মহানবি (স) নবুয়ত লাভের পর মক্কাবাসীর কাছে তাওহিদের বাণী প্রচার শুরু করেন। এতে মক্কার পৌত্তলিক কুরাইশরা ক্ষিপ্ত হয়ে ওঠে এবং তাঁর ওপর অত্যাচার, নির্যাতন শুরু করে। কুরাইশদের অত্যাচারের মাত্রা মারাত্মকভাবে বেড়ে গেলে হযরত আবু বকর (রা)-কে সাথে নিয়ে তিনি মক্কা থেকে মদিনায় হিজরত করেন। উদ্দীপকেও এ ঘটনার প্রতিফলন লক্ষ করা যায়। উদ্দীপকের বর্ণনানুযায়ী, মিয়ানমার শাসকগোষ্ঠীর অবর্ণনীয় অত্যাচার-নির্যাতনের শিকার হয়ে রোহিঙ্গা মুসলমানরা নিজ দেশ ছেড়ে বাংলাদেশে এসে আশ্রয় নিয়েছে। বাংলাদেশ সরকার এবং দেশি-বিদেশি বিভিন্ন সংগঠন তাদেরকে সহায়তা করছে। অনুরূপভাবে মহানবি (স) কুরাইশদের অত্যাচার- নির্যাতনের কারণেই মক্কা থেকে মদিনায় হিজরত করেন। তিনি মক্কায় ইসলাম প্রচার শুরু করলে মক্কার কুরাইশরা তাঁর ওপর নির্যাতন শুরু করে। তাঁকে পাগল বলে ঠাট্টা-বিদ্রুপ করতে থাকে। এমনকি তারা মহানবি (স)-কে হত্যার পরিকল্পনা করে। ফলে মহানবি (স) আল্লাহর নির্দেশে মক্কা ছেড়ে মদিনায় হিজরত করেন। আর এ হিজরতের মাধ্যমে তাঁর জীবনের মোড় ঘুরে যায়। কেননা মদিনাবাসী তাঁকে সম্মানিত অতিথি হিসেবে বরণ করে নেয়। এরপর ইসলাম দ্রুতগতিতে প্রসার লাভ করে এবং শেষ পর্যন্ত মহানবি (স) মদিনায় একটি ইসলামি রাষ্ট্র প্রতিষ্ঠা করতে সক্ষম হন। তাই বলা যায়, অত্যাচার-নির্যাতনের প্রেক্ষিতে নিজ দেশ ত্যাগ করে অন্য দেশে যাওয়া এবং সে দেশের সহযোগিতা লাভের দিক দিয়ে উদ্দীপকের রোহিঙ্গাদের ঘটনা ও হিজরতের ঘটনার মধ্যে মিল রয়েছে।"
        },
        {
          "label": "ঘ",
          "question": "উক্ত ঘটনাটি ছিল ইসলামের ইতিহাসের মোড় পরিবর্তনকারী ঘটনা-ব্যাখ্যা করো।",
          "explanation": "নিম্নের অনুরূপঃ উক্ত ঘটনা অর্থাৎ মহানবি (স)-এর হিজরত ছিল ইসলামের ইতিহাসে একটি মোড় পরিবর্তনকারী ঘটনা। হিজরত ছিল উক্ত মহাপুরুষ অর্থাৎ মহানবি (স)-এর জীবনে একটি মোড় পরিবর্তনকারী ঘটনা। মহানবি হযরত মুহাম্মদ (স)-এর ওপর কুরাইশদের অত্যাচারের মাত্রা চরমে পৌঁছলে তিনি আল্লাহর আদেশে হযরত আবু বকর (রা)-কে সাথে নিয়ে মক্কা থেকে মদিনায় হিজরত করেন। মদিনায় তাঁর জীবনের মোড় ঘুরে যায়। মদিনাবাসীর সহযোগিতায় ইসলামের প্রচার ও বিস্তৃতি সহজ হয়। মহানবি (স)-এর হিজরতের ফলেই মদিনায় ইসলামি রাষ্ট্র প্রতিষ্ঠা সম্ভব হয়, যা পরবর্তী সময়ে মক্কা এবং কালক্রমে অর্ধেক বিশ্ব বিজয়ের দ্বার উন্মোচন করে। হিজরতের ফলে মহানবি (স) স্থিতিশীল পরিবেশে বসবাস করার সুযোগ পান। মদিনায় তিনি নির্বিঘ্নে ধর্মীয়, সামাজিক ও রাষ্ট্রীয় বিষয়ে মনোনিবেশ করেন। ব্রিটিশ ঐতিহাসিক পি কে হিট্টি বলেন, 'হিজরতের সাথে সাথে হযরত মুহাম্মদ (স)-এর মক্কা জীবনের অবসান ও মদিনা জীবনের সূচনা হয় এবং সেখানেই তাঁর জীবনের মোড় ঘুরে যায়।' মহানবি (স) মদিনায় পৌঁছলে মদিনাবাসী তাঁকে সম্মানিত অতিথি হিসেবে বরণ করে নেয়। এরপর মদিনায় ইসলাম দ্রুতগতিতে প্রসার লাভ করে এবং অল্প সময়ের মধ্যে সমগ্র আরব মুসলমানদের অধীনে আসে। হিজরতের পরপরই মুহাম্মদ (স) মদিনাতে মুসলমানদের মিলনকেন্দ্র হিসেবে মসজিদে নববি নির্মাণ করেন। এছাড়াও মদিনাবাসী মহানবি (স)-এর প্রতি সম্মান প্রদর্শনের জন্য তাদের নগরীর নাম রাখেন 'মদিনাতুন্নবি' বা নবির শহর। এতে রাসুল (স)-এর পাশাপাশি মদিনাবাসীর সম্মানও বেড়ে যায়। মহানবি (স) বিচ্ছিন্ন ও দ্বন্দ্বে লিপ্ত মদিনাবাসীকে একই পতাকাতলে নিয়ে আসতে একটি সংবিধান প্রণয়ন করেন যা 'মদিনা সনদ' নামে পরিচিত। এ সনদে সংবলিত ধারাসমূহ তাঁর রাজনৈতিক দূরদর্শিতার প্রমাণ দেয় এবং তাঁকে আদর্শ রাষ্ট্রনায়ক হিসেবে উপস্থাপন করে। এর ফলে মদিনার লোকজন দলে দলে ইসলাম গ্রহণ করে এবং তারা দীর্ঘদিনের ভেদাভেদ ও শত্রুতা ভুলে ভ্রাতৃত্বের বন্ধনে আবদ্ধ হয়। সার্বিক আলোচনার পরিপ্রেক্ষিতে বলা যায়, হিজরতের ফলে মহানবি (স)-এর পরিচিতি, প্রভাব ও মর্যাদা বহুগুণে বেড়ে যায় এবং ইসলামের প্রচার ও প্রসার বৃদ্ধি পায়। এ কারণে ইসলাম ধর্ম ও মহানবি (স)-এর নিজের জন্য হিজরতের ঘটনা ছিল খুবই গুরুত্বপূর্ণ।"
        }
      ]
    },
    {
      "number": "4",
      "uddipok": "সদ্য স্বাধীনতাপ্রাপ্ত দেশ হংকং। স্বাধীনতা লাভের পর দেশটির নেতা রাষ্ট্রের জনগণের অধিকার প্রতিষ্ঠা ও দায়িত্ব-কর্তব্য সম্পর্কিত ৪৭টি ধারার সমন্বয়ে একটি সংবিধান প্রণয়ন করেন, যা রাষ্ট্রে সুস্থ রাজনৈতিক পরিবেশ সৃষ্টিতে অত্যন্ত গুরুত্ব বহন করে।",
      "tag": "GPCPSC 25",
      "sub_questions": [
        {
          "label": "ক",
          "question": "মদিনার পূর্বনাম কী?",
          "explanation": "মদিনার পূর্ব নাম ইয়াসরিব।"
        },
        {
          "label": "খ",
          "question": "'হিলফুল ফুজুল' বলতে কী বোঝ? ব্যাখ্যা করো।",
          "explanation": "হিলফুল ফুজুল বলতে কিশোর বয়সে মহানবি (স)-এর প্রতিষ্ঠিত একটি শান্তিসংঘকে বোঝায়। মহানবি (স) ছিলেন শান্তির দূত। বালক বয়সেই তিনি পাঁচ বছর ধরে চলা 'হারবুল ফিজার' যুদ্ধের (৫৮৪-৫৮৮ খ্রি.) ভয়াবহতা দেখেন। যুদ্ধের রক্তপাত ও মানুষের দুর্ভোগ দেখে কিশোর মুহাম্মদ (স)-এর অন্তর কেঁদে উঠল। এর পরিপ্রেক্ষিতেই তিনি সমমনা কয়েকজন উৎসাহী তরুণ-যুবক ও পিতৃব্য যুবাইরকে নিয়ে ৫৯০ খ্রিস্টাব্দে গড়ে তুলেছিলেন 'হিলফুল ফুজুল' নামের শান্তিসংঘটি। এটি গোত্রীয় যুদ্ধের অবসানসহ সমাজে শান্তি-শৃঙ্খলা প্রতিষ্ঠা ও মানুষের জানমালের নিরাপত্তা রক্ষায় কাজ করত"
        },
        {
          "label": "গ",
          "question": "উদ্দীপকে উল্লেখিত সংবিধানের সাথে মহনবি (স) কর্তৃক গৃহীত কোন পদক্ষেপের মিল রয়েছে? ব্যাখ্যা করো।",
          "explanation": "উদ্দীপকে উল্লেখিত সংবিধান প্রণয়নের সাথে মহানবি (স)-এর প্রণীত মদিনা সনদের মিল রয়েছে। একটি দেশকে সুষ্ঠুভাবে পরিচালনা করার মূল চাবিকাঠি হলো সুলিখিত একটি সংবিধান। তাই কোনো দেশের স্বাধীনতা লাভের পর সংবিধান প্রণয়ন করে নাগরিকের মৌলিক অধিকার, স্বাধীনতা, গণতন্ত্র ইত্যাদি নিশ্চিত করা হয়। রাসুল (স) মদিনায় ইসলামি রাষ্ট্র গঠনের পর সেখানে, বসবাসরত বিভিন্ন সম্প্রদায়ের মধ্যে ঐক্য ও সম্ভাব গড়ে তোলা এবং সবার অধিকার রক্ষার উদ্দেশ্যে মদিনা সনদ প্রণয়ন করেন। হংকং-এর সংবিধান প্রণয়নের ক্ষেত্রেও এমন উদ্দেশ্য দেখা যায়। স্বাধীনতা লাভের পর হংকং দেশটির নেতা একটি সংবিধান রচনা করেন। জনগণের নিরাপত্তা নিশ্চিত করা ও বিভিন্ন গোষ্ঠীর মধ্যে শান্তিপূর্ণ সহাবস্থানের মাধ্যমে একটি স্থিতিশীল রাষ্ট্র গঠন করাই এই সংবিধানের মূল লক্ষ্য। রাসুল (স)-ও হিজরতের পর মদিনা ও তার আশপাশে বসবাসকারী মুসলিম, ইহুদি, খ্রিস্টান ও পৌত্তলিকদের মধ্যে সম্প্রীতি স্থাপনের লক্ষ্যে ৬২২ খ্রিস্টাব্দে সব গোষ্ঠীর জন্য একটি সনদ প্রণয়ন করেন, যা বিশ্ব ইতিহাসে 'মদিনা সনদ' নামে পরিচিত। মহানবি (স) ইসলামি রাষ্ট্র প্রতিষ্ঠা করে মদিনার বিভিন্ন সম্প্রদায়ের প্রতিনিধিদের মতামতের ভিত্তিতে একটি সনদ বা সংবিধান প্রণয়ন করেন। এ সনদে রাসুল (স) মদিনাকে একটি প্রজাতন্ত্র হিসেবে ঘোষণা করেন। তিনি সব সম্প্রদায়কে নিয়ে একটি সাধারণ জাতি গঠন করে সবার সমান অধিকার নিশ্চিত করেন। মদিনা সনদে প্রত্যেকের ধর্মীয় স্বাধীনতা রক্ষাসহ অসহায় ও দুর্বলদের সর্বতোভাবে সহযোগিতার বিধান রাখা হয়। এ সংবিধানের মাধ্যমে মহানবি (স) মদিনায় বসবাসরত বিবদমান সব সম্প্রদায়কে সম্প্রীতির বন্ধনে আবদ্ধ করে একটি শান্তিপূর্ণ সমাজ গঠনে সক্ষম হয়েছিলেন। সুতরাং বলা যায়, উদ্দীপকের সংবিধান প্রণয়নের সাথে মহানবি (স)-এর প্রণীত মদিনা সনদের মিল রয়েছে।"
        },
        {
          "label": "ঘ",
          "question": "উদ্দীপকের আলোকে মহানবি (স) কর্তৃক গৃহীত সংবিধানের গুরুত্ব বিশ্লেষণ করো।",
          "explanation": "মহানবি হযরত মুহাম্মদ (স)-এর প্রণীত সংবিধান তথা মদিনা সনদ ইসলামের ইতিহাসে বিশেষ গুরুত্বপূর্ণ। মুহাম্মদ (স)-এর মদিনায় হিজরতের সময় মদিনার রাজনৈতিক ও সামাজিক অবস্থা ছিল শোচনীয়। এমন অবস্থায় মদিনা, সনদ মদিনাবাসীর সার্বিক জীবন ব্যবস্থাপনায় ব্যাপক ইতিবাচক প্রভাব বিস্তার করে। মদিনা সনদের মাধ্যমে সামাজিক, রাজনৈতিক ও ধর্মীয় ক্ষেত্রে বিভিন্ন সংস্কার সাধন করার কারণে এটি অধিক গুরুত্ববহ। উদ্দীপকের সংবিধানটি রাষ্ট্রে সুদ্ধ রাজনৈতিক পরিবেশ সৃষ্টি করণে অত্যন্ত গুরুত্ববহ স্থান দখল করে আছে। মহানবি (স)-এর গৃহীত মদিনা সনদ কার্যক্রমের ক্ষেত্রেও এমনটি লক্ষ করা যায়। এ সনদ ছিল বিশ্বের ইতিহাসে সর্বপ্রথম লিখিত সংবিধান। এ সনদের মাধ্যমে সব জাতি-ধর্মের মানুষ সম্প্রীতির বন্ধনে আবদ্ধ হয়েছে। ঐতিহাসিকেরা এটিকে আরবের ম্যাগনাকার্টা বলে অভিহিত করেছেন। এর মাধ্যমে মদিনার সব মানুষ হিংসা-বিদ্বেষ ও কলহ ভুলে বিপদে একে অপরের পাশে দাঁড়ানোর প্রত্যয়ে অঙ্গীকারাবদ্ধ হয়। এ সনদ জাতি-ধর্ম-বর্ণ নির্বিশেষে সবাইকে ভ্রাতৃত্বের বন্ধনে আবদ্ধ করে। ফলে মদিনায় এক সুদৃঢ় রাজনৈতিক ঐক্য প্রতিষ্ঠিত হয়। দীর্ঘদিন ধরে বিবাদে লিপ্ত আউস ও খাযরাজ গোত্রসহ সব গোত্রের স্বন্দ্ব নিরসন হয়। ফলে গোত্রভিত্তিক শাসনব্যবস্থা বিলুপ্ত হয় এবং আল্লাহর সার্বভৌমত্ব প্রতিষ্ঠিত হয়। এভাবে মদিনা সনদের মাধ্যমে নবি (স) ইসলামি শাসনতন্ত্র কায়েম করেন। এতে নবি (স)-এর শ্রেষ্ঠত্ব প্রতিষ্ঠিত হয়, জানমালের নিরাপত্তা নিশ্চিত হয় এবং যুদ্ধের প্রবণতা হ্রাস পায়। এভাবে মদিনায় জাতীয় ঐক্য গড়ে ওঠে। উপরের আলোচনা থেকে প্রতীয়মান হয় যে, সকল অন্ধকার দূরীভূত করে মদিনাকে ইসলামের আলোয় আলোকিত করার ক্ষেত্রে মদিনা সনদ তাৎপর্যপূর্ণ অবদান রেখেছে।"
        }
      ]
    },
    {
      "number": "5",
      "uddipok": "লাবন্য তার পাঠ্যবই থেকে একজন সাহাবির জীবনী পাঠ করেছে। তিনি ছিলেন বয়স্ক পুরুষদের মধ্যে প্রথম ইসলাম ধর্ম গ্রহণকারী ব্যক্তি। তিনি অনেক বেশি নবি ভক্ত ছিলেন। তাকে ইসলামের ত্রাণকর্তা বলা হয়ে থাকে।",
      "tag": "GPCPSC 25",
      "sub_questions": [
        {
          "label": "ক",
          "question": "রিদ্দার যুদ্ধ কত খ্রিস্টাব্দে সংঘটিত হয়?",
          "explanation": "৬৩২-৬৩৩ সাল পর্যন্ত রিন্দার যুদ্ধ সংঘটিত হয়।"
        },
        {
          "label": "খ",
          "question": "'মজলিশ-উস-শূরা' বলতে কী বোঝ? ব্যাখ্যা করো।",
          "explanation": "মজলিশ-উস্-শুরা ইসলামি রাষ্ট্রের একটি মন্ত্রণাপরিষদ। প্রাক-ইসলামি যুগের দারুন নাদওয়ার বয়োজ্যেষ্ঠ পরিষদ-এর অনুকরণে রাসুল (স) একটি পরামর্শব্যবস্থা চালু রাখেন, যা পরবর্তী সময়ে হযরত আবু বকর (রা)-ও অনুসরণ করেন। হযরত ওমর (রা) এ ব্যবস্থাকে আধুনিকীকরণের উদ্যোগ গ্রহণ করেন। কারণ তিনি সবসময় বলতেন, পরামর্শ ছাড়া খিলাফত চলতে পারে না। এ গণতান্ত্রিক চেতনায় উদ্বুদ্ধ হয়ে তিনি জনগণের সুযোগ-সুবিধা নিশ্চিতকরণ এবং স্বচ্ছভাবে শাসনকার্য পরিচালনার জন্য একটি উচ্চ ক্ষমতাসম্পন্ন মন্ত্রণাপরিষদ গঠন করেন, যা মজলিশ-উস্-শুরা নামে পরিচিত। এটি মজলিশ-আল-আম ও মজলিশ- আল-খাস-এ দু ভাগে বিভক্ত ছিল।"
        },
        {
          "label": "গ",
          "question": "ইসলামের ইতিহাসে লাবন্যের পঠিত সাহাবির অবস্থান নিরূপণ করো।",
          "explanation": "লাবন্যের পঠিত সাহাবি হলেন হযরত আবু বকর (রা), ইসলামের ইতিহাসে যিনি বিশেষ গুরুত্বপূর্ণ অবস্থান ও সম্মানজনক আসনে সমাসীন। হযরত আবু বকর (রা) ছিলেন মুসলিম জাহানের প্রথম খলিফা। ইসলামের প্রাথমিক যুগে নিঃস্বার্থভাবে যারা ইসলামের খেদমত করেছেন তাদের মধ্যে আবু বকর (রা) অগ্রগণ্য। তিনি মক্কার বিখ্যাত কুরাইশ বংশে জন্মগ্রহণ করেন। তিনি প্রকৃতপক্ষেই একজন একনিষ্ঠ ইসলাম প্রেমিক ছিলেন। লাবন্যের পঠিত সাহাবি সম্পর্কিত তথ্য এ মহান ব্যক্তিত্বের প্রতিই ইঙ্গিত করে। লাবন্যের পঠিত সাহাবি বয়স্ক পুরুষদের মধ্যে প্রথম ইসলাম গ্রহণ করেন। তিনি অনেক বেশি নবি ভক্ত ছিলেন। এ কথাগুলো হযরত আবু বকর (রা) এর ক্ষেত্রেই প্রযোজ্য। তিনি ৬১০ খ্রিষ্টাব্দে ইসলাম গ্রহণ করেন। প্রাপ্তবয়স্ক পুরুষদের মধ্যে সর্বপ্রথম তিনিই ইসলাম গ্রহণ করেছিলেন। তিনি বিপদে-আপদে সবসময় মহানবি (স)-এর পাশে থাকতেন। মেরাজের কথা সর্বপ্রথম তিনিই বিশ্বাস করেছিলেন। এজন্য মহানবি (স) তাকে 'সিদ্দিক' বা বিশ্বাসী উপাধি দেন। রাসুল (স)-এর কাছে তার অবস্থান ছিল মহান আল্লাহর পরে। রাসুল (স) বলেন, \"যদি আল্লাহ ছাড়া আর কাউকে বন্ধু বলতাম। তবে আবু বকর (রা)-কেই বন্ধু বলতাম।\" মহানবি (স)-এর কাছে আবু বকর (রা) এত গুরুত্বপূর্ণ ছিলেন যে, তিনি তার ইমামতিতে বহুব্যর নামাজ আদায় করেছেন। মহানবি (স)-এর মৃত্যুর পর খেলাফতের দুর্যোগপূর্ণ মুহূর্তে তিনি যে গুরুত্বপূর্ণ অবদান রেখেছেন তাতে ইসলামে তার অবস্থান নবি (স)-এর পরেই বিবেচিত হয়। সুতরাং বলা যায়, ইসলামের ইতিহাসে লাবন্যের পঠিত সাহাবি অর্থাৎ হযরত আবু বকর (রা) বিশেষ স্থান দখল করে আছেন।"
        },
        {
          "label": "ঘ",
          "question": "'উক্ত সাহাবিকে ইসলামের ত্রাণকর্তা বলা হয়'- তোমার পাঠ্যবইয়ের আলোকে বিশ্লেষণ করো।",
          "explanation": "ইসলামের সংকটকালীন পরিস্থিতি মোকাবেলায় দক্ষতা ও বিচক্ষণতার পরিচয় দেওয়ায় হযরত আবু বকর (রা)-কে ইসলামের ত্রাণকর্তা বলা হয়। মহানবি (স)-এর মৃত্যুর পর তাঁর প্রতিনিধি হয়ে হযরত আবু বকর (রা) খিলাফত পরিচালনার দায়িত্ব গ্রহণ করেন। তিনি ছিলেন মহানবি (স)-এর যোগ্য ও উপযুক্ত প্রতিনিধি। মহান আল্লাহ ও রাসুলের (স) নির্দেশ অনুযায়ী ইসলামের একনিষ্ঠ সেবা করে তিনি ইসলামের ত্রাণকর্তা হিসেবে স্বীকৃতি পান। মহানবি (স)-এর ওফাতের পর মুসলমানদের মধ্যে যে বিভ্রান্তি ও বিশৃঙ্খলা ছড়িয়ে পড়েছিল আবু বকর (রা) দক্ষতার সাথে তা দূর করে মুসলিম সমাজকে ঐক্যবন্ধ করেন। রাসুল (স)-এর পবিত্র দেহ সমাহিতকরণ ও খলিফা নির্বাচনের সমস্যার সুষ্ঠু সমাধান করে তিনি ইসলামের প্রাথমিক পর্যায়ের সংকট কাটিয়ে উঠতে অবদান রাখেন। সংকটের এই পরিস্থিতিতে খিলাফতের দায়িত্ব গ্রহণ করে তিনি নিয়ন্ত্রণহীন ও বিশৃঙ্খল নাগরিকদের সুনির্দিষ্ট ধর্মীয় অনুশাসন পালনে বাধ্য করেন। এভাবে তিনি ইসলামকে অনিশ্চয়তার হাত থেকে রক্ষা করেন। তাছাড়া যাকাত প্রদানে অস্বীকৃতি জ্ঞাপনকারী বেদুইন গোত্রগুলোর (আরস ও জুবিয়ান) বিরুদ্ধে তিনি উপযুক্ত ব্যবস্থা গ্রহণ করে ইসলামি বিধান, অনুযায়ী তাদের যাকাত প্রদানে বাধ্য করেন। তিনি দীনকে (ইসলাম) সব আদর্শের উর্ধ্বে প্রতিষ্ঠা করেন। ভন্ডনবিদের সমুচিত শিক্ষা দিয়ে খলিফা আবু বকর (রা) ইসলামের ভিত্তি নিরাপদ করেন। তিনি আরব ভূখণ্ড থেকে প্রতারণা, ভন্ডামিসহ অনৈসলামিক কার্যকলাপের মূলোৎপাটন করে ইসলামকে নিরাপদ করেন। এছাড়া তিনি বিক্ষিপ্তভাবে ছড়িয়ে থাকা পবিত্র কুরআনের বাণীগুলো সংগ্রহ করে পুস্তক আকারে লিখে রাখার ব্যবস্থা করেন। পরিশেষে বলা যায়, খিলাফত লাভের পর ইসলাম ধর্ম ও মুসলিম রাষ্ট্রের একনিষ্ঠ সেবা করে হযরত আবু বকর (রা) ইসলামি খেলাফতকে যেভাবে রক্ষা করেছেন, তাতে নিঃসন্দেহে তাকে ইসলামের ত্রাণকর্তা বলা যায়।"
        }
      ]
    },
    {
      "number": "6",
      "uddipok": "বাদশা সরফরাজ খান ছিলেন একজন সরলমনা ও প্রজাবৎসল, শাসক। তিনি সবসময় অহেতুক রক্তপাত এড়িয়ে যেতেন। তার এই সরলতার সুযোগ নিয়ে একদল বিপথগামী জনতা তার বিরুদ্ধে কতিপয় অভিযোগ এনে বিদ্রোহ শুরু করে। তিনি এ বিদ্রোহ কঠোর হস্তে দমন না। করায় আস্তে আস্তে দেশের বিভিন্ন স্থানে বিদ্রোহ ছড়িয়ে পড়তে থাকে।",
      "tag": "GPCPSC 25",
      "sub_questions": [
        {
          "label": "ক",
          "question": "মহানবি (স) কাকে 'সাইফুল্লাহ' উপাধিতে ভূষিত করেছিলেন?",
          "explanation": "মহানবি (স) খালিদ ইবনে ওয়ালিদকে 'সাইফুল্লাহ' উপাধিতে ভূষিত করেছিলেন।"
        },
        {
          "label": "খ",
          "question": "হযরত আবুজর গিফারি (রা)-কে নির্বাসন দেওয়া হয়েছিল কেন? ব্যাখ্যা করো।",
          "explanation": "রাষ্ট্রের নিরাপত্তা ও শান্তির জন্য হযরত ওসমান (রা) আবুজর গিফারি (রা)-কে রাবাদাতে নির্বাসনে পাঠিয়েছিলেন। আবুজর গিফারি (রা) মুসলমানদের জাঁকজমক ও বিলাসবহুল জীবনযাপন পছন্দ করতেন না। তাঁর মতে, যারা সম্পদ জমা করবে তারা দোজখে যাবে। ধনসম্পদ জমা করার জন্য নয়, এগুলো জনকল্যাণে ব্যয় করা উচিত। প্রথমে তিনি সিরিয়াতে এ মতবাদ প্রচার করে জনগণকে উত্তেজিত করে তোলেন। হযরত ওসমান (রা) তাকে বোঝাতে চেষ্টা করেন যে, যাকাত প্রদানের পর ধনসম্পদ সঞ্চয় করা বৈধ। কিন্তু তিনি মদিনাতেও এ মতবাদ প্রচার করে বিশৃঙ্খলা সৃষ্টি করেন। ফলে ওসমান (রা) রাষ্ট্রের নিরাপত্তা ও শান্তির জন্য তাকে প্রয়োজনীয় জিনিসপত্রসহ রাবাদায় পাঠিয়ে দেন।"
        },
        {
          "label": "গ",
          "question": "উদ্দীপকের বাদশাহর সাথে ইসলামের কোন খলিফার সাদৃশ্য রয়েছে? ব্যাখ্যা করো।",
          "explanation": "উদ্দীপকের বাদশাহর সাথে হযরত ওসমান (রা)-এর সাদৃশ্য আছে। হযরত ওসমান (রা) ছিলেন ইসলামের তৃতীয় খলিফা। তিনি ছিলেন অত্যন্ত সরল ও দয়ালু। নিজের মহৎ গুণাবলির কারণে মুহাম্মদ (স)-এর সবচেয়ে প্রিয় চারজন সাহাবির একজন হতে পেরেছিলেন। তবে তার এ মহৎ গুণাবলির মধ্যে কোমলতাই তার জীবননাশের কারণ বলে চিহ্নিত। উদ্দীপকের বাদশা সরফরাজ খানের ক্ষেত্রেও এমনটি চোখে পড়ে। বাদশাহ সরফরাজ খানের সরলতার সুযোগ নিয়ে একদল বিপথগামী জনতা তার বিরুদ্ধে অভিযোগ আনে এবং বিদ্রোহ করে। তিনি এ বিদ্রোহ কঠোর হস্তে দমন না করায় আস্তে আস্তে দেশের বিভিন্ন স্থানে বিদ্রোহ ছড়িয়ে পড়তে থাকে। হযরত ওসমান (রা) শাসন ক্ষমতা গ্রহণ করে ছয় বছর সুশৃঙ্খলভাবে শাসনকাজ পরিচালনা করেন। পরবর্তী ছয় বছরে আরব বেদুইন ও অনারব মুসলমানগণ ও অন্যান্য কুচক্রী মহল অভিযোগ উত্থাপন করে এবং বিদ্রোহ করে। তিনি এসব অভিযোগ খণ্ডন করার জন্য অভিযোগকারীদের আহ্বান জানিয়েছিলেন। কিন্তু তারা তার ডাকে সাড়া না দিলে প্রাদেশিক শাসনকর্তাগণ এ বিদ্রোহ কঠোরহস্তে দমন করার পরামর্শ দিয়েছিলেন। কিন্তু ওসমান (রা) ছিলেন সহনশীলতা, নম্রতা, সরলতার মূর্ত প্রতীক। তিনি প্রজাদের অনেক ভালোবাসতেন। তিনি ইচ্ছা করলেই তার বাসগৃহ অবরোধকারী বিদ্রোহীদের আক্রমণ প্রতিহত করতে পারতেন। কিন্তু নিজের আত্মরক্ষার জন্য মুসলমানদের রক্তপাতে তিনি রাজি ছিলেন না। অবশেষে, এই বিদ্রোহীরাই তাকে কুরআন পাঠরত অবস্থায় হত্যা করে। সুতরাং দেখা যায়, উদ্দীপকের বাদশাহর সাথে হযরত ওসমান (রা)-এর হত্যাকান্ডের মিল রয়েছে।"
        },
        {
          "label": "ঘ",
          "question": "উক্ত খলিফার ওপর আনীত অভিযোগ সম্পর্কে তোমার মতামত যুক্তির আলোকে তুলে ধরো।",
          "explanation": "উক্ত খলিফার ওপর আনীত অভিযোগগুলো ভিত্তিহীন, অযৌক্তিক এবং ষড়যন্ত্রমূলক। শাসনকালের শেষের দিকে হযরত ওসমান (রা)-এর বিরুদ্ধে প্রজাসাধারণ বেশকিছু অভিযোগ আনেন। এ সময় খলিফার বিরুদ্ধে যেসব অভিযোগ উত্থাপন করা হয় সেগুলো হলো স্বজনপ্রীতি, কুরআন শরিফ দক্ষ্মীকরণ, বায়তুল মালের অর্থ আত্মসাৎ, সরকারি চারণভূমি নিজস্ব কাজে ব্যবহার, অন্যায় নির্বাসন, বাজারে অন্যায় আধিপত্য, ভাতা স্থগিত করা ইত্যাদি। নিরপেক্ষভাবে বিচার করলে এ অভিযোগগুলো ভিত্তিহীন বলে প্রমাণিত হবে। হযরত ওসমান (রা) আত্মীয়স্বজনদের প্রতি কিছুটা দুর্বল থাকলেও কোনো অনুপযুক্ত আত্মীয়কে তিনি কোনো গুরুত্বপূর্ণ পদে নিয়োগ দেননি। পরিস্থিতির কারণে ওসমান (রা) প্রাদেশিক গভর্নর পরিবর্তন করেছেন। তবে দায়িত্ব দেওয়া গভর্নরগণ সবাই তার আত্মীয় ছিলেন না। ওসমান (রা) কুরআন শরিফের উচ্চারণগত সমস্যা দূর করার উদ্যোগ নিয়েছিলেন। এ কারণে তিনি ত্রুটিপূর্ণ ও অসংগতিপূর্ণ কপিগুলো পুড়িয়ে ফেলেন। তার এ উদ্যোগে কুরআন শরিফ সংকলিত হয়। এর মাধ্যমে মুসলিম বিশ্বের কোনো অকল্যাণ হয়নি; বরং বিরাট ক্ষতির হাত থেকে মুসলমানরা রক্ষা পেয়েছিল। বায়তুল মালের অর্থ আত্মসাৎ করার অভিযোগ ওসমান (রা)-এর ক্ষেত্রে কোনোভাবেই বিশ্বাসযোগ্য নয়। কারণ তিনি প্রচুর সম্পদের মালিক ছিলেন। এগুলো ইসলামের সেবায়, অকাতরে দান করেছেন। তৎকালীন আরবের শ্রেষ্ঠ ধনীদের একজন হয়ে অর্থ আত্মসাৎ করার কোনো প্রয়োজনই তার ছিল না। তিনি সরকারি চারণ ভূমি রাষ্ট্রীয় পশুপালনের জন্য ব্যবহার করেছিলেন। রাষ্ট্রীয় পশু পালন তার ব্যক্তিগত প্রয়োজন নয়। আর এ ক্ষেত্রে তিনি আগের দুইজন খলিফাকে অনুসরণ করেছিলেন। তিনি রাষ্ট্রের শান্তি ও নিরাপত্তা বিধানের জন্য আবুজর গিফারিকে নির্বাসন দিয়েছিলেন। পরিশেষে বলা যায়, শান্তিপ্রিয় ও ন্যায়পরায়ণ খলিফা ওসমান (রা)-তার বিরুদ্ধে আনীত অভিযোগগুলো যুক্তি দিয়ে সমাধান করতে চেয়েছিলেন। কিন্তু অভিযোগকারীরা এ ব্যাপারে এগিয়ে আসেনি। এতেই প্রমাণ হয় যে, অভিযোগগুলো ছিল নিঃসন্দেহে উদ্দেশ্যপ্রণোদিত ও ভ্রান্ত।"
        }
      ]
    },
    {
      "number": "7",
      "uddipok": "মোঙ্গল নেতা চেঙ্গিস খান তার দক্ষ সেনাপতিদের রণনিপুণতার দ্বারা বিশাল ভূখণ্ডের অধিপতি হন। তার সেনাপতিরা তিন মহাদেশে অভিযান চালিয়ে সাম্রাজ্য বিস্তার করেন।",
      "tag": "GPCPSC 25",
      "sub_questions": [
        {
          "label": "ক",
          "question": "উমাইয়া খিলাফতের রাজধানী কোথায় ছিল?",
          "explanation": "উমাইয়া খিলাফতের রাজধানী ছিল বর্তমান সিরিয়ার দামেস্কে।"
        },
        {
          "label": "খ",
          "question": "হাজ্জাজ বিন ইউসুফ কে? তার অবদান ব্যাখ্যা করো।",
          "explanation": "হাজ্জাজ বিন ইউসুফ একজন শ্রেষ্ঠ উমাইয়া প্রশাসক। উমাইয়া শাসন সুরক্ষায় তার অনন্য অবদান ছিল। উমাইয়া শাসনামলের বিভিন্ন সময়ে হাজ্জাজ বিন ইউসুফ হেজাজ, ইরাক ও পূর্বাঞ্চলের শাসক হিসেবে দায়িত্ব পালন করেন। তিনি ভারতবর্ষের সিন্ধুসহ বিভিন্ন গুরুত্বপূর্ণ অঞ্চল জয় করেন। তিনি রাজস্বব্যবস্থা সংস্কার ও কৃষি উন্নয়নে ভূমিকা পালন করেন। তার পৃষ্ঠপোষকতায় শিল্প, শিক্ষা ও সংস্কৃতির যথেষ্ট উন্নতি সাধিত হয়েছিল। এছাড়া তিনি আরবি বর্ণমালায় হরকত সংযোজন করেন, যা তাকে ইতিহাসে বিখ্যাত করেছে।"
        },
        {
          "label": "গ",
          "question": "উদ্দীপকের শাসকের সাথে কোন উমাইয়া খলিফার মিল রয়েছে? ব্যাখ্যা করো।",
          "explanation": "উদ্দীপকের চেঙ্গিস খানের সাথে উমাইয়া খলিফা আল ওয়ালিদের কর্মকান্ডের মিল রয়েছে। খলিফা আল ওয়ালিদ একজন পরাক্রমশালী ও সুদক্ষ শাসক হিসেবে ইতিহাসে চিরস্মরণীয় হয়ে আছেন। তার দশ বছরের (৭০৫-৭১৫খ্রি.) রাজত্বকালে কয়েকজন সুযোগ্য সেনানায়কের সহযোগিতায় তিনি মুসলিম সাম্রাজ্য পশ্চিমে স্পেন থেকে পূর্বে ভারতবর্ষ এবং উত্তরে মধ্য এশিয়ার ফারগানা থেকে দক্ষিণে ইয়েমেন পর্যন্ত বিস্তৃত করেন। চেঙ্গিস খানের সাম্রাজ্য বিস্তারের ক্ষেত্রেও এ ধরনের পরিস্থিতি দেখা যায়। মোঙ্গল নেতা চেঙ্গিস খান বিশাল সাম্রাজ্যের অধিকারী ছিলেন। তার দক্ষ ও দুর্ধর্ষ সেনাপতিদের নিপুণতায় তিনি বিশাল সাম্রাজ্যের অধিকারী হয়েছিলেন। অনুরূপভাবে খলিফা আল ওয়ালিদ হাজ্জাজ, কোতায়বা, তারিক ও মুসার মতো বিখ্যাত, রণনিপুণ সেনাপতিদের অসাধারণ দক্ষতা এবং অক্লান্ত চেষ্টার ফলে এশিয়া, ইউরোপ ও আফ্রিকা মহাদেশের বহুস্থানে আরব অধিকার প্রতিষ্ঠিত করেছিলেন। ৭০৫ খ্রিষ্টাব্দে কোতায়বা মধ্য এশিয়ার বুখারা, সমরখন্দ, খোজান্দা, তাসখন্দ, ফারগানা দখল করে চীন সীমান্তে পৌঁছান এবং ৭১৪ খ্রিষ্টাব্দে কাশগড় জয় করে সমগ্র মধ্য, এশিয়া অধিকার করতে সক্ষম হন। খলিফা আল ওয়ালিদের পূর্বাঞ্চলীয় শাসনকর্তা হাজ্জাজ বিন ইউসুফের আদেশে সেনাপতি মুহাম্মদ বিন কাসিম ৭১২ খ্রিষ্টাব্দে সিন্ধু অধিকার করেন। ৭১১ খ্রিষ্টাব্দে উত্তর আফ্রিকার গভর্নর মুসা বিন নুসায়েরের সহায়তায় সেনাপতি তারিক বিন জিয়াদ স্পেন জয় করেন। তাই বলা যায়, চেঙ্গিস খান ও আল ওয়ালিদের সাম্রাজ্য বিস্তারের ঘটনার মধ্যে সাদৃশ্য রয়েছে।"
        },
        {
          "label": "ঘ",
          "question": "উক্ত খলিফার তিন মহাদেশে বিজয় অভিযান বিশ্লেষণ করো।",
          "explanation": "উক্ত খলিফা তার তিন জন সেনাপতি অর্থাৎ কুতায়বা বিন মুসলিম, মুহাম্মদ বিন কাসিম ও তারিক বিন জিয়াদের সহায়তায় তিনটি মহাদেশে ইসলামের পতাকা উত্তোলন করেন। উমাইয়া খলিফা আল ওয়ালিদ ছিলেন বিশ্বের শ্রেষ্ঠ বিজেতাদের অন্যতম। তবে তিনি শুধু তার নিজস্ব বীরত্বে বিশাল সাম্রাজ্যের অধিকারী হতে পারেননি। তার দক্ষ সেনাপতিদের অক্লান্ত চেষ্টা ও অসাধারণ কৌশলের ফলে এশিয়া, ইউরোপ ও আফ্রিকা মহাদেশের বহুস্থানে আরব অধিকার প্রতিষ্ঠিত হয়েছিল। উদ্দীপকেও রাজ্য বিস্তারে দক্ষ সেনাপতিদের অবদানের প্রতি ইঙ্গিত করা হয়েছে। উদ্দীপকে বর্ণিত মোঙ্গল নেতা চেঙ্গিস খান তার দক্ষ ও দুর্ধর্ষ সেনাপতিদের সহায়তায় বিশাল সাম্রাজ্যের অধিকারী হয়েছিলেন। খলিফা আল ওয়ালিদের শাসনামলে তার সাম্রাজ্য একদিকে আটলান্টিক থেকে পিরেনিজ এবং ভারতের সিন্ধু থেকে চীনের সীমান্ত পর্যন্ত বিস্তৃতি লাভ করে। খলিফা আল ওয়ালিদকেও বিশাল সাম্রাজ্যের অধিকারী হতে তার বিখ্যাত তিনজন সেনাপতি সহযোগিতা করেন। তাদের মধ্যে কুতায়বা বিন মুসলিম অন্যতম। ওয়ালিদের পূর্বাঞ্চলীয় শাসক হাজ্জাজ বিন ইউসুফ ৭০৫ খ্রিষ্টাব্দে কুতায়বা বিন মুসলিমকে খোরাসানের শাসনকর্তা নিযুক্ত করলে মধ্য এশিয়ায় মুসলিম রাজ্য বিস্তারের নতুন ক্ষেত্র উন্মোচিত হয়। তিনি একে একে তুর্কিস্থান, ফারগানা ও বুখারা দখল করেন। ৭১৪ খ্রিষ্টাব্দে তিনি কাশগড় জয় করে সমগ্র মধ্য এশিয়ায় উমাইয়াদের অধিকার প্রতিষ্ঠা করেন। এছাড়া ৭১২ খ্রিষ্টাব্দে মুহাম্মদ বিন কাসিম ভারতের সিন্ধুতে অভিযান পরিচালনা করেন এবং তা জয় করেন। আল ওয়ালিদের আরেকজন বিখ্যাত সেনাপতি হলেন তারিক বিন জিয়াদ। তিনি ৭১১ খ্রিষ্টাব্দে মাত্র ১২০০ সৈন্য নিয়ে স্পেনে অভিযান পরিচালনা করেন এবং রাজা রডারিককে পরাজিত করে স্পেনে মুসলিম শাসন প্রতিষ্ঠা করেন। উপরের আলোচনা থেকে বলা যায়, আল ওয়ালিদের তিনটি মহাদেশে অভিযানে তার সেনাপতিদের অবদান ছিল অপরিসীম।"
        }
      ]
    },
    {
      "number": "8",
      "uddipok": "কুব্বাতুস সাখরা ৬৯১ সালে জেরুজালেমে নির্মিত হয়। এটি উমাইয়া স্থাপত্যের অন্যতম নির্দশন। মোহাম্মদ (স) যে পাথরখণ্ডের উপর দাঁড়িয়ে ঊর্ধ্বাকাশে গমন করেছিলেন সেটাকে কেন্দ্র করে এটি নির্মাণ করেন একজন উমাইয়া খলিফা।",
      "tag": "GPCPSC 25",
      "sub_questions": [
        {
          "label": "ক",
          "question": "কারবালা কোন নদীর তীরে অবস্থিত?",
          "explanation": "কারবালা ফোরাত নদীর তীরে অবস্থিত।"
        },
        {
          "label": "খ",
          "question": "মুয়াবিয়াকে আরবদের প্রথম রাজা বলা হয় কেন?",
          "explanation": "মুয়াবিয়া উমাইয়া খিলাফত প্রতিষ্ঠা করে উত্তরাধিকারভিত্তিক রাজতন্ত্রের প্রচলন করেন, তাই তাকে আরবদের প্রথম রাজা বলা হয়। উমাইয়া বংশের প্রতিষ্ঠাতা উচ্চাভিলাষী মুয়াবিয়া খিলাফত লাভের পর গণতন্ত্রের পরিবর্তন ঘটিয়ে উত্তরাধিকারভিত্তিক রাজতন্ত্র প্রতিষ্ঠা করেন। তিনি হযরত ইমাম হাসান (রা)-এর সাথে স্বাক্ষরিত সন্ধির শর্ত ভঙ্গ করে ৬৭৯ খ্রিষ্টাব্দে বসরার শাসনকর্তা মুগিরার প্ররোচনায় নিজের জ্যেষ্ঠপুত্র ইয়াজিদকে উত্তরাধিকারী মনোনীত করে উত্তরাধিকারভিত্তিক রাজতন্ত্র চালু করেন। পরবর্তী সময়ে আব্বাসি খলিফাসহ অন্যান্য মুসলিম শাসকেরা মুয়াবিয়ার নীতি অনুসরণ করেন। এজন্য, তাকে আরবদের প্রথম রাজা বলা হয়।"
        },
        {
          "label": "গ",
          "question": "উদ্দীপকের উল্লেখিত স্থাপত্যটি কোন উমাইয়া খলিফার কীর্তি? এটি নির্মাণের উদ্দেশ্য বর্ণনা করো।",
          "explanation": "উদ্দীপকে উল্লেখিত স্থাপত্য তথা কুব্বাতুস সাখরা উমাইয়া খলিফা আবদুল মালিকের অন্যতম বড় কীর্তি। তিনি একটি বিশেষ উদ্দেশ্যে এটি নির্মাণ করেন। আবদুল মালিক ছিলেন উমাইয়া বংশের পঞ্চম খলিফা। উমাইয়া খলিফাদের মধ্যে তিনি ছিলেন বিদ্যান, মার্জিত ও রুচিসম্পন্ন শাসক। তিনি শিল্প, স্থাপত্য ও সংস্কৃতির একজন উদার পৃষ্ঠপোষক হিসেবে ঐতিহাসিকদের প্রশংসা অর্জন করেন। নির্মাতা হিসেবে খলিফা আবদুল মালিকের কৃতিত্ব অপরিসীম। স্থাপত্য শিল্পে তার সবচেয়ে বড় কীর্তি কুব্বাতুস সাখরা। যার আলোচনা উদ্দীপকে লক্ষণীয়। উদ্দীপকে এমন একজন খলিফার কথা বলা হয়েছে, যিনি ৬৯১ সালে জেরুজালেমে কুব্বাতুস সাখরা নির্মাণ করেন। এখানে উমাইয়া খলিফা আবদুল মালিকের কথা বলা হয়েছে। খলিফা আবদুল মালিক ৬৯১ খ্রিষ্টাব্দে এটি নির্মাণ করেন। তার শাসনামলে মক্কায় আবদুল্লাহ ইবনে জুবায়ের নিজেকে খলিফা হিসেবে ঘোষণা দেন। এমতাবস্থায় ইবনে জুবায়েরের সাথে পাল্লা দেওয়ার উদ্দেশ্যে কাবাগৃহের প্রতিদ্বন্দ্বী হিসেবে আবদুল মালিক জেরুজালেমে মহানবি (স)-এর মিরাজের স্মৃতিবিজড়িত পবিত্র পাথরের উপর অষ্টাকোণাকৃতির উক্ত স্থাপত্যকীর্তিটি নির্মাণ করেন। এরপর তিনি তার অনুসারীদের মক্কার পরিবর্তে এখানে হজ করার নির্দেশ দেন। তাই বলা যায়, উদ্দীপকে খলিফা আবদুল মালিক সম্পর্কে বলা হয়েছে।"
        },
        {
          "label": "ঘ",
          "question": "'উক্ত খলিফাকে উমাইয়া বংশের প্রকৃত প্রতিষ্ঠাতা বলা যায়'-মূল্যায়ন করো।",
          "explanation": "বিভিন্ন সংস্কার ও বিদ্রোহীদের দমনের জন্য উক্ত খলিফা তথা খলিফা আবদুল মালিককে উমাইয়া বংশের প্রকৃত প্রতিষ্ঠাতা বলা যায়। উমাইয়া খলিফা আবদুল মালিক আরবি ভাষার উন্নতির পাশাপাশি রাজস্ব প্রশাসনের সংস্কার, ডাক বিভাগের উন্নতি, এবং বিভিন্ন বিদ্রোহ দমনে যথেষ্ট যোগ্যতা ও দক্ষতার পরিচয় দিয়েছেন। তার শাসনামলে ব্যাপক সংস্কার সাধনের জন্য তিনি উমাইয়া বংশের প্রকৃত প্রতিষ্ঠাতা হিসেবে খ্যাত। উদ্দীপকে উমাইয়া খলিফা আবদুল মালিকের স্থাপত্যশিল্পের আলোচনা করা হয়েছে। এসব কীর্তির পাশাপাশি তিনি সবচেয়ে বড় অবদান রাখেন উমাইয়া বংশের শাসন সুদৃঢ় করার মাধ্যমে। তিনি সিংহাসনে আরোহণ করে শাসনব্যবস্থায় গুরুত্বপূর্ণ সব সংস্কার সাধন করেন। তিনি রাজস্ব সংস্কারের মাধ্যমে রাজ্যে বিরাজমান অর্থনৈতিক স্থবিরতা কাটানোর জন্য কিছু নীতি গ্রহণ করেন। এ নীতিগুলোর মধ্যে ছিল ইসলাম গ্রহণ করলেও মাওয়ালিদের জিজিয়া ও খারাজ দিতে হবে, সেনাবাহিনীতে যোগ দিলেও সৈন্যরা গ্রামে গিয়ে স্ব-স্ব পেশায় নিযুক্ত হতে হবে। মুসলমানরা জমি ক্রয় করলে আগের মতো কর দিতে হবে এবং অনাবাদি জমি ও জলাভূমির জল নিষ্কাশন করে সেগুলো চাষ করতে হবে। খলিফা আবদুল মালিক ডাক বিভাগের সংস্কারের জন্য পারসিকদের পদ্ধতি অনুযায়ী ডাক চালান প্রথার প্রচলন করেন। তিনি সাম্রাজ্যের বড় রাস্তার পাশে ডাকচৌকি নির্মাণ করেন। তার এ ডাক বিভাগ সরকারি চিঠিপত্র, আদেশ-নিষেধ আদান-প্রদান, সরকারি কর্মচারীদের স্থানান্তর, যুদ্ধক্ষেত্রে দ্রুত সৈন্য ও রসদ সরবরাহ এবং গোয়েন্দা বিভাগের কাজ সম্পাদন করত। তিনি সাম্রাজ্যে ন্যায়বিচার প্রতিষ্ঠায়ও অসামান্য ভূমিকা রাখেন। এছাড়াও খলিফা আবদুল মালিক কঠোরহস্তে বিদ্রোহীদের দমন করেন। তিনি সিংহাসনের দাবিদার খালিদ বিন ইয়াজিদকে স্বীয় দলভুক্ত এবং আমর বিন সাঈদকে কৌশলে রাজপ্রাসাদে আহ্বান করে হত্যা করেন। মুসাবকে তিনি যুদ্ধের মাধ্যমে পরাজিত ও নিহত করেন। এরপর তিনি বার্বার নেতা কোমেইলার ও কাহিনার বিদ্রোহ দমন করেন। সার্বিক আলোচনার পরিপ্রেক্ষিতে বলা যায়, উমাইয়া খলিফা আবদুল মালিক বিভিন্ন সংস্কার সাধন এবং সাম্রাজ্যে বিদ্রোহীদের দমনের ক্ষেত্রে অপরিসীম কৃতিত্বের পরিচয় দিয়েছেন। তাই তাকে উমাইয়া বংশের প্রকৃত প্রতিষ্ঠাতা বলা যায়।"
        }
      ]
    },
    {
      "number": "9",
      "uddipok": "গাজান খান সিংহাসনে আরোহণ করে পূর্বসূরিদের সকল। অন্যায় নীতি পরিষার করেন। ধর্মপ্রাণ এই শাসক শাসনকার্যে পূর্ণ ইসলামি ইতিনীতি পুনঃস্থাপন করেন। রাজস্ব ব্যবস্থায় সংস্কার সাধন করে তিনি অমুসলিমদেরকে ইসলামের দিকে আকৃষ্ট করেন।",
      "tag": "GPCPSC 25",
      "sub_questions": [
        {
          "label": "ক",
          "question": "ডোম অব দি রক কী?",
          "explanation": "৬৯১ খ্রিষ্টাব্দে উমাইয়া খলিফা আবদুল মালিকের জেরুজালেমে নির্মিত উণ্টাকোণাকৃতির স্মৃতিস্তম্ভই ডোম অব দি রক (কুব্বাতুস সাখরা) নামে পরিচিত।"
        },
        {
          "label": "খ",
          "question": "কাকে কেন, রাজেন্দ্র বলা হয়? ব্যাখ্যা করো।",
          "explanation": "উমাইয়া খলিফা আবদুল মালিককে রাজেন্দ্র বা Father of kings বলা হয়। কারণ তার পরবর্তী চারজন খলিফাই ছিলেন তার পুত্র। এলিফা আবদুল মালিকের মৃত্যুর পর তার চার পূত্র পর্যায়ক্রমে উমাইয়া বিলাফতে অধিষ্ঠিত হন। তারা হলেন আল ওয়ালিদ (৭০৫-৭১৫ খ্রি.) সুলাইমান (৭১৫-৭১৭ খ্রি.), দ্বিতীয় ইয়াজিদ (৭২০-৭২৪ খ্রি.) এবং হিশাম (৭২৪-৭৪৩ খ্রি.)। তারা সুযোগ্য নেতৃত্ব দিয়ে উমাইয়া খিলাফতকে সমৃক্ষির স্বর্ণশিখরে পৌঁছে দেন। ঐতিহাসিক পি, কে, যিটি বলেন, \"আবদুল মালিক এবং তার উত্তরাধিকারী চার পুত্রের শাসনকালে দামেস্কের এ রাজবংশ শৌর্যবীর্য ও গৌরবের চরম শিখরে আরোহণ করে।\" এ কারণে অাবদুল মালিককে রাজেন্দ্র বলা হয়।"
        },
        {
          "label": "গ",
          "question": "উদ্দীপকের সাথে কোন উমাইয়া খলিফার কর্মকাণ্ডের সাদৃশ্য রয়েছে? ব্যাখ্যা করো।",
          "explanation": "উদ্দীপকের সাথে উমাইয়া খলিফা ওমর বিন আবদুল আজিজের কর্মকান্ডের সাদৃশ্য রয়েছে। উমাইয়া খলিফাদের মধ্যে ব্যতিক্রমধর্মী একজন শ্রেষ্ঠ ও মহান শাসক খিলেন খলিফা ওমর বিন আবদুল আজিজ। তিনি তার আগের শাসকদের বিশ্বাসঘাতকতা, ষড়যন্ত্র ও নিষ্ঠুরতার নীতি পরিহার করে খুলাফায়ে রাশেদিনের আদর্শ অনুসারে শাসনকাজ পরিচালনা করেন। তিনি রাজস্ব ব্যবস্থার ব্যাপক সংস্কার সাধন করেন। উদ্দীপকে বর্ণিত গাজান খানের (মোজাল নেতা) কালে ওমর বিন আবদুল আজিলের কর্মকাণ্ডের প্রতিফলন ঘটেছে। উদ্দীপকের গাজান খানের মতো উমাইয়া খলিফা ওমর বিন আব্দুল আজিজ । ক্ষমতায় আরোণ করে মুয়াবিয়া থেকে সুলায়মান পর্যন্ত উমাইয়া খলিফাদের বিশ্বাসঘাতকতা, ষড়যন্ত্র ও নিষ্ঠুরতার নীতি পরিহার করেন। তিনি একজন ধার্মিক খলিফা হিসেবে খুলাফায়ে রাশেদিনের শাসননীতি পুনঃপ্রতিষ্ঠা করেন। কুরআন ও হাদিসের বিধান অনুসারে তিনি জীবনযাপন ও শাসনকাজ পরিচালনা করেন। এজন্য তিনি দ্বিতীয় ওমর হিসেবে পরিচিতি লাভ করেন। ধনী, দরিদ্র, আরব-অনারব, আরব মুসলিম, নওমুসলিম, হিমারীয়-মুদারীয় এরূপ ভেদাভেদ তিনি পছন্দ করতেন না। তাই সবার প্রতি তিনি উদার নীতি গ্রহণ করেন। খলিফা হিসেবে ইসলাম প্রচারকে তিনি প্রধান দায়িত্ব বলে মনে করেন। এজন্য ইসলামের প্রসারকল্পে তিনি ঘোষণা করেন, যে ব্যপ্তি ইসলাম ধর্ম গ্রহণ করবে তাকে খারাজ (ভূমিকর) ও জিজিয়া (অমুসলিমদের নিরাপত্তা কর) থেকে অব্যাহতি দেওয়া হবে। এছাড়া তাকে অতিরিক্ট পেনশন দেওয়া হবে বলেও তিনি ঘোষণা দেন। এভাবে তিনি রাজম নীতি পরিবর্তনের মাধ্যমে অমুসলিমদের ইসলামের প্রতি আকৃষ্ট করেন। তাই বলা যায়, গাজান খান ও ওমর বিন আব্দুল আজিজের কর্মকান্ড একইসূত্রে গাঁথা।"
        },
        {
          "label": "ঘ",
          "question": "উক্ত খলিফার শাসন নীতি ছিল জনকল্যাণমুখী-বিশ্লেষণ করো।",
          "explanation": "উত্ত খলিফা অর্থাৎ ওমর বিন আবদুল আজিজের শাসন নীতি ছিল জনকল্যাণমুখী- মন্তব্যটি যথার্থ। খলিফা ওমর বিন আবদুল আজিজ তার আগের ও পরের সব উমাইয়া শাসক থেকে চারিত্রিক গুণাবলি, ধর্মপালন ও শাসনকার্যে একেবারেই ভিন্ন ছিলেন। তিনি ধার্মিক, দয়ালু, সুবিচারক, উদার, সরল ও শান্তি প্রয় মানুষ ছিলেন। তিনি ইসলাম ধর্ম প্রচারে বিশেষ মনোযোগী হন এবং প্রজাকল্যাণে জনসাধারণের ওপর থেকে অতিরিক্ত কর রহিত করে একটি জনকল্যাণকামী শাসনব্যবস্থা চালু করেন। ৭১৫ খ্রিস্টাব্দে ওমর বিন আবদুল আজিজ ক্ষমতায় আরোহণ করে খুলাফায়ে রাশেদিনের নীতি অনুসারে একটি জনকল্যাণমুখী শাসন ব্যবস্থা চালু করেন। তিনি তার পূর্ববর্তী খলিফাদের কলুষিত নীতি, ত্যাগ করে দুর্নীতিমুক্ত, ন্যায়নিষ্ঠ, গোত্র ও স্বজনপ্রীতিমুক্ত একটি সর্বজনীন প্রশাসন প্রতিষ্ঠার নীতি গ্রহণ করেন। তিনি দাওয়ালিদের ওপর থেকে জিজিয়া ও খারাজ প্রত্যাহার করেন। এছাড়া ইসলামের প্রসারকল্পে ঘোষণা দেন, যে ব্যক্তি ইসলাম গ্রহণ করবে তাকে খারাজ ও জিজিয়া থেকে অব্যাহতি দেওয়া হবে। ফলে ইসলামের ব্যাপক প্রসার ঘটে। ইসলামের সাম্য, মৈত্রী, ভ্রাতৃত্ব-এ নীতিতে উদ্বুদ্ধ হয়ে তিনি মাওয়ালিদের জিজিয়া ও খারাজ থেকে মুক্ত করেন এবং মুসলমানদেরকে যাকাত ও ঊশর প্রদানের নির্দেশ দেন। খলিফা দ্বিতীয় ওমরের রাজ্য শাসনের মূলমন্ত্র ছিল মানবতার সেবা ও প্রজাপালন। তিনি প্রাদেশিক গভর্নরদের কল্যাণকামী শাসন ব্যবস্থার রূপরেখা প্রণয়নের নির্দেশ দেন। উমাইয়াদের চরম শত্রু যাশেমি, খারেজি সবার প্রতি তিনি উদার নীতি গ্রহণ করেন। উপরের আলোচনা থেকে বলা যায়, ওমর বিন আবদুল আজিজ মুসলমান, অমুসলমান, আরব-অনারব, হিমারীয়, মুদারীয় সবার সমানাধিকারের ভিত্তিকে একটি জনকল্যাণকামী শাসন ব্যবস্থা প্রতিষ্ঠা করেছিলেন।"
        }
      ]
    },
    {
      "number": "10",
      "uddipok": "ইতিহাসখ্যাত বাদশা হাসান প্রজাদের জন্য অন্তঃপ্রাণ ছিলেন। তার স্ত্রীও তীর্থযাত্রীদের পানির কষ্ট দূর করার জন্য দূরাঞ্জল থেকে পানি আনার ব্যবস্থা করেছিলেন। কিন্তু বাদশাহ তার পার্শ্ববর্তী প্রতাপশালী শত্রু সাম্রাজ্যের অধিপতিকে বারবার যুদ্ধে পরাজিত করেও তাকে ক্ষমা করে দেন।",
      "tag": "GPCPSC 25",
      "sub_questions": [
        {
          "label": "ক",
          "question": "আব্বাসিদের রাজধানী কোথায় ছিল?",
          "explanation": "আব্বাসিদের রাজধানী ছিল বাগদাদে।"
        },
        {
          "label": "খ",
          "question": "আব্বাসি কারা? ব্যাখ্যা করো।",
          "explanation": "মহানবি (স)-এর চাচা আল আব্বাস বিন আব্দুল মুত্তালিব বিন হাশেমের বংশধরেরাই আব্বাসি নামে পরিচিত। আব্বাসিরা মক্কার বিখ্যাত কুরাইশ বংশের হাশেমি শাখা থেকে উদ্ভূত। কুরাইশ বংশের অন্য শাখাটি উমাইয়া নামে খ্যাত। আল আব্বাসের মৃত্যুর পর তার চার পুত্র সিফফিনের যুদ্ধের (৬৫৭ খ্রি.) সময় উমাইয়া গোত্রের মুয়াবিয়ার বিরুদ্ধে হাশেমি গোত্রের হযরত আলি (রা) এর পক্ষাবলম্বন করেন। আত্মীয়তার দিক থেকে উমাইয়াদের তুলনায় আব্বাসিরা মহানবি (স)-এর নিকটতর হওয়ায় তারা নিজেদেরকে মুসলিম খিলাফতের বৈধ দাবিদার বলে দাবি করত। ৭৫০ খ্রিস্টাব্দে জাবের যুদ্ধে উমাইয়াদের পরাজিত করে আব্বাসিরা খিলাফত প্রতিষ্ঠা করে।"
        },
        {
          "label": "গ",
          "question": "উদ্দীপকের নারীর সাথে আব্বাসি কোন মহীয়সী নারীর কর্মকাণ্ডের মিল রয়েছে? ব্যাখ্যা করো।",
          "explanation": "উদ্দীপকের নারীর সাথে আব্বাসি খলিফা হারুন-অর-রশীদের স্ত্রী জুবাইদার কর্মকান্ডের মিল রয়েছে। আজাদ খলিফা হারুন-অর-রশীদের স্ত্রী জনকল্যাণমূলক কাজে বিশেষ অবদান রেখেছেন। খলিফা হারুন-অর-রশীদ যেমন প্রজাদের কল্যাণ ও তির জন্য বিভিন্ন পদক্ষেপ গ্রহণ করেছিলেন তেমনি তার এ সব কাজে সহযোগিতা করেছেন তার স্ত্রী জুবাইদা। উদ্দীপকে বর্ণিত বাদশা হাসানের স্ত্রীর কাজে জুবাইদার কর্মকাণ্ডের প্রতিফলন রয়েছে। উদ্দীপকে দেখা যায়, ইতিহাসখ্যাত বাদশা হাসানের স্ত্রী প্রজাকল্যাণকামী পানির কষ্ট করার জন্য দূরাঞ্চল থেকে পানি আনার ব্যবস্থা করেন। অনুরূপ কাজ করে প্রজারঞ্জক খলিফা হারুন-অর-রশীদের স্ত্রী জুবাইদা ইতিহাসে বিখ্যাত হয়ে আছেন। তিনি হজব্রত পালনে মক্কায় অবস্থানকারী মুসলমানদের পানির কষ্ট দূর করার লক্ষ্যে ৮০২ খ্রিস্টাব্দে ২০ লাখ দিনার খরচ করে ফোরাত নদী থেকে মক্কার উপকূল পর্যন্ত একটি নহর খনন করে মক্কা নগরীতে পানি সরবরাহ নিশ্চত করেন। এটি নহর-ই-জুবাইদা নামে পরিচিত। তাই বলা যায়, উদ্দীপকের বাদশা হাসানের স্ত্রীর কাজের সাথে খলিফা হারুন-অর-রশীদের স্ত্রী জুবাইদার জনকল্যাণমূলক কাজের মিল রয়েছে।"
        },
        {
          "label": "ঘ",
          "question": "'উদ্দীপকের শাসক ও আব্বাসি খলিফা হারুন-অর রশীদ-এর শাসন বৈশিষ্ট্য একই রূপ'- মূল্যায়ন করো।",
          "explanation": "উদ্দীপকের শাসক ও আব্বাসি খলিফা হারুন-অর-রশীদের শাসন বৈশিষ্ট্য একই রূপ— মন্তব্যটি যথার্থ। আরব্য উপন্যাসের নায়ক আব্বাসি খলিফা হারুন-অর-রশীদের শাসনকাল ইতিহাসে স্বর্ণযুগ হিসেবে চিহ্নিত হয়ে আছে। তার রাজত্বকালে (৭৮৬-৮০৯ খ্রি.) আব্বাসি সাম্রাজ্যে সুখ-শান্তি বিরাজিত ছিল। সাম্রাজ্যের অভ্যন্তরে ও বৈদেশিক ক্ষেত্রে বলিষ্ঠ নীতি গ্রহণ করার ফলে তার সময়ে সাম্রাজ্যের গৌরব বৃদ্ধি পায়। তবে বৈদেশিক নীতির ক্ষেত্রে হারুন-অর-রশীদ প্রভাবশালী শত্রু পক্ষকে বারবার ক্ষমা প্রদর্শন করেন। উদ্দীপকে বর্ণিত শাসকের কাজেও হারুন-অর-রশীদের এ শাসননীতি প্রতিফলিত হয়েছে। উদ্দীপকে বলা হয়েছে, ইতিহাসখ্যাত শাসক বাদশা হাসান প্রজাদের জন্য নিবেদিত প্রাণ ছিলেন। কিন্তু তিনি তার পার্শ্ববর্তী প্রতাপশালী শত্রু সাম্রাজ্যের অধিপতিকে বারবার যুদ্ধে পরাজিত করেও তাকে ক্ষমা করে দেন। অনুরূপভাবে খলিফা হারুন-অর-রশীদ প্রজাদের মঙ্গল ও সাম্রাজ্যের স্থিতিশীলতার কথা চিন্তা করে কল্যাণধর্মী শাসননীতি গ্রহণ করেন। তার শাসনের অন্যতম বৈশিষ্ট্য ছিল প্রজাকল্যাণ নিশ্চিত করা। তিনি প্রজাদের উন্নয়নের জন্য যথাসাধ্য চেষ্টা করতেন। প্রজাদের সুবিধার জন্য রাজ্যের বিভিন্ন স্থানে মসজিদ, মাদ্রাসা, খাল ও হাসপাতাল নির্মাণ করেন। কিন্তু বৈদেশিক নীতির ক্ষেত্রে খলিফা বাইজান্টাইনদের বারবার যুদ্ধে পরাজিত করেও ক্ষমা করে দেন। বাইজান্টাইন কোষাধ্যক্ষ নাইসিফোরাস খলিফাকে বারবার কর প্রদানের প্রতিশ্রুতি দিয়েও ভঙ্গ করলে খলিফা হারুন-অর-রশীদ ৮০০ খ্রিস্টাব্দে তার বিরুদ্ধে অভিযান পরিচালনা করেন এবং সন্ধি স্বাক্ষরের মাধ্যমে কর প্রদানে বাধ্য করেন। কিন্তু ধূর্ত নাইসিফোরাস সন্ধি ভঙ্গ করে পুনরায় মুসলিম সাম্রাজ্য আক্রমণ করে। খলিফা পুনরায় তাকে পরাজিত করেন এবং কর প্রদানের শর্তে ক্ষমা প্রদর্শন করে সন্ধি স্বাক্ষর করেন। এভাবে নাইকোরাস বারবার কর প্রদানের সন্ধি ভঙ্গ করেন এবং খলিফা হারুন-অর-রশীদ চূড়ান্ত শাস্তি না দিয়ে তাকে বারবার ক্ষমা করেন। উপরের আলোচনা থেকে বলা যায় যে, জনকল্যাণ ও বৈদেশিক নীতির ক্ষেত্রে উদ্দীপকের শাসক এবং খলিফা হারুন-অর-রশীদের শাসননীতির মধ্যে যথেষ্ট মিল রয়েছে।"
        }
      ]
    },
    {
      "number": "11",
      "uddipok": "একটি রাজবংশের ২য় শাসক রাজ্যকে সুপ্রতিষ্ঠিত করার লক্ষ্যে কঠোর নীতি গ্রহণ করেন। যাকে সিংহাসনের প্রতিদ্বন্দ্বী মনে হয়েছে, রাজবংশ প্রতিষ্ঠায় যতই অবদান থাকুক না কেন তাকেই হত্যা করেছেন। তবে তার দুটি নীতি বংশের গৌরব ও স্থায়িত্ব বাড়িয়ে দেয়।",
      "tag": "GPCPSC 25",
      "sub_questions": [
        {
          "label": "ক",
          "question": "আবু মুসলিম কে ছিলেন?",
          "explanation": "আবু মুসলিম ছিলেন মুসলিম বংশোদ্ভূত একজন ইস্পাহানি, যিনি আব্বাসি শাসনামলে খোরাসানের শাসনকর্তা ছিলেন।"
        },
        {
          "label": "খ",
          "question": "আবুল আব্বাসকে 'আস-সাফফাহ' বলা হয় কেন?",
          "explanation": "নৃশংসতার জন্য আব্বাসি খলিফা আবুল আব্বাসকে আস-সাফফাহ বলা হয়। আবু মুসলিম ৭৫০ খ্রিষ্টাব্দের ২৫ জানুয়ারি দ্বিতীয় মারওয়ানকে পরাজিত করলে উমাইয়া বংশের পতন ঘটে। ৫ আগস্ট মারওয়ানের ছিন্ন মস্তক দেখে আবুল আব্বাস 'আস-সাফফাহ' বা 'রক্তপিপাসু' উপাধি গ্রহণ করেন। আব্বাসি শাসনকে শঙ্কামুক্ত করতে আবুল আব্বাস ক্ষমতায় আরোহণ করে উমাইয়া নিধন নীতি গ্রহণ করেন। ৭৫০ খ্রিষ্টাব্দের ২৫ জুন তিনি ফিলিস্তিনের আবু ফুটুসে উমাইয়া বংশের ৮০ জন লোককে আমন্ত্রণ জানিয়ে নিষ্ঠুরভাবে হত্যা করেন। বসরাতেও তিনি এরূপ হত্যাযজ্ঞ চালান। তার আদেশে উমাইয়াদের মৃতদেহ কবর থেকে উঠিয়ে হাড়গুলো ভস্মীভূত করে বায়ুতে ছড়িয়ে দেওয়া হয়। এ নৃশংস চারিত্রিক বৈশিষ্ট্যের জন্য তাকে আস-সাফ্ফাহ বলা হয়।"
        },
        {
          "label": "গ",
          "question": "উদ্দীপকে বর্ণিত শাসক আব্বাসি বংশের কোন শাসককে নির্দেশ করে? ব্যাখ্যা করো।",
          "explanation": "উদ্দীপকে বর্ণিত শাসক আব্বাসি বংশের শাসক আবু জাফর আল মনসুরকে নির্দেশ করে।। বিশ্বের ইতিহাসে এমন অনেক সেনাপতি সম্পর্কে জানা যায়, যাদের দক্ষতা, যোগ্যতা ও উচ্চাভিলাষের বলে অনেক রাজবংশের জন্ম হয়েছে। অনেক সময় তারা নিজেরা ক্ষমতা না নিয়ে অন্য কাউকে ক্ষমতায় বসিয়েছেন। আবার এসব সেনাপতির অনেকেই পদচ্যুতি, এমনকি নির্মম হত্যাকাণ্ডের শিকার হয়েছেন। আব্বাসি খিলাফত প্রতিষ্ঠায় প্রধান ভূমিকা পালনকারী সেনাপতি আবু মুসলিম খোরাসানি এরূপ করুণ পরিণতির শিকার হয়েছিলেন। খলিফা আল মনসুর খিলাফতের দায়িত্ব গ্রহণের পর প্রধান সেনাপতি আবু মুসলিমকে সিংহাসনের জন্য হুমকি ভেবে হত্যা করেন। যেমনটি উদ্দীপকের ঘটনায়ও দেখা যায়। উদ্দীপকে বলা হয়েছে, একটি রাজবংশের দ্বিতীয় শাসক যাকে সিংহাসনের প্রতিদ্বন্দ্বী মনে করেছেন, রাজবংশ প্রতিষ্ঠায় যতই অবদান থাকুক না কেন তাকেই হত্যা করেছেন। একইভাবে আব্বাসি খলিফা আল মনসুরও তার প্রধান সেনাপতিকে হত্যা করেছিলেন। আব্বাসি আন্দোলনের প্রধান সেনাপতি আবু মুসলিম যতদিন জীবিত ছিলেন আল মনসুর ততদিন নিজেকে নিরাপদ ভাবেননি। আবু মুসলিমের জনপ্রিয়তাকে আল মনসুর নিজ বংশের জন্য হুমকি মনে করতেন। তাই তিনি আবু মুসলিমকে কৌশলে রাজদরবারে ডেকে এনে নৃশংসভাবে হত্যা করেন। উদ্দীপকের ঘটনার সাথে খলিফা আল মনসুরের এ নিষ্ঠুর কাজেরই মিল রয়েছে।"
        },
        {
          "label": "ঘ",
          "question": "উক্ত বংশের স্থায়িত্ব দীর্ঘ হওয়ার ব্যাপারে উক্ত শাসকের ভূমিকা মূল্যায়ন করো।",
          "explanation": "উক্ত বংশের তথা আব্বাসি বংশের শাসনকাল দীর্ঘ হওয়ার ব্যাপারে উত্ত শাসক তথা আল-মনসুরের ভূমিকা ছিল অনন্য সাধারণ। আব্বাসি খিলাফতের প্রতিষ্ঠাতা আবুল আব্বাসের মৃত্যুর পর তার ভাই আবু জাফর 'আল মনসুর' বা বিজয়ী উপাধি ধারণ করে সিংহাসনে আরোহণ করেন। তিনি সিংহাসনে আরোহণের পর সাম্রাজ্যের অভ্যন্তরীণ নীতিতে দারুণ পরিবর্তন সাধন করেন। যা আব্বাসি বংশের শাসনের স্থায়িত্ব অনেকাংশে বাড়িয়ে দেয়। উদ্দীপকে দেখা যায়, একটি রাজবংশের একজন শাসক কর্তৃক গৃহীত দুটি নীতি সে রাজবংশের গৌরব ও স্থায়িত্ব বাড়িয়ে দেয়। অনুরূপ ঘটনা দেখা যায়, আব্বাসি খলিফা আল-মনসুরের ক্ষেত্রেও। খলিফা মনসুর সিংহাসনে আরোহণ করেই তার চাচা 'জাবের যুদ্ধ বিজেতা' আবদুল্লাহ বিন আলির রোষানলের সম্মুখীন হলে আবু মুসলিম খোরাসানিকে প্রেরণ করে তাকে পরাজিত ও বন্দি করেন। পরবর্তীতে তিনি কারাগারে মৃত্যুবরণ করেন। আব্বাসি বংশের জন্য হুমকি মনে করে তিনি আবু মুসলিম খোরাসানিকেও কৌশলে হত্যা করেন। তিনি বিভিন্ন বিদ্রোহ কঠোরভাবে দমন করেন। এমনকি আব্বাসি আন্দোলনে সহায়তাকারী আলি (রা)-এর বংশধরদের হাতে ক্ষমতা প্রদান না করায় আলি বংশীয় সমর্থক শিয়া ইমাম মুহাম্মদ ও ইব্রাহীম যথাক্রমে মদিনা ও বসরায় বিদ্রোহ ঘোষণা করলে খলিফা মনসুর তাদের পরাজিত ও হত্যা করে আব্বাসি রাজবংশকে শত্রুমুক্ত করেন। এভাবে আব্বাসি খলিফা আবু জাফর আল মনসুর আব্বাসি বংশকে সুদৃঢ় ভিত্তির ওপর প্রতিষ্ঠার জন্য তথা বংশের স্বার্থে দমন-পীড়ন, হত্যাযজ্ঞ ও কঠোরনীতি অবলম্বন করেছিলেন। উপরের আলোচনায় প্রমাণিত হয় যে, খলিফা আল মনসুর আব্বাসি বংশকে দীর্ঘস্থায়ী করার জন্য নানা পদক্ষেপ গ্রহণ করেছিলেন। আর এ কারণেই তাকে এ বংশের প্রকৃত প্রতিষ্ঠাতা বলা হয়।"
        }
      ]
    }
  ]
}