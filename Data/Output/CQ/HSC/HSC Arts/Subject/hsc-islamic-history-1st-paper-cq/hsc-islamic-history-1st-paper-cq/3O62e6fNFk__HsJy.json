{
  "title": "ঢাকা সিটি কলেজ ২০২৩",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "খুলনার বটিয়াঘাটা অঞ্চলের মাটি খুবই উর্বর। কিন্তু প্রতিবছর বন্যা হওয়ায় পশুর নদীর পানি ঢুকে এ অঞ্চলে ফসলের ব্যাপক ক্ষতি হয়। এ সমস্যা দূর করার জন্য এলাকাবাসী স্থানীয় ইউনিয়ন পরিষদের চেয়ারম্যান খন্দকার জাফরের কথায় একত্রিত হয়। জাফর খন্দকার এলাকাবাসীকে বলেন, প্রাচীনকালেও কোনো এক সভ্যতার মানুষেরা এ জাতীয় সংকটের মুখে পড়েছিল। কিন্তু উদ্ভাবনী ক্ষমতা কাজে লাগিয়ে তারা এ সমস্যার মোকাবিলা করেছিল।",
      "tag": "DCC 23",
      "sub_questions": [
        {
          "label": "ক",
          "question": "আরব উপদ্বীপ কোন মহাদেশে অবস্থিত?",
          "explanation": "আরব উপদ্বীপ এশিয়া মহাদেশে অবস্থিত।"
        },
        {
          "label": "খ",
          "question": "মিসরীয়দের লিখন পদ্ধতি হায়ারোগ্লিফিক সম্পর্কে ব্যাখ্যা করো।",
          "explanation": "মিসরীয়দের উদ্ভাবিত লিখন পদ্ধতি 'হায়ারোগ্লিফিক' (Hieroglyphic) নামে পরিচিত। হায়ারোগ্লিফিক অর্থ পবিত্র লিপি। এটি ছিল একটি লিখিত ভাষা। এ ভাষায় নানাপ্রকার দ্রব্য, প্রাকৃতিক বিষয় প্রভৃতির ছবি আঁকা থাকত, যার মাধ্যমে জিনিসগুলোর পরিচয় ও নাম জানা সম্ভব হতো। হায়ারোগ্লিফিক লিপি প্রথমে তৈজসপত্রে এবং কবরে মৃতের পরিচয়ের ফলক আকারে খোঁদাই করা হতো। পরে মিসরে প্যাপিরাস কাগজ আবিষ্কৃত হলে এতে এ লিপি উৎকীর্ণ করা হয়। এ লিখন পদ্ধতি তিনটি রূপে বিকাশ লাভ করেছে। যথা: চিত্রভিত্তিক, অক্ষরভিত্তিক এবং বর্ণভিত্তিক। প্রায় ৭৫০টি চিত্রলিপির চিহ্ন দিয়ে প্রাচীন মিসরীয় লিপি পদ্ধতি তৈরি হয়েছিল।"
        },
        {
          "label": "গ",
          "question": "উদ্দীপকে বটিয়াঘাটা এলাকাবাসী কোন সভ্যতার জ্ঞানকে কাজে লাগিয়ে তাদের সমস্যার সমাধান করতে পারে? ব্যাখ্যা করো।",
          "explanation": "বটিয়াঘাটা এলাকাবাসী মিসরীয় সভ্যতার জ্ঞান কাজ লাগিয়ে তাদের সমস্যার সমাধান করতে পারে। মিসরীয় সভ্যতার বিকাশে নীলনদই সবচেয়ে বড় ভূমিকা পালন করেছিল। এ জন্যই মিসরকে বলা হয় 'Gift of the Nile'। মিসরীয় সভ্যতার উষালগ্নে জনগণ পানির প্রাপ্যতা, নীলনদকে কেন্দ্র করে কৃষি উৎপাদন, মাছ ধরে জীবিকা নির্বাহ, পশুপালনের জন্য তৃণভূমির সহজলভ্যতা ইত্যাদি বিষয়কে - মাথায় রেখে নীলনদের তীরবর্তী অঞ্চলসমূহে বসতি স্থাপন করেছিল। প্রতি বছর গ্রীষ্মকালের শুরুতে প্লাবনের ফলে নীলনদের দুকূল ছাপিয়ে যেত।খুলনার বটিয়াখাটা অন্যলে প্রতিবছর বন্যা হওয়ায় পশুর নদীর পানি বেড়ে গিয়ে এলাকায় ঢুকে পড়ে। ফলে ফসলের ব্যাপক ক্ষতি হয়। এ ক্ষতি মোকাবিলায় স্থানীয় ইউনিয়ন পরিষদের চেয়ারম্যান হক তাদের প্রাচীন একটি সভ্যতার উদ্ভাবনী ক্ষমতাকে কাজে লাগিয়ে সমস্যার সমাধান করতে বলেন। তিনি মূলত মিসরীয় সভ্যতার প্রতি ইঙ্গিত করেছেন। তাই তারা নদীতে বাঁধ দিয়ে একদিকে বন্যা নিয়ন্ত্রণের ব্যবস্থা করত, অন্যদিকে শুষ্ক মৌসুমে ধরে রাখা পানি কৃষিকাজে ব্যবহার করত। খুলনার বটিয়াঘাটা অঞ্চলের সমস্যা সমাধানেও এ উদ্যোগ গ্রহণ করা যায়। মিসরীয় সভ্যতার লোকেরাই বন্যা নিয়ন্ত্রণের জন্য নীল নদে বাঁধ নির্মাণ করেছিল। এর মাধ্যমে তারা শুষ্ক মৌসুমে সেচের জন্য বন্যার পানি ধরে রাখত। আবার মাসব্যাপী এ বন্যায় নদীর দুই তীরের জমিতে পলিমাটির আস্তরণ পড়তো। এ কারণে মিসরের জমি খুব উর্বর হতো। ফলে প্রচুর কৃষিজ দ্রব্য উৎপন্ন হতো। কৃষি ছিল মিসরীয়দের প্রধান পেশা। এ সময় কৃষিকে কেন্দ্র করেই বসতি স্থাপন, বাঁধ নির্মাণ কৌশল, সেচ ব্যবস্থার বিকাশ ও ক্ষুদ্র শিল্পের বিকাশ অঙ্গাঙ্গিভাবে জড়িত ছিল। সুতরাং বলা যায়, বটিয়াঘাটা মিসরীয় সভ্যতার জ্ঞান কাজে লাগিয়ে তাদের সমস্যার সমাধান করেছিল।"
        },
        {
          "label": "ঘ",
          "question": "উদ্দীপকের আলোকে 'তারা শুধু সংকট সমাধানের পথ বের করেনি বরং মানব সভ্যতার ইতিহাসে অনেক গুরুত্বপূর্ণ অবদানও রেখেছে' তোমার পাঠ্যপুস্তকের আলোকে মূল্যায়ন করো।",
          "explanation": "শুধু সংকট সমাধান নয়, মানবসভ্যতায় মিসরীয়দের অবদান ছিল অতুলনীয়। বিশ্বসভ্যতার ইতিহাসে মিসরীয় সভ্যতার অবদান অসামান্য। ইতিহাসে নীলকন্যা খ্যাত প্রাচীন মিসরই ছিল বিশ্বের শিক্ষা, সংস্কৃতি ও সভ্যতার অগ্রদূত এবং এ সভ্যতাই ছিল অধিক প্রাচীন। এ সভ্যতাই প্রথম তাদের জ্ঞান দিয়ে বিশ্বকে সমৃদ্ধ করেছে। জ্ঞান-বিজ্ঞানে তাদের অবদান সবচেয়ে বেশি। তারাই প্রথম লিখন পদ্ধতির আবিষ্কার করে এবং প্যাপিরাস নামক এক প্রকার ঘাস থেকে কাগজ তৈরির পদ্ধতি আবিষ্কার করে। প্রাচীন মিসরীয়রা কারুশিল্পে দক্ষ ছিল। তাদের উদ্ভাবিত লিখন পদ্ধতি 'হায়ারোগ্লিফিক' নামে পরিচিত। তারাই সর্বপ্রথম লেখার জন্য কাগজ এবং কাগজে লেখার জন্য পাতলা নল দিয়ে তুলি তৈরি করে। সাহিত্যের জগৎকে উন্মোচন করার ক্ষেত্রে মিসরীয়দের অবদানই মানব সভ্যতাকে প্রথম নাড়া দেয়। অঙ্কশাস্ত্র, জ্যোতির্বিদ্যা, চিকিৎসা বিদ্যায় তাদের অবদান বিশেষভাবে উল্লেখযোগ্য। তারাই প্রথম পাটিগণিত ও জ্যামিতির উদ্ভাবন করেন। বিশালাকার পিরামিড তৈরি তাদের জ্যামিতিক জ্ঞানের পরিচয় বহন করে। স্থাপত্য শিল্পেও মিসরীয়দের অবদান অনেক। সব মিলিয়ে মিসর সভ্যতার ইতিহাসে এক বিস্ময় হয়ে আছে। পরিশেষে বলা যায়, সভ্যতার ইতিহাসে নানা ধরনের আবিষ্কার, জ্ঞান- বিজ্ঞানের অগ্রগতি, শিল্প-সংস্কৃতির বিকাশে মিসরীয়রা অগ্রদূতের ভূমিকা পালন করছে। তাই মানবসভ্যতায় তাদের অবদান অতুলনীয়।"
        }
      ]
    },
    {
      "number": "2",
      "uddipok": "বাংলা একাডেমি প্রাঙ্গণে প্রতি বছর একুশে ফেব্রুয়ারি উপলক্ষ্যে মাসব্যাপী বইমেলা অনুষ্ঠিত হয়। ঢাকা ছাড়াও দেশের বিভিন্ন অঞ্চল থেকে এ মেলায় ক্রেতা, বিক্রেতা, দর্শনার্থী, শিল্পী, সাহিত্যিক ও গণ্যমান্য ব্যক্তিরা উপস্থিত হন। উন্মুক্ত মঞ্চে প্রতিদিন আবৃত্তি, সঙ্গীত, প্রকাশনা উৎসব ও আলোচনা অনুষ্ঠিত হয়। প্রতি বছর সাহিত্যকর্মের জন্য বাংলা একাডেমি পুরস্কার ঘোষণা করা হয়।",
      "tag": "DCC 23",
      "sub_questions": [
        {
          "label": "ক",
          "question": "আইয়ামে জাহেলিয়া শব্দের অর্থ কী?",
          "explanation": "আইয়ামে জাহেলিয়া শব্দের অর্থ অজ্ঞতা বা অন্ধকারের যুগ।"
        },
        {
          "label": "খ",
          "question": "হানিফ সম্প্রদায় কারা? ব্যাখ্যা করো।",
          "explanation": "ইসলাম-পূর্ব যুগে আরবের আল্লাহর একত্ববাদে বিশ্বাসীরা হলো হানিফ সম্প্রদায়। জাহেলি যুগে আরব সমাজে মুষ্টিমেয় লোক আল্লাহর একত্ববাদে বিশ্বাসী ছিল। তারা দেব-দেবীর পূজা থেকে বিরত থাকত। এদের সংখ্যা ছিল খুব কম। শুধু মূর্তিপূজা নয়, এরা তৎকালীন আরবের অন্যায়-অত্যাচার কুসংস্কার, অনৈতিক জীবনযাপনের ঘোরবিরোধী ছিল। এরা হযরত ইবরাহিম (আ)-এর প্রচারিত তাওহিদের অনুসারী ছিল। জাহেলি যুগে এরাই হানিফ সম্প্রদায় নামে পরিচিত ছিল।"
        },
        {
          "label": "গ",
          "question": "উদ্দীপকে উল্লেখিত বাংলা একাডেমি পুরস্কারের সাথে প্রাক- ইসলামি যুগের কোন পুরস্কারের সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লেখিত বাংলা একাডেমি পুরস্কারের সাথে প্রাক-ইসলামি যুগে উকাজ মেলায় নির্বাচিত শ্রেষ্ঠ কবিতার জন্য দেওয়া পুরস্কারের কিছুটা সাদৃশ্য রয়েছে। প্রাক-ইসলামি আরবের সংস্কৃতির গুরুত্বপূর্ণ দিক উকাজ মেলার সবচেয়ে আকর্ষণীয় বিষয় ছিল কবিতা প্রতিযোগিতা। এ প্রতিযোগিতায় প্রতি বছর এক বা একাধিক কবিতাকে শ্রেষ্ঠ হিসেবে ঘোষণা করে পুরস্কার দেওয়া হতো। বাংলা একাডেমিও প্রতি বছর বাংলা ভাষা ও সাহিত্যে অবদানের জন্য এরূপ পুরস্কার দিয়ে থাকে। উদ্দীপকে বলা হয়েছে, প্রতিবছর বাংলা একাডেমি প্রাঙ্কাণে অনুষ্ঠিত বইমেলায় বাংলাদেশের সাহিত্যে অবদানের জন্য পুরস্কার দেওয়া হয়। এ মেলায় পুরস্কারপ্রাপ্ত সাহিত্যিকদের সম্মানিতও করা হয়। প্রাক-ইসলামি আরবেও হজ মৌসুমে মাসব্যাপী উকাজের বাৎসরিক মেলা অনুষ্ঠিত হতো। এ মেলায় কবিতা পাঠের প্রতিযোগিতার আয়োজন করা হতো। এ প্রতিযোগিতায় আমর ইবনে কুলসুম, লাবিদ ইবনে রাবিয়া, আনতারা ইবনে শাদদাদ, ইমরুল কায়েস প্রমুখ কবি অংশগ্রহণ করতেন। এখানে শ্রেষ্ঠ কবিতা নির্বাচন করে পুরস্কৃতও করা হতো। উকাজ মেলায় পুরস্কারপ্রাপ্ত সাতটি কবিতা সোনালি অক্ষরে লিখে কাবাঘরের দেয়ালে ঝুলিয়ে রাখা হতো। এগুলো 'সাবায়ে মুয়াল্লাকাত' বা 'সাতটি ঝুলন্ত কবিতা' নামে পরিচিত হতো। তাই বলা যায়, বাংলা একাডেমি পুরস্কারের সাথে উকাজ মেলায় নির্বাচিত শ্রেষ্ঠ কবিতার জন্য দেওয়া পুরস্কারের মিল রয়েছে।"
        },
        {
          "label": "ঘ",
          "question": "তুমি কি মনে কর, উদ্দীপকের মেলাটির মতো 'উকাজ মেলাও' সাহিত্যনির্ভর ছিল? তোমার মতের সপক্ষে যুক্তি দাও।",
          "explanation": "বাংলা একাডেমির বই মেলার মতো উকাজ মেলা পুরোপুরি সাহিত্যনির্ভর ছিল না বলে আমি মনে করি। উকাজ মেলা ছিল সার্বিক আরব সংস্কৃতির প্রতিচ্ছবি। সেখানে সাহিত্যের বাইরেও অনেক কিছুর উপস্থিতি ছিল, যা ঐতিহ্যবাহী ও সমকালীন আরব সংস্কৃতির পরিচয় বহন করত। এ মেলার বাণিজ্যিক দিকটিও খুব গুরুত্বপূর্ণ ছিল। কিন্তু বাংলা একাডেমির উদ্যোগে আয়োজিত বইমেলায় অনেক বই বিক্রি হলেও এর মূল চেতনাটি আবর্তিত হয় সাহিত্য ও ভাষা শহিদদের শ্রদ্ধা জানানোকে ঘিরে। উদ্দীপকে বলা হয়েছে, বাংলা একাডেমি প্রাঙ্গণে প্রতিবছর একুশে ফেব্রুয়ারি উপলক্ষে মাসব্যাপী বইমেলা অনুষ্ঠিত হয়। এখানে বই বিক্রয়ের পাশাপাশি উন্মুক্ত মঞ্চে আবৃত্তি, সংগীত, প্রকাশনা উৎসব ও আলোচনাসভা অনুষ্ঠিত হয়। বাংলা একাডেমির উদ্যোগে সাহিত্যকর্মের জন্য পুরস্কারও দেওয়া হয়। অর্থাৎ এ মেলার সব কর্মকাণ্ডই সাহিত্যনির্ভর। উকাজ মেলায়ও আরবের শ্রেষ্ঠ কবিদের নিয়ে কবিতা প্রতিযোগিতার আসর বসত। প্রতিযোগিতায় এক বা একাধিক কবিতা শ্রেষ্ঠ বিবেচিত হতো। তবে উকাজ, মেলায় সাহিত্য প্রতিযোগিতা ছাড়াও ঘোড়দৌড় প্রতিযোগিতা, বিভিন্ন খেলা যেমন- জুয়া, লাঠি, মল্লযুদ্ধ, নৃত্য-গীতসহ সাংস্কৃতিক নানা অনুষ্ঠান হতো। এ মেলায় দেশি-বিদেশি বিভিন্ন পণ্যদ্রব্য প্রদর্শিত ও বিক্রি হতো। আরবরা শৌখিন ছাড়াও অনেক নিত্যপ্রয়োজনীয় দ্রব্যসামগ্রীও উকাজ মেলা থেকে সংগ্রহ করত। এতে মোটামুটি সমকালীন আরব সংস্কৃতির সামগ্রিক চিত্র পাওয়া যেত। সাহিত্যচর্চা কেবল এর একটি উল্লেখযোগ্য অংশ ছিল। পরিশেষে বলা যায়, বাংলা একাডেমির মেলাটির মতো 'উকাজ মেলা' কেবল সাহিত্যের গণ্ডিতেই আবদ্ধ ছিল নাঃ বরং এর রূপ ছিল বহুমাত্রিক।"
        }
      ]
    },
    {
      "number": "3",
      "uddipok": "আফগানিস্তান মধ্য এশিয়ার যুদ্ধকবলিত একটি দেশ। এদেশটি বিভিন্ন উপজাতি সমন্বয়ে গঠিত। উপজাতি গোত্রগুলোর মধ্যে গিলজাই, মুহাম্মদ, সাদোজাই প্রভৃতি খুব প্রভাবশালী। উপজাতিগুলো নিজ গোত্রের স্বাধীনতা, সম্মান, প্রভাব-প্রতিপত্তি রক্ষার ক্ষেত্রে যতটা আন্তরিক, অন্য গোত্রের প্রতি ততটা শত্রুভাবাপন্ন। তারা জাতীয় স্বার্থের পরিবর্তে গোত্রীয় স্বার্থকে বেশি প্রাধান্য দিয়ে থাকে। গোত্রীয় আধিপত্য প্রতিষ্ঠা বা অন্য কোনো তুচ্ছ ঘটনাকে কেন্দ্র করে তাদের মধ্যে প্রায়ই সংঘর্ষ হয়। একবার সংঘর্ষ শুরু হলে তা গৃহযুদ্ধে রূপ নেয় এবং দীর্ঘস্থায়ী হয়।",
      "tag": "DCC 23",
      "sub_questions": [
        {
          "label": "ক",
          "question": "হায়ারোগ্লিফিক কী?",
          "explanation": "মিসরীয়দের উদ্ভাবিত চিত্রলিপিভিত্তিক লিখন পদ্ধতিই হায়ারোগ্লিফিক।"
        },
        {
          "label": "খ",
          "question": "হানিফ সম্প্রদায় কারা? ব্যাখ্যা করো।",
          "explanation": "ইসলাম-পূর্ব যুগে আরবের আল্লাহর একত্ববাদে বিশ্বাসীরা হলো হানিফ সম্প্রদায়। জাহেলি যুগে আরব সমাজে মুষ্টিমেয় লোক আল্লাহর একত্ববাদে বিশ্বাসী ছিল। তারা দেব-দেবীর পূজা থেকে বিরত থাকত। এদের সংখ্যা ছিল খুব কম। শুধু মূর্তিপূজা নয়, এরা তৎকালীন আরবের অন্যায়-অত্যাচার কুসংস্কার, অনৈতিক জীবনযাপনের ঘোরবিরোধী ছিল। এরা হযরত ইবরাহিম (আ)-এর প্রচারিত তাওহিদের অনুসারী ছিল। জাহেলি যুগে এরাই হানিফ সম্প্রদায় নামে পরিচিত ছিল।"
        },
        {
          "label": "গ",
          "question": "উদ্দীপকে ইসলাম-পূর্ব আরবের কোন দিকটি ফুটে উঠেছে? ব্যাখ্যা করো।",
          "explanation": "উদ্দীপকে ইসলাম পূর্ব-আরবের গোত্রীয় চেতনার দিকটি ফুটে উঠেছে। বেদুইন সমাজের ভিত্তি হলো গোষ্ঠীবদ্ধতা। বেদুইনরা স্বজাতীয় কয়েকটি গোষ্ঠী একত্রিত হয়ে গড়ে তুলত একেকটি উপজাতি বা গোত্র। তাদের গোত্রপ্রীতি ছিল বেশ প্রবল। উদ্দীপকের আফগানিস্তানের ক্ষেত্রেও এমনটি চোখে পড়ে। যুদ্ধকবলিত দেশ আফগানিস্তানের উপজাতিগুলো নিজ গোত্রের স্বাধীনতা, সম্মান, প্রভাব প্রতিপত্তি রক্ষা করার ক্ষেত্রে যথেষ্ট আন্তরিক। অন্য গোত্রের প্রতি তারা শত্রুতা পোষণ করে। গোত্রীয় আধিপত্য প্রতিষ্ঠা করা বা তুচ্ছ কোনো ঘটনাকে কেন্দ্র করে তাদের মধ্যে প্রায়ই সংঘর্ষ হয়। প্রাক-ইসলামি আরবেও এমন গোত্রপ্রথা প্রচলিত ছিল। প্রত্যেক বেদুইন গোত্রের মধ্যে নিজস্ব আসাবিয়া বা গোত্রপ্রীতি কার্যকর ছিল। প্রত্যেক গোত্রের একেকটি নির্দিষ্ট এলাকা বা জিরা ছিল। অনাবৃষ্টির কারণে চারণভূমির অভাব হলে তারা প্রতিবেশী জিরায় যেত। পূর্বশত্রুতা না থাকলে তারা ঐ জিরার সাথে সুসম্পর্ক স্থাপন করত। এক জিরার প্রতি অন্য জিরার সদস্যদের এবং জিরার ভিতরের সদস্যদের প্রতি তাদের সীমাহীন আনুগত্য ছিল। এ গোত্রীয় চেতনা এতটাই প্রবল ছিল যে তারা নিজ গোত্র বহির্ভূত সবকিছুকে বিজাতীয়, ঘৃণার পাত্র ও শত্রুভাবাপন্ন বলে মনে করত। তাদের এ অনুভূতি স্বগোত্রীয় সংহতিকে সযত্নে রক্ষা করে এবং পুরুষানুক্রমে গোত্রে গোত্রে শত্রুতা ও কলহ সঞ্জীবিত রাখে। তাই রক্তের বদলে রক্তই মরুভূমির আইন হিসেবে প্রতিষ্ঠিত হয়। সুতরাং বোঝা যায়, উদ্দীপকে ইসলামপূর্ব আরবের গোত্রীয় চেতনার দিকটি ফুটে উঠেছে।"
        },
        {
          "label": "ঘ",
          "question": "উক্ত যুগের রাজনৈতিক অবস্থা পর্যালোচনা করো।",
          "explanation": "উক্ত যুগের অর্থাৎ প্রাক-ইসলামি আরবের রাজনৈতিক অবস্থা ছিল অত্যন্ত বিশৃঙ্খল ও হতাশাব্যঞ্জক। প্রাক-ইসলামি আরবের কিছু অঞ্চল ছাড়া সমগ্র আরব উপদ্বীপ ছিল স্বাধীন। সেখানে কোনো কেন্দ্রীয় শাসন ব্যবস্থা ছিল না। তাই শহরের রাজনৈতিক পরিস্থিতি কিছুটা ভালো থাকলেও মরুবাসী বেদুইনদের রাজনৈতিক জীবন ছিল অরাজকতাপূর্ণ। গোত্রপ্রীতি ছিল বেদুইন আরবের মূল প্রেরণা। মক্কার নেতৃত্বে প্রাক-ইসলামি আরবে গোত্রীয় জোট গড়ে উঠেছিল। আরব গোত্রপতিদের সাথে ব্যবসায়ীদের বিভিন্ন শান্তিচুক্তি হওয়ায় সত্যিকার অর্থে আরবে একটি কমনওয়েলথ প্রতিষ্ঠিত হয়েছিল। আরবরা প্রত্যেক গোত্রে একেকজন দলপতি নির্বাচিত করত। তাকে শেখ বলা হতো। তার কোনো নির্দিষ্ট মেয়াদকাল ছিল না। যুদ্ধ, সন্ধি, ব্যবসায়িক যোগাযোগ প্রভৃতি ক্ষেত্রে শেখের সিদ্ধান্তই চূড়ান্ত ছিল। পানির নহর, গবাদিপশু, তৃণভূমি, ঘোড়দৌড় প্রভৃতি বিষয়সহ বিভিন্ন তুচ্ছ ঘটনাকে কেন্দ্র করে এক গোত্রের সাথে অন্য গোত্র রক্তক্ষয়ী সংঘর্ষে লিপ্ত হতো। সরকার কাঠামো সম্পর্কে আরবরা পুরোপুরি অজ্ঞ থাকায় তাদের মধ্যে সুষ্ঠু বিচার ব্যবস্থা ছিল না। আরবের সর্বত্র 'জোর যার মুল্লুক তার' নীতি প্রচলিত ছিল। রক্তের বদলে রক্ত, চোখের বদলে চোখ, দাঁতের বদলে দাঁত নীতিতে তারা বিশ্বাসী ছিল। কোনো কোনো ক্ষেত্রে Blood money বা 'আল দিয়াত'-এর বিনিময়ে হত্যাকারী মুক্তিলাভ করতে পারত। প্রাক-ইসলামি আরবে মক্কার নাগরিক এবং তীর্থযাত্রীদের সুযোগ-সুবিধা নিশ্চিত করার জন্য মক্কায় একটি পৌর সমিতি গঠন করা হয়েছিল। এ সময় 'আল-মালা' নামে একটি রাজনৈতিক সংগঠন বা মন্ত্রণাসভা ছিল। এ পরিষদ মক্কার বিবদমান গোত্রগুলোর মধ্যে ভারসাম্য রক্ষার চেষ্টা করত। এর উদ্দেশ্য ছিল শান্তি-শৃঙ্খলা বজায় রাখা, গোত্রীয় ভারসাম্য রক্ষা করা এবং মৈত্রী ও সম্ভাব তৈরি করা। তবে এ পরিষদের কোনো নির্বাহী ক্ষমতা ছিল না। এটি কেবল পরামর্শ দিতে পারত। তাই প্রাক-ইসলামি আরবের প্রায় সবক্ষেত্রে অরাজকতা লেগেই থাকত। উপরের আলোচনা থেকে বলা যায়, প্রাক-ইসলামি আরবের রাজনৈতিক পরিস্থিতি ছিল অত্যন্ত শোচনীয় ও নৈরাশ্যজনক।"
        }
      ]
    },
    {
      "number": "4",
      "uddipok": "নিজ এলাকায় শান্তি-শৃঙ্খলা, স্থিতিশীলতা বজায় রাখার স্বার্থে এবং চুরি, ডাকাতি, ছিনতাই, হানাহানি প্রতিরোধ করার লক্ষ্যে রসুলপুর এলাকার কয়েকজন যুবক একটি সমিতি গঠন করেন। 'তাদের এই মহৎ উদ্যোগ সফল হয় এবং এলাকায় শান্তি-শৃঙ্খলা ও নিরাপত্তা বজায় থাকে।",
      "tag": "DCC 23",
      "sub_questions": [
        {
          "label": "ক",
          "question": "কত সালে মহানবি (স) নবুয়তপ্রাপ্ত হন?",
          "explanation": "মহানবি (স) ৬১০ সালে নবুয়তপ্রাপ্ত হন।"
        },
        {
          "label": "খ",
          "question": "বায়তুল মাল কী? ব্যাখ্যা করো।",
          "explanation": "বায়তুল মাল বলতে ইসলামি রাষ্ট্রের সরকারি কোষাগারকে বোঝায়। ইসলামি রাষ্ট্রের সব অর্থ এক স্থানে জমা থাকে। রাষ্ট্রীয় কার্যাবলি পরিচালনায় এ অর্থ ব্যয় করা হয়। রাষ্ট্রের বাৎসরিক ব্যয় নির্বাহের পর উদ্বৃত্ত অর্থ গরিবদের মধ্যে বিলিয়ে দেওয়া হয়। রাষ্ট্রের সমগ্র অর্থনৈতিক ব্যবস্থাপনা এ সম্পদের ওপর নির্ভর করে। এ ধরনের রাষ্ট্রীয় কোষাগারই বায়তুল মাল নামে পরিচিত।"
        },
        {
          "label": "গ",
          "question": "উদ্দীপকের সমিতি প্রাচীন আরবের কোন সংগঠনকে নির্দেশ করে? ব্যাখ্যা করো।",
          "explanation": "উদ্দীপকের সমিতি প্রাচীন আরবের হিলফুল ফুজুল সংগঠনকে নির্দেশ করে। মানবতার মুক্তির দূত মহানবি (স) ছোটবেলা থেকেই সত্যবাদী, কল্যাণকামী এবং শান্তিপ্রিয় ছিলেন। তিনি যেকোনো অন্যায়-অত্যাচার, অকল্যাণকর কর্মকাণ্ডকে ঘৃণা করতেন। আর তাই তৎকালীন আরব সমাজে বিদ্যমান অত্যাচার, অনাচার ও যুদ্ধবিগ্রহ দূর করে শান্তি-শৃঙ্খলা প্রতিষ্ঠার লক্ষ্যে তিনি গড়ে তুলেছিলেন হিলফুল ফুজুল নামের শান্তিসংঘ। উদ্দীপকে বর্ণিত সমিতিটিতেও হিলফুল ফুজুলের প্রতিফলন দেখা যায়। উদ্দীপকে বলা হয়েছে, রসুলপুর এলাকার কয়েকজন যুবক তাদের নিজ এলাকায় চুরি, ডাকাতি, ছিনতাই ও হানাহানি প্রতিরোধ করে শান্তি-শৃঙ্খলা প্রতিষ্ঠার লক্ষ্যে একটি সমিতি গঠন করে। এ সমিতিটি রাসুল (স) প্রতিষ্ঠিত হিলফুল ফুজুলকে নির্দেশ করে। কারণ উদ্দীপকের যুবকদের মতো রাসুল (স) তৎকালীন আরব সমাজে বিদ্যমান নানা দুর্নীতি, অরাজকতা, নৈরাজ্য দেখে বিচলিত হয়ে পড়েন। বিশেষ করে মক্কায় অনুষ্ঠিত উকাজ মেলাকে কেন্দ্র করে শুরু হওয়া, 'হারবুল ফিজার' বা অন্যায় যুদ্ধের (৫৮৪খ্রি.) ভয়াবহতা রাসুল (স)-এর মনে দারুণভাবে রেখাপাত করে। দীর্ঘ পাঁচ বছর স্থায়ী এ যুদ্ধে বহু হতাহতের ঘটনা ঘটে। এ যুদ্ধের বীভৎসতা দেখে রাসুল (স)-এর মন কেঁদে ওঠে। সমাজে শান্তি প্রতিষ্ঠা ও মক্কাবাসীকে এরূপ ধ্বংসযজ্ঞের হাত থেকে রক্ষার জন্য এলাকার সমমনা শান্তিপ্রিয় যুবকদের নিয়ে তিনি গঠন করেন হিলফুল ফুজুল নামে শান্তিসংঘ (৫৯০ খ্রি.)। তাই বলা যায়, উদ্দীপকের সমিতিটি রাসুল (স) গঠিত হিলফুল ফুজুলের প্রতিচ্ছবি।"
        },
        {
          "label": "ঘ",
          "question": "উক্ত সংগঠনের কার্যাবলি সম্পাদনে মহানবি (স)-এর কৃতিত্ব মূল্যায়ন করো।",
          "explanation": "উত্ত সংগঠনের কার্যাবলি সম্পাদনে মহানবি (স) অসামান্য ভূমিকা পালন করেন। মহানবি (স) ছিলেন বিশ্বমানবতার শান্তির দূত। তাই হারবুল ফিজারের ধ্বংসাত্মক ও বীভৎস লীলা দেখে তিনি শান্তিকামী যুবকদের নিয়ে প্রতিষ্ঠা করেন হিলফুল ফুজুল নামে একটি শান্তিসংঘ। এই সংঘের মাধ্যমে রাসুল (স) রক্তক্ষয়ী যুদ্ধ বন্ধ করে মক্কায় শান্তি-শৃঙ্খলা প্রতিষ্ঠা করতে সক্ষম হয়েছিলেন। উদ্দীপকেও এমন ভূমিকার প্রতি নির্দেশ করা হয়েছে। -উদ্দীপকে বলা হয়েছে, রসুলপুর এলাকার কয়েকজন যুবক তাদের নিজ এলাকার শান্তি-শৃঙ্খলা বজায় রাখার জন্য একটি সমিতি বা সংঘ গড়ে তোলেন। তাদের এ উদ্যোগ সফল হয়। রাসুল (স) হিলফুল ফুজুল শান্তিসংঘের লক্ষ্য অর্জন করতে সক্ষম হয়েছিলেন। আর এ কাজে রাসুল (স) অসামান্য কৃতিত্ব প্রদর্শন করেছেন। মহানবি (স) কিশোর বয়সে তৎকালীন মক্কার বিশৃঙ্খলা, দুর্নীতি, অরাজকতা ও যুদ্ধবিগ্রহ দূর করে সমাজে শান্তি প্রতিষ্ঠার লক্ষ্যে শান্তিকামী যুবকদের নিয়ে হিলফুল ফুজুল বা শান্তি সংঘ প্রতিষ্ঠা করেন। এই সংঘের মাধ্যমে মহানবি (স) বিভিন্ন গোত্রের মধ্যে সম্ভাব প্রতিষ্ঠা ও রক্তক্ষয়ী যুদ্ধ বন্ধ, নির্যাতিতকে অত্যাচারীর হাত থেকে রক্ষা, দুর্বল, অসহায় ও এতিমদের সাহায্য, বিদেশি বণিকের জানমালের নিরাপত্তা বিধান এবং সর্বোপরি সব অন্যায় ও অবিচারের অবসান করতে সক্ষম হন। প্রতিষ্ঠার প্রথম বছরেই এটি আইন-শৃঙ্খলা লঙ্ঘন দমন এবং অসহায়দের প্রতি অন্যায়ের প্রতিকার করে তাদের অধিকার প্রতিষ্ঠা করে। উপরের আলোচনা থেকে বলা যায়, হিলফুল ফুজুল শান্তিসংঘ প্রতিষ্ঠার মাধ্যমে মহানবি (স) রক্তক্ষয়ী যুদ্ধ কন্ধ করে সমাজে শান্তি-শৃঙ্খলা প্রতিষ্ঠার চেষ্টা করেন। তাঁর প্রচেষ্ঠায় তৎকালীন মক্কাবাসী অন্যায়-অনাচার, অরাজকতা ও যুদ্ধ-বিগ্রহ থেকে মুক্ত হয়েছিল।"
        }
      ]
    },
    {
      "number": "5",
      "uddipok": "আমাদের মুক্তিযুদ্ধের ইতিহাস শোনার এক পর্যায়ে রাফি তার মামাকে জিজ্ঞেস করে, 'মুক্তিযুদ্ধের সময় কি আপনাদের গ্রাম আক্রান্ত হয়েছিল'? উত্তরে মামা বললেন, আশেপাশের প্রায় সকল গ্রাম আক্রান্ত হয়েছিল। কিন্তু আমরা আমাদের গ্রামকে রক্ষা করতে পেরেছিলাম। রাফি অবাক চোখে বিষয়টি বিস্তারিত জানতে চাইলে মামা বললেন, স্লামরা গ্রামে প্রবেশের একমাত্র সেতুটি ভেঙে দিয়েছিলাম। এতে গ্রামটি বিচ্ছিন্ন হয়ে যায় এবং শত্রুপক্ষ শত চেষ্টা করেও গ্রামে প্রবেশ করতে পারেনি। এভাবে আমাদের গ্রামটি রক্ষা পায়।",
      "tag": "DCC 23",
      "sub_questions": [
        {
          "label": "ক",
          "question": "মুসলমানরা প্রথম হিজরত করেন কোথায়?",
          "explanation": "মুসলমানরা প্রথম আবিসিনিয়ায় হিজরত করে।"
        },
        {
          "label": "খ",
          "question": "কাদেরকে আনসার ও মুহাজির বলা হয়? ব্যাখ্যা করো।",
          "explanation": "জন্মভূমির মায়া ত্যাগ করে যারা হিজরত করেন তাদেরকে ইসলামে মুহাজির এবং যারা হিজরতকারীদের সর্বতোভাবে সাহায্য ও আশ্রয়দান করেন তাদেরকে আনসার বলা হয়। মক্কায়' 'ইসলাম প্রচারের কারণে মহানবি (স) এবং ইসলাম ধর্ম গ্রহণকারীদের ওপর অমানুষিক নির্যাতন চালানো হয়। এ কারণে আল্লাহর নির্দেশে মহানবি (স)-সহ আরও অনেকে জন্মভূমি ও আত্মীয়- স্বজনের মায়া কাটিয়ে মক্কা থেকে মদিনায় হিজরত করেন। এভাবে মদিনায় আশ্রয় নেওয়া নতুন মুসলিমদের মহানবি (স) মুহাজির (হিজরতকারী) নামে অভিহিত করেন। আর রক্তের সম্পর্ক বিবেচনা না করে ধর্মকে প্রাধান্য দিয়ে মুহাজিরদের যারা আশ্রয় দেন তাদেরকে তিনি 'আনসার' (সাহায্যকারী) বলে ঘোষণা করেন।"
        },
        {
          "label": "গ",
          "question": "ইসলামের ইতিহাসের কোন যুদ্ধে উদ্দীপকের অনুরূপ ব্যবস্থা গ্রহণ করা হয়েছিল? ব্যাখ্যা করো।",
          "explanation": "ইসলামের ইতিহাসে খন্দকের যুদ্ধে উদ্দীপকের অনুরূপ ব্যবস্থা গ্রহণ করা হয়েছিল। খন্দকের যুদ্ধে মহানবি (স) মদিনাকে ঘিরে পরিখা খনন করেছিলেন। কুরাইশরা এই অভিনব কৌশলে অনেকটা হতভম্ব হয়ে পড়ে। পরিখা পেরিয়ে হামলা করতে ব্যর্থ হয়ে তারা মদিনাকে ২৭ দিন পর্যন্ত অবরোধ করে রাখে। কিন্তু একপর্যায়ে শত্রু বাহিনীতে খাদ্য ও পানীয়ের অভাব দেখা দেয় এবং ঝড়ো হাওয়ায় তাদের তাঁবু উড়ে যায়। অনুরূপ ঘটনা বাংলাদেশের মুক্তিযুদ্ধের ক্ষেত্রেও লক্ষণীয়। ১৯৭১ সালের মহান মুক্তিযুদ্ধে মুক্তিযোদ্ধারা গ্রামে প্রবেশের প্রধান প্রধান সড়কগুলো কেটে বড় বড় খাদের সৃষ্টি করে দিয়ে সকল যোগাযোগ ব্যবস্থা বিচ্ছিন্ন করে। যাতে পাকিস্তানি আমি সহজে গ্রামে প্রবেশ করতে না পারে। মুক্তিযোদ্ধারা এ রণকৌশলের মাধ্যমে শত্রুদের বিরুদ্ধে প্রতিরোধ ব্যবস্থা গড়ে তোলে। খন্দক যুদ্ধে মহানবি (স) যেমন পরিখা খননের মাধ্যমে মদিনাকে হেফাজত করেছিলেন মুক্তিযোদ্ধারাও তেমনি নিজের দেশকে বহিঃশত্রুর হাত হতে রক্ষা করার জন্য রাস্তা কেটে প্রতিরোধ গড়ে তুলেছিলেন। ফলশ্রুতিতে মদিনাবাসীদের মতো তারাও এদেশকে রক্ষা করতে পেরেছিলেন। সুতরাং বলা যায়, খন্দক যুদ্ধের যুদ্ধ কৌশলই বাংলাদেশের স্বাধীনতা যুদ্ধের মুক্তিযোদ্ধাদের মধ্যে পরিলক্ষিত হয়।"
        },
        {
          "label": "ঘ",
          "question": "উক্ত ব্যবস্থা গ্রহণের ফলে মদিনা রাষ্ট্রের নিরাপত্তা কি নিশ্চিত হয়েছিল? তোমার উত্তরের সপক্ষে যুক্তি বিশ্লেষণ করো।",
          "explanation": "উক্ত কৌশল অর্থাৎ পরিখা খননের মাধ্যমেই মহানবি (স) মদিনা-কে রাষ্ট্রের নিরাপত্তা নিশ্চিত হয়েছিল- বক্তব্যটি যথার্থ। যুদ্ধে প্রতিপক্ষ' দলের মোকাবিলা করার জন্য সামরিক শক্তির পাশাপাশি উন্নত রণকৌশলেরও প্রয়োজন হয়। ইসলামের ইতিহাসে খন্দকের যুদ্ধে অভিনব রণকৌশল প্রয়োগ করা হয়েছিল। উদ্দীপকেও অনুরূপ ঘটনা পরিলক্ষিত হয়। খন্দকের যুদ্ধে মুসলিম সৈন্য সংখ্যা অনেক কম ছিল। মহানবি (স) নিজেদের এই সামরিক দুর্বলতার জন্য মদিনার ভিতরে থেকেই যুদ্ধের সিদ্ধান্ত নেন। মদিনাকে শত্রুপক্ষের প্রবল আক্রমণের হাত থেকে রক্ষা করার জন্য উত্তর-পশ্চিম দিকে দশ হাত প্রশস্ত ও দশ হাত গভীর পরিখা খনন করেন। ফলে শত্রুপক্ষ এই পরিখা পার হতে না পেরে মদিনাবাসীর কোনো ক্ষতি করতে পারেনি। উদ্দীপকের মুক্তিযোদ্ধারাও শত্রুবাহিনীকে অনুরূপ কৌশলের মাধ্যমে তাদের অঞ্চলে ঢুকতে দেয়নি। এক্ষেত্রে তারা তাদের অঞ্চলে প্রবেশের প্রধান প্রধান সড়কগুলো কেটে দিয়ে প্রতিবন্ধকতা সৃষ্টি করেছিল। আর এই কৌশল অবলম্বনের ফলেই মুক্তিযোদ্ধাদের অঞ্চলটি শত্রুবাহিনী থেকে নিরাপদ ছিল।, পরিশেষে বলা যায়, পরিখা খননের ফলেই মুশরিকদের আক্রমণ থেকে মদিনা নিরাপদ থাকে। আর মুক্তিযোদ্ধারাও রাস্তা কেটে শত্রুর আক্রমণ থেকে তাদের অঞ্চলকে রক্ষা করে।"
        }
      ]
    },
    {
      "number": "6",
      "uddipok": "ব্রিটিশ পার্লামেন্টকে গণতন্ত্রের সূতিকাগার বলা হয়। আইনসভাটি দ্বি- কক্ষবিশিষ্ট। নিম্নকক্ষের নাম হাউজ অব কমন্স। মূলত হাউজ অব কমন্সে নির্বাচিত প্রতিনিধিরাই ঐকমত্যের ভিত্তিতে দেশ পরিচালনার যাবতীয় সিদ্ধান্ত গ্রহণ করেন। অপরদিকে বিশিষ্ট ব্যক্তিবর্গের সমন্বয়ে গঠিত হাউজ অব লর্ডসের সদস্যরা দেশের সার্বিক বিষয়ে আলাপ-আলোচনা করে সুচিন্তিত মতামত দেন।",
      "tag": "DCC 23",
      "sub_questions": [
        {
          "label": "ক",
          "question": "আতিক শব্দের অর্থ কী?",
          "explanation": "আতিক শব্দের অর্থ দানশীল।"
        },
        {
          "label": "খ",
          "question": "'যুন্নুরাইন' বলতে কী বোঝ?",
          "explanation": "যুন্নুরাইন বলতে দুই নুর বা জ্যোতিষ্কের অধিকারীকে বোঝায়। মহানবি (স) ছিলেন মানবজাতির জন্য নুরস্বরূপ। হযরত ওসমান (রা) মহানবি (স)-এর দুই মেয়ে বুকাইয়া ও উম্মে কুলসুমকে বিয়ে করেছিলেন বলে তাকে যুন্নুরাইন বলা হয়। বিবাহ সূত্রে ওসমান (রা) মহানবি (স)- এর দুই কন্যার 'অধিকার' লাভ করেন। এজন্যই তাকে দুই জ্যোতিষ্কের অধিকারী বা যুন্নুরাইন বলা হয়।"
        },
        {
          "label": "গ",
          "question": "উদ্দীপকে বর্ণিত আইনসভার সাথে হযরত ওমর (রা) প্রবর্তিত কোন পরিষদের সাদৃশ্য রয়েছে? ব্যাখ্যা করো।",
          "explanation": "উদ্দীপকে বর্ণিত আইনসভার সাথে হযরত ওমর (রা)-এর প্রশাসনিক ব্যবস্থার অন্যতম বৈশিষ্ট্য মজলিশ-উস-শুরা বা পরামর্শসভার মিল - রয়েছে। হযরত ওমর (রা) ছিলেন গণতন্ত্রমনা। তার প্রশাসনের অন্যতম বৈশিষ্ট্য ছিল গণতান্ত্রিক শাসন। তিনি প্রশাসনিক ব্যবস্থায় ইসলামি গণতন্ত্রের পূর্ণ বিকাশ ও প্রয়োগ করেন। তিনি কুরআন-হাদিসের আলোকে জনগণের ইচ্ছার প্রতি খেয়াল রেখে পরামর্শভিত্তিক প্রশাসন গড়ে তোলেন। উদ্দীপকে বর্ণিত আইনসভা তার গৃহীত এ বৈশিষ্ট্যেরই প্রতিচ্ছবি। উদ্দীপকে বর্ণিত ব্রিটিশ আইনসভা দ্বি-কক্ষবিশিষ্ট। মূল ক্ষমতার অধিকারী নিম্নকক্ষের নাম হাউজ অব কমন্স। মূলত হাউজ অব কমন্সের নির্বাচিত জনপ্রতিনিধিরাই দেশ পরিচালনার বিষয়ে যাবতীয় সিদ্ধান্ত গ্রহণ করেন। অপরদিকে বিশিষ্ট ব্যক্তিবর্গের সমন্বয়ে গঠিত হাউজ অব লর্ডসের সদস্যরা দেশের সার্বিক বিষয়ে আলাপ-আলোচনা করে সুচিন্তিত মতামত দেন। হযরত ওমর (রা)-ও শাসনকার্য পরিচালনার জন্য মজলিশ-উস-শুরা বা পরামর্শসভা গঠন করেছিলেন। তিনি কুরআন-সুন্নাহর আলোকে মজলিশ- উস-শূরার সদস্যদের মতামতের ভিত্তিতে যেকোনো সমস্যার সমাধান করতেন। হযরত ওমর (রা) গঠিত এ পরামর্শসভা দুটি ভাগে বিভক্ত ছিল। যেমন- ক. মজলিশ-আল-আম এবং খ. মজলিশ-আল-খাস। মহানবি (স)- এর ঘনিষ্ঠ ও বয়োজ্যেষ্ঠ সাহাবা এবং মদিনার গণ্যমান্য ব্যক্তিদের নিয়ে মজলিশ-আল-আম গঠিত ছিল। এরা রাষ্ট্রের গুরুত্বপূর্ণ বিষয়ে সিদ্ধান্ত গ্রহণ করতেন। অন্যদিকে দৈনন্দিন কার্যাদি সম্পাদনের জন্য অল্প সংখ্যক নিয়ে মজলিশ-আল-খাস গঠিত ছিল। হযরত ওমর (রা) রাজ্য শাসনের ব্যাপারে সাধারণ মানুষের মতামতও গ্রহণ করতেন। উদ্দীপকে বর্ণিত আইনসভার সাথে হযরত ওমর (রা) প্রবর্তিত পরামর্শ পরিষদ মজলিশ-উস-শুরারই সাদৃশ্য পাওয়া যায়।"
        },
        {
          "label": "ঘ",
          "question": "উক্ত পরিষদের কার্যাবলি পর্যালোচনা করো।",
          "explanation": "হযরত ওমর (রা) গঠিত মজলিশ-উস-শুরা বা পরামর্শ সভার মাধ্যমেই তার প্রশাসন পরিচালিত হতো। এটি গণতান্ত্রিকভাবে রাষ্ট্র পরিচালনায় কার্যকর ভূমিকা রাখে। ইসলামি রাষ্ট্র পরিচালনায় মজলিশ-উস-শূরার ব্যাপক ভূমিকা ছিল। শাসনকার্যের স্বচ্ছতা, নাগরিকের সুযোগ-সুবিধা নিশ্চিত করা, বিচারকার্যসহ রাষ্ট্র পরিচালনা বিষয়ে সকল সিদ্ধান্ত মজলিশ-উস-শুরার পরামর্শ অনুসারেই গ্রহণ করা হতো। হযরত ওমর (রা) ঘোষণা করেছিলেন, \"পরামর্শ ছাড়া খিলাফত চলতে পারে না।\" বিচারকাজে কঠোরতা প্রদর্শন ছিল এ পরামর্শসভার উল্লেখযোগ্য বৈশিষ্ট্য। খলিফা ওমর (রা)-এর গঠিত 'মজলিশ-উস-শুরা' দৈনন্দিন ও বাৎসরিক প্রশাসনিক কাজের ব্যাপারে রাষ্ট্রপ্রধানকে পরামর্শ প্রদান করত। সুষ্ঠুভাবে একটি রাষ্ট্র পরিচালনার জন্য শক্তিশালী কেন্দ্রীয় প্রশাসন প্রয়োজন, যা উদ্দীপক ও ওমর (রা)-এর শাসনব্যবস্থায় লক্ষণীয়। তবে হযরত ওমর (রা) গণতান্ত্রিক আদর্শে বিশ্বাসী ছিলেন। তাই তিনি পরামর্শভিত্তিক প্রশাসন গড়ে তোলেন। দক্ষ ও যোগ্যতাসম্পন্ন লোকদের সমন্বয়ে মজলিশ-উস-শূরা গঠন করা হয়। এর দুটি ভাগ ছিল। একটি হচ্ছে মজলিশ-আল-আম, যেখানে রাসুল (স)-এর সাহাবা এবং মদিনার বয়োজ্যেষ্ঠ ও গণ্যমান্য ব্যক্তিরা রাষ্ট্রের গুরুত্বপূর্ণ সিদ্ধান্তে মতামত দিতেন। অন্যদিকে ছিল মজলিশ-আল-খাস যা অল্পসংখ্যক মুজাহিদ নিয়ে গঠিত ছিল। হযরত আলি (রা), তালহা (রা) যুবায়ের (রা) প্রমুখ মজলিশ-আল-খাসের সদস্য ছিলেন। তারা প্রশাসনের দৈনন্দিন কাজের ব্যাপারে মতামত দিতেন। সুতরাং দেখা যাচ্ছে, ওমর (রা)-এর উপদেষ্টা পরিষদের সদস্যরা উদ্দীপকে বর্ণিত ব্রিটেনের হাউস অব কমন্সের সদস্যদের মতোই দেশ পরিচালনার বিষয়ে যাবতীয় সিদ্ধান্ত গ্রহণ করতেন।"
        }
      ]
    },
    {
      "number": "7",
      "uddipok": "জনাব রশিত হাবিবি সেঞ্চুরি গ্রুপ অব কোম্পানির এমডি নিযুক্ত হয়ে কোম্পানিকে দুর্নীতিমুক্ত করার প্রত্যয় ব্যক্ত করেন। তিনি পরিকল্পনার অংশ হিসেবে কোম্পানিতে অবৈধ নিয়োগপ্রাপ্ত ও দুর্নীতিবাজ কর্মকর্তাদের পদত্যাগ করার আদেশ দেন। কোম্পানির স্বার্থে সবাই পদত্যাগ করলেও একজন কর্মকর্তা পদত্যাগ করতে অস্বীকৃতি জানায়। অধিকন্তু তার অধিকারে রক্ষিতসরকারি সম্পত্তি ফেরত দিতে বললে তিনি রাগান্বিত হন এবং এমডি এর আদেশ প্রত্যাখ্যান করেন। উভয়ের মধ্যে সম্পর্ক ক্রমান্বয়ে খারাপ হতে থাকে। একপর্যায়ে উভয়ের মধ্যে রক্তক্ষয়ী সংঘর্ষ বেধে যায়। এতে কোম্পানির সুনাম ক্ষুণ্ণ হয় এবং কোম্পানি মারাত্মকভাবে ক্ষতিগ্রস্ত হয়।",
      "tag": "DCC 23",
      "sub_questions": [
        {
          "label": "ক",
          "question": "হযরত আলি (রা)-এর পিতার নাম কী?",
          "explanation": "হযরত আলি (রা)-এর পিতার নাম আবু তালিব।"
        },
        {
          "label": "খ",
          "question": "মুয়াবিয়া (রা)-কে আরব বিশ্বের প্রথম রাজা বলা হয় কেন? ব্যাখ্যা করো।",
          "explanation": "মুয়াবিয়া উমাইয়া খিলাফত প্রতিষ্ঠা করে বংশানুক্রমিক রাজতন্ত্রের প্রচলন করেন বলে তাকে আরবদের প্রথম রাজা বলা হয়। মহানবি (স) ইন্তেকালের আগে কাউকে তাঁর উত্তরাধিকারী হিসেবে মনোনয়ন দেননি। খুলাফায়ে রাশেদিন হিসেবে পরিচিত তাঁর প্রথম চারজন উত্তরাধিকারী আবু বকর, ওমর, ওসমান এবং আলি (রা)] গণতান্ত্রিক রীতিতে নির্বাচিত হয়েছিলেন। তাদের শাসনকালের অবসান ঘটলে মুয়াবিয়া ৬৬১ খ্রিষ্টাব্দে উমাইয়া খিলাফত প্রতিষ্ঠা করেন। তিনি বসরার শাসনকর্তা মুগিরার প্ররোচনায় ৬৭৯ খ্রিষ্টাব্দে তার পুত্র ইয়াজিদকে উত্তরাধিকারী হিসেবে মনোনীত করে বংশানুক্রমিক রাজতন্ত্রের সূচনা করেন। তার এই মনোনয়ন নীতি পরবর্তী খলিফারাও অনুসরণ করেন। এজন্য মুয়াবিয়াকে আরবের প্রথম রাজা বলা হয়।"
        },
        {
          "label": "গ",
          "question": "উদ্দীপকে উল্লেখিত রক্তক্ষয়ী সংঘর্ষ খুলাফায়ে রাশেদিনের শাসনামলে সংঘটিত কোন যুদ্ধের প্রতি ইঙ্গিত প্রদান করছে? ব্যাখ্যা করো।",
          "explanation": "নিম্নের অনুরুপ: উদ্দীপকে উল্লেখিত রক্তক্ষয়ী সংঘর্ষটি খুলাফায়ে রাশেদিনের শাসনামলে সংঘটিত সিফফিনের যুদ্ধকে ইঙ্গিত করছে। ইসলামের চতুর্থ খলিফা হযরত আলি (রা)-এর শাসনকালে (৬৫৬-৬৬১ খ্রি.) মুসলিম বিশ্ব অন্তঃকলহ ও বিশৃঙ্খলায় জর্জরিত ছিল। এ সময় খলিফা ওসমান (রা)-এর হত্যাকান্ডকে কেন্দ্র করে মুসলমানদের মধ্যে পর পর তিনটি গৃহযুদ্ধ সংঘটিত হয়। এগুলোর মধ্যে সিফফিনের যুদ্ধ একটি। উদ্দীপকের বর্ণনায় এ যুদ্ধের ঘটনারই প্রতিফলন রয়েছে। উদ্দীপকে বলা হয়েছে, জনাব শামসুল হক ক্ষমতায় অধিষ্ঠিত হয়ে রাজ্যে শান্তি-শৃঙ্খলা প্রতিষ্ঠার জন্যে আগের শাসকের নিযুক্ত প্রাদেশিক গভর্নরদের বরখাস্ত করেন। গভর্নর ইলিয়াস ছাড়া সব গভর্নর তার নির্দেশনার প্রতি সম্মান দেখান। তাছাড়া ইলিয়াস সাহেব আগের শাসনকর্তার সময়ে যেসব সরকারি সম্পত্তির মালিক হয়েছিলেন নতুন শাসনকর্তা তা রাজকোষে ফিরিয়ে নিলে উক্ত শাসনকর্তা ও গভর্নর ইলিয়াসের মধ্যে সংঘর্ষ শুরু হয়। সিফফিনের যুদ্ধের ক্ষেত্রেও এ ধরনের ঘটনা দেখা যায়। হযরত আলি (রা) শাসনক্ষমতা লাভ করে খিলাফতে শান্তি-শৃঙ্খলা প্রতিষ্ঠায় উদ্যোগ নেন। এর অংশ হিসেবে তিনি আগের খলিফা ওসমান (রা)-এর সময়কার প্রাদেশিক শাসনকর্তাদের পদত্যাগ করতে বলেন। সিরিয়ার শাসনকর্তা মুয়াবিয়া ছাড়া অন্যরা খলিফার নির্দেশ পালন করেন। মুয়াবিয়া খলিফা ওসমান (রা)-এর শাসনকালে অবৈধভাবে বিপুল সম্পত্তির অধিকারী হয়েছিলেন। হযরত আলি (রা) এসব সম্পত্তি পুনরায় রাজকোষে ফিরিয়ে দিতে বললে মুয়াবিয়ার স্বার্থে আঘাত লাগে। এসব বিষয়কে কেন্দ্র করে আলি (রা) ও মুয়াবিয়ার মধ্যে সম্পর্কের অবনতি ঘটে এবং ৬৫৭ খ্রিষ্টাব্দে তাদের মধ্যে রক্তক্ষয়ী সিফফিনের যুদ্ধ হয়। সুতরাং বলা যায়, উদ্দীপকের সংঘর্ষ সিফফিনের যুদ্ধেরই ইঙ্গিত বহন করছে।"
        },
        {
          "label": "ঘ",
          "question": "'উদ্দীপকের মতো উক্ত যুদ্ধ ইসলামের গণতান্ত্রিক শাসন ব্যবস্থা ক্ষতিগ্রস্ত করে এবং রাজতন্ত্র প্রতিষ্ঠার ভিত্তি রচনা করে'- বিশ্লেষণ করো।",
          "explanation": "'উদ্দীপকের মতো উক্ত যুদ্ধ অর্থাৎ সিফফিনের যুদ্ধ ইসলামের গণতান্ত্রিক শাসন ব্যবস্থা ক্ষতিগ্রস্ত করে এবং রাজতন্ত্র প্রতিষ্ঠার ভিত্তি রচনা করে'- মন্তব্যটি যথার্থ। ইসলামের ইতিহাসে খলিফা আলি (রা) এবং সিরিয়ার শাসনকর্তা মুয়াবিয়ার মধ্যে সংঘটিত সিফফিনের যুদ্ধের ফলাফল অত্যন্ত বেদনাদায়ক। রণক্ষেত্রে এই যুদ্ধ স্থগিত করে আপসের জন্য দুমাতুল জন্দল নামক স্থানে বিবদমান দুই পক্ষের প্রতিনিধিরা একত্র হয়। সালিশে কূটকৌশলে খলিফা আলিকে পদচ্যুত এবং সিরিয়ার শাসনকর্তা মুয়াবিয়াকে মুসলিম বিশ্বের খলিফা ঘোষণা করা হয়। এ রায় গ্রহণযোগ্য নয়। কেননা এতে অযৌক্তিকভাবে একজন প্রাদেশিক শাসনকর্তাকে খলিফার সমকক্ষ করা হয়েছে। দুমাতুল জন্দলের সালিশে যৌক্তিক সমাধানে পৌঁছতে না পারার কারণে মুসলিম জাহানের অপূরণীয় ক্ষতি হয়। এর ফলে একক অপ্রতিরোধ্য মুসলিম শক্তি তাৎক্ষণিকভাবে তিন ভাগে বিভক্ত হয়ে পড়ে। যথা- (১) আলির (রা) সমর্থক বা শিয়া, (২) মুয়াবিয়ার দল ও (৩) খারেজি। পরবর্তী সময়ে মুসলমানদের মধ্যে আরও অনেক দল-উপদলের সৃষ্টি হয়। সিফফিনের যুদ্ধে শুধু আলি (রা)-এর পরাজয়ই ঘটেনি বরং মহানবি (স)- এর আদর্শের আলোকে প্রতিষ্ঠিত খুলাফায়ে রাশেদিনের গণতান্ত্রিক শাসনপদ্ধতির অবসান হয়। মুয়াবিয়ার প্রতিষ্ঠিত উমাইয়া শাসনামলে বায়তুল মাল বা রাষ্ট্রীয় সম্পদ শাসকশ্রেণির ব্যক্তিগত সম্পদে পরিণত হয়। এছাড়া উমাইয়া খলিফাদের অনৈসলামিক কার্যকলাপের কারণে খিলাফতের মর্যাদা বিনষ্ট হয়। মুয়াবিয়া তার পুত্র ইয়াজিদকে খিলাফতের পরবর্তী উত্তরাধিকারী মনোনীত করে বংশানুক্রমিক রাজতন্ত্র চালু করেন। এর মাধ্যমে খুলাফায়ে রাশেদিনের সময় খলিফা নির্বাচনের যে গণতান্ত্রিক রীতি অনুসরণ করা হতো তা বিলুপ্ত হয়। উদ্দীপকে বর্ণিত সেঞ্চুরি গ্রুপ অব কোম্পানির নতুন এমডি এবং একজন কর্মকর্তার দ্বন্দ্বের ফলে কোম্পানির সুনাম বিনষ্ট এবং ব্যবসা ক্ষতিগ্রস্ত হয়। একইভাবে সিফফিনের যুদ্ধের কারণে ইসলামি খিলাফতের মর্যাদা বিনষ্ট হয় এবং মুসলমানদের মধ্যে রাজতন্ত্রের উদ্ভব ঘটে।"
        }
      ]
    },
    {
      "number": "8",
      "uddipok": "রাজা আলমগীর তার সাম্রাজ্যে ব্যাপক সংস্কার সাধন করেন। কেন্দ্রীয় টাকশাল স্থাপন করে নির্দিষ্ট মানের মুদ্রা চালু করেন। ফলে ক্রেতা-বিক্রেতা উভয়ে উপকৃত হয়। ব্যবসা-বাণিজ্যেরও প্রসার ঘটে। তিনি প্রচলিত ডাক ব্যবস্থাকে আধুনিকীকরণ করেন। সাম্রাজ্যের সৌন্দর্যবৃদ্ধির জন্য সুরম্য প্রাসাদ, নান্দনিক স্মৃতিফলক প্রভৃতি নির্মাণ করেন, যা সকলের দৃষ্টি কাড়ে। এভাবে স্থাপত্যশিল্পের বিকাশে তিনি অনবদ্য ভূমিকা রাখেন।",
      "tag": "DCC 23",
      "sub_questions": [
        {
          "label": "ক",
          "question": "'কুব্বাতুস সাখরা' কী?",
          "explanation": "৬৯১ খ্রিস্টাব্দে উমাইয়া খলিফা আবদুল মালিকের জেরুজালেমে নির্মিত অষ্টাকোণাকৃতির স্মৃতিস্তম্ভটিই 'কুব্বাতুস-সাখরা'বা Dome of the Rock নামে পরিচিত।"
        },
        {
          "label": "খ",
          "question": "খলিফা আবদুল মালিক কর্তৃক আরবি ভাষা জাতীয়করণ বিষয়ে ধারণা দাও।",
          "explanation": "আরব জাতীয়তাবাদের বিকাশ এবং রাষ্ট্রে সুষ্ঠু শাসনব্যবস্থা চালুর জন্য উমাইয়া খলিফা আবদুল মালিক আরবিকে রাষ্ট্র ভাষার মর্যাদা দিয়ে আরবি ভাষার জাতীয়করণ করেন। খলিফা আবদুল মালিকের রাজত্বকাল আরব জাতীয়তাবাদী চেতনার বিকাশের জন্য বিখ্যাত ছিল। তিনি শাসনক্ষমতায় বসে (৬৮৫ খ্রি.) দেখলেন যে আরব মুসলিমরা রাজ্যশাসন করলেও মূলত অনারব জনগোষ্ঠীই উমাইয়া খিলাফতের প্রশাসন ব্যবস্থা পরিচালনা করছে। ফলে আরব মুসলিমরা সরকারি বিভিন্ন সুযোগ-সুবিধা থেকে বঞ্চিত হচ্ছে। তাই আগে থেকে চালু হওয়া ফারসি, সিরীয়, গ্রিক ভাষার উচ্ছেদ করে আবদুল মালিক আরবি ভাষায় সরকারি কাজ পরিচালনার নির্দেশ দেন। এভাবে তিনি আরবি ভাষাকে মর্যাদা দিয়ে আরব জাতীয়তাবাদ শক্তিশালী করেন।"
        },
        {
          "label": "গ",
          "question": "উদ্দীপকের রাজা আলমগীরের মুদ্রা সংস্কার খলিফা আবদুল মালিকের মুদ্রা সংস্কারের অনুরূপ- ব্যাখ্যা করো।",
          "explanation": "উদ্দীপকের রাজা আলমগীরের মুদ্রা সংস্কার খলিফা আবদুল মালিকের মুদ্রা সংস্কারের অনুরূপ। মুদ্রা হলো রাষ্ট্রের সার্বভৌমত্বের প্রতীক। কিন্তু খলিফা আবদুল মালিকের আগে আরবদের কোনো নিজস্ব মুদ্রা ছিল না। ফলে সাম্রাজ্যের অর্থনৈতিক কর্মকাণ্ড ব্যাপকভাবে ক্ষতিগ্রস্ত হতো। এ অবস্থার পরিপ্রেক্ষিতে খলিফা আবদুল মালিক সর্বপ্রথম মুদ্রা ব্যবস্থার সংস্কার সাধন করেন। তার এ কাজেরই প্রতিফলন ঘটেছে রাজা আলমগীরের মুদ্রা সংস্কারের ক্ষেত্রে। রাজা আলমগীর তার সাম্রাজ্যে কেন্দ্রীয় টাকশাল স্থাপন করে নির্দিষ্ট মানের মুদ্রা চালু করেন। ফলে ক্রেতা-বিক্রেতা উভয়ে উপকৃত হয়। খলিফা আবদুল মালিকের সংস্কারের ক্ষেত্রেও এমনটি দেখা যায়। তার সময়ে সাম্রাজ্যে তিন ধরনের মুদ্রা প্রচলিত ছিল। যেমন- বাইজান্টাইনে Dinarious, পারস্যে Darkmah এবং দক্ষিণ ইয়েমেনে Athene মুদ্রা চালু ছিল। এতে সাম্রাজ্যের অর্থনৈতিক কর্মকান্ড ব্যাহত হতো। মুদ্রা বিনিময়ের সমস্যার ফলে ব্যবসা- বাণিজ্যে অসুবিধা দেখা দিত। এছাড়া মুদ্রার ছাপ ও মূল্য নির্ণয় একেবারে অনির্ধারিত থাকায় বাজারে অনায়াসে জাল মুদ্রা প্রচলিত হতো। এসব কারণে খলিফা আবদুল মালিক সর্বপ্রথম খাঁটি আরবি মুদ্রা প্রচলনের জন্য ৬৯৫ খ্রিষ্টাব্দে দামেস্কে জাতীয় টাকশাল গঠন করেন। তিনি দিনার, দিরহাম ও ফালুস নামের সোনা, রুপা ও তামার মুদ্রার প্রচলন করেন। মুদ্রাগুলোকে আরবীয়করণের জন্য মুদ্রায় ক্রসের পরিবর্তে আরবি বর্ণমালা লেখা হয়। সুতরাং বোঝা যায়, রাজা আলমগীরের মুদ্রা সংস্কার খলিফা আবদুল মালিকের মদা সংস্কারেরই প্রতিফলন।"
        },
        {
          "label": "ঘ",
          "question": "স্থাপত্যশিল্পের উন্নয়নে উদ্দীপকের রাজার তুলনায় আবদুল মালিকের কৃতিত্ব ছিল অনেক বেশি- উক্তিটির যথার্থতা যাচাই করো।",
          "explanation": "স্থাপত্যশিল্পের উন্নয়নে উদ্দীপকের রাজার তুলনায় আবদুল মালিকের কৃতিত্ব ছিল অনেক বেশি- উক্তিটি যথার্থ। ইসলামের ইতিহাসে রাজেন্দ্র নামে পরিচিত আবদুল মালিক উমাইয়া বংশের শ্রেষ্ঠ শাসকদের অন্যতম। তিনি নিজ দক্ষতা ও যোগ্যতা বলে উমাইয়া সাম্রাজ্যকে সুদৃঢ় ভিত্তির ওপর প্রতিষ্ঠা করেন। এ বলিষ্ঠ চরিত্রের অধিকারী মানুষটি ছিলেন খুব শিল্পানুরাগী। তার মার্জিত রুচিবোধের সামান্য প্রতিফলন লক্ষ করা যায় উদ্দীপকের রাজার মধ্যে। উদ্দীপকের রাজা আলমগীর সাম্রাজ্যের সৌন্দর্য বৃদ্ধির জন্য সুরম্য প্রাসাদ, নান্দনিক স্মৃতিফলক প্রভৃতি নির্মাণ করেন। স্থাপত্যশিল্পে তার' এ অবদান সবার দৃষ্টি কাড়লেও এগুলো আবদুল মালিকের অবদানের তুলনায় খুবই সামান্য। আবদুল মালিক শিল্প, স্থাপত্য ও সংস্কৃতির একজন উদার পৃষ্ঠপোষক ছিলেন। নির্মাতা হিসেবে তার কৃতিত্ব অপরিসীম। দজলা নদীর পশ্চিম তীরে সামরিক শহর 'ওয়াসিত' ও আল আকসা মসজিদ তার স্থাপত্য কীর্তির উজ্জ্বল নিদর্শন। তবে স্থাপত্য শিল্পে তার সবচেয়ে বড় অবদান হচ্ছে 'কুব্বাতুস সাখরা' বা Dome of the Rock নামে একটি স্মৃতিস্তম্ভ নির্মাণ। তৎকালীন খলিফা ইবনে জুবায়েরের শাসনাধীন মক্কার কাবাগৃহের প্রতিদ্বন্দ্বী হিসেবে আবদুল মালিক ৬৯১ খ্রিষ্টাব্দে জেরুজালেমে এ স্থাপত্যকীর্তি নির্মাণ করেন। এটি ছিল মহানবি (স)-এর মেরাজের স্মৃতি বিজড়িত পবিত্র পাথরের ওপর নির্মিত অষ্টাকোণাকৃতির একটি স্থাপত্যশিল্প। এছাড়া তিনি দামেস্কে মহাফেজখানা বা সরকারি দলিল- দস্তাবেজখানা স্থাপন করেন। উপরের আলোচনা থেকে এটাই প্রমাণিত 'হয় যে, উদ্দীপকের রাজা স্থাপত্যশিল্পের বিকাশে যে ভূমিকা রেখেছেন তার চেয়ে খলিফা আবদুল মালিকের অবদান অনেক বেশি।"
        }
      ]
    },
    {
      "number": "9",
      "uddipok": "মুঘল সাম্রাজ্যের শেষ সফল সম্রাট আওরঙ্গজেব। একজন ন্যায়পরায়ণ শাসক হিসেবে তিনি দুর্নীতি, অনৈসলামিক ও অনৈতিক কাজ নিষিদ্ধ করেন। তিনি সার্বজনীন প্রশাসন প্রতিষ্ঠার ওপর গুরুত্ব দেন। আওরঙ্গজেব তার সময়ের প্রায় ৮০ প্রকারের বেআইনি কর রহিত করেন। তিনি যাকাত, উশর ইত্যাদি মুসলমানদের জন্য বাধ্যতামূলক করেন এবং অমুসলিমদের জন্য জিজিয়া কর পুনঃপ্রবর্তন করেন। এছাড়া ধর্মতত্ত্ব ও ইসলামি শিক্ষার প্রসারে তিনি নানা পদক্ষেপ গ্রহণ করেন। তবে তিনি দাক্ষিণাত্যে সমর অভিযান পরিচালনার করতে গিয়ে অস্ত্র হাতে নিয়েছিলেন। আর এ অভিযানে অনেক মন্দির ধ্বংস করা হয় এবং মন্দিরের ধন-সম্পদ লুট করা হয়।",
      "tag": "DCC 23",
      "sub_questions": [
        {
          "label": "ক",
          "question": "কাকে 'আশীর্বাদের চাবি' বলা হয়?",
          "explanation": "খলিফা সুলায়মানকে 'আশীর্বাদের চাবি' বলা হয়।"
        },
        {
          "label": "খ",
          "question": "খলিফা আবদুল মালিককে রাজেন্দ্র বলা হয় কেন? ব্যাখ্যা করো।",
          "explanation": "আবদুল মালিককে রাজেন্দ্র বা Father of kings বলার কারণ তার পরবর্তী চারজন খলিফাই আবদুল মালিকের পুত্র ছিলেন। খলিফা আবদুল মালিকের মৃত্যুর পর তার চার পুত্র পর্যায়ক্রমে উমাইয়া খিলাফতে অধিষ্ঠিত হন। এরা হলেন- আল ওয়ালিদ (৭০৫-৭১৫ খ্রি.) সুলাইমান (৭১৫-৭১৭ খ্রি.), দ্বিতীয় ইয়াজিদ (৭২০-৭২৪ খ্রি.) এবং হিশাম (৭২৪-৭৪৩ খ্রি.)। তারা সুযোগ্য নেতৃত্ব দিয়ে উমাইয়া খিলাফতকে সমৃদ্ধির স্বর্ণশিখরে পৌঁছে দেন। ঐতিহাসিক পি. কে. হিট্টি বলেন, \"আবদুল মালিক এবং তার উত্তরাধিকারী চার পুত্রের শাসনকালে দামেস্কের এ রাজবংশ শৌর্যবীর্য ও গৌরবের চরম শিখরে আরোহণ করে।\" এ কারণে আবদুল মালিককে রাজেন্দ্র বলা হয়।"
        },
        {
          "label": "গ",
          "question": "উদ্দীপকের শাসকের সাথে খলিফা ওমর বিন আবদুল আজিজ এর কর্মকাণ্ডের মিল ব্যাখ্যা করো।",
          "explanation": "উদ্দীপকের শাসকের সাথে খলিফা ওমর বিন আবদুল আজিজ-এর জনকল্যাণমূলক কর্মকান্ডের মিল রয়েছে। খলিফা ওমর বিন আবদুল আজিজ তার পূর্ববর্তী ও পরবর্তী সকল উমাইয়া শাসক থেকে চারিত্রিক গুণাবলি, ধর্ম পালন ও শাসনকার্যে একেবারেই পৃথক ছিলেন। তিনি ধার্মিক, দয়ালু, সুবিচারক, উদার, সরল ও শান্তি প্রিয় মানুষ ছিলেন। তিনি দুর্নীতিমুক্ত শাসনব্যবস্থা প্রণয়ন করেন। জনগণের ওপর থেকে অতিরিক্ত কর রহিত করেন এবং ইসলাম ধর্ম প্রচারে বিশেষ অবদান রাখেন। উদ্দীপকের মুঘল সম্রাট আওরঙ্গজেবের ক্ষেত্রেও এ বিষয়গুলো লক্ষণীয়। উদ্দীপকের শাসক আওরঙ্গজেবের কর্মকান্ডের সাথে উমাইয়া খলিফা ওমর বিন আবদুল আজিজের কর্মকান্ডের মিল রয়েছে। তিনিও তার পূর্ববর্তী খলিফাদের কলুষিত নীতি ত্যাগ করে দুর্নীতিমুক্ত, ন্যায়নিষ্ঠ, গোত্রপ্রীতি ও স্বজনপ্রীতিমুক্ত একটি সর্বজনীন প্রশাসন প্রতিষ্ঠার নীতি গ্রহণ করেন। তিনি মাওয়ালিদের (অনারব মুসলিম) ওপর থেকে জিজিয়া ও খারাজ প্রত্যাহার করেন। মুসলমানদেরকে তিনি যাকাত ও উশর প্রদানের নির্দেশ দেন। এছাড়া তিনি ইসলামের প্রচারকল্পে ঘোষণা দেন যে, যে ব্যক্তি ইসলাম গ্রহণ করবে তাকে খারাজ ও জিজিয়া থেকে অব্যাহতি দেওয়া হবে। সুতরাং বলা যায় যে, মুঘল সম্রাট আওরঙ্গজেবের সাথে উমাইয়া খলিফা উমর বিন আবদুল আজিজের দুর্নীতিমুক্ত প্রশাসন প্রতিষ্ঠা, রাজস্ব সংস্কার এবং ইসলাম প্রচারমূলক কর্মকাণ্ডের মিল বিদ্যমান।"
        },
        {
          "label": "ঘ",
          "question": "সম্রাট আওরঙ্গজেবের কিছু কর্মকাণ্ড উক্ত শাসকের কর্মকাণ্ডকে সমর্থন করে না- যৌক্তিকভাবে ব্যাখ্যা করো।",
          "explanation": "উদ্দীপকটি অনেকাংশেই উক্ত শাসকের অর্থাৎ উমর বিন আবদুল আজিজের কর্মকাণ্ডকে সমর্থন করে না- উক্তিটি যথার্থ। উদ্দীপকে লক্ষ করা যায় যে, মুঘল সম্রাট দাক্ষিণাত্যে সমর অভিযান পরিচালনা করতে গিয়ে অস্ত্র হাতে নিয়েছেন। এই দাক্ষিণাত্য অভিযানের সময় অনেক মন্দির ধ্বংস এবং মন্দিরের ধন-সম্পদ লুট করা হয়। এই বিষয়গুলোর সাথে উমাইয়া খলিফা ওমর বিন আবদুল আজিজের কর্মকান্ডের বৈসাদৃশ্য পরিলক্ষিত হয়। আবদুল আজিজ তার শাসনামলে কোনো সামরিক অভিযান পরিচালনা করেননি এবং কোনো মন্দিরও ধ্বংস করেননি। খলিফা ওমর বিন আবদুল আজিজ সাম্রাজ্যবাদী নীতি পরিহার করেন। এ কারণে তিনি সাম্রাজ্য বিস্তারের জন্য কোনো সামরিক অভিযান প্রেরণ করেননি। বরং তিনি পূর্বে পরিচালিত অভিযানসমূহ বন্ধ করে দেন। এসময় মুসলিম সেনাবাহিনী কনস্টান্টিনোপল বিজয়ের দ্বারপ্রান্তে এসে পৌছুলেও তিনি সেখান থেকে অবরোধ তুলে নেন। তিনি সাম্রাজ্যবাদী নীতি পরিহার করে সাম্রাজ্যে সংহতি বিধানে মনোযোগ দেন। এছাড়া তিনি গোঁড়া মুসলিম হলেও আওরঙ্গজেবের মতো কোনো মন্দির ধ্বংস করেননি। তিনি নিজেকে খলিফার চেয়ে মুসলমান ভাবতে বেশি পছন্দ করতেন। তিনি ইসলাম ধর্মে ধর্মান্তরিতদের বিশেষ সুবিধা প্রদানের ঘোষণা দিলে পারস্য, ইফরিকিয়া (উত্তর আফ্রিকা) মিসর প্রভৃতি অন্যলের বহুলোক ইসলাম গ্রহণে উদ্বুদ্ধ হয়। তিনি মুসলমানদের বিশেষ সুযোগ সুবিধা দিলেও অমুসলিমদের প্রতি অবিচার করেননি। তার শাসনকালে নতুন মন্দির এবং গির্জা নির্মাণ নিষিদ্ধ থাকলেও পুরোনোগুলো ধ্বংস করা হয়নি। পরিশেষে বলা যায় যে, উদ্দীপকের মুঘল সম্রাট আওরঙ্গজেবের সাথে উমাইয়া খলিফা ওমর বিন আবদুল আজিজের কিছু ক্ষেত্রে মিল থাকলেও সাম্রাজ্যবাদী নীতি এবং অমুসলিম নীতির ক্ষেত্রে উভয়ের মধ্যে কোনো মিল নেই।"
        }
      ]
    },
    {
      "number": "10",
      "uddipok": "প্রাচীন রুশ দেশীয় একজন প্রজাহিতৈষী রাজা ছিলেন। তার মহানুভবতায় আকৃষ্ট হয়ে দেশের অভ্যন্তরে একদল মানুষ তাকে ঈশ্বরের সাথে তুলনা করতে থাকেন। এতে রাজা বিব্রতবোধ করেন। উক্ত আচরণ থেকে বিরত রাখার চেষ্টা করে ব্যর্থ হয়ে রাজা তাদের বন্দি করেন। তাদের বন্দি করার ফলে রাজা বড় ধরনের দুর্যোগের হাত হতে রক্ষা পায়। এর ফলে রাজ্যে বিশৃঙ্খলা দূরীভূত হয়ে শান্তি প্রতিষ্ঠিত হয়।",
      "tag": "DCC 23",
      "sub_questions": [
        {
          "label": "ক",
          "question": "আব্বাসি খিলাফতের পরিসমাপ্তি ঘটে কত সালে?",
          "explanation": "১২৫৮ সালে আব্বাসি খিলাফতের পরিসমাপ্তি ঘটে।"
        },
        {
          "label": "খ",
          "question": "'বায়তুল হিকমা' বলতে কী বোঝ? ব্যাখ্যা করো।",
          "explanation": "আব্বাসি খলিফা আল মামুন প্রতিষ্ঠিত একটি শিক্ষা প্রতিষ্ঠান বা জ্ঞানগৃহ হলো বায়তুল হিকমা। বায়তুল হিকমা অর্থ জ্ঞানগৃহ। খলিফা আল মামুন ৮৩০ খ্রিষ্টাব্দে বাগদাদে এটি প্রতিষ্ঠা করেন। এটি গ্রন্থাগার, শিক্ষায়তন ও অনুবাদ বিভাগ- এ তিন ভাগে বিভক্ত ছিল। সুপণ্ডিত হুনায়ন বিন ইসহাক এর প্রথম তত্ত্বাবধায়ক নিযুক্ত হয়েছিলেন। এখানে গ্যালেন, ইউক্লিড, টলেমি, পল প্রমুখ গ্রিক মনীষীর প্রাচীন গ্রন্থাবলি অনুবাদ করা হতো এবং অনুবাদকারীকে গ্রন্থের ওজনে স্বর্ণমুদ্রায় পারিশ্রমিক দেওয়া হতো।"
        },
        {
          "label": "গ",
          "question": "উদ্দীপকে উল্লেখিত রুশ দেশীয় রাজার সাথে তোমার পাঠ্যবইয়ের কোন ঘটনার মিল রয়েছে? ব্যাখ্যা করো।",
          "explanation": "নিম্নের অনুরুপ: উদ্দীপকটি আব্বাসি খিলাফতের খলিফা আল মনসুরের সময়ের রাওয়ান্দিয়া সম্প্রদায়ের বিদ্রোহ দমনের ঘটনাকে ইঙ্গিত করে। আব্বাসি খলিফা আবু জাফর আল মনসুর একজন জনদরদি শাসক ছিলেন। তিনি প্রজাদের কল্যাণে বহুমুখী পদক্ষেপ গ্রহণ করেন। তার এ সকল কর্মকাণ্ডে জনগণ খুশি ছিল। তাছাড়া তিনি একজন ধর্মপ্রাণ ব্যক্তি ছিলেন। তার এই ধার্মিকতার কারণে রাওয়ান্দিয়া সম্প্রদায় তাকে আল্লাহর অবতার বলে ঘোষণা করেন। এ ঘটনায় তিনি বিরক্ত হয়ে রাওয়ান্দিয়া সম্প্রদায়কে দমন করেন। উদ্দীপকেও এ ঘটনার প্রতিফলন ঘটেছে। উদ্দীপকে বলা হয়েছে, প্রাচীন রুশ দেশীয় একজন প্রজাহিতৈষী শাসকের মহানুভবতায় আকৃষ্ট হয়ে দেশের অভ্যন্তরে একদল মানুষ তাকে খোদার সাথে তুলনা করতে থাকে। এতে রাজা বিব্রতবোধ করেন এবং উক্ত আচরণ থেকে তাদের বিরত রাখার চেষ্টায় ব্যর্থ হয়ে তাদের বন্দি করে। উদ্দীপকের এ শাসক মূলত আব্বাসি খলিফা আল মনসুরের প্রতিনিধিত্ব করছে। খলিফা আল মনসুর ধর্মপ্রাণ ছিলেন বলে ৭৫৮ খ্রিষ্টাব্দে রাওয়ান্দিয়া সম্প্রদায় খলিফাকে আল্লাহর অবতার বলে ঘোষণা করেন। তাদের এরূপ ধর্মবিরোধী কার্যের জন্য মনসুর বাধ্য হয়ে তাদের ২০০ জনকে কারারুদ্ধ করেন। ফলে ৬০০ রাওয়ান্দিয়ার একটি দল খলিফার সঙ্গে সাক্ষাতের কথা বলে তাকে আক্রমণ করে। সৌভাগ্যক্রমে খলিফা এ আক্রমণ থেকে বেঁচে যান। উদ্দীপকেও এ ঘটনার প্রতি ইঙ্গিত দেওয়া হয়েছে।"
        },
        {
          "label": "ঘ",
          "question": "উদ্দীপকে বর্ণিত ঘটনার আলোকে বলা যায় রুশ দেশীয় রাজার মতো উক্ত শাসকও রাজনৈতিক প্রজ্ঞা দ্বারা মহাবিপর্যয়ের হাত থেকে রক্ষা পেয়েছিলেন- বিশ্লেষণ করো।",
          "explanation": "নিম্নের অনুরুপ: রুশ দেশের রাজার মতো খলিফা আল মনসুরও রাজনৈতিক প্রজ্ঞা দ্বারা মহাবিপর্যয়ের হাত থেকে রক্ষা পেয়েছিলেন। উদ্দীপকে আল মনসুরের রাওয়ান্দিয়া সম্প্রদায়ের বিদ্রোহ দমনের বিষয়টির ইঙ্গিত করা হয়েছে। খলিফা অত্যন্ত দক্ষতার সাথে রাওয়ান্দিয়াদের বিদ্রোহ দমন করে সাম্রাজ্যকে একটি সুদৃঢ় ভিত্তির ওপর প্রতিষ্ঠিত করেন। আব্বাসি শাসক আল মনসুর তার রাজনৈতিক প্রজ্ঞার দ্বারা আব্বাসি শাসনকে সুদৃঢ়করণের লক্ষ্যে বিভিন্ন বিদ্রোহ-গোলযোগ দমনের জন্য বহুমুখী পদক্ষেপ গ্রহণ করেন। খিলাফত লাভের পরপরই তার চাচা ও সিরিয়ার শাসনকর্তা আব্দুল্লাহ বিন আলীর বিদ্রোহ দমন করেন। কারণ আবুল আব্বাস তাকে পরবর্তী খলিফা বানানোর প্রতিশ্রুতি দিয়েছিলেন। এরপর আবু মুসলিম খোরাসানির অধিক জনপ্রিয়তায় ভীত হয়ে পরিকল্পনা করে তাকেও হত্যা করেন। কারণ আবু মুসলিমের জীবদ্দশায় মনসুর নিজেকে সিংহাসনে নিরাপদ মনে করেননি। এরপর তিনি পর্যায়ক্রমে সানবাদের বিদ্রোহ, রাওয়ান্দিয়া সম্প্রদায়ের বিদ্রোহ ও খোরাসানের বিদ্রোহ দমন করেন। বিদ্রোহ দমনের মাধ্যমে তার রাজনৈতিক প্রজ্ঞা প্রকাশ পায় এবং দেশ মহাবিপর্যয়ের হাত থেকে রক্ষা পায়। সার্বিক আলোচনায় প্রতীয়মান হয় যে, আল মনসুর তার অক্লান্ত পরিশ্রম, অদম্য সাহস, দূরদর্শিতা ও কূটনৈতিক প্রজ্ঞার বলে সকল বিদ্রোহ দমনের মাধ্যমে নব প্রতিষ্ঠিত আব্বাসি সাম্রাজ্যের ভিত মজবুত করেন।"
        }
      ]
    },
    {
      "number": "11",
      "uddipok": "একদল জ্ঞানপিপাসু ব্যক্তিবর্গের পৃষ্ঠপোষকতায় ঢাকায় 'এশিয়াটিক সোসাইটি অব বাংলাদেশ' প্রতিষ্ঠিত হয়। জ্ঞান-বিজ্ঞানের চর্চার জন্য এখানে প্রাচীন গ্রন্থাবলি সংরক্ষণ করা হয়। এই প্রতিষ্ঠানটি নতুন নতুন গবেষণার কাজেও পৃষ্ঠপোষকতা দিয়ে থাকে। কিন্তু সরকারি প্রতিষ্ঠান না হওয়ায় নতুন গবেষণায় যথাযথ সহযোগিতা দিতে প্রতিষ্ঠানটি অক্ষম।",
      "tag": "DCC 23",
      "sub_questions": [
        {
          "label": "ক",
          "question": "খলিফা আল মামুনের স্ত্রীর নাম কী ছিল?",
          "explanation": "খলিফা আল মামুনের স্ত্রীর নাম ছিল বুরান।"
        },
        {
          "label": "খ",
          "question": "আল মামুনের প্রতি পারসিকদের সমর্থনদানের কারণ ব্যাখ্যা করো।",
          "explanation": "আল মামুনের মা পারস্যবাসী হওয়ার কারণে পারসিকরা আল- মামুনকে সমর্থন করেন। পিতা হারুন এবং মাতা জুবাইদার দিক থেকে আমিন ছিলেন খাঁটি আরব বংশোদ্ভূত। অন্যদিকে আল মামুনের মাতা ছিলেন পারস্য ক্রীতদাসী মারাজিল। এ কারণে মামুনকে পারসিকুরা ভাগ্নে মনে করত। স্বভাবতই ভাগ্নের বিজয়কে নিজেদের বিজয় মনে করে পারসিকরা আল-মামুনকে সমর্থন করেন।"
        },
        {
          "label": "গ",
          "question": "উদ্দীপকের প্রতিষ্ঠানটির কর্মকান্ডের সাথে আল মামুনের কোন প্রতিষ্ঠানের সামঞ্জস্য লক্ষ করা যায়? ব্যাখ্যা দাও।",
          "explanation": "উদ্দীপকের প্রতিষ্ঠানটির কর্মকান্ডের সাথে আব্বাসি খিলাফতের জ্ঞান- বিজ্ঞান চর্চার কেন্দ্র বায়তুল হিকমার মিল রয়েছে। আব্বাসি খলিফা আল মামুনের নির্মিত বায়তুল হিকমা ছিল আব্বাসিদের গৌরবোজ্জ্বল যুগের অন্যতম প্রতীক। জ্ঞান-বিজ্ঞানকে প্রাতিষ্ঠানিক রূপ প্রদানের জন্য তিনি ৮৩০ খ্রিষ্টাব্দে বাগদাদে এই জগদ্বিখ্যাত প্রতিষ্ঠানটি নির্মাণ করেন। জ্ঞান বিকাশের জন্য তিনি এই প্রতিষ্ঠানটিতে গ্রন্থাগার, শিক্ষায়তন ও অনুবাদ কেন্দ্র এই তিনটি পৃথক বিভাগ স্থাপন করেন। উদ্দীপকেও আমরা এ বিষয়ের প্রতিফলন লক্ষ করি। উদ্দীপকে বলা হয়েছে, একদল জ্ঞানপিপাসু ব্যক্তিবর্গের পৃষ্ঠপোষকতায় ঢাকায় 'এশিয়াটিক সোসাইটি অব বাংলাদেশ' প্রতিষ্ঠিত হয়। জ্যান- বিজ্ঞানের চর্চার জন্য এখানে প্রাচীন গ্রন্থাবলি সংরক্ষণ করা হয়। এই প্রতিষ্ঠানটি নতুন নতুন গবেষণার কাজেও পৃষ্ঠপোষকতা দিয়ে থাকে। এ প্রতিষ্ঠানের মতোই আব্বাসি খলিফা আল মামুনের প্রতিষ্ঠিত বায়তুল হিকমা গ্রিক, রোমান, পারসিক প্রভৃতি ভাষার প্রাচীন গ্রন্থাবলি সংগ্রহ, সংরক্ষণ ও গবেষণা কাজে বিশেষ অবদান রাখে। এতে তিনটি বিভাগ ছিল, যথা- গ্রন্থাগার, মিলনায়তন ও অনুবাদ কার্যালয়। হুনায়ন ইবনে ইসহাক নামে একজন সুপণ্ডিতকে এ প্রতিষ্ঠানের তত্ত্বাবধায়ক নিযুক্ত করা হয়। তার চেষ্টায় এরিস্টটল, গ্যালিলিও, প্লেটো প্রমুখ পন্ডিতের গ্রন্থগুলো আরবিতে অনূদিত হয়। পরবর্তী সময়ে ইউরোপে রেঁনেসার সূচনায় এসব অনুবাদ কর্ম ভূমিকা রেখেছিল। সুতরাং দেখা যায়, উদ্দীপকের প্রতিষ্ঠানটির কর্মকান্ডে বায়তুল হিকমার কর্মকাণ্ডের প্রতিফলন ঘটেছে।"
        },
        {
          "label": "ঘ",
          "question": "আব্বাসি খিলাফতে। শিক্ষা-সংস্কৃতির উন্নয়নে আল মামুন প্রতিষ্ঠিত প্রতিষ্ঠানটির অবদান এশিয়াটিক সোসাইটির তুলনায় বেশি ছিল- বিশ্লেষণ করো।",
          "explanation": "খলিফা আল মামুনের প্রতিষ্ঠিত বায়তুল হিকমা জ্ঞান-বিজ্ঞান চর্চায় বহুমুখী অবদান রেখেছে, যা এশিয়াটিক সোসাইটির তুলনায় বেশি ছিল। খলিফা মামুন প্রতিষ্ঠিত বায়তুল হিকমা ছিল একটি বৈশ্বিক প্রতিষ্ঠান। তিনি এই প্রতিষ্ঠানের উন্নয়নে ব্যাপক পৃষ্ঠপোষকতা দান করেন। যার ফলে গবেষণা, জ্ঞান-বিজ্ঞান চর্চা ও সাম্রাজ্যের সাংস্কৃতিক উন্নয়নে এটি বিশেষ অবদান রাখতে সক্ষম হয়। আর এ কারণেই জ্ঞান-বিজ্ঞানের উন্নয়নে উদ্দীপকের যা এশিয়াটিক সোসাইটির চেয়ে বায়তুল হিকমা অনেক বেশি অবদান রেখেছে। মামুনের প্রত্যক্ষ সহায়তায় বায়তুল হিকমা এথেন্স, আলেকজান্দ্রিয়া, সিরিয়া, এশিয়া মাইনরসহ অনেক স্থান থেকে বহু মূল্যবান প্রাচীন গ্রন্থ সংগ্রহ করে সেগুলো আরবিতে অনুবাদের ব্যবস্থা করে। ফলে প্রাচীন বিশ্বের শ্রেষ্ঠ দার্শনিক এরিস্টটল ও প্লেটোর পুস্তকগুলো এবং গ্যালেন, ইউক্লিড, টলেমি প্রমুখ মনীষীদের বৈজ্ঞানিক গ্রন্থাবলি আরবিতে অনূদিত হয়। বায়তুল হিকমার অনুবাদকারীদের গ্রন্থের ওজনে স্বর্ণমুদ্রা পারিশ্রমিক দেওয়া হতো। এ সব অনুবাদকের সাহায্যে বায়তুল হিকমা গ্রিক পণ্ডিতগণের আজীবনের সাধনা ও গবেষণার ফলাফল ধরে রাখতে সক্ষম হয়। বস্তুত মুসলমানরা অনুবাদের মাধ্যমে এ সব বিশ্ববিখ্যাত পণ্ডিতের গবেষণাকর্ম রক্ষা না করলে পৃথিবী হতে এগুলো বিলুপ্ত হয়তো হয়ে যেত। বায়তুল হিকমার অনুবাদকর্মের মাধ্যমে প্রাচীন সভ্যতার জ্ঞান- বিজ্ঞানের গ্রন্থগুলো নবজীবন লাভ করে। উপরের আলোচনার আলোকে বলা যায়, আব্বাসি খিলাফতে জ্ঞান-বিজ্ঞান ও সাংস্কৃতিক উন্নয়নে বায়তুল হিকমা অসাধারণ ভূমিকা পালন করে, যার তুলনায় উদ্দীপকের এশিয়াটিক সোসাইটির অবদান খুবই কম।"
        }
      ]
    }
  ]
}