{
  "title": "ঢাকা সিটি কলেজ ২০২৫",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "বরিশালের নলছিটি অঞ্চলের মাটি খুবই উর্বর। কিন্তু প্রতিবছর বন্যা হওয়ায় বিশখালী নদীর পানি ঢুকে এ অঞ্চলে ফসলের ব্যাপক ক্ষতি করে। এ সমস্যা দূর করার জন্য এলাকাবাসী স্থানীয় ইউনিয়ন পরিষদের চেয়ারম্যান গোলাম কিবরিয়ার কথায় একত্রিত হয়। গোলাম কিবরিয়া এলাকাবাসীকে রলেন, প্রাচীনকালেও কোনো এক সভ্যতার মানুষেরা এ জাতীয় সংকটের মুখে পড়েছিল। কিন্তু উদ্ভাবনী ক্ষমতা কাজে লাগিয়ে তারা এ সমস্যার মোকাবিলা করেছিল।",
      "tag": "DCC 25",
      "sub_questions": [
        {
          "label": "ক",
          "question": "মিসরকে নীল নদের দান কে বলেছেন?",
          "explanation": "ইতিহাসের জনক হেরোডোটাস মিসরকে নীল নদের দান বলেছেন।"
        },
        {
          "label": "খ",
          "question": "উটকে মরুভূমির জাহাজ বলা হয় কেন? ব্যাখ্যা করো।",
          "explanation": "মরু অঞ্চলে যাতায়াতের প্রধান বাহন হওয়ায় উটকে 'মরুভূমির জাহাজ' বলা হয়। আরবের অধিকাংশ অঞ্চলই মরুময়। আর উত্তপ্ত মরু অঞ্চলে উট চলাচলের একমাত্র উপযোগী প্রাণী। তাই অর্থনৈতিক ও রাজনৈতিক গুরুত্ব বিবেচনায় মরুময় আরবে এটি সর্বাধিক গৃহপালিত প্রাণী। উট একবার পানি পান করে দীর্ঘদিন (শীতকালে প্রায় ২৫ এবং গ্রীষ্মকালে ৫দিন) ধরে রাখতে পারে। তাই মরুবাসীরা খাদ্য-পানীয় সংগ্রহ ও যোগাযোগের প্রধান বাহন এবং ক্রয়বিক্রয়ের মাধ্যম হিসেবে উট ব্যবহার করতো। এ কারণে উটকে 'মরুভূমির জাহাজ' বলা হয়।"
        },
        {
          "label": "গ",
          "question": "উদ্দীপকের নলছিটি এলাকাবাসী কোন সভ্যতার জ্ঞানকে কাজে লাগিয়ে তাদের সমস্যার সমাধান করতে পারে? ব্যাখ্যা করো।",
          "explanation": "উদ্দীপকের নলছিটি এলাকাবাসী মিসরীয় সভ্যতার জ্ঞানকে কাজে লাগিয়ে তাদের সমস্যার সমাধান করতে পারে। মিসরীয় সভ্যতা প্রাচীন সভ্যতাসমূহের অন্যতম। নীলনদকে কেন্দ্র করে কৃষির ওপর ভিত্তি করে এ সভ্যতা গড়ে উঠেছিল। নীলনদ প্রথম দিকে মিসরীয়দের জন্য আশীর্বাদ হয়ে আসেনি। তবে মিসরীয়রা তাদের বুদ্ধিকে কাজে লাগিয়ে অসাধারণ কৌশল প্রয়োগ করার মাধ্যমে নীলনদকে নিজেদের জন্য কল্যাণকর করেছিল। নলছিটি এলাকাবাসীর ক্ষেত্রেও এমন কৌশল অবলম্বন করা প্রয়োজন। উদ্দীপকে দেখা যায়, বরিশালের নলছিটি অঞ্চলের মাটি খুবই উর্বর। কিন্তু প্রতিবছর এ অঞ্চলে বন্যা হওয়ায় বিশখালী নদীর পানি ঢোকার কারণে এ অঞ্চলের ব্যাপক ক্ষতি হয়। এ ক্ষতি থেকে বাঁচার জন্য তারা বিশখালী নদী ও নলছিটি অঞ্চলের মধ্যবর্তী স্থানে বাঁধ নির্মাণ করতে পারে। যেমনটি করেছিল মিসরীয় সভ্যতার দক্ষ জনগণ। পানির প্রাপ্যতা, নীল নদকে কেন্দ্র করে কৃষি উৎপাদন,মাছ ধরে জীবিকা নির্বাহ, পশু পালনের জন্য তৃণ ভূমির সহজলভ্যতা ইত্যাদি বিষয়কে মাথায় রেখে মিসরীয়রা নীল নদের তীরবর্তী অঞ্চলসমূহে বসতি স্থাপন করেছিল। কিন্তু প্রতিবছর গ্রীষ্মকালের শুরুতে আফ্রিকার মধ্য অঞ্চলে প্রচুর বৃষ্টিপাতের ফলে সৃষ্ট প্লাবনে নীল নদের দু'কূল ছাপিয়ে যেত। এতে এ এলাকার কৃষি উৎপাদনসহ সব সহায়-সম্বল ভেসে যেত। ফলে মানুষ নিঃস্ব হয়ে যেত। তাই প্রাচীন মিসরীয়রা প্রতি বছর সংঘটিত এ বন্যা নিয়ন্ত্রণ করার জন্য বাঁধ দেওয়ার পদ্ধতি উদ্ভাবন করেছিল। এভাবে সমস্যা সমাধান করতে গিয়ে প্রাচীন মিসরে বন্যা নিয়ন্ত্রণ বাঁধটি পরবর্তীতে মিসরের কৃষির উপকরণ, সেচ ব্যবস্থা প্রভৃতি বিকাশের সাথে সাথে নগরের বিকাশে গুরুত্বপূর্ণ ভূমিকা রাখে। আর এ বিকাশ মিসরকে সভ্যতার পটভূমিতে পরিণত করে। সুতরাং নলছিটি এলাকাবাসীও এভাবে তাদের সমস্যার সমাধান করতে পারে।"
        },
        {
          "label": "ঘ",
          "question": "উদ্দীপকের আলোকে \"তারা শুধু সংকট সমাধানের পথ বের করেনি বরং মানব সভ্যতার ইতিহাসে অনেক গুরুত্বপূর্ণ অবদানও রেখেছে”- তোমার পাঠ্যপুস্তকের আলোকে মূল্যায়ন করো।",
          "explanation": "\"মিসরীয়রা শুধু সংকট সমাধানের পথ বের করেনি বরং মানব সভ্যতার ইতিহাসে গুরুত্বপূর্ণ অবদানও রেখেছে”- উক্তিটি যথার্থ। মিসর হলো প্রাচীন সভ্যতার ভিত্তিভূমি। পৃথিবীতে যত প্রাচীন সভ্যতা রয়েছে তার সবই মিসরীয় সভ্যতার কাছে ঋণী। সভ্যতার উৎকর্ষের প্রায় প্রতিটি ক্ষেত্রেই মিসরীয়রা ব্যাপক অবদান রাখে। মিসরীয় সভ্যতার ক্ষেত্রেও দেখা যায়, নীল নদ মিসরকে সভ্যতার পটভূমিতে দাঁড় করিয়ে দেয়। এরপর থেকে তারা ধর্ম, স্থাপত্য, ভাস্কর্য প্রভৃতির চরম উৎকর্ষ সাধন করে। প্রাচীন মিসরীয়দের ইতিহাসের শ্রেষ্ঠ নির্মাতা বলা হয়। পাথর কেটে প্রকাণ্ড সৌধ বানাতে তারা ছিল সিদ্ধহস্ত। তারা মৃতদেহকে চিরস্থায়ী করার জন্য তা মমি করে পিরামিডে সংরক্ষণ করত। এ পিরামিডের নির্মাণশৈলী এখনও বিশেষজ্ঞদের বিস্মিত করে। মিসরীয়দের হাতেই তৈরি হয়েছে বিখ্যাত কার্নাক ও লুক্স-এর মতো মন্দির। পাথর কেটে কেটে তারাই তৈরি করেছে স্ফিংকসের মতো প্রাচীন ভাস্কর্য প্রাচীন মিসরীয়রা এক ধরনের চিত্রভিত্তিক লিখন পদ্ধতি আবিষ্কার করে যার নাম 'হায়ারোগ্লিফিক'। এছাড়া অক্ষর ও বর্ণভিত্তিক হিরাটিক ও ডেমোটিক লিখন পদ্ধতিও তারা ব্যবহার করত। মিসরীয়রাই সর্বপ্রথম গণনা পদ্ধতি আবিষ্কার করে। আর এ পদ্ধতি থেকেই পরবর্তী সময়ে বর্ষপঞ্জি, ৩৬৫ দিনে বছর এবং ৩০ দিনে মাস চালু করেছিলেন। চিকিৎসা বিষয়ক গ্রন্থ মেটিরিয়া মেডিকা মিসরীয়রাই প্রণয়ন করে। মিসরীয়দের রচিত সাহিত্যিক নিদর্শনগুলোর মধ্যে রয়েছে 'মেমফাইট ড্রামা', 'টেল অব দ্য টু ব্রাদার্স', 'মৃতদের পুস্তক', 'আতেনের হিম' প্রভৃতি। এ লেখাগুলো থেকে সমকালীন সমাজ ও রাষ্ট্রকাঠামো সম্পর্কে গুরুত্বপূর্ণ তথ্য মেলে। মিসরীয়দের দর্শন চর্চার নিদর্শন পাওয়া যায় 'বীণাবাদকের গান', 'বাকপটু কৃষকের জবানবন্দি' নামের শিলালিপিতে। পরিশেষে বলা যায়, সভ্যতার ইতিহাসে নানা ধরনের আবিষ্কার, জ্ঞান-বিজ্ঞানের অগ্রগতি, শিল্প-সংস্কৃতির বিকাশে মিসরীয়রা অগ্রদূতের ভূমিকা পালন করছে। তাই মানবসভ্যতায় তাদের অবদান অতুলনীয়।"
        }
      ]
    },
    {
      "number": "2",
      "uddipok": "বাংলা একাডেমি প্রতিবছর 'আন্তর্জাতিক মাতৃভাষা দিবস' উপলক্ষ্যে ফেব্রুয়ারি মাসে মাসব্যাপী বই মেলার আয়োজন করে থাকে। উক্ত মেলায় বিভিন্ন কবি-সাহিত্যিকদের লেখা ও নতুন নতুন বইয়ের মোড়ক উম্মোচন করা হয়। শিশু, কিশোর ও কবি সাহিত্যিকরা বিভিন্ন কবিতা আবৃত্তি ও সাহিত্য চর্চা করেন। মেলায় সর্বস্তরের জনতার ঢল নামে, যা সাংস্কৃতিক উৎসবে পরিণত হয়। মাননীয় প্রধানমন্ত্রী শ্রেষ্ঠ কবি সাহিত্যিকদেরকে 'অমর একুশে পদক' পুরস্কার প্রদান করেন।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "ইয়েমেন শব্দের অর্থ সুখী।"
        },
        {
          "label": "খ",
          "question": "",
          "explanation": "জাজিরাতুল আরব বলতে আরব ভূখণ্ডকে বোঝায়। 'জাজিরা' আরবি শব্দ। এর অর্থ উপদ্বীপ। আর আরব একটি ভূখণ্ডের নাম। সুতরাং জাজিরাতুল আরব অর্থ আরব উপদ্বীপ। সাধারণত তিনদিক পানি এবং একদিক স্থল পরিবেষ্টিত ভূ-খণ্ডকে উপদ্বীপ বলা হয়। এশিয়া মহাদেশের দক্ষিণ-পশ্চিমে অবস্থিত আরব দেশ বিশ্বের সর্ববৃহৎ উপদ্বীপ। এর তিন দিক বিশাল জলরাশি এবং একদিক বিস্তীর্ণ মরুপ্রান্তর দ্বারা বেষ্টিত। এরূপ ত্রিভুজাকৃতির ভৌগোলিক অবস্থানের জন্যই আরব দেশকে জাজিরাতুল আরব বলা হয়।"
        },
        {
          "label": "গ",
          "question": "",
          "explanation": "উদ্দীপকের কবি-সাহিত্যিকদের পুরস্কার প্রাক-ইসলামি যুগের উকাজ মেলার পুরস্কারের অনুরূপ। প্রাক-ইসলামি আরবরা তাদের সাংস্কৃতিক কর্মকাণ্ডের জন্য সর্বত্র পরিচিত ও গৌরবান্বিত ছিল। তারা অধিকাংশ নিরক্ষর হলেও তাদের অসাধারণ প্রতিভা ছিল। এই প্রতিভার একটি বিশেষ ও আকর্ষণীয় দিক হলো কাব্যচর্চা। উদ্দীপকের পুরস্কারের মাধ্যমে তাদের এ কাব্যচর্চা ও পুরস্কার প্রাপ্তির দিকটির প্রতি ইঙ্গিত করা হয়েছে। উদ্দীপকের মেলায় বিভিন্ন কবি-সাহিত্যিকগণের নতুন নতুন বইয়ের মোড়ক উন্মোচন করা হয়। ছোট ছোট শিশু-কিশোর ও কবি সাহিত্যিকরা বিভিন্ন কবিতা আবৃত্তি ও সাহিত্য চর্চা করেন। মাননীয় প্রধানমন্ত্রী শ্রেষ্ঠ কবি-সাহিত্যিকদেরকে অমর একুশে পদক বা পুরস্কার প্রদান করেন। প্রাক-ইসলামি আরবেও এমন চিত্র লক্ষ করা যায়। আরবদের সাংস্কৃতিক জীবনে উকাজ মেলার বিশেষ গুরুত্ব ছিল। প্রতিবছর হজের মৌসুমে মক্কার উপকণ্ঠে অবস্থিত উকাজে এ মেলা বসত। উকাজ মেলায় স্থানীয় বিভিন্ন পণ্যদ্রব্যের পাশাপাশি অনেক বিদেশি পণ্য প্রদর্শিত হতো। মেলায় নাচ-গান, নানা রকম - খেলাধুলা এবং ঘোড়দৌড় ও উষ্ট্রদৌড় প্রভৃতি প্রতিযোগিতা অনুষ্ঠিত হতো। - এ মেলার সবচেয়ে গুরুত্বপূর্ণ বিষয় ছিল কাব্য প্রতিযোগিতা। কবিরা এ প্রতিযোগিতায় অংশগ্রহণ করে স্বরচিত কবিতা আবৃত্তি করতেন। বিচারকদের রায়ে শ্রেষ্ঠ কবিকে পুরস্কার দেওয়া হতো। প্রতিযোগিতায় সেরা হিসেবে বিবেচিত সাতটি কবিতা সোনালি হরফে লিখে কাবাঘরের দেয়ালে ঝুলিয়ে রাখা হতো। এরূপ সাতটি কবিতা একত্রে 'সাবায়ে মুয়াল্লাকাত' নামে পরিচিত। সুতরাং বোঝা যায়, উদ্দীপকের পুরস্কার প্রাক-ইসলামি যুগের উকাজ মেলার পুরস্কারের প্রতিচ্ছবি।"
        },
        {
          "label": "ঘ",
          "question": "",
          "explanation": "উদ্দীপকের মেলায় প্রাক-ইসলামি যুগের সাংস্কৃতিক কর্মকাণ্ডের পূর্ণ প্রতিফলন হয়নি বলে আমি মনে করি। প্রাক-ইসলামি আরবের সামাজিক, রাজনৈতিক অবস্থা বিশৃঙ্খল হলেও সাংস্কৃতিক অঙ্গনে তাদের অবদান ছিল স্বর্ণোজ্জ্বল। সাংস্কৃতিক কর্মকাণ্ডে তারা আরব বিশ্বের বাইরেও বিশেষ খ্যাতি অর্জন করেছিল। সংস্কৃতির বিভিন্ন ক্ষেত্র তাদের পদচারণায় মুখর ছিল। যার সবটুকুর ইঙ্গিত উদ্দীপকে অনুপস্থিত। উদ্দীপকের মেলা ও পুরস্কার প্রদানের ক্ষেত্রে প্রাক-ইসলামি আরবের উকাজ মেলা ও আবৃত্তি প্রতিযোগিতায় পুরস্কার প্রদানের বিষয়টি ফুটে উঠেছে। এটি ছাড়াও প্রাক-ইসলামি আরবের সাংস্কৃতিক অঙ্গনের বেশ কিছু দিক রয়েছে। যেমন তখনকার আরবরা সাহিত্যচর্চায় বিশেষ খ্যাতি অর্জন করে। এ সময় অনেক কাসিদা বা গীতিকাব্য, রচিত হয়। নিজ বংশের গৌরবগাথা ও বিভিন্ন যুদ্ধের কাহিনি নিয়ে এসব গীতিকাব্য রচিত হতো। প্রাক-ইসলামি যুগে নারী-পুরুষ নির্বিশেষে সবাই কবিতা চর্চা করত। তাদের কবিতার বিষয়বস্তু ছিল নারী, প্রেম, বংশগৌরব, কুলজি, বীরত্বপূর্ণ কাহিনি প্রভৃতি। এসব কবিতায় তাদের উন্নত ভাষাজ্ঞানের পরিচয় পাওয়া যায়। এ যুগের খ্যাতিমান কবিদের মধ্যে রয়েছে ইমরুল কায়েস, তারাফা, আমর ইবনে কুলসুম, লাবিদ ইবনে রাবিয়া প্রমুখ। এ যুগে গদ্য রচনা ও প্রবাদ বাক্য চর্চার দৃষ্টান্তও লক্ষ করা যায়। বিখ্যাত পণ্ডিত আল-হাকিমের রচনায় কিছু আরবি প্রবাদবাক্য সংগৃহীত ও সংকলিত হয়েছে। জাহেলিয়া যুগেও আরবি ভাষা খুব সমৃদ্ধ ছিল। মধ্যযুগে বহু শতাব্দীকাল ধরে আরবি ভাষা সভ্যজগতের শিক্ষা, সংস্কৃতি এবং উন্নতির একমাত্র মাধ্যম ছিল। এছাড়া প্রাক-ইসলামি যুগে আরবরা অসাধারণ সৃজনশীলতা ও প্রখর স্মৃতিশক্তির অধিকারী ছিল। এর একটি উদাহরণ হলো- তারা একশত পূর্বপুরুষের নাম মুখস্থ বলতে পারত। উপরের আলোচনা থেকে বোঝা যায়, প্রাক-ইসলামি যুগে আরব সংস্কৃতির বহুমুখী দিক ছিল। উদ্দীপকে এগুলোর সবকিছুর প্রতিফলন ঘটেনি।"
        }
      ]
    },
    {
      "number": "3",
      "uddipok": "১৯৭১ সালে বাংলাদেশ মুক্তিযুদ্ধের মাধ্যমে স্বাধীনতা লাভ করে। দেশের প্রতিটি নাগরিকের সামাজিক ও ধর্মীয় অধিকার রক্ষা ও সাম্প্রদায়িক সম্প্রীতি এবং সামাজিক পরিবেশ স্বাভাবিক ও সুষ্ঠু রাখার জন্য একটি সংবিধান প্রণয়ন জরুরি হয়ে পড়ে। দেশের প্রধান প্রধান রাজনৈতিক দল ও সম্প্রদায়ের আশা-আকাঙ্ক্ষার প্রতি লক্ষ রেখে সকলের ঐকমত্যের ভিত্তিতে ১৯৭২খ্রি. বাংলাদেশের সংবিধান প্রণয়ন করা হয়। এতে বাংলাদেশের সকল নাগরিকের নাগরিক অধিকারের পাশাপাশি মৌলিক মানবাধিকারও নিশ্চিত হয়।",
      "tag": "DCC 25",
      "sub_questions": [
        {
          "label": "ক",
          "question": "মহানবি হযরত মুহাম্মদ (স) কত সালে মক্কা থেকে মদিনায় হিজরত করেন?",
          "explanation": "৬২২ খ্রিষ্টাব্দে মহানবি (স) মক্কা থেকে মদিনায় হিজরত করেন।"
        },
        {
          "label": "খ",
          "question": "মহানবি হযরত মুহাম্মদ (স)-কে 'আল-আমিন' বলা হতো কেন? ব্যাখ্যা করো।",
          "explanation": "সততা ও বিশ্বস্ততার ধারক হওয়ায় হযরত মুহাম্মদ (স)-কে আল-আমিন বলা হয়। 'আল-আমিন' শব্দের অর্থ বিশ্বাসী। মহানবি (স) ছোটবেলা থেকেই এ গুণটির অধিকারী ছিলেন। তিনি কখনো মিথ্যা কথা বলতেন না। তাই সবাই তাঁকে প্রচণ্ড বিশ্বাস করত এবং তাঁর ওপর আস্থা রাখত। এ মহৎ গুণের জন্য তাঁকে সবাই 'আল-আমিন' বলে ডাকত।"
        },
        {
          "label": "গ",
          "question": "উদ্দীপকের সংবিধান প্রণয়নের সাথে মহানবি (স)-এর গৃহীত কোন ব্যবস্থার মিল পাওয়া যায়? ব্যাখ্যা করো'।",
          "explanation": "উদ্দীপকে উল্লেখিত সংবিধান প্রণয়নের সাথে মহানবি (স)-এর প্রণীত মদিনা সনদের মিল রয়েছে। একটি দেশকে সুষ্ঠুভাবে পরিচালনা করার মূল চাবিকাঠি হলো সুলিখিত একটি সংবিধান। তাই কোনো দেশের স্বাধীনতা লাভের পর সংবিধান প্রণয়ন করে নাগরিকের মৌলিক অধিকার, স্বাধীনতা, গণতন্ত্র ইত্যাদি নিশ্চিত করা হয়। জনগণের নিরাপত্তা নিশ্চিত করা এবং বিভিন্ন গোষ্ঠীর মধ্যে শান্তিপূর্ণ সহাবস্থানের মাধ্যমে একটি স্থিতিশীল রাষ্ট্র গঠন করাই একটি সংবিধানের মূল লক্ষ্য। রাসুল (স) মদিনায় ইসলামি রাষ্ট্র গঠনের পর সেখানে বসবাসরত বিভিন্ন সম্প্রদায়ের মধ্যে ঐক্য ও সম্ভার গড়ে তোলা এবং সবার অধিকার রক্ষার উদ্দেশ্যে মদিনা সনদ প্রণয়ন করেন। বাংলাদেশের সংবিধান প্রণয়নের ক্ষেত্রেও এমন উদ্দেশ্য দেখা যায়। স্বাধীন হওয়ার পরপরই বাংলাদেশে একটি সংবিধান রচিত হয়। এর উদ্দেশ্য ছিল প্রতিটি নাগরিকের ধর্মীয়, রাজনৈতিক, অর্থনৈতিক, সামাজিক অধিকার রক্ষা ও সাম্প্রদায়িক সম্প্রীতি বজায় রাখা। এতে নাগরিকের মৌলিক অধিকার ও দায়িত্ব-কর্তব্য সংরক্ষিত হয়। রাসুল (স)-ও হিজরতের পর মদিনা ও তার আশপাশে বসবাসকারী মুসলিম, ইহুদি, খ্রিস্টান ও পৌত্তলিকদের মধ্যে সম্প্রীতি স্থাপনের লক্ষ্যে ৬২২ খ্রিষ্টাব্দে সব গোষ্ঠীর জন্য একটি সনদ প্রণয়ন করেন, যা বিশ্ব ইতিহাসে 'মদিনা সনদ' নামে পরিচিত। মহানবি (স) ইসলামি রাষ্ট্র প্রতিষ্ঠা করে মদিনার রিভিন্ন সম্প্রদায়ের প্রতিনিধিদের মতামতের ভিত্তিতে একটি সনদ বা সংবিধান প্রণয়ন করেন। এ সনদে রাসুল (স) মদিনাকে একটি প্রজাতন্ত্র হিসেবে ঘোষণা করেন। তিনি সব সম্প্রদায়কে নিয়ে একটি সাধারণ জাতি গঠন করে সবার সমান অধিকার নিশ্চিত করেন। মদিনা সনদে প্রত্যেকের-ধর্মীয় স্বাধীনতা রক্ষাসহ অসহায় ও দুর্বলদের সর্বতোভাবে সহযোগিতার বিধান রাখা হয়। এ সংবিধানের মাধ্যমে মহানবি (স) মদিনায় বসবাসরত বিবদমান সব সম্প্রদায়কে সম্প্রীতির বন্ধনে আবদ্ধ করে একটি শান্তিপূর্ণ সমাজ গঠনে সক্ষম হয়েছিলেন। সুতরাং বলা যায়, উদ্দীপকের সংবিধান প্রণয়নের সাথে মহানবি (স)-এর প্রণীত মদিনা সনদের মিল রয়েছে।"
        },
        {
          "label": "ঘ",
          "question": "উদ্দীপকে ধর্মীয় স্বাধীনতার বিষয়টি মহানবি (স)-এর গৃহীত পদক্ষেপটির পরিপূর্ণ প্রতিচ্ছবি- তুমি কি একমত?",
          "explanation": "উদ্দীপকে ধর্মীয় স্বাধীনতার বিষয়টি মহানবি (স) কর্তৃক গৃহীত পদক্ষেপের পরিপূর্ণ প্রতিচ্ছবি- এ বিষয়ে আমি একমত। মদিনা সনদ মহানবি (স)-এর অতুলনীয় দূরদর্শীর ফসল। এটি একটি ঐতিহাসিক দলিল। যা ধর্মীয় স্বাধীনতা এবং সাম্প্রদায়িক সম্প্রীতি রক্ষার ক্ষেত্রে এক নতুন দৃষ্টিভঙ্গি সৃষ্টি করে। সব ধর্মের মানুষের ঐক্যবদ্ধ। প্রচেষ্টার ফলে যে একটি সুষ্ঠু, সুন্দর, সাবলীল রাষ্ট্র গঠন করা যায়, মদিনা সনদ তার উজ্জ্বল প্রমাণ, যেমনটি উদ্দীপকের সংবিধানের ক্ষেত্রেও লক্ষ করা যায়। উদ্দীপকে বর্ণিত সংবিধানে নাগরিকদের ধর্মীয় অধিকার রক্ষা ও স্বাধীনতা নিশ্চিত করার কথা বলা হয়েছে। ৬২২ খ্রিষ্টাব্দে প্রণীত মদিনা সনদে এ বিষয়টি প্রথম নিশ্চিত করা হয়েছিল। মহানবি (স) মদিনায় হিজরত কুরে' যখন দেখলেন মদিনা ও তার আশেপাশে বসবাসকারী মুসলিম, ইহুদি, খ্রিষ্টান ও পৌত্তলিকদের মধ্যে ধর্মীয় ভেদাভেদ নিয়ে আন্তঃকলহ বিদ্যমান। তখন তিনি বুঝতে পেরেছিলেন মুসলিম, ইহুদি, খ্রিষ্টান ও পৌত্তলিকদের মধ্যে সদ্ভাব ও সম্প্রীতির বন্ধন তৈরি করতে হবে। তা না হলে একটি সুসংহত রাষ্ট্র গঠন সম্ভব নয়। তাই তিনি মদিনায় বসবাসরত সব জাতিধর্মের মানুষকে নিয়ে একটি ঐক্যবদ্ধ জাতি গঠনের লক্ষ্যে ৬২২ খ্রিষ্টাব্দে মদিনা সনদ প্রণয়ন করেন। এ সনদ মদিনার মুসলমান ও অমুসলমানদের মধ্যে, সাম্প্রদায়িক সম্প্রীতি সৃষ্টি করে। এর মাধ্যমে হিংসা-বিদ্বেষ ও কলহ ভুলে বিপদের সময় সবাই একে অপরের পাশে দাঁড়ানোর জন্য প্রতিজ্ঞাবদ্ধ হয়। এ সনদ ধর্মীয় স্বাধীনতা নিশ্চিত করার মাধ্যমে জাতি-ধর্ম-বর্ণ নির্বিশেষে সবাইকে ভ্রাতৃতত্বের বন্ধনে আবদ্ধ করে। ফলে এক সুদৃঢ় রাজনৈতিক ঐক্য প্রতিষ্ঠিত হয়। উপরের আলোচনায় প্রতীয়মান হয় যে, উদ্দীপকে ধর্মীয় স্বাধীনতার বিষয়টি মহানবি (স)-এর গৃহীত পদক্ষেপ তথা মদিনা সনদের পরিপূর্ণ প্রতিচ্ছবি।"
        }
      ]
    },
    {
      "number": "4",
      "uddipok": "মাহবুব ও জাকির ইসলামের ইতিহাসের এক যুদ্ধ নিয়ে কথা বলছিল। মাহবুর জানায়, এই যুদ্ধ ছিল মুসলমানদের ইতিহাসে প্রথম যুদ্ধ। জাকির বিষয়টির সাথে একমত পোষণ করে এবং বলে এই যুদ্ধ মুসলমানদের বিজয় অসত্যের ওপর সত্যের এবং পৌত্তলিকতার ওপর তৌহিদের। এ যুদ্ধে কুরাইশদের শক্তি ও অহংকার খর্ব হয়।",
      "tag": "DCC 25",
      "sub_questions": [
        {
          "label": "ক",
          "question": "মহানবি (স) কোন বংশে জন্মগ্রহণ করেন?",
          "explanation": "মহানবি (স) মক্কার কুরাইশ বংশে জন্মগ্রহণ করেন।"
        },
        {
          "label": "খ",
          "question": "হুদায়বিয়ার সন্ধিকে 'ফাতহুম মুবিন' বা 'প্রকাশ্য বিজয়' বলা হয় কেন? ব্যাখ্যা করো।",
          "explanation": "হুদায়বিয়ার সন্ধি ইসলাম ও মুসলমানদের জন্য বিশেষ সাফল্য বয়ে আনায় এটিকে ফাতহুম মুবিন বা 'প্রকাশ্য বিজয়' বলা হয়। ইসলামের ইতিহাসে হুদায়বিয়ার সন্ধি একটি যুগান্তকারী ঘটনা। আপাতদৃষ্টিতে এ সন্ধির শর্তগুলো মুসলমানদের স্বার্থের প্রতিকূলে বলে মনে হলেও বাস্তবে এর ফলাফল মুসলমানদের জন্য অনুকূল ছিল। হুদায়বিয়ার সন্ধির মাধ্যমে কুরাইশরা মহানবি (স)-কে মদিনা রাষ্ট্রের প্রধান হিসেবে মেনে নেয়। ফলে মুসলমানরা একটি স্বতন্ত্র রাজনৈতিক শক্তি হিসেবে স্বীকৃতি লাভ করে। দশ বছরের জন্য যুদ্ধ বন্ধের চুক্তি হওয়ায় রাসুল (স) ইসলাম প্রচারে মনোযোগ দিতে পারেন। আবার হুদায়বিয়ার সন্ধি ভঙ্গের কারণেই মুসলমানরা মক্কায় অভিযান চালিয়ে তা জয় করে। এসব কারণে এ সন্ধিকে মুসলমানদের জন্য 'ফাতহুম মুবিন' বা প্রকাশ্য বিজয় বলা হয়।"
        },
        {
          "label": "গ",
          "question": "উদ্দীপকে মাহবুব কোন যুদ্ধের কথা বলেছে? তোমার পঠিত পুস্তকের আলোকে ব্যাখ্যা করো।",
          "explanation": "উদ্দীপকের মাহবুব বদর যুদ্ধের কথা বলেছে। ইসলাম প্রচারে বাঁধাপ্রাপ্ত হয়ে এবং কুরাইশদের অত্যাচারে আল্লাহর নির্দেশে মহানবি (স) ও অন্যান্য মুসলমানরা মক্কা ছেড়ে ৬২২ খ্রিষ্টাব্দে মদিনায় হিজরত করেন। এরপর মুসলমানদের ওপর কুরাইশদের ক্ষোভযেমন, বৃদ্ধি পেয়েছিল তেমনি মুসলমানদের সাথে তাদের শত্রুতাও সৃষ্টি হয়েছিল। এছাড়া মদিনার ইহুদি নেতা আব্দুল্লাহ বিন উবাইয়ের মহানবি - (স)-কে মদিনা থেকে, বহিষ্কারের ষড়যন্ত্র, মদিনার ইহুদিদের বিশ্বাসঘাতকতা, আবু সুফিয়ানের মিথ্যা প্রচারণার কারণে এ শত্রুতা আরও বেড়ে যায়। এর ফলে ৬২৪ খ্রিষ্টাব্দের ১৭ মার্চ বদর প্রান্তরে মক্কার কুরাইশ ও মদিনার মুসলমানদের মধ্যে একটি যুদ্ধ সংঘটিত হয়, যা ঐতিহাসিক বদরের যুদ্ধ নামে খ্যাত। উদ্দীপকের মাহবুব ও জাকির ইসলামের ইতিহাসের এক যুদ্ধ নিয়ে কথা বলে। যেটা ছিল মুসলমানদের ইতিহাসে প্রথম যুদ্ধ। এই তথ্য থেকে প্রমাণিত হয় এ যুদ্ধটি বদরের যুদ্ধ। এ যুদ্ধে মুসলমানরা জয়লাভ করে। এজন্য বদর যুদ্ধকে ইসলামের প্রথম বিজয় হিসেবে উল্লেখ করা হয়। উদ্দীপকে বর্ণিত মাহবুব এ যুদ্ধের কথাই উল্লেখ করেছে।"
        },
        {
          "label": "ঘ",
          "question": "উদ্দীপকে উল্লেখিত জাকিরের মতামতটির যথার্থতা নিরূপণ করে বিশ্লেষণ করো।",
          "explanation": "বদরের যুদ্ধ সম্পর্কিত উদ্দীপকে উল্লেখিত জাকিরের মতামতটি যথার্থ। অন্যায়ের বিরুদ্ধে সবসময়ই ন্যায়ের জয় হয়। আর অসত্য কখনোই সত্যকে পরাজিত করতে পারে না। এজন্য সবসময় সত্য ও ন্যায়ের পথে অবিচল থাকতে হয়। বদরের যুদ্ধের ঘটনা আমাদেরকে এ শিক্ষাই দেয়। উদ্দীপকের জাকির বদরের যুদ্ধকে অসত্যের ওপর সত্যের বিজয় বলেছে। মূলত বদরের যুদ্ধে মুসলমানদের জয় লাভ ছিল অজ্ঞতার বিরুদ্ধে জ্ঞানের বিজয়, অসত্যের বিরুদ্ধে সত্যের বিজয়, কুফরির বিরুদ্ধে ইমানের বিজয় ও পৌত্তলিকতার ওপর তৌহিদের বিজয়। এটি ছিল ইসলাম ধর্মের এক বিশেষ পরীক্ষার দিন। এ যুদ্ধে ইসলাম ও পৌত্তলিকতার চূড়ান্ত মীমাংসা হয়ে যায় এবং এতে মুসলিমরা জয় লাভকরে। সামান্য সংখ্যক মুসলমান সহস্রাধিক কুরাইশদের সাথে জয়লাভকরে আত্মবিশ্বাসে বলীয়ান হন। তাদের মনোবল, শক্তি, সাহস ও উদ্দীপনা বৃদ্ধি পায়। তারা বুঝতে পারেন সত্যের পথে অবিচল থাকলে জয় আসবেই। আর এ থেকে আমরাও সত্য, ন্যায় ও মঙ্গলের পথে অবিচল থাকার শিক্ষা লাভ করি। এক্ষেত্রে বদরের যুদ্ধের ঘটনাটি মুসলমানদের জন্য শিক্ষণীয়। পরিশেষে বলা যায়, উদ্দীপকে উল্লিখিত জাকিরের মতামত হলো বদরের যুদ্ধ ছিল অসত্যের ওপর সত্যের, পৌত্তলিকতার ওপর তৌহিদের বিজয়- যা যথার্থভাবে প্রমাণিত হয়।"
        }
      ]
    },
    {
      "number": "5",
      "uddipok": "১৯৭১ সালের মুক্তিযুদ্ধের ইতিহাস শোনার এক পর্যায়ে আল-ফারাবী তার মামাকে জিজ্ঞেস করে, 'মুক্তিযুদ্ধের সময় কি আপনাদের এলাকা আক্রান্ত হয়েছিল? উত্তরে মামা বললেন, আশেপাশের প্রায় সকল এলাকা আক্রান্ত হয়েছিল। কিন্তু আমরা কৌশল অবলম্বন করায় আমাদের এলাকাকে রক্ষা করতে পেরেছিলাম। আল-ফরাবী অবাক চোখে বিষয়টি বিস্তারিত জানতে চাইলে মামা বললেন, আমরা আমাদের এলাকায় প্রবেশের একমাত্র সেতুটি ভেঙে দিয়েছিলাম। এতে এলাকাটি বিচ্ছিন্ন হয়ে যায় এবং শত্রু পক্ষ শত চেষ্টা করেও এলাকায় প্রবেশ করতে পারেনি। এভাবে আমাদের এলাকাটি রক্ষা পায়।",
      "tag": "DCC 25",
      "sub_questions": [
        {
          "label": "ক",
          "question": "হযরত মুহাম্মদ (স)-এর মাতার নাম কী?",
          "explanation": "হযরত মুহাম্মদ (স)-এর মাতার নাম আমিনা।"
        },
        {
          "label": "খ",
          "question": "মদিনায় হিজরত সম্পর্কে যা জানো ব্যাখ্যা করো।",
          "explanation": "হিজরত বলতে সাধারণত বিশেষ উদ্দেশ্যে এক স্থান থেকে অন্য স্থানে গমন করাকে বোঝায়। হিজরত শব্দের অর্থ প্রস্থান বা গমন। মক্কার অভিজাত কুরাইশরা, মনে করত, ইসলামের প্রভাব বৃদ্ধির সাথে সাথে তাদের প্রভুত্ব কমে যাবে। তাই তারা মহানবি (স)-কে চিরশত্রু মনে করে তাঁর ওপর অমানুষিক নির্যাতন চালাতে থাকে এবং নির্যাতনের চূড়ান্ত পর্যায় হিসেবে তারা আবু জেহেলের নেতৃত্বে রাসুল (স)-কে হত্যার পরিকল্পনা গ্রহণ করে। এ পরিস্থিতিতে মহান আল্লাহ তায়ালা রাসুল (স)-কে মক্কা থেকে মদিনায় হিজরতের নির্দেশ দেন। তাই তিনি হযরত আবু বকর (রা)-কে সাথে নিয়ে ৬২২ খ্রিষ্টাব্দের সেপ্টেম্বর মাসে মক্কা থেকে মদিনায় চলে যান। মুহাম্মদ (স) এর মক্কা থেকে মদিনায় চলে যাওয়ার এ ঘটনাকেই ইসলামের ইতিহাসে হিজরত বলা হয়।"
        },
        {
          "label": "গ",
          "question": "ইসলামের ইতিহাসের কোন যুদ্ধে উদ্দীপকের অনুরূপ ব্যবস্থা গ্রহণ করা হয়েছিল? ব্যাখ্যা করো।",
          "explanation": "ইসলামের ইতিহাসের খন্দকের যুদ্ধের উদ্দীপকের অনুরূপ ব্যবস্থা গ্রহণ করা হয়েছিল। খন্দকের যুদ্ধে মহানবি (স) মদিনাকে ঘিরে পরিখা খনন করেছিলেন। কুরাইশরা এই অভিনব কৌশলে অনেকটা হতভম্ব হয়ে পড়ে। পরিখা পেরিয়ে হামলা করতে ব্যর্থ হয়ে তারা মদিনাকে ২৭ দিন পর্যন্ত অবরোধ করে রাখে। কিন্তু একপর্যায়ে শত্রু বাহিনীতে খাদ্য ও পানীয়ের অভাব দেখা দেয় এবং ঝড়ো হাওয়ায় তাদের তাঁবু উড়ে যায়। অনুরূপ ঘটনা উদ্দীপকের ক্ষেত্রেও লক্ষণীয়। উদ্দীপকে দেখা যায়, মুক্তিযুদ্ধের সময় আল-ফারাবীর মামারা তাদের এলাকায় প্রবেশের একমাত্র সেতুটি ভেঙে দিলে পাকিস্তানি আর্মি সহজে গ্রামে প্রবেশ করতে পারে না। খন্দক যুদ্ধে মহানবি (স) যেমন পরিখা খননের মাধ্যমে মদিনাকে হেফাজত করেছিলেন উক্ত গ্রামবাসীরাও তেমনি নিজের গ্রামকে বহিঃশত্রুর হাত হতে রক্ষা করার জন্য সেতু ভেঙে প্রতিরোধ গড়ে তুলেছিলেন। ফলশ্রুতিতে মদিনাবাসীদের মতো তারাও গ্রামকে রক্ষা করতে পেরেছিলেন। সুতরাং বলা যায়, খন্দক যুদ্ধের যুদ্ধ কৌশলই বাংলাদেশের স্বাধীনতা যুদ্ধের মুক্তিযোদ্ধাদের মধ্যে পরিলক্ষিত হয়।"
        },
        {
          "label": "ঘ",
          "question": "উক্ত ব্যবস্থা গ্রহণের ফলে মদিনা রাষ্ট্রের নিরাপত্তা কি নিশ্চিত হয়েছিল? তোমার উত্তরের সপক্ষে যুক্তি দাও।",
          "explanation": "হ্যাঁ, উক্ত কৌশল অর্থাৎ পরিখা খননের মাধ্যমেই মহানবি (স) মদিনা রাষ্ট্রের নিরাপত্তা নিশ্চিত করতে সক্ষম হন। যুদ্ধে প্রতিপক্ষ দলের মোকাবিলা করার জন্য সামরিক শক্তির পাশাপাশি উন্নত রণকৌশলেরও প্রয়োজন হয়। ইসলামের ইতিহাসে খন্দকের যুদ্ধে অভিনব রণকৌশল প্রয়োগ করা হয়েছিল। উদ্দীপকেও অনুরূপ ঘটনা পরিলক্ষিত হয়। উদ্দীপকের গ্রামবাসীরাও শত্রুবাহিনীকে অনুরূপ কৌশলের মাধ্যমে তাদের অঞ্চলে ঢুকতে দেয়নি। এক্ষেত্রে তারা তাদের অঞ্চলে প্রবেশের একমাত্র সেতু ভেঙে দিয়ে প্রতিবন্ধকতা সৃষ্টি করেছিল। আর এই কৌশল অবলম্বনের ফলেই মুক্তিযোদ্ধাদের অঞ্চলটি শত্রুবাহিনী থেকে নিরাপদ ছিল। অনুরূপভাবে খন্দক যুদ্ধে পরিখা খননের মাধ্যমে মদিনা রাষ্ট্র সুরক্ষিত হয়েছিল। খন্দকের যুদ্ধে মুসলিম সৈন্য সংখ্যা অনেক কম ছিল। মহানবি (স) নিজেদের এই সামরিক দুর্বলতার জন্য মদিনার ভিতর থেকেই যুদ্ধের সিদ্ধান্ত নেন। মদিনাকে শত্রুপক্ষের প্রবল আক্রমণের হাত থেকে রক্ষা করার জন্য উত্তর-পশ্চিম দিকে দশ হাত প্রশস্ত ও দশ হাত গভীর পরিখা খনন করেন। ফলে শত্রুপক্ষ এই পরিখা পার হতে না পেরে মদিনাবাসীর কোনো ক্ষতি করতে পারেনি। পরিশেষে বলা যায়, পরিখা খননের ফলেই মুশরিকদের আক্রমণ থেকে মদিনা নিরাপদ থাকে। আর গ্রামবাসীরা সেতু ভেঙে শত্রুর আক্রমণ থেকে তাদের অঞ্চলকে রক্ষা করে।"
        }
      ]
    },
    {
      "number": "6",
      "uddipok": "স্পেনীয়রা কৃষিপ্রধান দেশ ব্রাজিল দখল করে সেখানে দাপ্তরিক ভাষা হিসেবে স্পেনিশ চালু করে। তাছাড়া খ্রিষ্টানদের কৃষিজমি ক্রয় বন্ধ ঘোষণা করে এবং তাদের উপর যে কর রেয়াত প্রচলিত ছিল তা রহিত করে। ফলে খ্রিষ্টান ধর্ম গ্রহণ করে জনগণের যে রাষ্ট্রীয় সুবিধা পাওয়ার কথা ছিল সেসব থেকে তারা বঞ্চিত হয়।",
      "tag": "DCC 25",
      "sub_questions": [
        {
          "label": "ক",
          "question": "খলিফা আবদুল মালিক কোন বংশের শাসক ছিলেন?",
          "explanation": "খলিফা আবদুল মালিক উমাইয়া বংশের শাসক ছিলেন।"
        },
        {
          "label": "খ",
          "question": "সংক্ষেপে হাজ্জাজ বিন ইউসুফের পরিচয় দাও।",
          "explanation": "হাজ্জাজ বিন ইউসুফ ছিলেন প্রশাসক, রাজনীতিবিদ ও উমাইয়া খিলাফতের প্রতিরক্ষমন্ত্রী। হাজ্জাজ বিন ইউসুফ আরবের মক্কার পার্শ্ববর্তী তায়েফ নগরীর অধিবাসী ছিলেন। তিনি উমাইয়া খলিফা আবদুল মালিক ও ওয়ালিদের খিলাফতকালে পূর্বাঞ্চলীয় শাসক হিসেবে দায়িত্ব পালন করেন। বিদ্রোহ দমন ও সাম্রাজ্য সম্প্রসারণে তিনি গুরুত্বপূর্ণ ভূমিকা পালন করেন। তিনি উমাইয়া বংশকে পতনের হাত থেকে রক্ষা করে সমৃদ্ধি ও গৌরবের পথে পরিচালিত করেন। তিনি আজীবন নিষ্ঠার সাথে নিজের কর্তব্য পালন করে ইসলামের ইতিহাসে স্মরণীয় হয়ে আছেন।"
        },
        {
          "label": "গ",
          "question": "উদ্দীপকের দাপ্তরিক ভাষা প্রচলনের মতো খলিফা আবদুল মালিক কোন পদক্ষেপ গ্রহণ করেছিলেন? ব্যাখ্যা করো।",
          "explanation": "উদ্দীপকের দাপ্তরিক ভাষা প্রচলনের মতো খলিফা আব্দুল মালিক সরকারি অফিসে আরবি ভাষার প্রচলন করেছিলেন। খলিফা আবদুল মালিকের রাজত্বকাল ইসলামের ইতিহাসে অভ্যন্তরীণ সংস্কারের একটি গুরুত্বপূর্ণ যুগ ছিল। তিনি শাসননীতি প্রণয়ন ও শাসনব্যবস্থা সংস্কারে মৌলিক প্রতিভার পরিচয় দেন। এ সংস্কারের একটি বিশেষ দিক হলো সরকারি অফিসে আরবি ভাষার প্রচলন। উদ্দীপকেও তার এ কাজের প্রতিফলন ঘটেছে। উদ্দীপকে বলা হয়েছে, স্পেনীয়রা কৃষিপ্রধান দেশ ব্রাজিল দখল করে সেখানে দাপ্তরিক ভাষা হিসেবে স্পেনিশ চালু করে। খলিফা আবদুল মালিকের ক্ষেত্রেও এমনটি লক্ষ করা যায়। খলিফা আবদুল মালিক রাষ্ট্রে আরব জাতীয়তাবাদের প্রতিফলন ঘটাতে এবং সুষ্ঠু প্রশাসনব্যবস্থা প্রবর্তন করতে চেয়েছিলেন। এজন্য তিনি রাষ্ট্রে প্রচলিত বিভিন্ন ভাষার স্থলে আরবিকে রাষ্ট্র ভাষার মর্যাদা দান করেন। ৬৯৬-৬৯৭ খ্রিস্টাব্দে এ মর্মে তিনি একটি আদেশ জারি করেন। এতে প্রথমে সিরিয়া ও ইরাকের প্রদেশসমূহে এবং পরে মিসর ও পারস্যে আরবি ভাষা সরকারি ভাষার মর্যাদা লাভ করে।খলিফা আবদুল মালিকের এ ভাষা ব্যবস্থা চালুর ফলে শাসন কাজের অসুবিধা দূর হয়, বিশুদ্ধ আরব শাসন চালু হয় এবং আরবি ভাষার মর্যাদা বৃদ্ধি পায়। সুতরাং বলা যায়, উদ্দীপকের দাপ্তরিক ভাষা প্রচলনের মতো খলিফা আব্দুল মালিকও আরবি ভাষাকে রাষ্ট্রীয়করণ করেছিলেন।"
        },
        {
          "label": "ঘ",
          "question": "উদ্দীপকে স্পেনের গৃহীত পদক্ষেপের আলোকে খলিফা আবদুল মালিকের রাজস্ব সংস্কার আলোচনা করো।",
          "explanation": "উদ্দীপকে স্পেনের গৃহীত পদক্ষেপের মতো খলিফা আবদুল মালিকও রাজস্ব সংস্কারে ব্যাপক উদ্যোগ গ্রহণ করেছিলেন। খলিফা আবদুল মালিকের রাজত্বকাল ছিল ইসলামের ইতিহাসে অভ্যন্তরীণ সংস্কারের একটি স্বর্ণযুগ। শাসন সংস্কারে তিনি যেসব পদক্ষেপ নিয়েছিলেন তা তৎকালীন শাসকমহলে আলোড়ন তৈরি করেছিল। তার এসব সংস্কারের মধ্যে অতি গুরুত্বপূর্ণ হলো রাজস্ব সংস্কার। উদ্দীপকেও এ সংস্কারের প্রতিফলন লক্ষ করা যায়। উদ্দীপকে বলা হয়েছে, স্পেনীয়রা ব্রাজিলের খ্রিস্টানদের কৃষিজমি ক্রয় বন্ধ ঘোষণা করে এবং তাদের ওপর যে কর রেয়াত ছিল তা রহিত করে। ফলে খ্রিষ্টান ধর্ম গ্রহণ করে জনগণের যে রাষ্ট্রীয় সুবিধা পাওয়ার কথা ছিল সেসব থেকে তারা বঞ্চিত হয়। খলিফা আবদুল মালিকের রাজস্ব সংস্কারের ক্ষেত্রে দেখা যায় তিনি রাজস্ব সংস্কারের মাধ্যমে রাজ্যে বিরাজমান অর্থনৈতিক স্থবিরতা কাটানোর জন্য কিছু উদ্যোগ নেন। তিনি হাজ্জাজ বিন ইউসুফের পরামর্শে কিছু নীতি গ্রহণ করেন। যেমন- ১. ইসলাম গ্রহণ করলেও মাওয়ালিদের জিজিয়া ও খারাজ দিতে হবে। ২. সেনাবাহিনীতে যোগ দিলেও তাদের গ্রামে গিয়ে স্ব-স্ব পেশায় নিযুক্ত হতে হবে। ৩. মুসলমানরা যে জমি ক্রয় করেছে তার জন্য তাদেরকে আগের মতো প্রচলিত কর দিতে হবে। ৪. অনাবাদি জমি ও জলাভূমির জল নিষ্কাশন করে সেগুলো চাষ করতে হবে। এ জন্য কৃষকদের কিছু সুবিধা দেওয়া হয়। চাষাবাদে সেচ সুবিধা বৃদ্ধির জন্য নতুন নতুন খাল খনন এবং ইউফ্রেটিস ও টাইগ্রিস নদীর মধ্যকার সংযোগ খালসমূহ সংস্কার করা হয়। পতিত ও অনাবাদি ভূমি চাষযোগ্য করা হলে তিন বছরের জন্য তার রাজয় মওকুফ করা হয়। ক্ষতিগ্রস্ত কৃষকদের কৃষিঋণ দেওয়ার ব্যবস্থা করা হয়। এ সব বিধি-ব্যবস্থা গ্রহণের ফলে রাজ্যের রাজস্ব আয় বৃদ্ধি পায় এবং অর্থনৈতিক সংকট দূরীভূত হয়। উপরের আলোচনা থেকে বোঝা যায়, উদ্দীপকের মতোই খলিফা আবদুল মালিক ব্যাপক রাজস্ব সংস্কার করেছিলেন। ফলে রাজ্যের রাজস্ব আয় বৃদ্ধি পায় এবং অর্থনৈতিক সংকট কেটে যায়।"
        }
      ]
    },
    {
      "number": "7",
      "uddipok": "পলাশীর যুদ্ধ বাংলার ভাগ্যাকাশে এক চরম বিপর্যয় ডেকে। আনে। ১৭৫৭ সালে সংঘটিত এ যুদ্ধে মীরজাফরের শঠতাপূর্ণ আচরণে বাংলার শেষ নবাব সিরাজ-উদ-দৌলার পরাজয় ঘটে। এ যুদ্ধে মীরমদন, মোহনলাল যখন প্রাণপণ লড়াই করে নবাবের বিজয়কে সুনিশ্চিত করে তোলেন, তখনই মীরজাফর নবাবকে যুদ্ধ বন্ধ করতে পরামর্শ দেন। নবাব মীরজাফরকে বিশ্বাস করে যুদ্ধ বন্ধ করার ঘোষণা দেন। মীরজাফরের এ বিশ্বাসঘাতকতায় নবাবের পরাজয় ঘটে। ফলে ভারতবর্ষে ইংরেজ ঔপনিবেশিক শাসনের সূত্রপাত ঘটে।",
      "tag": "DCC 25",
      "sub_questions": [
        {
          "label": "ক",
          "question": "কাকে আরব বিশ্বের প্রথম রাজা বলা হয়?",
          "explanation": "মুয়াবিয়াকে আরব বিশ্বের প্রথম রাজা বলা হয়।"
        },
        {
          "label": "খ",
          "question": "খলিফা সুলাইমানকে 'আশীর্বাদের চাবি' বলা হয় কেন? ব্যাখ্যা। করো।",
          "explanation": "ইরাকের বন্দিদের মুক্তিদানের জন্য খলিফা সুলায়মানকে 'আশীর্বাদের চাবি' বলা হয়। উমাইয়া শাসনামলে ইরাকের শাসনকর্তা হাজ্জাজ বিন ইউসুফ কুফা ও বসরায় ইসলামের চতুর্থ খলিফা হযরত আলি (রা)-এর অনুসারীদের বিদ্রোহ দমন করেন। এ সময় তিনি হাজার হাজার মানুষকে বন্দি করে । কারাগারে নিক্ষেপ করেন। খলিফা সুলায়মান ক্ষমতায় আরোহণের পর হাজ্জাজের বন্দিকৃত কয়েদিদের মুক্ত করে দেন। এ কারণে তাকে মিফতাহুল খায়র বা আশীর্বাদের চাবি বলা হয়।"
        },
        {
          "label": "গ",
          "question": "উদ্দীপকে বর্ণিত যুদ্ধের সাথে ইসলামের ইতিহাসের কোন যুদ্ধের সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লেখিত যুদ্ধের সাথে ইসলামের ইতিহাসের সিফফিনের যুদ্ধের সাদৃশ্য রয়েছে। হযরত আলি (রা) ও মুয়াবিয়ার মধ্যে সংঘটিত সিফফিনের যুদ্ধ (৬৫৭ খ্রি.) ইসলামের ইতিহাসে একটি গুরুত্বপূর্ণ ঘটনা। এ যুদ্ধের মাধ্যমে ইসলামি এ খিলাফতের পবিত্রতা নষ্ট হয়। এ যুদ্ধে হযরত আলি (রা)-এর প্রচন্ড অক্রেমণে যখন মুয়াবিয়ার পরাজয় নিশ্চিত তখন তিনি আমর ইবনুল আসের পরামর্শে যুদ্ধ বন্ধ করে সন্দ্বি প্রার্থনা করেন। পরবর্তী সময়ে দুমাতুল জন্দলের সালিশে আমর ইবনুল আসে ধূর্ততার সুযোগে মুয়াবিয়া ক্ষমতায় আরোহণ করেন। উদ্দীপকের যুদ্ধেও এরকম শঠতা ও বিশ্বাসঘাতকতার দৃষ্টান্ত দেখা যায়। উদ্দীপকে বর্ণিত পলাশীর যুদ্ধে মীরজাফরের শঠতা ও বিশ্বাসঘাতকতায় নবাব পরাজয় বরণ করেন। একইভাবে সিফফিনের যুদ্ধে হযরত আলি (রা)-এর প্রচন্ড আক্রমণে মুয়াবিয়ার পরাজয় যখন অনিবার্য তখন তার সেনাপতি ও উপদেষ্টা আমর ইবনুল আসের পরামর্শে যুদ্ধ স্থগিত রাখার জন্য মুয়াবিয়া কালিমার পতাকা শীর্ষে উঠিয়ে ও বর্ণার মাথায় পবিত্র কুরআন উত্তোলন করে সন্ধির আহ্বান জানান। পরবর্তী সময়ে হযরত আলি (রা) আবু মুসা আল আশারি এবং মুয়াবিয়া আমর ইবনুল আসকে মধ্যস্থতাকারী নিযুক্ত করে সালিশে বসেন। কিন্তু আমর ইবনুল আস বিশ্বাসঘাতকতা করে মুয়াবিয়াকে খলিফা ঘোষণা করেন। সুতরাং দেখা যায়, উদ্দীপকের যুদ্ধের সাথে সিফফিনের যুদ্ধের সুস্পষ্ট সাদৃশ্য রয়েছে।"
        },
        {
          "label": "ঘ",
          "question": "তুমি কি মনে কর, উদ্দীপকের যুদ্ধের মতো উক্ত যুদ্ধের ফলেও। ইসলামের এক নতুন শাসনব্যবস্থার যাত্রা শুরু হয়? যৌক্তিক মত দাও।",
          "explanation": "হ্যাঁ, উদ্দীপকের যুদ্ধের মতো সিফফিনের যুদ্ধের পরিণতিতেও ইসলামে গণতান্ত্রিক শাসনব্যবস্থা বিলুপ্ত হয়ে রাজতন্ত্রের সূচনা হয়েছিল। সিফফিনের যুদ্ধের দুই পক্ষ হযরত আলি (রা) ও মুয়াবিয়ার মধ্যে মীমাংসা । করার জন্য হযরত আলির (রা) পক্ষে আবু মুসা আল আশারি এবং অ' মুয়াবিয়ার পক্ষে আমর ইবনুল আস মধ্যস্থতাকারী নিযুক্ত হন। সালিশ বৈঠকে আমর ইবনুল আস শঠতা করে মুয়াবিয়াকে খলিফা নিযুক্ত করেন। এর মাধ্যমে খিলাফতের গণতান্ত্রিক ধারা বিনষ্ট হয় এবং রাজতন্ত্রের সূত্রপাত ঘটে। উদ্দীপকে বর্ণিত পলাশীর যুদ্ধের পরিণতিতেও এমনটি দেখা যায়। পলাশীর যুদ্ধে নবাবের পরাজয়ের ফলে বাংলার স্বাধীনতার সূর্য অন্তমিত হয়। ব্রিটিশরা এদেশের শাসনক্ষমতায় বসে শাসন, শোষণ, অত্যাচার- নির্যাতনের ঔপনিবেশিক শাসনব্যবস্থা শুরু করে। অনুরূপভাবে সিফফিনের যুদ্ধে হযরত আলি (রা) ও মুয়াবিয়ার মধ্যে মীমাংসা করার জন্য দুমাতুল জান্দলে সালিশি বৈঠক বসে। এ বৈঠকে মুয়াবিয়ার পক্ষের মধ্যস্থতাকারী আমর ইবনুল আস হযরত আলি (রা)-এর সরলতার সুযোগ নিয়ে শঠতা করে মুয়াবিয়াকে খলিফা ঘোষণা করেন। ফলে ইসলামের ইতিহাসে এক নতুন শাসনব্যবস্থা সুচনা হয়। মুয়াইবিয়া খিলাফতে অধিষ্টিত হওয়ার পর খুলাফায়ে রাশেদিনের সব গণতান্ত্রিক নীতি বর্জন করে রাজতন্ত্র প্রবর্তন করেন। উপরের আলোচনারে প্রেক্ষিতে বলা যায, প্রতারণা ও শঠতার আশ্রয় নিয়ে মুয়াইবিয়া শাসন ক্ষমতায় অধিষ্ঠিত হয়ে এক ধরনে নতুন শাসনব্যবস্থার সূচনা করেছিলেন। যা খুলাফায়ে রাশেদিনের নীতি ও আদর্শের সম্পূর্ণ পরিপন্থি ছিল । তাই উদ্দীপকে বর্ণিত যুদ্ধের ফলাফলের সাথে এর সাদৃশ্য রয়েছে।"
        }
      ]
    },
    {
      "number": "8",
      "uddipok": "আব্বাসি বংশের ৩য় খলিফা আল মাহদী ৭৭৫ সালে বাগদাদের খলিফা হওয়ার পর বহুমুখী বিদ্রোদের সম্মুখীন হন। তার শাসনামলে কদাকার খর্বাকৃতি হাশিম বিন থকিম (মুকান্না) নিজেকে আল্লাহর অবতার বলে মিথ্যা নবুয়তের দাবি করেন। এ ভণ্ড নবির যথেষ্ট অনুসারী ছিল। তারা সাদা কাপড় ব্যবহার করত বলে তাদেরকে 'মুবায়িদ' বলা হতো। তাছাড়া বাগদাদের পূর্ব দিকে 'মুহাম্মির' নামক আর এক দল ভন্ড লোকের উদ্ভব হয়। তাদের 'জিন্দিক' বলা হতো। পারস্যের কেউ কেউ আবার যাকাত দিতেও অদ্বীকার করে। খলিফা মাহদী কঠোর হস্তে সকল ভন্ড নবি এবং এন্ড ধর্মীয় নেতাদেরকে দমন করেন এবং জাকাত অস্বীকারকারীদের যাকাত দিতে বাধ্য করেন।",
      "tag": "DCC 25",
      "sub_questions": [
        {
          "label": "ক",
          "question": "মহানবি (স) কত সালে খায়বার জয় করেন?",
          "explanation": "৬২৮ খ্রিষ্টাব্দে মহানবি (স) খায়বার জয় করেন।"
        },
        {
          "label": "খ",
          "question": "মুতার যুদ্ধে মহানবি (স) পর্যায়ক্রমে তিনজন সেনাপতির নাম ঘোষণা করেন কেন? ব্যাখ্যা করো।",
          "explanation": "মহানবি (স) বিরোধী রোমান বাহিনীর পপ্তি সম্পর্কে মুসলমান বাহিনীকে সাবধান করার জন্য মুতার যুদ্ধে পর্যায়ক্রমে তিনজন সেনাপতির নাম ঘোষণা করেন। মুতার যুদ্ধের জন্য মহানবি (স) ৬২৯ খ্রি. তাঁর দত্তক পুত্র জায়েদের নেতৃত্বে ৩,০০০ সৈন্যের এক বাহিনী প্রেরণ করেন। এ সময় রোম সম্রাট হিরাক্লিয়াস লক্ষাধিক সৈন্য নিয়ে শামের বালাক্কা অঞ্চলে অবস্থান করেছিল। সেখানে তার সাথে যোগ হয় লাখাম, জুখাম, কাইন প্রভৃতি গোত্রসমূহের আরো এক লাখ যোদ্ধা। দূরদর্শী মহানবি (স) বিরোধী পক্ষের এ বিশাল সৈন্য সমাবেশ ও পারিপার্শ্বিক অবস্থা সম্পর্কে বুঝতে পেরেছিলেন। তাই মুতার যুদ্ধে তিনজন সেনাপতির নাম ঘোষণা করেন। আর এ তিনজন সেনাপতিই শাহাদাত বরণ করলেও মুসলমানরা মুতার যুদ্ধে বিজয় ছিনিয়ে এনেছিলেন।"
        },
        {
          "label": "গ",
          "question": "উদ্দীপকের খলিফা আল মাহদীর কার্যক্রমের সাথে তোমার পাঠ্যবইয়ের কোন খলিফার কার্যক্রমের সাদৃশ্য রয়েছে? ব্যাখ্যা করো।",
          "explanation": "উদ্দীপকের খলিফা আল মাহদীর কার্যক্রমের সাথে খলিফা হযরত আবু বকর (রা)-এর কার্যক্রমের সাদৃশ্য রয়েছে। মহানবি (স)-এর ইন্তেকালের পর বিভিন্ন আরব গোত্র স্বধর্ম ত্যাগ করে পূর্ব ধর্মে ফিরে যাচ্ছিল। এই সুযোগে কতিপয় ভন্ড মবির আবির্ভাব ঘটে। স্বধর্মত্যাগী ও ভন্ড নবিদের প্রবল আন্দোলনে নবপ্রতিষ্ঠিত ইসলামি রাষ্ট্রের অস্তিত্ব বিপন্ন হয়ে পড়লে হযরত আবু বকর (রা) তার নির্ভীকতা, বিচক্ষণতা ও সত্যনিষ্ঠার দ্বারা স্বধর্মত্যাগী ও ভন্ড নবিদের আন্দোলন দমন করে রাষ্ট্রকে বিপর্যয়ের যাত থেকে রক্ষা করেন। উদ্দীপকেও এমন ঘটনা পরিলক্ষিত হয়। আব্বাসি খলিফা আল মাহদীর রাজত্বকালে যাপিম বিন হাকিম বা মুকাল্লা নামের একজন ভণ্ড দবির আবির্ভাব ঘটে। তিনি নিজেকে নবি বলে দাবি করে নিজের অনেক অনুসারীও তৈরি করেন। খলিফা আল মাহদী মুকাল্লাকে কঠোর হস্তে দমন করেন। খোরাসানের যাকাত প্রদানে অনীহা প্রকাশকারীদেরকে তিনি কঠোর শাস্তি প্রদানের ব্যবস্থা গ্রহণ করেন। অনুরূপভাবে ইসলামের প্রথম খলিফা হযরত আবু বকর (রা)-এর শাসনামলে আসওয়াদ আনসি, মুসায়লামা, তোলায়খা এবং সাজাহ নামের বেশ কয়েকজন ভন্ড নবির আবির্ভাব ঘটে। এ সময় ফিরোজ দাইলামীর নেতৃত্বে আসওয়াদ আনসি নিষত হয়। আবু বকর (রা) খালিদ বিন ওয়ালিদকে প্রেরণ করে তোলায়খ্য, সাজাৎ ও মুসায়লামাকে কঠোর হস্তে দমন করেন। এছাড়া আবু বকর (রা) দক্ষিণ সিরিয়ায় জাকাত অর্থীকারকারীদের কঠোর হস্তে দমন করেন। এ ঘটনা ইতিষ্যসে রিদ্দার যুদ্ধ নামে পরিচিত। সুতরাং বলা যায়, খলিফা আল মাহদীর ঘটনার সাথে আবু বকর (রা)-এর রিন্দা বা স্বধর্মত্যাগীর বিরুদ্ধে আন্দোলন পরিচালনার সুষ্পষ্ট মিল রয়েছে।"
        },
        {
          "label": "ঘ",
          "question": "উক্ত খলিফার বিদ্রোহ দমনে গৃহীত পদক্ষেপগুলো বিশ্লেষণ করে।",
          "explanation": "বিদ্রোহ দমনে উক্ত খলিফা তথা হযরত আবু বকর (রা) কঠোর পদক্ষেপ গ্রহণ করেছিলেন। রাসুল (স)-এর মৃত্যুর পর ইসলামকে রক্ষা ও আন্দোলনকারীদের দমন করার জন্য খলিফা আবু বকর (রা) বলিষ্ঠ পদক্ষেপ গ্রহণ করেন। তিনি সেনাবাহিনীকে ১১টি ভাগে বিভক্ত করেন। প্রত্যেক সেনাদলকে একজন অভিজ্ঞ সেনাপতির অধীনে ন্যস্ত করে আরবের বিভিন্ন অংশে বিদ্রোহ দমনে প্রেরণ করেন। খলিফা নিজে সামগ্রিক অভিজ্ঞনের নেতৃত্বভার গ্রহণ করেন। হযরত আবু বকর (রা) জাকাত অস্বীকারকারীদের বিরুদ্ধে কঠোর ব্যবস্থা গ্রহণ করেন। ভন্ড নবি তোলায়া বেদুইন সম্প্রদায়কে জাকাত না দিতে। উসকানি দেয়। এরূপ পরিস্থিতিতে হযরত আলি (রা), তালহা এবং যুবায়ের প্রমুখের নেতৃত্বে খলিফা তাদের রাবাদা ও জুলকাশার যুদ্ধে পরাজিত করে মদিনা থেকে তাড়িয়ে দেন। এতে মদিনার মর্যাদা বৃদ্ধি পায় এবং মুসলমানদের আত্মবিশ্বাস বেড়ে যায়। ভণ্ড নবি তোলায়হা সেনাপতি খালিদ বিন ওয়ালিদের কাছে বুঝাখরের যুদ্ধে পরাজিত হয়ে। স্ত্রীসহ সিরিয়ায় পালিয়ে যায়। ভণ্ড নবি মুসায়লামা ছিল সর্বাপেক্ষা। শক্তিশালী। সালাহকে বিবাহ করার পর ৪০ হাজার লোকের বাহিনী নিয়ে বনু হানিফ গোত্রের সহায়তায় সে ইসলামকে ধ্বংস করতে উদ্যত হলে খলিফা আবু বকর (রা) খালিদ বিন ওয়ালিদের নেতৃত্বে ৬৩৩ খ্রিস্টাব্দে ইয়ামামার যুদ্ধে তাদের দমন করেন। এ যুদ্ধে মুসায়লামার যৌথ বাহিনী পরাজিত হয় এবং ভণ্ড নবি মুসায়লামাসহ তার অনুসারী হানিফ গোত্রের হাজার হাজার লোক নিহত হয়। উপরের আলোচনা থেকে বলা যায়, খলিফা আবু বকর (রা) সরাসরি যুদ্ধ ঘোষণা করে সব ভন্ড নবিকে পরাজিত করেন। মুসায়লামা ও আসওয়াদ আনসি নিহত হয় এবং তোলায়হা ও সাজাহ ইসলাম গ্রহণ করে। তার নেতৃত্বে মুসলিম সেনাপতিরা সমগ্র আরবের বিদ্রোহ দমন করে মুসলিম আধিপত্য পুনঃপ্রতিষ্ঠা করেন।"
        }
      ]
    },
    {
      "number": "9",
      "uddipok": "রাজা জুলিয়াস সিজার বিশাল রোমান সাম্রাজ্যের অধিপতি হয়ে বহু প্রশাসনিক সংস্কার সাধন করেন। সাম্রাজ্যের বিভিন্ন অঞ্চলে ভিন্ন ভিন্ন মুদ্রা প্রচলিত থাকায় তিনি সর্বত্র একই রোমান মুদ্রা প্রবর্তনের ব্যবস্থা নেন। সরকারি কর্মচারীদের রাষ্ট্রীয় কাজে রোমান ভাষা ব্যবহারের নির্দেশ দেন। অন্য ভাষাভাষী মানুষও যাতে সহজে রোমান ভাষা আয়ত্ত্ব করতে পারে সেজন্য তিনি রোমান লিপির সংস্কার সাধন করেন।",
      "tag": "DCC 25",
      "sub_questions": [
        {
          "label": "ক",
          "question": "Dome of the Rock কে নির্মাণ করেন?",
          "explanation": "উমাইয়া খলিফা আবদুল মালিক Dome of the Rock নির্মাণ করেন।"
        },
        {
          "label": "খ",
          "question": "খলিফা সুলাইমানকে আশীর্বাদের চাবি বলা হয় কেন? ব্যাখ্যা করো।",
          "explanation": "ইরাকের বন্দিদের মুক্তিদানের জন্য খলিফা সুলায়মানকে আশীর্বাদের চাবি বলা হয়। উমাইয়া শাসনামলে ইরাকের শাসনকর্তা হাজ্জাজ বিন ইউসুফ কুফা ও বসরায় ইসলামের চতুর্থ খলিফা হযরত আলী (রা)-এর অনুসারীদের বিদ্রোহ দমন করেন। এ সময় তিনি হাজার হাজার মানুষকে বন্দি করে কারাগারে নিক্ষেপ করেন। খলিফা সুলায়মান ক্ষমতায় আরোহণের পর হাজ্জাজের বন্দিকৃত কয়েদিদের মুক্ত করে দেন। এ কারণে তাকে মিফতাহুল খায়র বা আশীর্বাদের চাবি বলা হয়।"
        },
        {
          "label": "গ",
          "question": "উদ্দীপকে রাজা জুলিয়াস সিজারের মুদ্রা সংস্কারের সাথে খলিফা আবদুল মালিকের কোন শাসন সংস্কারের মিল রয়েছে? ব্যাখ্যা করো।",
          "explanation": "উদ্দীপকের রাজা জুলিয়াস সিজারের মুদ্রা সংস্কারের সাথে খলিফা আবদুল মালিকের সাদৃশ্য রয়েছে। মুদ্রা হলো রাষ্ট্রের সার্বভৌমত্বের প্রতীক। কিন্তু খলিফা আবদুল মালিকের আগে আরবদের কোনো নিজস্ব মুদ্রা ছিল না। ফলে সাম্রাজ্যের অর্থনৈতিক কর্মকাণ্ড ব্যাপকভাবে ক্ষতিগ্রস্ত হতো। এ অবস্থার পরিপ্রেক্ষিতে খলিফা আবদুল মালিক সর্বপ্রথম মুদ্রা ব্যবস্থার সংস্কার সাধন করেন। তার এ কাজেরই প্রতিফলন ঘটেছে রাজা জুলিয়াস সিজারের সংস্কারের ক্ষেত্রে। রাজা জুলিয়াস সিজার তার সাম্রাজ্যে একই মানের মুদ্রা চালু করেন। খলিফা আবদুল মালিকের সংস্কারের ক্ষেত্রেও এমনটি দেখা যায়। তার সময়ে সাম্রাজ্যে তিন ধরনের মুদ্রা প্রচলিত ছিল। যেমন- বাইজান্টাইনে Dinarious, পারস্যে Darkmah এবং দক্ষিণ ইয়েমেনে Athene মুদ্রা। এতে সাম্রাজ্যের অর্থনৈতিক কর্মকাণ্ড ব্যাহত হতো। মুদ্রা বিনিময়ের সমস্যার ফলে ব্যবসা-বাণিজ্যে অসুবিধা দেখা দিত। এছাড়া মুদ্রার ছাপ ও মূল্য নির্ণয় একেবারে অনির্ধারিত থাকায় বাজারে অনায়াসে জাল মুদ্রা প্রচলিত হতো। এসব কারণে খলিফা আবদুল মালিক সর্বপ্রথম খাঁটি আরবি মুদ্রা প্রচলনের জন্য ৬৯৫ খ্রিষ্টাব্দে দামেস্কে জাতীয় টাকশাল গঠন করেন। তিনি দিনার, দিরহাম ও ফালুস নামের সোনা, রূপা ও তামার মুদ্রার প্রচলন করেন। মুদ্রাগুলোকে আরবীয়করণের জন্য মুদ্রায় ক্রসের পরিবর্তে আরবি বর্ণমালা লেখা হয়। সুতরাং বোঝা যায়, রাজা জুলিয়াস সিজারের সংস্কার খলিফা আবদুল মালিকের সংস্কারেরই প্রতিফলন।"
        },
        {
          "label": "ঘ",
          "question": "রাজা জুলিয়াস সিজারের মতো খলিফা আবদুল মালিকও ভাষার ক্ষেত্রে প্রভৃত সংস্কার সাধন করেছিলেন-উক্তিটি বিশ্লেষণ করো।",
          "explanation": "রাজা জুলিয়াস সিজারের মতো আরবি ভাষার সংস্কার ও মর্যাদা বৃদ্ধিতে আবদুল মালিক অসামান্য অবদান রাখেন। আবদুল মালিকের খিলাফতে আরোহণের আগে ইরাক ও অন্যান্য প্রাচ্য দেশে ফারসি বা. পাহলভি ভাষায় সিরিয়া, ট্রান্সজর্ডান ও অন্যান্য, উত্তর পশ্চিমাঞ্চলে গ্রিক ও সিরিয়া এবং মিসর ও উত্তর আফ্রিকার অন্যান্য এলাকাতে কোবতি ভাষায় প্রশাসনিক কার্যক্রম পরিচালিত হতো। খলিফা বিজাতীয় প্রভাব থেকে সাম্রাজ্যকে মুক্ত করা এবং আরবি ভাষার মর্যাদা ঊর্ধ্বে তুলে ধরার মানসে আরবিকে রাষ্ট্রভাষা হিসেবে প্রতিষ্ঠিত করেন। উদ্দীপকেও এ বিষয়ের প্রতি ইঙ্গিত করা হয়েছে। রাজা জুলিয়াস সিজার সরকারি কর্মচারীদের রাষ্ট্রীয় কাজে রোমান ভাষা বাহারের নির্দেশ দেন। অন্য ভাষা-ভাষী মানুষও যাতে সহজে রোমান ভাষা আয়ত্ত করতে পারে সেজন্য তিনি রোমান লিপির সংস্কার সাধন করেন। অনুরূপভাবে উমাইয়া খলিফা আবদুল মালিকও আরবি ভাষার মর্যাদা বৃদ্ধির ব্যবস্থা গ্রহণ করেছিলেন। তিনি রাষ্ট্রে চালুকৃত বিভিন্ন ভাষার পরিবর্তে 2 আরবি ভাষাকে রাষ্ট্রভাষার মর্যাদা দান করেন। ফলে আঞ্চলিক ভাষাসমূহের পরিবর্তে অফিস-আদালতে দলিলপত্রাদি আরবি ভাষায় রক্ষিত হওয়ার নিয়ম চালু হয়। সমগ্র মুসলিম সাম্রাজ্যে একই ধরনের শাসনব্যবস্থা প্রচলিত হয় এবং বিভিন্ন অঞ্চলে বিভিন্ন ভাষা প্রচলিত হওয়ায় শাসনকার্যে যে সমস্যা - দেখা দিত তার অবসান ঘটে। বিশুদ্ধ আরব শাসন প্রচলিত হওয়ায় আরবি ভাষার মর্যাদা বৃদ্ধি পায়। এ ব্যবস্থায় অনারব মুসলমানরা চাকরিচ্যুত হন এবং তাদের জায়গায় আরব মুসলমানরা নিযুক্ত হন। উপরের আলোচনার প্রেক্ষিতে বলা যায়, খলিফা আবদুল মালিক আরবি ভাষার মর্যাদা বৃদ্ধির জন্য রাষ্ট্রের সকল পর্যায়ে আরবি ভাষা প্রচলনের মাধ্যমে অসামান্য অবদান রাখেন।"
        }
      ]
    },
    {
      "number": "10",
      "uddipok": "প্রাচীন রুশ দেশীয় একজন রাজা প্রজাহিতৈষী ছিলেন। তার মহানুভবতায় আকৃষ্ট হয়ে দেশের অভ্যন্তরে একদল মানুষ তাকে ঈশ্বরের সাথে তুলনা করতে থাকে। এতে রাজা বিব্রতবোধ করেন। উক্ত আচরণ থেকে বিরত রাখার চেষ্টা করে ব্যর্থ হয়ে রাজা তাদের বন্দি করেন। উক্ত সম্প্রদায়ের আচরণ ও কর্মকাণ্ডে রাজ্যে বিদ্রোহ দেখা দেওয়ার সম্ভাবনা ছিল। তাদের বন্দি করার ফলে রাজা বড় ধরনের বিপদের হাত থেকে রক্ষা পায়। এর ফলে রাজ্যে বিশৃঙ্খলা প্রশমিত হয়ে শান্তি প্রতিষ্ঠিত হয়।",
      "tag": "DCC 25",
      "sub_questions": [
        {
          "label": "ক",
          "question": "বাগদাদ নগরীর প্রতিষ্ঠাতা কে?",
          "explanation": "বাগদাদ নগরীর প্রতিষ্ঠাতা হলেন আব্বাসীয় খলিফা আবু জাফর আল মনসুর ।"
        },
        {
          "label": "খ",
          "question": "খলিফা আল মামুনের 'জ্ঞানমনস্ক' কর্মকাণ্ডের একটি উদাহরণ দাও।",
          "explanation": "আল মনসুর জ্ঞান-বিজ্ঞানের একনিষ্ঠ পৃষ্ঠপোষক ছিলেন। আল মনসুর বিভিন্ন সভ্যতার ও ভাষার গ্রন্থাদি আরবি ভাষায় অনুবাদ করার জন্য একটি অনুবাদ বিভাগ প্রতিষ্ঠা করেন। মনসুরের পৃষ্ঠপোষকতায় ইবনে মুকাফফা সংস্কৃত হতে ফারসি ভাষায় অনূদিত কালিলা ও দীমানা নামক সর্বজনবিদিত পশুপক্ষীর গল্প আরবি ভাষায় অনুবাদ করেন। আল মনসুরের নির্দেশে ভারতীয় জ্যোতিষশাস্ত্র খণ্ডকা- খাদ্যকা এবং গল্পপুস্তক হিতোপদেশ আরবি ভাষায় অনূদিত হয়।"
        },
        {
          "label": "গ",
          "question": "উদ্দীপকের সাথে খলিফা আল মনসুরের শাসনামলের কোন ঘটনার মিল রয়েছে? ব্যাখ্যা করো ।",
          "explanation": "উদ্দীপকটি আব্বাসি খিলাফতের খলিফা আল মনসুরের সময়ের রাওয়ান্দিয়া সম্প্রদায়ের বিদ্রোহ দমনের ঘটনাকে ইঙ্গিত করে। আব্বাসি খলিফা আবু জাফর আল মনসুর একজন জনদরদি শাসক ছিলেন। তিনি প্রজাদের কল্যাণে বহুমুখী পদক্ষেপ গ্রহণ করেন। তার এ সকল কর্মকাণ্ডে জনগণ খুশি ছিল। তাছাড়া তিনি একজন ধর্মপ্রাণ ব্যক্তি ছিলেন। তার এই ধার্মিকতার কারণে রাওয়ান্দিয়া সম্প্রদায় তাকে আল্লাহর অবতার বলে ঘোষণা করেন। এ ঘটনায় তিনি বিরক্ত হয়ে রাওয়ান্দিয়া সম্প্রদায়কে দমন করেন। উদ্দীপকেও এ ঘটনার প্রতিফলন ঘটেছে। উদ্দীপকে বলা হয়েছে, প্রাচীন রুশ দেশীয় একজন প্রজাহিতৈষী শাসকের মহানুভবতায় আকৃষ্ট হয়ে দেশের অভ্যন্তরে একদল মানুষ তাকে খোদার সাথে তুলনা করতে থাকে। এতে রাজা বিব্রতবোধ করেন এবং উক্ত আচরণ থেকে তাদের বিরত রাখার চেষ্টায় ব্যর্থ হয়ে তাদের বন্দি করে। উদ্দীপকের এ শাসক মূলত আব্বাসি খলিফা আল মনসুরের প্রতিনিধিত্ব করছে। খলিফা আল মনসুর ধর্মপ্রাণ ছিলেন বলে ৭৫৮ খ্রিষ্টাব্দে রাওয়ান্দিয়া সম্প্রদায় খলিফাকে আল্লাহর অবতার বলে ঘোষণা করেন। তাদের এরূপ ধর্মবিরোধী কার্যের জন্য মনসুর বাধ্য হয়ে তাদের ২০০ জনকে কারারুদ্ধ করেন। ফলে ৬০০ রাওয়ান্দিয়ার একটি দল খলিফার সঙ্গে সাক্ষাতের কথা বলে তাকে আক্রমণ করে। সৌভাগ্যক্রমে খলিফা এ আক্রমণ থেকে বেঁচে যান। উদ্দীপকেও এ ঘটনার প্রতি ইঙ্গিত দেওয়া হয়েছে।"
        },
        {
          "label": "ঘ",
          "question": "উদ্দীপকে বর্ণিত ঘটনার আলোকে বলা যায় রুশ দেশীয় রাজার মতো আল মনসুরও রাজনৈতিক প্রজ্ঞা দ্বারা মহাবিপর্যয় থেকে রক্ষা পেয়েছিলেন— বিশ্লেষণ করো।",
          "explanation": "রুশ দেশের রাজার মতো খলিফা আল মনসুরও রাজনৈতিক প্রজ্ঞা দ্বারা মহাবিপর্যয়ের হাত থেকে রক্ষা পেয়েছিলেন । উদ্দীপকে আল মনসুরের রাওয়ান্দিয়া সম্প্রদায়ের বিদ্রোহ দমনের বিষয়টির ইঙ্গিত করা হয়েছে। খলিফা অত্যন্ত দক্ষতার সাথে রাওয়ান্দিয়াদের বিদ্রোহ দমন করে সাম্রাজ্যকে একটি সুদৃঢ় ভিত্তির ওপর প্রতিষ্ঠিত করেন। আব্বাসি শাসক আল মনসুর তার রাজনৈতিক প্রজ্ঞার দ্বারা আব্বাসি শাসনকে সুদৃঢ়করণের লক্ষ্যে বিভিন্ন বিদ্রোহ- গোলযোগ দমনের জন্য বহুমুখী পদক্ষেপ গ্রহণ করেন। খিলাফত লাভের পরপরই তার চাচা ও সিরিয়ার শাসনকর্তা আব্দুল্লাহ বিন আলীর বিদ্রোহ দমন করেন। কারণ আবুল আব্বাস তাকে পরবর্তী খলিফা বানানোর প্রতিশ্রুতি দিয়েছিলেন । এরপর আবু মুসলিম খোরাসানির অধিক জনপ্রিয়তায় ভীত হয়ে পরিকল্পনা করে তাকেও হত্যা করেন। কারণ আবু মুসলিমের জীবদ্দশায় মনসুর নিজেকে সিংহাসনে নিরাপদ মনে করেননি। এরপর তিনি পর্যায়ক্রমে সানবাদের বিদ্রোহ, রাওয়ান্দিয়া সম্প্রদায়ের বিদ্রোহ ও খোরাসানের বিদ্রোহ দমন করেন। বিদ্রোহ দমনের মাধ্যমে তার রাজনৈতিক প্রজ্ঞা 'প্রকাশ পায় এবং দেশ মহাবিপর্যয়ের হাত থেকে রক্ষা পায়। সার্বিক আলোচনায় প্রতীয়মান হয় যে, আল মনসুর তার অক্লান্ত পরিশ্রম, অদম্য সাহস, দূরদর্শিতা ও কূটনৈতিক প্রজ্ঞার বলে সকল বিদ্রোহ দমনের মাধ্যমে নব প্রতিষ্ঠিত আব্বাসি সাম্রাজ্যের ভিত মজবুত করেন ।"
        }
      ]
    },
    {
      "number": "11",
      "uddipok": "কিছু সংখ্যক নিবেদিত প্রাণ ও জ্ঞান-পিপাসু ব্যক্তিবর্গের দ্বারা 'এশিয়াটিক সোসাইটি' গঠিত হয়। জ্ঞান-বিজ্ঞান চর্চার জন্য উক্ত সংগঠনটি প্রচুর দুর্লভবইপত্র নিজস্ব সংগ্রহে সংরক্ষণ করে থাকে। গবেষকরা এসব বইপত্র ব্যবহারের সুযোগ পায়। তাছাড়া নিজস্ব প্রকাশনার মাধ্যমে এটি অনেক গবেষক তৈরি করেছে। কিন্তু সংগঠনটি সরকারের পৃষ্ঠপোষকতা পেলে আরও গবেষণা কর্মকাণ্ডে আত্মনিয়োগ করতে সক্ষম হতো।",
      "tag": "DCC 25",
      "sub_questions": [
        {
          "label": "ক",
          "question": "কোন আব্বাসি খলিফা বাগদাদ নগরী প্রতিষ্ঠা করেন?",
          "explanation": "আব্বাসি খলিফা আল-মনসুর বাগদাদ নগরী প্রতিষ্ঠা করেন।"
        },
        {
          "label": "খ",
          "question": "বার্মাকি পরিবার সম্পর্কে যা জানো ব্যাখ্যা করো।",
          "explanation": "বার্মাকিরা ছিলেন পারস্যের খোরাসানের অধিবাসী। বার্মাকি উজিরদের পূর্বপুরুষ জাফর বলখের বৌদ্ধ মন্দিরের প্রধান পুরোহিত থাকায় তার উপাধি ছিল বার্মাক। উল্লেখ্য জাফর তার স্ত্রী ও পুত্র খালিদসহ উমাইয়া খলিফা আল ওয়ালিদের সেনাপতি কুতাইবা বিন মুসলিমের মধ্য এশিয়া বিজয়ের সময় যুদ্ধে বন্দিরূপে ধরা পড়েন। পরবর্তী সময়ে তারা ইসলাম ধর্ম গ্রহণ করে বন্দিত্ব থেকে মুক্তি লাভ করেন। এরা আব্বাসি আন্দোলন থেকে শুরু করে এ বংশের প্রতিষ্ঠা, বিদ্রোহ দমন ও প্রশাসন পরিচালনায় বিশেষ অবদান রেখে খ্যাতি অর্জন করে।"
        },
        {
          "label": "গ",
          "question": "উদ্দীপকে উল্লেখিত সংগঠনটির কর্মকান্ডের সাথে খলিফা আল-মামুনের কোন সংস্থার সামঞ্জস্য রয়েছে? ব্যাখ্যা করো।",
          "explanation": "উদ্দীপকের প্রতিষ্ঠানটির কর্মকান্ডের সাথে আব্বাসি খিলাফতের জ্ঞান-বিজ্ঞান চর্চার কেন্দ্র বায়তুল হিকমার মিল রয়েছে। আব্বাসি খলিফা আল মামুনের নির্মিত বায়তুল হিকমা ছিল আব্বাসিদের গৌরবোজ্জ্বল যুগের অন্যতম প্রতীক। জ্ঞান-বিজ্ঞানকে প্রাতিষ্ঠানিক রূপ প্রদানের জন্য তিনি ৮৩০ খ্রিষ্টাব্দে বাগদাদে এই জগদ্বিখ্যাত প্রতিষ্ঠানটি নির্মাণ করেন। জ্ঞান বিকাশের জন্য তিনি এই প্রতিষ্ঠানটিতে গ্রন্থাগার, শিক্ষায়তন ও অনুবাদ কেন্দ্র এই তিনটি পৃথক বিভাগ স্থাপন করেন। উদ্দীপকেও আমরা এ বিষয়ের প্রতিফলন লক্ষ করি। উদ্দীপকে বলা হয়েছে, কিছু সংখ্যক নিবেদিত প্রাণ ও জ্ঞানপিপাসু ব্যক্তিবর্গের পৃষ্ঠপোষকতায় 'এশিয়াটিক সোসাইটি' প্রতিষ্ঠিত হয়। জ্ঞান-বিজ্ঞানের চর্চার জন্য এখানে প্রাচীন গ্রন্থাবলি সংরক্ষণ করা হয়। এ প্রতিষ্ঠানের মতোই আব্বাসি খলিফা আল-মামুনের প্রতিষ্ঠিত বায়তুল হিকমা গ্রিক, রোমান, পারসিক প্রভৃতি ভাষার প্রাচীন গ্রন্থাবলি সংগ্রহ, সংরক্ষণ ও গবেষণা কাজে বিশেষ অবদান রাখে। এতে তিনটি বিভাগ ছিল। যথা-গ্রন্থাগার, মিলনায়তন ও অনুবাদ কার্যালয়। হুনায়ন ইবনে ইসহাক নামে একজন সুপণ্ডিতকে এ প্রতিষ্ঠানের তত্ত্বাবধায়ক নিযুক্ত করা হয়। তার চেষ্টায় এরিস্টটল, গ্যালিলিও, প্লেটো প্রমুখ পণ্ডিতের গ্রন্থগুলো আরবিতে অনূদিত হয়। পরবর্তী সময়ে ইউরোপে রেনেসার সূচনায় এসব অনুবাদ কর্ম ভূমিকা রেখেছিল। সুতরাং দেখা যায়, উদ্দীপকের প্রতিষ্ঠানটির কর্মকান্ডে বায়তুল হিকমার কর্মকান্ডের প্রতিফলন ঘটেছে।"
        },
        {
          "label": "ঘ",
          "question": "তুমি কি মনে কর, গবেষণা কর্মে উক্ত সংগঠনটির চেয়ে খলিফা মামুনের সংস্থাটির সুযোগ-সুবিধা অনেক বেশি ছিল? বিশ্লেষণ করো।",
          "explanation": "খলিফা আল-মামুনের প্রতিষ্ঠিত বায়তুল হিকমা জ্ঞান-বিজ্ঞান চর্চায় বহুমুখী অবদান রেখেছে, যা এশিয়াটিক সোসাইটির তুলনায় বেশি ছিল বলে আমি মনে করি। খলিফা মামুন কর্তৃক প্রতিষ্ঠিত বায়তুল হিকমা ছিল একটি বৈশ্বিক প্রতিষ্ঠান। তিনি এই প্রতিষ্ঠানের উন্নয়নে ব্যাপক পৃষ্ঠপোষকতা দান করেন। যার ফলে গবেষণা, জ্ঞান-বিজ্ঞান চর্চা ও সাম্রাজ্যের সাংস্কৃতিক উন্নয়নে এটি বিশেষ অবদান রাখতে সক্ষম হয়। আর এ কারণেই জ্ঞান-বিজ্ঞানের উন্নয়নে উদ্দীপকের এশিয়াটিক সোসাইটির চেয়ে বায়তুল হিকমা অনেক বেশি অবদান রেখেছে। উদ্দীপকের উল্লেখিত প্রতিষ্ঠানটিতে গ্রন্থ সংগ্রহ ও গবেষণার বিষয়টি লক্ষণীয়। এক্ষেত্রে বায়তুল হিকমা জ্ঞানচর্চার পরিধি ছিল আরও বৃহৎ। খলিফা মামুনের প্রত্যক্ষ সহায়তায় বায়তুল হিকমা এথেন্স, আলেকজান্দ্রিয়া, সিরিয়া, এশিয়া মাইনরসহ অনেক স্থান থেকে বহু মূল্যবান প্রাচীন গ্রন্থ সংগ্রহ করে সেগুলো আরবিতে অনুবাদের ব্যবস্থা করেন। ফলে প্রাচীন - বিশ্বের শ্রেষ্ঠ দার্শনিক এরিস্টটল ও প্লেটোর পুস্তকগুলো এবং গ্যালেন, ইউক্লিড, টলেমি প্রমুখ মনীষীদের বৈজ্ঞানিক গ্রন্থাবলি আরবিতে অনূদিত - হয়। বায়তুল হিকমার অনুবাদকারীদের গ্রন্থের ওজনে স্বর্ণমুদ্রা পারিশ্রমিক দেওয়া হতো। এ সব অনুবাদকের সাহায্যে বায়তুল হিকমা গ্রিক পণ্ডিতগণের আজীবনের সাধনা ও গবেষণার ফলাফল ধরে রাখতে সক্ষম হয়। বস্তুত মুসলমানরা অনুবাদের মাধ্যমে এ সব বিশ্ববিখ্যাত পণ্ডিতের গবেষণাকর্ম রক্ষা না করলে হয়তো পৃথিবী হতে এগুলো বিলুপ্ত হয়ে যেতো। বায়তুল হিকমার অনুবাদকর্মের মাধ্যমে প্রাচীন সভ্যতার জ্ঞান-বিজ্ঞানের গ্রন্থগুলো নবজীবন লাভ করে। উপরের আলোচনার আলোকে বলা যায়, আব্বাসি খিলাফতে জ্ঞান-বিজ্ঞান ও সাংস্কৃতিক উন্নয়নে বায়তুল হিকমা অসাধারণ ভূমিকা পালন করে, যার তুলনায় উদ্দীপকের এশিয়াটিক সোসাইটির অবদান খুবই কম।"
        }
      ]
    }
  ]
}