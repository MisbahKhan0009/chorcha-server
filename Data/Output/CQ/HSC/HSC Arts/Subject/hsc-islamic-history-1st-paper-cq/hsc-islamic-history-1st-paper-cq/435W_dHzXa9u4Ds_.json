{
  "title": "আইডিয়াল কলেজ, ধানমন্ডি ২০২৪",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "তিন দিকে পানি এবং এক দিকে স্থলভাগ বেষ্টিত ত্রিভুজ আকৃতির 'সিনাই' উপদ্বীপটি মিশরে অবস্থিত, যার আয়তন ৬০,০০০ বর্গ কিলোমিটার। ভৌগোলিক অবস্থানের কারণে উপদ্বীপটির গুরুত্ব অনেক। ভৌগোলিকভাবে উপদ্বীপের বিভিন্ন স্থানের জীবনমান ভিন্ন ভিন্ন রকম। উপদ্বীপটির ভৌগোলিক বৈশিষ্ট্য জনজীবনে ব্যাপক প্রভাব ফেলেছে।",
      "tag": "ISCD 24",
      "sub_questions": [
        {
          "label": "ক",
          "question": "'জাজিরাতুল আরব' শব্দের অর্থ কী?",
          "explanation": "'জাজিরাতুল আরব' শব্দের অর্থ আরব উপদ্বীপ।"
        },
        {
          "label": "খ",
          "question": "উটকে 'মরুভূমির জাহাজ' বলা হয় কেন?",
          "explanation": "মরু অঞ্চলে যাতায়াতের প্রধান বাহন হওয়ায় উটকে 'মরুভূমির জাহাজ' বলা হয়। আরবের অধিকাংশ অঞ্চলই মরুময়। আর উত্তপ্ত মরু অঞ্চলে উট চলাচলের একমাত্র উপযোগী প্রাণী। তাই অর্থনৈতিক ও রাজনৈতিক গুরুত্ব বিবেচনায় মরুময় আরবে এটি সর্বাধিক গৃহপালিত প্রাণী। উট একবার পানি পান করে দীর্ঘদিন (শীতকালে প্রায় ২৫ এবং গ্রীষ্মকালে ৫দিন) ধরে রাখতে পারে। তাই মরুবাসীরা খাদ্য-পানীয় সংগ্রহ ও যোগাযোগের প্রধান বাহন এবং ক্রয়- বিক্রয়ের মাধ্যম হিসেবে উট ব্যবহার করতো। এ কারণে উটকে 'মরুভূমির জাহাজ' বলা হয়।"
        },
        {
          "label": "গ",
          "question": "উদ্দীপকের 'সিনাই' উপদ্বীপের সাথে তোমার পাঠ্যবইয়ের কোন উপদ্বীপের সাদৃশ্য রয়েছে? বিশ্লেষণ করো।",
          "explanation": "উদ্দীপকে উল্লেখিত কোরিয়ার সাথে প্রাচীন আরবের ভৌগোলিক অবস্থার সুস্পষ্ট সাদৃশ্য রয়েছে। এশিয়া মহাদেশের দক্ষিণ-পশ্চিমে অবস্থিত আরব ভূখণ্ডটি পৃথিবীর সর্ববৃহৎ উপদ্বীপ। এ অঞ্চলটির তিন দিকে পানি ও একদিক স্থলবেষ্টিত। ভূ-প্রাকৃতিক বৈশিষ্ট্যের দিক দিয়ে এটি তিন ভাগে বিভক্ত হলেও এর অধিকাংশ অঞ্চল মরুময় ও অনুর্বর। উদ্দীপকে বর্ণিত অঞ্চলটিতেও এ ধরনের ভৌগোলিক অবস্থা দেখা যায়।উদ্দীপকে উল্লেখিত কোরিয়া দেশটি তিনদিক সমুদ্রবেষ্টিত এবং এটি একটি অনুর্বর অঞ্চল। আরব উপদ্বীপও তিনদিক দিয়ে সমুদ্রবেষ্টিত। এর পূর্বে পারস্য উপসাগর, পশ্চিমে লোহিত সাগর এবং দক্ষিণে ভারত মহাসাগর অবস্থিত। তাছাড়া ভূ-প্রাকৃতিক বৈশিষ্ট্য অনুসারে সমগ্র আরব উপদ্বীপ মরু, পাহাড়ি ও উর্বর অঞ্চল এই তিন ভাগে বিভক্ত হলেও এর অধিকাংশ অঞ্চলই মরুময়। এ অঞ্চলটি মূলত সিরিয়ার মরুভূমি, আফ্রিকার সাহারা ও গোবি মরুভূমির একটি বিচ্ছিন্ন অংশ মাত্র। ফলে আরব উপদ্বীপের অধিকাংশ অঞ্চলই অনুর্বর ও চাষাবাদের অনুপোযোগী। তাই বলা যায়, উদ্দীপকের কোরিয়া এবং প্রাচীন আরব অঞ্চলের ভৌগোলিক অবস্থান একই সূত্রে গাঁথা।"
        },
        {
          "label": "ঘ",
          "question": "উপদ্বীপে বসবাসরত মানুষের জীবনে ভৌগোলিক বৈশিষ্ট্যের প্রভাব ব্যাখ্যা করো।",
          "explanation": "উদ্দীপকের বর্ণিত অঞ্চলের মতো প্রাক-ইসলামি আরবের অধিবাসীদের ওপরও ভৌগোলিক পরিবেশের ব্যাপক প্রভাব ছিল। আরব উপদ্বীপের অধিবাসীদের দেহ, মন, চরিত্র ও জীবনযাত্রার ওপর বৈচিত্র্যময় ভৌগোলিক অবস্থান ও পরিবেশের যথেষ্ট প্রভাব লক্ষ করা যায়। শুষ্ক আবহাওয়া, অনাবৃষ্টি, অনুর্বরতা প্রভৃতি প্রতিকূল ভৌগোলিক পরিবেশ একদিকে যেমন আরব বেদুইনদের রুক্ষ ও দুঃসাহসিক জাতিতে পরিণত করেছে অপরদিকে তারা ধৈর্যশীল, কষ্টসহিষ্ণু ও পরিশ্রমী হয়েছে। উদ্দীপকের অঞ্চলটির অধিবাসীদের ওপরও ভৌগোলিক অবস্থার এ ধরনের প্রভাব দেখা যায়। উদ্দীপকে বলা হয়েছে, তিনদিকে সমুদ্রবেষ্টিত কোরিয়া উপদ্বীপটি একটি অনুর্বর অঞ্চল। এরূপ ভৌগোলিক অবস্থানের ফলে শহরের কিছু লোকজন ব্যবসা-বাণিজ্য করার সুযোগ পেলেও গ্রামের লোকদের পশুপালন বা মাছ শিকার ছাড়া কোনো উপায় ছিল না। এমনকি তারা চুরি, ডাকাতি ও লুটতরাজ করতে বাধ্য হতো। অনুরূপভাবে প্রাচীন আরব উপদ্বীপের প্রতিকূল ভৌগোলিক পরিস্থিতির প্রভাবে এর অধিবাসীরা সংগ্রামী হয়ে ওঠে। শুষ্ক ও উষ্ণ আবহাওয়া এবং খাদ্য ও পানীয়ের অভাব আরবদের দুর্ধর্ষ ও সংঘাতময় জীবনযাত্রার দিকে প্ররোচিত করেছে। শহরবাসী আরবরা ব্যবসা-বাণিজ্যের মাধ্যমে অপেক্ষাকৃত আরাম-আয়েশে জীবন পরিচালনা করলেও পশুচারণ ও পালনই ছিল আরব বেদুইনের প্রধান পেশা। এছাড়া আরব বেদুইনদের একটি দল কাফেলা লুটতরাজের মাধ্যমেও জীবিকা নির্বাহ করত। পশুপালন ও খাদ্যের সন্ধানে আরবদের প্রতিনিয়ত একস্থান থেকে অন্যস্থানে যেতে হতো। এর ফলে তারা গোত্রবদ্ধ হয় এবং তাদের মধ্যে গড়ে ওঠে আসাবিয়া বা গোত্রপ্রীতি। অপরদিকে, ভৌগোলিক পরিবেশের প্রভাবে আরবদের মধ্যে মুক্ত চিন্তার উন্মেষ ঘটে, যা তাদেরকে কাব্যচর্চায় দারুণ অনুপ্রেরণা জুগিয়েছে। উপরের আলোচনায় দেখা যায় যে, ভৌগোলিক অবস্থান ও আবহাওয়া প্রাক-ইসলামি আরব অধিবাসীদের জীবন-জীবিকা ও আচার-আচরণে ব্যাপক প্রভাব ফেলেছিল।"
        }
      ]
    },
    {
      "number": "2",
      "uddipok": "জনাব কামাল সাহেব টিভিতে একটি প্রামাণ্য চিত্র দেখছিলেন। প্রামাণ্য চিত্রটিতে প্রাচীন সভ্যতার একটি নির্দিষ্ট অঞ্চলের শাসন ব্যবস্থা দেখাচ্ছিল। ঐ অঞ্চলের শাসন ব্যবস্থায় পার্শ্ববর্তী নদীর ব্যাপক প্রভাব রয়েছে। নদীর জোয়ারের পানি কৃষি কাজে ব্যবহৃত হত। কৃষি ও মৎস্য শিকার করে উক্ত সভ্যতার মানুষ জীবন ধারণ করত।",
      "tag": "ISCD 24",
      "sub_questions": [
        {
          "label": "ক",
          "question": "হায়ারোগ্লিফিক কী?",
          "explanation": "হায়ারোগ্লিফিক হলো মিসরীয়দের উদ্ভাবিত চিত্রলিপিভিত্তিক লিখন পদ্ধতি।"
        },
        {
          "label": "খ",
          "question": "আইয়ামে জাহেলিয়া বলতে কী বোঝ?",
          "explanation": "আইয়ামে জাহেলিয়া বলতে প্রাক-ইসলামি আরবের অরাজক ও বিশৃঙ্খল সময়কে বোঝায়। আইয়ামে জাহেলিয়া শব্দটি আরবি। এর বাংলা অর্থ অজ্ঞতা বা অন্ধকারের যুগ। মহানবি (স)-এর আবির্ভাবের পূর্বে আরবের প্রায় একশ বছর সময়কে আইয়ামে জাহেলিয়া বলা হয়। এ সময় মানুষের মধ্যে কোনো প্রকার শিক্ষা নৈতিকতা, সততা, দায়িত্বজ্ঞান ও শালীনতা ছিল না। নানা অন্যায়-অনাচারে সমাজ ভরপুর ছিল। এ জন্য এ সময়কে আইয়ামে জাহেলিয়া বা অন্ধকারের যুগ বলা হয়।"
        },
        {
          "label": "গ",
          "question": "উদ্দীপকে উল্লিখিত সভ্যতার সাথে প্রাচীন কোন সভ্যতার মিল পাওয়া যায়? উক্ত সভ্যতার বিকাশে নীলনদের অবদান মূল্যায়ন করো।",
          "explanation": "উদ্দীপকে উল্লেখিত সভ্যতার সাথে প্রাচীন মিসরীয় সভ্যতার মিল পাওয়া যায়। আর এ সভ্যতার বিকাশে নীল নদের ভূমিকা অপরিসীম। প্রাচীন সভ্যতাসমূহের মধ্যে মিসরীর সভ্যতা অনন্য বৈশিষ্ট্যের অধিকারী। মিসরীয় সভ্যতা নীল নদের তীরবর্তী দেশ মিসরে গড়ে ওঠে। মিসরীয় সভ্যতার বিকাশে নীল নদের ব্যাপক প্রভাব রয়েছে। নীল নদকে কেন্দ্র করে প্রাচীন মিসরীয়রা কৃষিকাজ ও মৎস শিকারসহ বিভিন্ন কার্যক্রম পরিচালনা করতো। যা উক্ত সভ্যতার বিকাশে ব্যাপক ভূমিকা পালন করে। উদ্দীপকেও এ বিষয়টি লক্ষণীয়। উদ্দীপকে প্রাচীন সভ্যতার একটি অঞ্চল সম্পর্কে বলা হয়েছে, যার শাসনব্যবস্থায় পার্শ্ববর্তী নদীর ব্যাপক প্রভাব রয়েছে। এ সভ্যতার মানুষেরা কৃষি ও মৎস শিকার করে জীবন ধারণ করতো। আর এ' বিষয়গুলো মূলত মিসরীয় সভ্যতাকে নির্দেশ করে। মিসরীয় সভ্যতার বিকাশে নীল নদের ভূমিকা অপরিসীম। মিসরীয় সভ্যতার সূচনাকারীরা পানির প্রাপ্যতা, নীলনদকে কেন্দ্র করে কৃষি উৎপাদন, মাছ ধরে জীবিকা নির্বাহ, পশুপালনের জন্য তৃণভূমির সহজলভ্যতা ইত্যাদি বিষয়কে মাথায় রেখে নীলনদের তীরবর্তী অঞ্চলসমূহে বসতি স্থাপন করেছিল। সেখানকার উর্বর জমিতে খুব সহজেই ফসল ফলানো যেত। কৃষি উৎপাদনই প্রাচীন মিসরীয়দের প্রধান জীবিকা হওয়ায় এ সময় কৃষিকে কেন্দ্র করেই বসতি স্থাপন, বাঁধ নির্মাণ কৌশল, সেচব্যবস্থা ও ক্ষুদ্র শিল্পের বিকাশ ঘটে। এছাড়া নীল নদের তীরে অবস্থিত সিনাই পাহাড় ও অন্যান্য পর্বতমালা এবং চুনা পাথরের পাহাড়গুলো শিল্পদ্রব্য ও অস্ত্র-শস্ত্র তৈরি করার জন্য মিসরবাসীকে বিভিন্ন প্রকার ধাতু সরবরাহ করেছে। এককথায়, গুরুত্বপূর্ণ ভৌগোলিক অবস্থান ও নীল নদের দানের ফলে মিসরে বিশ্বের প্রাচীন সভ্যতার উৎপত্তি ও বিকাশ ঘটে। তাই গ্রিক ঐতিহাসিক ও ইতিহাসের জনক হেরোডোটাস মিসরীয় সভ্যতার বিকাশে নীল নদের ভূমিকা দেখে বিস্মিত হয়ে নির্দ্বিধায় মিসরকে 'নীল নদের দান' বা 'The Gift of the Nile' বলে উল্লেখ করেছেন।"
        },
        {
          "label": "ঘ",
          "question": "উদ্দীপকের আলোকে উক্ত সভ্যতার প্রধান প্রধান বৈশিষ্ট্যসমূহ আলোচনা করো।",
          "explanation": "উদ্দীপকের উক্ত সভ্যতা অর্থাৎ মিসরীয় সভ্যতার অনেক বৈশিষ্ট্য বিদ্যমান। বিশ্বসভ্যতার ইতিহাসে মিসরীয় সভ্যতা অনন্য বৈশিষ্ট্যের অধিকারী। পৃথিবীর ইতিহাসে তাঁরা শ্রেষ্ঠ নির্মাতা ছিল। পাথর কেটে প্রকান্ড সৌধ বানাতে তারা ছিল সিদ্ধহস্ত। বিশেষ করে পিরামিড নির্মাণের জন্য তারা শ্রেষ্ঠ স্থপতি হিসেবে বিবেচিত হয়, যা আজকের আধুনিক স্থাপত্য বিদ্যাকেও হার মানায়। এছাড়াও হায়ারোগ্লিফিক লিখন পদ্ধতির আবিষ্কার মিসরীয় সভ্যতার অন্যতম একটি বৈশিষ্ট্য। মিসরীয়রা মৃত ফারাওয়ের দেহ ও তাদের সঙ্গে দেওয়া মূল্যবান সামগ্রীর নিরাপত্তার জন্য পিরামিড নির্মাণ করেছিল। বিশালাকার পিরামিড তাদের জ্যামিতিক জ্ঞানের পরিচয় বহন করে। সবচেয়ে বিখ্যাত পিরামিড ছিল ফারাও খুফুর পিরামিড। পিরামিড এক সময় সপ্তাশ্চর্যের অন্তর্ভুক্ত ছিল। পিরামিডের পাশাপাশি তাদের বৈশিষ্ট্যসমূহের মধ্যে জায়গা করে নেয় ধর্মমন্দির। মূলত পুরোহিতদের দ্বারা প্রভাবিত হয়ে তারা অনেক বৃহৎ সুদৃশ্য ধর্মমন্দির নির্মাণ করেছিল। এগুলো অত্যন্ত জাঁকজমকপূর্ণ হলেও এটি নির্মাণে প্রচুর ব্যয় হতো। ধর্মমন্দিরগুলোর মধ্যে কর্নাক ও লুক্সর ছিল বিখ্যাত। বিশেষ করে পিরামিড গড়ার সাথে সাথেই মিসরে ভাস্কর্য শিল্পের বিকাশ ঘটে। বিভিন্ন সমাধিসৌধ, ধর্মমন্দির ও প্রাসাদের প্রবেশপথে ভাস্কর্য নির্মাণ এ সভ্যতার বিশেষ বৈশিষ্ট্য। এছাড়াও চিকিৎসা, সাহিত্য, দর্শন প্রভৃতি শাস্ত্রে মিসরীয়দের অবদান এ সভ্যতাকে আরো বিশেষভাবে বৈশিষ্ট্যমণ্ডিত করেছে। উপরের আলোচনার পরিপ্রেক্ষিতে বলা যায়, অনন্য বৈশিষ্ট্যের জন্য পৃথিবীর ইতিহাসে প্রাচীন মিসরীয়রাই শ্রেষ্ঠ নির্মাতা। নীল নদ কেন্দ্রিক গড়ে ওঠা এ সভ্যতা বহু আবিষ্কার ও কর্মের দ্বারা বৈশিষ্ট্যমণ্ডিত।"
        }
      ]
    },
    {
      "number": "3",
      "uddipok": "জামাল, মারুফ, ফারুকদের মতো আরো অনেকে পদ্মার চরে বসবাস করে। সেখানের মালভূমিতে যে সামান্য শস্য উৎপন্ন হতো তা ছিল অতি নগন্য। তাই তারা পশুচারণ ও নৌযান লুণ্ঠন করে জীবিকা নির্বাহ করত। তারা ছিল বর্বর প্রকৃতির। দারিদ্র্যের সুযোগ নিয়ে চর এলকার এক শ্রেণির সুদখোর গজিয়ে উঠে। সুদের টাকা সময়মতো পরিশোধ করতে না পারায় জামাল উদ্দিনের বড় ছেলেকে সুদখোরদের বাড়িতে রাখালের কাজ করতে হয়।",
      "tag": "ISCD 24",
      "sub_questions": [
        {
          "label": "ক",
          "question": "'মালা' কী?",
          "explanation": "প্রাক-ইসলামি আরবের রাজনৈতিক সংগঠন বা মন্ত্রণাসভা মালা নামে পরিচিত ছিল, যেটি গোত্রীয় ভারসাম্য রক্ষায় কাজ করত।"
        },
        {
          "label": "খ",
          "question": "সাবায়ে মুয়াল্লাকাত বলতে কী বোঝায়? ব্যাখ্যা করো।",
          "explanation": "সাবায়ে মুয়াল্লাকাত (সপ্ত ঝুলন্ত কবিতা) বলতে আরবের উকাজ মেলায় পুরস্কারপ্রাপ্ত সাতটি কবিতাকে বোঝায়। প্রতি বছর মক্কার নিকটবর্তী উকাজের বার্ষিক মেলায় আরবের প্রখ্যাত কবিগণ কবিতা প্রতিযোগিতার আয়োজন করতেন। উকাজের বাৎসরিক সাহিত্য সম্মেলনে সাতটি কবিতাকে পুরস্কৃত করা হতো। সোনালি হরফে লিপিবদ্ধ করে এ কবিতাগুলো মক্কায় কাবার দেয়ালে ঝুলিয়ে রাখা হতো। এ কবিতাগুলোর বিষয়বস্তু ছিল প্রেম, যুদ্ধবিগ্রহ, বীরত্বপূর্ণ কাহিনি, বংশ গৌরব, আরব সমাজের আতিথেয়তা, স্বাধীনচেতা মনোভাব ইত্যাদি। এ কবিতাগুলোই সাবায়ে মুয়াল্লাকাত নামে পরিচিত ছিল।"
        },
        {
          "label": "গ",
          "question": "উদ্দীপকে উল্লিখিত পদ্মার চরের মানুষের জীবন প্রণালীর সাথে প্রাক-ইসলামি আরবের জীবন প্রণালীর কোনো মিল রয়েছে কী? ব্যাখ্যা করো।",
          "explanation": "হ্যাঁ, উদ্দীপকে উল্লেখিত পদ্মার চরের মানুষের জীবন প্রণালির সাথে প্রাক-ইসলামি আরবের অর্থনৈতিক জীবন প্রণালির মিল রয়েছে। সুদ একটি মারাত্মক অর্থনৈতিক সমস্যা। সুদের জন্য সমাজের এক শ্রেণির মানুষ নিঃস্ব ও অসহায় হয়ে মানবেতর জীবনযাপন করে, অন্যদিকে আরেক শ্রেণি সম্পদের পাহাড় গড়ে তোলে। এটি সমাজে বৈষম্য সৃষ্টি করে সমাজকে কলুষিত করে। পদ্মাচরের অধিবাসীদের মতো প্রাক-ইসলামি আরবেও এ ধরনের অন্যায় কাজের ব্যাপক প্রচলন ছিল। উদ্দীপকে দেখা যায়, পদ্মার চরে এক শ্রেণির মহাজনদের উদ্ভব হয়, যারা দারিদ্র্যের সুযোগ নিয়ে নিম্ন শ্রেণির মানুষদের চড়াসুদে ঋণ দেয়। সুদের টাকা সময়মতো পরিশোধ করতে না পারায় জামাল উদ্দিনের বড় ছেলেকে সুদখোরদের বাড়িতে রাখালের কাজ করতে হয়। এ ধরনের পরিস্থিতি প্রাক-ইসলামি আরব অর্থনীতিতেও দেখা যায়। কুসিদ প্রথা নামে চক্রবৃদ্ধি হারে সুদের প্রচলন তৎকালীন সমাজের রন্দ্রে রন্দ্রে প্রবেশ করেছিল। ইহুদিদের মধ্যে এর প্রচলন ছিল সবচেয়ে বেশি। এ প্রথার দৌরাত্ম্য এতটা মারাত্মক ছিল যে, ঋণ গ্রহণকারী সময়মতো ঋণ পরিশোধে ব্যর্থ হলে মহাজন শ্রেণি তার স্ত্রী-পুত্র-কন্যাদের জোরপূর্বক দখল করে দাসে পরিণত করত। সুতরাং বলা যায়, সুদি লেনদেনের দিক দিয়ে পদ্মার চরের মানুষের জীবনপ্রণালির সাথে প্রাক-ইসলামি আরবের অর্থনীতির মিল রয়েছে।"
        },
        {
          "label": "ঘ",
          "question": "উদ্দীপকের আলোকে প্রাক-ইসলামি আরবের সামাজিক কর্মকাণ্ডের মূল্যায়ন করো।",
          "explanation": "উদ্দীপকের ন্যায় প্রাক-ইসলামি আরবের সামাজিক অবস্থাও ছিল অত্যন্ত শোচনীয়। আরবের ইসলামপূর্ব যুগকে বলা হতো 'আইয়ামে জাহেলিয়া' বা অজ্ঞতার যুগ। এ সময় আরববাসীর সামগ্রিক জীবন ছিল নৈরাজ্যকর, অনৈতিকতা এবং বিশৃঙ্খলাপূর্ণ। আর এ ধরনের পরিস্থতি তৎকালীন সমাজজীবনকে বিপর্যস্ত করে তুলেছিল। এ নীতিহীন প্রাক-ইসলামি আরবীয় সমাজের প্রতিচ্ছবিই উদ্দীপকে লক্ষণীয়। উদ্দীপকে পদ্মার চরের অধিবাসীদের বর্বর জীবনযাপনের চিত্র প্রকাশ পেয়েছে। সেখানে মানুষেরা নৌযান লুণ্ঠন, সুদপ্রথা ইত্যাদির মাধ্যমে জীবিকা নির্বাহ করত। প্রাক-ইসলামি আরব সমাজে এমনটি দৃষ্টিগোচর হয়। তখন আরবের অধিবাসীদের সামাজিক অবস্থা ছিল অত্যন্ত শোচনীয়। আরব বেদুইনদের প্রধান পেশা ছিল লুটতরাজ। অনাচার, ব্যভিচার ও নৈতিক অবক্ষয় আরব সমাজকে কলুষিত করে তুলেছিল। নারী হরণ, ধর্ষণ, চুরি, মদ্যপান, খুন ইত্যাদি গর্হিত কাজ তখনকার আরবীয় সমাজে ব্যাপকভাবে প্রচলিত ছিল। এছাড়া প্রাক-ইসলামি যুগে ইহুদি জনগোষ্ঠীর মধ্যে কুসিদ প্রথা বা সুদের ব্যবসায় প্রচলিত ছিল। এ প্রথা এমন চরম পর্যায়ে পৌঁছেছিল যে, ঋণ গ্রহণকারী অর্থ পরিশোধ করতে না পারলে মহাজন তার স্ত্রী এবং সন্তানদের হস্তগত করে দাস-দাসীরূপে বিক্রি করত। পরিশেষে বলা যায়, প্রাক-ইসলামি আরবের সামাজিক অবস্থা ছিল অত্যন্ত বর্বর ও শোচনীয়। আর এ সমাজেরই আংশিক দিক প্রকাশ পেয়েছে পদ্মার চরের অধিবাসীদের জীবনযাপনে।"
        }
      ]
    },
    {
      "number": "4",
      "uddipok": "পৃথিবীতে শান্তির বাণী নিয়ে আরবের মরুময় অঞ্চলে এক মহা মানবের আবির্ভাব ঘটে। শান্তির বাণী প্রচারের কারণে নিজ দেশের মানুষের দ্বারা অবজ্ঞা ও নিষ্ঠুরতার স্বীকার হন। ফলে তিনি নিজ জন্মভূমি ত্যাগ করেন। তাঁর প্রতিষ্ঠিত জীবন আদর্শ আজও মানুষ শ্রদ্ধা ও সম্মানের সাথে গ্রহণ করে চলেছে। প্রতিটি কর্ম তাঁর অনুসারীরা আজও মেনে চলে।",
      "tag": "ISCD 24",
      "sub_questions": [
        {
          "label": "ক",
          "question": "‘আল-আমিন' শব্দের অর্থ কী?",
          "explanation": "'আল-আমিন' শব্দের অর্থ বিশ্বাসী।"
        },
        {
          "label": "খ",
          "question": "'হিলফুল-ফুজুল' বলতে কী বোঝ? বুঝিয়ে লেখ।",
          "explanation": "হিলফুল ফুজুল বলতে কিশোর বয়সে মহানবি (স)-এর প্রতিষ্ঠিত একটি শান্তিসংঘকে বোঝায়। মহানবি (স) ছিলেন শান্তির দূত। বালক বয়সেই তিনি পাঁচ বছর ধরে চলা 'হারবুল ফিজার' যুদ্ধের (৫৮৪-৫৮৮ খ্রি.) ভয়াবহতা দেখেন। যুদ্ধের রক্তপাত ও মানুষের দুর্ভোগ দেখে কিশোর মুহাম্মদ (স)-এর অন্তর কেঁদে উঠল। এর পরিপ্রেক্ষিতেই তিনি সমমনা কয়েকজন উৎসাহী তরুণ-যুবক ও পিতৃব্য যুবাইরকে নিয়ে ৫৯০ খ্রিষ্টাব্দে গড়ে তুলেছিলেন 'হিলফুল ফুজুল' নামের শান্তিসংঘটি। এটি গোত্রীয় যুদ্ধের অবসানসহ সমাজে শান্তি-শৃঙ্খলা প্রতিষ্ঠা ও মানুষের জানমালের নিরাপত্তা রক্ষায় কাজ করত।"
        },
        {
          "label": "গ",
          "question": "উদ্দীপকের মহামানবের স্বদেশ ত্যাগের সাথে মহানবি (স)-এর মক্কা থেকে মদিনা হিজরতের কোনো মিল রয়েছে কি? ব্যাখ্যা করো।",
          "explanation": "জাহ্যাঁ, উদ্দীপকের মহামানবের স্বদেশ ত্যাগ হযরত মুহাম্মদ (স)-এর মাতৃভূমি মক্কা ছেড়ে মদিনায় হিজরত করার সাথে সাদৃশ্যপূর্ণ। শান্তি প্রতিষ্ঠার মহান বার্তা নিয়ে মানবতার মুক্তির দূত হযরত মুহাম্মদ (স) ৫৭০ খ্রিষ্টাব্দে পবিত্র মক্কা নগরীতে জন্মগ্রহণ করেন। ৬১০ খ্রিষ্টাব্দে নবুয়ত লাভের পর তিনি ধীরে ধীরে মক্কায় তাওহিদের (আল্লাহর একত্ববাদ) প্রচার করতে থাকেন। এতে ক্ষিপ্ত হয়ে মক্কার কুরাইশরা তাঁর ওপর অত্যাচার- নির্যাতন চালাতে থাকে। এক পর্যায়ে তারা তাঁর জীবননাশের চেষ্টা করলে আল্লাহর নির্দেশে তিনি ৬২২ খ্রিষ্টাব্দে মদিনায় গমন করেন, যা ইসলামের ইতিহাসে হিজরত নামে পরিচিত। উদ্দীপকে বর্ণিত বিষয় এ ঘটনাকেই নির্দেশ করে। উদ্দীপকে বর্ণিত মহামানব নিজ দেশে অবজ্ঞা ও নিষ্ঠুরতার শিকার হন। তাই বাধ্য হয়ে তিনি মাতৃভূমি ত্যাগ করে অন্যত্র চলে যান। একইভাবে হযরত মুহাম্মদ (স) মক্কার কুরাইশদের গভীর ষড়যন্ত্রে টিকে থাকতে না পেরে মক্কা ত্যাগ করে মদিনায় স্থানান্তরিত হন তথা হিজরত করেন। সেখানে তিনি সবার কাছে গ্রহণীয় ব্যক্তিতে পরিণত হন। সুতরাং বলা যায়, উদ্দীপকের মহামানবের ঘটনাটি মহানবি (স)-এর হিজরতের ঘটনারই প্রতিচ্ছবি।"
        },
        {
          "label": "ঘ",
          "question": "উদ্দীপকের আলোকে মহানবির (স) মক্কা থেকে মদিনা হিজরতের গুরুত্ব ব্যাখ্যা করো।",
          "explanation": "ইসলামের ইতিহাসে মহানবি (স)-এর মক্কা থেকে মদিনায় হিজরত অত্যন্ত তাৎপর্যপূর্ণ। মহানবি হযরত মুহাম্মদ (স)-এর ওপর কুরাইশদের অত্যাচারের মাত্রা চরমে পৌছলে তিনি আল্লাহর আদেশে হযরত আবু বকর (রা)-কে সাথে নিয়ে মক্কা থেকে মদিনায় হিজরত করেন। মদিনায় তাঁর জীবনের মোড় ঘুরে যায়। মদিনাবাসীর সহযোগিতায় ইসলামের প্রচার ও বিস্তৃতি সহজ হয়ে যায়। মহানবির (স) হিজরতের ফলেই মদিনায় ইসলামি রাষ্ট্র প্রতিষ্ঠা সম্ভব হয় যা পরবর্তী সময়ে মক্কা এবং কালক্রমে অর্ধেক বিশ্ব বিজয়ের দ্বার উন্মোচন করে। এ বিষয়টি উদ্দীপকেও লক্ষণীয়। উদ্দীপকের বর্ণনায় দেখা যায়, হিজরতের পর মহানবি (স) মদিনাবাসীদের মধ্যে যে আদর্শ প্রতিষ্ঠা করেছিলেন তা আজও অনুসারীদের জন্য আদর্শস্বরূপ। মূলত ইসলামের বিকাশ সাধনে হিজরতের গুরুত্ব অপরিসীম। হিজরতের ফলে মহানবি (স) স্থিতিশীল পরিবেশে বসবাস করার সুযোগ পান। মদিনায় তিনি নির্বিঘ্নে ধর্মীয়, সামাজিক ও রাষ্ট্রীয় বিষয়ে মনোনিবেশ করেন। মার্কিন ঐতিহাসিক পি. কে. হিট্টি বলেন, 'হিজরতের সাথে সাথে হযরত মুহাম্মদ (স)-এর মক্কা জীবনের অবসান ও মদিনা জীবনের সূচনা হয় এবং সেখানেই তাঁর জীবনের মোড় ঘুরে যায়।' মহানবি (স) মদিনায় পৌঁছলে মদিনাবাসী তাঁকে সম্মানিত অতিথি হিসেবে বরণ করে নেয়। এরপর মদিনায় ইসলাম দ্রুতগতিতে প্রসার লাভ করে এবং অল্প সময়ের মধ্যে সমগ্র আরব জাহান মুসলমানদের অধীনে আসে। হিজরতের পরপরই মহানবি (স) বিচ্ছিন্ন ও দ্বন্দ্বে লিপ্ত মদিনাবাসীকে একই পতাকাতলে নিয়ে আসতে একটি সংবিধান প্রণয়ন করেন যা 'মদিনা সনদ' নামে পরিচিত। এ সনদে সংবলিত ধারাসমূহ তাঁর রাজনৈতিক দূরদর্শিতার প্রমাণ দেয় এবং তাঁকে আদর্শ রাষ্ট্রনায়ক হিসেবে উপস্থাপন করে। সার্বিক আলোচনার পরিপ্রেক্ষিতে বলা যায়, হিজরতের ফলে মহানবি (স)-এর পরিচিতি, প্রভাব ও মর্যাদা বহুগুণে বেড়ে যায় এবং ইসলামের প্রচার ও প্রসার বৃদ্ধি পায়। এ কারণে ইসলাম ধর্ম ও মহানবি (স)-এর নিজের জন্য হিজরতের ঘটনা ছিল খুবই গুরুত্বপূর্ণ।"
        }
      ]
    },
    {
      "number": "5",
      "uddipok": "স্বাধীনতা লাভের পর 'ক' রাষ্ট্রের সরকার প্রধান সুষ্ঠুভাবে রাষ্ট্র পরিচালনার জন্য একটি সংবিধান প্রণয়ন করলেন, যাতে নাগরিকদের সামাজিক, রাজনৈতিক, ধর্মীয় ও অর্থনৈতিক অধিকারসহ সকল রাজনৈতিক দল ও সম্প্রদায়ের অধিকারের কথা উল্লেখ করা হয়। এই লিখিত সংবিধানটি রাষ্ট্রের সকল নাগরিক গ্রহণ করে।",
      "tag": "ISCD 24",
      "sub_questions": [
        {
          "label": "ক",
          "question": "মদিনার পূর্বনাম কী?",
          "explanation": "মদিনার পূর্বনাম ইয়াসরিব।"
        },
        {
          "label": "খ",
          "question": "'হিলফুল ফুজুল' বলতে কী বোঝ? ব্যাখ্যা করো।",
          "explanation": "হিলফুল ফুজুল বলতে কিশোর বয়সে মহানবি (স)-এর প্রতিষ্ঠিত একটি শান্তিসংঘকে বোঝায়। মহানবি (স) ছিলেন শান্তির দূত। বালক বয়সেই তিনি পাঁচ বছর ধরে চলা 'হারবুল ফিজার' যুদ্ধের (৫৮৪-৫৮৮ খ্রি.) ভয়াবহতা দেখেন। যুদ্ধের রক্তপাত ও মানুষের দুর্ভোগ দেখে কিশোর মুহাম্মদ (স)-এর অন্তর কেঁদে উঠল। এর পরিপ্রেক্ষিতেই তিনি সমমনা কয়েকজন উৎসাহী তরুণ-যুবক ও পিতৃব্য যুবাইরকে নিয়ে ৫৯০ খ্রিষ্টাব্দে গড়ে তুলেছিলেন 'হিলফুল ফুজুল' নামের শান্তিসংঘটি। এটি গোত্রীয় যুদ্ধের অবসানসহ সমাজে শান্তি-শৃঙ্খলা প্রতিষ্ঠা ও মানুষের জানমালের নিরাপত্তা রক্ষায় কাজ করত।"
        },
        {
          "label": "গ",
          "question": "উদ্দীপকে উল্লিখিত সংবিধানের সাথে মহানবি (স) প্রবর্তিত মদিনা সনদের কোনো মিল রয়েছে কি? ব্যাখ্যা করো।",
          "explanation": "উদ্দীপকে উল্লেখিত সংবিধান প্রণয়নের সাথে মহানবি (স)-এর প্রণীত মদিনা সনদের মিল রয়েছে। একটি দেশকে সুষ্ঠুভাবে পরিচালনা করার মূল চাবিকাঠি হলো সুলিখিত একটি সংবিধান। তাই কোনো দেশের স্বাধীনতা লাভের পর সংবিধান প্রণয়ন করে নাগরিকের মৌলিক অধিকার, স্বাধীনতা, গণতন্ত্র ইত্যাদি নিশ্চিত করা হয়। রাসুল (স) মদিনায় ইসলামি রাষ্ট্র গঠনের পর সেখানে বসবাসরত বিভিন্ন সম্প্রদায়ের মধ্যে ঐক্য ও সদ্ভাব গড়ে তোলা এবং সবার অধিকার রক্ষার উদ্দেশ্যে মদিনা সনদ প্রণয়ন করেন। হংকং-এর সংবিধান প্রণয়নের ক্ষেত্রেও এমন উদ্দেশ্য দেখা যায়। স্বাধীনতা লাভের পর হংকং দেশটির নেতা একটি সংবিধান রচনা করেন। জনগণের নিরাপত্তা নিশ্চিত করা ও বিভিন্ন গোষ্ঠীর মধ্যে শান্তিপূর্ণ সহাবস্থানের মাধ্যমে একটি স্থিতিশীল রাষ্ট্র গঠন করাই এই সংবিধানের মূল লক্ষ্য। রাসুল (স)-ও হিজরতের পর মদিনা ও তার আশপাশে বসবাসকারী মুসলিম, ইহুদি, খ্রিষ্টান ও পৌত্তলিকদের মধ্যে সম্প্রীতি স্থাপনের লক্ষ্যে ৬২২ খ্রিষ্টাব্দে সব গোষ্ঠীর জন্য একটি সনদ প্রণয়ন করেন, যা বিশ্ব ইতিহাসে 'মদিনা সনদ' নামে পরিচিত। মহানবি (স) ইসলামি রাষ্ট্র প্রতিষ্ঠা করে মদিনার বিভিন্ন সম্প্রদায়ের প্রতিনিধিদের মতামতের ভিত্তিতে একটি সনদ বা সংবিধান প্রণয়ন করেন। এ সনদে রাসুল (স) মদিনাকে একটি প্রজাতন্ত্র হিসেবে ঘোষণা করেন। তিনি সব সম্প্রদায়কে নিয়ে একটি সাধারণ জাতি গঠন করে সবার সমান অধিকার নিশ্চিত করেন। মদিনা সনদে প্রত্যেকের ধর্মীয় স্বাধীনতা রক্ষাসহ অসহায় ও দুর্বলদের সর্বতোভাবে সহযোগিতার বিধান রাখা হয়। এ সংবিধানের মাধ্যমে মহানবি (স) মদিনায় বসবাসরত বিবদমান সব সম্প্রদায়কে সম্প্রীতির বন্ধনে আবদ্ধ করে একটি শান্তিপূর্ণ সমাজ গঠনে সক্ষম হয়েছিলেন। সুতরাং বলা যায়, উদ্দীপকের সংবিধান প্রণয়নের সাথে মহানবি (স)-এর প্রণীত মদিনা সনদের মিল রয়েছে।"
        },
        {
          "label": "ঘ",
          "question": "একটি আদর্শ জাতি গঠনে মদিনা সনদের গুরুত্ব মূল্যায়ন করো।",
          "explanation": "মহানবি হযরত মুহাম্মদ (স)-এর প্রণীত সংবিধান তথা মদিনা সনদ ইসলামের ইতিহাসে বিশেষ গুরুত্বপূর্ণ। মুহাম্মদ (স)-এর মদিনায় হিজরতের সময় মদিনার রাজনৈতিক ও সামাজিক অবস্থা ছিল শোচনীয়। এমন অবস্থায় মদিনা সনদ মদিনাবাসীর সার্বিক জীবন ব্যবস্থাপনায় ব্যাপক ইতিবাচক প্রভাব বিস্তার করে। মদিনা সনদের মাধ্যমে সামাজিক, রাজনৈতিক ও ধর্মীয় ক্ষেত্রে বিভিন্ন সংস্কার সাধন করার কারণে এটি অধিক গুরুত্ববহ। উদ্দীপকের সংবিধানটি রাষ্ট্রে সুস্থ রাজনৈতিক পরিবেশ সৃষ্টি করণে অত্যন্ত গুরুত্ববহ স্থান দখল করে আছে। মহানবি (স)-এর গৃহীত মদিনা সনদ, কার্যক্রমের ক্ষেত্রেও এমনটি লক্ষ করা যায়। এ সনদ ছিল বিশ্বের ইতিহাসে সর্বপ্রথম লিখিত সংবিধান। এ সনদের মাধ্যমে সব জাতি-ধর্মের মানুষ সম্প্রীতির বন্ধনে আবদ্ধ হয়েছে। ঐতিহাসিকেরা এটিকে আরবের ম্যাগনাকার্টা বলে অভিহিত করেছেন। এর মাধ্যমে মদিনার সব মানুষ হিংসা-বিদ্বেষ ও কলহ ভুলে বিপদে একে অপরের পাশে দাঁড়ানোর প্রত্যয়ে অঙ্গীকারাবদ্ধ হয়। এ সনদ জাতি-ধর্ম-বর্ণ নির্বিশেষে সবাইকে ভ্রাতৃত্বের বন্ধনে আবদ্ধ করে। ফলে মদিনায় এক সুদৃঢ় রাজনৈতিক ঐক্য প্রতিষ্ঠিত হয়। দীর্ঘদিন ধরে বিবাদে লিপ্ত আউস ও খাযরাজ গোত্রসহ সব গোত্রের দ্বন্দ্ব নিরসন হয়। ফলে গোত্রভিত্তিক শাসনব্যবস্থা বিলুপ্ত হয় এবং আল্লাহর সার্বভৌমত্ব প্রতিষ্ঠিত হয়। এভাবে মদিনা সনদের মাধ্যমে নবি (স) ইসলামি শাসনতন্ত্র কায়েম করেন। এতে নবি (স)-এর শ্রেষ্ঠত্ব প্রতিষ্ঠিত হয়, জানমালের নিরাপত্তা নিশ্চিত হয় এবং যুদ্ধের প্রবণতা হ্রাস পায়। এভাবে মদিনায় জাতীয় ঐক্য গড়ে ওঠে। উপরের আলোচনা থেকে প্রতীয়মান হয় যে, সকল অন্ধকার দূরীভূত করে মদিনাকে ইসলামের আলোয় আলোকিত করার ক্ষেত্রে মদিনা সনদ তাৎপর্যপূর্ণ অবদান রেখেছে।"
        }
      ]
    },
    {
      "number": "6",
      "uddipok": "একজন মহান পুরুষের মৃত্যুর পর তাঁর প্রতিষ্ঠিত রাষ্ট্রে তাঁরই সফল উত্তরাধিকারীগণ ধারাবাহিকভাবে রাষ্ট্র পরিচালনার দায়িত্ব গ্রহণ করলেন। এদের মধ্যে জনাব 'ক' বয়স্কদের মধ্যে সবার আগে এই আদর্শ গ্রহণ করেছিলেন। জনাব 'ক' ছিলেন সম্পদশালী। তিনি তাঁর ধন-সম্পদ নতুন এই আদর্শ প্রচারে ব্যয় করেন। তাদের মতের অনুসারী অনেক ক্রীতদাসকে তাঁরা স্বীয় অর্থে মুক্ত করেন। বস্তুত, মহান পুরুষের মৃত্যুর পর 'ক' তার এই আদর্শ টিকিয়ে রাখেন।",
      "tag": "ISCD 24",
      "sub_questions": [
        {
          "label": "ক",
          "question": "কোন যুদ্ধকে 'মৃত্যুর বাগান' বলা হয়?",
          "explanation": "ইয়ামামার যুদ্ধকে মৃত্যুর বাগান বলা হয়।"
        },
        {
          "label": "খ",
          "question": "মহানবি (স) কাকে এবং কেন 'সিদ্দিক' উপাধি দিয়েছিলেন? ব্যাখ্যা করো।",
          "explanation": "বিশ্বস্ততার জন্য মহানবি (স) হযরত আবু বকর (রা)-কে 'সিদ্দিক' উপাধি দিয়েছিলেন। হযরত আবু বকর (রা) ছিলেন মহানবি (স) এর একান্ত সহযোগী। তাই রাসুল (স)-এর নবুয়ত লাভের পর বয়স্ক পুরুষ হিসেবে তিনিই সর্বপ্রথম ইসলাম গ্রহণ করেন। এছাড়া রাসুল (স) এর মেরাজ (আল্লাহর সাথে - সাক্ষাতের জন্য ঊর্ধ্বগমন) গমনের কথা 'হযরত আবু বকর (রা)ই সর্বপ্রথম নির্ধিদ্বায় বিশ্বাস করেন। এসব কারণে মহানবি (স) তাঁকে 'সিদ্দিক' বা বিশ্বাসী উপাধিতে ভূষিত করেন।"
        },
        {
          "label": "গ",
          "question": "উদ্দীপকে উল্লিখিত জনাব 'ক' দ্বারা ইসলামের কোন খলিফাকে নির্দেশ করা হয়েছে? সংক্ষেপে আলোচনা করো।",
          "explanation": "উদ্দীপকে উল্লিখিত জনাব 'ক' দ্বারা হযরত আবু বকর (রা)-কে নির্দেশ করা হয়েছে। হযরত আবু বকর (রা) ছিলেন মুসলিম জাহানের প্রথম খলিফা। ইসলামের প্রাথমিক যুগে নিঃস্বার্থভাবে যারা ইসলামের খেদমত করেছেন তাদের মধ্যে আবু বকর (রা) অগ্রগণ্য। তিনি মক্কার বিখ্যাত কুরাইশ বংশে জন্মগ্রহণ করেন। তিনি প্রকৃতপক্ষেই একজন একনিষ্ঠ ইসলাম প্রেমিক ছিলেন। উদ্দীপকে বর্ণিত তথ্য এ মহান ব্যক্তিত্বের প্রতিই ইঙ্গিত করে। উদ্দীপকের জনাব 'ক'-এর যোগ্য উত্তরসূরী হিসেবে রাষ্ট্র পরিচালনার দায়িত্ব নেন। বয়স্কদের মধ্যে তিনি সর্বপ্রথম এ আদর্শ গ্রহণ করেন। এ. কথাগুলো হযরত আবু বকর (রা) এর ক্ষেত্রেই প্রযোজ্য। আবু বকর (রা) ছিলেন ইসলামের প্রথম খলিফা। তিনি ৬১০ খ্রিষ্টাব্দে ইসলাম গ্রহণ করেন। প্রাপ্তবয়স্ক পুরুষদের মধ্যে সর্বপ্রথম তিনিই ইসলাম গ্রহণ, করেছিলেন। তিনি বিপদে-আপদে সবসময় মহানবি (স)-এর পাশে থাকতেন। মেরাজের কথা সর্বপ্রথম তিনিই বিশ্বাস করেছিলেন। এজন্য মহানবি (স) তাকে 'সিদ্দিক' বা বিশ্বাসী উপাধি দেন। রাসুল (স)-এর কাছে তার অবস্থান ছিল মহান আল্লাহর পরে। রাসুল (স) বলেন, \"যদি আল্লাহ ছাড়া আর কাউকে বন্ধু বলতাম। তবে আবু বকর (রা)-কেই বন্ধু বলতাম।\" মহানবি (স)-এর কাছে আবু বকর (রা) এত গুরুত্বপূর্ণ ছিলেন যে, তিনি তার ইমামতিতে বহুবার নামাজ আদায় করেছেন। মহানবি (স)- এর মৃত্যুর পর খেলাফতের দুর্যোগপূর্ণ মুহূর্তে তিনি যে গুরুত্বপূর্ণ অবদান রেখেছেন তাতে ইসলামে তার অবস্থান নবি (স)-এর পরেই বিবেচিত হয়। সুতরাং বলা যায়, জনাব 'ক'- এর আদর্শে আবু বকর (রা)-এর চরিত্রেরই বহিঃপ্রকাশ ঘটেছে।"
        },
        {
          "label": "ঘ",
          "question": "উক্ত খলিফাকে ইসলামের ত্রাণকর্তা বলা হয় কেন? ব্যাখ্যা করো।",
          "explanation": "ইসলামের সংকটকালীন পরিস্থিতি মোকাবেলায় দক্ষতা ও বিচক্ষণতার পরিচয় দেওয়ায় হযরত আবু বকর (রা)-কে ইসলামের ত্রাণকর্তা বলা হয়। মহানবি (স)-এর মৃত্যুর পর তাঁর প্রতিনিধি হয়ে হযরত আবু বকর (রা). খিলাফত পরিচালনার দায়িত্ব গ্রহণ করেন। তিনি ছিলেন মহানবি (স)-এর যোগ্য ও উপযুক্ত প্রতিনিধি। মহান আল্লাহ ও রাসুলের (স) নির্দেশ অনুযায়ী ইসলামের একনিষ্ঠ সেবা করে তিনি ইসলামের ত্রাণকর্তা হিসেবে স্বীকৃতি পান। মহানবি (স)-এর ওফাতের পর মুসলমানদের মধ্যে যে বিভ্রান্তি ও বিশৃঙ্খলা ছড়িয়ে পড়েছিল আবু বকর (রা) দক্ষতার সাথে তা দূর করে মুসলিম সমাজকে ঐক্যবদ্ধ করেন। রাসুল (স)-এর পবিত্র- দেহ সমাহিতকরণ ও খলিফা নির্বাচনের সমস্যার সুষ্ঠু সমাধান করে তিনি ইসলামের প্রাথমিক পর্যায়ের সংকট কাটিয়ে উঠতে অবদান রাখেন। সংকটের এই পরিস্থিতিতে খিলাফতের দায়িত্ব গ্রহণ করে তিনি নিয়ন্ত্রণহীন ও বিশৃঙ্খল নাগরিকদের সুনির্দিষ্ট ধর্মীয় অনুশাসন পালনে বাধ্য করেন। এভাবে তিনি ইসলামকে অনিশ্চয়তার হাত থেকে রক্ষা করেন। তাছাড়া জাকাত প্রদানে অস্বীকৃতি জ্ঞাপনকারী বেদুইন গোত্রগুলোর (আবস ও জুবিয়ান) বিরুদ্ধে তিনি উপযুক্ত। ব্যবস্থা গ্রহণ করে ইসলামি বিধান অনুযায়ী তাদের জাকাত প্রদানে বাধ্য করেন। তিনি দিনকে (ইসলাম) সব আদর্শের ঊর্ধ্বে প্রতিষ্ঠা করেন। ভণ্ডনবিদের সমুচিত শিক্ষা দিয়ে খলিফা আবু বকর (রা) ইসলামের ভিত্তি নিরাপদ' করেন। তিনি আরব ভূখন্ড থেকে প্রতারণা, ভণ্ডামিসহ অনৈসলামিক কার্যকলাপের মূলোৎপাটন করে ইসলামকে নিরাপদ করেন। এছাড়া তিনি বিক্ষিপ্তভাবে ছড়িয়ে থাকা পবিত্র কুরআনের বাণীগুলো সংগ্রহ করে পুস্তক আকারে লিখে রাখার ব্যবস্থা করেন। পরিশেষে বলা যায়, খিলাফত লাভের পর ইসলাম ধর্ম ও মুসলিম রাষ্ট্রের একনিষ্ঠ সেবা করে হযরত আবু বকর (রা) ইসলামি খেলাফতকে যেভাবে রক্ষা করেছেন, তাতে নিঃসন্দেহে তাকে ইসলামের ত্রাণকর্তা বলা যায়।"
        }
      ]
    },
    {
      "number": "7",
      "uddipok": "জনাব 'গ' 'একজন চেয়ারম্যান। রাষ্ট্র পরিচালনায় স্বীয় আত্মীয়দের নিয়োগসহ বেশ কিছু বিষয়ে তাঁর বিরুদ্ধে অভিযোগ আসে। যদিও তার একটিও প্রকৃতপক্ষে সত্য ছিল না। ' অভিযোগগুলোকে কেন্দ্র করে পৌরসভায় এক অরাজক অবস্থার সৃষ্টি হয়। অবশেষে স্বয়ং চেয়ারম্যানকে হত্যা করা হয়।",
      "tag": "ISCD 24",
      "sub_questions": [
        {
          "label": "ক",
          "question": "মহানবি (স) কাকে 'সাইফুল্লাহ' উপাধিতে ভূষিত করেছিলেন?",
          "explanation": "মহানবি (স) খালিদ ইবনে ওয়ালিদকে 'সাইফুল্লাহ' উপাধিতে ভূষিত করেছিলেন।"
        },
        {
          "label": "খ",
          "question": "হযরত আবুজর গিফারি (রা)-কে নির্বাসন দেওয়া হয়েছিল কেন? ব্যাখ্যা করো।",
          "explanation": "রাষ্ট্রের নিরাপত্তা ও শান্তির জন্য হযরত ওসমান (রা) আবুজর গিফারিকে রাবাদাতে নির্বাসনে পাঠিয়েছিলেন। আবুজর গিফারি মুসলমানদের জাঁকজমক ও বিলাসবহুল জীবনযাপন পছন্দ করতেন না। তার মতে, যারা সম্পদ জমা করবে- তারা দোজখে যাবে। ধনসম্পদ জমা করার জন্য নয়। এগুলো জনকল্যাণে ব্যয় করা উচিত। প্রথমে তিনি সিরিয়াতে এ মতবাদ প্রচার করে জনগণকে উত্তেজিত করে তোলেন। হযরত ওসমান (রা) তাকে বোঝাতে চেষ্টা করেন যে, জাকাত প্রদানের পর ধনসম্পদ সঞ্চয় করা বৈধ। কিন্তু তিনি মদিনাতেও এ মতবাদ * প্রচার করে বিশৃঙ্খলা সৃষ্টি করেন। ফলে ওসমান (রা) রাষ্ট্রের নিরাপত্তা ও শান্তির জন্য তাকে প্রয়োজনীয় জিনিসপত্রসহ রাবাদায় পাঠিয়ে দেন।"
        },
        {
          "label": "গ",
          "question": "উদ্দীপকে বর্ণিত চেয়ারম্যানের সাথে খলিফা উসমান (রা)-এর চরিত্রের সামঞ্জস্যপূর্ণ দিকগুলো উল্লেখ করো।",
          "explanation": "উদ্দীপকের বাদশাহর সাথে হযরত ওসমান (রা)-এর সাদৃশ্য আছে। হযরত ওসমান (রা) ছিলেন ইসলামের তৃতীয় খলিফা। তিনি ছিলেন অত্যন্ত সরল ও দয়ালু। নিজের মহৎ গুণাবলির কারণে মুহাম্মদ (স)-এর সবচেয়ে প্রিয় চারজন সাহাবির একজন হতে পেরেছিলেন। তবে তার এ মহৎ গুণাবলির মধ্যে কোমলতাই তার জীবননাশের কারণ বলে চিহ্নিত। উদ্দীপকের বাদশা সরফরাজ খানের ক্ষেত্রেও এমনটি চোখে পড়ে। বাদশাহ সরফরাজ খানের সরলতার সুযোগ নিয়ে একদল বিপথগামী জনতা তার বিরুদ্ধে অভিযোগ আনে এবং বিদ্রোহ করে। তিনি এ বিদ্রোহ কঠোর হস্তে দমন না করায় আস্তে আস্তে দেশের বিভিন্ন স্থানে বিদ্রোহ ছড়িয়ে পড়তে থাকে। হযরত ওসমান (রা) শাসন ক্ষমতা গ্রহণ করে ছয় বছর সুশৃঙ্খলভাবে শাসনকাজ পরিচালনা করেন। পরবর্তী ছয় বছরে আরব বেদুইন ও অনারব মুসলমানগণ ও অন্যান্য কুচক্রী মহল অভিযোগ উত্থাপন করে এবং বিদ্রোহ করে। তিনি এসব অভিযোগ খণ্ডন করার জন্য অভিযোগকারীদের আহ্বান জানিয়েছিলেন। কিন্তু তারা তার ডাকে সাড়া না দিলে তিনি প্রাদেশিক শাসনকর্তাগণকে এ বিদ্রোহ কঠোরহস্তে দমন করার পরামর্শ দিয়েছিলেন। কিন্তু ওসমান (রা) ছিলেন সহনশীলতা, নম্রতা, সরলতার মূর্ত প্রতীক। তিনি প্রজাদের অনেক ভালোবাসতেন। তিনি ইচ্ছা করলেই তার বাসগৃহ অবরোধকারী বিদ্রোহীদের আক্রমণ করতে পারতেন। কিন্তু নিজের আত্মরক্ষার জন্য মুসলমানদের রক্তপাতে তিনি রাজি ছিলেন না। অবশেষে, এই বিদ্রোহীরাই তাকে কুরআন পাঠরত অবস্থায় হত্যা করে। সুতরাং দেখা যায়, উদ্দীপকের বাদশাহর সাথে হযরত ওসমান (রা)-এর হত্যাকাণ্ডের মিল রয়েছে।"
        },
        {
          "label": "ঘ",
          "question": "উদ্দীপকের আলোকে হযরত উসমান (রা)-এর বিরুদ্ধে আনীত অভিযোগসমূহ পর্যালোচনা করো।",
          "explanation": "আমার মতে, উক্ত খলিফার ওপর আনীত অভিযোগগুলো ভিত্তিহীন, অযৌক্তিক এবং ষড়যন্ত্রমূলক। শাসনকালের শেষের দিকে হযরত ওসমান (রা)-এর বিরুদ্ধে প্রজাসাধারণ বেশকিছু অভিযোগ আসেন। এ সময় খলিফার বিরুদ্ধে যেসব অভিযোগ উত্থাপন করা হয় সেগুলো হলো স্বজনপ্রীতি, কুরআন শরিফ দন্ধীকরণ, বায়তুল মালের অর্থ আত্মসাৎ, সরকারি চারণভূমি নিজস্ব কাজে ব্যবহার, হযরত আবুজর গিফারি (রা)-কে অন্যায় নির্বাসন, বাজারে অন্যায় আধিপত্য, আব্দুল্লাহ বিন মাসউদের ভাতা স্থগিত করা ইত্যাদি। নিরপেক্ষভাবে বিচার করলে এ অভিযোগগুলো ভিত্তিহীন বলে প্রমাণিত হবে। হযরত ওসমান (রা) আত্মীয়স্বজনদের প্রতি কিছুটা দুর্বল থাকলেও কোনো অনুপযুক্ত আত্মীয়কে তিনি কোনো গুরুত্বপূর্ণ পদে নিয়োগ দেননি। পরিস্থিতির কারণে ওসমান (রা) প্রাদেশিক গভর্নর পরিবর্তন করেছেন। তবে দায়িত্ব দেওয়া গভর্নরগণ সবাই তার আত্মীয় ছিলেন না। ওসমান (রা) কুরআন শরিফের উচ্চারণগত সমস্যা দূর করার উদ্যোগ নিয়েছিলেন। এ কারণে তিনি ত্রুটিপূর্ণ ও অসংগতিপূর্ণ কপিগুলো পুড়িয়ে ফেলেন। তার এ উদ্যোগে কুরআন শরিফ সংকলিত হয়। এর মাধ্যমে মুসলিম বিশ্বের কোনো অকল্যাণ হয়নি; বরং বিরাট ক্ষতির হাত থেকে মুসলমানরা রক্ষা পেয়েছিল। বায়তুল মালের অর্থ আত্মসাৎ করার অভিযোগ ওসমান (রা)-এর ক্ষেত্রে কোনোভাবেই বিশ্বাসযোগ্য নয়। কারণ তিনি প্রচুর সম্পদের মালিক ছিলেন। এগুলো ইসলামের সেবায় অকাতরে দান করেছেন। তৎকালীন আরবের শ্রেষ্ঠ ধনীদের একজন হয়ে অর্থ আত্মসাৎ করার কোনো প্রয়োজনই তার ছিল না। তিনি সরকারি চারণ ভূমি রাষ্ট্রীয় পশুপালনের জন্য ব্যবহার করেছিলেন। রাষ্ট্রীয় পশু পালন তার ব্যক্তিগত প্রয়োজন নয়। আর এ ক্ষেত্রে তিনি আগের দুইজন খলিফাকে অনুসরণ করেছিলেন। তিনি রাষ্ট্রের শান্তি ও নিরাপত্তা বিধানের জন্য আবুজর গিফারিকে নির্বাসন দিয়েছিলেন। পরিশেষে বলা যায়, শান্তিপ্রিয় ও ন্যায়পরায়ণ খলিফা ওসমান (রা)-তার বিরুদ্ধে আনীত অভিযোগগুলো যুক্তি দিয়ে সমাধান করতে চেয়েছিলেন। কিন্তু অভিযোগকারীরা এ ব্যাপারে এগিয়ে আসেনি। এতেই প্রমাণ হয় যে, অভিযোগগুলো ছিল নিঃসন্দেহে উদ্দেশ্যপ্রণোদিত ও ভ্রান্ত।"
        }
      ]
    },
    {
      "number": "8",
      "uddipok": "পাল সাম্রাজ্য যখন ধ্বংসের মুখে, তখন আশার আলো নিয়ে এগিয়ে এলেন প্রথম মহীপাল। তিনি রাজ্যের সকল ধরনের বিশৃঙ্খলা দূর করে স্থিতিশীলতা ফিরিয়ে আনলেন। তার সামগ্রিক কর্মকাণ্ডের জন্য তাঁকে পাল বংশের সর্বশ্রেষ্ঠ শাসক বলা হয়।",
      "tag": "ISCD 24",
      "sub_questions": [
        {
          "label": "ক",
          "question": "উমাইয়া বংশের প্রতিষ্ঠাতা কে?",
          "explanation": "উমাইয়া বংশের প্রতিষ্ঠাতা মুয়াবিয়া (রা)।"
        },
        {
          "label": "খ",
          "question": "আব্দুল মালিককে 'রাজেন্দ্র' বলা হয় কেন?",
          "explanation": "উমাইয়া খলিফা আবদুল মালিকের চারজন পুত্র তার মৃত্যু পরবর্তী। সময়ে উমাইয়া খলিফা নির্বাচিত হওয়ায় আবদুল মালিক রাজেন্দ্র বা Father of kings নামে পরিচিত ছিলেন। ৬৮৫ খ্রিষ্টাব্দে আবদুল মালিক উমাইয়া সিংহাসনে আরোহণ করেন। ৭০৫ খ্রিষ্টাব্দে তিনি মৃত্যুবরণ করেন। তার মৃত্যুর পর পুত্র ওয়ালিদ (৭০৫-১৫ খ্রি.), সুলায়মান (৭১৫-১৭ খ্রি.), দ্বিতীয় ইয়াজিদ (৭২০-২৪ খ্রি.) এবং হিশাম (৭২৪-৪৩ খ্রি.) উমাইয়া সিংহাসনে আরোহণ করেন। এজন্য আবদুল মালিককে রাজেন্দ্র বা Father of kings বলা হয়।"
        },
        {
          "label": "গ",
          "question": "উদ্দীপকের শাসকের সাথে উমাইয়া বংশের কোন খলিফার মিল রয়েছে বলে তুমি মনে করো? পাঠ্যবইয়ের আলোকে বিশ্লেষণ করো।",
          "explanation": "উদ্দীপকের শাসকের সাথে উমাইয়া খলিফা আবদুল মালিকের মিল রয়েছে। খলিফা আবদুল মালিক ছিলেন উমাইয়া বংশের খলিফা। মুয়াবিয়া খিলাফত প্রতিষ্ঠা করেন তবে তার দুর্বল উত্তরাধিকারীদের শাসনামলে নবীন উমাইয়া খিলাফত সংকটের আবর্তে নিপতিত হয়েছিল। আবদুল মালিক তার অসামান্য নৈপুণ্য দ্বারা এ সাম্রাজ্যের সংহতি বিধান করেন। এ দক্ষ শাসকের প্রতি উদ্দীপকে ইঙ্গিত করা হয়েছে। উদ্দীপকের মহীপাল, রাজ্যের সকল বিশৃঙ্খলা দূর করে স্থিতিশীলতা ফিরিয়ে আনেন। সামগ্রিক কারণে তাকে পাল বংশের শ্রেষ্ঠ শাসক বলা হয়। আর এরূপ তথ্য খলিফা আবদুল মালিকের ক্ষেত্রেই সঠিক। মুয়াবিয়ার মৃত্যুর পর থেকে খিলাফতের সর্বত্র, অরাজকতা ও বিশৃঙ্খলা পরিলক্ষিত হয়। রোমানরা শক্তিশালী হয়ে ওঠে এবং বার বার মুসলিম সাম্রাজ্য আক্রমণ করে পর্যুদস্ত করে ফেলে। আফ্রিকাও মুসলমানদের হস্তচ্যুত হয়ে পড়ে। আবদুল মালিক সিংহাসনে আরোহণ করে কঠোর হাতে সাম্রাজ্যে শান্তি ও শৃঙ্খলা ফিরিয়ে আনেন। খিলাফতের সীমানা বৃদ্ধি করেন এবং বিবিধ শাসন সংস্কার করে দেশে সমৃদ্ধ আনয়ন করতে সক্ষম হন। সামাজ্যকে তিনি সুদৃঢ় ভিত্তির ওপর প্রতিষ্ঠিত করেন। এজন্য তাকে উমাইয়া বংশের প্রকৃত প্রতিষ্ঠাতা বলা হয়। সুতরাং বোঝা যায়, উদ্দীপকে দেওয়া তথ্যের মাধ্যমে খলিফা আবদুল মালিকের প্রতি ইঙ্গিত করা হয়েছে।"
        },
        {
          "label": "ঘ",
          "question": "উমাইয়া বংশের শ্রেষ্ঠ শাসক হিসাবে উক্ত খলিফার শাসন ব্যবস্থার মূল্যায়ন করো।",
          "explanation": "উমাইয়া বংশের 'শ্রেষ্ঠ শাসক হিসেবে খলিফা আবদুল মালিকের শাসন ব্যবস্থা উমাইয়া যুগের শ্রেষ্ঠ শাসনকাল হিসেবে পরিচিত। আবদুল মালিক ছিলেন একজন কঠোর পরিশ্রমী, দৃঢ় সংকল্প, সাহসী ও উদ্যমী ব্যক্তি। তার রাজনৈতিক ও কূটনৈতিক জ্ঞান ছিল অসাধারণ। তিনি তার অসামান্য বুদ্ধি ও দূরদৃষ্টি দিয়ে উমাইয়া বংশকে ধ্বংসের হাত থেকে রক্ষা করে সুসংহত করেন। এজন্য তাকে এ বংশের প্রকৃত প্রতিষ্ঠাতা বলা হয়। উদ্দীপকের শাসকের ক্ষেত্রেও তা লক্ষণীয়। উদ্দীপকের প্রথম মহীপাল রাজ্যের সকল বিশৃঙ্খলা দূর করে পাল সাম্রাজ্যকে ধ্বংসের হাত থেকে রক্ষা করেন। আর এ গুণটি উমাইয়া খলিফা আবদুল মালিকের চরিত্রকে ফুটিয়ে তোলে। আবদুল মালিকের শাসনব্যবস্থা ছিল উমাইয়া যুগের শ্রেষ্ঠ শাসনকাল। খলিফা আবদুল মালিক রাষ্ট্রে আরব জাতীয় সংহতি বৃদ্ধি ও সুষ্ঠু শাসন ব্যবস্থা প্রচলনের জন্য সালেহ বিন আবদুর রহমান নামে জনৈক বিশিষ্ট পারসিক মুসলমানের পরামর্শে সরকারি কাজে আররি ভাষা ব্যবহারের। নির্দেশ দেন। আরবি রাষ্ট্রীয় ভাষা হিসেবে স্বীকৃতি লাভের পর আরব- অনারব সকলের কাছে এর পঠন সহজ করণার্থে তিনি উমাইয়া প্রশাসক হাজ্জাজ বিন ইউসুফের মাধ্যমে আরবি হরফে হরকত ও নোকতার প্রবর্তন করেন। বৈদেশিক মুদ্রা বিনিময় সমস্যা সমাধানের জন্য আবদুল মালিক খাঁটি আরবি মুদ্রা প্রচলন করেন। এজন্য তিনি ৬৯৫ খ্রিস্টাব্দে দামেস্কে একটি টাকশাল নির্মাণ করে দিনার, দিরহাম, ফালুস নামে স্বর্ণ, রৌপ্য ও তাম্রমুদ্রার প্রচলন করেন। আবদুল মালিক রাজস্ব সংস্কারের জন্য মাওয়ালিদের ওপর জিজিয়া ও খারাজ কর বাধ্যতামূলক করেন। চাষাবাদের সুবিধার জন্য তিনি সেচ সুবিধা এবং খাল খননের ব্যবস্থা করেন। এছাড়াও আবদুল মালিক ডাক বিভাগের সংস্কার, রেজিস্ট্রি বিভাগের সংস্কার এবং বিচার বিভাগ প্রতিষ্ঠা ও সংস্কার করে ইতিহাসে বিখ্যাত হয়ে আছেন। উপরের আলোচনার পরিপ্রেক্ষিতে বলা যায়, আবদুল মালিকের শাসন আমলে প্রভূত সংস্কার সাধন হয়। তার সংস্কারমূলক কাজ উমাইয়া খিলাফতকে সুদৃঢ় ভিত্তি দান করে। এ কারণে তার নাম ইতিহাসে স্মরণীয় হয়ে আছে।"
        }
      ]
    },
    {
      "number": "9",
      "uddipok": "মধ্যযুগীয় ভারতের ইতিহাসে শ্রেষ্ঠ দীর্ঘস্থায়ী সুলতান আলাউদ্দিন খলজি ছিলেন একজন উচ্চাকাঙ্ক্ষী ও সাম্রাজ্যবাদী শাসক। তিনি উত্তর ভারতের গুজরাট, রণথম্ভোর, চিতেম্বর, মালব, উজ্জয়নী এবং দক্ষিণ ভারতের দেবগিরি ও বরকান্দাসহ বিভিন্ন রাজ্য জয় করে সাম্রাজ্যের আয়তন ও আর্থিক সমৃদ্ধি বাড়াতে সক্ষম হন।",
      "tag": "ISCD 24",
      "sub_questions": [
        {
          "label": "ক",
          "question": "কাকে 'উমাইয়া সাধু' বলা হয়?'",
          "explanation": "ওমর বিন আবদুল আজিজকে 'উমাইয়া সাধু' বলা হয়।"
        },
        {
          "label": "খ",
          "question": "কাকে এবং কেন 'আরবদের রাজা' বলা হয়?",
          "explanation": "মুয়াবিয়া উমাইয়া খিলাফত প্রতিষ্ঠা করে বংশানুক্রমিক রাজতন্ত্রের প্রচলন করেন। তাই তাকে আরবের প্রথম রাজা বলা হয়। উমাইয়া বংশের প্রতিষ্ঠাতা মুয়াবিয়া খিলাফত লাভের সাথে সাথেই।' সাধারণতন্ত্র ব্যবস্থার পরিবর্তন করে বংশানুক্রমিক রাজতন্ত্র প্রতিষ্ঠা করেন। তিনি হযরত ইমাম হাসান (রা)-এর সাথে স্বাক্ষরিত সন্ধির শর্ত ভঙ্গ করে ৬৭৬ খ্রিষ্টাব্দে বসরার শাসনকর্তা মুগিরার প্ররোচনায় তাঁর জ্যেষ্ঠপুত্র ইয়াজিদকে উত্তরাধিকারী মনোনীত করে বংশানুক্রমিক রাজতন্ত্রের পথ সুগম করেন। এজন্য মুয়াবিয়াকে আরবের প্রথম রাজা বলা হয়।"
        },
        {
          "label": "গ",
          "question": "উদ্দীপকে বর্ণিত শাসকের সাথে উমাইয়া বংশের কোন শাসকের মিল পাওয়া যায়? ব্যাখ্যা করো।",
          "explanation": "উদ্দীপকে বর্ণিত শাসকের সাথে উমাইয়া শাসক ওয়ালিদ বিন আবদুল মালিকের মিল রয়েছে। খলিফা আল ওয়ালিদ একজন পরাক্রমশালী ও সুদক্ষ শাসক হিসেবে ইতিহাসে চিরস্মরণীয় হয়ে আছেন। তার দশ বছরের (৭০৫-৭১৫খ্রি.) রাজত্বকালে কয়েকজন সুযোগ্য সেনানায়কের সহযোগিতায় তিনি মুসলিম সাম্রাজ্য পশ্চিমে স্পেন থেকে পূর্বে ভারতবর্ষ এবং উত্তরে মধ্য এশিয়ার ফারগানা থেকে দক্ষিণে ইয়েমেন পর্যন্ত বিস্তৃত করেন। সুলতান আলাউদ্দিন খলজির সাম্রাজ্য বিস্তারের ক্ষেত্রেও এ ধরনের পরিস্থিতি দেখা যায়। উদ্দীপকের সুলতান আলাউদ্দিন খলজি উত্তর ভারত এবং দক্ষিণ ভারতের বিভিন্ন রাজ্য জয় করে সাম্রাজ্য সম্প্রসারণ করেন। অনুরূপভাবে খলিফা আল ওয়ালিদ হাজ্জাজ, কোতায়বা, তারিক ও মুসার মতো বিখ্যাত রণনিপুণ সেনাপতিদের অসাধারণ দক্ষতা এবং অক্লান্ত চেষ্টার ফলে এশিয়া, ইউরোপ ও আফ্রিকা মহাদেশের বহুস্থানে আরব অধিকার প্রতিষ্ঠিত করেছিলেন। ৭০৫ খ্রিস্টাব্দে কোতায়বা মধ্য এশিয়ার বুখারা, সমরখন্দ, খোজান্দা, তাসখন্দ, ফারগানা দখল করে চীন সীমান্তে পৌছান এবং ৭১৪ খ্রিস্টাব্দে কাশগড় জয় করে সমগ্র মধ্য এশিয়া অধিকার করতে সক্ষম হন। এছাড়াও খলিফা আল ওয়ালিদের পূর্বাঞ্চলীয় শাসনকর্তা হাজ্জাজ বিন ইউসুফের আদেশে সেনাপতি মুহাম্মদ বিন কাসিম ৭১২ খ্রিষ্টাব্দে সিন্ধু অধিকার করেন। তাই বলা যায়, সুলতান আলাউদ্দিন খলজি ও আল ওয়ালিদের সাম্রাজ্য বিস্তারের ঘটনার মধ্যে সাদৃশ্য রয়েছে।"
        },
        {
          "label": "ঘ",
          "question": "উক্ত শাসকের রাজ্য বিজয়সমূহের সংক্ষিপ্ত বিবরণ দাও।",
          "explanation": "খলিফা ওয়ালিদ এশিয়া, আফ্রিকা ও ইউরোপের বিভিন্ন রাজ্যে বিজয়াভিযান পরিচালনা করেন। উমাইয়া খলিফা আল ওয়ালিদ ছিলেন তৎকালীন বিশ্বের শ্রেষ্ঠ বিজেতাদের অন্যতম তবে তিনি তার নিজস্ব বীরত্বে এই বিশাল সাম্রাজ্যের অধিকারী হতে পারেননি। এতে তিনি কিছু সেনাপতির সাহায্য লাভ করেছিলেন। যাদের অসাধারণ শৌর্য-বীর্য এবং অক্লান্ত চেষ্টার ফলে এশিয়া ইউরোপ ও আফ্রিকা। মহাদেশের বহু স্থানে তার সাম্রাজ্যের বিস্তৃতি ঘটিয়েছিলেন। উদ্দীপকে এরূপ সাম্রাজ্যবাদ প্রতিষ্ঠার বিষয়টি লক্ষণীয়। উদ্দীপকের সুলতান আলাউদ্দিন খলজি উত্তর ভারত ও দক্ষিণ ভারতের বিভিন্ন রাজ্যে বিজয়াভিযান পরিচালনা করেন। যা খলিফা ওয়ালিদের সাম্রাজ্যবাদকে নির্দেশ করে। উমাইয়া খলিফা আল ওয়ালিদ বিশাল উমাইয়া খিলাফতের বিস্তৃতি সাধনে কিছু সুযোগ্য সেনাপতির সহায়ত্র পেয়েছিলেন। ওয়ালিদের পূর্বাঞ্চলীয় শাসক হাজ্জাজ বিন ইউসুফ ৭০৫ খ্রিস্টাব্দে কুতায়বা বিন মুসলিমকে খোরাসানের শাসনকর্তা নিযুক্ত করলে মধ্য এশিয়ায় মুসলিম রাজ্য বিস্তারের নতুন ক্ষেত্র উন্মোচিত হয়। তিনি একে একে তুর্কিস্থান ও ফারগানা এবং বুখারা দখল করেন। ৭১৪ খ্রিষ্টাব্দে তিনি কাশগড় ড়ায় করে সমগ্র মধ্য এশিয়ায় উমাইয়াদের অধিকার প্রতিষ্ঠা করেন। এছাড়া আল ওয়ালিদের পূর্বাঞ্চলীয় শাসক হাজ্জাজ এর নির্দেশে ৭১২ খ্রিষ্টাব্দে মুহাম্মদ বিন কাসিম ভারতে অভিযান পরিচালনা করেন এবং তা বিজয় করেন। তাছাড়া তার সুযোগ্য শাসক মুসা বিন নুসায়ের উত্তর আফ্রিকা থেকে রোমানদের তাড়িয়ে সেখানে মুসলিম শাসন দৃঢ় করেন। আল ওয়ালিদের রাজত্বকালে তারিক বিন জিয়াদ নামে একজন সেনানায়ক মাত্র ১২০০০ সৈন্য নিয়ে ৭১১. খ্রিস্টাব্দে স্পেনের রাজা রডারিককে পরাজিত করে স্পেনে মুসলিম শাসন প্রতিষ্ঠা করেন। উপরের আলোচনার পরিপ্রেক্ষিতে প্রতীয়মান হয়, সাম্রাজ্যের বিস্তৃতি সাধনে আল ওয়ালিদের অবদান অপরিসীম।"
        }
      ]
    },
    {
      "number": "10",
      "uddipok": "জনাব 'ক' একজন সাহসী ও বিচক্ষণ ব্যক্তি। যিনি স্বীয় কৃতিত্ব বলে একটি শক্তিশালী বংশের শাসককে পরাজিত করে নিজে একটি বংশ প্রতিষ্ঠা করেন। পরাজিত বংশের শাসকদের নিষ্ঠুরভাবে হত্যা করার কারণে তাঁকে 'রক্ত পিপাসু' শাসকও বলা হয়। তিনি পার্শ্ববর্তী অঞ্চলের শাসকদের বিদ্রোহ দমন করে সদ্য প্রতিষ্ঠিত বংশের নিরাপত্তা বিধান করেন। তার প্রতিষ্ঠিত বংশ জ্ঞান-বিজ্ঞানের বিকাশে বড় অবদান রাখে।",
      "tag": "ISCD 24",
      "sub_questions": [
        {
          "label": "ক",
          "question": "বাগদাদ নগরী কে প্রতিষ্ঠা করেন?",
          "explanation": "বাগদাদ নগরী প্রতিষ্ঠা করেন খলিফা আল মনসুর।"
        },
        {
          "label": "খ",
          "question": "আবুল আব্বাসকে 'আস-সাফ্ফাহ' বলা হয় কেন?",
          "explanation": "আবুল আব্বাসের চরিত্রে নৃশংসতা ও রক্তলোলুপতার ছাপ ছিল বলে তাকে 'আস-সাফফাহ' উপাধি দেওয়া হয়। ৭৫০ খ্রিষ্টাব্দের ২৫ জানুয়ারি জাবের যুদ্ধে দ্বিতীয় মারওয়ানের পরাজয়ের মাধ্যমে উমাইয়া বংশের পতন ঘটে। সর্বশেষ উমাইয়া শাসক দ্বিতীয় মারওয়ানের ছিন্ন মস্তক দেখে আবুল আব্বাস 'আস-সাফফাহ' বা 'রক্তপিপাসু' উপাধি গ্রহণ করেন। খিলাফতে অধিষ্ঠিত হয়েই তিনি উমাইয়া নিধন নীতি গ্রহণ করেছিলেন। তিনি অত্যন্ত নৃশংসভাবে উমাইয়াদের হত্যা করেন। তিনি ফিলিস্তিনের আবু ফুটুস নামক স্থানে ৮০ জন উমাইয়াকে আমন্ত্রণ জানিয়ে নিষ্ঠুরভাবে হত্যা করেন। এসব কারণেই তাকে আস- সাফ্ফাহ বা রক্তপিপাসু বলে অভিহিত করা হয়।"
        },
        {
          "label": "গ",
          "question": "উদ্দীপকে উল্লেখিত শাসকের সাথে আব্বাসীয় বংশের কোন শাসকের মিল রয়েছে? ব্যাখ্যা করো।",
          "explanation": "উদ্দীপকে উল্লিখিত শাসকের সাথে আব্বাসি শাসক আবুল আব্বাস আস-সাফফাহর মিল খুঁজে পাওয়া যায়। ৭৫০ খ্রিস্টাব্দে জাবের যুদ্ধে উমাইয়া বংশের শেষ শাসক দ্বিতীয় মারওয়ানকে পরাজিত করে আবুল আব্বাস আব্বাসি খিলাফতের সূচনা করেন। ক্ষমতায় অধিষ্ঠিত হয়েই তিনি প্রতিশোধ স্পৃহায় জ্বলে ওঠেন। তিনি উমাইয়াদের নির্বিচারে হত্যা করেন। তার প্রধান নিষ্ঠুরতার জন্য তাকে রক্ত পিপাসু বলা হয়। 'উদ্দীপকে একজন শাসকের কথা বলা হয়েছে, যিনি শক্তিশালী বংশের শাসককে পরাজিত করে একটি বংশ প্রতিষ্ঠা করে। তার নিষ্ঠুরতার জন্য তাকে রক্ত পিপাসু বলা হয়। আর তার প্রতিষ্ঠিত বংশ জ্ঞান-বিজ্ঞানের বিকাশে অবদান রাখে। এ ঘটনা আব্বাসি বংশের প্রতিষ্ঠাতা আবুল আব্বাস আস সাফফাহকেই নির্দেশ করে। কেননা তিনি অতি নিষ্ঠুর প্রকৃতির লোক ছিলেন। সিংহাসনে আরোহণ করার সাথে সাথে আস- সাফাহ উমাইয়াদেরকে সমূলে ধ্বংস করার জন্য নৃশংস হত্যাযজ্ঞ চালান। এ জন্য তিনি ইসলামের ইতিহাসে আস-সাফফাহ বা 'রক্তপিপাসু' নামে পরিচিত। তিনি আবু ফুত্রস নামক স্থানে ৮০ জন উমাইয়াকে নিমন্ত্রণ করে অত্যন্ত নিষ্ঠুরভাবে হত্যা করেন। বসরাতেও অনুরূপ দৃশ্যের অবতারণা করা হয়। তিনি মুয়াবিয়া এবং দ্বিতীয় ওমরের সমাধি দুটি বাদে উমাইয়া খলিফাদের সবগুলো সমাধি বিধ্বস্ত করেন এবং শবদেহগুলো ভস্মীভূত করেন। খলিফা আবুল আব্বাসের এসব নিষ্ঠুর কর্মকাণ্ডই উদ্দীপকে বর্ণিত শাসকের মধ্যে পরিলক্ষিত হয়।"
        },
        {
          "label": "ঘ",
          "question": "উক্ত শাসকের সুদৃঢ় নেতৃত্বে কীভাবে আব্বাসীয় বংশ প্রতিষ্ঠিত হয়েছিল? বর্ণনা করো।",
          "explanation": "উত্ত শাসক তথা আবুল আব্বাস আস-সাফফাহ সুদৃঢ় ও দক্ষ নেতৃত্বে আব্বাসীয় বংশ দীর্ঘকাল ব্যাপী প্রতিষ্ঠিত ছিল। আবুল আব্বাস ক্ষমতালাভ করে উমাইয়াসহ সব বিদ্রোহী মনোভাবাপন্নদের প্রতি কঠোর অবস্থান নেন। তিনি সকল বিদ্রোহ দমনের পর সাম্রাজ্যের সুষ্ঠু শাসন' পরিচালনার জন্য প্রাদেশিক শাসনব্যবস্থা পুনর্গঠন করেন। ফলে তার প্রতিষ্ঠিত আব্বাসি বংশ সুদীর্ঘকাল শাসনকার্য পরিচালনা করে। উদ্দীপকের শাসক মূলত আব্বাসি খলিফা আবুল আব্বাসের প্রতিচ্ছবি। আবুল আব্বাস ক্ষমতায় আরোহণ করেই বিদ্রোহীদের সমুচিত শিক্ষা দেন। এই ধারায় ইরাকে উমাইয়া রাজপ্রতিনিধি ইয়াজিদ ইবনে হুবাইয়া ক্ষমতা আকড়ে থাকলে আস-সাফ্ফাহ সেনাপতি হাসান বিন কাহতাবা এবং ভ্রাতা আবু জাফরকে প্রেরণ করে আবু মুসলিমের পরামর্শে তাকে হত্যা করা হয়। প্রাথমিক বাধা-বিপত্তি এবং বিদ্রোহের মূলোৎপাটনের পর আস-সাফফাহ প্রাদেশিক শাসন ব্যবস্থা পুনর্গঠন করেন। খালিদ বার্মাকিকে তিনি অর্থ মন্ত্রণালয়ের দায়িত্ব দেন। আবু সালমা আল খাল্লাল যিনি আস-সাফফাহকে খলিফা বলে ঘোষণা করতে বিশেষ সহায়তা করেছেন তাকে উজির পদে নিযুক্ত করা হয়। সম্ভবত তিনি বিশ্বস্ত উপদেষ্টার দায়িত্বও পালন করতেন। এছাড়াও তিনি তার ভাই আবু জাফরকে ইরাক, আর্মেনিয়া ও আজারবাইজানের শাসনকর্তা নিযুক্ত করেন। সেনাপতি আবু মুসলিমকে তিনি খোরাসানের এবং সেনাপতি আবু আয়ুনকে মিসরের শাসনকর্তা নিয়োগ করেন। তবে তিনি সন্দেহবশত ফন্দি করে আবু সালমাকে হত্যা করে এ হত্যার দায়ভার খারেজিদের ওপর চাপিয়ে দেন। তাছাড়া তিনি নিজের বংশের নিরাপত্তার কথা চিন্তা করে কুফা থেকে আল-হাশেমিয়ায় রাজধানী স্থানান্তর করেন। সেখানে তিনি 'আল হাশেমিয়া' নামে একটি দুর্গ প্রাসাদও নির্মাণ করেন। তিনি রাজধানীতে বিভিন্ন উদ্যান ও হর্মরাজি নির্মাণ করে সুসজ্জিত করেন। উপরের আলোচনা থেকে বলা যায়, আব্বাসি বংশ প্রতিষ্ঠা ও এর সুদৃঢ়করণে আবুল আব্বাস আস-সাফফাহের ভূমিকা অপরিসীম। তার প্রতিষ্ঠিত রাজবংশ নতুন একটি সভ্যতার সূচনা করেছিল।"
        }
      ]
    },
    {
      "number": "11",
      "uddipok": "আমির হোসেন একজন যোগ্য শাসক, যিনি স্বীয় যোগ্যতা বলে তাঁর পূর্ব পুরুষগণ কর্তৃক প্রতিষ্ঠিত বংশকে একটি শক্ত ভিত্তির উপর দাঁড় করান। রাষ্ট্রের বিরুদ্ধে বিদ্রোহীদেরকে দমন করে নিজ রাষ্ট্রকে সুসংহত করেন। রাজনৈতিক স্বার্থে অনেক ঘনিষ্ঠ প্রতিদ্বন্দ্বিকে তিনি সরিয়ে দেন। নিজ বংশের শাসকের জন্য একটি নগরীর পত্তন করেন যা পরবর্তী সময়েও সে বংশের রাজধানী হিসেবে পরিগণিত হয়। আমির হোসেনের শক্তিশালী। ও সাহসী নেতৃত্বের কারণে তাঁকে বংশের শ্রেষ্ঠ শাসক হিসেবে অভিহিত করা হয়।",
      "tag": "ISCD 24",
      "sub_questions": [
        {
          "label": "ক",
          "question": "আব্বাসীয় বংশের রাজধানী কোথায় ছিল?",
          "explanation": "আব্বাসীয় বংশের রাজধানী ছিল বাগদাদে।"
        },
        {
          "label": "খ",
          "question": "‘বায়তুল হিকমা'-এর গঠন ও কার্যাবলি আলোচনা করো।",
          "explanation": "গঠনগত দিক বিবেচনায় বায়তুল হিকমাহ গ্রন্থাগার, শিক্ষায়তন ও অনুবাদ ব্যুরো- এই তিনটি ভাগে বিভক্ত ছিল। জ্ঞান-বিজ্ঞান চর্চাকে কেন্দ্র করে বায়তুল হিকমাহর সকল কার্যাবলি সম্পাদন হতো। খলিফা মামুন বায়তুল হিকমাহর অনুবাদ দপ্তরে গ্রিক, সিরীয়, পারসিক, সংস্কৃত ভাষায় লিখিত জ্ঞান-বিজ্ঞানের বিভিন্ন মৌলিক গ্রন্থ সংগ্রহ করে সেগুলো আরবিতে অনুবাদের ব্যবস্থা করেন। এ সময় যেসব লেখকের গ্রন্থ আরবিতে অনূদিত হয় তার মধ্যে ছিলেন প্লেটো, এরিস্টটল, লিউক, কোস্টার, গ্যালেন, ইউক্লিড, টলেমি প্রমুখ। এ ছাড়া মানকাহ ও দুবান নামক পণ্ডিতের ওপর সংস্কৃত ভাষায় লিখিত ভারতীয় গণিত ও জ্যোতির্বিদ্যার পুস্তক এবং ঈসা-বিন-ইয়াহহিয়া, মুসা- বিন-খালিদের ওপর বিভিন্ন পারসিক আকর গ্রন্থ আরবিতে অনুবাদের ভার দেন।"
        },
        {
          "label": "গ",
          "question": "উদ্দীপকের, আমির হোসেনের সাথে কোন আব্বাসীয় শাসকের মিল রয়েছে। পাঠ্যবইয়ের আলোকে ব্যাখ্যা করো।",
          "explanation": "উদ্দীপকের আমির হোসেনের সাথে আব্বাসি খলিফা আল মনসুরের মিল রয়েছে। হযরত আলি (রা) ও তার স্ত্রী রাসুল (স)-এর মেয়ে ফাতিমার বংশধররা আব্বাসি বংশের উত্থানের সময় গুরুত্বপূর্ণ ভূমিকা রাখে। এরপরও খলিফা আল মনসুর তাদেরকে সুনজরে দেখেননি। আলির বংশধরদের প্রতি মানুষের অসীম ভক্তি ও শ্রদ্ধার জন্য তিনি নিজ বংশের শাসনের স্থায়িত্বের ব্যাপারে উদ্বিগ্ন হয়ে ওঠেন এবং তাদের ধ্বংস সাধনে তৎপর হন। তার এই প্রতিহিংসামূলক কাজের প্রতিফলন উদ্দীপকে উল্লেখিত আমির হোসেনের মধ্যেও লক্ষণীয়। উদ্দীপকের আমির হোসেন নিজ স্বার্থ হাসিলে ঘনিষ্ঠ প্রতিদ্বন্দ্বীকে সরিয়ে দেন। নিজ বংশের শাসকের জন্য তিনি একটি নগরীর পত্তন করেন। যা পরবর্তীকালে সে বংশের রাজধানী হিসেবে বিবেচিত হয়। আর এরূপ ঘটনা খলিফা মনসুরের ক্ষেত্রেও দেখা যায়। উমাইয়াদের পতনের পর আলীর বংশধর ইমাম হাসানের প্রপৌত্র মুহাম্মদ সিংহাসনে আরোহণের ন্যায়সংগত অধিকারী ছিলেন। এ কারণে আলী ও ফাতেমার বংশের লোকদের ভবিষ্যৎ প্রতিদ্বন্দ্বী মনে করে আল মনসুর তাদের ওপর অমানবিক নির্যাতন চালান। ফলে মুহাম্মদ ও তার ভাই ইব্রাহিম মদিনা ও বসরায় বিদ্রোহ ঘোষণা করেন। খলিফা আল মনসুর তাদেরকে পরাজিত করে নির্মমভাবে হত্যা করেন। তিনি মদিনায় বসবাসরত ইমাম হাসান (রা) ও হুসেন (রা)-এর পরিবারবর্গের সব সম্পদ বাজেয়াপ্ত করেন। এমনকি ইমাম জাফর সাদিক, ইমাম আবু হানিফা ও ইমাম মালিকের সঙ্গেও দুর্ব্যবহার করেন। এছাড়াও তিনি বাগদাদ নগরীর পত্তন করে সেটিকে রাজধানী হিসেবে ঘোষণা করেন। সুতরাং উদ্দীপকের আমির হোসেন খলিফা আল মনসুরের কর্মকাণ্ডেরই প্রতিফলন ঘটিয়েছেন।"
        },
        {
          "label": "ঘ",
          "question": "আব্বাসীয় বংশ সুদৃঢ়করণে উক্ত শাসকের গৃহীত কর্মকাণ্ডের মূল্যায়ন করো।",
          "explanation": "আব্বাসীয় বংশের সুদৃঢ়করণে খলিফা আল-মনসুরের গৃহীত পদক্ষেপসমূহ গুরুত্বপূর্ণ ভূমিকা পালন করে। খলিফা আল মনসুর ৭৫৪ খ্রিষ্টাব্দে সিংহাসনে আরোহণ করে আব্বাসি আন্দোলনের গুরুত্বপূর্ণ নেতা আব্দুল্লাহ এবং আবু মুসলিম খোরাসানিকে হত্যা করেন। তিনি খারেজি ও আলির সমর্থকদের বিদ্রোহসহ অন্যান্য বিদ্রোহ কঠোরভাবে দমন করে রাজ্য বিস্তারে মনোনিবেশ করেন। আল মনসুরের সময় তাবারিতান, গিলান, এশিয়া মাইনর ও আফ্রিকার বিশাল অঞ্চলে আব্বাসি শাসন প্রতিষ্ঠিত হয়। অর্থাৎ তিনি আব্বাসি খিলাফতকে সুদৃঢ় ভিত্তির ওপর প্রতিষ্ঠিত করার পাশাপাশি সাম্রাজ্য বিস্তার করেন। উদ্দীপকে এ খলিফার সম্পর্কেই বলা হয়েছে। উদ্দীপকের বর্ণনায় একজন শাসকের কথা বলা হয়েছে, যা খলিফা আল মনসুরের শাসনামলকে নির্দেশ করে। আর আব্বাসীয় বংশ সুদৃঢ়করণে আল মনসুরের অবদান অপরিসীম। খলিফা আল মনসুর অভ্যন্তরীণ বিদ্রোহ ও বিরোধিতার মূলোৎপাটন করে তার বংশকে শত্রুমুক্ত করেন। প্রশাসনিক কাঠামোকে সুবিন্যস্ত ও সুদৃঢ় করার লক্ষ্যে তিনি ৭৬২ খ্রিস্টাব্দে দামেস্ক থেকে বাগদাদে রাজধানী স্থানান্তর করেন। সামরিক শক্তিই সাম্রাজ্যের মূলভিত্তি- এ ধারণাকে নীতি হিসেবে গ্রহণ করে আল-মনসুর একটি প্রশিক্ষিত ও শক্তিশালী সেনাবাহিনী গঠন করেন। সংখ্যাগরিষ্ঠ মুসলমানদের বিশ্বাস সুন্নি মতাদর্শকে তিনি রাষ্ট্রীয় মর্যাদা দেন। এছাড়া জ্ঞান-বিজ্ঞানের পৃষ্ঠপোষকতার ক্ষেত্রে আল মনসুর উদার ছিলেন। তার রাজত্বকালে গণিতশাস্ত্রের উৎকর্ষ সাধিত হয়। ব্যবসা-বাণিজ্য ও কৃষিকাজের উন্নয়নে তিনি নানা পদক্ষেপ গ্রহণ করেন। উপরের আলোচনায় প্রমাণিত হয়, খলিফা আল-মনসুর ঠান্ডা মাথায় তার সব প্রতিদ্বন্দ্বীকে দমন করেছিলেন। এর ফলেই আব্বাসি শাসন প্রায় ৫০০ বছর স্থায়ী হয়েছিল।"
        }
      ]
    }
  ]
}