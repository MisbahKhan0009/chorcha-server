{
  "title": "রাজশাহী, যশোর, বরিশাল ২০১৯",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "মোঙ্গল সাম্রাজ্যের প্রতিষ্ঠাতা চেঙ্গিস খান বিশাল সাম্রাজ্যের অধিকারী ছিলেন। তার দক্ষ সেনাপতিদের রণনিপুণতায় তিনি বিশাল ভূখণ্ডের অধিকারী হন।",
      "tag": "RB, JB, BB 19",
      "sub_questions": [
        {
          "label": "ক",
          "question": "উমাইয়াদের প্রথম খলিফা কে?",
          "explanation": "উমাইয়াদের প্রথম খলিফা আমির মুয়াবিয়া।"
        },
        {
          "label": "খ",
          "question": "ডোম অব দি রক কী? ব্যাখ্যা করো।",
          "explanation": "৬৯১ খ্রিষ্টাব্দে উমাইয়া খলিফা আবদুল মালিকের জেরুজালেমে নির্গত অষ্টকোণাকৃতির স্মৃতিস্তম্ভটিই 'কুব্বাতুস সাখরা' বা (Dome of Rock) নামে পরিচিত। উৎত্রীদের মক্কায় গমন থেকে বিরত রাখা এবং জেরুজালেমের প্রতি আকৃষ্ট করার জন্যেই ‘কব্বাতাস সাখরা ‘ নির্মাণ করা হয়। আব্দুল্লাহ ইবনে জুবায়ের মক্কা ও মদিনায় অধিপত্য বিস্তার করে নিজেকে খলিফা হিসেবে ঘোষণা করেন। তার বিদ্রোহ দমন, জেরুজালেমের প্রতি মানুষকে আকৃষ্ট করা এবং মক্কা-মদিনার অধিবাসীদের হতাশ করার জন্য খলিফা আবদুল মালিক এটি নির্মাণ করেন। মহানবি (স) যে পাথরের ওপর পদচিহ্ন রেখে মিরাজ গমন করেন সে পাথরকে কেন্দ্রে করে 'Dome of the Rock' নির্মাণ করা হয়।"
        },
        {
          "label": "গ",
          "question": "উদ্দীপকের শাসকের সাথে কোন উমাইয়া খলিফার কর্মকাণ্ড সাদৃশ্যপূর্ণ? ব্যাখ্যা করো।",
          "explanation": "উদ্দীপকের চেঙ্গিস খানের সাথে উমাইয়া খলিফা আল ওয়ালিদের কর্মকাণ্ডের মিল রয়েছে। খলিফা আল ওয়ালিদ একজন পরাক্রমশালী ও সুদক্ষ শাসক হিসেবে ইতিবাসে চিরস্মরণীয় হয়ে আছেন। তার দশ বছরের (৭০৫-৭১৫খ্রি.) রাজত্বকালে কয়েকজন সুযোগ্য সেনানায়কের সহযোগিতায় তিনি মুসলিম সাম্রাজ্য পশ্চিমে স্পেন থেকে পূর্বে ভারতবর্ষ এবং উত্তরে মধ্য এশিয়ার ফারগানা থেকে দক্ষিণে ইয়েমেন পর্যন্ত বিস্তৃত করেন। চেঙ্গিস খানের সাম্রাজ্য বিস্তারের ক্ষেত্রেও এ ধরনের পরিস্থিতি দেখা যায়। দোকাল নেতা চেঙ্গিস খান বিশাল সাম্রাজ্যের অধিকারী ছিলেন। তার দক্ষ ও দুর্ধর্ষ সেনাপতিদের নিপুণতায় তিনি বিশাল সাম্রাজ্যের অধিকারী হয়েছিলেন। অনুরূপভাবে খলিফা আল ওয়ালিদ যাচ্ছাল, কোতায়বা, তারিক ও মুসার মতো বিখ্যাত রণনিপুণ সেনাপতিদের অসাধারণ দক্ষতা এবং অক্লান্ত চেষ্টার ফলে এশিয়া, ইউরোপ ও আফ্রিকা মহাদেশের বহুদ্ধানে আরব অধিকার প্রতিষ্ঠিত করেছিলেন। ৭০৫ খ্রিষ্টাব্দে কোতায়বা মধ্য এশিয়ার বুখারা, সমরখন্দ, খোলান্দা, তাসখন্দ, ফারগানা দখল করে চীন সীমান্তে পৌছান এবং ৭১৪ খ্রিষ্টাব্দে কাশগড় জয় করে সমগ্র মধ্য এশিয়া অধিকার করতে সক্ষম হন। খলিফা আল ওয়ালিদের পূর্বাঞ্চলীয় শাসনকর্তা হাজ্জাজ বিন ইউসুফের আদেশে সেনাপতি মুহাম্মদ বিন কাসিম ৭১২ খ্রিস্টাব্দে সিন্ধু অধিকার করেন। ৭১১ খ্রিস্টাব্দে উত্তর আফ্রিকার গভর্নর মুসা বিন নুসায়েরের সহায়তায় সেনাপতি তারিক বিন জিয়াদ স্পেন জয় করেন। তাই বলা যায়, চেঙ্গিস খান ও আল ওয়ালিদের সাম্রাজ্য বিস্তারের ঘটনার মধ্যে সাদৃশ্য রয়েছে।"
        },
        {
          "label": "ঘ",
          "question": "উল্ল খলিফার তিনটি মহাদেশে অভিযান বিশ্লেষণ করো",
          "explanation": "উত্ত খলিফার তিন জন সেনাপতি অর্থাৎ কুতায়বা বিন মুসলিম, মুহাম্মদ কিব কাসিম ও তারিক বিন জিয়াদ রাজ্য বিস্তারে অসামান্য অবদান রেখেছেন। উমাইয়া খলিফা আল ওয়ালিদ ছিলেন বিশ্বের শ্রেষ্ঠ বিজেতাদের অন্যতম। তবে তিনি শুধু তার নিজস্ব বীরত্বে বিশাল সাম্রাজ্যের অধিকারী হতে পারেননি। তার দক্ষ সেনাপতিদের অক্লান্ত চেষ্টা ও অসাধারণ কৌশলের ফলে এশিয়া, ইউরোপ ও আফ্রিকা মহাদেশের বহুস্থানে আরব অধিকার প্রতিষ্ঠিত হয়েছিল। উদ্দীপকেও রাজ্য বিস্তারে দক্ষ সেনাপতিদের অবদানের প্রতি ইঙ্গিত করা হয়েছে। উদ্দীপকে বর্ণিত মোঙ্গল নেতা চেঙ্গিস খান তার দক্ষ ও দুর্ধর্ষ সেনাপতিদের সহায়তায় বিশাল সাম্রাজ্যের অধিকারী হয়েছিলেন। খলিফা আল ওয়ালিদের শাসনামলে তার সাম্রাজ্য একদিকে আটলান্টিক থেকে পিরেনিজ এবং ভারতের সিন্ধু থেকে চীনের সীমান্ত পর্যন্ত বিস্তৃতি লাভ করে। খলিফা আল ওয়ালিদকেও বিশাল সাম্রাজ্যের অধিকারী হতে তার বিখ্যাত তিনজন সেনাপতি সহযোগিতা করেন। তাদের মধ্যে কুতায়বা বিন মুসলিম অন্যতম। ওয়ালিদের পূর্বাঞ্চলীয় শাসক হাজ্জাজ বিন ইউসুফ ৭০৫ খ্রিষ্টাব্দে কুতায়বা বিন মুসলিমকে খোরাসানের শাসনকর্তা নিযুক্ত করলে মধ্য এশিয়ায় মুসলিম রাজ্য বিস্তারের নতুন ক্ষেত্র উন্মোচিত হয়। তিনি একে একে তুর্কিস্থান, ফারগানা ও বুখারা দখল করেন। ৭১৪ খ্রিষ্টাব্দে তিনি কাশগড় জয় করে সমগ্র মধ্য এশিয়ায় উমাইয়াদের অধিকার প্রতিষ্ঠা করেন। এছাড়া ৭১২ । খ্রিষ্টাব্দে মুহাম্মদ বিন কাসিম ভারতের সিন্দুতে অভিযান পরিচালনা স্বজ এবং তা জয় করেন। আল ওয়ালিদের আরেকজন বিখ্যাত সেনাপতি হয়ে তারিক বিন জিয়াদ। তিনি ৭১১ খ্রিস্টাব্দে মাত্র ১২০০ সৈনা দিয়ে পেছ অভিযান পরিচালনা করেন এবং রাজা রডারিককে পরাজিত করে স্পেরে মুসলিম শাসন প্রতিষ্ঠা করেন। উপরের আলোচনা থেকে বলা যায়, আল ওয়ালিদের রাজ্য সম্প্রসারণে তর সেনাপতিদের অবদান ছিল অপরিসীম।"
        }
      ]
    },
    {
      "number": "2",
      "uddipok": "ভাষা আন্দোলনের সংগ্রামকে ধারণ করে প্রতিবছর ফেব্রুয়ারি মাসে বাংলা একাডেমিতে বইমেলা অনুষ্ঠিত হয়। বই প্রকাশনা ও বিক্রয় ছাড়াও আলোচনাসভা, কবিতা পাঠ, সেমিনার এবং সাংস্কৃতিক অনুষ্ঠান হয়ে থাকে। একুশে ফেব্রুয়ারি সারাবিশ্বে আন্তর্জাতিক মাতৃভাষা দিবস হিসেবে পালিত হয়ে থাকে।",
      "tag": "RB, JB, BB 19",
      "sub_questions": [
        {
          "label": "ক",
          "question": "'জাজিরাতুল আরব' অর্থ কী?A",
          "explanation": "'জাজিরাতুল আরব' অর্থ আরব উপদ্বীপ।"
        },
        {
          "label": "খ",
          "question": "উটকে মরুভূমির জাহাজ বলা হয় কেন? ব্যাখ্যা করো।",
          "explanation": "মরু অঞ্চলে যাতায়াতের প্রধান বাহন হওয়ায় উটকে 'মরুভূমির জাহাজ' বলা হয়। আরবের অধিকাংশ অঞ্চলই মরুময়। আর উত্তপ্ত মরু অঞ্চলে উট চলাচলের একমাত্র উপযোগী প্রাণী। তাই অর্থনৈতিক ও রাজনৈতিক গুরুত্ব বিবেচনায় মরুময় আরবে এটি সর্বাধিক গৃহপালিত প্রাণী। উট একবার পানি পান করে দীর্ঘদিন (শীতকালে প্রায় ২৫ এবং গ্রীষ্মকালে ৫দিন) ধরে রাখতে পারে। তাই মরুবাসীরা খাদ্য-পানীয় সংগ্রহ ও যোগাযোগের প্রধান বাহন এবং ক্রয়- বিক্রয়ের মাধ্যম হিসেবে উট ব্যবহার করতো। এ কারণে উটকে 'মরুভূমির জাহাজ' বলা হয়।"
        },
        {
          "label": "গ",
          "question": "উদ্দীপকের সাথে প্রাচীন আরবের কোন মেলার মিল রয়েছে?। ব্যাখ্যা করো।",
          "explanation": "উদ্দীপকের সাথে প্রাক-ইসলামি আরব সংস্কৃতির উল্লেখযোগ্য বিষয় উকাজ মেলায় আয়োজিত কবিতা প্রতিযোগিতার মিল পাওয়া যায়। প্রাক-ইসলামি আরবদের জীবনের বিভিন্ন দিক সমুজ্জ্বল না হলেও সাংস্কৃতিক ক্ষেত্রে তাদের একটি গৌরবময় ঐতিহ্য রয়েছে। এ ঐতিহ্যের একটি বিশেষ দিক হলো উকাজ মেলায় আয়োজিত কবিতা প্রতিযোগিতা। আরবদের সাংস্কৃতিক জীবনে এ মেলা ছিল বিশেষ তাৎপর্যবহ। উদ্দীপকে এ মেলারই প্রতিফলন লক্ষ করা যায়। সাংস্কৃতিক ক্ষেত্রে তাদের একটি গোরবময় ঐতিহ্য রয়েছে। এ উদ্দীপকে অমর একুশে বইমেলার কথা বলা হয়েছে। এ মেলায় বই প্রকাশনা ও বিক্রয় ছাড়াও আলোচনাসভা, কবিতা পাঠ, সেমিনার এবং সাংস্কৃতিক অনুষ্ঠান অনুষ্ঠিত হয়ে থাকে। প্রাক-ইসলামি আরব সংস্কৃতিতেও এ বিষয়গুলো চোখে পড়ে। তৎকালীন আরবদের প্রধান বৈশিষ্ট্য ছিল বাগ্মিতা। তাদের ভাষাজ্ঞান ছিল উন্নত। নারী-পুরুষ নির্বিশেষে প্রায় সবাই কবিতাচর্চা ও বাগ্মিতায় প্রতিভার স্বাক্ষর রেখেছে। এ সময় মক্কার কাছাকাছি উকাজের বার্ষিক মেলায় তাদের রচিত কবিতা নিয়ে প্রতিযোগিতার আয়োজন করা হতো। এ প্রতিযোগিতায় নির্বাচিত সাতটি কবিতা পুরস্কৃত করা হতো। এ কবিতাগুলো সোনালি হরফে লিপিবদ্ধ করে কাবার দেয়ালে ঝুলিয়ে রাখা হতো। এ কারণে এ কবিতাগুলোকে সাবায়ে-মুয়াল্লাকাত বা সাতটি ঝুলন্ত কবিতা বলা হতো। সুতরাং বলা যায়, উদ্দীপকটি প্রাক-ইসলামি আরব সংস্কৃতির উকাজ মেলার প্রতিচ্ছবি।"
        },
        {
          "label": "ঘ",
          "question": "\"উক্ত মেলা প্রাচীন আরবের সাংস্কৃতিক মিলনমেলা\"- বিশ্লেষণ। করো।",
          "explanation": "উত্ত মেলা অর্থাৎ উকাজ মেলা প্রাচীন আরবের সাংস্কৃতিক মিলনমেলায় পরিণত হয়েছিল। উকাজ মেলা ছিল আরব সংস্কৃতির প্রতিচ্ছবি। সেখানে সাহিত্যের বাইরেও অনেক কিছুর উপস্থিতি ছিল, যা আরবের তৎকালীন সংস্কৃতির পরিচয় বহন করত। প্রাক-ইসলামি আরবের সাংস্কৃতিক জীবনে উকাজ মেলার পুরুত্ব ছিল অপরিসীম। প্রতি বছর হজ মৌসুমে মক্কার উপকণ্ঠে উকাজ নামক স্থানে মেলা বসত। এ মেলা ছিল আরব জীবনের প্রাণের স্পন্দন এবং আনন্দ উল্লাসের তীর্থভূমি। উদ্দীপকে দেখা যায়, বাংলা একাডেমি প্রাঙ্গণে প্রতিবছর একুশে ফেব্রুয়ারি উপলক্ষে মাসব্যাপী বইমেলা অনুষ্ঠিত হয়। এখানে বই ক্রয়-বিক্রয়ের পাশাপাশি উন্মুক্ত মঞ্চে আবৃত্তি, সংগীত, প্রকাশনা উৎসব ও আলোচনাসভা অনুষ্ঠিত হয়। উকাজ মেলারও সবচেয়ে আকর্ষণীয় দিক ছিল কবিতা প্রতিযোগিতা। সুন্দর বাচনশক্তির অধিকারী প্রাচীন আরবের কবিরা এ কবিতা পাঠের আসরে প্রতিযোগিতায় অংশগ্রহণ করতেন। প্রতিবছর এখানে কবিতা প্রতিযোগিতা হতো এবং শ্রেষ্ঠ কবিদেরকে পুরস্কৃত করা হতো। নির্বাচিত শ্রেষ্ঠ কবিতাগুলোকে কাবাঘরের দেয়ালে ঝুলিয়ে রাখা হতো। যা 'সাবায়ে মুয়াল্লাকাত' নামে পরিচিত। লেবানিজ-আমেরিকান পণ্ডিত পি. কে. হিট্টি বলেন, 'ইসলাম পূর্ব দিনগুলোতে উকাজ মেলা আরবে এক ধরনের মত বিনিময়ের শিক্ষায়তন বলে গণ্য হতো।' এখানে সাহিত্য প্রতিযোগিতা ছাড়াও ঘোড়দৌড় প্রতিযোগিতা, বিভিন্ন খেলা যেমন- জুয়া, লাঠি, মল্লযুদ্ধ, বিভিন্ন ধরনের নৃত্য-গীত ইত্যাদি অনুষ্ঠিত হতো। এ মেলায় আন্তর্জাতিক ও দেশীয় বিভিন্ন পণ্যদ্রব্য প্রদর্শিত হতো। নিত্যপ্রয়োজনীয় দ্রব্যসামগ্রীও ঐ মেলা থেকে আরবরা সংগ্রহ করত। এটি ছিল মোটামুটি আরব সংস্কৃতির সামগ্রিক চিত্র। পরিশেষে বলা যায়, বাংলা একাডেমির মেলাটির মতো 'উকাজ মেলা' কেবল সাহিত্যের গণ্ডিতেই আবদ্ধ ছিল না; বরং এর পরিসর ছিল বহুমাত্রিক। তখনকার আরব জীবনের অধিকাংশ বিষয়ই উকাজ মেলাকে কেন্দ্র করে পরিচালিত হতো। অর্থাৎ এ মেলা ছিল সংস্কৃতির এক মহামিলন।"
        }
      ]
    },
    {
      "number": "3",
      "uddipok": "বার্মার শাসকগোষ্ঠী কর্তৃক অত্যাচার, নির্যাতন, লুণ্ঠন, ধর্ষণ, ঘরবাড়ি ও ফসল পোড়ানোর শিকার হয়ে ৬ লক্ষ রোহিঙ্গা প্রতিবেশী। বাংলাদেশে আশ্রয় নিয়েছে। সরকার মানবিক কারণে এই সকল রোহিঙ্গাদের খাদ্য, বস্ত্র, বাসস্থান ও চিকিৎসা দিয়ে তাদের সহযোগিতা। করেছে। দেশি-বিদেশি বিভিন্ন সংগঠন তাদেরকে সাহাদ্য প্রদানে এগিয়ে এসেছে।",
      "tag": "RB, JB, BB 19",
      "sub_questions": [
        {
          "label": "ক",
          "question": "মদিনার পূর্ব নাম কী?",
          "explanation": "মদিনার পূর্ব নাম ইয়াসরিব।"
        },
        {
          "label": "খ",
          "question": "মজলিশ-উস-শুরা বলতে কী বোঝায়? ব্যাখ্যা করো।",
          "explanation": "মজলিশ-উস-শুরা ইসলামি রাষ্ট্রের একটি মন্ত্রণাপরিষদ। প্রাক-ইসলামি যুগের দারুল নাদওয়ার বয়োজ্যেষ্ঠ পরিষদ এর অনুকরণে রাসুল (স) একটি পরামর্শব্যবস্থা চালু রাখেন, যা পরবর্তীতে হযরত আবু বকর (রা)-ও অনুসরণ করেন। হযরত ওমর (রা) এ ব্যবস্থার আধুনিকীকরণের উদ্যোগ গ্রহণ করেন। কারণ তিনি সব সময় বলতেন, পরামর্শ ব্যতীত খিলাফত চলতে পারে না। এ গণতান্ত্রিক চেতনায় উদ্বুদ্ধ হয়ে তিনি জনগণের সুযোগ-সুবিধা নিশ্চিতকরণ এবং স্বচ্ছভাবে শাসনকার্য পরিচালনার জন্য একটি উচ্চ ক্ষমতাসম্পন্ন মন্ত্রণাপরিষদ গঠন করেন, যা মজলিশ-উস-শুরা নামে পরিচিত। এটি মজলিশ-আল-আম ও মজলিশ-আল-খাস- এ দু ভাগে বিভক্ত ছিল।"
        },
        {
          "label": "গ",
          "question": "উদ্দীপকের রোহিঙ্গাদের সাথে মুহাম্মদ (স) সময়কার কোন। ঘটনার সাদৃশ্য রয়েছে? ব্যাখ্যা করো।",
          "explanation": "উদ্দীপকের ঘটনার সাথে ইসলামের ইতিহাসের অন্যতম ঘটনা হযরত মুহাম্মদ (স)-এর মক্কা থেকে মদিনায় হিজরতের সাদৃশ্য রয়েছে। মানবতার মুক্তির দূত মহানবি (স) নবুয়ত লাভের পর মক্কাবাসীর কাছে তাওহিদের বাণী প্রচার শুরু করেন। এতে মক্কার পৌত্তলিক কুরাইশরা ক্ষিপ্ত হয়ে ওঠে এবং তাঁর ওপর অত্যাচার, নির্যাতন শুরু করে। কুরাইশদের অত্যাচারের মাত্রা মারাত্মকভাবে বেড়ে গেলে হযরত আবু বকর (রা)-কে সাথে নিয়ে তিনি মক্কা থেকে মদিনায় হিজরত করেন। উদ্দীপকেও এ ঘটনার প্রতিফলন লক্ষ করা যায়। উদ্দীপকের বর্ণনানুযায়ী, মিয়ানমার শাসকগোষ্ঠীর অবর্ণনীয় 'অত্যাচার- নির্যাতনের শিকার হয়ে রোহিঙ্গা মুসলমানরা নিজ দেশ ছেড়ে বাংলাদেশে। এসে আশ্রয় নিয়েছে। বাংলাদেশ সরকার এবং দেশি-বিদেশি বিভিন্ন সংগঠন তাদেরকে সহায়তা করছে। অনুরূপভাবে মহানবি (স) কুরাইশদের অত্যাচার-নির্যাতনের কারণেই মক্কা থেকে মদিনায় হিজরত করেন। তিনি মক্কায় ইসলাম প্রচার শুরু করলে মক্কার কুরাইশরা তাঁর ওপর নির্যাতন শুরু করে। তাঁকে পাগল বলে ঠাট্টা-বিদ্রূপ করতে থাকে। এমনকি তারা মহানবি। (স)-কে হত্যার পরিকল্পনা করে। ফলে মহানবি (স) আল্লাহর নির্দেশে মক্কা ছেড়ে মদিনায় হিজরত করেন। আর এ হিজরতের মাধ্যমে তাঁর জীবনের মোড় ঘুরে যায়। কেননা মদিনাবাসী তাঁকে সম্মানিত অতিথি হিসেবে বরণ করে নেয়। এরপর ইসলাম দ্রুতগতিতে প্রসার লাভ করে এবং শেষ পর্যন্ত মহানবি (স) মদিনায় একটি ইসলামি রাষ্ট্র প্রতিষ্ঠা করতে সক্ষম হন। তাই বলা যায়, অত্যাচার-নির্যাতনের প্রেক্ষিতে নিজ দেশ ত্যাগ করে অন্য দেশে যাওয়া এবং সে দেশের সহযোগিতা লাভের দিক দিয়ে উদ্দীপকের রোহিঙ্গাদের ঘটনা ও হিজরতের ঘটনার মধ্যে মিল রয়েছে।"
        },
        {
          "label": "ঘ",
          "question": "উক্ত ঘটনায় মুহাজির ও আনসারদের ভূমিকা মূল্যায়ন করো",
          "explanation": "উদ্দীপকে বর্ণিত রোহিঙ্গাদের আশ্রয় ও সহায়তা দান মদিনার মুহাজির ও আনসার সম্প্রদায়ের অবদানের সাথে তুলনীয়। জন্মভূমির মায়া ত্যাগ করে যারা হিজরত করেন তাদেরকে মুহাজির এবং যারা হিজরতকারীদের সর্বতোভাবে সাহায্য ও আশ্রয় দান করেন তারা আনসার নামে পরিচিত। প্রাথমিক পর্যায়ে ইসলামের প্রচার ও প্রসারে আনসার ও মুহাজিরদের গুরুত্বপূর্ণ অবদান রয়েছে। তাদের ত্যাগ, তিতিক্ষা ও অক্লান্ত পরিশ্রমের ফলে ইসলাম প্রতিষ্ঠিত হয়েছে। উদ্দীপকে বর্ণিত রোহিঙ্গাদের আশ্রয় ও সাহায্য দানের ঘটনায়ও মুহাজির ও আনসারদের অবদানের চিত্র প্রতিফলিত হয়েছে। উদ্দীপকে বর্ণিত রোহিঙ্গা জনগোষ্ঠীর বাংলাদেশে আসা এবং বাংলাদেশ সরকার ও বিভিন্ন সামাজিক-সাংস্কৃতিক সংগঠনের তাদের সহযোগিতা প্রদান যথাক্রমে মুহাজির ও আনসারদের ভূমিকার ইঙ্গিত বহন করে। ইসলাম প্রচারের শুরুর দিকে মুহাজির ও আনসারদের অবদান ছিল সবচেয়ে বেশি। মুহাজিররা জন্মভূমি ও আত্মীয়-স্বজনের মায়া কাটিয়ে মদিনায় হিজরত করেন। তারা নিজেদের সুখ-শান্তি বিসর্জন দিয়ে ইসলাম। ও রাসুল (স)-এর সেবায় নিঃস্বার্থভাবে কাজ করেন। এছাড়া আনসাররা তাদের জানমালসহ সবকিছু ইসলামের জন্য উৎসর্গ করেন। মদিনায় আগত মুহাজিরদের জন্য তারা নিজের অর্থ, সম্পদ ও বাড়ি-ঘর ভাগ করে দেন। তাদের নজিরবিহীন কুরবানি ও সাহায্যে ইসলামের মান-মর্যাদা বৃদ্ধি পায়। ইসলাম ও রাসুল (স)-এর সেবায় তারা যে সততা ও উদারতার দৃষ্টান্ত স্থাপন করেছেন, মানব ইতিহাসে তা বিরল। উপরের আলোচনা থেকে বলা যায়, ইসলামের প্রাথমিক পর্যায়ে মুহাজিরদের ত্যাগ-তিতিক্ষা এবং আনসারদের সাহায্য-সহযোগিতা ও নিঃস্বার্থ ভালোবাসা আজকের বিশ্বব্যাপী বিস্তৃত ইসলাম প্রতিষ্ঠার পথকে প্রশস্ত করেছিল। তাদের অবদান ছাড়া ইসলামের এ পর্যায়ে পৌঁছানো দুঃসাধ্য হতো।"
        }
      ]
    },
    {
      "number": "4",
      "uddipok": "অটোমান সুলতান আব্দুল হামিদের ক্ষমতারোহণের পশ্চাতে মুখ্য ভূমিকা রেখেছিলেন সেনাপতি ফুয়াদ পাশা। পরবর্তী সময়ে ফুয়াদ পাশার সাহসিকতা, জনপ্রিয়তা ও গ্রহণযোগ্যতা, সুলতানের ভবিষ্যতের জন্য হুমকি হয়ে দাঁড়ায় । অবশেষে সুলতান কৌশলে তাকে হত্যা করেন ।",
      "tag": "RB, JB, BB 19",
      "sub_questions": [
        {
          "label": "ক",
          "question": "আব্বাসিদের শেষ খলিফার নাম কী?",
          "explanation": "আব্বাসিদের শেষ খলিফা ছিলেন আল মুসতাসিম বিল্লাহ।"
        },
        {
          "label": "খ",
          "question": "আব্বাসি কারা? ব্যাখ্যা করো ।",
          "explanation": "মহানবি (স)-এর চাচা আল আব্বাস বিন আব্দুল মুত্তালিব বিন হাশেমের বংশধরেরাই আব্বাসি নামে পরিচিত। আব্বাসিরা মক্কার বিখ্যাত কুরাইশ বংশের হাশেমি শাখা থেকে উদ্ভূত। কুরাইশ বংশের অন্য শাখাটি উমাইয়া নামে খ্যাত। আল আব্বাসের মৃত্যুর পর তার চার পুত্র সিফফিনের যুদ্ধের (৬৫৭ খ্রি.) সময় উমাইয়া গোত্রের মুয়াবিয়ার বিরুদ্ধে হাশেমি গোত্রের হযরত আলি (রা) এর পক্ষাবলম্বন করেন। আত্মীয়তার দিক থেকে উমাইয়াদের তুলনায় আব্বাসিরা মহানবি (স)-এর নিকটতর হওয়ায় তারা নিজেদেরকে মুসলিম খিলাফতের বৈধ দাবিদার বলে দাবি করত। ৭৫০ খ্রিস্টাব্দে জাবের যুদ্ধে উমাইয়াদের পরাজিত করে আব্বাসিরা খিলাফত প্রতিষ্ঠা করে।"
        },
        {
          "label": "গ",
          "question": "উদ্দীপকের ঘটনার সাথে কোন আব্বাসি খলিফার কর্মকাণ্ডের মিল রয়েছে? ব্যাখ্যা করো ।",
          "explanation": "উদ্দীপকের ঘটনার সাথে আব্বাসি খলিফা আবু জাফর আল মনসুরের কর্মকাণ্ডের মিল রয়েছে। বিশ্বের ইতিহাসে এমন অনেক সেনাপতি সম্পর্কে জানা যায়, যাদের দক্ষতা, যোগ্যতা ও উচ্চাভিলাষের বলে অনেক রাজবংশের জন্ম হয়েছে। অনেক সময় তারা নিজেরা ক্ষমতা না নিয়ে অন্য কাউকে ক্ষমতায় বসিয়েছেন। আবার এসব সেনাপতির অনেকেই পদচ্যুতি, এমনকি নির্মম হত্যাকাণ্ডের শিকার হয়েছেন। আব্বাসি খিলাফত প্রতিষ্ঠায় প্রধান ভূমিকা পালনকারী সেনাপতি আবু মুসলিম খোরাসানি এরূপ করূণ পরিণতির শিকার হয়েছিলেন; যেমনটি উদ্দীপকের ঘটনায়ও দেখা যায় । উদ্দীপকে বলা হয়েছে, সেনাপতি ফুয়াদ পাশা অটোমান সুলতান আব্দুল হামিদের ক্ষমতারোহণের পশ্চাতে মুখ্য ভূমিকা রেখেছিলেন। কিন্তু ফুয়াদ পাশার সাহসিকতা, জনপ্রিয়তা ও গ্রহণযোগ্যতা সুলতানের ভবিষ্যতের জন্য হুমকি হয়ে দাঁড়ালে সুলতান কৌশলে তাকে হত্যা করেন । একইভাবে আব্বাসি খলিফা আল মনসুরও তার প্রধান সেনাপতিকে হত্যা করেছিলেন। আব্বাসি আন্দোলনের প্রধান সেনাপতি আবু মুসলিম যতদিন জীবিত ছিলেন আল মনসুর ততদিন নিজেকে নিরাপদ ভাবেননি।আবু মুসলিমের জনপ্রিয়তাকে আল মনসুর নিজ বংশের জন্য হুমকি মনে করতেন। তাই তিনি আবু মুসলিমকে কৌশলে রাজদরবারে ডেকে এনে নৃশংসভাবে হত্যা করেন। উদ্দীপকের ঘটনার সাথে খলিফা আল মনসুরের এ নিষ্ঠুর কাজেরই মিল রয়েছে।"
        },
        {
          "label": "ঘ",
          "question": "আব্বাসিদের ক্ষমতারোহণের পশ্চাতে উক্ত সেনাপতির অবদান মূল্যায়ন করো ।",
          "explanation": "আব্বাসি রাজবংশ প্রতিষ্ঠায় সেনাপতি আবু মুসলিম খোরাসানি উল্লেখযোগ্য ভূমিকা পালন করেন । আব্বাসি আন্দোলনকে বিপ্লবে পরিণত করার মূল কারিগর ছিলেন আবু মুসলিম। আব্বাসি আন্দোলনের নেতা ইব্রাহিমের অধীনে তিনি খোরাসানে প্রচারকাজ শুরু করেন। মূলত আবু মুসলিমের প্রচারণা ও বলিষ্ঠ নেতৃত্বের ফলেই খোরাসান উমাইয়াবিরোধী আন্দোলনের কেন্দ্রস্থলে পরিণত হয়। ৭৪৭ খ্রিষ্টাব্দের ৯ জুন আবু মুসলিম নিজেকে আল হাশিম বলৈ ঘোষণা করেন এবং আব্বাসিদের কালো পতাকা উত্তোলন করে খোরাসানের উমাইয়া শাসনকর্তা নসর ইবনে সাইয়ারকে পরাজিত করে খোরাসানের রাজধানী মার্ভসহ পুরো খোরাসান দখল করেন। ইব্রাহিম নিহত হওয়ার পরও আবু মুসলিম তার কার্যক্রম চালিয়ে যান । ইরাকের উমাইয়া শাসনকর্তা ইয়াজিদ আবু মুসলিমের প্রেরিত বাহিনীর কাছে পরাজিত হলে ইরাকের রাজধানী কুফা আব্বাসিদের অধিকারে আসে। এছাড়া নিহাওয়ান্দ এবং মেসোপটেমিয়াও আব্বাসিদের দখলে আসে। আবু মুসলিমের সমর্থন ও সহযোগিতায়ই ইব্রাহিমের ভাই আবুল আব্বাসকে ৭৪৯ খ্রিষ্টাব্দের নভেম্বর মাসে কুফার জামে মসজিদে খলিফা বলে ঘোষণা করা হয়। ৭৫০ খ্রিষ্টাব্দে উমাইয়া এবং আব্বাসিদের মধ্যে সংঘটিত জাবের যুদ্ধেও অন্যতম সেনাপতি ছিলেন আবু মুসলিম। তার নেতৃত্বে এ যুদ্ধে দ্বিতীয় মারওয়ানকে পরাজিত করার মাধ্যমেই মুসলিম বিশ্বে আব্বাসি নামে একটি নতুন রাজবংশের যাত্রা শুরু হয়। উপরের আলোচনার আলোকে বলা যায়, উমাইয়াবিরোধী আন্দোলন থেকে শুরু করে আব্বাসি রাজবংশ প্রতিষ্ঠা পর্যন্ত আৰু মুসলিম গুরুত্বপূর্ণ ভূমিকা পালন করেছেন ।"
        }
      ]
    },
    {
      "number": "5",
      "uddipok": "সিন্ধু নদের তীরে প্রাচীনকালে যে সভ্যতা গড়ে উঠেছিল তাই সিন্ধু সভ্যতা নামে পরিচিত। এটি পৃথিবীর অন্যতম প্রাচীন সভ্যতা। নগরের ঘরবাড়ি, ড্রেনেজ ব্যবস্থার চিহ্ন দেখে অনুমান করা হয় এই সভ্যতার নাগরিকরা পারলৌকিক জীবন সম্পর্কে ধারণা রাখত না। সুখ- সমৃদ্ধি তথা পার্থিব জীবনই তাদের আরাধ্য ছিল।",
      "tag": "AHC 24,RB, JB, BB 19,RB, CB, CTG.B, BB 18",
      "sub_questions": [
        {
          "label": "ক",
          "question": "পিরামিড কী ?",
          "explanation": "'পিরামিড হলো একটি বিশাল ত্রিভুজাকার স্তম্ভাকৃতি ভবন, যা সাধারণত পুরানো মিশরীয় সভ্যতায় ব্যবহৃত হত। পিরামিডগুলি সাধারণত কবর হিসেবে তৈরি করা হতো, বিশেষ করে মিশরের ফ্যারাওদের (রাজাদের) কবর হিসেবে। এই ভবনগুলির নির্মাণশৈলী এতই চমকপ্রদ এবং প্রখর, যে তা এখনো বিশ্বের সপ্তম আশ্চর্য হিসেবে পরিচিত।"
        },
        {
          "label": "খ",
          "question": "হায়ারোগ্লিফিক কী? ব্যাখ্যা করো।",
          "explanation": "মিসরীয়দের উদ্ভাবিত লিখন পদ্ধতি 'হায়ারোগ্লিফিক' (Hieroglyphic) নামে পরিচিত। হায়ারোগ্লিফিক অর্থ পবিত্র লিপি। এটি ছিল একটি লিখিত ভাষা। এ ভাষায় নানাপ্রকার দ্রব্য, প্রাকৃতিক বিষয় প্রভৃতির ছবি আঁকা থাকত, যার মাধ্যমে জিনিসগুলোর পরিচয় ও নাম জানা সম্ভব হতো। হায়ারোগ্লিফিক লিপি প্রথমে তৈজসপত্রে এবং কবরে মৃতের পরিচয়ের ফলক আকারে খোদাই করা হতো। পরে মিসরে প্যাপিরাস কাগজ আবিষ্কৃত হলে এতে এ লিপি উৎকীর্ণ করা হয়। এ লিখন পদ্ধতি তিনটি রূপে বিকাশ লাভ করেছে। যথা: চিত্রভিত্তিক, অক্ষরভিত্তিক এবং বর্ণভিত্তিক। প্রায় ৭৫০টি চিত্রলিপির চিহ্ন দিয়ে প্রাচীন মিসরীয় লিপি পদ্ধতি তৈরি হয়েছিল। মিসরীয়রা চিত্রলিপিভিত্তিক লিখন পদ্ধতি আবিষ্কার করে সভ্যতার বিকাশে বিশেষ অবদান রেখেছে।"
        },
        {
          "label": "গ",
          "question": "উদ্দীপকের সাথে প্রাচীন কোন সভ্যতার সাদৃশ্য রয়েছে? ব্যাখ্যা করো।",
          "explanation": "উদ্দীপকের সাথে প্রাচীন মিসরীয় সভ্যতার মিল রয়েছে। প্রকৃতির অপার দান নদ-নদীর বদৌলতে পৃথিবীতে অনেক সভ্যতার উত্থান ঘটেছে এবং বিকশিত হয়েছে। নদীকে কেন্দ্র করে গড়ে ওঠা এসব সভ্যতা কৃষিভিত্তিক নগর সভ্যতার মাধ্যমে উন্নত নাগরিক জীবন গড়ে তুলতে সক্ষম হয়েছে। উদ্দীপকে বর্ণিত সিন্ধু সভ্যতা এবং মিসরীয় সভ্যতা এ রকমই দুটি নদীকেন্দ্রিক সভ্যতার উদাহরণ। সিন্ধু নদকে কেন্দ্র করে প্রাচীনকালে একটি সভ্যতা গড়ে উঠেছিল যেটি সিন্ধু সভ্যতা নামে পরিচিত। আর এটি ছিল কৃষিভিত্তিক নগর সভ্যতা। অনুরূপভাবে মিসরের নীল নদকে কেন্দ্র করে পৃথিবীর প্রথম সভ্যতা হিসেবে মিসরীয় সভ্যতার অগ্রযাত্রা শুরু হয়। মিসরীয়রা নীল নদের পানিকে সেচের জন্য ব্যবহার করে কৃষিতে ধ্যাপক অগ্রগতি সাধন করে। মিসরীয় সভ্যতার সূচনাকারীরা, পানির প্রাপ্যতা, কৃষি উৎপাদন ও পশুপালনের জন্য তৃণভূমির সহজলভ্যতা প্রভৃতি বিষয়কে মাথায় রেখে নীল নদের তীরবর্তী অঞ্চলে বসতি গড়ে তোলে। কৃ কৃষিকে কেন্দ্র করে তারা ধীরে ধীরে সেচ ব্যবস্থায় বাঁধ নির্মাণ কৌশল উদ্ভাবন করে। তাছাড়া বন্যায় নীল নদের উভয় তীর প্লাবিত হয়ে পলি মাটিতে ভরে যেত, যা কৃষি উৎপাদন বৃদ্ধিতে সহায়ক ছিল। এভাবে মিসরীয়রা কৃষির ব্যাপক অগ্রগতির মাধ্যমে একটি কৃষিভিত্তিক নগর সভ্যতা গড়ে তোলে। তাই বলা যায়, নদীকেন্দ্রিক ও কৃষিভিত্তিক সভ্যতা হিসেবে সিন্ধু ও মিসরীয় সভ্যতা পরম্পর সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের জনসাধারণের সাথে উক্ত সভ্যতার জনসাধারণের। জীবনপ্রণালীর তুলনামূলক বিশ্লেষণ করো।",
          "explanation": "উদ্দীপকের জনগোষ্ঠীর সাথে প্রাচীন মিসরীয়দের জীবনপ্রণালির সাদৃশ্য এবং বৈসাদৃশ্য উভয়ই পরিলক্ষিত হয়। মিসরীয় সভ্যতা প্রাচীন সভ্যতাসমূহের অন্যতম। নীল নদকে কেন্দ্র করে এবং কৃষির ওপর ভিত্তি করে এ সভ্যতা গড়ে উঠেছিল, যেমনটি সিন্তু সভ্যতার ক্ষেত্রেও দেখা যায়। বিশ্বাসের দিক দিয়ে মিসরীয়রা প্রাকৃতিক শক্তিকে দেবতা বলে পূজা করত। সূর্য ছিল তাদের প্রধান দেবতা। এছাড়া তারা মৃত্যুর পরের জীবনে বিশ্বাস করত। কিন্তু সিন্ধু সভ্যতায় মানুষের ধর্মীয় বিশ্বাসের ক্ষেত্রে মিসরীয় সভ্যতার বিপরীত চিত্র চোখে পড়ে। উদ্দীপকে সিন্ধু নদের তীরে গড়ে ওঠা প্রাচীন সিন্ধু সভ্যতার কথা বলা হয়েছে। এটি ছিল একটি কৃষিভিত্তিক নগর সভ্যতা। অনুরূপভাবে প্রাচীন মিসরীয় সভ্যতা নীল নদের তীরে গড়ে উঠেছিল। মিসরীয় সভ্যতার সূচনাকারীরা পানির প্রাপ্যতা, কৃষির উৎপাদন ও পশু পালনের জন্য তৃণভূমির সহজলভ্যতা ইত্যাদি বিষয় চিন্তা করে নীল নদের তীরবর্তী অঞ্চলসমূহে বসতি স্থাপন করে। এভাবে তারা একটি কৃষিভিত্তিক সভ্যতার গোড়াপত্তন করে যা সিন্ধু সভ্যতার সাথে সাদৃশ্যপূর্ণ। উদ্দীপকে আরও বলা হয়েছে যে, সিন্ধু সভ্যতার লোকেরা পারলৌকিক জীবন সম্পর্কে ধারণা রাখত না। পার্থিব জীবনের সুখ-শান্তি তাদের আরাধ্য ছিল। অপরদিকে প্রাচীন মিসরীয়রা পারলৌকিক জীবন সম্পর্কে সুস্পষ্ট ধারণা রাখত। তারা মৃত্যুর পরের জীবনে বিশ্বাস করত। তারা বিশ্বাস করত মৃত মানুষ কবরে গেলে তার দেহে আবার আত্মা ফিরে আসে। পৃথিবীতে তারা যে পাপ বা পুণ্য করছে দেবতা ওসিরিসের সামনে এর জবাবদিহি করতে হবে। এ সময় কৃতকর্মের বিচারের মাধ্যমে পুণ্যবানকে সুখময় স্থানে এবং পাপীকে অন্ধকার ঘরে নিক্ষেপ করা হবে। সূর্য দেবতা 'রা' তীর রশ্মি দিয়ে পাপীর দেহ ঝলসে দেবেন। মিসরীয়দের এরূপ ধর্মীয় বিশ্বাস সিন্ধু সভ্যতার লোকদের ধর্মীয় বিশ্বাসের সাথে বৈসাদৃশ্যপূর্ণ। উপরের আলোচনা থেকে বলা যায়, নদীকেন্দ্রিকতা এবং কৃষির দিক দিয়ে সিন্ধু সভ্যতা ও মিসরীয় সভ্যতা পরস্পর সাদৃশ্যপূর্ণ হলেও ধর্মীয় ক্ষেত্রে এ দুই সভ্যতার মানুষের বিশ্বাস পুরোপুরি ভিন্ন।"
        }
      ]
    },
    {
      "number": "6",
      "uddipok": "একদল জ্ঞানী, পণ্ডিত ব্যক্তির পৃষ্ঠপোষকতায় বাংলাদেশ ইতিহাস পরিষদ গঠিত হয়। দেশি-বিদেশি জ্ঞানচর্চার জন্য এখানে গ্রন্থাবলি সংরক্ষণ, অনুবাদ ও মৌলিক গ্রন্থ রচনার উদ্যোগ নেওয়া হয়। এই প্রতিষ্ঠান নতুন গবেষকদের জন্য প্রচুর সহায়তা করে থাকে ।",
      "tag": "RB, JB, BB 19",
      "sub_questions": [
        {
          "label": "ক",
          "question": "বাগদাদ নগরীর প্রতিষ্ঠাতা কে?",
          "explanation": "বাগদাদ নগরীর প্রতিষ্ঠাতা আব্বাসি খলিফা আবু জাফর আল মনসুর।"
        },
        {
          "label": "খ",
          "question": "'নহর-ই-জুবাইদা' কী? ব্যাখ্যা করো।",
          "explanation": "নহর-ই-জুবাইদা হলো খলিফা হারুন-অর-রশীদের স্ত্রী জুবাইদার অর্থায়নে খনন করা একটি খালের নাম । হারুন-অর-রশীদ ৮০২ খ্রিষ্টাব্দে তার স্ত্রী জুবাইদা এবং পুত্র আমিন ও মামুনকে নিয়ে মক্কায় হজ পালন করতে যান। এ সময় জুবাইদা মক্কাবাসী ও হজ যাত্রীদের পানির কষ্ট দেখে মর্মাহত হন। তিনি পানির সংকট দূর করার জন্য প্রচুর অর্থ (প্রায় ২০ লক্ষ দিনার) ব্যয়ে ফোরাত নদীর উপকূল থেকে মক্কা পর্যন্ত একটি খাল খনন করেন। এটিই নহর-ই-জুবাইদা নামে পরিচিত।"
        },
        {
          "label": "গ",
          "question": "উদ্দীপকের সাথে আব্বাসিদের কোন প্রতিষ্ঠানের মিল রয়েছে? ব্যাখ্যা করো।",
          "explanation": "উদ্দীপকের প্রতিষ্ঠানটির কর্মকাণ্ডের সাথে আব্বাসি খিলাফতের জ্ঞান-বিজ্ঞান চর্চার কেন্দ্র বায়তুল হিকমার মিল রয়েছে। আব্বাসি খলিফা আল মামুনের নির্মিত বায়তুল হিকমা ছিল আব্বাসিদের গৌরবোজ্জ্বল যুগের অন্যতম প্রতীক। জ্ঞান-বিজ্ঞানকে প্রাতিষ্ঠানিক রূপ প্রদানের জন্য তিনি ৮৩০ খ্রিষ্টাব্দে বাগদাদে এই জগদ্বিখ্যাত, প্রতিষ্ঠানটি নির্মাণ করেন। জ্ঞান বিকাশের জন্য তিনি এই প্রতিষ্ঠানটিতে গ্রন্থাগার, শিক্ষায়তন ও অনুবাদ কেন্দ্র এই তিনটি পৃথক বিভাগ স্থাপন করেন। উদ্দীপকেও আমরা এ বিষয়ের প্রতিফলন লক্ষ করি। উদ্দীপকে বলা হয়েছে, একদল জ্ঞানপিপাসু ব্যক্তিবর্গের পৃষ্ঠপোষকতায় ঢাকায় ‘এশিয়াটিক সোসাইটি অব বাংলাদেশ' প্রতিষ্ঠিত হয়। জ্ঞান- বিজ্ঞানের চর্চার জন্য এখানে প্রাচীন গ্রন্থাবলি সংরক্ষণ করা হয়। এই প্রতিষ্ঠানটি নতুন নতুন গবেষণার কাজেও পৃষ্ঠপোষকতা দিয়ে থাকে। এ প্রতিষ্ঠানের মতোই আব্বাসি খলিফা আল মামুনের প্রতিষ্ঠিত বায়তুল হিকমা গ্রিক, রোমান,পারসিক প্রভৃতি ভাষার প্রাচীন গ্রন্থাবলি সংগ্রহ, সংরক্ষণ ও গবেষণা কাজে বিশেষ অবদান রাখে। এতে তিনটি বিভাগ ছিল, যথা- গ্রন্থাগার, মিলনায়তন ও অনুবাদ কার্যালয়। হুনায়ন ইবনে ইসহাক নামে একজন সুপণ্ডিতকে এ প্রতিষ্ঠানের তত্ত্বাবধায়ক নিযুক্ত করা হয়। তার চেষ্টায় এরিস্টটল, গ্যালিলিও, প্লেটো প্রমুখ পণ্ডিতের গ্রন্থগুলো আরবিতে অনূদিত হয় । পরবর্তী সময়ে ইউরোপে রেঁনেসার সূচনায় এসব অনুবাদ কর্ম ভূমিকা রেখেছিল। সুতরাং দেখা যায়, উদ্দীপকের প্রতিষ্ঠানটির কর্মকাণ্ডে বায়তুল হিকমার কর্মকাণ্ডের প্রতিফলন ঘটেছে।"
        },
        {
          "label": "ঘ",
          "question": "জ্ঞান-বিজ্ঞান চর্চায় উক্ত প্রতিষ্ঠানের প্রতিষ্ঠাতার অবদান মূল্যায়ন করো।",
          "explanation": "জ্ঞান-বিজ্ঞানের প্রায় প্রতিটি শাখার উন্নয়ন ঘটিয়ে আব্বাসি খলিফা আল মামুন আরবদেশে প্রগতির সূচনা করেছিলেন বলে তার শাসনকালকে ইসলামের অগাস্টান যুগ বলা যায় । রোমান সম্রাট অগাস্টাস সিজার জ্ঞান-বিজ্ঞানের প্রসারের জন্য অনেক শিক্ষায়তন প্রতিষ্ঠা করেছিলেন, যা জ্ঞান-বিজ্ঞানের অগ্রযাত্রায় বলিষ্ঠ ভূমিকা রাখে। অগাস্টাসের মতোই খলিফা আল মামুন আরবে জ্ঞান-বিজ্ঞানের অগ্রগতিতে ব্যাপক পৃষ্ঠপোষকতা করেন। তার এ ভূমিকা তৎকালীন আরব বিশ্বে জাগরণ সৃষ্টি করেছিল। খলিফা আল মামুন বাগদাদে বায়তুল হিকমা প্রতিষ্ঠা করে সবার জন্য জ্ঞান- বিজ্ঞান চর্চার দ্বার উন্মুক্ত করে দেন। এখানে দেশি-বিদেশি গ্রন্থের অনুবাদ, গবেষণা করা হতো যা জ্ঞান চর্চায় বিশেষ ভূমিকা রাখে। মামুন জ্যোতির্বিজ্ঞানে উৎসাহী ছিলেন। তাই জ্যোতির্বিদ্যার উৎকর্ষ সাধনে তিনি বাগদাদের অদূরে শামাসিয়ায় জ্যোতির্বিজ্ঞান নিয়ে গবেষণার জন্য একটি মানমন্দির নির্মাণ করেন। রাজ্যের বিভিন্ন অঞ্চলে মহাকাশ পর্যবেক্ষণ কেন্দ্ৰ প্রতিষ্ঠিত হয়। খলিফার আদেশে মুসলিম গবেষকেরা পৃথিবীর আকার ও চন্দ্রসূর্যের অবস্থান, গতিপ্রকৃতি ইত্যাদি বিষয়ে বিভিন্ন মূল্যবান তথ্য আবিষ্কার করেন। মামুনের সময়েই আরব পদার্থবিদ আবুল হাসান দূরবীণ যন্ত্র আবিষ্কার করেন । তার শাসনামলে আব্বাসি গণিত শাস্ত্রের চরম উৎকর্ষ সাধিত হয়। মামুন নিজে একজন গণিতজ্ঞ ছিলেন। 'হিসাবুল-জাবর ওয়াল মুকাবালাহ'-এর রচয়িতা আল খাওয়ারিজমি তার সময়কারই বিখ্যাত গণিতজ্ঞ ছিলেন। ষোড়শ শতাব্দী পর্যন্ত এ গ্রন্থটি ইউরোপের বিভিন্ন বিশ্ববিদ্যালয়ের পাঠ্যসূচির অন্তর্ভুক্ত ছিল। খলিফা মামুনের পৃষ্ঠপোষকতায় বিখ্যাত রসায়নবিদ জাবির ইবনে হাইয়ান ভস্মীকরণ ও লঘুকরণ সূত্র দুটি আবিষ্কার করেন। এছাড়া খলিফা মামুন দর্শনশাস্ত্রের উন্নতিতে অবদান রেখেছেন। দার্শনিক আল কিন্দি তার পৃষ্ঠপোষকতা লাভ করেন। কিন্দি এরিস্টটলের 'ধর্মতত্ত্ব' আরবি ভাষায় অনুবাদ করেন এবং মুসলিম দর্শনের সাথে প্লেটো ও এরিস্টটলের মতবাদের সমন্বয় সাধনের চেষ্টা করেন। উপরের আলোচনায় স্পষ্ট যে, আব্বাসি খলিফা আল মামুন, গণিত, জ্যোতিষশাস্ত্র, রসায়ন, ইতিহাস ও দর্শন চর্চায় অসামান্য অবদান রাখেন। এ কারণে তার রাজত্বকালকে ইসলামের অগাস্টান যুগ বলে অভিহিত করা সম্পূর্ণ যৌক্তিক ।"
        }
      ]
    },
    {
      "number": "7",
      "uddipok": "অটোমান সুলতান মহামতি সুলাইমান একজন শ্রেষ্ঠ সাম্রাজ্য বিস্তারকারী শাসক ছিলেন। তাঁর সাম্রাজ্য কৃষ্ণসাগর থেকে তিউনিসিয়া। এবং ভিয়েনা থেকে আরব সাগর পর্যন্ত বিস্তৃত ছিল। দুর্নীতির দায়ে তার লামাতাকেও তিনি শাস্তি দিতে দ্বিধাবোধ করেননি। এমনকি রাষ্ট্রদ্রোহিতার অভিযোগে তিনি নিজ পুত্রকে ফাঁসি দেন। তিনি অপরাধীদের কঠোর শাস্তি দিতেন।",
      "tag": "RB, JB, BB 19",
      "sub_questions": [
        {
          "label": "ক",
          "question": "কত খ্রিষ্টাব্দে উষ্ট্রের যুদ্ধ সংঘটিত হয়।",
          "explanation": "৬৫৬ খ্রিস্টাব্দে উষ্ট্রের যুদ্ধ সংঘটিত হয়।"
        },
        {
          "label": "খ",
          "question": "ভন্ড নবি কারা? ব্যাখ্যা করো।",
          "explanation": "বিশ্বমানবতার উত্তম আদর্শ ষযরত মুহাম্মদ (স)-এর জীবনের শেষ পর্যায়ে এবং মৃত্যুর (৬৩২ খ্রি.) পর কিছু লোক হীনস্বার্থ উদ্ধারের জন্য নিজেদেরকে নবি হিসেবে দাবি করে। এরাই ভন্ড নবি নামে পরিচিত।আসওয়াদ আনসি, মুসায়লামা, তোলায়ল এবং সাজাই ছিল তণ্ড নবিদের অন্যতম। এরা নিজেদের নবি হিসেবে ঘোষণা করে জনসাধারণের মধ্যে বিভ্রান্তির সৃষ্টি এবং গোটা মুসলিম জাহানে বিশৃঙ্খলা সৃষ্টি করেছিল। রিদ্দার যুদ্ধে হযরত আবু বকর (রা) এদের কঠোরভাবে দমন করেন।"
        },
        {
          "label": "গ",
          "question": "উদ্দীপকের সাম্রাজ্য বিস্তারের মধ্যে খুলাফায়ে রাশেদিনের কোন খলিফার প্রতিফলন লক্ষণীয়? ব্যাখ্যা করো।",
          "explanation": "মহামতি সুলাইমানের সাম্রাজ্যের বিস্তারে খুলাফায়ে রাশেদিনের দ্বিতীয় খলিফা হযরত ওমর (রা)-এর কাজের প্রতিফলন লক্ষণীয়। মহানবি (স) আরবে যে ইসলামি সাধারণতন্ত্রের সূচনা করেছিলেন হযরত ওমর (রা) সেটিকে একটি বৃহৎ ও শক্তিশালী সাম্রাজ্যে রূপ দিয়েছিলেন। তিনি খিলাফতে অধিষ্ঠিত হয়ে হযরত আবু বকর (রা)-এর বৈদেশিক নীতি অনুসরণ করেছিলেন। তিনি প্রাথমিকভাবে দেশের অভ্যন্তরে শান্তি প্রতিষ্ঠা করে রাজ্য বিস্তারে মনোনিবেশ করেন। উদ্দীপকে বর্ণিত মহামতি সুলাইমানের ক্ষেত্রেও এমনটি লক্ষণীয়। মহামতি সুলাইমান একজন শ্রেষ্ঠ সাম্রাজ্য বিস্তারকারী ছিলেন। তিনি তার সাম্রাজ্য সম্প্রসারণ করে পূর্বে কৃষ্ণসাগর থেকে পশ্চিমে তিউনিসিয়া এবং উত্তরে ভিয়েনা থেকে দক্ষিণে আরব সাগর পর্যন্ত বিস্তৃত করেন। হযরত ওমর (রা)-ও সম্রোজ্য বিস্তার করে অর্ধ-জাহানের বাদশা হিসেবে খ্যাতি পেয়েছিলেন। মহানবি (স)-এর মৃত্যুর পর আরব দেশ অগণিত ও অতুলনীয়। যোদ্ধা উৎপাদনের ক্ষেত্রে পরিণত হয়। এসব মহাবীরদের সাহায্যে হযরত ওমর (রা) সমগ্র পারস্য, ও রোমান দখল করে বিশ্বের ইতিহাসে এক নতুন অধ্যায় সংযোজন করেন। খলিফা ওমর নিজেও ছিলেন অসাধারণ সামরিক দক্ষতা ও সাংগঠনিক যোগ্যতাসম্পন্ন। তিনি আরবদের একটি সুশৃঙ্খল সামরিক জাতি হিসেবে গড়ে তুলেছিলেন। এসব কারণে তাঁর আমলে মুসলিম সাম্রাজ্যের সীমা পারস্য, সিরিয়া ও মিসর পর্যন্ত প্রসারিত হয়েছিল। এ আলোচনা থেকে বোঝা যায় যে, মহামতি সুলাইমানের সাম্রাজ্য বিস্তার হযরত ওমর (রা)-এর খিলাফত সম্প্রসারণ নীতিরই প্রতিচ্ছবি।"
        },
        {
          "label": "ঘ",
          "question": "উক্ত খলিফার ন্যায়বিচার উদ্দীপকের আলোকে বিশ্লেষণ করো।",
          "explanation": "উদ্দীপকে বর্ণিত মহামতি সুলাইমানের ন্যায়বিচারের মতো হযরত ওমর (রা)-ও ন্যায়বিচার প্রতিষ্ঠা করেছিলেন। খলিফা ওমর (রা) ছিলেন উত্তম আদর্শের মূর্ত প্রতীক। তার চরিত্রের বিভিন্নমুখী বৈশিষ্ট্যের মধ্যে একটি হলো ন্যায়পরায়ণতা। ন্যায়বিচার প্রতিষ্ঠায় তিনি আপন-পর, ধনী-গরিব কোনো ভেদাভেদ করতে না। হযরত ওমর (রা)-এর এ ন্যায়পরায়ণতাকেই ধারণ করেছেন মহামতি সুলাইমান।. মহ্যমতি সুলাইমান দুর্নীতির দায়ে নিজের জামাতাকে শাস্তি দেন। এমনকি রাষ্ট্রদ্রোহিতার অভিযোগে নিজের পুত্রকেও ফাঁসি দিতে দ্বিধাবোধ করেননি। অর্থাৎ ন্যায়বিচারের ক্ষেত্রে তিনি আপসহীন। হযরত ওমর (রা)-গু ন্যায়বিচার প্রতিষ্ঠায় বজ্রকঠোর ছিলেন। তাঁর কাছে মুসলিম-অমুসলিম, ধনী, দরিদ্র, আপন-পর সবাই সমান ছিল। নিজের ছেলে মদপান ও ব্যভিচারের অপরাধে দোষী প্রমাণিত হলে তিনি তাকে নিজ হাতে দোররা মেরে শাড়ি দেন। এতে ছেলের মৃত্যু হয়। এছাড়া সামান্য অপরাধে তিনি দিঘিজয়ী সেনানায়ক খালিদ বিন ওয়ালিদকে সেনাপতির পদ থেকে অপসারণ করে সামান্য সৈনিকের পদে নামিয়ে আনেন। খলিফা নিজে ভুল করলে আল্লাহ ও মানুষদের কাছে ক্ষমা চাইতেন। ওমরের ভয়ে পারস্য বিজয়ী সেনানায়ক সাদ বিন আবি ওয়াক্কাস তার মাদায়েনস্থিত বিলাসবহুল প্রাসাদ ধুলিস্যাৎ করে দেন। বিশাল সাম্রাজ্যের খলিফা হয়েও ওমর (রা) ব্যক্তিগত নিরাপত্তার জন্য কোনো দেহরক্ষী রাখেননি, কিংবা নিজের জন্য কোনো আড়ম্বরপূর্ণ শাহী বালাখানাও নির্মাণ করেননি। ইসলাম, রাষ্ট্র ও জনগণের কল্যাণের জন্য তিনি সব ক্ষেত্রেই ন্যায়বিচার প্রতিষ্ঠা করেছেন। উপরের আলোচনায় প্রমাণিত হয় যে, মহামতি সুলাইমান ও হযরত ওমর (রা) উভয়ই ছিলেন ন্যায়বিচারের মূর্ত প্রতীক।"
        }
      ]
    },
    {
      "number": "8",
      "uddipok": "সুলতান নাসিরউদ্দিন একজন মহান শাসক ছিলেন। ধর্মভীরু শাসক হলেও পরধর্মের প্রতি তিনি কখনই বিদ্বেষ পোষণ করতেন না বরং খুবই সহনশীল ছিলেন। তিনি অমুসলিমদের ওপর হতে করের বোঝা কমিয়ে দিয়ে নানারকম সুযোগ-সুবিধা বাড়িয়ে দিয়েছিলেন। অন্যায়ের বিরুদ্ধে তিনি ছিলেন আপোষহীন।",
      "tag": "RB, JB, BB 19",
      "sub_questions": [
        {
          "label": "ক",
          "question": "উমাইয়াদের শেষ খলিফার নাম কী?",
          "explanation": "উমাইয়াদের শেষ খলিফা হিলেন দ্বিতীয় মারওয়ান।"
        },
        {
          "label": "খ",
          "question": "আবদাসি কারা? ব্যাখ্যা করো।",
          "explanation": "মহানবি (স)-এর চাচা আল আব্বাস বিন আব্দুল মুত্তালিব ডি হাশেমের বংশধররাই আব্বাসি নামে পরিচিত। আব্বাসিরা মক্কার বিখ্যাত কুরাইশ বংশের হাশেমি শাখা থেকে উদ্বৃত্ত কুরাইশ বংশের অন্য শাখাটি উমাইয়া নামে খ্যাত। আল আব্বাসের মৃল্লর পর তার চার পুত্র সিফফিনের যুদ্ধের (৬৫৭ খ্রি.) সময় উমাইয়া গোত্রের মুয়াবিয়ার বিরুদ্ধে হাশেমি গোত্রের হযরত আলি (রা)-এর পক্ষাবলম্বন করেন। আত্মীয়তার দিক থেকে উমাইয়াদের তুলনায় আব্বাসিরা মহানবি (স)-এর নিকটতর হওয়ায় তারা নিজেদেরকে মুসলিম খিলাফতের বৈল দাবিদার বলে দাবি করত। ৭৫০ খ্রিস্টাব্দে জাবের যুদ্ধে উমাইয়াদের পরাজিত করে আব্বাসিরা খিলাফত প্রতিষ্ঠা করে।"
        },
        {
          "label": "গ",
          "question": "উদ্দীপকের সুলতানের কর্মকাণ্ড কেন উমাইয়া কর্মকান্ডের সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকে উল্লেখিত বাদশাহ নাসিরউদ্দিনের সাথে উমাইয়া খলিফা ওমর বিন আবদুল আজিজের মিল রয়েছে। উমাইয়া খলিফাদের রাজত্বকালে দেশজুড়ে ক্ষমতা নিয়ে সংঘর্ষ, বিশ্বাসঘাতকতা, ষড়যন্ত্র ও নিষ্ঠুরতা চলছিল। তবে দ্বিতীয় ওমর হিসেবে পরিচিত খলিফা ওমর বিন আবদুল আজিজ ছিলেন এ যুগের ব্যতিক্রমধর্মী একজন মহান শাসক। উদ্দীপকের বাদশা নাসিরউদ্দিনের মধ্যে তারই চারিত্রিক বৈশিষ্ট্য ও কর্মের প্রতিচ্ছবি দেখা যায়। উদ্দীপকের বাদশা নাসিরউদ্দিন চারিত্রিক দিক দিয়ে ছিলেন সরল, অনাড়ম্বর, ধর্মানুরাগী ও কর্তব্যপরায়ণ। এ ধরনের বৈশিষ্ট্য খলিফা ওমর বিন আবদুল আজিজের ক্ষেত্রেও দেখা যায়। তিনি ছিলেন একজন অনাড়ম্বর, ধর্মানুরাগী, কর্তব্যপরায়ণ ও প্রজাবৎসল খলিফা। খুলাফায়ে রাশেদিনের আদর্শ ও ইসলামি মূল্যবোধে বিশ্বাসী ছিলেন তিনি। খলিফা ওমর বিন আবদুল আজিজ অত্যন্ত সহজ-সরল সাধারণ জীবনযাপন করতেন। তিনি প্রথম ওমরের মতো তালিযুক্ত কাপড় পরিধান করতেন। বিশাল সাম্রাজ্যের খলিফা হয়েও তিনি নিজের ও পরিবারের জীবিকা নির্বাহের জন্য মাত্র দুই দিরহাম অর্থ বায়তুল মাল থেকে গ্রহণ করতেন। তিনি বিশ্বাস করতেন, বায়তুল মাল প্রজাদের সম্পদ। খলিফা শুধু এর রক্ষক। ভোগবিলাসী, আড়ম্বরপ্রিয়, ক্ষমতালোভী, মদ্যপায়ী উমাইয়া খলিফাদের মধ্যে তিনি ছিলেন বিশাল ব্যতিক্রম। সততা, নিরপেক্ষতা, সরলতা ও পবিত্রতার মূর্ত প্রতীক। খলিফা দ্বিতীয় ওমর কুরআন ও হাদিসের বিধান অনুসারে জীবনযাপন ও শাসনকাজ পরিচালনা করতেন ধর্মের ক্ষেত্রে নিরপেক্ষতা তার চরিত্রের অন্যতম শ্রেষ্ঠ বৈশিষ্ট্য ছিল। তিনি ছিলেন অত্যন্ত ধর্মভীরু। খিলাফতের ইতিহাসের মধ্যে বিরল ধর্মভীরুতা ও চারিত্রিক নিষ্কলুষতার জন্য তাকে 'উমাইয়া সাধু' (Ummaya Saint) এবং 'পাম ধর্মপ্রাণ খলিফা' বলা হয়। সুতরাং বলা যায়, বাদশাহ নাসিরউদ্দিনের সাথে উমাইয়া খলিফা ওমর বিন আবদুল আজিজের চারিত্রিক বৈশিষ্ট্যের অনেক মিল রয়েছে। (সৃজনশীল রচনামূলক ১২ নম্বর প্রশ্নের 'গ’-এর উত্তর )"
        },
        {
          "label": "ঘ",
          "question": "উত্ত খলিফা উমাইয়া বংশের পতনের জন্য কতটুকু দায়ী? তোমর মতামত বিশ্লেষণ করো।",
          "explanation": "উত্ত খলিফার অর্থাৎ খলিফা ওমর বিন আবদুল আলিজের নীতি অর্থাৎ শাসন সংস্কার উমাইয়া বংশের পতনের জন্য দায়ী ছিল বলে আমি মনে করি না। খলিফা ওমর বিন আবদুল আজিজের শাসন সংস্কার উমাইয়া খিলাফতের ভিত্তিকে দুর্বল করে দিয়েছিল। তবে এ বংশের পতনের জন্য তার পৃথীত নীতি সম্পূর্ণরূপে দায়ী ছিল না। নিরপেক্ষ দৃষ্টিভঙ্গি নিয়ে ওমর বিন আবদুল আজিজের শাসনকালের প্রতিটি দিক বিবেচনা করলে উমাইয়া বংশের পতনের জন্য তাকে দায়ী করা যায় না। তার উদার ও সাম্যের নীতির ফলে উমাইয়া বংশের প্রতি কেউ শত্রুভাবাপন্নও ছিল না। দ্বিতীয় ওমর নামে খ্যাত ওমর বিন আবদুল আজিজ তার শাসনামলে উমাইয়া, হাশেমি, আরব-অনারব, হিমারীয়-মুদারীয় দ্বন্দ্ব নিরসন করার চেষ্টা করেন। এতে তিনি অনেকাংশে সফল হন। দীর্ঘদিনের রক্তপাত, ষড়যন্ত্র এবং বিশ্বাসঘাতকতার বিভীষিকার মধ্যে তার শাসনকাল উপশমের ভূমিকা পালন করেছে। উমাইয়া খিলাফতের পতনের দায় তার ওপর আরোপিত হওয়া একেবারেই ঠিক নয়। বরং ওমরের তিরোধানের পর তার নীতি অব্যাহত রাখা হলে আলি ও আব্বাসি বংশীয়রা সহজে ক্ষুদ্ধ হতো না। তাদের আন্দোলনের জন্য দায়ী পরবর্তী দুর্বল শাসকেরা, খলিফা ওমর বিন আবদুল আজিজ নন। তার মৃত্যুর পর আরব সমাজে নতুন করে অতীতের অসাম্য ও ভেদাভেদ নীতি মাথাচাড়া দেওয়ায় উমাইয়াবিরোধী আন্দোলন জোরদার হয়। এর পরিণতিতেই উমাইয়াদের পতন ঘটে। উপরের আলোচনায় প্রমাণিত হয় যে, উমাইয়া বংশের পতনের পেছনে ওমর বিন আবদুল আজিজের শাসন সংস্কার দায়ী ছিল না। তবে তার শাসন সংস্কার উমাইয়া শাসনের ভিত্তিকে কিছুটা দুর্বল করে দিয়েছিল। তবে এ বংশের চূড়ান্ত পতন ঘনিয়ে এনেছিলেন তার পরবর্তী অযোগ্য শাসকেরা। (সৃজনশীল রচনামূলক ১২ নম্বর প্রশ্নের 'ঘ’-এর উত্তর )"
        }
      ]
    },
    {
      "number": "9",
      "uddipok": "শিল্প বিপ্লবের পর ইংল্যান্ড ইউরোপের অন্যান্য দেশের মতো অর্থনৈতিকভাবে অনেক সমৃদ্ধ দেশ। শিক্ষাদীক্ষায়ও আজ তারা অনেক অগ্রগামী। এমন একটা সময় ছিল যখন তারা ধর্মগ্রন্থ ছাড়া অন্য কোনো গ্রন্থ সম্পর্কে আগ্রহ প্রকাশ করত না। বর্তমানে সেখানে বিভিন্ন খ্যাতনামা বিশ্ববিদ্যালয়ে সারাবিশ্ব থেকে ধর্ম, বর্ণ, নির্বিশেষে মেধাবী শিক্ষার্থী, গবেষকেরা এসে জ্ঞানচর্চা করেন।",
      "tag": "RB, JB, BB 19",
      "sub_questions": [
        {
          "label": "ক",
          "question": "কুরাইশদের বাজপাখি কাকে বলা হয়?",
          "explanation": "প্রথম আবদুর রহমানকে কুরাইশদের বাজপাখি বলা হয় ।"
        },
        {
          "label": "খ",
          "question": "দারুল হিকমাহ কী? ব্যাখ্যা করো।",
          "explanation": "দারুল হিকমা হলো ফাতেমি খলিফা আল হাকিমের নির্মিত একটি জ্ঞানচর্চা কেন্দ্র । দারুল হিকমা অর্থ বিজ্ঞান ভবন। খলিফা আল হাকিম ১০০৫ খ্রিষ্টাব্দে প্রধানত শিয়া মতাদর্শ বিষয়ে আলোচনা ও গবেষণার জন্য মিসরের কায়রোতে এটি নির্মাণ করেন। তবে এ মতাদর্শ ছাড়াও জ্ঞানের বিভিন্ন শাখার বহু অমূল্য গ্রন্থ এতে সংগৃহীত ছিল। বিখ্যাত পণ্ডিতরা এখানে জ্ঞানচর্চা এবং বিভিন্ন বিষয়ে নিজেদের মধ্যে আলাপ-আলোচনা করতেন। বিখ্যাত দার্শনিক এবং চক্ষু ও পদার্থবিজ্ঞানী ইবনে হায়সাম ছিলেন তাদের অন্যতম। বাগদাদের বায়তুল হিকমার (জ্ঞানগৃহ) অনুকরণে এটি নির্মাণ করা হয়েছিল।"
        },
        {
          "label": "গ",
          "question": "উদ্দীপকের সাথে'স্পেনের ৩য় আবদুর রহমানের শাসনকালের কোনো মিল আছে কি? ব্যাখ্যা করো।",
          "explanation": "উদ্দীপকে বর্ণিত ইংল্যান্ডের অর্থনৈতিক সমৃদ্ধির সাথে স্পেনের তৃতীয় আবদুর রহমানের সময়কার অর্থনৈতিক সমৃদ্ধির মিল রয়েছে। তৃতীয় আবদুর রহমানের সময় স্পেনে বিপুল অর্থনৈতিক সমৃদ্ধি অর্জিত হয়। এ সময় স্পেনে কৃষি, ব্যবসা-বাণিজ্য ও শিল্পের ব্যাপক উন্নয়ন সাধিত হয়। সেচব্যবস্থার মাধ্যমে অনুর্বর ও পতিত জমি চাষের ব্যবস্থা করা হলে উৎপাদন বৃদ্ধি পায়। ব্যবসা-বাণিজ্যের উন্নয়নের সাথে তিনি যোগাযোগ ব্যবস্থার উন্নতির সাথে সাথে রাজ্যের বিভিন্ন স্থানে শিল্পকারখানা স্থাপন করেন ৷ উদ্দীপকে দেখা যায়, ইংল্যান্ড শিল্প বিপ্লবের বদৌলতে অর্থনৈতিকভাবে সমৃদ্ধি অর্জন করে। একইভাবে তৃতীয় আবদুর রহমানের সময়ও স্পেন অর্থনৈতিকভাবে সমৃদ্ধি অর্জন করেছিল। তার শাসনামলে নলযোগে পানি সরবরাহ করে অনুর্বর ভূমিকে শস্য-শ্যামল করার মতো বিজ্ঞানসম্মত ব্যবস্থা পর্যটকদের বিস্ময়ের উদ্রেক করত। এরূপ ব্যবস্থাপনায় কৃষি ক্ষেত্রে উৎপাদন বৃদ্ধি পায়। ব্যবসা-বাণিজ্যে ব্যাপক উন্নতি এবং শিল্পের ক্ষেত্রে প্রসারতা লক্ষ করা যায়। স্পেনের উন্নতমানের রেশমি ও পশমি, কাপড় সমগ্র ইউরোপে সমাদৃত হয়। এ সময় স্পেনে লোহা, ইস্পাত, চামড়া, কয়লা ইত্যাদির কারখানাও গড়ে ওঠে। শিরস্ত্রাণ, তলোয়ার, লৌহকপাট ও বাতি নির্মাণ করে স্পেন জগৎজুড়ে খ্যাতি লাভ করে। এসব ক্ষেত্রে উন্নতির কারণে স্পেন তৃতীয় আবদুর রহমানের সময় অর্থনৈতিকভাবে সমৃদ্ধি অর্জন করে। স্পেনের এ অর্থনৈতিক অগ্রগতির দিকটিই উদ্দীপকে বর্ণিত শিল্প বিপ্লব পরবর্তী ইংল্যান্ডে পরিলক্ষিত হয়।"
        },
        {
          "label": "ঘ",
          "question": "উদ্দীপকের আলোকে মুসলিম স্পেনের রাজধানী কর্ডোভার : অবস্থান মূল্যায়ন করো ।",
          "explanation": "জ্ঞান-বিজ্ঞান চর্চায় উদ্দীপকে উল্লেখিত ইংল্যান্ডের আজকের অবস্থার মতো মুসলিম এমিরেটভুক্ত স্পেনের রাজধানী কর্ডোভাও অসাধারণ উন্নতি সাধন করেছিল। শিক্ষা বিস্তারের ক্ষেত্রে মুসলিম স্পেনের রাজধানী কর্ডোভায় এক নবযুগের সূচনা হয়। শিক্ষা বিস্তারের জন্য কর্ডোভায় অসংখ্য শিক্ষা প্রতিষ্ঠান গড়ে ওঠে। তৃতীয় আবদুর রহমানের আমলে কর্ডোভা বিশ্ববিদ্যালয় ইউরোপের শ্রেষ্ঠ বিদ্যাপীঠে পরিণত হয়। কর্ডোভায় জ্ঞান- বিজ্ঞানের বিভিন্ন শাখায় উল্লেখযোগ্য অবদান রাখেন দার্শনিক ইবনে মাসায়াহ, জ্যোতির্বিদ আহমদ- বিন-নসর, চিকিৎসক আবির-বিন-সাঈদ, ইয়াহহিয়া-বিন-ইসহাক প্রমুখ। উদ্দীপকে উল্লেখিত ইংল্যান্ড আজ শিক্ষা-দীক্ষায় অগ্রগামী। সেখানে হার্ভার্ড, ক্যামব্রিজের মতো বিখ্যাত বিশ্ববিদ্যালয় গড়ে উঠেছে। সেখানে সারাবিশ্বের মেধাবী শিক্ষার্থী ও গবেষকেরা জ্ঞানচর্চা করেন। একইভাবে শিক্ষাব্যবস্থায় মুসলিম স্পেনের রাজধানী কর্ডোভাও ছিল অগ্রগামী। ভাষা, সাহিত্য, শিল্পকলা, স্থাপত্য, সংগীত, দর্শন, জ্যোতির্বিদ্যা, অঙ্কশাস্ত্র, ইতিহাস প্রভৃতি ক্ষেত্রে কর্ডোভার পণ্ডিত ও স্থপতিরা অপরিসীম অবদান রেখেছেন। কর্ডোভাতে ২৭টি অবৈতনিক শিক্ষা প্রতিষ্ঠান ও অসংখ্য লাইব্রেরি ছিল। এছাড়া কর্ডোভায় অসংখ্য মাদ্রাসা, প্রাথমিক ও মাধ্যমিক বিদ্যালয় এবং বিশ্ববিদ্যালয় প্রতিষ্ঠিত হয়। কর্ডোভা বিশ্ববিদ্যালয় ছিল স্পেনে শিক্ষার মূলকেন্দ্র। বিশ্ববিদ্যালয়ের পাশাপাশি কর্ডোভায় রাজকীয় গ্রন্থাগারও গড়ে তোলা হয়। এ সময় স্পেনের শিক্ষা-সংস্কৃতির মান এত উচ্চ স্তরে পৌঁছেছিল যে বিশিষ্ট ডাচ পণ্ডিত ডোজি ও অন্যান্য পণ্ডিতেরা উৎসাহের সাথে ঘোষণা করেছিলেন যে, 'স্পেনের প্রত্যেকেই পড়তে ও লিখতে পারে।' পরিশেষে বলা যায়, মুসলিম স্পেনের রাজধানী কর্ডোভা শিক্ষা বিস্তারের ক্ষেত্রে অপরিসীম অবদান রেখেছে।"
        }
      ]
    },
    {
      "number": "10",
      "uddipok": "নিজ এলাকায় শান্তি-শৃঙ্খলা, স্থিতিশীলতা বজায় রাখার স্বার্থে এবং চুরি, ডাকাতি, ছিনতাই, হানাহানি প্রতিরোধ করার লক্ষ্যে রসুলপুর এলাকার কয়েকজন যুবক একটি সমিতি গঠন করেন। তাদের এই মহৎ উদ্যোগ সফল হয় এবং এলাকায় শান্তি-শৃঙ্খলা ও নিরাপত্তা বজায় থাকে।",
      "tag": "RB, JB, BB 19,RB, CB, CTG.B, BB 18",
      "sub_questions": [
        {
          "label": "ক",
          "question": "",
          "explanation": "মহানবি (স) ৬১০ সালে নবুয়তপ্রাপ্ত হন।"
        },
        {
          "label": "খ",
          "question": "",
          "explanation": "বায়তুল মাল বলতে ইসলামি রাষ্ট্রের সরকারি কোষাগারকে বোঝায়। ইসলামি রাষ্ট্রের সব অর্থ এক স্থানে জমা থাকে। রাষ্ট্রীয় কার্যাবলি পরিচালনায় এ অর্থ ব্যয় করা হয়। রাষ্ট্রের বাৎসরিক ব্যয় নির্বাহের পর উদ্বৃত্ত অর্থ গরিবদের মধ্যে বিলিয়ে দেওয়া হয়। রাষ্ট্রের সমগ্র অর্থনৈতিক ব্যবস্থাপনা এ সম্পদের ওপর নির্ভর করে। এ ধরনের রাষ্ট্রীয় কোষাগারই বায়তুল মাল নামে পরিচিত।"
        },
        {
          "label": "গ",
          "question": "",
          "explanation": "উদ্দীপকের সমিতি প্রাচীন আরবের হিলফুল ফুজুল সংগঠনকে নির্দেশ করে। মানবতার মুক্তির দূত মহানবি (স) ছোটবেলা থেকেই সত্যবাদী, কল্যাণকামী এবং শান্তিপ্রিয় ছিলেন। তিনি যেকোনো অন্যায়-অত্যাচার, অকল্যাণকর কর্মকাণ্ডকে ঘৃণা করতেন। আর তাই তৎকালীন আরব সমাজে বিদ্যমান অত্যাচার, অনাচার ও যুদ্ধবিগ্রহ দূর করে শান্তি-শৃঙ্খলা প্রতিষ্ঠার লক্ষ্যে তিনি গড়ে তুলেছিলেন হিলফুল ফুজুল নামের শান্তিসংঘ। উদ্দীপকে বর্ণিত সমিতিটিতেও হিলফুল ফুজুলের প্রতিফলন দেখা যায়। উদ্দীপকে বলা হয়েছে, রসুলপুর এলাকার কয়েকজন যুবক তাদের নিজ এলাকায় চুরি, ডাকাতি, ছিনতাই ও হানাহানি প্রতিরোধ করে শান্তি-শৃঙ্খলা প্রতিষ্ঠার লক্ষ্যে একটি সমিতি গঠন করে। এ সমিতিটি রাসুল (স) প্রতিষ্ঠিত হিলফুল ফুজুলকে নির্দেশ করে। কারণ উদ্দীপকের যুবকদের মতো রাসুল (স) তৎকালীন আরব সমাজে বিদ্যমান নানা দুর্নীতি, অরাজকতা, নৈরাজ্য দেখে বিচলিত হয়ে পড়েন। বিশেষ করে মক্কায় অনুষ্ঠিত উকাজ মেলাকে কেন্দ্র করে শুরু হওয়া, 'হারবুল ফিজার' বা অন্যায় যুদ্ধের (৫৮৪খ্রি.) ভয়াবহতা রাসুল (স)-এর মনে দারুণভাবে রেখাপাত করে। দীর্ঘ পাঁচ বছর স্থায়ী এ যুদ্ধে বহু হতাহতের ঘটনা ঘটে। এ যুদ্ধের বীভৎসতা দেখে রাসুল (স)-এর মন কেঁদে ওঠে। সমাজে শান্তি প্রতিষ্ঠা ও মক্কাবাসীকে এরূপ ধ্বংসযজ্ঞের হাত থেকে রক্ষার জন্য এলাকার সমমনা শান্তিপ্রিয় যুবকদের নিয়ে তিনি গঠন করেন হিলফুল ফুজুল নামে শান্তিসংঘ (৫৯০ খ্রি.)। তাই বলা যায়, উদ্দীপকের সমিতিটি রাসুল (স) গঠিত হিলফুল ফুজুলের প্রতিচ্ছবি।"
        },
        {
          "label": "ঘ",
          "question": "",
          "explanation": "উত্ত সংগঠনের কার্যাবলি সম্পাদনে মহানবি (স) অসামান্য ভূমিকা পালন করেন। মহানবি (স) ছিলেন বিশ্বমানবতার শান্তির দূত। তাই হারবুল ফিজারের ধ্বংসাত্মক ও বীভৎস লীলা দেখে তিনি শান্তিকামী যুবকদের নিয়ে প্রতিষ্ঠা করেন হিলফুল ফুজুল নামে একটি শান্তিসংঘ। এই সংঘের মাধ্যমে রাসুল (স) রক্তক্ষয়ী যুদ্ধ বন্ধ করে মক্কায় শান্তি-শৃঙ্খলা প্রতিষ্ঠা করতে সক্ষম হয়েছিলেন। উদ্দীপকেও এমন ভূমিকার প্রতি নির্দেশ করা হয়েছে। উদ্দীপকে বলা হয়েছে, রসুলপুর এলাকার কয়েকজন যুবক তাদের নিজ এলাকার শান্তি-শৃঙ্খলা বজায় রাখার জন্য একটি সমিতি বা সংঘ গড়ে তোলেন। তাদের এ উদ্যোগ সফল হয়। রাসুল (স) হিলফুল ফুজুল শান্তিসংঘের লক্ষ্য অর্জন করতে সক্ষম হয়েছিলেন। আর এ কাজে রাসুল (স) অসামান্য কৃতিত্ব প্রদর্শন করেছেন। মহানবি (স) কিশোর বয়সে তৎকালীন মক্কার বিশৃঙ্খলা, দুর্নীতি, অরাজকতা ও যুদ্ধবিগ্রহ দূর করে সমাজে শান্তি প্রতিষ্ঠার লক্ষ্যে শান্তিকামী যুবকদের নিয়ে হিলফুল ফুজুল বা শান্তি সংঘ প্রতিষ্ঠা করেন। এই সংঘের মাধ্যমে মহানবি (স) বিভিন্ন গোত্রের মধ্যে সম্ভাব প্রতিষ্ঠা ও রক্তক্ষয়ী যুদ্ধ বন্ধ, নির্যাতিতকে অত্যাচারীর হাত থেকে রক্ষা, দুর্বল, অসহায় ও এতিমদের সাহায্য, বিদেশি বণিকের জানমালের নিরাপত্তা বিধান এবং সর্বোপরি সব অন্যায় ও অবিচারের অবসান করতে সক্ষম হন। প্রতিষ্ঠার প্রথম বছরেই এটি আইন-শৃঙ্খলা লনে দমন এবং অসহায়দের প্রতি অন্যায়ের প্রতিকার করে তাদের অধিকার প্রতিষ্ঠা করে। উপরের আলোচনা থেকে বলা যায়, হিলফুল ফুজুল শান্তিসংঘ প্রতিষ্ঠার মাধ্যমে মহানবি (স) রক্তক্ষয়ী যুদ্ধ বন্ধ করে সমাজে শান্তি-শৃঙ্খলা প্রতিষ্ঠার চেষ্টা করেন। তাঁর প্রচেষ্ঠায় তৎকালীন মক্কাবাসী অন্যায়-অনাচার, অরাজকতা ও যুদ্ধ-বিগ্রহ থেকে মুক্ত হয়েছিল।"
        }
      ]
    },
    {
      "number": "11",
      "uddipok": "মোহনপুর এলাকার অধিবাসীদের মধ্যে সবসময় হানাহানি, সংঘাত লেগেই থাকে। প্রত্যেকটি ওয়ার্ডে একজন করে নির্বাচিত মেম্বার রয়েছে। নিজ ওয়ার্ডে না হলেও ফসল কাটা, মাছ ধরা, পশুপালন ইত্যাদি নিয়ে ওয়ার্ডে ওয়ার্ডে আন্তঃকলহ লেগেই থাকে। তবে সবচেয়ে ভয়াবহ অবস্থা নারীদের। পুরুষরা তাদের অভিশাপ ও বোঝা মনে করে।",
      "tag": "ISCM 24,RB, JB, BB 19",
      "sub_questions": [
        {
          "label": "ক",
          "question": "ইয়েমেন শব্দের অর্থ কী?",
          "explanation": "'ইয়েমেন' শব্দের অর্থ সুখী বা সৌভাগ্যবান।"
        },
        {
          "label": "খ",
          "question": "হানিফ কারা? ব্যাখ্যা করো।",
          "explanation": "ইসলাম-পূর্ব যুগে আরবের আল্লাহর একত্ববাদে বিশ্বাসীরা হলো হানিফ সম্প্রদায়। জাহেলি যুগে আরব সমাজে মুষ্টিমেয় লোক আল্লাহর একত্ববাদে বিশ্বাসী ছিল। তারা দেব-দেবীর পূজা থেকে বিরত থাকত। এদের সংখ্যা ছিল খুব কম। শুধু মূর্তিপূজা নয়, এরা তৎকালীন আরবের অন্যায়-অত্যাচার কুসংস্কার, অনৈতিক জীবনযাপনের ঘোরবিরোধী ছিল। এরা হযরত ইবরাহিম (আ)-এর প্রচারিত তাওহিদের অনুসারী ছিল। জাহেলি যুগে এরাই হানিফ সম্প্রদায় নামে পরিচিত ছিল।"
        },
        {
          "label": "গ",
          "question": "উদ্দীপকের ওয়ার্ড ব্যবস্থার সাথে প্রাচীন আরবের কোন প্রথার মিল রয়েছে? ব্যাখ্যা করো।",
          "explanation": "উদ্দীপকের ওয়ার্ড ব্যবস্থার সাথে গ্রাক-ইসলামি আরবের গোত্র প্রথার মিল রয়েছে। প্রাক-ইসলামি যুগে আরব উপদ্বীপে গোত্রভিত্তিক শাসনব্যবস্থা প্রচলিত ছিল। কেন্দ্রীয় শাসন অনুপস্থিত থাকায় তৎকালীন আরবের রাজনৈতিক পরিস্থিতি অত্যন্ত নৈরাজ্যজনক ও বিশৃঙ্খলায় পরিপূর্ণ ছিল। উদ্দীপকের ওয়ার্ড ব্যবস্থায়ও অনুরূপ পরিস্থিতি দেখা যায়। উদ্দীপকের মোহনপুর এলাকার অধিবাসীদের মধ্যেও সবসময় হানাহানি লেগে থাকে। এখানে ওয়ার্ড ব্যবস্থা বিদ্যমান এবং প্রতিটি ওয়ার্ডে একজন করে নির্বাচিত মেম্বারও রয়েছেন। তাই এখানে নিজ ওয়ার্ডের মধ্যে দ্বন্দ্ব হয় না। কিন্তু ফসল কাটা, মাছ ধরা প্রভৃতি ক্ষুদ্র বিষয় নিয়ে ওয়ার্ডে ওয়ার্ডে আন্তঃকলহ লেগেই থাকে। আরবদের গোত্রীয় ব্যবস্থায়ও প্রত্যেক গোত্রের মধ্য থেকে একজন করে দলপতি নির্বাচন করা হতো। একই গোত্রের লোকদের মধ্যে পারস্পরিক মিল ছিল। গোত্রের সদস্যরা শেখ বা গোত্রপ্রধানের প্রতি আনুগত্য প্রদর্শন করলেও তারা ব্যক্তিগত স্বাধীনতা বিসর্জন দিতে রাজি ছিল না। তাই অনেক সময় গোত্রের মধ্যেও অশান্তি বিরাজ করত। এছাড়া ভিন্ন গোত্রের লোকদের মধ্যে পারস্পরিক শত্রুতা লেগেই থাকত। পানির নহর, গবাদি পশু, তৃণভূমি দখল, ঘোড়দৌড়ের মতো সামান্য ঘটনাকে কেন্দ্র করে এক গোত্রের সাথে অন্য গোত্রের রক্তক্ষয়ী সংঘর্ষ হতো। তাদের গোত্রপ্রধান থাকলেও কেন্দ্রীয় কোনো শাসন না থাকায় এসব গোত্রকলহ বন্ধ করা অসম্ভব হয়ে পড়েছিল। সুতরাং বলা যায়, উদ্দীপকের ওয়ার্ড ব্যবস্থা প্রাক- ইসলামি আরবের গোত্রপ্রথারই প্রতিরূপ।"
        },
        {
          "label": "ঘ",
          "question": "উদ্দীপকের আলোকে প্রাচীন আরবের নারীদের অবস্থা মূল্যায়ন। করো।",
          "explanation": "উদ্দীপকে বর্ণিত মোহনপুরের নারীদের অবস্থার মতো প্রাক-ইসলামি আরবের নারীদের অবস্থাও ছিল অত্যন্ত শোচনীয়। প্রাক-ইসলামি যুগে আরবের নারীদের সামাজিক মর্যাদা বলে কিছু ছিল না। তাদের জীবন এবং সম্মান ছিল পুরুষের অধীনে। সাধারণভাবে নারীরা ছিল সব ধরনের অধিকার থেকে বঞ্চিত এবং নির্যাতিত। তাই তাদেরকে ইচ্ছামতো ব্যবহার করাই ছিল তৎকালীন, ভোগবিলাসী পুরুষের কাজ। এসব কারণে নারীদের অবস্থান অত্যন্ত শোচনীয় পর্যায়ে পৌছে গিয়েছিল। মোহনপুরের নারীরাও অধিকারবঞ্চিত ও কর্মক্ষম না হওয়ার কারণে অনুরূপ অবস্থানে পৌছেছে। উদ্দীপকে বর্ণিত মোহনপুরের নারীদের অবস্থা অত্যন্ত ভয়াবহ। তারা পুরুষের মতো ফসল ফলাতে বা মাছ ধরতে অভ্যস্ত না হওয়ায় তাদেরকে বোঝা হিসেবে বিবেচনা করা হয়। তাদেরকে কোনো সামাজিক মর্যাদা দেওয়া হয় না। প্রাক-ইসলামি আরবেও নারীরা ছিল ঘৃণিত, অবহেলিত এবং ভোগের, সামগ্রী। পুরুষেরা একাধিক নারীর সাথে অবৈধ সম্পর্ক স্থাপন করত। কিন্তু তাদেরকে বৈবাহিক মর্যাদা দিত না। তখন বিমাতা, সহোদর ভগ্নিকেও বিবাহ করার মতো ঘৃণ্য প্রথা প্রচলিত ছিল। নারীরা পণ্যদ্রব্যের মতো হাটে-বাজারে বিক্রি হতো। অনেক পিতা দারিদ্র্য ও লজ্জার ভয়ে কন্যাসন্তানকে জীবন্ত কবর দিত। কোনো কোনো গোত্রের লোকেরা কন্যাসন্তানকে হত্যা করে গর্ববোধ করত। উপরের আলোচনায় স্পষ্ট হয় যে, মোহনপুরের নারী সমাজ এবং প্রাক- ইসলামি যুগের নারীদের অবস্থা ছিল অত্যন্ত মানবেতর ও দুর্বিষহ।"
        }
      ]
    }
  ]
}