{
  "title": "ময়মনসিংহ, দিনাজপুর, কুমিল্লা, চট্টগ্রাম, সিলেট, বরিশাল ২০২২",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "হযরত উমর ফারুক (রা) ছিলেন ইসলামের দ্বিতীয় খলিফা। প্রজাবৎসল, জনদরদি এ. খলিফা জনগণের অবস্থা স্বয়ং অবগত হওয়ার জন্য রাতের বেলা ছদ্মবেশে মদিনা শহরে ঘুরে বেড়াতেন। জনসাধারণের সার্বিক কল্যাণ ও উন্নতি বিধানে তিনি নিরলস কাজ করেছেন। প্রশাসনিক বিকেন্দ্রীকরণ তার অন্যতম অবদান। আমিরুল মুমেনিন হিসেবে তিনি সমধিক পরিচিত।",
      "tag": "MB, DIN.B, CB, CTG.B, SB, BB 22",
      "sub_questions": [
        {
          "label": "ক",
          "question": "খলিফা আল মনসুর কোথায় রাজধানী স্থানান্তর করেন?",
          "explanation": "খলিফা আল মনসুর দামেস্ক থেকে বাগদাদে রাজধানী স্থানান্তর করেন।"
        },
        {
          "label": "খ",
          "question": "আবু মুসলিম ইতিহাসে এত বিখ্যাত কেন? ব্যাখ্যা করো।",
          "explanation": "আব্বাসি আন্দোলনকে বিপ্লবে পরিণত করা এবং আব্বাসি খিলাফত প্রতিষ্ঠায় ভূমিকা রাখায় আবু মুসলিম ইতিহাসে বিখ্যাত । আবু মুসলিমের বলিষ্ঠ নেতৃত্বের কারণে খোরাসান উমাইয়াবিরোধী আন্দোলনের কেন্দ্রস্থলে পরিণত হয়। আবু মুসলিম নিজেকে 'আল-হাশিম (হাশিমীয়দের রক্ষক) বলে ঘোষণা করেন এবং আব্বাসিদের কালো পতাকা উত্তোলন করে খোরাসানের রাজধানী মার্চ ও ফারগানাসহ সমগ্র খোরাসান দখল করে নেন। এরপর উমাইয়া শাসক ২য় ইয়াজিদকে পরাজিত করে ইরাকের রাজধানী কুফা দখল করেন। ৭৪৯ খ্রিষ্টাব্দে তিনি আবুল আব্বাসকে কুফা মসজিদে আহ্বান জানান এবং খলিফা ঘোষণা করেন। তার এই অতুলনীয় সাংগঠনিক দক্ষতার জন্যই আব্বাসিদের সিংহাসন লাভ সম্ভব হয়েছিল । তাই তিনি ইতিহাসে এত বিখ্যাত।"
        },
        {
          "label": "গ",
          "question": "উদ্দীপকের খলিফার গুণাবলির সাথে আব্বাসি কোন খলিফার সাদৃশ্য রয়েছে? ব্যাখ্যা করো।",
          "explanation": "উদ্দীপকের খলিফার গুণাবলির সাথে আব্বাসি খলিফা হারুন-অর- রশীদের সাদৃশ্য আছে। হারুন-অর-রশীদ ছিলেন পঞ্চম আব্বাসি খলিফা। ৭৮৬ খ্রিষ্টাব্দে সিংহাসনে আরোহণ করে তিনি অত্যন্ত ক্ষমতাধর শাসক হিসেবে নিজেকে প্রতিষ্ঠিত করেন। এ মহান শাসক ছিলেন খুবই প্রজাবৎসল। উদ্দীপকে উল্লেখিত খলিফা উমর (রা)-এর মধ্যেও এ গুণটি সর্বোত্তমরূপে বিদ্যমান ছিল। খলিফা উমর (রা) এতোটাই জনদরদি ছিলেন যে, জনগণের অবস্থা নিজের চোখে দেখার জন্য রাতের বেলা ছদ্মবেশে মদিনা শহরে ঘুরে বেড়াতেন । জনগণের সার্বিক কল্যাণ ও উন্নতি বিধানে তিনি নিরলস কাজ করেছেন। - খলিফা হারুন-অর-রশীদের ক্ষেত্রেও এমনটি দেখা যায়। তিনিও একজন প্রজাবৎসল শাসক ছিলেন। প্রজাদের মঙ্গলের জন্য তিনিও রাতে সাম্রাজ্যের বিভিন্ন স্থানে ঘুরে বেড়াতেন। প্রজাসাধারণের ভালোর জন্য তিনি নানাবিধ উন্নয়নমূলক কাজ করেন। রাজ্যের বিভিন্ন স্থানে মসজিদ, মাদ্রাসা, সরাইখানা, রাস্তাঘাট, সেতু, খাল ও হাসপাতাল নির্মাণ করেন। খলিফার স্ত্রী জুবাইদাও এ ব্যাপারে বেশ উৎসাহী ছিলেন। তিনি খলিফার তত্ত্বাবধানে ফোরাত থেকে মক্কা পর্যন্ত নহর-ই-জুবাইদা নামে একটি খাল খনন করেন। এতে হজ যাত্রীদের পানির কষ্ট দূর হয়েছিল। খলিফা হারুন-অর-রশীদই জনসাধারণের চিকিৎসার জন্য বিমারিস্তান নির্মাণ করেন। তিনি সাম্রাজ্যে বহু গরিব-দুঃখীর বৃত্তি মঞ্জুর করেছিলেন। সুতরাং বোঝা যায়, উদ্দীপকের খলিফা হযরত উমর (রা)-এর প্রজাদরদি চিন্তা-চেতনারই প্রতিফলন ঘটেছে আব্বাসি খলিফা হারুন-অর-রশীদের কর্মকাণ্ডে।"
        },
        {
          "label": "ঘ",
          "question": "উদ্দীপকে প্রকাশিত চারিত্রিক বৈশিষ্ট্য ছাড়াও উক্ত খলিফা নানা গুণের অধিকারী ছিলেন— তোমার পাঠ্যবইয়ের আলোকে বিশ্লেষণ করো ।",
          "explanation": "উদ্দীপকে প্রকাশিত চারিত্রিক বৈশিষ্ট্য ছাড়াও খলিফা নানা গুণের অধিকারী ছিলেন। রূপকথার রাজা, কিংবদন্তীর নায়ক খলিফা হারুন-অর-রশীদের চরিত্র ছিল অসাধারণ। শাসক হিসেবে মানুষের মধ্যে যেসব ইতিবাচক বৈশিষ্ট্য থাকা দরকার তার বেশির ভাগই এ খলিফার মধ্যে ছিল। উদ্দীপকে তার এ গুণাবলির কিছু দিক উপস্থাপিত হয়েছে। উদ্দীপকে হযরত ওমর (রা) এর প্রজাদরদি গুণটির মাধ্যমে খলিফা হারুন- অর-রশিদের জনদরদি গুণটি তুলে ধরা হয়েছে। এটি ছাড়াও এ খলিফার চরিত্রে নানা গুণের সমন্বয় ঘটেছিল। খলিফা হারুন-অর-রশীদ অত্যন্ত ধর্মপ্রাণ মানুষ ছিলেন। তিনি দৈনিক পাঁচ ওয়াক্ত নামাজের সাথে বহু নফল নামাজ পড়তেন। তিনি দশবার পবিত্র হজব্রত পালন করেন। ব্যক্তিজীবনে বড় একটি সময় কাটাতেন ধর্মোপদেশ শুনে। যে সকল আলেমের সান্নিধ্যে তিনি সময় কাটাতেন তাদের মধ্যে সুফিয়ান সওরী, সুফিয়ান বি-উনায়না, ফুদাইল নি আয়াজ, ইবনে সামসাক ও আল উমরী ছিলেন উল্লেখযোগ্য । খলিফা হারুনের ন্যায়বিচার ও দানশীলতার খ্যাতি আরব বিশ্বের বাইরেও ছড়িয়ে পড়েছিল। তিনি দৈনিক ১০০০ দিরহাম দান করতেন। প্রতিবার হজ পালনের সময় প্রজাসাধারণের মাঝে অকাতরে ধন-সম্পদ দান করতেন। প্রজাদের কল্যাণে তার স্ত্রী জুবাইদা ৮০২ খ্রিষ্টাব্দে 'নহর ই-জুবাইদা' খাল খনন করেন। খলিফা হারুন-অর-রশীদের চরিত্রের মধ্যে ছিল ভালো- মন্দের মিশ্রণ। তিনি বিরোধীদের প্রতি কঠোর থাকলেও প্রজাসাধারণ ও বন্ধুদের কাছে ছিলেন অত্যন্ত সহৃদয়। তবে তিনি অন্যের কথায় অতিমাত্রায় কান দিতেন বলে অকৃত্রিম বন্ধু বার্মাকি পরিবারকে নির্মূল করেছিলেন। এটি ছিল হারুনের চরিত্রের এক দুর্বল দিক। সৈয়দ আমীর আলী বলেন, হারুন-অর-রশীদ ছিলেন ধর্মীয় কর্তব্য পালনে নিষ্ঠাবান, জীবনযাপনে মিতব্যয়ী, দানশীলতায় উদার। তিনি রাজকীয় আড়ম্বরে পরিবেষ্টিত থাকতেও পছন্দ করতেন। উপরের আলোচনা থেকে বোঝা যায়, খলিফা হারুন-অর-রশীদ প্রজাকল্যাণকামিতা ছাড়াও অনেক গুণে গুণান্বিত ছিলেন।"
        }
      ]
    },
    {
      "number": "2",
      "uddipok": "হোয়াংহো নদীর তীরে চীন সভ্যতার গোড়াপত্তন হয়। হোয়াংহো নদীকে চীনের দুঃখ বলা হলেও এ নদী অধিবাসীদের জীবনে। বিশাল ভূমিকা রাখে। নদীর উভয় তীরে বাঁধ নির্মাণ করায় গ্রামগুলো বন্যামুক্ত হয় এবং পরিকল্পিত সেচ প্রকল্প চালু করায় কৃষি উৎপাদন, বহুগুণে বৃদ্ধি পায়। চীনারা তাদের রাজাদের মৃতদেহ মমি করে রাখার জন্য ত্রিকোণাকার ঘর নির্মাণ করে সেখানে সংরক্ষণ করে। বর্তমানে যা কঠোর নিরাপত্তার সাথে সংরক্ষিত আছে।",
      "tag": "DC 24,MB, DIN.B, CB, CTG.B, SB, BB 22,DB 17",
      "sub_questions": [
        {
          "label": "ক",
          "question": "প্যাপিরাস কী?",
          "explanation": "প্যাপিরাস হলো নীল নদের তীরে জন্মানো নলখাগড়া জাতীয় এক ধরনের ঘাস বা উদ্ভিদ, যা দিয়ে প্রাচীন মিসরীয়রা কাগজ তৈরি করত।"
        },
        {
          "label": "খ",
          "question": "মিসরীয় লিখন পদ্ধতি সম্পর্কে ব্যাখ্যা করো।",
          "explanation": "মিসরীয়দের উদ্ভাবিত লিখন পদ্ধতি 'হায়ারোগ্লিফিক' (Hieroglyphic) নামে পরিচিত। হায়ারোগ্লিফিক অর্থ পবিত্র লিপি। এটি ছিল একটি লিখিত ভাষা। এ ভাষায় নানাপ্রকার দ্রব্য, প্রাকৃতিক বিষয় প্রভৃতির ছবি আঁকা থাকত, যার মাধ্যমে জিনিসগুলোর পরিচয় ও নাম জানা সম্ভব হতো। হায়ারোগ্লিফিক লিপি প্রথমে তৈজসপত্রে এবং কবরে মৃতের পরিচয়ের ফলক আকারে খোদাই করা হতো। পরে মিসরে প্যাপিরাস কাগজ আবিষ্কৃত হলে এতে এ লিপি উৎকীর্ণ করা হয়। এ লিখন পদ্ধতি তিনটি রূপে বিকাশ লাভ করেছে। যথা: চিত্রভিত্তিক, অক্ষরভিত্তিক এবং বর্ণভিত্তিক। প্রায় ৭৫০টি . চিত্রলিপির চিহ্ন-দিয়ে প্রাচীন মিসরীয় লিপি পদ্ধতি তৈরি হয়েছিল।"
        },
        {
          "label": "গ",
          "question": "উদ্দীপকের হোয়াংহো নদীর সাথে মিসরের নীলনদের কী মিল রয়েছে? ব্যাখ্যা করো।",
          "explanation": "সভ্যতা বিকাশে অবদানের দিক দিয়ে হোয়াংহো নদীর সাথে মিসরের নীল নদের মিল রয়েছে। প্রাচীন সভ্যতাসমূহের মধ্যে মিসরীয় সভ্যতা অন্যতম। মিসরকে নীল নদের দান হিসেবে অভিহিত করা হয়। কারণ মিসরীয় সভ্যতার বিকাশে নীল নদই সবচেয়ে বড় ভূমিকা পালন করেছিল। মিসরের ক্ষেত্রে নীল নদের এ অবদানই চীনের হোয়াংহো নদীর ক্ষেত্রে লক্ষ করা যায়। হোয়াংহোকে চীনের দুঃখ বলা হলেও চীনা সভ্যতার বিকাশে এ নদী বিশাল - ভূমিকা পালন করেছে। নদীর অববাহিকায় কৃষিকাজ ও প্রয়োজনীয় সেচের ব্যবস্থা, ফসল উৎপাদন থেকে শুরু করে ব্যবসা-বাণিজ্যের ক্ষেত্রেও হোয়াংহো নদী অবদান রেখেছে। মিসরীয় সভ্যতার ক্ষেত্রেও এমনটি লক্ষ করা যায়। এ সভ্যতার বিকাশে নীল নদের ভূমিকা অতুলনীয়। মিসরীয় সভ্যতার সূচনাকারী জনগণ পানির প্রাপ্যতা, কৃষি উৎপাদন, মাছ ধরে জীবিকা নির্বাহ, পশু পালনের জন্য তৃণভূমির সহজলভ্যতা ইত্যাদি বিষয় চিন্তা করে নীল নদের তীরবর্তী অঞ্চলসমূহে বসতি স্থাপন করেছিল। আর এ ক্ষেত্রে তারা বেশ উপকৃতও হয়েছিল। ঘর-গৃহস্থালির কাজ থেকে শুরু করে ব্যবসা-বাণিজ্য এমনকি জীবনের প্রতিটি ক্ষেত্রেই নীল নদ গুরুত্বপূর্ণ ভূমিকা পালন করেছে। মরুভূমিতে পরিণত হওয়া মিসর নীল নদের দানের ফলেই শস্য-শ্যামলা ও সমৃদ্ধিশালী দেশে পরিণত হয়েছে। সুতরাং বলা যায় যে, উদ্দীপকে উল্লিখিত চীনা সভ্যতায় হোয়াংহো নদীর ভূমিকা মিসরীয় সভ্যতার বিকাশে নীল নদের অবদানেরই ইঙ্গিত বহন করে।"
        },
        {
          "label": "ঘ",
          "question": "উদ্দীপকের আলোকে মিসরের ফারাও রাজাদের সমাধি। সংরক্ষণের বিবরণ দাও।",
          "explanation": "উদ্দীপকে বর্ণিত সম্রাটের কফিন যেমন পাথরের দেয়াল দ্বারা সুরক্ষিত করা হয়েছে, তেমনি মিসরীয় সভ্যতায় ফারাও সম্রাটদের মৃতদেহ মমি করে সংরক্ষণ করা হতো। মিসরীয়রা মৃত্যুর পরের জীবনে বিশ্বাস করত। আর তাদের এ ধর্ম বিশ্বাসের ছাপ পড়েছিল স্থাপত্যিক নিদর্শনে। তারা ইতিহাসের শ্রেষ্ঠ নির্মাতা ছিল। পিরামিড তাদের স্থাপত্য শিল্পের অসাধারণ সৃষ্টি। ধর্মীয় বিশ্বাস থেকেই তারা নির্মাণ করেছিল প্রকান্ড সৌধের এ পিরামিডগুলো। আর এ ধরনের বিশ্বাস থেকে নির্মিত প্রত্নতাত্ত্বিক নিদর্শনের কথাই উদ্দীপকে বর্ণিত হয়েছে। উদ্দীপকে সম্রাটের কফিন সুরক্ষিত রাখতে পাথরের নির্মিত সশস্ত্র সৈন্যের পাহারা দেওয়ার কথা বলা হয়েছে। একইভাবে মিসরীয়রা তাদের ফারাও সম্রাটদের মৃতদেহ সংরক্ষণের জন্য পিরামিড নির্মাণ করেছিল। তারা বিশ্বাস করত ফারাওদের মৃত্যুর পর তাদের আত্মা স্বর্গে চলে যায় এবং সেখানে দেবতা হিসেবে আবির্ভূত হয়। কিন্তু মৃত ফারাওদের শরীর পচে গেলে এক্ষেত্রে সমস্যা হতে পারে। এজন্য তারা মৃতদেহ প্রক্রিয়াজাত করে তা সংরক্ষণের ব্যবস্থা করত। এ মৃতদেহগুলোকে যেখানে কবর দেওয়া হতো সেসব স্থান আগে থেকেই তৈরি করে রাখা হতো। এসব কবরে দেওয়া হতো সিন্দুকভর্তি অমূল্য গহনা, ধাতব তৈজসপত্র, মুদ্রা, দামি কাপড় প্রভৃতি। মৃত ফারাওদের দেহ ও মূল্যবান সামগ্রীর নিরাপত্তার জন্য মিসরীয়রা বড় বড় পাথরখণ্ড কেটে পিরামিড নির্মাণ করত। এগুলো ছিল জ্যামিতিক ত্রিভুজের আকৃতিতে তৈরি অতি উঁচু এক একটি সমাধিসৌধ। পরিশেষে বলা যায়, ধর্মীয় বিশ্বাস থেকেই উদ্দীপকে বর্ণিত সম্রাটের কফিন এবং মিসরীয় ফারাও সম্রাটদের মৃতদেহ সংরক্ষণের ব্যবস্থা করা হতো। তাদের উভয়ের ক্ষেত্রেই পাথর দ্বারা মৃতদেহ সংরক্ষণের পদক্ষেপ পরিলক্ষিত হয়।"
        }
      ]
    },
    {
      "number": "3",
      "uddipok": "বাংলাদেশের ফুটবল জগতে আবাধনী স্পোর্টিং ক্লাব অত্যন্ত স্বপরিচিত। ক্লাবটি আবির্ভূত হয়ে একের পর এক শিরোপা জিততে না করে। দেশের বিভিন্ন অঞ্চলের নামকরা কয়েকজন অভিজ্ঞতে তাঁতশ খেলোয়াড়ের হাত ধরে দেশি-বিদেশি শিরোপা জয় করতে রতন হয়। বর্তমান অধিনায়কের দূরদর্শী নেতৃত্বে ও বিশ্বখ্যাত। খেলোয়াড়দের চোখ ধাঁধানো নৈপুণ্যে আবাহনী স্পোর্টিং ক্লাবটি বরিশালী প্রতিপক্ষদের হারিয়ে মূল্যবান ও মর্যাদাসম্পন্ন শিরোপা দুনিয়ে জানতে সক্ষম হয়। অবশ্যই এসব জয়ের পেছনে বর্তমান। অধিনায়কের চেয়ে পূর্বের অধিনায়কের ভূমিকাও কম নয়। কেননা রোমান অধিনায়ক একটি সুসংগঠিত দল পেয়েছিলেন।",
      "tag": "AHC 24,MB, DIN.B, CB, CTG.B, SB, BB 22",
      "sub_questions": [
        {
          "label": "ক",
          "question": "উমাইয়া বংশের প্রতিষ্ঠাতা কে?",
          "explanation": "উমাইয়া বংশের প্রতিষ্ঠাতা হলেন মুয়াবিয়া।"
        },
        {
          "label": "খ",
          "question": "কাকে এবং কেন 'রাজেন্দ্র' বলা হয়? ব্যাখ্যা করো।",
          "explanation": "উমাইয়া খলিফা আবদুল মালিককে রাজেন্দ্র বা Father of kings বলা হয়। কারণ তার পরবর্তী চারজন খলিফাই ছিলেন তার পুত্র। এলিফা আবদুল মালিকের মৃত্যুর পর তার চার পূত্র পর্যায়ক্রমে উমাইয়া বিলাফতে অধিষ্ঠিত হন। তারা হলেন আল ওয়ালিদ (৭০৫-৭১৫ খ্রি.) সুলাইমান (৭১৫-৭১৭ খ্রি.), দ্বিতীয় ইয়াজিদ (৭২০-৭২৪ খ্রি.) এবং হিশাম (৭২৪-৭৪৩ খ্রি.)। তারা সুযোগ্য নেতৃত্ব দিয়ে উমাইয়া খিলাফতকে সমৃক্ষির স্বর্ণশিখরে পৌঁছে দেন। ঐতিহাসিক পি, কে, যিটি বলেন, \"আবদুল মালিক এবং তার উত্তরাধিকারী চার পুত্রের শাসনকালে দামেস্কের এ রাজবংশ শৌর্যবীর্য ও গৌরবের চরম শিখরে আরোহণ করে, এ কারণে আবদুল মালিককে রাজেন্দ্র বলা হয়।"
        },
        {
          "label": "গ",
          "question": "উদ্দীপকের বর্তমান অধিনায়কের সাথে কোন অর্থে খলিফা আল ওয়ালিদের মিল করা যেতে পারে? ব্যাখ্যা করো।",
          "explanation": "একটি সংগঠিত সেনাবাহিনী পাওয়ার দিক থেকে উদ্দীপকের বর্তমান অধিনায়কের সাথে আল ওয়ালিদের মিল করা যেতে পারে।। সিকা আল ওয়ালিদ তার পিতা আবদুল মালিকের মতো একজন সুণ্যে শাসক ছিলেন। ইসলামের ইতিযাসে বিজেতা হিসেবে তার নাম ফাঁয় হয়ে আছে। তার শাসনকালে (৭০৫-৭১৫ খ্রি.) এশিয়া, ইউরোপ ও অক্রিকা মহাদেশের বিভিন্ন অঞ্চলে খিলাফত সম্প্রসারিত হয়। এসব উম্মাল বিজয়াভিযান সফল করার ক্ষেত্রে তার কয়েকজন দক্ষ সেনাপতি গ্রহপূর্ণ ভূমিকা রাখে। উদ্দীপকেও এরূপ বিষয় বর্ণিত হয়েছে। উক্ষপকে বলা হয়েছে, বর্তমান অধিনায়কের নেতৃত্বে ফুটবল অঙ্গনের চলরমান ও শক্তিশালী ক্রীড়া সংঘ 'আবাহনী স্পোটিং ক্লাব' দেশে ও দেশের বাইরে বহু শিরোপা অর্জন করে। খলিফা আল ওয়ালিদের ক্ষেত্রেও অনট দেখা যায়। তার শাসনকালে তিনি হাজ্জাজ বিন ইউসুফ, মোতয়রা বিন মুসলিম, মুহাম্মদ বিন কাসিম, তারিক বিন জিয়াদ ও মুসা নি মুপয়েরের মতো রণকৌশলী সেনাপতির সাহায্য লাভ করেছিলেন। হদের অসাধারণ শৌর্যবীর্য এবং অক্লান্ত চেষ্টার ফলে নতুন নতুন অঞ্চলে যার কর্তৃত্ব প্রতিষ্ঠিত হয়। কোতায়রা বিন মুসলিম মধ্য এশিয়ায়।ইসলামের পতাকা উওটীন করেন। মুসা বিন নুসাইর উত্তর আফ্রিকা, তারিক বিন জিয়াদ স্পেন এবং হাজ্জাজ বিন ইউসুফের নির্দেশে মুহাম্মদ বিন কাসিম ভারতের দিল্প ও মুলতান জয় করে মুসলিম সাম্রাজ্য সন্ধ্যসারণ করেন। এভাবে খলিফা আল ওয়ালিদের সামাল আটলান্টিক থেকে পিরেনিজ, ভারতবর্ষের দিলু থেকে টানের সীমান্ত পর্যন্ত বিস্তৃতি লাভ করে। সুতরাং বলা যায়, উদ্দীপকের বর্তমান অধিনায়কের নেতৃত্বে শিরোপা বিজয়ের সাথে খলিফা আল ওয়ানিদের রাজ্য বিজয়ের ক্ষেত্রে সুসংগঠিত সেনাবাহিনী পাওয়ার দিকটির সাদৃশ্য রয়েছে।"
        },
        {
          "label": "ঘ",
          "question": "\"আল ওয়ালিদের আগের খলিফা সাম্রাজ্য বিজয়ের পথকে। সহজ করে দিয়েছে\"- উক্তিটি বিশ্লেষণ করো।",
          "explanation": "খলিফা আবদুল মালিকের স্থিতিশীল সাম্রাজ্য খলিফা আল ওয়ালিদের বিজয়ের পথকে সহজ করে দিয়েছিল। আবদুল মালিক ছিলেন অসাধারণ প্রতিভাসম্পন্ন খলিফা। ক্ষমতায় আরোহণ করে তিনি অভ্যন্তরীণ বিদ্রোহ দমন, রাজ্য বিস্তার ও শাসনতান্ত্রিক সংস্কার করে উমাইয়া সাম্রাজ্যকে সুদৃঢ় ভিত্তির ওপর প্রতিষ্ঠা করেন। এজন্য তাকে উমাইয়া খিলাফতের দ্বিতীয় প্রতিষ্ঠাতা বলা হয়। তার প্রতিষ্ঠিত শাসনব্যবস্থার ফলে পরবর্তী উমাইয়া শাসকদের শাসন পরিচালনা সহজ হয়েছিল। উদ্দীপকে উল্লেখিত ঘটনায় এমন চিত্রই ফুটে উঠেছে। উদ্দীপকে বলা হয়েছে, মোধ্যমেডান স্পোর্টিং ক্লাবের পূর্ববর্তী অধিনায়ক একটি সংগঠিত দল গঠন করেন। এই দলের অধিনায়কত্ব পাওয়ার ফলেই বর্তমান অধিনায়ক দেশ এবং বিদেশের অসংখ্য শিরোপা জয় করতে।। সক্ষম হন। অনুরূপভাবে খলিফা আবদুল মালিক সাম্রাজ্যের বিদ্রোহ দমন করার জন্য একটি শক্তিশালী সেনাবাহিনী গঠন করেন। রাজস্বব্যবস্থার সংস্কার করে সাম্রাজ্যের অর্থনৈতিক ভিত মজবুত করেন। মৃত্যুর আগে তিনি তার পুত্র খলিফা আল ওয়ালিদের জন্য একটি বিদ্রোহমুক্ত সামাজ্য, দক্ষ প্রশাসন, অঢেল সম্পদ এবং অপরাজেয় সেনাবাহিনী রেখে যান। এরূপ একটি সাম্রাজ্য লাভ করার কারণেই খলিফা আল ওয়ালিদের পক্ষে তা সম্প্রসারণ করা সম্ভব হয়েছিল। উপরের আলোচনা থেকে প্রতীয়মান হয় যে, খলিফা আবদুল মালিকের রেখে যাওয়া সুসংগঠিত সাম্রাজ্যের জন্যই আল ওয়ালিদ অভূতপূর্ব সাফল্য অর্জন করেছিল।"
        }
      ]
    },
    {
      "number": "4",
      "uddipok": "সদ্য স্বাধীনতাপ্রাপ্ত দেশ হংকং। স্বাধীনতা লাভের পর দেশটির নেতা রাষ্ট্রের জনগণের অধিকার প্রতিষ্ঠা ও দায়িত্ব-কর্তব্য সম্পর্কিত ৪৭টি ধারার সমন্বয়ে একটি সংবিধান প্রণয়ন করেন, যা রাষ্ট্রে সুস্থ রাজনৈতিক পরিবেশ সৃষ্টিতে অত্যন্ত গুরুত্ব বহন করে।",
      "tag": "MB, DIN.B, CB, CTG.B, SB, BB 22",
      "sub_questions": [
        {
          "label": "ক",
          "question": "মদিনার পূর্বনাম কী?",
          "explanation": "মদিনার পূর্ব নাম ইয়াসরিব।"
        },
        {
          "label": "খ",
          "question": "'হিলফুল ফুজুল' বলতে কী বোঝ? ব্যাখ্যা করো।",
          "explanation": "হিলফুল ফুজুল বলতে কিশোর বয়সে মহানবি (স)-এর প্রতিষ্ঠিত একটি শান্তিসংঘকে বোঝায়। মহানবি (স) ছিলেন শান্তির দূত। বালক বয়সেই তিনি পাঁচ বছর ধরে চলা 'হারবুল ফিজার' যুদ্ধের (৫৮৪-৫৮৮ খ্রি.) ভয়াবহতা দেখেন। যুদ্ধের রক্তপাত ও মানুষের দুর্ভোগ দেখে কিশোর মুহাম্মদ (স)-এর অন্তর কেঁদে উঠল। এর পরিপ্রেক্ষিতেই তিনি সমমনা কয়েকজন উৎসাহী তরুণ-যুবক ও পিতৃব্য যুবাইরকে নিয়ে ৫৯০ খ্রিস্টাব্দে গড়ে তুলেছিলেন 'হিলফুল ফুজুল' নামের শান্তিসংঘটি। এটি গোত্রীয় যুদ্ধের অবসানসহ সমাজে শান্তি-শৃঙ্খলা প্রতিষ্ঠা ও মানুষের জানমালের নিরাপত্তা রক্ষায় কাজ করত"
        },
        {
          "label": "গ",
          "question": "উদ্দীপকে উল্লেখিত সংবিধানের সাথে মহনবি (স) কর্তৃক গৃহীত কোন পদক্ষেপের মিল রয়েছে? ব্যাখ্যা করো।",
          "explanation": "উদ্দীপকে উল্লেখিত সংবিধান প্রণয়নের সাথে মহানবি (স)-এর প্রণীত মদিনা সনদের মিল রয়েছে। একটি দেশকে সুষ্ঠুভাবে পরিচালনা করার মূল চাবিকাঠি হলো সুলিখিত একটি সংবিধান। তাই কোনো দেশের স্বাধীনতা লাভের পর সংবিধান প্রণয়ন করে নাগরিকের মৌলিক অধিকার, স্বাধীনতা, গণতন্ত্র ইত্যাদি নিশ্চিত করা হয়। রাসুল (স) মদিনায় ইসলামি রাষ্ট্র গঠনের পর সেখানে, বসবাসরত বিভিন্ন সম্প্রদায়ের মধ্যে ঐক্য ও সম্ভাব গড়ে তোলা এবং সবার অধিকার রক্ষার উদ্দেশ্যে মদিনা সনদ প্রণয়ন করেন। হংকং-এর সংবিধান প্রণয়নের ক্ষেত্রেও এমন উদ্দেশ্য দেখা যায়। স্বাধীনতা লাভের পর হংকং দেশটির নেতা একটি সংবিধান রচনা করেন। জনগণের নিরাপত্তা নিশ্চিত করা ও বিভিন্ন গোষ্ঠীর মধ্যে শান্তিপূর্ণ সহাবস্থানের মাধ্যমে একটি স্থিতিশীল রাষ্ট্র গঠন করাই এই সংবিধানের মূল লক্ষ্য। রাসুল (স)-ও হিজরতের পর মদিনা ও তার আশপাশে বসবাসকারী মুসলিম, ইহুদি, খ্রিস্টান ও পৌত্তলিকদের মধ্যে সম্প্রীতি স্থাপনের লক্ষ্যে ৬২২ খ্রিস্টাব্দে সব গোষ্ঠীর জন্য একটি সনদ প্রণয়ন করেন, যা বিশ্ব ইতিহাসে 'মদিনা সনদ' নামে পরিচিত। মহানবি (স) ইসলামি রাষ্ট্র প্রতিষ্ঠা করে মদিনার বিভিন্ন সম্প্রদায়ের প্রতিনিধিদের মতামতের ভিত্তিতে একটি সনদ বা সংবিধান প্রণয়ন করেন। এ সনদে রাসুল (স) মদিনাকে একটি প্রজাতন্ত্র হিসেবে ঘোষণা করেন। তিনি সব সম্প্রদায়কে নিয়ে একটি সাধারণ জাতি গঠন করে সবার সমান অধিকার নিশ্চিত করেন। মদিনা সনদে প্রত্যেকের ধর্মীয় স্বাধীনতা রক্ষাসহ অসহায় ও দুর্বলদের সর্বতোভাবে সহযোগিতার বিধান রাখা হয়। এ সংবিধানের মাধ্যমে মহানবি (স) মদিনায় বসবাসরত বিবদমান সব সম্প্রদায়কে সম্প্রীতির বন্ধনে আবদ্ধ করে একটি শান্তিপূর্ণ সমাজ গঠনে সক্ষম হয়েছিলেন। সুতরাং বলা যায়, উদ্দীপকের সংবিধান প্রণয়নের সাথে মহানবি (স)-এর প্রণীত মদিনা সনদের মিল রয়েছে।"
        },
        {
          "label": "ঘ",
          "question": "উদ্দীপকের আলোকে মহানবি (স) কর্তৃক গৃহীত সংবিধানের গুরুত্ব বিশ্লেষণ করো।",
          "explanation": "মহানবি হযরত মুহাম্মদ (স)-এর প্রণীত সংবিধান তথা মদিনা সনদ ইসলামের ইতিহাসে বিশেষ গুরুত্বপূর্ণ। মুহাম্মদ (স)-এর মদিনায় হিজরতের সময় মদিনার রাজনৈতিক ও সামাজিক অবস্থা ছিল শোচনীয়। এমন অবস্থায় মদিনা, সনদ মদিনাবাসীর সার্বিক জীবন ব্যবস্থাপনায় ব্যাপক ইতিবাচক প্রভাব বিস্তার করে। মদিনা সনদের মাধ্যমে সামাজিক, রাজনৈতিক ও ধর্মীয় ক্ষেত্রে বিভিন্ন সংস্কার সাধন করার কারণে এটি অধিক গুরুত্ববহ। উদ্দীপকের সংবিধানটি রাষ্ট্রে সুদ্ধ রাজনৈতিক পরিবেশ সৃষ্টি করণে অত্যন্ত গুরুত্ববহ স্থান দখল করে আছে। মহানবি (স)-এর গৃহীত মদিনা সনদ কার্যক্রমের ক্ষেত্রেও এমনটি লক্ষ করা যায়। এ সনদ ছিল বিশ্বের ইতিহাসে সর্বপ্রথম লিখিত সংবিধান। এ সনদের মাধ্যমে সব জাতি-ধর্মের মানুষ সম্প্রীতির বন্ধনে আবদ্ধ হয়েছে। ঐতিহাসিকেরা এটিকে আরবের ম্যাগনাকার্টা বলে অভিহিত করেছেন। এর মাধ্যমে মদিনার সব মানুষ হিংসা-বিদ্বেষ ও কলহ ভুলে বিপদে একে অপরের পাশে দাঁড়ানোর প্রত্যয়ে অঙ্গীকারাবদ্ধ হয়। এ সনদ জাতি-ধর্ম-বর্ণ নির্বিশেষে সবাইকে ভ্রাতৃত্বের বন্ধনে আবদ্ধ করে। ফলে মদিনায় এক সুদৃঢ় রাজনৈতিক ঐক্য প্রতিষ্ঠিত হয়। দীর্ঘদিন ধরে বিবাদে লিপ্ত আউস ও খাযরাজ গোত্রসহ সব গোত্রের স্বন্দ্ব নিরসন হয়। ফলে গোত্রভিত্তিক শাসনব্যবস্থা বিলুপ্ত হয় এবং আল্লাহর সার্বভৌমত্ব প্রতিষ্ঠিত হয়। এভাবে মদিনা সনদের মাধ্যমে নবি (স) ইসলামি শাসনতন্ত্র কায়েম করেন। এতে নবি (স)-এর শ্রেষ্ঠত্ব প্রতিষ্ঠিত হয়, জানমালের নিরাপত্তা নিশ্চিত হয় এবং যুদ্ধের প্রবণতা হ্রাস পায়। এভাবে মদিনায় জাতীয় ঐক্য গড়ে ওঠে। উপরের আলোচনা থেকে প্রতীয়মান হয় যে, সকল অন্ধকার দূরীভূত করে মদিনাকে ইসলামের আলোয় আলোকিত করার ক্ষেত্রে মদিনা সনদ তাৎপর্যপূর্ণ অবদান রেখেছে।"
        }
      ]
    },
    {
      "number": "5",
      "uddipok": "রাশিদা বেগম 'বাংলাদেশ নারী অধিকার' নামক সংগঠনের মহিলা বিষয়ক সম্পাদক ছিলেন। তিনি আন্তর্জাতিক নারী দিবস উপলক্ষ্যে আয়োজিত এক অনুষ্ঠানে বিশেষ অতিথির বক্তব্যে বলেন, ভারতীয় উপমহাদেশে এমন একটি সময় ছিল যখন কন্যা সন্তানকে জীবন্ত কবর দেওয়া হতো। নারীদের কোনো অধিকার ছিল না। একজন পুরুষ একই সাথে একাধিক স্ত্রী রাখতে পারত। তাদের কোনো কেন্দ্রীয় শাসনব্যবস্থা ছিল না। তারা একে অপরের সাথে সংঘর্ষে লিপ্ত থাকত। এসব সংঘর্ষ 'ভারতীয়দের দিন' নামে পরিচিত। তারা 'জোর যার মুল্লুক তার' নীতিতে বিশ্বাসী ছিল।",
      "tag": "MB, DIN.B, CB, CTG.B, SB, BB 22",
      "sub_questions": [
        {
          "label": "ক",
          "question": "'ইয়েমেন' শব্দের অর্থ কী?",
          "explanation": "'ইয়েমেন' শব্দের অর্থ সুখী।"
        },
        {
          "label": "খ",
          "question": "উটকে 'মরুভূমির জাহাজ' বলা হয় কেন? ব্যাখ্যা করো।",
          "explanation": "মরু অঞ্চলে যাতায়াতের প্রধান বাহন হওয়ায় উটকে 'মরুভূমির জাহাজ' বলা হয়। আরবের অধিকাংশ অঞ্চলই মরুময়। আর উত্তপ্ত মরু অঞ্চলে উট চলাচলের একমাত্র উপযোগী প্রাণী। তাই অর্থনৈতিক ও রাজনৈতিক গুরুত্ব বিবেচনায় মরুময় আরবে এটি সর্বাধিক গৃহপালিত প্রাণী। উট একবার পানি পান করে দীর্ঘদিন (শীতকালে প্রায় ২৫ এবং গ্রীষ্মকালে ৫দিন) ধরে রাখতে পারে। তাই মরুবাসীরা খাদ্য-পানীয় সংগ্রহ ও যোগাযোগের প্রধান বাহন এবং ক্রয়- বিক্রয়ের মাধ্যম হিসেবে উট ব্যবহার করতো। এ কারণে উটকে 'মরুভূমির জাহাজ' বলা হয়।"
        },
        {
          "label": "গ",
          "question": "উদ্দীপকে রাশিদা বেগমের বক্তব্যে কোন সমাজের নারীর অবস্থা ফুটে উঠেছে? ব্যাখ্যা করো।",
          "explanation": "উদ্দীপকের রাশিদা বেগমের বক্তব্যে প্রাক-ইসলামি আরব সমাজের নারীর অবস্থা ফুটে উঠেছে। প্রাক-ইসলামি যুগে আরবের সামাজিক ও নৈতিক জীবন ছিল কলুষিত ও হতাশাব্যঞ্জক। এ সমাজের মানুষ নৈতিক অবক্ষয়ের কারণে সকল প্রকার অন্যায়-অত্যাচারে অভ্যস্ত হয়ে পড়েছিল। এসব অন্যায়ের মধ্যে একটি হলো নারীর প্রতি অবিচার। উদ্দীপকে রাশিদা বেগম তার বক্তব্যে এ বিষয়ের প্রতি ইঙ্গিত করেছেন। রাশিদা বেগম যে সমাজের কথা বলেছেন সেখানে কন্যা সন্তানকে জীবন্ত কবর দেওয়া হতো। নারীদের কোনো অধিকার ছিল না। নারীদের কোনো অধিকার ছিল না। নারীর এমন করুণ পরিস্থিতি আমরা প্রাক-ইসলামি আরব সমাজেই খুঁজে পাই। প্রাক-ইসলামি আরবে নারীর কোনো সামাজিক অবস্থান ছিল না। ঐতিহাসিক এস এম ইমামুদ্দিন বলেন, 'আরব সমাজে নারীদের কোনো সুদৃঢ় অবস্থান ছিল না। তাদের জীবন এবং সম্মান ছিল খুবই নড়বড়ে।' এ সময় নারীদের ভোগ্যপণ্য হিসেবে বিবেচনা করা হতো। পুরুষেরা ইচ্ছেমতো বিয়ে করতে ও তালাক দিতে পারত। বিবাহ বা তালাকের কোনো সুনির্দিষ্ট নিয়ম ছিল না। বিমাতা এবং বোনকেও বিয়ে করার প্রথা ছিল। একাধিক স্ত্রী থাকার পরও পুরুষেরা দাসীদের উপপত্নী হিসেবে ব্যবহার করত। নারীরা পণ্যদ্রব্যের মতো হাটে-বাজারে বিক্রি হতো। মৃত-স্বামী, পিতা বা নিকটাত্মীয়ের সম্পত্তি থেকেও তারা বঞ্চিত ছিল। তবে অভিজাত পরিবারে নারীর অবস্থান মোটামুটি সন্তোষজনক ছিল বলে মনে হয়। আবু জেহেলের মা এবং বিবি খাদিজা দুজনই সম্ভ্রান্ত ও ধনাঢ্য মহিলা ছিলেন। প্রাক-ইসলামি আরবে কন্যাসন্তান জন্ম দেওয়া ছিল অত্যন্ত লজ্জাকর ব্যাপার। অনেক পিতা লজ্জার ভয়ে কন্যাসন্তানকে জীবন্ত কবর দিত। অনেকে দারিদ্র্যের ভয়ে কন্যাসন্তানকে জীবন্ত কবর দিতেও কুণ্ঠাবোধ করত না। সুতরাং বোঝা যায়, রাশিদা বেগম তার বক্তব্যের মাধ্যমে প্রাক- ইসলামি আরব সমাজে নারীর অবস্থাই তুলে ধরেছেন।"
        },
        {
          "label": "ঘ",
          "question": "উক্ত যুগের রাজনৈতিক অবস্থা পর্যালোচনা করো।",
          "explanation": "উক্ত যুগ অর্থাৎ প্রাক-ইসলামি যুগে আরবের রাজনৈতিক অবস্থা ছিল অত্যন্ত শোচনীয় ও নৈরাশ্যজনক। প্রাক-ইসলামি যুগে উত্তরে বাইজান্টাইন এবং দক্ষিণে পারসিক সাসানীয় শাসিত কিছু অঞ্চল ছাড়া সমগ্র আরব উপদ্বীপ ছিল স্বাধীন। তবে সেখানে কোনো কেন্দ্রীয় শক্তির নিয়ন্ত্রণ ছিল না। রাজনৈতিক পরিস্থিতি ভালো থাকলেও মরুবাসী বেদুইনদের রাজনৈতিক জীবন মোটেও শান্তিপূর্ণ ছিল না। প্রাক-ইসলামি' আরবরা বিভিন্ন গোত্রে বিভক্ত হয়ে গোত্রীয় শাসন ব্যবস্থা চালু করেছিল। এ গোত্রীয় নিয়মেই তাদের রাজনৈতিক কার্যক্রম পরিচালিত হতো। গোত্রই ছিল তাদের বিপদাপদের রক্ষাকবজ। তবে বিভিন্ন তুচ্ছ ঘটনাকে কেন্দ্র করে এক গোত্রের সাথে অন্য গোত্রের রক্তক্ষয়ী সংঘর্ষ হতো। কোনো কোনো ক্ষেত্রে এ সংঘর্ষ দীর্ঘদিন ধরে চলত। এসব গোত্রীয় কলহ 'আইয়াম আল-আরব বা আরবের দিন' নামে পরিচিত। এ যুগে সংঘটিত যুদ্ধ-বিগ্রহের মধ্যে বুয়াসের যুদ্ধ, হারবুল ফিজার বিশেষভাবে উল্লেখযোগ্য। মক্কার নেতৃত্বে প্রাক-ইসলামি আরবে গোত্রীয় জোট গড়ে উঠেছিল। আরব গোত্রপতিদের সাথে মক্কায় ব্যবসায়ীদের 'ইলাফ' নামে একটি চুক্তি স্বাক্ষরিত হয়েছিল। প্রাক-ইসলামি আরবের প্রত্যেক গোত্রে একজন দলপতি থাকত। তাকে 'শেখ' বলা হতো। যুদ্ধ, সন্ধি, ব্যবসায়িক যোগাযোগ প্রভৃতি ক্ষেত্রে শেখের সিদ্ধান্তই চূড়ান্ত ছিল। গোত্রের বয়োজ্যেষ্ঠদের নিয়ে গঠিত পরামর্শ সভার সাথে, আলোচনা করে তিনি তা সম্পাদন করতেন। প্রাক-ইসলামি আরবে 'আল- মালা' নামে একটি রাজনৈতিক সংগঠন বা মন্ত্রণাসভা ছিল। এ পরিষদ মক্কার বিবদমান গোত্রগুলোর মধ্যে ভারসাম্য রক্ষার চেষ্টা করত। এছাড়া মক্কায় পৌর সমিতি গঠনের মাধ্যমে বিভিন্ন কল্যাণমূলক কাজ করা হতো। সরকার কাঠামো সম্পর্কে আরবরা পুরোপুরি অজ্ঞ থাকার কারণে তাদের মধ্যে কোনো সুষ্ঠু বিচারব্যবস্থা ছিল না। ফলে আরবের সর্বত্র 'জোর যার মুল্লুক তার' নীতি প্রচলিত ছিল। উপরের আলোচনা থেকে বোঝা যায়, প্রাক-ইসলামি আরবের রাজনৈতিক অবস্থা মোটেও সন্তোষজনক ছিল না।"
        }
      ]
    },
    {
      "number": "6",
      "uddipok": "জনাব শাহজাহান খান কলাখালী ইউনিয়নের চেয়ারম্যান নির্বাচিত হন। তিনি অত্যন্ত দয়ালু, সদাশয় ও জনদরদী ব্যক্তি এবং চারিত্রিক দিক দিয়ে ছিলেন সরল, অনাড়ম্বর, ধর্মানুরাগী ও কর্তব্যপরায়ণ। তিনি ইসলামি আদর্শ ও মূল্যবোধকে হৃদয়ে ধারণ করতেন। চেয়ারম্যান নির্বাচিত হয়ে তিনি গরিব জনগণের বিভিন্ন খাজনা মওকুফ করেন এবং কর ব্যবস্থার সংস্কার করে শিল্প ও ব্যবসা-বাণিজ্যের উন্নতি সাধন করেন। ভিন্ন মতাবলম্বীদের শাসনকার্যে নিয়োগ করে তিনি এক অভূতপূর্ব দৃষ্টান্ত স্থাপন করেন।",
      "tag": "MB, DIN.B, CB, CTG.B, SB, BB 22",
      "sub_questions": [
        {
          "label": "ক",
          "question": "কত খ্রিষ্টাব্দে কারবালার বিয়োগান্ত-ঘটনা ঘটে?",
          "explanation": "৬৮০ খ্রিস্টাব্দে কারবালার বিয়োগান্ত ঘটনা ঘটে।"
        },
        {
          "label": "খ",
          "question": "হাজ্জাজ বিন ইউসুফ বিখ্যাত ছিলেন কেন? ব্যাখ্যা করো।",
          "explanation": "যাজ্জাজ বিন ইউসুফ ছিলেন শ্রেষ্ঠ উমাইয়া প্রশাসক। উমাইয়া প্রশাসনের সার্বিক সুরক্ষায় হাজ্জাজ বিন ইউসুফ অনন্য অবদান রাখেন। বিভিন্ন সময়ে তিনি হেজাজ, ইরাক ও পূর্বাঞ্চলের শাসক হিসেবে দায়িত্ব পালন করেন। তার নির্দেশে মুসলিম বাহিনী ভারতবর্ষের সিন্ধুসহ বিভিন্ন গুরুত্বপূর্ণ অঞ্চল জয় করে। তিনি রাজস্বব্যবস্থা সংস্কার ও কৃষি উন্নয়নে ভূমিকা পালন করেন। তার পৃষ্ঠপোষকতায় শিল্প, শিক্ষা ও সংস্কৃতির যথেষ্ট উন্নতি সাধিত হয়েছিল। এছাড়া তিনি আরবি বর্ণমালায় হরকত সংযোজন করেন, যা তাকে বিখ্যাত করেছে।"
        },
        {
          "label": "গ",
          "question": "উদ্দীপকে কোন উমাইয়া খলিফার প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে উমাইয়া খলিফা ওমর বিন আবদুল আজিজের প্রতি ইঙ্গিত করা হয়েছে। উমাইয়া খলিফাদের রাজত্বকালে দেশজুড়ে ক্ষমতা নিয়ে সংঘর্ষ, বিশ্বাসঘাতকতা, ষড়যন্ত্র ও নিষ্ঠুরতায় নিমজ্জিত ছিল। তবে এসব অপকর্ম সৃষ্টিকারী খলিফাদের মধ্যে দ্বিতীয় ওমর হিসেবে পরিচিত খলিফা ওমর বিন আবদুল আজিজ ছিলেন ব্যতিক্রমধর্মী একজন শ্রেষ্ঠ ও মহান শাসক। জনাব্ আলি আজমের চরিত্রে তার চারিত্রিক বৈশিষ্ট্য ও কর্মের প্রতিচ্ছবিই স্পষ্ট হয়ে উঠেছে। জনাব আলি আজম একজন দয়ালু, সদাশয় ও প্রজাবৎসল খলিফা। চারিত্রিক দিক দিয়ে তিনি ছিলেন সরল, অনাড়ম্বর, ধর্মানুরাগী ও কর্তব্যপরায়ণ। তিনি খুলাফায়ে রাশেদিনের আদর্শ ও ইসলামি মূল্যবোধে বিশ্বাসী ছিলেন। কর ব্যবস্থার সংস্কার করে তিনি শিল্প ও ব্যবসা- বাণিজ্যের উন্নতি সাধন করেন। এছাড়া তিনি ভিন্ন মতাবলম্বীদের শাসনকার্যে নিয়োগ করে এক অপূর্ব দৃষ্টান্ত স্থাপন করেন। এ ধরনের বৈশিষ্ট্য খলিফা ওমর বিন আবদুল আজিজের ক্ষেত্রেও দেখা যায়। তিনি ছিলেন অনাড়ম্বর, ধর্মানুরাগী, কর্তব্যপরায়ণ ও প্রজাবৎসল খলিফা। তিনি খুলাফায়ে রাশেদিনের আদর্শ ও ইসলামি মূল্যবোধে বিশ্বাসী ছিলেন। রাজস্বব্যবস্থা সংস্কারের ক্ষেত্রে তিনি মাওয়ালিদের (অনারব মুসলিম) জিজিয়া কর (অমুসলিমদের ওপর ধার্যকৃত কর) থেকে রেহাই দেন। প্রশাসনিক কাজের ক্ষেত্রে তিনি সম্পূর্ণ নিরপেক্ষভাবে যোগ্য লোকদের নিয়োগ দেন। সুতরাং বলা যায় যে, উদ্দীপকে উমাইয়া খলিফা ওমর বিন আবদুল আজিজেরই ইঙ্গিত দেওয়া হয়েছে।"
        },
        {
          "label": "ঘ",
          "question": "উক্ত খলিফার শাসননীতি ছিল জনকল্যাণমুখী'- বিশ্লেষণ করো ।",
          "explanation": "উত্ত খলিফা অর্থাৎ ওমর বিন আবদুল আজিজের শাসন নীতি ছিল জনকল্যাণমুখী- মন্তব্যটি যথার্থ। খলিফা ওমর বিন আবদুল আজিজ তার আগের ও পরের সব উমাইয়া শাসক থেকে চারিত্রিক গুণাবলি, ধর্মপালন ও শাসনকার্যে একেবারেই ভিন্ন ছিলেন। তিনি ধার্মিক, দয়ালু, সুবিচারক, উদার, সরল ও শান্তি প্রয় মানুষ ছিলেন। তিনি ইসলাম ধর্ম প্রচারে বিশেষ মনোযোগী হন এবং প্রজাকল্যাণে জনসাধারণের ওপর থেকে অতিরিক্ত কর রহিত করে একটি জনকল্যাণকামী শাসনব্যবস্থা চালু করেন। ৭১৫ খ্রিস্টাব্দে ওমর বিন আবদুল আজিজ ক্ষমতায় আরোহণ করে খুলাফায়ে রাশেদিনের নীতি অনুসারে একটি জনকল্যাণমুখী শাসন ব্যবস্থা চালু করেন। তিনি তার পূর্ববর্তী খলিফাদের কলুষিত নীতি, ত্যাগ করে দুর্নীতিমুক্ত, ন্যায়নিষ্ঠ, গোত্র ও স্বজনপ্রীতিমুক্ত একটি সর্বজনীন প্রশাসন প্রতিষ্ঠার নীতি গ্রহণ করেন। তিনি দাওয়ালিদের ওপর থেকে জিজিয়া ও খারাজ প্রত্যাহার করেন। এছাড়া ইসলামের প্রসারকল্পে ঘোষণা দেন, যে ব্যক্তি ইসলাম গ্রহণ করবে তাকে খারাজ ও জিজিয়া থেকে অব্যাহতি দেওয়া হবে। ফলে ইসলামের ব্যাপক প্রসার ঘটে। ইসলামের সাম্য, মৈত্রী, ভ্রাতৃত্ব-এ নীতিতে উদ্বুদ্ধ হয়ে তিনি মাওয়ালিদের জিজিয়া ও খারাজ থেকে মুক্ত করেন এবং মুসলমানদেরকে যাকাত ও ঊশর প্রদানের নির্দেশ দেন। খলিফা দ্বিতীয় ওমরের রাজ্য শাসনের মূলমন্ত্র ছিল মানবতার সেবা ও প্রজাপালন। তিনি প্রাদেশিক গভর্নরদের কল্যাণকামী শাসন ব্যবস্থার রূপরেখা প্রণয়নের নির্দেশ দেন। উমাইয়াদের চরম শত্রু যাশেমি, খারেজি সবার প্রতি তিনি উদার নীতি গ্রহণ করেন। উপরের আলোচনা থেকে বলা যায়, ওমর বিন আবদুল আজিজ মুসলমান, অমুসলমান, আরব-অনারব, হিমারীয়, মুদারীয় সবার সমানাধিকারের ভিত্তিকে একটি জনকল্যাণকামী শাসন ব্যবস্থা প্রতিষ্ঠা করেছিলেন।"
        }
      ]
    },
    {
      "number": "7",
      "uddipok": "পলাশীর যুদ্ধ বাংলার ভাগ্যাকাশে এক চরম বিপর্যয় ডেকে। আনে। ১৭৫৭ সালে সংঘটিত এ যুদ্ধে মীরজাফরের শঠতাপূর্ণ আচরণে বাংলার শেষ নবাব সিরাজ-উদ-দৌলার পরাজয় ঘটে। এ যুদ্ধে মীরমদন, মোহনলাল যখন প্রাণপণ লড়াই করে নবাবের বিজয়কে সুনিশ্চিত করে তোলেন, তখনই মীরজাফর নবাবকে যুদ্ধ বন্ধ করতে পরামর্শ দেন। নবাব মীরজাফরকে বিশ্বাস করে যুদ্ধ বন্ধ করার ঘোষণা দেন। মীরজাফরের এ বিশ্বাসঘাতকতায় নবাবের পরাজয় ঘটে। ফলে ভারতবর্ষে ইংরেজ ঔপনিবেশিক শাসনের সূত্রপাত ঘটে।",
      "tag": "MB, DIN.B, CB, CTG.B, SB, BB 22",
      "sub_questions": [
        {
          "label": "ক",
          "question": "কাকে আরব বিশ্বের প্রথম রাজা বলা হয়?",
          "explanation": "মুয়াবিয়াকে আরব বিশ্বের প্রথম রাজা বলা হয়।"
        },
        {
          "label": "খ",
          "question": "খলিফা সুলাইমানকে 'আশীর্বাদের চাবি' বলা হয় কেন? ব্যাখ্যা। করো।",
          "explanation": "ইরাকের বন্দিদের মুক্তিদানের জন্য খলিফা সুলায়মানকে 'আশীর্বাদের চাবি' বলা হয়। উমাইয়া শাসনামলে ইরাকের শাসনকর্তা হাজ্জাজ বিন ইউসুফ কুফা ও বসরায় ইসলামের চতুর্থ খলিফা হযরত আলি (রা)-এর অনুসারীদের বিদ্রোহ দমন করেন। এ সময় তিনি হাজার হাজার মানুষকে বন্দি করে । কারাগারে নিক্ষেপ করেন। খলিফা সুলায়মান ক্ষমতায় আরোহণের পর হাজ্জাজের বন্দিকৃত কয়েদিদের মুক্ত করে দেন। এ কারণে তাকে মিফতাহুল খায়র বা আশীর্বাদের চাবি বলা হয়।"
        },
        {
          "label": "গ",
          "question": "উদ্দীপকে বর্ণিত যুদ্ধের সাথে ইসলামের ইতিহাসের কোন যুদ্ধের সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লেখিত যুদ্ধের সাথে ইসলামের ইতিহাসের সিফফিনের যুদ্ধের সাদৃশ্য রয়েছে। হযরত আলি (রা) ও মুয়াবিয়ার মধ্যে সংঘটিত সিফফিনের যুদ্ধ (৬৫৭ খ্রি.) ইসলামের ইতিহাসে একটি গুরুত্বপূর্ণ ঘটনা। এ যুদ্ধের মাধ্যমে ইসলামি এ খিলাফতের পবিত্রতা নষ্ট হয়। এ যুদ্ধে হযরত আলি (রা)-এর প্রচন্ড অক্রেমণে যখন মুয়াবিয়ার পরাজয় নিশ্চিত তখন তিনি আমর ইবনুল আসের পরামর্শে যুদ্ধ বন্ধ করে সন্দ্বি প্রার্থনা করেন। পরবর্তী সময়ে দুমাতুল জন্দলের সালিশে আমর ইবনুল আসে ধূর্ততার সুযোগে মুয়াবিয়া ক্ষমতায় আরোহণ করেন। উদ্দীপকের যুদ্ধেও এরকম শঠতা ও বিশ্বাসঘাতকতার দৃষ্টান্ত দেখা যায়। উদ্দীপকে বর্ণিত পলাশীর যুদ্ধে মীরজাফরের শঠতা ও বিশ্বাসঘাতকতায় নবাব পরাজয় বরণ করেন। একইভাবে সিফফিনের যুদ্ধে হযরত আলি (রা)-এর প্রচন্ড আক্রমণে মুয়াবিয়ার পরাজয় যখন অনিবার্য তখন তার সেনাপতি ও উপদেষ্টা আমর ইবনুল আসের পরামর্শে যুদ্ধ স্থগিত রাখার জন্য মুয়াবিয়া কালিমার পতাকা শীর্ষে উঠিয়ে ও বর্ণার মাথায় পবিত্র কুরআন উত্তোলন করে সন্ধির আহ্বান জানান। পরবর্তী সময়ে হযরত আলি (রা) আবু মুসা আল আশারি এবং মুয়াবিয়া আমর ইবনুল আসকে মধ্যস্থতাকারী নিযুক্ত করে সালিশে বসেন। কিন্তু আমর ইবনুল আস বিশ্বাসঘাতকতা করে মুয়াবিয়াকে খলিফা ঘোষণা করেন। সুতরাং দেখা যায়, উদ্দীপকের যুদ্ধের সাথে সিফফিনের যুদ্ধের সুস্পষ্ট সাদৃশ্য রয়েছে।"
        },
        {
          "label": "ঘ",
          "question": "তুমি কি মনে কর, উদ্দীপকের যুদ্ধের মতো উক্ত যুদ্ধের ফলেও। ইসলামের এক নতুন শাসনব্যবস্থার যাত্রা শুরু হয়? যৌক্তিক মত দাও।",
          "explanation": "হ্যাঁ, উদ্দীপকের যুদ্ধের মতো সিফফিনের যুদ্ধের পরিণতিতেও ইসলামে গণতান্ত্রিক শাসনব্যবস্থা বিলুপ্ত হয়ে রাজতন্ত্রের সূচনা হয়েছিল। সিফফিনের যুদ্ধের দুই পক্ষ হযরত আলি (রা) ও মুয়াবিয়ার মধ্যে মীমাংসা । করার জন্য হযরত আলির (রা) পক্ষে আবু মুসা আল আশারি এবং অ' মুয়াবিয়ার পক্ষে আমর ইবনুল আস মধ্যস্থতাকারী নিযুক্ত হন। সালিশ বৈঠকে আমর ইবনুল আস শঠতা করে মুয়াবিয়াকে খলিফা নিযুক্ত করেন। এর মাধ্যমে খিলাফতের গণতান্ত্রিক ধারা বিনষ্ট হয় এবং রাজতন্ত্রের সূত্রপাত ঘটে। উদ্দীপকে বর্ণিত পলাশীর যুদ্ধের পরিণতিতেও এমনটি দেখা যায়। পলাশীর যুদ্ধে নবাবের পরাজয়ের ফলে বাংলার স্বাধীনতার সূর্য অন্তমিত হয়। ব্রিটিশরা এদেশের শাসনক্ষমতায় বসে শাসন, শোষণ, অত্যাচার- নির্যাতনের ঔপনিবেশিক শাসনব্যবস্থা শুরু করে। অনুরূপভাবে সিফফিনের যুদ্ধে হযরত আলি (রা) ও মুয়াবিয়ার মধ্যে মীমাংসা করার জন্য দুমাতুল জান্দলে সালিশি বৈঠক বসে। এ বৈঠকে মুয়াবিয়ার পক্ষের মধ্যস্থতাকারী আমর ইবনুল আস হযরত আলি (রা)-এর সরলতার সুযোগ নিয়ে শঠতা করে মুয়াবিয়াকে খলিফা ঘোষণা করেন। ফলে ইসলামের ইতিহাসে এক নতুন শাসনব্যবস্থা সুচনা হয়। মুয়াইবিয়া খিলাফতে অধিষ্টিত হওয়ার পর খুলাফায়ে রাশেদিনের সব গণতান্ত্রিক নীতি বর্জন করে রাজতন্ত্র প্রবর্তন করেন। উপরের আলোচনারে প্রেক্ষিতে বলা যায, প্রতারণা ও শঠতার আশ্রয় নিয়ে মুয়াইবিয়া শাসন ক্ষমতায় অধিষ্ঠিত হয়ে এক ধরনে নতুন শাসনব্যবস্থার সূচনা করেছিলেন। যা খুলাফায়ে রাশেদিনের নীতি ও আদর্শের সম্পূর্ণ পরিপন্থি ছিল । তাই উদ্দীপকে বর্ণিত যুদ্ধের ফলাফলের সাথে এর সাদৃশ্য রয়েছে।"
        }
      ]
    },
    {
      "number": "8",
      "uddipok": "প্রাচীন রুশ দেশীয় একজন প্রজাহিতৈষী রাজা ছিলেন। তার মহানুভবতায় আকৃষ্ট হয়ে দেশের অভ্যন্তরে একদল মানুষ তাকে ঈশ্বরের সাথে তুলনা করতে থাকেন। এতে রাজা বিব্রতবোধ করেন। উক্ত আচরণ, থেকে বিরত রাখার চেষ্টা করে ব্যর্থ হয়ে রাজা তাদের বন্দি করেন। তাদের বন্দি করার ফলে রাজা বড় ধরনের দুর্যোগের হাত হতে রক্ষা পায়। এর ফলে রাজ্যে বিশৃঙ্খলা দূরীভূত হয়ে শান্তি প্রতিষ্ঠিত হয়।",
      "tag": "MB, DIN.B, CB, CTG.B, SB, BB 22",
      "sub_questions": [
        {
          "label": "ক",
          "question": "আব্বাসি খিলাফতের পরিসমাপ্তি ঘটে কত সালে?",
          "explanation": "১২৫৮ সালে আব্বাসি খিলাফতের পরিসমাপ্তি ঘটে ।"
        },
        {
          "label": "খ",
          "question": "'বায়তুল হিকমা' বলতে কী বোঝ? ব্যাখ্যা করো।",
          "explanation": "আব্বাসি খলিফা আল মামুন প্রতিষ্ঠিত একটি শিক্ষা প্রতিষ্ঠান বা জ্ঞানগৃহ হলো বায়তুল হিকমা। বায়তুল হিকমা অর্থ জ্ঞানগৃহ। খলিফা আল মামুন ৮৩০ খ্রিষ্টাব্দে বাগদাদে এটি প্রতিষ্ঠা করেন। এটি গ্রন্থাগার, শিক্ষায়তন ও অনুবাদ বিভাগ- এ তিন ভাগে বিভক্ত ছিল। সুপণ্ডিত হুনায়ন বিন ইসহাক এর প্রথম তত্ত্বাবধায়ক নিযুক্ত হয়েছিলেন। এখানে গ্যালেন, ইউক্লিড, টলেমি, পল প্রমুখ গ্রিক মনীষীর প্রাচীন গ্রন্থাবলি অনুবাদ করা হতো এবং অনুবাদকারীকে গ্রন্থের ওজনে স্বর্ণমুদ্রায় পারিশ্রমিক দেওয়া হতো ।"
        },
        {
          "label": "গ",
          "question": "উদ্দীপকে উল্লেখিত রুশ দেশীয় রাজার সাথে তোমার পাঠ্যবইয়ের কোন ঘটনার মিল রয়েছে? ব্যাখ্যা করো।",
          "explanation": "উদ্দীপকটি আব্বাসি খিলাফতের খলিফা আল মনসুরের সময়ের রাওয়ান্দিয়া সম্প্রদায়ের বিদ্রোহ দমনের ঘটনাকে ইঙ্গিত করে। আব্বাসি খলিফা আবু জাফর আল মনসুর একজন জনদরদি শাসক ছিলেন। তিনি প্রজাদের কল্যাণে বহুমুখী পদক্ষেপ গ্রহণ করেন। তার এ সকল কর্মকাণ্ডে জনগণ খুশি ছিল। তাছাড়া তিনি একজন ধর্মপ্রাণ ব্যক্তি ছিলেন। তার এই ধার্মিকতার কারণে রাওয়ান্দিয়া সম্প্রদায় তাকে আল্লাহর অবতার বলে ঘোষণা করেন। এ ঘটনায় তিনি বিরক্ত হয়ে রাওয়ান্দিয়া সম্প্রদায়কে দমন করেন। উদ্দীপকেও এ ঘটনার প্রতিফলন ঘটেছে। উদ্দীপকে বলা হয়েছে, প্রাচীন রুশ দেশীয় একজন প্রজাহিতৈষী শাসকের মহানুভবতায় আকৃষ্ট হয়ে দেশের অভ্যন্তরে একদল মানুষ তাকে খোদার সাথে তুলনা করতে থাকে। এতে রাজা বিব্রতবোধ করেন এবং উক্ত আচরণ থেকে তাদের বিরত রাখার চেষ্টায় ব্যর্থ হয়ে তাদের বন্দি করে। উদ্দীপকের এ শাসক মূলত আব্বাসি খলিফা আল মনসুরের প্রতিনিধিত্ব করছে। খলিফা আল মনসুর ধর্মপ্রাণ ছিলেন বলে ৭৫৮ খ্রিষ্টাব্দে রাওয়ান্দিয়া সম্প্রদায় খলিফাকে আল্লাহর অবতার বলে ঘোষণা করেন। তাদের এরূপ ধর্মবিরোধী কার্যের জন্য মনসুর বাধ্য হয়ে তাদের ২০০ জনকে কারারুদ্ধ করেন। ফলে ৬০০ রাওয়ান্দিয়ার একটি দল খলিফার সঙ্গে সাক্ষাতের কথা বলে তাকে আক্রমণ করে। সৌভাগ্যক্রমে খলিফা এ আক্রমণ থেকে বেঁচে যান। উদ্দীপকেও এ ঘটনার প্রতি ইঙ্গিত দেওয়া হয়েছে।"
        },
        {
          "label": "ঘ",
          "question": "উদ্দীপকে বর্ণিত ঘটনার আলোকে বলা যায় রুশ দেশীয় রাজার মতো উক্ত শাসকও রাজনৈতিক প্রজ্ঞা দ্বারা মহাবিপর্যয়ের হাত থেকে রক্ষা পেয়েছিলেন— বিশ্লেষণ করো।",
          "explanation": "রুশ দেশের রাজার মতো খলিফা আল মনসুরও রাজনৈতিক প্রজ্ঞা দ্বারা মহাবিপর্যয়ের হাত থেকে রক্ষা পেয়েছিলেন । উদ্দীপকে আল মনসুরের রাওয়ান্দিয়া সম্প্রদায়ের বিদ্রোহ দমনের বিষয়টির ইঙ্গিত করা হয়েছে। খলিফা অত্যন্ত দক্ষতার সাথে রাওয়ান্দিয়াদের বিদ্রোহ দমন করে সাম্রাজ্যকে একটি সুদৃঢ় ভিত্তির ওপর প্রতিষ্ঠিত করেন। আব্বাসি শাসক আল মনসুর তার রাজনৈতিক প্রজ্ঞার দ্বারা আব্বাসি শাসনকে সুদৃঢ়করণের লক্ষ্যে বিভিন্ন বিদ্রোহ- গোলযোগ দমনের জন্য বহুমুখী পদক্ষেপ গ্রহণ করেন। খিলাফত লাভের পরপরই তার চাচা ও সিরিয়ার শাসনকর্তা আব্দুল্লাহ বিন আলীর বিদ্রোহ দমন করেন। কারণ আবুল আব্বাস তাকে পরবর্তী খলিফা বানানোর প্রতিশ্রুতি দিয়েছিলেন । এরপর আবু মুসলিম খোরাসানির অধিক জনপ্রিয়তায় ভীত হয়ে পরিকল্পনা করে তাকেও হত্যা করেন। কারণ আবু মুসলিমের জীবদ্দশায় মনসুর নিজেকে সিংহাসনে নিরাপদ মনে করেননি। এরপর তিনি পর্যায়ক্রমে সানবাদের বিদ্রোহ, রাওয়ান্দিয়া সম্প্রদায়ের বিদ্রোহ ও খোরাসানের বিদ্রোহ দমন করেন। বিদ্রোহ দমনের মাধ্যমে তার রাজনৈতিক প্রজ্ঞা 'প্রকাশ পায় এবং দেশ মহাবিপর্যয়ের হাত থেকে রক্ষা পায়। সার্বিক আলোচনায় প্রতীয়মান হয় যে, আল মনসুর তার অক্লান্ত পরিশ্রম, অদম্য সাহস, দূরদর্শিতা ও কূটনৈতিক প্রজ্ঞার বলে সকল বিদ্রোহ দমনের মাধ্যমে নব প্রতিষ্ঠিত আব্বাসি সাম্রাজ্যের ভিত মজবুত করেন ।"
        }
      ]
    },
    {
      "number": "9",
      "uddipok": "লাবন্য তার পাঠ্যবই থেকে একজন সাহাবির জীবনী পাঠ করেছে। তিনি ছিলেন বয়স্ক পুরুষদের মধ্যে প্রথম ইসলাম ধর্ম গ্রহণকারী ব্যক্তি। তিনি অনেক বেশি নবি ভক্ত ছিলেন। তাকে ইসলামের ত্রাণকর্তা বলা হয়ে থাকে।",
      "tag": "MB, DIN.B, CB, CTG.B, SB, BB 22",
      "sub_questions": [
        {
          "label": "ক",
          "question": "রিদ্দার যুদ্ধ কত খ্রিস্টাব্দে সংঘটিত হয়?",
          "explanation": "৬৩২-৬৩৩ সাল পর্যন্ত রিন্দার যুদ্ধ সংঘটিত হয়।"
        },
        {
          "label": "খ",
          "question": "'মজলিশ-উস-শূরা' বলতে কী বোঝ? ব্যাখ্যা করো।",
          "explanation": "মজলিশ-উস্-শুরা ইসলামি রাষ্ট্রের একটি মন্ত্রণাপরিষদ। প্রাক-ইসলামি যুগের দারুন নাদওয়ার বয়োজ্যেষ্ঠ পরিষদ-এর অনুকরণে রাসুল (স) একটি পরামর্শব্যবস্থা চালু রাখেন, যা পরবর্তী সময়ে হযরত আবু বকর (রা)-ও অনুসরণ করেন। হযরত ওমর (রা) এ ব্যবস্থাকে আধুনিকীকরণের উদ্যোগ গ্রহণ করেন। কারণ তিনি সবসময় বলতেন, পরামর্শ ছাড়া খিলাফত চলতে পারে না। এ গণতান্ত্রিক চেতনায় উদ্বুদ্ধ হয়ে তিনি জনগণের সুযোগ-সুবিধা নিশ্চিতকরণ এবং স্বচ্ছভাবে শাসনকার্য পরিচালনার জন্য একটি উচ্চ ক্ষমতাসম্পন্ন মন্ত্রণাপরিষদ গঠন করেন, যা মজলিশ-উস্-শুরা নামে পরিচিত। এটি মজলিশ-আল-আম ও মজলিশ- আল-খাস-এ দু ভাগে বিভক্ত ছিল।"
        },
        {
          "label": "গ",
          "question": "ইসলামের ইতিহাসে লাবন্যের পঠিত সাহাবির অবস্থান নিরূপণ করো।",
          "explanation": "লাবন্যের পঠিত সাহাবি হলেন হযরত আবু বকর (রা), ইসলামের ইতিহাসে যিনি বিশেষ গুরুত্বপূর্ণ অবস্থান ও সম্মানজনক আসনে সমাসীন। হযরত আবু বকর (রা) ছিলেন মুসলিম জাহানের প্রথম খলিফা। ইসলামের প্রাথমিক যুগে নিঃস্বার্থভাবে যারা ইসলামের খেদমত করেছেন তাদের মধ্যে আবু বকর (রা) অগ্রগণ্য। তিনি মক্কার বিখ্যাত কুরাইশ বংশে জন্মগ্রহণ করেন। তিনি প্রকৃতপক্ষেই একজন একনিষ্ঠ ইসলাম প্রেমিক ছিলেন। লাবন্যের পঠিত সাহাবি সম্পর্কিত তথ্য এ মহান ব্যক্তিত্বের প্রতিই ইঙ্গিত করে। লাবন্যের পঠিত সাহাবি বয়স্ক পুরুষদের মধ্যে প্রথম ইসলাম গ্রহণ করেন। তিনি অনেক বেশি নবি ভক্ত ছিলেন। এ কথাগুলো হযরত আবু বকর (রা) এর ক্ষেত্রেই প্রযোজ্য। তিনি ৬১০ খ্রিষ্টাব্দে ইসলাম গ্রহণ করেন। প্রাপ্তবয়স্ক পুরুষদের মধ্যে সর্বপ্রথম তিনিই ইসলাম গ্রহণ করেছিলেন। তিনি বিপদে-আপদে সবসময় মহানবি (স)-এর পাশে থাকতেন। মেরাজের কথা সর্বপ্রথম তিনিই বিশ্বাস করেছিলেন। এজন্য মহানবি (স) তাকে 'সিদ্দিক' বা বিশ্বাসী উপাধি দেন। রাসুল (স)-এর কাছে তার অবস্থান ছিল মহান আল্লাহর পরে। রাসুল (স) বলেন, \"যদি আল্লাহ ছাড়া আর কাউকে বন্ধু বলতাম। তবে আবু বকর (রা)-কেই বন্ধু বলতাম।\" মহানবি (স)-এর কাছে আবু বকর (রা) এত গুরুত্বপূর্ণ ছিলেন যে, তিনি তার ইমামতিতে বহুব্যর নামাজ আদায় করেছেন। মহানবি (স)-এর মৃত্যুর পর খেলাফতের দুর্যোগপূর্ণ মুহূর্তে তিনি যে গুরুত্বপূর্ণ অবদান রেখেছেন তাতে ইসলামে তার অবস্থান নবি (স)-এর পরেই বিবেচিত হয়। সুতরাং বলা যায়, ইসলামের ইতিহাসে লাবন্যের পঠিত সাহাবি অর্থাৎ হযরত আবু বকর (রা) বিশেষ স্থান দখল করে আছেন।"
        },
        {
          "label": "ঘ",
          "question": "'উক্ত সাহাবিকে ইসলামের ত্রাণকর্তা বলা হয়'- তোমার পাঠ্যবইয়ের আলোকে বিশ্লেষণ করো।",
          "explanation": "ইসলামের সংকটকালীন পরিস্থিতি মোকাবেলায় দক্ষতা ও বিচক্ষণতার পরিচয় দেওয়ায় হযরত আবু বকর (রা)-কে ইসলামের ত্রাণকর্তা বলা হয়। মহানবি (স)-এর মৃত্যুর পর তাঁর প্রতিনিধি হয়ে হযরত আবু বকর (রা) খিলাফত পরিচালনার দায়িত্ব গ্রহণ করেন। তিনি ছিলেন মহানবি (স)-এর যোগ্য ও উপযুক্ত প্রতিনিধি। মহান আল্লাহ ও রাসুলের (স) নির্দেশ অনুযায়ী ইসলামের একনিষ্ঠ সেবা করে তিনি ইসলামের ত্রাণকর্তা হিসেবে স্বীকৃতি পান। মহানবি (স)-এর ওফাতের পর মুসলমানদের মধ্যে যে বিভ্রান্তি ও বিশৃঙ্খলা ছড়িয়ে পড়েছিল আবু বকর (রা) দক্ষতার সাথে তা দূর করে মুসলিম সমাজকে ঐক্যবন্ধ করেন। রাসুল (স)-এর পবিত্র দেহ সমাহিতকরণ ও খলিফা নির্বাচনের সমস্যার সুষ্ঠু সমাধান করে তিনি ইসলামের প্রাথমিক পর্যায়ের সংকট কাটিয়ে উঠতে অবদান রাখেন। সংকটের এই পরিস্থিতিতে খিলাফতের দায়িত্ব গ্রহণ করে তিনি নিয়ন্ত্রণহীন ও বিশৃঙ্খল নাগরিকদের সুনির্দিষ্ট ধর্মীয় অনুশাসন পালনে বাধ্য করেন। এভাবে তিনি ইসলামকে অনিশ্চয়তার হাত থেকে রক্ষা করেন। তাছাড়া যাকাত প্রদানে অস্বীকৃতি জ্ঞাপনকারী বেদুইন গোত্রগুলোর (আরস ও জুবিয়ান) বিরুদ্ধে তিনি উপযুক্ত ব্যবস্থা গ্রহণ করে ইসলামি বিধান, অনুযায়ী তাদের যাকাত প্রদানে বাধ্য করেন। তিনি দীনকে (ইসলাম) সব আদর্শের উর্ধ্বে প্রতিষ্ঠা করেন। ভন্ডনবিদের সমুচিত শিক্ষা দিয়ে খলিফা আবু বকর (রা) ইসলামের ভিত্তি নিরাপদ করেন। তিনি আরব ভূখণ্ড থেকে প্রতারণা, ভন্ডামিসহ অনৈসলামিক কার্যকলাপের মূলোৎপাটন করে ইসলামকে নিরাপদ করেন। এছাড়া তিনি বিক্ষিপ্তভাবে ছড়িয়ে থাকা পবিত্র কুরআনের বাণীগুলো সংগ্রহ করে পুস্তক আকারে লিখে রাখার ব্যবস্থা করেন। পরিশেষে বলা যায়, খিলাফত লাভের পর ইসলাম ধর্ম ও মুসলিম রাষ্ট্রের একনিষ্ঠ সেবা করে হযরত আবু বকর (রা) ইসলামি খেলাফতকে যেভাবে রক্ষা করেছেন, তাতে নিঃসন্দেহে তাকে ইসলামের ত্রাণকর্তা বলা যায়।"
        }
      ]
    },
    {
      "number": "10",
      "uddipok": "দিল্লির সুলতান মুহাম্মদ ঘুরির মৃত্যুর পর কুতুবউদ্দিন আইবেক সুলতান হিসেবে মনোনীত হন। তিনি দেশ জয়ের মাধ্যমে সাম্রাজ্যের পরিধিকে আরো বিস্তৃত করেন। তিনি শুধু একজন বিজেতাই ছিলেন না বরং একজন সফল প্রশাসকও ছিলেন। প্রশাসনিক ক্ষেত্রে ব্যাপক সংস্কার সাধন করে একটি শক্তিশালী প্রশাসন ব্যবস্থা গড়ে তোলেন। মূলত তার শাসনামলেই ভারতবর্ষে মুসলিম শাসন পূর্ণতা লাভ করে।",
      "tag": "AHC 24,MB, DIN.B, CB, CTG.B, SB, BB 22",
      "sub_questions": [
        {
          "label": "ক",
          "question": "উষ্ট্রের যুদ্ধ কত খ্রিষ্টাব্দে সংঘটিত হয়?",
          "explanation": "৬৫৬ খ্রিস্টাব্দের শেষের দিকে উষ্ট্রের যুদ্ধ সংঘটিত হয়।"
        },
        {
          "label": "খ",
          "question": "'বায়তুল মাল' বলতে কী বোঝ? ব্যাখ্যা করো।",
          "explanation": "বায়তুল মাল বলতে ইসলামি রাষ্ট্রের সরকারি কোষাগারকে বোঝায়। ইসলামি রাষ্ট্রের সমস্ত অর্থ এক স্থানে জমা থাকে। রাষ্ট্রীয় ব্যবস্থা পরিচালনায় এ অর্থ ব্যয় করা হয়। রাষ্ট্রের বাৎসরিক ব্যয়ভার নির্বাহের পর উদ্বৃত্ত অর্থ গরিবদের মধ্যে বণ্টন করা হয়। রাষ্ট্রের সমগ্র অর্থনৈতিক ব্যবস্থা এ সম্পদের ওপর নির্ভর করে। এ ধরনের রাষ্ট্রীয় কোষাগারই বায়তুল মাল নামে পরিচিত।"
        },
        {
          "label": "গ",
          "question": "উদ্দীপকের শাসকের সাথে তোমার পাঠ্যবইয়ের কোন শাসকের মিল রয়েছে? বাখ্যা করো।",
          "explanation": "উদ্দীপকের শাসকের সাথে খলিফা হযরত ওমর (রা)-এর মিল রয়েছে। হযরত আবু বকর (রা) ৬৩৪ খ্রিস্টাব্দে ইন্তেকাল করেন। তার ইন্তেকালের পর তীক্ষ্ণ মেধাসম্পন্ন ও সাহসী ব্যক্তিত্ব হযরত ওমর (রা) খিলাফতের দায়িত্বভার গ্রহণ করেন। ইসলামের দ্বিতীয় খলিফা হয়ে হযরত ওমর (রা) খিলাফত সম্প্রসারণের কাজকে বিশেষ গুরুত্ব দিয়েছিলেন এবং এ কাজে তিনি সফলও হয়েছিলেন। উদ্দীপকের শাসকের কাজেও ওমর (রা)-এর রাজ্যবিস্তার নীতির প্রতিচ্ছবি লক্ষ করা যায়। উদ্দীপকে বলা হয়েছে, সুলতান মুহাম্মদ ঘুরির মৃত্যুর পর কুতুবউদ্দিন আইবেক সুলতান হিসেবে মনোনীত হন। তিনি সাম্রাজ্যের পরিধি আগের তুলনায় অনেক বিস্তৃত করেন। তিনি শুধু একজন বিজেতাই ছিলেন না বরং একজন সফল প্রশাসকও ছিলেন। ওমর (রা)-ও তার সাম্রাজ্যের সীমা অনেক বেশি সম্প্রসারণ করেন। এ সম্পর্কে পি, কে হিট্টি বলেন, \"আবু বকরের সময় মুসলিম বাহিনী বিজয় যাত্রা শুরু করে এবং ওমরের সময় এসে এক অভাবনীয় সাফল্য লাভ করে।\" তার দশ বছরের শাসনামলে মুসলমানরা অসাধারণ রণনৈপুণ্য এবং যোগ্যতায় পরাক্রমশালী রোমান ও পারস্য সাম্রাজ্যকে সম্পূর্ণরূপে করায়ত্ত করেন। তার আমলে মুসলিম সাম্রাজ্যের সীমা পারস্য, সিরিয়া ও মিসর পর্যন্ত প্রসারিত হয়। ওমর (রা)- কে অর্ধ পৃথিবীর শাসক বলা হয়। মোটকথা মহানবি (স) আরবে যে ইসলামি, সাধারণতন্ত্রের সূচনা করেছিলেন হযরত ওমর (রা) সেটিকে একটি বৃহৎ ও শক্তিশালী সাম্রাজ্যে পরিণত করেছিলেন। সাম্রাজ্যকে ঢেলে সাজানো এবং সঠিকভাবে পরিচালনা করে তিনি দক্ষ ও সফল প্রশাসক হিসেবে খ্যাতি লাভ করেন। সুতরাং বোঝা যায়, হযরত ওমর (রা)-এর সাথে উদ্দীপকের শাসক কুতুবদ্দিন আইবেকের মিল রয়েছে।"
        },
        {
          "label": "ঘ",
          "question": "উদ্দীপকের শাসকের চেয়ে উত্ত খলিফা ছিলেন আরও অধিকতর সফল প্রশাসক উক্তিটিকে তুমি কি সমর্থন কর? যুক্তিসহ তোমার মতামত বিশ্লেষণ করো।",
          "explanation": "উদ্দীপকের শাসকের চেয়ে হযরত ওমর (রা) ছিলেন অনেক বেদি সফল প্রশাসক-এ উক্তিটি আমি সমর্থন করি। হযরত ওমর (রা) ছিলেন একজন আদর্শ খলিফা। তার মতো সুযোগ্য শাসক বিশ্বের ইতিহাসে বিরল কোমলতা ও কঠোরতার সমন্বিত চারিত্রিক বৈশিষ্ট্য নিয়ে ওমর (রা) খিলাফতকে একটি সুসংহত রূপ দেন। একজন প্রকৃত খলিফার যেসব বৈশিষ্ট্য থাকা প্রয়োজন তার সবই ওমরের (রা) মাঝে ছিল। কিন্তু উদ্দীপকের শাসকের মধ্যে এর সবটুকু প্রকাশিত হয়নি। উদ্দীপকের শাসক একজন সফল বিজেতা ও প্রশাসক ছিলেন বটে। তবে এ সফলতা হযরত ওমর (রা) এর সাফল্যের ঊর্ধ্বে নয়। কারণ হযরত ওমর (রা) ইসলামি সাম্রাজ্যের বিস্তৃতি সাধন ছাড়াও বহুবিধ সংস্কারমূলক ও নতুন উদ্যোগ নেন। তিনি সাম্রাজ্যে আরব জাতীয়তাবাদ সৃষ্টি করেন। তিনি মনে করতেন, আরব মুসলমানরা ভাষা, ধর্ম, সংস্কৃতি, ইতিহাস ও ঐতিহ্যগত দিক দিয়ে সম্পূর্ণ স্বতন্ত্র একটি জাতি। তাই আরব উপদ্বীপকে শুধু আরব মুসলমানদের জন্য সংরক্ষণ করে আরব জাতীয়তাবাদ গঠনে ব্যাপক ভূমিকা রাখেন। তার সামরিক বিচক্ষণতা ও সাংগঠনিক ক্ষমতা সর্বযুগে প্রশংসা অর্জন করেছে। ওমর (রা)-ই প্রথম ন্যায়বিচার প্রতিষ্ঠার জন্য শাসন বিভাগ থেকে বিচার বিভাগকে পৃথক করেন। তিনি ছিলেন গণতন্ত্রমনা। তার প্রতিষ্ঠিত 'মজলিশ-উস-শূরা' বা উপদেষ্টা পরিষদ আজও বিশ্ব গণতন্ত্রের জয়গান করছে। মহানবি (স)-এর গণতন্ত্রের বীজ ওমর (রা)-এর ঐক্য, সাম্য ও মৈত্রী নীতিতে এক শক্তিশালী মহীরূহে পরিণত হয়েছিল। ইসলামি সাম্রাজ্যের ব্যাপক বিস্তার লাভের ফলে যখন আয় বৃদ্ধি পায় তখন তিনি বায়তুল মাল বা সরকারি কোষাগার প্রতিষ্ঠা করেন। এসব অক্ষয়কীর্তির জন্য তিনি ইসলামের ইতিহাসে গুরুত্বপূর্ণ স্থান দখল করে আছেন। অসহায় অনাথদের সাহায্য করার জন্য খলিফা ওমর (রা) সর্বপ্রথম আদমশুমারির প্রচলন করেন। দুনিয়ার বুকে এমন কীর্তি তুলনাহীন। তিনি ঐক্য, সাম্য ও মৈত্রীর আদর্শে তার শাসনব্যবস্থা গড়ে তুলেছিলেন। উপরের আলোচনা থেকে বোঝা যায়, উদ্দীপকের শাসক কুতুবউদ্দিন আইবেকের চেয়ে হযরত উমর (রা) ছিলেন অনেক বেশি সফল। এ কারণে প্রশ্নের মন্তব্যটি আমি পরিপূর্ণ সমর্থন করি।"
        }
      ]
    },
    {
      "number": "11",
      "uddipok": "বাদশা সরফরাজ খান ছিলেন একজন সরলমনা ও প্রজাবৎসল, শাসক। তিনি সবসময় অহেতুক রক্তপাত এড়িয়ে যেতেন। তার এই সরলতার সুযোগ নিয়ে একদল বিপথগামী জনতা তার বিরুদ্ধে কতিপয় অভিযোগ এনে বিদ্রোহ শুরু করে। তিনি এ বিদ্রোহ কঠোর হস্তে দমন না। করায় আস্তে আস্তে দেশের বিভিন্ন স্থানে বিদ্রোহ ছড়িয়ে পড়তে থাকে।",
      "tag": "MB, DIN.B, CB, CTG.B, SB, BB 22",
      "sub_questions": [
        {
          "label": "ক",
          "question": "মহানবি (স) কাকে 'সাইফুল্লাহ' উপাধিতে ভূষিত করেছিলেন?",
          "explanation": "মহানবি (স) খালিদ ইবনে ওয়ালিদকে 'সাইফুল্লাহ' উপাধিতে ভূষিত করেছিলেন।"
        },
        {
          "label": "খ",
          "question": "হযরত আবুজর গিফারি (রা)-কে নির্বাসন দেওয়া হয়েছিল কেন? ব্যাখ্যা করো।",
          "explanation": "রাষ্ট্রের নিরাপত্তা ও শান্তির জন্য হযরত ওসমান (রা) আবুজর গিফারি (রা)-কে রাবাদাতে নির্বাসনে পাঠিয়েছিলেন। আবুজর গিফারি (রা) মুসলমানদের জাঁকজমক ও বিলাসবহুল জীবনযাপন পছন্দ করতেন না। তাঁর মতে, যারা সম্পদ জমা করবে তারা দোজখে যাবে। ধনসম্পদ জমা করার জন্য নয়, এগুলো জনকল্যাণে ব্যয় করা উচিত। প্রথমে তিনি সিরিয়াতে এ মতবাদ প্রচার করে জনগণকে উত্তেজিত করে তোলেন। হযরত ওসমান (রা) তাকে বোঝাতে চেষ্টা করেন যে, যাকাত প্রদানের পর ধনসম্পদ সঞ্চয় করা বৈধ। কিন্তু তিনি মদিনাতেও এ মতবাদ প্রচার করে বিশৃঙ্খলা সৃষ্টি করেন। ফলে ওসমান (রা) রাষ্ট্রের নিরাপত্তা ও শান্তির জন্য তাকে প্রয়োজনীয় জিনিসপত্রসহ রাবাদায় পাঠিয়ে দেন।"
        },
        {
          "label": "গ",
          "question": "উদ্দীপকের বাদশাহর সাথে ইসলামের কোন খলিফার সাদৃশ্য রয়েছে? ব্যাখ্যা করো।",
          "explanation": "উদ্দীপকের বাদশাহর সাথে হযরত ওসমান (রা)-এর সাদৃশ্য আছে। হযরত ওসমান (রা) ছিলেন ইসলামের তৃতীয় খলিফা। তিনি ছিলেন অত্যন্ত সরল ও দয়ালু। নিজের মহৎ গুণাবলির কারণে মুহাম্মদ (স)-এর সবচেয়ে প্রিয় চারজন সাহাবির একজন হতে পেরেছিলেন। তবে তার এ মহৎ গুণাবলির মধ্যে কোমলতাই তার জীবননাশের কারণ বলে চিহ্নিত। উদ্দীপকের বাদশা সরফরাজ খানের ক্ষেত্রেও এমনটি চোখে পড়ে। বাদশাহ সরফরাজ খানের সরলতার সুযোগ নিয়ে একদল বিপথগামী জনতা তার বিরুদ্ধে অভিযোগ আনে এবং বিদ্রোহ করে। তিনি এ বিদ্রোহ কঠোর হস্তে দমন না করায় আস্তে আস্তে দেশের বিভিন্ন স্থানে বিদ্রোহ ছড়িয়ে পড়তে থাকে। হযরত ওসমান (রা) শাসন ক্ষমতা গ্রহণ করে ছয় বছর সুশৃঙ্খলভাবে শাসনকাজ পরিচালনা করেন। পরবর্তী ছয় বছরে আরব বেদুইন ও অনারব মুসলমানগণ ও অন্যান্য কুচক্রী মহল অভিযোগ উত্থাপন করে এবং বিদ্রোহ করে। তিনি এসব অভিযোগ খণ্ডন করার জন্য অভিযোগকারীদের আহ্বান জানিয়েছিলেন। কিন্তু তারা তার ডাকে সাড়া না দিলে প্রাদেশিক শাসনকর্তাগণ এ বিদ্রোহ কঠোরহস্তে দমন করার পরামর্শ দিয়েছিলেন। কিন্তু ওসমান (রা) ছিলেন সহনশীলতা, নম্রতা, সরলতার মূর্ত প্রতীক। তিনি প্রজাদের অনেক ভালোবাসতেন। তিনি ইচ্ছা করলেই তার বাসগৃহ অবরোধকারী বিদ্রোহীদের আক্রমণ প্রতিহত করতে পারতেন। কিন্তু নিজের আত্মরক্ষার জন্য মুসলমানদের রক্তপাতে তিনি রাজি ছিলেন না। অবশেষে, এই বিদ্রোহীরাই তাকে কুরআন পাঠরত অবস্থায় হত্যা করে। সুতরাং দেখা যায়, উদ্দীপকের বাদশাহর সাথে হযরত ওসমান (রা)-এর হত্যাকান্ডের মিল রয়েছে।"
        },
        {
          "label": "ঘ",
          "question": "উক্ত খলিফার ওপর আনীত অভিযোগ সম্পর্কে তোমার মতামত যুক্তির আলোকে তুলে ধরো।",
          "explanation": "উক্ত খলিফার ওপর' আনীত অভিযোগগুলো ভিত্তিহীন, অযৌক্তিক এবং ষড়যন্ত্রমূলক। শাসনকালের শেষের দিকে হযরত ওসমান (রা)-এর বিরুদ্ধে প্রজাসাধারণ বেশকিছু অভিযোগ আনেন। এ সময় খলিফার বিরুদ্ধে যেসব অভিযোগ উত্থাপন করা হয় সেগুলো হলো স্বজনপ্রীতি, কুরআন শরিফ দক্ষ্মীকরণ, বায়তুল মালের অর্থ আত্মসাৎ, সরকারি চারণভূমি নিজস্ব কাজে ব্যবহার, অন্যায় নির্বাসন, বাজারে অন্যায় আধিপত্য, ভাতা স্থগিত করা ইত্যাদি। নিরপেক্ষভাবে বিচার করলে এ অভিযোগগুলো ভিত্তিহীন বলে প্রমাণিত হবে। হযরত ওসমান (রা) আত্মীয়স্বজনদের প্রতি কিছুটা দুর্বল থাকলেও কোনো অনুপযুক্ত আত্মীয়কে তিনি কোনো গুরুত্বপূর্ণ পদে নিয়োগ দেননি। পরিস্থিতির কারণে ওসমান (রা) প্রাদেশিক গভর্নর পরিবর্তন করেছেন। তবে দায়িত্ব দেওয়া গভর্নরগণ সবাই তার আত্মীয় ছিলেন না। ওসমান (রা) কুরআন শরিফের উচ্চারণগত সমস্যা দূর করার উদ্যোগ নিয়েছিলেন। এ কারণে তিনি ত্রুটিপূর্ণ ও অসংগতিপূর্ণ কপিগুলো পুড়িয়ে ফেলেন। তার এ উদ্যোগে কুরআন শরিফ সংকলিত হয়। এর মাধ্যমে মুসলিম বিশ্বের কোনো অকল্যাণ হয়নি; বরং বিরাট ক্ষতির হাত থেকে মুসলমানরা রক্ষা পেয়েছিল। বায়তুল মালের অর্থ আত্মসাৎ করার অভিযোগ ওসমান (রা)-এর ক্ষেত্রে কোনোভাবেই বিশ্বাসযোগ্য নয়। কারণ তিনি প্রচুর সম্পদের মালিক ছিলেন। এগুলো ইসলামের সেবায়, অকাতরে দান করেছেন। তৎকালীন আরবের শ্রেষ্ঠ ধনীদের একজন হয়ে অর্থ আত্মসাৎ করার কোনো প্রয়োজনই তার ছিল না। তিনি সরকারি চারণ ভূমি রাষ্ট্রীয় পশুপালনের জন্য ব্যবহার করেছিলেন। রাষ্ট্রীয় পশু পালন তার ব্যক্তিগত প্রয়োজন নয়। আর এ ক্ষেত্রে তিনি আগের দুইজন খলিফাকে অনুসরণ করেছিলেন। তিনি রাষ্ট্রের শান্তি ও নিরাপত্তা বিধানের জন্য আবুজর গিফারিকে নির্বাসন দিয়েছিলেন। পরিশেষে বলা যায়, শান্তিপ্রিয় ও ন্যায়পরায়ণ খলিফা ওসমান (রা)-তার বিরুদ্ধে আনীত অভিযোগগুলো যুক্তি দিয়ে সমাধান করতে চেয়েছিলেন। কিন্তু অভিযোগকারীরা এ ব্যাপারে এগিয়ে আসেনি। এতেই প্রমাণ হয় যে, অভিযোগগুলো ছিল নিঃসন্দেহে উদ্দেশ্যপ্রণোদিত ও ভ্রান্ত।"
        }
      ]
    }
  ]
}