{
  "title": "আদমজী ক্যান্ট. কলেজ ২০২৪",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "নদ-নদী কেন্দ্রিক প্রাচীন মানব সভ্যতা গড়ে ওঠার ধারাবাহিকতায় হোয়াংহো নদীর তীরে প্রাচীন চৈনিক সভ্যতার উন্মেষ ঘটেছিল। এক সময় বন্যার কারণে এ নদীর তীরবর্তী এলাকা প্রতি বছর প্লাবিত হতো। কিন্তু নদী শাসন ব্যবস্থার ফলে উক্ত নদী চৈনিক জীবনযাত্রার আশীর্বাদ বয়ে এনেছে। কৃষি, শিল্প, ব্যবসা-বাণিজ্য, পরিবহণ ব্যবস্থা ও শিল্প সাহিত্য চর্চার ক্ষেত্রে অত্র নদী গুরুত্বপূর্ণ ভূমিকা পালন করে আসছে।",
      "tag": "ACC 24",
      "sub_questions": [
        {
          "label": "ক",
          "question": "কে মিসরকে নীলনদের দান বলেছেন?",
          "explanation": "গ্রিক ঐতিহাসিক হেরোডোটাস মিসরকে নীল নদের দান বলেছেন।"
        },
        {
          "label": "খ",
          "question": "হায়ারোগ্লিফিক কী?",
          "explanation": "মিসরীয়দের উদ্ভাবিত লিখন পদ্ধতি 'হায়ারোগ্লিফিক' নামে পরিচিত। 'হায়ারোগ্লিফিক' একটি গ্রিক শব্দ, যার অর্থ পবিত্র লিপি। 'হায়ারোগ্লিফিক' লিখন পদ্ধতিতে নানা প্রকার দ্রব্যের ছবি আঁকা থাকত। এ থেকে জিনিসগুলোর পরিচয় ও নাম জানা সম্ভব হতো। হায়ারোগ্লিফিক লিপি প্রথমে তৈজসপত্রে, ফলক এবং কবরে মৃতের পরিচয়ের ফলক আকারে গায়ে খোদাই করা হতো। পরে প্যাপিরাস কাগজ আবিষ্কৃত হলে এতে এ লিপি উৎকীর্ণ করা হয়। প্রায় ৭৫০টি চিত্রলিপির' চিহ্ন দিয়ে এ প্রাচীন মিসরীয় লিপি পদ্ধতি তৈরি হয়েছিল। আর এসব চিত্রলিপিই হায়ারোগ্লিফিক নামে পরিচিত।-"
        },
        {
          "label": "গ",
          "question": "চৈনিক সভ্যতার উন্মেষের ক্ষেত্রে হোয়াংহো নদীর ভূমিকার সাথে প্রাচীন মিসরের নীলনদের সামঞ্জস্য নিরূপন করো।",
          "explanation": "চৈনিক সভ্যতার উন্মেষের ক্ষেত্রে হোয়াংহো নদীর ভূমিকার সাথে প্রাচীন মিসরের-নীল নদের সামঞ্জস্য রয়েছে। প্রাচীন সভ্যতাসমূহের মধ্যে মিসরীয় সভ্যতা অন্যতম। মিসরকে নীল নদের দান হিসেবে অভিহিত করা হয়। কারণ মিসরীয় সভ্যতার বিকাশে নীল নদই সবচেয়ে বড় ভূমিকা পালন করেছিল। মিসরের ক্ষেত্রে নীল নদের এ অবদানই চীনের হোয়াংহো নদীর ক্ষেত্রে লক্ষ করা যায়।উদ্দীপকে দেখা যায়, নদ-নদী কেন্দ্রিক প্রাচীন মানব সভ্যতা গড়ে ওঠার ধারাবাহিকতায়, হোয়াংহো নদীর তীরে প্রাচীন চৈনিক সভ্যতার উন্মেষ ঘটেছিল। এক সময় বন্যার কারণে এ নদীর তীরবর্তী এলাকা প্রতিবছর প্লাবিত হতো। কিন্তু শাসন ব্যবস্থার ফলে উক্ত নদী চৈনিক জীবনযাত্রায় আশীর্বাদ বয়ে এনেছিল। কৃষি, শিল্প, ব্যবসা-বাণিজ্য, পরিবহন ব্যবস্থায় ও শিল্প সাহিত্য চর্চার ক্ষেত্রে অত্র নদী গুরুত্বপূর্ণ ভূমিকা পালন করে আসছে। মিসরীয় সভ্যতার ক্ষেত্রেও এমনটি লক্ষ করা যায়। এ সভ্যতার বিকাশে নীল নদের ভূমিকা অতুলনীয়। মিসরীয় সভ্যতার সূচনাকারী জনগণ পানির প্রাপ্যতা, কৃষি উৎপাদন, মাছ ধরে জীবিকা নির্বাহ, পশু পালনের জন্য তৃণভূমির সহজলভ্যতা ইত্যাদি বিষয় চিন্তা করে নীল নদের তীরবর্তী অঞ্চলসমূহে বসতি স্থাপন করেছিল। আর এ ক্ষেত্রে তারা বেশ উপকৃতও হয়েছিল। ঘর-গৃহস্থালির কাজ থেকে শুরু করে ব্যবসা-বাণিজ্য এমনকি জীবনের প্রতিটি ক্ষেত্রেই নীল নদ গুরুত্বপূর্ণ ভূমিকা পালন করেছে। মরুভূমিতে পরিণত হওয়া মিসর নীল নদের দানের ফলেই শস্য-শ্যামলা ও সমৃদ্ধিশালী দেশে পরিণত হয়েছে। সুতরাং বলা যায় যে, উদ্দীপকে উল্লিখিত চীনা সভ্যতায় হোয়াংহো নদীর ভূমিকা মিসরীয় সভ্যতার বিকাশে নীল নদের অবদানেরই ইঙ্গিত বহন করে।"
        },
        {
          "label": "ঘ",
          "question": "মানব সভ্যতার বিকাশে নদ-নদীর ভূমিকা উদ্দীপকের আলোকে মূল্যায়ন করো।",
          "explanation": "উদ্দীপকের হোয়াংহো নদীর ন্যায় মানবসভ্যতার বিকাশে নদ-নদীর ভূমিকা অপরিসীম। প্রাগৈতিহাসিক যুগের অবসানের মধ্য দিয়ে সভ্যতা বা ঐতিহাসিক যুগের সূচনা ঘটে। মানবজীবনের আর্থ-সামাজিক, রাজনৈতিক, ধর্মীয় ও সাংস্কৃতিক প্রভৃতি সব দিকই সভ্যতার অন্তর্ভুক্ত। কৃষি আবিষ্কারের মাধ্যমে মানুষ সমাজবদ্ধভাবে বসবাস করতে থাকে। ফলে গড়ে ওঠে গোত্র ও কৌমব্যবস্থা এবং মানুষ আয়ত্ত করে ধাতুর ব্যবহার। এর ফলে মানুষের জীবনযাত্রা যেমন গতিশীল হয়। তেমনি সমাজব্যবস্থাও উন্নত হতে থাকে। এভাবে গ্রাম সংস্কৃতির উদ্ভব ঘটে এবং নগর সভ্যতার যাত্রা শুরু হয়। আর এভাবে কৃষিকাজের সুবিধার্থে বিভিন্ন নদীকে কেন্দ্র করে গড়ে ওঠে বিভিন্ন সভ্যতা। যা উদ্দীপকে আলোচিত চৈনিক সভ্যতার ক্ষেত্রেও লক্ষণীয়। উদ্দীপকে দেখা যায়, হোয়াংহো নদীকে কেন্দ্র করে গড়ে উঠেছে প্রাচীন চৈনিক সভ্যতা। তেমনি পৃথিবীর অন্যান্য সভ্যতার উৎপত্তি বা উন্মেষের পেছনে এর চেয়েও বেশি ভূমিকা রেখেছিল সেসব স্থানের বিভিন্ন নদ- নদী। পৃথিবীর অন্যতম প্রাচীন সভ্যতা হলো মিসরীয় সভ্যতা। আর এ সভ্যতা গড়ে ওঠার পেছনে সবচেয়ে গুরুত্বপূর্ণ ভূমিকা রাখে নীলনদ। যার। কারণে মিসরকে নীলনদের দান হিসেবে অভিহিত করা হয়। তাছাড়া মিসরীর সভ্যতার বিকাশে প্রায় একই সময়ে আধুনিক ইরাকের টাইগ্রিস (দজলা) ও ইউফ্রেটিস (ফোরাত) নদীর অববাহিকায় পর্যায়ক্রমে কয়েকটি সভ্যতার উন্মেষ হয়। আর এ সভ্যতাগুলোকে একত্রে মেসোপটেমীয় সভ্যতা বলা হয়। অন্যদিকে সিন্ধু নদীর অববাহিকায় গড়ে ওঠে অন্যতম প্রাচীন সিন্ধু সভ্যতা। অতএব বলা যায়, অতীতে মানুষ কৃষিকাজসহ নানা প্রয়োজনে বিভিন্ন নদ-নদীকে কেন্দ্র করে বিভিন্ন সভ্যতা গড়ে তুলেছিল। এ কারণে মানবসভ্যতার বিকাশে নদ-নদীর ভূমিকা অপরিসীম।"
        }
      ]
    },
    {
      "number": "2",
      "uddipok": "আনন্দলোক ফাউন্ডেশন কর্তৃক প্রতিবছর মাসব্যাপী বই মেলার আয়োজন করা হয়। পুরাতন বইপত্র ছাড়াও এখানে নতুন প্রকাশিত বইপত্র স্থান পায়। এ সময় মেলা প্রাজাণ লেখক-পাঠক সমাবেশে মুখরিত হয়ে উঠে। মেলা শেষে শ্রেষ্ঠ লেখক ও বই নির্বাচন করে পুরস্কার প্রদান করা হয়। আগত ক্রেতা সাধারণ এ মেলা থেকে তাদের পছন্দের বই ছাড়াও নিত্যপ্রয়োজনীয় কিছু দ্রব্যাদি ক্রয় করতে পারেন।",
      "tag": "ACC 24",
      "sub_questions": [
        {
          "label": "ক",
          "question": "আরব শব্দের অর্থ কী?",
          "explanation": "আরব শব্দের অর্থ বাগ্মিতা।"
        },
        {
          "label": "খ",
          "question": "হিলফুল ফুজুল সম্পর্কে কী জান?",
          "explanation": "হিলফুল ফুজুল বলতে কিশোর বয়সে মহানবি (স)-এর প্রতিষ্ঠিত একটি শান্তিসংঘকে বোঝায়। মহানবি (স) ছিলেন শান্তির দূত। বালক বয়সেই তিনি পাঁচ বছর ধরে চলা 'হারবুল ফিজার' যুদ্ধের (৫৮৪-৫৮৮ খ্রি.) ভয়াবহতা দেখেন। যুদ্ধের রক্তপাত ও মানুষের দুর্ভোগ দেখে কিশোর মুহাম্মদ (স)-এর অন্তর কেঁদে উঠল। এর পরিপ্রেক্ষিতেই তিনি সমমনা কয়েকজন উৎসাহী তরুণ-যুবক ও পিতৃব্য যুবাইরকে নিয়ে ৫৯০ খ্রিষ্টাব্দে গড়ে তুলেছিলেন 'হিলফুল ফুজুল' নামের শান্তিসংঘটি। এটি গোত্রীয় যুদ্ধের অবসানসহ সমাজে শান্তি-শৃঙ্খলা প্রতিষ্ঠা ও মানুষের জানমালের নিরাপত্তা রক্ষায় কাজ করত।"
        },
        {
          "label": "গ",
          "question": "উদ্দীপকে উল্লিখিত বই মেলায় তোমার পঠিত প্রাক-ইসলামি আরবের কোন দিকটির প্রতিফলন ঘটেছে? ব্যাখ্যা করো।",
          "explanation": "উদ্দীপকে উল্লেখিত বইমেলায় প্রাক-ইসলামি আরবের উকাজ মেলার প্রতিফলন ঘটেছে। প্রাক-ইসলামি আরবের সংস্কৃতির গুরুত্বপূর্ণ একটি অনুষঙ্গ ছিল উকাজ মেলার আয়োজন। এ মেলায় বিখ্যাত সব কবিদের কবিতা আবৃত্তি নিয়ে। প্রতিযোগিতার ব্যবস্থা করা হতো। প্রতিযোগিতায় সাতটি কবিতা শ্রেষ্ঠ কবিতা হিসেবে পুরস্কৃত হতো এবং সে কবিতাগুলো সোনালি হরফে লিখে পবিত্র কাবাঘরের দেয়ালে ঝুলিয়ে রাখা হতো। এসব কবিতাকে 'সাবায়ে মুয়াল্লাকাত' বা সপ্ত ঝুলন্ত কবিতা 'বলে। উদ্দীপকে এ মেলারই প্রতিফলন লক্ষ করা যায়।' উদ্দীপকে আনন্দলোক ফাউন্ডেশন কর্তৃক প্রতিবছর বইমেলার আয়োজন করা হয়। যেখানে নতুন পুরাতন বিভিন্ন বইয়ের সমাহারে পাঠক-লেখকের উপস্থিতিতে মেলা প্রাঙ্গণে মুখরিত হয়ে ওঠে। মেলায় শ্রেষ্ঠ লেখক ও বই নির্বাচন করে পুরস্কৃত করা হয়। অনুরূপ মেলা প্রাক-ইসলামি আরবের - সংস্কৃতিতেও চোখে পড়ে। প্রতি বছর উকাজ মেলায় আরবের শ্রেষ্ঠ কবিদের কবিতা নিয়ে প্রতিযোগিতার আসর বসত। প্রতিযোগিতায় এক বা একাধিক কবিতা শ্রেষ্ঠ বলে বিবেচিত হতো। শ্রেষ্ঠ কবিতাগুলো সোনালি অক্ষরে লিখে পবিত্র কাবাঘরের দেয়ালে ঝুলিয়ে রাখা হতো এবং এর কবিদের বিশেষ সম্মাননা প্রদান করা হতো। কবিতা প্রতিযোগিতা ছাড়াও উক্ত মেলায় ঘোড়দৌড় প্রতিযোগিতা বিভিন্ন খেলাধুলা, যেমন- জুয়া খেলা, লাঠি খেলা, মল্লযুদ্ধ, নৃত্যসংগীতসহ সাংস্কৃতিক নানা অনুষ্ঠান আয়োজন করা হতো। এ মেলায় দেশি-বিদেশি বিভিন্ন নিত্য প্রয়োজনীয় পণ্য ছাড়াও বিলাসজাত পণ্য পাওয়া যেত। সুতরাং উদ্দীপকের বইমেলায় প্রাক-ইসলামি আরবের উকাজ মেলার প্রতিফলন ঘটেছে।"
        },
        {
          "label": "ঘ",
          "question": "উদ্দীপকে উল্লিখিত বই মেলায় তোমার পঠিত প্রাক-ইসলামি আরবের কোন দিকটির প্রতিফলন ঘটেছে? ব্যাখ্যা করো।",
          "explanation": "উদ্দীপকের সাথে সামঞ্জস্যপূর্ণ প্রাক-ইসলামি আরবের কর্মকান্ড অর্থাৎ প্রাক-ইসলামি যুগে রচিত কবিতাগুলোকে পাবলিক রেজিস্টার বলা সম্পূর্ণ. যৌক্তিক। প্রাক-ইসলামি আরবের সামাজিক ও রাজনৈতিক অবস্থা বিশৃঙ্খল হলেও তাদের সাংস্কৃতিক অবস্থা ছিল গৌরবময়। তারা অধিকাংশ নিরক্ষর ছিল। কিন্তু তা সত্ত্বেও তাদের অসাধারণ প্রতিভা ও প্রখর স্মৃতিশক্তির কারণে তারা তৎকালীন আরববিশ্বের বাইরে বিশেষ খ্যাতি লাভ করেছিল। উদ্দীপকের আনন্দলোক ফাউন্ডেশনের আয়োজিত মেলার সাথে প্রাক- ইসলামি আরবের উকাজ মেলার সাদৃশ্য রয়েছে। এ মেলায় আরবরা তাদের সাহিত্য জ্ঞানের প্রতিভা প্রদর্শন করতো। মূলত প্রাক-ইসলামি যুগে কাব্যচর্চার প্রতি আরবদের বিশেষ আগ্রহ ছিল। নারী-পুরুষ নির্বিশেষে সবাই কবিতাচর্চা করত। তাদের কবিতার বিষয়বস্তু ছিল নারী, প্রেম, বংশগৌরব, বীরত্বপূর্ণ কাহিনি ও যুদ্ধ-বিগ্রহের ঘটনাবলি। তবে বিষয়বস্তু যাই হোক না কেন, আরবদের কবিতায় তাদের উন্নত ভাষাজ্ঞানের পরিচয় পাওয়া যায়। এছাড়া জানা যায়, তৎকালীন আরবদের দৈনন্দিন জীবন, আতিথেয়তা, বীরত্ব প্রভৃতি সম্পর্কে। এজন্য প্রাক-ইসলামি যুগে রচিত কবিতাগুলোকে 'The Public Register of the Arabs' বলে অভিহিত করা হয়। পি. কে. হিট্টি বলেন, 'কাব্যপ্রীতিই ছিল বেদুইনদের সাংস্কৃতিক সম্পদ।'। অতএব বলা যায়, প্রাক-ইসলামি যুগে আরবরা সাহিত্যচর্চায় বিশেষ খ্যাতি অর্জন করেছিল। তাই এ যুগে রচিত কবিতাগুলোকে পাবলিক রেজিস্টার | বলা সম্পূর্ণ যৌক্তিক।"
        }
      ]
    },
    {
      "number": "3",
      "uddipok": "জহির সাহেব একজন ধর্মীয় নেতা। ধর্মীয় মতাদর্শ প্রচারকে কেন্দ্র করে নিজ এলাকার অধিবাসীদের সাথে তাঁর বৈরি সম্পর্ক তৈরি হয়। নিজ এলাকায় ধর্মীয় মতবাদ প্রচারের ব্যর্থতা, এলাকাবাসী কর্তৃক নির্যাতন, আত্মরক্ষা, স্বীয় ধর্ম সমর্থকদের নিরাপত্তা বিধান প্রভৃতি কারণে তিনি পার্শ্ববর্তী এলাকায় গমন করেন। স্থানীয় জনগণের সহযোগিতায় তিনি স্বীয় ধর্মীয় মতবাদ প্রচার ও তথায় একটি আদর্শ রাষ্ট্র প্রতিষ্ঠা করতে সক্ষম হন।",
      "tag": "ACC 24",
      "sub_questions": [
        {
          "label": "ক",
          "question": "হিজরত শব্দের অর্থ কী?",
          "explanation": "হিজরত শব্দের অর্থ সম্পর্কোচ্ছেদ করা।"
        },
        {
          "label": "খ",
          "question": "প্রাক-ইসলামি আরবের হানিফ সম্প্রদায় কারা?",
          "explanation": "ইসলাম-পূর্ব যুগে আরবের আল্লাহর একত্ববাদে বিশ্বাসীরা হলো হানিফ সম্প্রদায়। জাহেলিয়া যুগে আরব সমাজে মুষ্টিমেয় লোক আল্লাহর একত্ববাদে বিশ্বাসী ছিল। তারা দেব দেবীর পূজা থেকে বিরত থাকত। এদের সংখ্যা ছিল খুবই কম। এরা শুধু মূর্তিপূর্জা নয়, তৎকালীন আরবের অন্যায়-অত্যাচার কুসংস্কার, অনৈতিক জীবনযাপনের ঘোরবিরোধী ছিল। এরা হযরত ইবরাহিম (আ)-এর প্রচারিত তাওহিদের অনুসারী ছিল। জাহেলিয়া যুগে এরাই হানিফ সম্প্রদায় নামে পরিচিত ছিল।"
        },
        {
          "label": "গ",
          "question": "উদ্দীপকে উল্লিখিত জহির সাহেবের সাথে তোমার পঠিত ধর্ম প্রচারকের দেশত্যাগের সাদৃশ্য নির্ণয় করো।",
          "explanation": "উদ্দীপকে উল্লেখিত জহির সাহেবের সাথে আমার পঠিত ধর্ম প্রচারক মহানবি হযরত মুহাম্মদ (স)-এর দেশত্যাগের সাদৃশ্য রয়েছে'। নবুয়ত লাভের পর মহানবি (স) মক্কাবাসীর কাছে তাওহিদের বাণী প্রচার শুরু করেন। এতে মক্কার পৌত্তলিক কুরাইশরা ক্ষিপ্ত হয়ে ওঠে এবং তাঁর ওপর অত্যাচার, নির্যাতন শুরু করে। কুরাইশদের অত্যাচারের মাত্রা মারাত্মকভাবে বেড়ে গেলে হযরত আবু বকর (রা)-কে সাথে নিয়ে তিনি মক্কা থেকে মদিনায় হিজরত করেন। উদ্দীপকের জহির সাহেবের ক্ষেত্রেও এ ঘটনার প্রতিফলন লক্ষ করা যায়।, উদ্দীপকের জহির সাহেব একজন ধর্মীয় নেতা। ধর্মীয় মতাদর্শ প্রচারকে কেন্দ্র করে নিজ এলাকার অধিবাসীদের সাথে তার বৈরি সম্পর্ক তৈরি হয়। নিজ এলাকায় ধর্মীয় মতবাদ প্রচারের ব্যর্থতা, এলাকাবাসী কর্তৃক নির্যাতন, আত্মরক্ষা, স্বীয় ধর্ম-সমর্থকদের নিরাপত্তা বিধান প্রভৃতি কারণে তিনি পার্শ্ববর্তী এলাকায় গমন করেন। এখানে জহির সাহেবের এরূপ কর্মকাণ্ডের সাথে মহানবি (স)-এর দেশত্যাগের সাদৃশ্য রয়েছে। কেননা, মহানবি (স)-ও এ রকম পরিস্থিতিতে মক্কা থেকে মদিনায় হিজরত করেন। মক্কার অভিজাত গোত্র কুরাইশরা মনে করত, ইসলামের প্রসার ও প্রভাব বৃদ্ধি পেলে তাদের প্রভাব-প্রতিপত্তি কমে যাবে। তাই তারা মহানবি (স)-কে নিজেদের স্বার্থের প্রতিবন্ধক মনে করে তাঁর ওপর অমানবিক অত্যাচার চালায়। তারা পাথর ছুঁড়ে নবি (স)-এর শরীর রক্তাক্ত করে দেয়। নামাজের সিজদায় গেলে মহানবি (স)-এর পিঠে উটের নাড়ি-ভুঁড়ি চাপিয়ে দেয়। পাগল বলে তাঁকে ঠাট্টা-বিদ্রূপ করে। এসব বাধা সত্ত্বেও মক্কায় ইসলাম দিন দিন প্রসার লাভ করলে তারা মহানবি (স)-কে হত্যার পরিকল্পনা করে। আবু জেহেলের প্রস্তাব অনুযায়ী তারা একটি হত্যাকারী দল গঠন করে। এরূপ পরিস্থিতিতে মহান আল্লাহ নবি (স)-কে মক্কা ছেড়ে মদিনায় হিজরতের আদেশ দেন। এ আদেশ পেয়ে মহানবি (স) মক্কা থেকে মদিনায় যান। সুতরাং দেখা যায়; জহির সাহেবের ঘটনাটি মহানবি (স)-এর। মক্কা থেকে মদিনায় হিজরতের সাথে সাদৃশ্যপূর্ণ।"
        },
        {
          "label": "ঘ",
          "question": "ধর্ম প্রচারে জহির সাহেবের সাফল্য অপেক্ষা তোমার পঠিত ধর্ম প্রচারকের সাফল্য অগ্রগামী ছিল- উক্তিটি বিশ্লেষণ করো।",
          "explanation": "ধর্মপ্রচারে জহির সাহেবের সাফল্য অপেক্ষা আমার পঠিত ধর্ম প্রচারক অর্থাৎ হযরত মুহাম্মদ (স)-এর সাফল্য অগ্রগামী ছিল- উক্তিটি যথার্থ। মহানবি হযরত মুহাম্মদ (স)-এর মক্কা থেকে মদিনায় হিজরতের ফলে তাঁর জীবনের মোড় ঘুরে যায়। মদিনাবাসীর সহযোগিতায় ইসলামের প্রচার ও বিস্তৃতি সহজ হয়। মহানবি (স)-এর হিজরতের ফলেই মদিনায় ইসলামি রাষ্ট্র প্রতিষ্ঠা সম্ভব হয়, যা পরবর্তী সময়ে মক্কা এবং কালক্রমে অর্ধেক বিশ্ব বিজয়ের দ্বার উন্মোচন করে, যার আংশিক প্রতিফলন ঘটেছে জহির সাহেবের কর্মকান্ডে। উদ্দীপকের জহির সাহেব ধর্ম প্রচারের স্বার্থে তার নিজ এলাকা ত্যাগ করে পাশের এলাকায় গমন করেন। সেখানে স্থানীয় জনগণের সহযোগিতায় তিনি স্বীয় ধর্মীয় মতবাদ প্রচার ও তথায় একটি আদর্শ রাষ্ট্র প্রতিষ্ঠা করতে সক্ষম হন। রাসুল (স)-ও এরূপ মক্কা থেকে মদিনায় হিজরত করে মদিনায় একটি ইসলামি রাষ্ট্র প্রতিষ্ঠা করেন। তবে সাফল্যের দিক থেকে রাসুল (স) ছিলেন অগ্রগামী। তিনি মক্কা থেকে মদিনায় হিজরতের ফলে স্থিতিশীল পরিবেশে বসবাস করার সুযোগ পান। মদিনায় তিনি নির্বিঘ্নে ধর্মীয়, সামাজিক ও রাষ্ট্রীয় বিষয়ে মনোনিবেশ করেন। ঐতিহাসিক পি. কে. হিট্টি বলেন, 'হিজরতের সাথে সাথে হযরত মুহাম্মদ (স)-এর মক্কা জীবনের অবসান ও মদিনা জীবনের সূচনা হয় এবং সেখানেই তাঁর জীবনের মোড় ঘুরে যায়।' মহানবি (স) মদিনায় পৌছলে মদিনাবাসী তাঁকে সম্মানিত অতিথি হিসেবে বরণ করে নেয়। এরপর মদিনায় ইসলাম দ্রুতগতিতে প্রসার লাভ করে এবং অল্প সময়ের মধ্যে সমগ্র আরব মুসলমানদের অধীনে আসে। হিজরতের পরপরই মুহাম্মদ (স) মদিনাতে মুসলমানদের মিলনকেন্দ্র হিসেবে মসজিদে নববি নির্মাণ করেন। এছাড়াও মদিনাবাসী মহানবি (স)- এর প্রতি সম্মান প্রদর্শনের জন্য তাদের নগরীর নাম রাখেন 'মদিনাতুন্নবি' বা নবির শহর। এতে রাসুল (স) ছাড়াও মদিনাবাসীর সম্মান বেড়ে যায়। মহানবি (স) বিচ্ছিন্ন ও দ্বন্দ্বে লিপ্ত মদিনাবাসীকে একই পতাকাতলে নিয়ে আসতে একটি সংবিধান প্রণয়ন করেন, যা 'মদিনা সনদ' নামে পরিচিত। এ সনদে সংবলিত ধারাসমূহ তাঁর রাজনৈতিক দূরদর্শিতার প্রমাণ দেয় এবং তাঁকে আদর্শ রাষ্ট্রনায়ক হিসেবে উপস্থাপন করে। এর ফলে মদিনার লোকজন দলে দলে ইসলাম গ্রহণ করে এবং তারা দীর্ঘদিনের ভেদাভেদ ও শত্রুতা ভুলে গিয়ে ভ্রাতৃত্বের বন্ধনে আবদ্ধ হয়। উপরের আলোচনা থেকে বোঝা যায়, রাসুল (স) ও ইসলামের ইতিহাসে হিজরতের গুরুত্ব ও তাৎপর্য ছিল অপরিসীম। তাই বলা যায়, ধর্ম প্রচারে জহির সাহেবের সাফল্য অপেক্ষা মহানবি (স)-এর সাফল্য ছিল অগ্রগামী।"
        }
      ]
    },
    {
      "number": "4",
      "uddipok": "জনাব শাহ সুলতান নিজ অঞ্চল ইছাপুর পরিত্যাগ করে উজান নগরে একটি রাজ্য প্রতিষ্ঠা করেন। তার প্রভাব প্রতিপত্তি, সাফল্য, আর্থিক সচ্ছলতা, জনপ্রিয়তা ও শক্তিবৃদ্ধিতে শংকিত হয়ে ইছাপুরের বিরোধী শক্তি ঐক্যবদ্ধ হয়ে তাকে উজান নগর হতে বিতাড়নের পরিকল্পনা গ্রহণ করে। এ ষড়যন্ত্রের বিষয় অবগত হয়ে জনাব শাহ সুলতান তার একজন বিশিষ্ট উপদেষ্টার পরামর্শক্রমে রাজধানীর চারপাশে পরিখা (গর্ত) খনন করে শত্রু বাহিনীর আগমন প্রতিহত করেন।",
      "tag": "ACC 24",
      "sub_questions": [
        {
          "label": "ক",
          "question": "খন্দকের যুদ্ধ কত খ্রিষ্টাব্দে সংঘটিত হয়?",
          "explanation": "খন্দকের যুদ্ধ ৬২৭ খ্রিষ্টাব্দে সংঘটিত হয়।"
        },
        {
          "label": "খ",
          "question": "আনসার ও মুহাজির কারা?",
          "explanation": "জন্মভূমির মায়া ত্যাগ করে যারা হিজরত করেন তাদেরকে ইসলামে মুহাজির এবং যারা হিজরতকারীদের সর্বতোভাবে সাহায্য ও আশ্রয়দান করেন তাদেরকে আনসার বলা হয়। মক্কায় ইসলাম প্রচারের কারণে মহানবি (স) এবং ইসলাম ধর্ম গ্রহণকারীদের ওপর অমানুষিক নির্যাতন চালানো হয়। এ কারণে আল্লাহর নির্দেশে মহানবি (স)-সহ আরও অনেকে জন্মভূমি ও আত্মীয়- স্বজনের মায়া কাটিয়ে মক্কা থেকে মদিনায় হিজরত করেন। এভাবে মদিনায় আশ্রয় নেওয়া নতুন মুসলিমদের মহানবি (স) মুহাজির (হিজরতকারী) নামে অভিহিত করেন। আর রক্তের সম্পর্ক বিবেচনা না করে ধর্মকে প্রাধান্য দিয়ে মুহাজিরদের যারা আশ্রয় দেন তাদেরকে তিনি 'আনসার' (সাহায্যকারী) বলে ঘোষণা করেন।"
        },
        {
          "label": "গ",
          "question": "উদ্দীপকে উল্লিখিত জনাব শাহ সুলতানের প্রতিরোধ পরিকল্পনার সাথে তোমার পঠিত যুদ্ধের মিল ব্যাখ্যা করো।",
          "explanation": "উদ্দীপকে উল্লিখিত জনাব শাহ সুলতানের প্রতিরোধ পরিকল্পনার সাথে আমার পঠিত খন্দকের যুদ্ধের মিল রয়েছে। ইসলামের সূচনালগ্নে যে কয়টি যুদ্ধ সংঘটিত হয়েছিল খন্দকের যুদ্ধ সেগুলোর মধ্যে অন্যতম। ৬২৭ খ্রিষ্টাব্দে সংঘটিত এ যুদ্ধে মহানবি (স) এক অভিনব কৌশলের মাধ্যমে মদিনা আক্রমণকারী কুরাইশদের মোকাবিলা করেন। তিনি পারসিক সাহাবি সালমান ফারসির পরামর্শক্রমে মদিনার চারপাশে খন্দক (পরিখা বা খাল) কেটে কুরাইশদের প্রতিরোধ করেন। তাই ইসলামের ইতিহাসে এ যুদ্ধ 'খন্দকের যুদ্ধ' নামে পরিচিত। এ যুদ্ধে মূলত কৌশলের মাধ্যমেই মুসলমানরা কুরাইশদের পরাজিত করেছিল। উদ্দীপকের ঘটনায় এরকম কৌশলেরই প্রতিফলন দেখা যায়।উদ্দীপকের জনাব শাহ সুলতান নিজ অঞ্চল ইছাপুর পরিত্যাগ করে উজান নগরে একটি রাজ্য প্রতিষ্ঠা করেন। তার প্রভাব প্রতিপত্তি, সাফল্য, আর্থিক সচ্ছলতা, জনপ্রিয়তা ও শক্তিবৃদ্ধিতে সংকিত হয়ে ইছাপুরের বিরোধী শক্তি' ঐক্যবদ্ধ হয়ে তাকে উজান নগর থেকে বিতাড়িত করার পরিকল্পনা করে। এটি জানতে পেরে শাহ সুলতান একজনের পরামর্শক্রমে রাজধানীর চারপাশে পরিখা (গর্ত) খনন করে শত্রু বাহিনীর আগমন প্রতিহত করেন। অনুরূপ ঘটনা খন্দকের যুদ্ধের ক্ষেত্রেও দেখা যায়। ৬২৭ খ্রিষ্টাব্দের ৩১ মার্চ কুরাইশ, ইহুদি ও বেদুইনদের সর্বাধিনায়ক আবু সুফিয়ানের নেতৃত্বে মক্কার মুশরিকরা মদিনা আক্রমণ করে। তাদের প্রতিহত করতে মুহাম্মদ (স) তিন হাজার মুজাহিদের এক বাহিনী মদিনার চারপাশে খননকৃত পরিখার পাহারায় নিযুক্ত করেন। পরিখা পেরিয়ে হামলা করতে ব্যর্থ হয়ে কুরাইশরা ২৭ দিন পর্যন্ত মদিনা অবরোধ করে রাখে। কিন্তু দীর্ঘদিন অবস্থান করতে হওয়ায় তাদের বাহিনীতে খাদ্য ও পানীয়ের অভাব দেখা দেয়। এছাড়া মরুঝড়ে তাঁবু উড়ে যায়। তাই কুরাইশরা বাধ্য হয়ে মক্কায় ফিরে যায়। সুতরাং বলা যায়, জনাব শাহ সুলতানের প্রতিরোধ পরিকল্পনার সাথে খন্দক যুদ্ধের পরিকল্পনার মিল রয়েছে।"
        },
        {
          "label": "ঘ",
          "question": "নব প্রতিষ্ঠিত মুসলিম রাষ্ট্রের সুরক্ষায় উদ্দীপকের সাথে সামঞ্জস্যপূর্ণ আত্মরক্ষামূলক যুদ্ধ পরিকল্পনাটি মূল্যায়ন করো।",
          "explanation": "নব প্রতিষ্ঠিত মুসলিম রাষ্ট্রের সুরক্ষায় উদ্দীপকের সাথে সামঞ্জস্যপূর্ণ আত্মরক্ষামূলক যুদ্ধ পরিকল্পনা বা রণকৌশলের গুরত্ব ছিল অপরিসীম। ৬২৭ খ্রিষ্টাব্দের ৩১ মার্চ কুরাইশ, ইহুদি ও বেদুইনদের সম্মিলিত বাহিনী মদিনাকে ধ্বংস করার উদ্দেশ্যে অগ্রসর হয়। উহুদ যুদ্ধের বিজয়ী সেনাপতি আবু সুফিয়ান দশ হাজার সৈন্যের এ বাহিনীর নেতৃত্ব দেন। তাদের মোকাবিলা করার জন্য হযরত মুহাম্মদ (স) মাত্র ৩,০০০ সৈন্য সংগ্রহ করতে সক্ষম হন। যুদ্ধের কৌশল নির্ধারণের জন্য মহানবি (স) সাহাবিদের সাথে পরামর্শ করেন। বৈঠকে সালমান ফারসির পরামর্শক্রমে মদিনা নগরীর অরক্ষিত স্থানগুলোতে গভীর পরিখা খনন করে প্রতিরক্ষা ব্যবস্থাকে সুদৃঢ় করার সিদ্ধান্ত নেওয়া হয়। মহানবি (স) নিজেও ঐ খনন কাজে অংশ নেন। - ৬২৭ খ্রিষ্টাব্দের ৩১ মার্চ মক্কার যৌথবাহিনী মদিনায় হামলা চালায়। কিন্তু মহানবি (স) এর অভিনব আত্মরক্ষার কৌশল দেখে তারা বিস্মিত হয়। অনেক চেষ্টা করেও কুরাইশরা পরিখা পার হয়ে মদিনায় প্রবেশ করতে পারেনি। তাই তারা ২৭ দিন মদিনা অবরোধ করে রাখে। এর মধ্যে সম্মিলিত বাহিনী খাদ্যাভাব, ঝড়-বৃষ্টি, হিমেল হাওয়া ইত্যাদি কারণে প্রচণ্ড ক্ষতির সম্মুখীন হয়। বাধ্য হয়ে তারা অবরোধ তুলে নিয়ে মক্কায় ফিরে যায়। শুধু পরিখা খননের এই কৌশলের ফলেই শক্তিশালী শত্রুপক্ষের আক্রমণ থেকে মুসলমানদের জানমাল রক্ষা পায় এবং তারা নর্ব প্রতিষ্ঠিত মুসলিম রাষ্ট্র মদিনাকে সুরক্ষিত রাখতে সক্ষম হয়। এটি ছিল মুসলমানদের একটি বড় বিজয়। বিশেষ করে সমর শক্তিতে পিছিয়ে থাকা পক্ষের জয়ী হতে হলে এ ধরনের কৌশলের 'বিকল্প নেই। উদ্দীপকে এরকম ঘটনাই দেখা যায়। ইছাপুরের বিরোধী শক্তি উজান নগরে আক্রমণের পরিকল্পনা করলেও, জনাব শাহ সুলতানের রণকৌশলের কাছে তারা পরাজিত হয়। পাশাপাশি রক্ষা পায় উজান নগর। পরিশেষে বলা যায়, যুদ্ধের সময় পরিখা বা খাল কেটে শত্রু বাহিনীর অগ্রযাত্রা ঠেকানো একটি অভিনব কৌশল। খন্দকের যুদ্ধে এ কৌশল প্রয়োগ করে রাসুল (স) জয়লাভ করেন। আর এভাবে প্রতিষ্ঠিত মদিনা রাষ্ট্রের সুরক্ষায় এই রণকৌশল গুরুত্বপূর্ণ ভূমিকা পালন করে।"
        }
      ]
    },
    {
      "number": "5",
      "uddipok": "ব্রিটিশ পার্লামেন্টকে গণতন্ত্রের সূতিকাগার বলা হয়। ব্রিটিশ আইনসভা ঘ্নিকক্ষ বিশিষ্ট। উচ্চ কক্ষের নাম হাউস অব কমন্স ও নিম্ন কক্ষের নাম হাউস অব লর্ডস। মূলত, হাউস অব কমন্সে নির্বাচিত প্রতিনিধিগণ ঐক্যমতের ভিত্তিতে দেশ পরিচালনার যাবতীয় সিদ্ধান্ত গ্রহণ করেন। অপরদিকে বিশিষ্ট ব্যক্তিবর্গের সমন্বয়ে গঠিত হাউস অব লর্ডসের সদস্যগণ দেশের সার্বিক বিষয়ে আলাপ-আলোচনা করে সুচিন্তিত মতামত প্রদান করেন।",
      "tag": "ISCM 24,ACC 24,DB, DIN.B, CB, CTG.B, SB 19",
      "sub_questions": [
        {
          "label": "ক",
          "question": "আতিক শব্দের অর্থ কী?",
          "explanation": "আতিক শব্দের অর্থ দানশীল।"
        },
        {
          "label": "খ",
          "question": "'যুন্নুরাইন' বলতে কী বোঝ?",
          "explanation": "যুন্নুরাইন বলতে দুই নুর বা জ্যোতিষ্কের অধিকারীকে বোঝায়।' মহানবি (স) ছিলেন মানবজাতির জন্য নুরস্বরূপ। হযরত ওসমান (রা) মহানবি (স)-এর দুই মেয়ে বুকাইয়া ও উম্মে কুলসুমকে বিয়ে করেছিলেন বলে তাকে যুন্নুরাইন বলা হয়। বিবাহ সূত্রে ওসমান (রা) মহানবি (স)- এর দুই কন্যার 'অধিকার' লাভ করেন। এজন্যই তাকে দুই জ্যোতিষ্কের অধিকারী বা যুন্নুরাইন বলা হয়।"
        },
        {
          "label": "গ",
          "question": "উদ্দীপকে বর্ণিত আইন সভার সাথে তোমার পঠিত খলিফা প্রবর্তিত পরিষদের তুলনা করো।",
          "explanation": "উদ্দীপকে বর্ণিত আইনসভার সাথে হযরত ওমর (রা)-এর প্রশাসনিক ব্যবস্থার অন্যতম বৈশিষ্ট্য মজলিশ-উস-শুরা বা পরামর্শসভার মিল রয়েছে। হযরত ওমর (রা) ছিলেন গণতন্ত্রমনা। তার প্রশাসনের অন্যতম বৈশিষ্ট্য ছিল গণতান্ত্রিক শাসন। তিনি প্রশাসনিক ব্যবস্থায় ইসলামি গণতন্ত্রের পূর্ণ বিকাশ ও প্রয়োগ করেন। তিনি কুরআন-হাদিসের আলোকে জনগণের ইচ্ছার প্রতি খেয়াল রেখে পরামর্শভিত্তিক প্রশাসন গড়ে তোলেন। উদ্দীপকে বর্ণিত আইনসভা তার গৃহীত এ বৈশিষ্ট্যেরই প্রতিচ্ছবি। উদ্দীপকে বর্ণিত ব্রিটিশ আইনসভা দ্বি-কক্ষবিশিষ্ট। মূল ক্ষমতার অধিকারী নিম্নকক্ষের নাম হাউজ অব কমন্স। মূলত হাউজ অব কমন্সের নির্বাচিত জনপ্রতিনিধিরাই দেশ পরিচালনার বিষয়ে যাবতীয় সিদ্ধান্ত গ্রহণ করেন। অপরদিকে বিশিষ্ট ব্যক্তিবর্গের সমন্বয়ে গঠিত হাউজ অব লর্ডসের সদস্যরা দেশের সার্বিক বিষয়ে আলাপ-আলোচনা করে সুচিন্তিত মতামত দেন হযরত ওমর (রা)-ও শাসনকার্য পরিচালনার জন্য মজলিশ-উস-শূরা বা পরামর্শসভা গঠন করেছিলেন। তিনি কুরআন-সুন্নাহর আলোকে মজলিশ- উস-শূরার সদস্যদের মতামতের ভিত্তিতে যেকোনো সমস্যার সমাধান করতেন। হযরত ওমর (রা) গঠিত এ পরামর্শসভা দুটি ভাগে বিভক্ত ছিল। যেমন- ক. মজলিশ-আল-আম এবং খ. মজলিশ-আল-খাস। মহানবি (স)- এর ঘনিষ্ঠ ও বয়োজ্যেষ্ঠ সাহাবা এবং মদিনার গণ্যমান্য ব্যক্তিদের নিয়ে মজলিশ-আল-আম গঠিত ছিল। এরা রাষ্ট্রের গুরুত্বপূর্ণ বিষয়ে সিদ্ধান্ত গ্রহণ করতেন। অন্যদিকে দৈনন্দিন কার্যাদি সম্পাদনের জন্য অল্প সংখ্যক নিয়ে মজলিশ-আল-খাস গঠিত ছিল। হযরত ওমর (রা) রাজ্য শাসনের ব্যাপারে সাধারণ মানুষের মতামতও গ্রহণ করতেন। উদ্দীপকে বর্ণিত আইনসভার সাথে হযরত ওমর (রা) প্রবর্তিত পরামর্শ পরিষদ মজলিশ-উস-শুরারই সাদৃশ্য পাওয়া যায়।"
        },
        {
          "label": "ঘ",
          "question": "ইসলামি খিলাফত পরিচালনায় উদ্দীপকের সাথে সামঞ্জস্যপূর্ণ পরিষদের ভূমিকা মূল্যায়ন করো।",
          "explanation": "হযরত ওমর (রা) গঠিত মজলিশ-উস-শুরা বা পরামর্শ সভার মাধ্যমেই। তার প্রশাসন পরিচালিত হতো। এটি গণতান্ত্রিকভাবে রাষ্ট্র পরিচালনায় কার্যকর ভূমিকা রাখে। ইসলামি রাষ্ট্র পরিচালনায় মজলিশ-উস-শুরার ব্যাপক ভূমিকা ছিল। শাসনকার্যের স্বচ্ছতা, নাগরিকের সুযোগ-সুবিধা নিশ্চিত করা, বিচারকার্যসহ রাষ্ট্র পরিচালনা বিষয়ে সকল সিদ্ধান্ত মজলিশ-উস-শুরার পরামর্শ অনুসারেই গ্রহণ করা হতো। হযরত ওমর (রা) ঘোষণা করেছিলেন, \"পরামর্শ ছাড়া খিলাফত চলতে পারে না।\" বিচারকাজে কঠোরতা প্রদর্শন ছিল এ পরামর্শসভার উল্লেখযোগ্য বৈশিষ্ট্য। খলিফা ওমর (রা)-এর গঠিত 'মজলিশ-উস-শুরা' দৈনন্দিন ও বাৎসরিক প্রশাসনিক কাজের ব্যাপারে রাষ্ট্রপ্রধানকে পরামর্শ প্রদান করত। সুষ্ঠুভাবে একটি রাষ্ট্র পরিচালনার জন্য শক্তিশালী কেন্দ্রীয় প্রশাসন প্রয়োজন, যা উদ্দীপক ও ওমর (রা)-এর শাসনব্যবস্থায় লক্ষণীয়। তবে হযরত ওমর (রা) গণতান্ত্রিক আদর্শে বিশ্বাসী ছিলেন। তাই তিনি পরামর্শভিত্তিক প্রশাসন গড়ে তোলেন। দক্ষ ও যোগ্যতাসম্পন্ন লোকদের সমন্বয়ে মজলিশ-উস-শুরা গঠন করা হয়। এর দুটি ভাগ ছিল। একটি হচ্ছে মজলিশ-আল-আম, যেখানে রাসুল (স)-এর সাহাবা এবং মদিনার বয়োজ্যেষ্ঠ ও গণ্যমান্য ব্যক্তিরা রাষ্ট্রের গুরুত্বপূর্ণ সিদ্ধান্তে মতামত দিতেন। অন্যদিকে ছিল মজলিশ-আল-খাস যা অল্পসংখ্যক মুজাহিদ নিয়ে গঠিত ছিল। হযরত আলি (রা), তালহা (রা) যুবায়ের (রা) প্রমুখ মজলিশ-আল-খাসের সদস্য ছিলেন। তারা প্রশাসনের দৈনন্দিন কাজের ব্যাপারে মতামত দিতেন। সুতরাং দেখা যাচ্ছে, ওমর (রা)-এর উপদেষ্টা পরিষদের সদস্যরা উদ্দীপকে বর্ণিত ব্রিটেনের হাউস অব কমন্সের সদস্যদের মতোই দেশ পরিচালনার বিষয়ে যাবতীয় সিদ্ধান্ত গ্রহণ করতেন।"
        }
      ]
    },
    {
      "number": "6",
      "uddipok": "মুসা বিন ইব্রাহিম প্রজাহিতৈষী, জনদরদী ও আদর্শ শাসক ছিলেন। শাসন ব্যবস্থা অধিকতর কল্যাণধর্মী ও আধুনিকায়নের লক্ষ্যে তিনি কতিপয় ব্যবস্থা গ্রহণ করেন। তাঁর উদ্দেশ্য মহৎ হলেও বিদ্রোহ দমন, প্রাদেশিক শাসনকর্তাদের বদলী, রাজধানী স্থানান্তর, অর্থনৈতিক সংস্কারসহ কতিপয় ব্যবস্থা গ্রহণের ফলে তিনি তাঁর অধস্তন একজন প্রাদেশিক গভর্নরের সাথে বিরোধে জড়িয়ে পড়েন।",
      "tag": "ACC 24",
      "sub_questions": [
        {
          "label": "ক",
          "question": "খোলাফায়ে রাশেদিনের তৃতীয় খলিফার নাম কী?",
          "explanation": "খুলাফায়ে রাশেদিনের তৃতীয় খলিফার নাম হযরত ওসমান (রা)।"
        },
        {
          "label": "খ",
          "question": "আবু জর আল গিফারী কে ছিলেন?",
          "explanation": "আবুজর গিফারি ছিলেন একজন সাধুপুরুষ ও মহানবি (স)-এর প্রিয় সাহাবা। আবুজর গিফারি মুসলমানদের জাঁকজমক ও বিলাসবহুল জীবনযাপন পছন্দ করতেন না। তার মতে, যারা সম্পদ জমা করবে তারা জাহান্নামে যাবে। ধনসম্পদ জমা করার জন্য নয়, এগুলো জনকল্যাণে ব্যয় করা উচিত। প্রথমে তিনি সিরিয়াতে এ মতবাদ প্রচার করে জনগণকে উত্তেজিত করে তোলেন। সেখানকার শাসনকর্তা মুয়াবিয়া তাকে মদিনায় পাঠিয়ে দেন। হযরত ওসমান (রা) তাকে বোঝাতে চেষ্টা করেন যে জাকাত প্রদানের পর ধনসম্পদ সঞ্চয় করা বৈধ। কিন্তু মদিনাতেও তিনি নিজের মতবাদ প্রচার করে বিশৃঙ্খলা সৃষ্টি করেন। রাষ্ট্রের নিরাপত্তা ও শান্তির জন্য খলিফা তাকে প্রয়োজনীয় জিনিসপত্রসহ 'রাবাদায়' পাঠিয়ে দেন। রাবাদায় বসবাসের সময় তার স্বাভাবিক মৃত্যু হয়।"
        },
        {
          "label": "গ",
          "question": "উদ্দীপকে উল্লিখিত শাসকের সাথে তোমার পঠিত খলিফার প্রশাসনিক সংস্কার ব্যবস্থার সাদৃশ্য ব্যাখ্যা করো।",
          "explanation": "উদ্দীপকে উল্লিখিত শাসকের সাথে আমার পঠিত ইসলামের চতুর্থ খলিফা হযরত আলি (রা)-এর প্রশাসনিক সংস্কার ব্যবস্থার সাদৃশ্য রয়েছে। হযরত আলি (রা) ইসলামের চতুর্থ খলিফা। ৬৫৬ খ্রিস্টাব্দে হযরত ওসমান (রা) বিদ্রোহীদের হাতে শাহাদাতবরণ করলে খিলাফতের সর্বত্র বিশৃঙ্খল পরিস্থিতির সৃষ্টি হয়। এরূপ পরিস্থিতিতে ৬৫৬ সালের ২৩ জুন হযরত আলি (রা) ইসলামের চতুর্থ খলিফা হিসেবে নির্বাচিত হন। তিনি খলিফা নির্বাচিত হয়ে প্রাথমিক কিছু সংস্কার সাধন করেন। যার অনুরূপ সংস্কার উদ্দীপকেও লক্ষণীয়। উদ্দীপকের মুসা বিন ইব্রাহিম একজন প্রজাহিতৈষী, জনদরদি ও আদর্শ শাসক ছিলেন। শাসনব্যবস্থা অধিকতর কল্যাণধর্মী ও আধুনিকায়নের লক্ষ্যে তিনি কতিপয় ব্যবস্থা গ্রহণ করেন। যেমন: রাজ্যের বিদ্রোহ দমন, প্রাদেশিক শাসনকর্তাদের বদলি, রাজধানী স্থানান্তর, অর্থনৈতিক সংস্কার ইত্যাদি। তার এরূপ পদক্ষেপের সাদৃশ্য পাওয়া যায় হযরত আলি (রা)- এর পদক্ষেপে। হযরত আলি (রা) খলিফা নির্বাচিত হয়ে মদিনা থেকে কুফায় ইসলামি খিলাফতের রাজধানী স্থানান্তর করেন। এছাড়া তিনি অরাজক ও বিশৃঙ্খল পরিস্থিতির মধ্যেই বিদ্রোহীদের সন্তুষ্টি অর্জন এবং প্রশাসনের নিজের নিয়ন্ত্রণ প্রতিষ্ঠার উদ্দেশ্যে কুফা, বসরা, মিসর ও সিরিয়ায় প্রাদেশিক শাসনকর্তী পদে নতুন লোক নিয়োগ দেন। পাশাপাশি, রাষ্ট্রের শান্তি ও শৃঙ্খলা রক্ষা করার জন্য বিভিন্ন পদক্ষেপ গ্রহণ করেন। তাই বলা যায়, উদ্দীপকের শাসকের সাথে হযরত আলি (রা)-এর প্রশাসনিক সংস্কারের সাদৃশ্য রয়েছে।"
        },
        {
          "label": "ঘ",
          "question": "উদ্দীপকের সাথে সামঞ্জস্যপূর্ণ খলিফার প্রশাসনিক সংস্কারের ফলে ইসলামে গৃহযুদ্ধের সূচনা হয়েছিল- উক্তিটি বিশ্লেষণ করো।",
          "explanation": "উদ্দীপকের সাথে সামঞ্জস্যপূর্ণ খলিফা অর্থাৎ হযরত আলি (রা)-এর প্রশাসনিক সংস্কারের ফলে ইসলামে গৃতযুদ্ধের সূচনা হয়েছিল- উক্তিটি যথার্থ। খলিফা হযরত ওসমান (রা)-এর হত্যাকাণ্ডের কারণে মুসলিম সমাজে মারাত্মক অন্তঃকলহ সৃষ্টি হয়। তাদের ঐক্য বিনষ্ট হয়। উন্মোচিত হয় গৃহযুদ্ধের দ্বার। হযরত আলি (রা)-এর শাসনামলে পরপর তিনটি গৃহযুদ্ধ সংঘটিত হয়। এগুলো হলো উচ্চ, সিফফিন ও নাজরাওয়ানের যুদ্ধ। এগুলোর মধ্যে উষ্ট্রের যুদ্ধকে ইসলামের প্রথম গৃহযুদ্ধ বলা হয়। উদ্দীপকের মুসা বিন ইব্রাহিম তার রাজ্যে নানাবিধ সংস্কার ব্যবস্থা গ্রহণ করলে তার অধস্তন একজন প্রাদেশিক গভর্নরের সাথে বিরোধে জড়িয়ে পড়েন। এরূপ ঘটনা দেখা যায় হযরত আলি (রা)-এর শাসনামলে। হযরত আলি (রা) শাসনক্ষমতা গ্রহণ করার পর বিদ্রোহীদের সন্তুষ্টি অর্জন এবং প্রশাসনে নিজের নিয়ন্ত্রণ প্রতিষ্ঠার উদ্দেশ্যে প্রশাসনিক সংস্কার করেন। এ সংস্কারের বিষয়টি মুয়াবিয়া মেনে না নেওয়ার কারণে সিফফিনের যুদ্ধ সংঘটিত হয়। খুলাফায়ে রাশেদিনের আমলে যতগুলো দ্বন্দ্ব-সংঘাত হয়, তার মধ্যে সিফফিনের যুদ্ধ ছিল সবচেয়ে বেশি অপ্রত্যাশিত। এ যুদ্ধ ছিল মুসলমানদের জন্য অশনি সংকেত। এর মাধ্যমে মুসলমানদের সম্প্রীতি ভেঙে যায় এবং ইসলামে চিরস্থায়ী বিভক্তির সৃষ্টি হয়। তাছাড়া খলিফা হযরত আলি (রা)-এর দল ত্যাগ করে খারেজিরা হযরত আলি (রা)-কে পুনরায় মুয়াবিয়ার বিরুদ্ধে অস্ত্র ধারণের অনুরোধ জানায়। কিন্তু খলিফা তাতে সম্মত না হওয়ায় তারা আলি (রা) ও মুয়াবিয়া উভয়ের বিরুদ্ধে যুদ্ধ ঘোষণা করে এবং বাগদাদের নিকটবর্তী নাহরাওয়ান নামক স্থানে দলপতি আবদুল্লাহ ইবনে ওয়াহাবের নেতৃত্বে ঐক্যবন্ধ হয়ে তাদের মতবিরোধী মুসলমানদের হত্যা, গৃহে অগ্নিসংযোগ এবং লুটপাটের ঘটনা শুরু করে। তাদের এরূপ কর্মকান্ড প্রতিহত করতে হযরত আলি (রা) তাদের বিরুদ্ধে অস্ত্রধারণ করেন। নাহরাওয়ানে উভয় পক্ষের মধ্যকার যুদ্ধে খারেজিরা পরাজিত হয়। যা নাহরাওয়ানের যুদ্ধ হিসেবে পরিচিত। উপরের আলোচনা থেকে বোঝা যায়, উদ্দীপকের সাথে সামঞ্জস্যপূর্ণ খলিফা হযরত আলি (রা)-এর প্রশাসনিক সংস্কারের ফলে ইসলামে গৃহযুদ্ধের সূচনা হয়েছিল।"
        }
      ]
    },
    {
      "number": "7",
      "uddipok": "সুলতান ইলতুৎমিশ ছিলেন ভারতবর্ষে তুর্কী সাম্রাজ্যের প্রকৃত প্রতিষ্ঠাতা। বিদ্রোহ দমন, রাজ্য বিস্তার নীতি অবলম্বন, বৈদেশিক আক্রমণ থেকে স্বীয় সাম্রাজ্য সুরক্ষা প্রভৃতি পদক্ষেপের মাধ্যমে তিনি দিল্লীর দাস বংশকে সুসংহত করেন। কেন্দ্রিয় সরকার প্রতিষ্ঠার পাশাপাশি তিনি প্রশাসনের সকল ক্ষেত্রে ব্যাপক সংস্কার সাধন করেন। তিনি মুদ্রা ব্যবস্থা, রাজস্ব ব্যবস্থা ও হিসাব পত্র বিভাগ ঢেলে সাজান। স্থাপত্য শিল্পের বিকাশেও তিনি বিশেষ অবদান রাখেন।",
      "tag": "ACC 24",
      "sub_questions": [
        {
          "label": "ক",
          "question": "উমাইয়া খিলাফতের রাজধানী কোথায় ছিল?",
          "explanation": "উমাইয়া খিলাফতের রাজধানী ছিল দামেস্ক।"
        },
        {
          "label": "খ",
          "question": "ডোম অব দ্যা রক নির্মাণের কারণ ব্যাখ্যা করো।",
          "explanation": "হজ যাত্রীদের মক্কায় গমন থেকে বিরত রাখা এবং জেরুজালেমের প্রতি আকৃষ্ট করার জন্যই ডোম অব দ্যা রক (Dome of the Rock) নির্মাণ করা হয়।আব্দুল্লাহ ইবনে জুবায়ের মক্কা ও মদিনায় আধিপত্য বিস্তার করে নিজেকে খলিফা হিসেবে ঘোষণা করে। তার বিদ্রোহ দমন, জেরুজালেমের প্রতি মানুষকে আকৃষ্ট করা এবং মক্কা-মদিনার জনগণকে হতাশ করার জন্য উমাইয়া খলিফা আবদুল মালিক ৬৯১ খ্রিষ্টাব্দে জেরুজালেমে 'Dome of the Rock' নির্মাণ করেন। মহানবি (স) যে পাথরের ওপর পদচিহ্ন রেখে মিরাজ গমন করেন সে পাথরকে কেন্দ্র করে 'Dome of the Rock' নির্মাণ করা হয়।"
        },
        {
          "label": "গ",
          "question": "উদ্দীপকে উল্লিখিত শাসকের সাথে কোন উমাইয়া খলিফার শাসন ব্যবস্থার সাদৃশ্য পরিলক্ষিত হয়? ব্যাখ্যা করো।",
          "explanation": "উদ্দীপকে উল্লেখিত শাসফের সাথে উমাইয়া খলিফা আবদুল মালিক শাসনব্যবস্থার সাদৃশ্য পরিলক্ষিত হয়। আবদুল মালিক ছিলেন প্রথম মারওয়ানের পুত্র। মুয়াবিয়া ও মারওয়ানের সংক্ষিপ্ত শাসনকালের পর ৬৮৫ খ্রিস্টাব্দে তিনি সিংহাসনে আরোহণ করেন। তিনি ছিলেন উমাইয়া বংশের প্রকৃত প্রতিষ্ঠাতা। তার সিংহাসনে আরোহণের পর উমাইয়া বংশের শাসন সুদৃঢ় হয়। তিনি তার সামরিক দক্ষতাবলে রাজ্যে সংঘটিত বিভিন্ন বিদ্রোহ দমন করেন এবং রাজ্যের অনেক বিস্তার ঘটান। তাছাড়াও বিভিন্ন ক্ষেত্রে সংস্কার সাধন করেন।, তার এ বিষয়গুলোই উদ্দীপকে চিত্রিত হয়েছে। উদ্দীপকের সুলতান ইলতুৎমিশের মতো আবদুল মালিক একজন দক্ষ শাসনকর্তা ছিলেন। ইলতুৎমিশ যেমন ভারতবর্ষে তুর্কি সাম্রাজ্যের প্রকৃত প্রতিষ্ঠাতা তেমনি আবদুল মালিক ছিলেন উমাইয়া বংশের প্রকৃত প্রতিষ্ঠাতা। দিল্লি সিংহাসনে আরোহণ করে তিনি অনেক বিরোধী শক্তিকে দমন করেন। এছাড়া আবদুল মালিকের মতো দক্ষ সামরিক শক্তিবলে তিনি রাজ্যের অনেক বিস্তার ঘটান। এছাড়াও বিভিন্ন ক্ষেত্রে সংস্কার সাধন করেন। খলিফা আবদুল মালিকও নিজ যোগ্যতা ও দক্ষতার মাধ্যমে প্রশাসনের সকল ক্ষেত্রে সংস্কার সাধন করে উমাইয়া খিলাফতের প্রভুত্র উন্নয়ন সাধন করেন। তিনি আরবিকে রাষ্ট্রভাষার মর্যাদা দান করেন এবং আরবি বর্ণমালা লিখন, পঠন ও উচ্চারণ পদ্ধতির অনেক সংস্কার সাধন করেন। তিনি প্রশাসনের সকল কাজে আরবি ভাষা ব্যবহার করেন। এতে আরবে আরবীয় শাসন ব্যবস্থা প্রবর্তিত হয় এবং ইসলামি সাম্রাজ্যের পূর্ণ সার্বভৌমত্ব অর্জিত হয়। সুতরাং বলা যায়, সুলতান ইলতুৎমিশের সংস্কারসমূহ উমাইয়া খলিফা আবদুল মালিকের সংস্কারের সাথে সাদৃশ্যপূর্ণ।"
        },
        {
          "label": "ঘ",
          "question": "যুগোপযোগী শাসন ব্যবস্থা প্রবর্তন করাই উক্ত খলিফার শ্রেষ্ঠত্ব লাভের অন্যতম কারণ- উক্তিটি বিশ্লেষণ করো।",
          "explanation": "যুগোপযোগী শাসন ব্যবস্থা প্রবর্তন করাই উত্ত খলিফা অর্থাৎ খলিফা আবদুল মালিকের শ্রেষ্ঠত্ব লাভের অন্যতম কারণ- উক্তিটি যথার্থ। আবদুল মালিকের শাসন সংস্কারের মধ্যে সবচেয়ে গুরুত্বপূর্ণ ছিল রাষ্ট্রকে আরবীয়করণ। বিজাতীয় প্রভাব থেকে সাম্রাজ্যকে মুক্ত করা এবং সাম্রাজ্যে একই ধরনের শাসন ব্যবস্থা প্রণয়ন করার জন্য তিনি আরবিকে রাষ্ট্রভাষার মর্যাদা প্রদান করেন। তৎকালীন প্রচলিত মুদ্রার পরিবর্তে পর্যায়ক্রমে আদ-দিনার, আন-নিসফু, আস-সুলস, দিরহাম এবং ফালুস বা তাম্রমুদ্রার প্রবর্তন করেন। এসব মুদ্রায় কালিমা, তাসমিয়া, কুরআনের আয়াত ও মুদ্রাঙ্কনের তারিখ উৎকীর্ণ করার নির্দেশ দেন। এছাড়া জাতীয় টাকশালে বিশেষ পদ্ধতিসহ ত্রুটিমুক্ত মুদ্রাঙ্কন ব্যবস্থা চালু হওয়ায় মুদ্রা জাল করার প্রবণতা অনেকাংশে হ্রাস পায়। উদ্দীপকের সুলতান ইলতুৎমিশের ক্ষেত্রে গুরুত্বপূর্ণ শাসন সংস্কারের দৃষ্টান্ত লক্ষণীয়। একইভাবে খলিফা আবদুল মালিকও তার শাসনামলে বহু গুরুত্বপূর্ণ সংস্কার সাধন করেন। তার মুদ্রা সংস্কারের ফলে ইসলামি সাম্রাজ্যে পূর্ণ সার্বভৌমত্ব অর্জিত হয়। এছাড়া তিনি আরবি বর্ণমালার লিখন, পঠন ও উচ্চারণ পদ্ধতির উন্নতি বিধান করেন। ফলে শতাব্দীকাল পর হলেও আরবি ভাষা আন্তর্জাতিক ভাষার মর্যাদা লাভ করে। ডাক ও গোয়েন্দা বিভাগের উন্নতিকল্পে তিনি যোগাযোগকারী সড়কের স্থানে স্থানে বদলি ঘোড়ার ব্যবস্থা করেন। কৃষি ব্যবস্থার উন্নয়নের জন্য তিনি ধর্মান্তরিত মুসলিমদের শহর থেকে গ্রামে ফিরতে বাধ্য করেন এবং রাজ্যের আয় বাড়াতে তাদের ওপর খাজনা ও জিজিয়া কর পুনঃপ্রবর্তন করেন। এভাবে আবদুল মালিক তার শাসন ব্যবস্থায় সংস্কার সাধন করেন। উপরের আলোচনা শেষে বলা যায়, আবদুল মালিক ও সুলতান ইলতুৎমিশ নিজ নিজ সাম্রাজ্যে প্রশাসনিক সংস্কারের মাধ্যমে সাম্রাজ্যের উন্নয়ন বিধান করে যথেষ্ট মৌলিক প্রতিভার পরিচয় দিয়েছেন। আর এটিই আবদুল মালিকের শ্রেষ্ঠত্ব লাভের অন্যতম কারণ।"
        }
      ]
    },
    {
      "number": "8",
      "uddipok": "মধ্য এশিয়ার উজবেকিস্তানে সমরখন্দ কেন্দ্রিক তৈমুরীয় সাম্রাজ্যের প্রতিষ্ঠাতা তৈমুর লং সর্বকালের সর্বশ্রেষ্ঠ রাজ্যবিজেতাদের মধ্যে অন্যতম ছিলেন। রাষ্ট্রক্ষমতা গ্রহণের পর সীমান্ত সুরক্ষা, বৈদেশিক আক্রমণ প্রতিরোধ, ধন-সম্পদ সংগ্রহ, স্বীয় সামরিক শক্তির শ্রেষ্ঠত্ব প্রদর্শন, বিদ্রোহ দমন, বহির্বিশ্বের ইসলাম ধর্ম প্রচার প্রভৃতি কারণে তিনি বহু অঞ্চল অধিকার করেন। তার রাষ্ট্রসীমা পশ্চিম ও মধ্য এশিয়ার বিস্তীর্ণ অঞ্চলে সম্প্রসারিত হয়।",
      "tag": "ACC 24",
      "sub_questions": [
        {
          "label": "ক",
          "question": "মুসলিম খিলাফত ব্যবস্থায় রাজতন্ত্র প্রবর্তন করেন কে ?",
          "explanation": "মুসলিম খিলাফত ব্যবস্থায় রাজতন্ত্র প্রবর্তন করেন উমাইয়া খলিফা মুয়াবিয়া।"
        },
        {
          "label": "খ",
          "question": "কারবালার হত্যাকাণ্ড সম্পর্কে কী জান?",
          "explanation": "কারবালার যুদ্ধে করুণভাবে মুসলমানদের হত্যা করা হয় এবং অত্যন্ত নিষ্ঠুরভাবে নবি করিম (স)-এর দৌহিত্র ইমাম হুসাইনের শিরশ্ছেদ করা হয়। ৬০ হিজরির ১০ই মহররম কারবালার প্রান্তরে ইমাম হুসাইনের বাহিনী ও ইয়াজিদের সেনাবাহিনীর মধ্যে রক্তক্ষয়ী সংগ্রাম শুরু হয়। ইয়াজিদ বাহিনী ফোরাত নদীর পাড় দখল করে ইমাম হুসাইনের বাহিনীকে পানি থেকে বঞ্চিত করে। ফলে পানির অভাবে ইমাম হুসাইনের ভ্রাতুস্পুত্র কাসেম মৃত্যুবরণ করেন। পরে ইমাম হোসেন নিজপুত্র শিশু আসগরকে নিয়ে ফোরাত নদীতে পানির জন্য গেলে আসগর শরবিদ্ধ হয়ে নিহত হয়। পরে ইয়াজিদের নির্দেশে পাপিষ্ট সীমার তরবারি দ্বারা ইমাম হুসাইনের শিরশ্ছেদ করে। নবি করিম (স)-এর দৌহিত্রের এ বেদনাদায়ক হত্যাকান্ডকে মর্মান্তিক ঘটনা বলা হয়।"
        },
        {
          "label": "গ",
          "question": "উদ্দীপকে উল্লিখিত তৈমুর লং এর সাথে তোমার পঠিত উমাইয়া খলিফার রাজ্যবিস্তার নীতির সাদৃশ্য ব্যাখ্যা করো।",
          "explanation": "উদ্দীপকে উল্লেখিত তৈমুর লং-এর সাথে আমার পঠিত উমাইয়া খলিফা আল ওয়ালিদের রাজ্যবিস্তার নীতির সাদৃশ্য রয়েছে। খলিফা আবদুল মালিকের মৃত্যুর পর ৭০৫ খ্রিষ্টাব্দে আল ওয়ালিদ পিতার মনোনয়ন অনুসারে দামেস্কের সিংহাসনে আরোহণ করেন। একজন পরাক্রমশালী সুদক্ষ শাসক হিসেবে তিনি ইতিহাসে চিরস্মরণীয় হয়ে আছেন। তিনি তার রাজত্বকালে কয়েকজন সুযোগ্য সেনানায়কের সহযোগিতায় বিশাল মুসলিম সাম্রাজ্য প্রতিষ্ঠা করেন। উদ্দীপকেও এ বিষয়ের প্রতিফলন ঘটেছে। উদ্দীপকে বলা হয়েছে, তৈমুরীয় সাম্রাজ্যের প্রতিষ্ঠাতা তৈমুর লং সর্বকালের সর্বশ্রেষ্ঠ রাজ্য বিজেতাদের অন্যতম ছিলেন। রাষ্ট্রক্ষমতা গ্রহণের পর সীমান্ত সুরক্ষা, বৈদেশিক আক্রমণ প্রতিরোধ, ধন সম্পদ সংগ্রহ, স্বীয় সামরিক শক্তির শ্রেষ্ঠত্ব প্রদর্শন, বিদ্রোহ দমন, বহির্বিশ্বে ইসলাম ধর্ম প্রচার প্রভৃতি কারণে তিনি বহু অঞ্চল অধিষ্কার করেন।' তার রাষ্ট্রসীমা পশ্চিম ও মধ্য এশিয়ার বিস্তীর্ণ অঞ্চলে সম্প্রসারিত হয়। একইভাবে উমাইয়া খলিফা আল ওয়ালিদও ছিলেন উমাইয়া বংশের শ্রেষ্ঠ বিজেতা। ঐতিহাসিক পি. কে. হিষ্টি বলেন, 'খলিফা ওমর ও ওসমানের আমলে সিরিয়া, ইরাক, পারস্য এবং মিসর বিজয়ের ফলে মুসলিম সাম্রাজ্য বিস্তারের প্রথম পর্বের পরিসমাপ্তি ঘটে। এরপর আবদুল মালিক এবং আল ওয়ালিদের অধীনে আবার মুসলিম সাম্রাজ্য বিজয়ের দ্বিতীয় পর্ব শুরু হয়।' খলিফা আল ওয়ালিদ তার সুযোগ্য সেনাপতিদের সহায়তায় মুসলিম সাম্রাজ্য পশ্চিমে স্পেন থেকে পূর্বে ভারতবর্ষ এবং উত্তরে মধ্য এশিয়ার ফারগানা থেকে দক্ষিণে ইয়েমেন পর্যন্ত বিস্তৃত করেন। সুতরাং বলা যায়, তৈমুর লং-এর সাথে খলিফা আল ওয়ালিদের রাজ্যবিস্তার নীতির সাদৃশ্য রয়েছে।"
        },
        {
          "label": "ঘ",
          "question": "সামঞ্জস্যপূর্ণ উমাইয়া খলিফার শাসনামলে মুসলিম সাম্রাজ্য সম্প্রসারণের বিবরণ দাও।",
          "explanation": "সামঞ্জস্যপূর্ণ উমাইয়া খলিফা অর্থাৎ খলিফা ওয়ালিদ বিন আবদুল মালিকের শাসনামলে মুসলিম সাম্রাজ্যের সীমানা অনেক দূর পর্যন্ত সম্প্রসারিত হয়।খলিফা আবদুল মালিকের পুত্র আল ওয়ালিদ পিতার মতো একজন সুযোগ্য শাসক ছিলেন। ইসলামের ইতিহাসে বিজেতা হিসেবে তার নাম স্মরণীয় হয়ে আছে। তিনি সিংহাসনে আরোহণ করে পিতার বৈদেশিক নীতি অনুসরণ করেন। ফলে এশিয়া, ইউরোপ ও আফ্রিকা মহাদেশের বহু স্থানে মুসলিম কর্তৃত্ব প্রতিষ্ঠিত হয়। উদ্দীপকে দেখা যায়, তৈমুর লং তার রাষ্ট্রসীমা পশ্চিম ও মধ্য এশিয়ার বিস্তীর্ণ অঞ্চল পর্যন্ত সম্প্রসারিত করেন। খলিফা ওয়ালিদের ক্ষেত্রেও এমনটি দেখা যায়। তিনি শাসনকর্তা হাজ্জাজ বিন ইউসুফ এবং কোতায়বা বিন মুসলিম, মুহাম্মদ বিন কাসিম, তারিক বিন জিয়াদ ও মুসা বিন নুসায়েরের মতো সুদক্ষ, রণনিপুণ সেনাপতিদের সহায়তা পেয়েছিলেন। তাদের অসাধারণ শৌর্যবীর্য এবং অক্লান্ত চেষ্টার ফলে বহুস্থানে আরব কর্তৃত্ব প্রতিষ্ঠিত হয়। ৭০৫ খ্রিষ্টাব্দে খলিফা ওয়ালিদের ভাই মাসলামা ও পুত্র আব্বাসের সহায়তায় কোতায়বা মধ্য এশিয়ার বোখারা, সমরখন্দ দখল করেন। ৭১৪ খ্রিষ্টাব্দে তিনি কাশগড় জয় করে সমগ্র মধ্য এশিয়া মুসলিমদের অধীনে আনেন। এদিকে সিন্ধুর রাজা দাহিরের ঔদ্ধত্যপূর্ণ মনোভাবের কারণে ওয়ালিদের পূর্বাঞ্চলীয় শাসনকর্তা হাজ্জাজ বিন ইউসুফের আদেশে সেনাপতি মুহাম্মদ বিন কাসিম ৭১২ খ্রিষ্টাব্দে সিন্ধু দখল করেন। অন্যদিকে, সেনাপতি মুসার সাহায্যে ওয়ালিদ নৌপথে আক্রমণ চালিয়ে রোমানদের কাছ থেকে মেজর্কা, মিনকা, ইভিকা প্রভৃতি দ্বীপ জয় করে মুসলিম শাসনভুক্ত করেন। তাছাড়া খলিফা ওয়ালিদ স্পেন জয় করার জন্য মুসাকে পাঠান। তিনি সেনাপতি তারিক বিন জিয়াদকে সাথে নিয়ে ৭১২ খ্রিস্টাব্দে রাজা রডারিককে পরাজিত করে স্পেন জয় করেন। এভাবে ওয়ালিদের সাম্রাজ্য একদিকে আটলান্টিক মহাসাগর থেকে পিরেনিজ পর্বতমালা এবং ভারতের সিন্ধু, থেকে শুরু করে চীনের সীমান্ত পর্যন্ত বিস্তৃতি লাভ করে। পরিশেষে বলা যায়, খলিফা ওয়ালিদের সময়ই ইসলামি সাম্রাজ্য সবচেয়ে বেশি সম্প্রসারিত হয়। এ কারণেই তিনি মুসলমানদের মধ্যে শ্রেষ্ঠ বিজেতা হিসেবে মর্যাদা লাভ করেন।"
        }
      ]
    },
    {
      "number": "9",
      "uddipok": "কনৌজ রাজ্যের সম্রাট মগধ রাজ্যের রাজার সাথে সীমান্ত সংঘর্ষ পরিত্যাগ করে পারস্পরিক শান্তিপূর্ণ সহাবস্থানকল্পে একটি শান্তি চুক্তি সম্পাদন করেছিলেন। কিন্তু মগধ রাজ্যের রাজা অনাক্রমণ চুক্তি লঙ্ঘন করে কনৌজ রাজ্য আক্রমণ করলে দুই দেশের মধ্যে সীমান্ত সংঘর্ষ অনিবার্য হয়ে পড়ে। কনৌজ সম্রাট প্রাথমিক অভিযানে মগধ রাজাকে পরাজিত করে পুনরায় শান্তিচুক্তি সম্পাদনে বাধ্য করেন। পরবর্তীতে মগধ রাজার প্রধান সেনাপতি রাষ্ট্রক্ষমতা লাভ করে পূর্বে সম্পাদিত শান্তি চুক্তি অগ্রাহ্য করে পুনরায় বেশ কয়েক বার কনৌজ রাজ্য আক্রমণ করলেও প্রতিবারই সে কনৌজ সম্রাটের নিকট পরাজিত হয়।",
      "tag": "ACC 24",
      "sub_questions": [
        {
          "label": "ক",
          "question": "আব্বাসীয় খিলাফতের প্রতিষ্ঠাতার নাম কী?",
          "explanation": "আব্বাসি খিলাফতের প্রতিষ্ঠাতা হলেন আবুল আব্বাস আস-সাফফাহ।"
        },
        {
          "label": "খ",
          "question": "আবু মুসলিম খোরাসানী সম্পর্কে কী জান?",
          "explanation": "আব্বাসি আন্দোলনকে বিপ্লবে পরিণত করার সেরা কারিগর ছিলেন আবু মুসলিম নামে আরব বংশোদ্ভূত এক পারসিক মাওয়ালি। আবু মুসলিমের বলিষ্ঠ নেতৃত্বের কারণে খোরাসান উমাইয়াবিরোধী আন্দোলনের কেন্দ্রস্থলে পরিণত হয়। ৭৪৭ খ্রিষ্টাব্দে আবু মুসলিম খোরাসানে আব্বাসিদের কালো পতাকা উত্তোলন করেন। তার কাছে খোরাসানের উমাইয়া শাসনকর্তা নসর বিন সাইয়ার পরাজিত হয়। আবু মুসলিমের সেনাপতি কাহতাবা উমাইয়া শাসনকর্তা ইয়াজিদকে পরাজিত করে ইরাকের রাজধানী কুফা দখল করেন। সেখানে ৭৪৯ খ্রিষ্টাব্দের নভেম্বর মাসে আব্বাসি আন্দোলনের নেতা মুহাম্মদের পুত্র আবুল আব্বাসকে প্রথম আব্বাসিয় নেতা হিসেবে ঘোষণা করা হয়। আবু মুসলিমের এই অতুলনীয় সাংগঠনিক দক্ষতার জন্যই আব্বাসিদের সিংহাসন লাভ সম্ভব হয়েছিল।"
        },
        {
          "label": "গ",
          "question": "উদ্দীপকে উল্লিখিত ঘটনাটির সাথে তোমার পঠিত আব্বাসীয় খলিফার বাইজান্টাইন নীতির তুলনা করো।",
          "explanation": "উদ্দীপকে উল্লিখিত ঘটনাটির সাথে আমার পঠিত আব্বাসি খলিফা হারুন-অর-রশীদের বাইজান্টাইন নীতির সাদৃশ্য রয়েছে। আরব্য উপন্যাসের নায়ক আব্বাসি খলিফা হারুন-অর-রশীদের শাসনকাল ইতিহাসে স্বর্ণযুগ হিসেবে চিহ্নিত হয়ে আছে। তার রাজত্বকালে (৭৮৬-৮০৯ খ্রি.) আব্বাসি সাম্রাজ্যে সুখ-শান্তি বিরাজমান ছিল। সাম্রাজ্যের অভ্যন্তরে ও বৈদেশিক ক্ষেত্রে বলিষ্ঠ নীতি গ্রহণ করার ফলে তার সময়ে সাম্রাজ্যের গৌরব বৃদ্ধি পায়। তবে বৈদেশিক নীতির ক্ষেত্রে হারুন-অর-রশীদ প্রভাবশালী শত্রু পক্ষকে বারবার ক্ষমা প্রদর্শন করেন। উদ্দীপকে বর্ণিত কনৌজ রাজ্যের শাসকের কাজেও হারুন-অর-রশীদের এ শাসননীতি প্রতিফলিত হয়েছে। উদ্দীপকে বলা হয়েছে, কনৌজ রাজ্যের সম্রাট মগধ রাজ্যের রাজার সাথে সীমান্ত সংঘর্ষ পরিত্যাগ করে পারস্পরিক শান্তিপূর্ণ সহাবস্থান করে একটি শান্তি চুক্তি সম্পাদন করেছিলেন। কিন্তু মগধ রাজ্যের রাজা অনাক্রমণ চুক্তি লঙ্ঘন করে কনৌজ রাজ্য, আক্রমণ করলে দুই দেশের মধ্যে সীমান্ত সংঘর্ষ অনিবার্য হয়ে পড়ে। কনৌজ সম্রাট প্রাথমিক অভিযান মগধ রাজাকে পরাজিত করে পুনরায় শান্তিচুক্তি সম্পাদনে বাধ্য করেন। পরবর্তীতে মগধ রাজার প্রধান সেনাপতি রাষ্ট্রক্ষমতা লাভ করে পূর্বে সম্পাদিত শান্তি চুক্তি অগ্রাহ্য করে পুনরায় বেশ কয়েক বার কনৌজ রাজ্য আক্রমণ করলেও প্রতিবারই সে কনৌজ সম্রাটের নিকট পরাজিত হয়। অনুরূপ ঘটনা দেখা যায় খলিফা হারুন-অর-রশীদের শাসনামলে। তৎকালীন সময় খলিফা হারুন-অর-রশীদ বৈদেশিক নীতির ক্ষেত্রে বাইজান্টাইনদের বারবার যুদ্ধে পরাজিত করেও ক্ষমা করে দেন। বাইজান্টাইন কোষাধ্যক্ষ নাইসিফোরাস খলিফাকে বারবার কর প্রদানের প্রতিশ্রুতি দিয়েও ভঙ্গ করলে খলিফা হারুন-অর-রশীদ ৮০৩ খ্রিষ্টাব্দে তার বিরুদ্ধে অভিযান পরিচালনা করেন এবং সন্ধি স্বাক্ষরের মাধ্যমে কর প্রদানে বাধ্য করেন। কিন্তু ধূর্ত নাইসিফোরাস সন্ধি ভঙ্গ করে পুনরায় মুসলিম সাম্রাজ্য আক্রমণ করে। খলিফা পুনরায় তাকে পরাজিত করেন এবং কর প্রদানের শর্তে ক্ষমা প্রদর্শন করে সন্ধি স্বাক্ষর করেন। এভাবে নাইসিফোরাস বারবার কর প্রদানের সন্ধি ভঙ্গ করেন এবং খলিফা হারুন-অর-রশীদ চূড়ান্ত শাস্তি না দিয়ে তাকে বারবার ক্ষমা করেন। তাই বলা যায়, উদ্দীপকের ঘটনাটির সাথে খলিফা হারুন-অর-রশীদের বাইজান্টাইন নীতির সাদৃশ্য রয়েছে।"
        },
        {
          "label": "ঘ",
          "question": "সামঞ্জস্যপূর্ণ খলিফার শাসন আমল \"আব্বাসীয় শাসন আমলের স্বর্ণযুগ ছিল\"- উক্তিটি বিশ্লেষণ করো।",
          "explanation": "সামঞ্জস্যপূর্ণ খলিফা অর্থাৎ খলিফা হারুন-অর-রশীদের শাসনামল \"আব্বাসি শাসনামলের স্বর্ণযুগ ছিল\" উক্তিটি যথার্থ। খলিফা হারুন-অর-রশীদ তেইশ বছর (৭৮৬-৮০৯ খ্রি.) বাগদাদের সিংহাসনে অধিষ্ঠিত ছিলেন। তার সুদীর্ঘ রাজত্বকাল আরব ইতিহাসের সর্বাপেক্ষা গৌরবোজ্জ্বল যুগ। এর কারণ হলো, তার অসামান্য প্রতিভা, চিত্তাকর্ষক ব্যক্তিত্ব এবং অতুলনীয় চারিত্রিক মাহাত্ম্য। আর তার শাসনামলকে আব্বাসীয় আমলের স্বর্ণযুগ হিসেবে চিহ্নিত করা হয়। খলিফা হারুন-অর-রশীদ সিংহাসনে আরোহণের পর কঠোরহস্তে বিভিন্ন বিদ্রোহ দমন করে সাম্রাজ্যে শান্তি ও শৃঙ্খলা ফিরিয়ে আনেন। একজন সমরকুশলী হিসেবে সৈন্য পরিচালনায় তিনি বিশেষ দক্ষতা ও রণকুশলতার পরিচয় দেন। তাছাড়া অভ্যন্তরীণ বিদ্রোহ দমন করে তিনি দক্ষ নৃপতি হিসেবে ইতিহাসে পরিচিতি লাভ করেন। খারেজি সম্প্রদায় দমন, অসভ্য খাজার উপজাতি এবং দাইলাম প্রদেশের বিদ্রোহীদের দমন, সিরিয়া ও সিন্ধু প্রদেশে মুদারীয় এবং হিমারীয়দের গৃহযুদ্ধের অবসান করে তিনি সাম্রাজ্যের অভ্যন্তরীণ শান্তি প্রতিষ্ঠা করেন। হারুন-অর-রশীদের খ্যাতি এত বৃদ্ধি পায় যে, প্রাচ্য ও প্রতীচ্যের বহু রাজা তার সাথে কূটনৈতিক সম্পর্ক স্থাপনে আগ্রহী হয়ে ওঠেন। নবম শতাব্দীতে বিভিন্ন দেশের রাষ্ট্র প্রধানদের সাথে কূটনৈতিক সম্পর্ক স্থাপন খলিফা হারুনের রাজত্বকালকে গৌরবান্বিত করে। তিনি ইসলামি শরিয়াভিত্তিক সুপরিকল্পিত শাসনব্যবস্থা পরিচালনা করে আব্বাসি খিলাফতে স্বর্ণযুগের সূচনা করেন। এছাড়া বাগদাদ নগরীকে তিনি সমসাময়িক বিশ্বের সর্বশ্রেষ্ঠ সুন্দর নগরীতে পরিণত করেন। সুরম্য রাজপ্রাসাদ, আড়ম্বরপূর্ণ দরবার, নয়নাভিরাম মিলনায়তন দ্বারা তিনি এ শহরকে সুসজ্জিত করেন। পরিশেষে বলা যায়, খলিফা হারুন-অর-রশীদের উল্লিখিত গুণ ও কর্মের কারণে তার রাজত্বকালে মুসলিম সাম্রাজ্য উন্নতির স্বর্ণশিখরে আরোহণ করে। এ কারণেই তার শাসনামলকে আব্বাসি ইতিহাসের স্বর্ণযুগ হিসেবে বিবেচনা করা যায়।"
        }
      ]
    },
    {
      "number": "10",
      "uddipok": "কুসুমপুর অঞ্চলের জমিদার জনাব আজিম উদ্দিন চাকলাদার তার স্ত্রী ও বিশিষ্ট সভাসদগণের চাপে তার বড় পুত্রকে পরবর্তী জমিদার হিসেবে মনোনীত করেন। তার একাধিক পুত্র সন্তানের মধ্যে উত্তরাধিকারী বিরোধ নিষ্পত্তির লক্ষ্যে তিনি তার জমিদারী অঞ্চলকে একাধিক ভাগে বিভক্ত করে সে সব অঞ্চলের শাসনকর্তা হিসেবে অন্যান্য পুত্রদের নিয়োগ প্রদান করেন। কিন্তু বড় পুত্র কেন্দ্রীয় জমিদারী লাভ করার পর পিতা কর্তৃক উত্তরাধিকারী মনোনয়ন চুক্তি বাতিল করে নিজেকে একমাত্র জমিদার হিসেবে ঘোষণা করলে অন্য একজন ভাতার সাথে সংঘর্ষের সূত্রপাত হয়।",
      "tag": "ACC 24",
      "sub_questions": [
        {
          "label": "ক",
          "question": "খলিফা আল আমীন কত খ্রিষ্টাব্দে খিলাফত লাভ করেন?",
          "explanation": "খলিফা আল-আমিন ৮০৯ খ্রিষ্টাব্দে খিলাফত লাভ করেন।"
        },
        {
          "label": "খ",
          "question": "রাণী জোবায়দা ইতিহাসে এত বিখ্যাত কেন?",
          "explanation": "খলিফা হারুন-অর-রশীদের স্ত্রী জুবাইদা নিজ অর্থায়নে একটি খাল খনন করে ইতিহাসে বিখ্যাত হয়ে আছেন। খলিফা হারুন-অর-রশীদ ৮০২ খ্রিস্টাব্দে তার স্ত্রী জুবাইদা এবং পুত্র আমীন ও মামুনকে নিয়ে মক্কায় হজ পালন করতে যান। এ সময় জুবাইদা মক্কাবাসী ও হজ যাত্রীদের পানির কষ্ট দেখে মর্মাহত হন। তিনি পানির সংকট দূর করার জন্য প্রচুর অর্থ (প্রায় ২০ লক্ষ দিনার) ব্যয়ে ফোরাত নদীর উপকূল থেকে মক্কা পর্যন্ত একটি খাল খনন করেন। এটি নহরে জুবাইদা নামে পরিচিত। আর এ কাজটি রানি জুবাইদাকে ইতিহাসে বিখ্যাত করে রেখেছে।"
        },
        {
          "label": "গ",
          "question": "উদ্দীপকে উল্লিখিত উত্তরাধিকারী মনোনয়ন ঘটনায় আব্বাসীয় শাসনামলের কোন ঘটনার প্রতিফলন ঘটেছে? ব্যাখ্যা করো",
          "explanation": "উদ্দীপকে উল্লিখিত উত্তরাধিকারী মনোনয়ন ঘটনায় আব্বাসি শাসনামলের খলিফা হারুন-অর-রশীদের উত্তরাধিকার মনোনয়নের ঘটনার প্রতিফলন ঘটেছে। আব্বাসি খলিফা হারুন-অর-রশীদ খিলাফতের উত্তরাধিকার নিয়ে যাতে দ্বন্দ্ব সৃষ্টি না হয় সেজন্য মৃত্যুর আগেই তার পুত্রদের মধ্যে থেকে চারজনকে পর পর উত্তরাধিকারী মনোনীত করেন। উদ্দীপকেও এ ঘটনার প্রতিফলন রয়েছে। উদ্দীপকের কুসুমপুর অঞ্চলের জমিদার জনাব আজিম উদ্দিন চাকলাদার তার স্ত্রী ও বিশিষ্ট সভাসদগণের চাপে তার বড় পুত্রকে পরবর্তী জমিদার হিসেবে মনোনীত করেন। তার একাধিক পুত্র সন্তানের মধ্যে উত্তরাধিকারী বিরোধ নিষ্পত্তির লক্ষ্যে তিনি তার জমিদারি অঞ্চলকে একাধিক ভাগে বিভক্ত করে সেসব অঞ্চলের শাসনকর্তা হিসেবে অন্যান্য পুত্রদের নিয়োগ প্রদান করেন। এরূপ ঘটনা খলিফা হারুন-অর-রশীদের শাসনামলেও লক্ষ্য করা যায়। এক বা একাধিক উত্তরাধিকারী মনোনয়নের প্রথা আব্বাসি যুগে বিভেদ ও জটিলতার সৃষ্টি করে। খলিফা হারুন ৭৯১ খ্রিস্টাব্দে স্ত্রী জুবাইদা ও তার ভাই ঈসা ইবন জাফরের প্ররোচনায় তার পাঁচ বছর বয়স্ক কনিষ্ঠ পুত্র মুহাম্মদকে 'আল-আমিন' (বিশ্বাসী) এবং ৭৯৮ খ্রিস্টাব্দে তার জ্যেষ্ঠপুত্র আব্দুল্লাহকে 'আল-মামুন' (বিশ্বস্ত) উপাধি প্রদান করেন এবং তৃতীয় পুত্র কাশিমকে কোনো উপাধি না দিয়ে পরপর উত্তরাধিকারী মনোনীত করেন। গৃহযুদ্ধ এড়ানোর জন্য খলিফা হারুন তার জীবদ্দশাতেই এই তিন পুত্রের অধীনে সাম্রাজ্যকে তিনটি অঞ্চলে ভাগ করেন।"
        },
        {
          "label": "ঘ",
          "question": "উদ্দীপকের ঘটনার আলোকে তোমার পঠিত আব্বাসীয় শাসনামলের উত্তরাধিকারী বিরোধের পরিণতি বিশ্লেষণ করো।",
          "explanation": "উদ্দীপকের ঘটনার আলোকে আমার পঠিত আব্বাসি শাসনামলের উত্তরাধিকারী বিরোধের পরিণতি কিছুটা নেতিবাচক হলেও এর ইতিবাচক দিকও বিদ্যমান ছিল। আব্বাসি খলিফা হারুন-অর-রশীদ উত্তরাধিকারী সমস্যার ফলে সৃষ্ট গৃহযুদ্ধ এড়ানোর জন্য তার জীবদ্দশাতেই তিন পুত্রের অধীনে সাম্রাজ্যকে তিনটি অঞ্চলে ভাগ করে দেন। কিন্তু তার মৃত্যুর পর তার পুত্র আল আমিন এবং মামুনের মধ্যে উত্তরাধিকার দ্বন্দ্বের সূত্রপাত হয়। এই দ্বন্দ্ব ৮১২ খ্রিস্টাব্দে সশস্ত্র সংঘর্ষে রূপ লাভ করে। যার অনুরূপ ঘটনা উদ্দীপকেও লক্ষ করা উদ্দীপকের জনাব আজিম উদ্দিন তার বড় পুত্রকে পরবর্তী জমিদার মনোনীত করলে, তার বড় পুত্র জমিদারি লাভ করেন। কিন্তু এরপর তিমি পিতা কর্তৃক উত্তরাধিকারী মনোনয়ন চুক্তি বাতিল করে নিজেকে একমাত্র জমিদার হিসেবে ঘোষণা করলে অন্য একজন ভ্রাতার সাথে সংঘর্ষের সূত্রপাত হয়। এরূপ ঘটনা দেখা যায় আল আমিন এবং মামুনের মধ্যে। পিতার মনোনয়ন অনুযায়ী আল আমিন পরবর্তীতে খলিফা হয়ে মামুনের সাথে বিশ্বাসঘাতকতা করেন। ফলে তাদের মধ্যে একটি সশস্ত্র সংঘর্ষ শুরু হয়। এতে আল আমিন পরাজিত হয় এবং নিহত হয়। তবে, এই সংঘর্ষের কিছু ইতিবাচক ও নেতিবাচক দিক রয়েছে। আমিন ও মামুনের মধ্যকার গৃহযুদ্ধের ফলে ইসলামের ইতিহাসে আরব প্রাধান্য তথা আরব জাতীয়তাবাদের বিলুপ্তি ঘটে। আব্বাসি খিলাফতে আরবি ভাষা ও তাদের ইসলাম ধর্মই কেবল বেঁচে থাকে। প্রশাসনের সর্বত্র পারসিক চিন্তা-চেতনা ও রীতি-নীতির প্রাধান্য প্রতিষ্ঠিত হয়। এস এম ইমামুদ্দীন বলেন, \"উমাইয়াদের ক্ষমতাচ্যুতির ফলে আরবদের ওপর পারসিকরা আংশিক বিজয়লাভ করে; কিন্তু আমিনের ওপর মামুনের প্রভুত্ব বিস্তার আরবদের ওপর তাদের সম্পূর্ণ বিজয় সূচিত করে।\" অন্যদিকে মামুনের এ জয়ের মধ্য দিয়ে বাগদাদ শিক্ষা-সংস্কৃতির এক তীর্থকেন্দ্রে পরিণত হয়। পরিশেষে বলা যায়, আব্বাসীয় খলিফা আল-আমিন ও মামুনের মধ্যকার গৃহযুদ্ধের ইতিবাচক ও নেতিবাচক উভয় পরিণতিই বিদ্যমান ছিল।"
        }
      ]
    },
    {
      "number": "11",
      "uddipok": "জনাব নাজিব ইব্রাহিম তাঁর শাসনামলে জ্ঞান বিজ্ঞান চর্চা, গবেষণা ও উন্নয়নের লক্ষ্যে রাজধানীতে \"আধুনিক শিক্ষা ও বিজ্ঞান গবেষণাগার\" প্রতিষ্ঠা করেন। দেশ বিদেশের খ্যাতনামা পণ্ডিতগণকে তিনি উচ্চতর গবেষণা বৃত্তি প্রদান করে এই প্রতিষ্ঠানে নিয়োগ দান করেন। প্রাচীন জ্ঞান, বিজ্ঞান, ধর্ম, দর্শনের বিখ্যাত গ্রন্থসমূহ তিনি দেশীয় ভাষায় অনুবাদের ব্যবস্থা করেন। এ ছাড়া ছাত্র শিক্ষকগণের পড়াশোনার জন্য প্রতিষ্ঠানের অভ্যন্তরে তিনি একটি বৃহৎ লাইব্রেরিও স্থাপন করেন।",
      "tag": "ACC 24",
      "sub_questions": [
        {
          "label": "ক",
          "question": "সর্বশেষ আব্বাসীয় খলিফার নাম কী?",
          "explanation": "সর্বশেষ আব্বাসী খলিফার নাম হলো মুতাসিম বিল্লাহ।"
        },
        {
          "label": "খ",
          "question": "ক্রুসেড সম্পর্কে ধারণা দাও।",
          "explanation": "ক্রুসেড বলতে মধ্যযুগে খ্রিষ্টান ও মুসলমানদের মধ্যে সংঘটিত ধর্মযুদ্ধকে বোঝায়। একাদশ থেকে ত্রয়োদশ শতাব্দী পর্যন্ত প্রায় তিনশত বছর ধরে ঈর্ষাপরায়ণ ও বিক্ষুব্ধ খ্রিষ্টান জগৎ ধর্মের ডাকে বক্ষে ব্রুস চিহ্ন ধারণ করে মুসলমানদের বিরুদ্ধে যে যুদ্ধ পরিচালনা করে, তাই ইতিহাসে ক্রুসেড নামে পরিচিত। ক্রুসেড শব্দটির অর্থ ধর্মযুদ্ধ। খ্রিষ্টানদের ধর্মীয় প্রতীক ব্রুস থেকে 'ক্রুসেড' শব্দটির উৎপত্তি হয়েছে। মুসলিম এশিয়ার বিরুদ্্যে খ্রিস্টান ইউরোপের সীমাহীন হিংসা-বিদ্বেষ প্রকাশিত হয়েছে ক্রুসেড নামক এ ধর্মযুদ্ধের মাধ্যমে।"
        },
        {
          "label": "গ",
          "question": "উদ্দীপকে উল্লিখিত শিক্ষা সম্প্রসারণমূলক কর্মকাণ্ড কোন আব্বাসীয় খলিফার খিলাফতের সাথে তুলনীয়? ব্যাখ্যা করো।",
          "explanation": "উদ্দীপকে উল্লিখিত শিক্ষা সম্প্রসারণমূলক কর্মকাণ্ড আব্বাসি খলিফা আল-মামুনের খিলাফতের সাথে তুলনীয়। আব্বাসি খলিফা আল-মামুনের নির্মিত বায়তুল হিকমা ছিল আব্বাসিদের গৌরবোজ্জ্বল যুগের অন্যতম প্রতীক। জ্ঞান-বিজ্ঞানকে প্রাতিষ্ঠানিক রূপ প্রদানের জন্য তিনি ৮৩০ খ্রিষ্টাব্দে বাগদাদে এই জগদ্বিখ্যাত প্রতিষ্ঠানটি নির্মাণ করেন। জ্ঞান বিকাশের জন্য তিনি এই প্রতিষ্ঠানটিতে গ্রন্থাগার, শিক্ষায়তন ও অনুবাদ ব্যুরো এই তিনটি পৃথক বিভাগ স্থাপন করেন। উদ্দীপকেও আমরা এ বিষয়ের প্রতিফলন লক্ষ করি। উদ্দীপকে দেখা যায়, জনাব নাজিব ইব্রাহিম তাঁর শাসনামলে জ্ঞান বিজ্ঞদ চর্চা, গবেষণা ও উন্নয়নের লক্ষ্যে রাজধানীতে \"আধুনিক শিক্ষা ও বিজ্ঞান গবেষণাগার\" প্রতিষ্ঠা করেন। তিনি বিজ্ঞান ও সাহিত্যের পৃষ্ঠপোষক ছিলেন। তার দরবারে বিভিন্ন জ্ঞানী-গুণীদের পদচারণা ছিল। অনুরূপভাবে আব্বাসি খলিফা আল-মামুন প্রাচীন গ্রন্থাবলি সংরক্ষণ ও জ্ঞান-বিজ্ঞানের গবেষণার জন্য বায়তুল হিকমা বা জ্ঞানগৃহ প্রতিষ্ঠা করেন। গ্রিক, সংস্কৃত, পারসিক, সিরীয় প্রভৃতি ভাষায় লিখিত পুস্তকাদির অনুবাদ কার্যকে সুষ্ঠুভাবে পরিচালনা করার জন্য তিনি এটি নির্মাণ করেন। এতে তিনটি বিভাগ ছিল, যথা- গ্রন্থাগার, মিলনায়তন ও অনুবাদ কার্যালয়। হুনায়ন ইবনে ইসহাক নামক একজন সুপণ্ডিতকে এ প্রতিষ্ঠানের তত্ত্বাবধায়ক নিযুক্ত করা হয়। এ অনুবাদক সে আমলের সর্বাপেক্ষা বড়।। পণ্ডিত ও সর্বাপেক্ষা মহান ছিলেন। তার চেষ্টায় এরিস্টটল, গ্যালিলিও, প্লেটো প্রমুখ পণ্ডিতের গ্রন্থ অনূদিত হয়। সুতরাং দেখা যায়, জনাব নাজিব ইব্রাহিম এবং খলিফা আল-মামুনের কর্মকাণ্ড একই সূত্রে গাঁথা।"
        },
        {
          "label": "ঘ",
          "question": "মুসলিম সভ্যতা ও সংস্কৃতির বিকাশে উদ্দীপকের সাথে সামঞ্জস্যপূর্ণ খলিফার অবদান মূল্যায়ন করো।",
          "explanation": "মুসলিম সভ্যতা ও সংস্কৃতির বিকাশে উদ্দীপকের সাথে সামঞ্জস্যপূর্ণ খলিফার অর্থাৎ আল-মামুনের অবদান অপরিসীম। আল-মামুনের রাজত্বকালে জ্ঞান-বিজ্ঞানের প্রভূত উন্নতি সাধিত হয় এবং তার রাজত্বকালকে মুসলিম সভ্যতার স্বর্ণযুগ বলা হয়। কেননা খলিফা আল-মামুনের শাসনামলে আব্বাসি খিলাফত জ্ঞান-বিজ্ঞান চর্চায় অভূতপূর্ব উন্নতি সাধন করেছিল। জ্ঞান-বিজ্ঞানে মামুনের অবদানের কারণেই এটি সম্ভব হয়েছিল। মামুনের খিলাফত সারাসিনীয় ইতিহাসে সর্বাপেক্ষা গৌরবময় অধ্যায়। যথার্থভাবে একে ইসলামের অগাস্টান যুগ বলা হয়েছে। তার বিশ বছরের শাসনকাল চিন্তাধারার প্রত্যেক ক্ষেত্রে মুসলমানদের বুদ্ধিবৃত্তির স্থায়ী স্মৃতিচিহ্ন রেখে গেছে। তার রাজসভা বহু জ্ঞানী-গুণীর সমাবেশে সমুজ্জ্বল ছিল। মামুনের উদার পৃষ্ঠপোষকতায় জাতি-ধর্ম-নির্বিশেষে বহু দার্শনিক, বিজ্ঞানী, চিকিৎসক, সাহিত্যিক, আইনবিদ, হাদিস সংগ্রাহক প্রভৃতি মনীষীগণ তার দরবারে স্থান লাভ করে জ্ঞান-বিজ্ঞানের সব বিভাগে অপূর্ব উন্নতি সাধন করতে সক্ষম হয়েছিলেন। মামুন ইতিহাসে যোদ্ধা ও শাসক অপেক্ষা বিদ্বান ও বিদ্যোৎসাহী নৃপতি হিসেবে সর্বাধিক পরিচিত। অনুবাদ কার্যকে সুষ্ঠুভাবে পরিচালনা করার জন্য মামুন ৮৩০ খ্রিষ্টাব্দে বাগদাদে বায়তুল হিকমাহ বা জ্ঞানগৃহ নামে একটি গ্রন্থাগার, শিক্ষায়তন ও অনুবাদ কার্যালয় স্থাপন করেন। এ যুগে অনুবাদ কার্যাদির সঙ্গে সঙ্গে বিজ্ঞানের বিভিন্ন বিষয়ে প্রভূত উন্নতিও সাধিত হয়েছিল। বস্তুত ব্যাপক অনুবাদ এবং মৌলিক গবেষণা ও সৃষ্টিধর্মী গ্রন্থ প্রণয়নের ফলে মামুনের আমলে আব্বাসি জ্ঞান-বিজ্ঞান গ্রিক জ্ঞান-বিজ্ঞানের সমপর্যায়ে উন্নীত হয়। জ্যোতির্বিদ্যায় গবেষণার জন্য মামুনই সর্বপ্রথম তাদমীর প্রান্তরে শামসিয়া নামক স্থানে একটি মানমন্দির প্রতিষ্ঠা করেন। সার্বিক দিক বিবেচনা করে এ কথা বলা যায়, জ্ঞান-বিজ্ঞানের উন্নতির ক্ষেত্রে খলিফা আল-মামুন এক গৌরবোজ্জ্বল যুগের সূচনা করে যা শুধু ইসলামের ইতিহাসে নয় সারা বিশ্বের ইতিহাসে নব জাগরণের সৃষ্টি করে।"
        }
      ]
    }
  ]
}