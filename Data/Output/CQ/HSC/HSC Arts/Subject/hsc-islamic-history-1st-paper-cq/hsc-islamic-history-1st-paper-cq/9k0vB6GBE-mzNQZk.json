{
  "title": "আদমজী ক্যান্টনমেন্ট কলেজ, ঢাকা ২০২৩",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "",
      "tag": "ACC 23",
      "sub_questions": [
        {
          "label": "ক",
          "question": "আরব শব্দের অর্থ কী?",
          "explanation": "আরব শব্দের অর্থ বৃক্ষলতাহীন মরুভূমি।"
        },
        {
          "label": "খ",
          "question": "মিসরকে নীলনদের দান বলা হয় কেন?",
          "explanation": "নীল নদ প্রাচীন মিসরীয় সভ্যতার বিকাশে প্রধান ভূমিকা রাখায় মিসরকে নীল নদের দান বলা হয়। কৃষিসহ দৈনন্দিন কাজে প্রাচীন মিসরীয়দের ব্যবহৃত পানির প্রধান উৎস ছিল নীল নদ। প্রতিবছর বন্যার পর নীলনদের অববাহিকা অঞ্চলে উর্বর পলিমাটির আন্তরণ পড়ত। এ পলিমিশ্রিত উর্বর জমিতে প্রচুর ফসল উৎপাদিত হতো। এছাড়া মিসরীয়দের লিখন পদ্ধতি ও পঞ্জিকা উদ্ভাবন, জ্যোতির্বিদ্যা চর্চা, নৌপরিবহন ইত্যাদি ক্ষেত্রেও নীল নদের ভূমিকা ছিল। এভাবে মিসরীয় সভ্যতার বিকাশ ও উন্নতির মূলে ছিল নীল নদ। এসব কারণে দেশটিকে নীল নদের দান বলা হয়।"
        },
        {
          "label": "গ",
          "question": "উদ্দীপকের চিত্র কোন সভ্যতার স্বাক্ষর বহন করে? ব্যাখ্যা করো।",
          "explanation": "নিম্নের অনুরুপ: উদ্দীপকের চিত্র সুমেরীয় সভ্যতার স্বাক্ষর বহন করে। মেসোপটেমীয় সভ্যতাগুলোর মধ্যে সবচেয়ে প্রাচীন ও সমৃদ্ধ হলো সুমেরীয় সভ্যতা। এ সভ্যতার উন্মেষ হয় ইউফ্রেটিস ও টাইগ্রিস নদীর অববাহিকায়। একদল সুমেরীয় ৪০০০ খ্রিষ্টপূর্বাব্দের দিকে মেসোপটেমিয়ার উত্তর- পূর্বাঞ্চল, বিশেষত এলেমের পাহাড়ি অঞ্চল থেকে এসে দক্ষিণ মেসোপটেমিয়ার নিম্নাঞ্চলে বসতি স্থাপন করেছিল। তাদের নামানুসারেই এটি সুমেরীয় সভ্যতা নামে পরিচিত হয়। কৃষি, কারিগরি শিক্ষা, লিখন পদ্ধতি, আইন, জ্ঞান-বিজ্ঞান, ধর্ম ও শিল্পের বিকাশে সুমেরীয়দের অনেক ভূমিকা রয়েছে। বিশেষ করে লিখন পদ্ধতি আবিষ্কারের মাধ্যমে এ সভ্যতার উৎকর্ষের ধারা আরও বেগবান হয়েছিল। উদ্দীপকের চিত্রে সুমেরীয় চিত্রলিপিরই নমুনা প্রদর্শিত হয়েছে। উদ্দীপকের চিত্রে কিছু বিশেষ চিহ্ন দেখা যাচ্ছে যেগুলো দিয়ে মানুষের মাথা, পায়ে হাঁটা, যব গাছ, বানানো রুটি, পানির স্রোত, দিন, উড়ন্ত পাখি ইত্যাদি বোঝানো হয়েছে। পাঠ্য বইয়ের ভিত্তিতে বলা যায়, এ চিহ্নগুলো সুমেরীয় লিখন পদ্ধতির প্রতিই ইঙ্গিত করে। মানবসভ্যতার বিকাশে সুমেরীয়দের অন্যতম প্রধান অবদান হচ্ছে একটি নিজস্ব লিখন পদ্ধতির উদ্ভাবন। প্রথম দিকে সুমেরীয় লিপি ছিল মিসরীয়দের মতো চিত্রলিপিভিত্তিক। পরবর্তী সময়ে লেখাকে গতিশীল করতে তারা নতুন লিখন পদ্ধতির উদ্ভাবন করে -যা 'কিউনিফর্ম' (Cuneiform) বা কীলকাকার নামে পরিচিত। সুমেরীয়রা কাদামাটির ফলকে খাগের কলম দিয়ে কিছু প্রতীক ফুটিয়ে তুলত। চিহ্নগুলো দেখতে অনেকটা কীলক বা পেরেকের মতো। কিউনিফর্মকে বলা হয় অক্ষরভিত্তিক চিত্রলিপি। এ লিপি বাঁ দিক থেকে ডানে লেখা হতো। সুমেরীয় ভাষায় ৫০০-এর বেশি কীলকাকার সাংকেতিক চিহ্নের সন্ধান পাওয়া যায়। উপরের চিত্রটিতে সুমেরীয় লিখন পদ্ধতির এসব সাংকেতিক চিহ্নকেই তুলে ধরা হয়েছে।"
        },
        {
          "label": "ঘ",
          "question": "মানবজাতির বুদ্ধিবৃত্তিক বিকাশে উক্ত সভ্যতার অবদান মূল্যায়ন করো।",
          "explanation": "সুমেরীয় সভ্যতা আধুনিক সভ্যতার বিকাশ ও উন্নয়নে ব্যাপক অবদান রেখেছে। প্রাচীন সুমেরীয় সভ্যতা নদীকে কেন্দ্র করে বিকশিত সভ্যতাগুলোর অন্যতম। সুমেরীয় সভ্যতার মানুষ কৃষি, শিল্প, সংস্কৃতি, আইন, শিক্ষা, ধর্ম, জ্ঞান-বিজ্ঞান প্রভৃতি ক্ষেত্রে অভূতপূর্ব অগ্রগতি সাধন করেছিল। কয়েকটি নগরকে কেন্দ্র করে সুমেরীয় সভ্যতার বিকাশ ঘটেছিল। এগুলোর মধ্যে তাদের রাজধানী উর ছাড়াও লারমা, ইরুদু, কিশ, নিপ্পর, লাগাস উল্লেখযোগ্য। সুমেরীয়দের জীবিকার মূল উৎস ছিল কৃষি। কাঠের লাঙল, ধাতুর কাস্তে ও নিড়ানির ব্যবহার এবং সেচ ব্যবস্থার উদ্ভাবনের মাধ্যমে তারা উন্নত কৃষি পদ্ধতি গড়ে তোলে। সুশৃঙ্খল ও সুন্দর জীবনযাপনের জন্য সুমেরীয়রা একটি আইনকাঠামো গড়ে তুলেছিল। সুমেরীয় সম্রাট ডুগি (Dungi) এ বিধিবিধান তৈরি করেছিলেন। ঐতিহাসিকদের মতে, ব্যাবিলনীয় সম্রাট হাম্মুরাবি ডুঙ্গির আইনকে গ্রহণ করেই হাম্মুরাবির 'আইন সংহিতা' বা 'The Code of Hummurabi' প্রণয়ন করেন। পাথরের স্বল্পতার কারণে 'সুমেরীয়রা রোদে শুকানো ইট দিয়ে ধর্মীয় মন্দির ও বিভিন্ন স্থাপনা তৈরি করত। সুমেরীয়রা । উর শহরের মাঝখানে তাদের প্রধান ধর্মমন্দির বা জিগুরাত নির্মাণ করেছিল। সুমেরীয়রাই প্রথম কুমোরের চাকা আবিষ্কার করেছিল। সুমেরীয় সাহিত্যকর্মের মধ্যে বিখ্যাত ছিল 'প্লাবনের মহাকাব্য'। এছাড়া ইউবুকের কিংবদন্তির রাজা গিলগামেশকে কেন্দ্র করেই প্রাচীন সুমেরে বিখ্যাত মহাকাব্য 'গিলগামেশ' রচিত হয়েছিল। প্রাচীন সুমেরে ধর্মকে কেন্দ্র করে বিজ্ঞানের বিকাশ ঘটেছিল। ধর্মীয় উৎসবের সময় বের করতে গিয়েই তারা জ্যোতির্বিদ্যার উদ্ভাবন ও চর্চা শুরু করেছিল। দিনপঞ্জি আবিষ্কার সুমেরীয়দের প্রধান অবদান। তারা চাঁদের আবর্তনের ওপর ভিত্তি করে জলঘড়ি ও চন্দ্রপঞ্জিকা উদ্ভাবন করেছিল। সুমেরীয়রা বছরকে ১২ মাসে বিভক্ত করে। এছাড়া ৬০ মিনিটে এক ঘণ্টা, ২৪ ঘণ্টায় একদিন, ৭ দিনে এক সপ্তাহ ইত্যাদি নির্ধারণ করেছিল তারা। পরিশেষে বলা যায়, নগর সভ্যতার বিকাশ, কৃষি, ব্যবসা-বাণিজ্যের অগ্রগতি, সাহিত্য ও জ্ঞান বিজ্ঞান চর্চা প্রভৃতি ক্ষেত্রে সুমেরীয়রা তাৎপর্যপূর্ণ অবদান রেখে ইতিহাসে বিখ্যাত হয়ে আছে।"
        }
      ]
    },
    {
      "number": "2",
      "uddipok": "ধর্মীয় মতাদর্শ প্রচার করতে গিয়ে স্থানীয় জনগোষ্ঠীর সাথে বিখ্যাত ধর্মীয় নেতা আনোয়ার করিমের বিরোধ সৃষ্টি হয়। স্থানীয় প্রভাবশালী ব্যক্তিবর্গ এক পর্যায়ে তাকে হত্যা করার ষড়যন্ত্র করলে স্বীয় জীবন রক্ষার্থে তিনি জন্মভূমি পরিত্যাগ করে পার্শ্ববর্তী অঞ্চলে গমন করেন। উক্ত অঞ্চলের জনগোষ্ঠীর সাথে পারস্পরিক শান্তিপূর্ণ সহাবস্থান নিশ্চিত করার লক্ষ্যে তিনি একটি সাংবিধানিক চুক্তি স্বাক্ষর করেন।",
      "tag": "ACC 23",
      "sub_questions": [
        {
          "label": "ক",
          "question": "মদিনার পূর্বনাম কী?",
          "explanation": "মদিনার পূর্ব নাম ইয়াসরিব।"
        },
        {
          "label": "খ",
          "question": "আরব দেশকে জাজিরাতুল আরব বলা হয় কেন?",
          "explanation": "ত্রিভুজাকৃতির ভৌগোলিক অবস্থানের জন্য আরব দেশকে 'জাজিরাতুল আরব' বলা হয়। 'জাজিরা' আরবি শব্দ। এর অর্থ উপদ্বীপ। আর আরব একটি ভূখন্ডের নাম। সুতরাং জাজিরাতুল আরব অর্থ আরব উপদ্বীপ। সাধারণত তিনদিক পানি এবং একদিক স্খল পরিবেষ্টিত ভূখণ্ডকে উপদ্বীপ বলা হয়। আরব এশিয়া মহাদেশের দক্ষিণ-পশ্চিমে অবস্থিত। এটি বিশ্বের সর্ববৃহৎ উপদ্বীপ। এর তিন দিক বিশাল জলরাশি এবং একদিক বিস্তীর্ণ মরুপ্রান্তর দ্বারা বেষ্টিত। এরূপ ত্রিভুজাকৃতির ভৌগোলিক অবস্থানের জন্যই আরব দেশকে জাজিরাতুল আরব বলা হয়।"
        },
        {
          "label": "গ",
          "question": "উদ্দীপকে উল্লিখিত সাংবিধানিক চুক্তির সাথে তোমার পঠিত ঐতিহাসিক সর্নদের তুলনা কর।",
          "explanation": "উদ্দীপকে উল্লিখিত সাংবিধানিক চুক্তির সাথে মহানবি (স) এর জীবনের ঐতিহাসিক মদিনা সনদের তুলনা করা যায়। মহানবি (স) মক্কায় ইসলাম প্রচার করতে গিয়ে কুরাইশদের সীমাহীন অত্যাচারের শিকার হন। ফলে তিনি আল্লাহর আদেশে হযরত আবু বকর (রা) কে সাথে নিয়ে ৬২২ খ্রিষ্টাব্দে জন্মভূমি মক্কা ত্যাগ করে মদিনায় যান। এ স্থানান্তর নবি (স) এর জীবনে নতুন অধ্যায় শুরু করেছিল। এ নতুন অধ্যায়ের সবচেয়ে গুরুত্বপূর্ণ কাজ মদিনার সনদের প্রতি উদ্দীপকে ইঙ্গিত করা হয়েছে। উদ্দীপকে দেখা যায়, ধর্মীয় মতাদর্শ প্রচার করতে গিয়ে স্থানীয় জনগোষ্ঠীর সাথে বিখ্যাত ধর্মীয় নেতা আনোয়ার করিমের বিরোধ সৃষ্টি হয়। স্থানীয় প্রভাবশালী ব্যক্তিদের ষড়যন্ত্রের মুখে তিনি নিজের জীবন রক্ষা করার জন্য জন্মভূমি ত্যাগ করে পাশের অঞ্চলে যান। এ অঞ্চলের জনগোষ্ঠীর সাথে পারস্পরিক শান্তিপূর্ণ সহাবস্থান নিশ্চিত করার লক্ষ্যে তিনি একটি সাংবিধানিক চুক্তি স্বাক্ষর করেন। মহানবি (স) এর জীবনের ক্ষেত্রেও এমদ ঘটনা পরিলক্ষিত হয়। তবে উদ্দীপকের নেতা শুধু নিজের জীবন রক্ষার জন্যই দেশ ত্যাগ করেছেন। অথচ নবি (স) আল্লাহর নির্দেশ ইসলাম রক্ষা, প্রচার ও প্রসারের স্বার্থে মক্কা ছেড়ে মদিনায় গিয়েছিলেন। উদ্দীপকের নেত্র শুধু হিজরত করা অঞ্চলে শান্তিপূর্ণ সহাবস্থান নিশ্চিত করার লক্ষ্যে চুত্তি স্বাক্ষর করেন। অপরপক্ষে, নবি (স) এর মদিনার সনদ তৈরির পেছনে সুদূরপ্রসারী পরিকল্পনা নিহিত ছিল। তিনি মদিনায় ইসলামিক রাষ্ট্র স্থাপনের পরিচালনা গ্রহণ করেছিলেন। এ পরিকল্পনা বাস্তবায়নের জন্য মদিনার বিভিন্ন সম্প্রদায়ের মধ্যে সম্প্রীতির খুব দরকার ছিল। এ কারণেই মহানবি (স) মদিনা সনদ প্রণয়ন করেছিলেন। সুতরাং বলা যায়, স্বাভাবিক দৃষ্টিতে উদ্দীপকের নেতার ঘটনা কাজ ও পরিস্থিতি মহানবি (স) এর সাথে সাদৃশ্যপূর্ণ হলেও মহানবি (স) এর কালজগুলোর পেছনে গভীর চেতনা লুকায়িত ছিল। এ গভীরতা উদ্দীপকের নেতার ক্ষেত্রে দেখা যায় না।"
        },
        {
          "label": "ঘ",
          "question": "নাগরিক অধিকার সুরক্ষায় উদ্দীপকের সাদৃশ্যপূর্ণ সনদের ভূমিকা ব্যাখ্যা করো।",
          "explanation": "নাগরিক অধিকার সুরক্ষায় উদ্দীপকের সাথে সাদৃশ্যপূর্ণ সনদ অর্থাৎ মদিনা সনদের ভূমিকা অপরিসীম। মদিনার সব নাগরিকের সামাজিক, রাজনৈতিক ও ধর্মীয় অধিকার রক্ষা এবং সাম্প্রদায়িক সম্প্রীতি গড়ে তুলে কল্যাণমূলক রাষ্ট্র প্রতিষ্ঠার লক্ষ্যে মহানবি (স) ৪৭টি ধারা সংবলিত মদিনা সনদ প্রণয়ন করেন। এ সনদের নীতিমালায় মদিনার সব সম্প্রদায়ের অধিকার ও আশা- আকাঙ্ক্ষার প্রতিফলন ঘটেছিল। মহানবি (স)-ও মদিনা সনদ প্রণয়ন করে নাগরিক ও মানবাধিকার প্রতিষ্ঠার উজ্জ্বল আদর্শ স্থাপন করেন। এ সনদের ৪৭টি (মতান্তরে ৫৩টি) ধারা ছিল জনগণের শান্তি, সমৃদ্ধি ও অধিকারের রক্ষাকবচ। এ সনদ মদিনায় বসবাসরত মুসলিম, ইহুদি, খ্রিস্টান, পৌত্তলিকসহ সব মানুষের সামাজিক, রাজনৈতিক, অর্থনৈতিক ও ধর্মীয় অধিকার রক্ষা করেছিল। তাছাড়া এটি মুসলমান ও অমুসলমান সম্প্রদায়কে ভ্রাতৃত্বের বন্ধনে আবন্ধ করে এবং হিংসা-বিদ্বেষ ভুলে পরস্পরের পাশে থাকতে অনুপ্রাণিত করে। মদিনা সনদে সব সম্প্রদায়কে সমান অধিকার প্রদানের ঘোষণা দেওয়া হ্যা। সকলের অধিকার সংরক্ষণের মাধ্যমে একটি সুষ্ঠু ও ন্যায়ভিত্তিক সমাজ গঠনের যাবতীয় দিকনির্দেশনা ছিল এ সনদে। মদিনা সনদের সুমহান শিক্ষার মূল চেতনাকে ধারণ করে যুগে যুগে বিশ্বের অনেক স্থানে শান্তিকামী মানুষ ন্যায় ও আদর্শ প্রতিষ্ঠায় উদ্যোগী হয়েছে। উপরের আলোচনা থেকে প্রমাণিত হয় যে, মদিনা সনদ ছিল নাগরিক অধিকার সুরক্ষার চাবিকাঠি।"
        }
      ]
    },
    {
      "number": "3",
      "uddipok": "জনাব আবদুর রশিদ একজন বিখ্যাত ধর্মীয় নেতা। তিনি নিজ দেশে স্বীয় মতাদর্শ প্রচারে ব্যর্থ হয়ে পার্শ্ববর্তী দেশে গমন করেন এবং তথায় স্থায়ীভাবে বসতি গড়ে তোলেন। ধর্ম প্রচারে ব্যাপক সাফল্য, রাষ্ট্র প্রতিষ্ঠা, সামাজিক মর্যাদা, প্রভাব প্রতিপত্তি ও অর্থনৈতিক সমৃদ্ধি লক্ষ্য করে স্বদেশীয় জনগণ তাঁর বিরুদ্ধে ষড়যন্ত্র শুরু করে। যার পরিণতিতে একটি রক্তক্ষয়ী যুদ্ধ সংঘটিত হয়।",
      "tag": "ACC 23",
      "sub_questions": [
        {
          "label": "ক",
          "question": "বদরের যুদ্ধ কত খ্রিষ্টাব্দে সংঘটিত হয়?",
          "explanation": "বদরের যুদ্ধ ৬২৪ খ্রিষ্টাব্দে সংঘটিত হয়।"
        },
        {
          "label": "খ",
          "question": "আল আকাবার শপথ সম্পর্কে কী জান?",
          "explanation": "মক্কার নিকটবর্তী আকাবা নামক স্থানে মদিনার আওস ও খাযরাজ গোত্রের লোকেরা রাসুল (স)-এর নিকট তিনবার ইসলাম গ্রহণ এবং প্রসারের যে অঙ্গীকার করেন সেটিই আকাবার শপথ নামে পরিচিত। ৬২০ খ্রিষ্টাব্দে মদিনার আওস ও খাযরাজ গোত্রের ৬ জন লোক মক্কায় এসে ইসলাম গ্রহণ করেন। ৬২১ খ্রিস্টাব্দে মদিনা থেকে ১০ জন খাযরাজ এবং ২ জন আউস গোত্রের লোক আকাবা পাহাড়ের পাদদেশে এসে রাসুল (স)-এর সাথে সাক্ষাত করে ইসলাম গ্রহণ করেন। পরের বছর (৬২২) দুজন মহিলাসহ ৭৫ জন মদিনাবাসী ইসলাম গ্রহণ করেন। এভাবে তিন বার মদিনাবাসী আকাবার শপথের মাধ্যমে ইসলাম গ্রহণ করে এবং ইসলাম প্রসারে সহযোগিতায় সম্মত হয়। তাদের এ অঙ্গীকারই ইতিহাসে আকাবার শপথ নামে পরিচিত।"
        },
        {
          "label": "গ",
          "question": "উদ্দীপকে উল্লিখিত যুদ্ধের সাথে তোমার পঠিত যুদ্ধের কীরূপ সাদৃশ্য পরিলক্ষিত হয়? ব্যাখ্যা করো।",
          "explanation": "উদ্দীপকে উল্লেখিত যুদ্ধের সাথে আমার পঠিত রাসুল (স)-এর মক্কা থেকে মদিনায় হিজরতের পর মক্কার কুরাইশ এবং মুসলমানদের মধ্যে সংঘটিত বদরের যুদ্ধের সাদৃশ্য পরিলক্ষিত হয়। মক্কার কুরাইশদের অত্যাচারে অতিষ্ঠ হয়ে রাসুল (স) ৬২২ খ্রিষ্টাব্দে মদিনায় হিজরত করেন। ফলে মুসলমানদের সাথে কুরাইশদের ক্ষোভ আরও বৃদ্ধি পায়। মদিনাবাসী রাসুল (স)-কে আশ্রয় দিলে' তাদের সাথেও কুরাইশদের শত্রুতা সৃষ্টি হয়। এর ফলেই মক্কার কুরাইশ এবং মদিনার মুসলমানদের মধ্যে রক্তক্ষয়ী বদরের যুদ্ধ সংঘটিত হয়, যা উদ্দীপকের যুদ্ধের সাথে সামঞ্জস্যপূর্ণ। উদ্দীপকের আবদুর রশিদ একজন বিখ্যাত ধর্মীয় নেতা। নিজ দেশে স্বীয় ধর্মপ্রচারে ব্যর্থ হলে পার্শ্ববর্তী দেশে ধর্ম প্রচার করে ব্যাপক সাফল্য লাভ করে এবং একটি রাষ্ট্র প্রতিষ্ঠা করেন। ফলে স্বদেশীয় জনগণ ঈর্ষান্বিত হয়ে ষড়যন্ত্র করলে একটি রক্তক্ষয়ী যুদ্ধ হয়। অনুরূপভাবে রাসুল (স) প্রথমে মক্কাবাসীর কাছে দীনের দাওয়াত দিলে তারা তা গ্রহণ না করে রাসুল (স)- এর ওপর অমানুষিক নির্যাতন চালাতে থাকে। ফলে রাসুল (স) আল্লাহর নির্দেশে ৬২২ খ্রিষ্টাব্দে মক্কা থেকে মদিনায় হিজরত করেন। মদিনার মানুষ রাসুল (স)-কে সমাদরে গ্রহণ তাঁকে নেতা হিসেবে মেনে নেয়। পরবর্তী সময়ে মদিনা সনদ প্রণয়নের মাধ্যমে রাসুল (স) একজন বিশ্বমানের নেতা হিসেবে আবির্ভূত হন এবং মুসলমানদের মর্যাদা দিন দিন বাড়তে থাকে। মুসলমানদের সাফল্যে ঈর্ষান্বিত হয়ে মক্কার কুরাইশরা নানা রকম ষড়যন্ত্রে মেতে ওঠে। ফলে ৬২৪ খ্রিষ্টাব্দে বদর নামক প্রান্তরে উভয় দলের মধ্যে রক্তক্ষয়ী যুদ্ধ হয়। যুদ্ধে মুসলমানরা বিজয় অর্জন করেন। সুতরাং উদ্দীপকে উল্লেখিত যুদ্ধের সাথে বদরের যুদ্ধের মিল রয়েছে।"
        },
        {
          "label": "ঘ",
          "question": "উদ্দীপকে উল্লিখিত যুদ্ধের সাথে সামঞ্জস্যপূর্ণ যুদ্ধের ফলে ইসলাম স্থায়ীভাবে প্রতিষ্ঠিত হয় উক্তিটির যথার্থতা নির্ণয় - করো।",
          "explanation": "'উল্লেখিত বদরের যুদ্ধের ফলেই ইসলাম স্থায়ীভাবে প্রতিষ্ঠিত হয়'- উক্তিটি সম্পূর্ণ যথার্থ। কুরাইশদের অত্যাচারে অতিষ্ঠ হয়ে রাসুল (স) মদিনায় হিজরত করলে মুসলমান ও মদিনাবাসীর ওপর কুরাইশদের ক্ষিপ্রতা আরও বেড়ে যায়। বিভিন্ন কারণে শত্রুতা বেড়ে গেলে ৬২৪ খ্রিস্টাব্দে মক্কার কুরাইশ এবং মদিনার মুসলমানদের মধ্যে বদর নামক প্রান্তরে রক্তক্ষয়ী যুদ্ধ সংঘটিত হয়। যুদ্ধে মুসলমানরা মাত্র ৩১৩ সৈন্য নিয়ে কুরাইশদের ১০০০ সৈন্যের বিরুদ্ধে ঐতিহাসিক বিজয় লাভ করে। এর ফলে ইসলাম বিশ্বের বুকে স্থায়ীভাবে প্রতিষ্ঠিত হয়। বদরের যুদ্ধ ছিল ইসলামের ইতিহাসে প্রথম যুদ্ধ। এ যুদ্ধ ছিল মুসলমানদের জন্য যুগান্তকারী ও গুরুত্বপূর্ণ যুদ্ধ। এ যুদ্ধে বিজয় লাভের ফলেই আল্লাহর শ্রেষ্ঠত্ব ও তাওহিদ দুনিয়ার বুকে প্রতিষ্ঠিত হয়। এ বিজয় ছিল পৌত্তলিকতার ওপর তাওহিদের বিজয়। এ যুদ্ধের মাধ্যমে প্রমাণিত হয় যে, ইসলাম আল্লাহর অভিপ্রেত ধর্ম। এ ধর্মকে ধ্বংস করা মানুষের পক্ষে সাধ্যাতীত। এ যুদ্ধে মুসলমানরা জয় লাভ না করলে ইসলাম বিশ্ব ধরণীর বুক থেকে চিরদিনের জন্য বিলীন হয়ে যেত। পক্ষান্তরে এ যুদ্ধে জয় লাভ করার ফলে মুসলমানদের আত্মবিশ্বাস বেড়ে যায়। পরবর্তী সময়ে তারা ধর্মের জন্য প্রাণদানে উজ্জীবিত হয়ে সংগ্রামে ঝাঁপিয়ে পড়ে। উপরের আলোচনা থেকে বলা যায়, বদরের যুদ্ধ ছিল মুসলমানদের অস্তিত্ব রক্ষার যুদ্ধ। এ যুদ্ধে জয় লাভের ফলে ইসলাম বিশ্বে স্থায়ীভাবে প্রতিষ্ঠিত হয়।"
        }
      ]
    },
    {
      "number": "4",
      "uddipok": "ইউনিয়ন গোল্ডকাপ ফুটবল প্রতিযোগিতায় গোলাপী দল নীল দল অপেক্ষা শক্তিশালী ছিল। গোলাপী ফুটবল দলের প্রশিক্ষক নীল দলবেন পরাজিত করার লক্ষে তার পরিকল্পনা মত মাঠের নির্দিষ্ট স্থানে খেলোয়াড়দের মোতায়েন করেন এবং যার যার অবস্থান থেকে বিপক্ষন দলের বিরুদ্ধে খেলা চালিয়ে যাওয়ার নির্দেশ দেন। কিন্তু খেলা শুরুর এক পর্যায়ে খেলোয়াড়গণ প্রশিক্ষকের নির্দেশ অমান্য করে তাদের অবস্থান পরিবর্তন করলে গোলাপী দলের পরাজয় ঘটে।",
      "tag": "ACC 23",
      "sub_questions": [
        {
          "label": "ক",
          "question": "উহুদের যুদ্ধে কুরাইশ বাহিনীর নেতৃত্ব প্রদান করেন কে?",
          "explanation": "উহুদের যুদ্ধে কুরাইশ বাহিনীর নেতৃত্ব দিয়েছিলেন আবু সুফিয়ান।"
        },
        {
          "label": "খ",
          "question": "হুদায়বিয়ার সন্ধিকে মহাবিজয় বলা হয় কেন?",
          "explanation": "হুদায়বিয়ার সন্ধি ইসলাম ও মুসলমানদের জন্য বিশেষ সাফল্য বয়ে আনায় এটিকে 'প্রকাশ্য বিজয়' বলা হয়। ইসলামের ইতিহাসে হুদায়বিয়ার সন্ধি একটি যুগান্তকারী ঘটনা। 'আপাতদৃষ্টিতে এ সন্ধির শর্তগুলো মুসলমানদের স্বার্থের প্রতিকূলে বলে মনে হলেও বাস্তবে এর ফলাফল মুসলমানদের জন্য অনুকূল ছিল। হুদায়বিয়ার সন্ধির মাধ্যমে কুরাইশরা মহানবি (স)-কে মদিনা রাষ্ট্রের প্রধান হিসেবে মেনে নেয়। ফলে মুসলমানরা একটি স্বতন্ত্র রাজনৈতিক শক্তি হিসেবে স্বীকৃতি লাভ করে। দশ বছরের জন্য যুদ্ধ বন্ধের চুক্তি হওয়ায় রাসুল (স) ইসলাম প্রচারে মনোযোগ দিতে পারেন। আবার হুদায়বিয়ার সন্ধি ভঙ্গের কারণেই মুসলমানরা মক্কায় অভিযান চালিয়ে তা জয় করে। এসব কারণে এ সন্ধিকে মুসলমানদের জন্য 'ফাতহুম মুবিন' বা প্রকাশ্য বিজয় বলা হয়।"
        },
        {
          "label": "গ",
          "question": "উদ্দীপকে উল্লিখিত ফুটবল খেলার ঘটনাটিতে তোমার পঠিত কোন যুদ্ধের ঘটনার প্রতিফলন ঘটেছে? ব্যাখ্যা করো।",
          "explanation": "উদ্দীপকে উল্লিখিত ঘটনাটিতে উহুদ যুদ্ধের ঘটনার প্রতিফলন ঘটেছে। মহানবি (স) মহান আল্লাহর কাছে ধৈর্যের যতগুলো পরীক্ষা দিয়েছেন তার মধ্যে উহুদ যুদ্ধ একটি। এটি মদিনার তখনকার সব মুসলমানের জন্যই এক কঠোর অগ্নিপরীক্ষা ছিল। এ যুদ্ধে পরাজয়ের মধ্য দিয়ে মুসলমানরা পরবর্তী সময়ে যুদ্ধে সুশৃঙ্খল থাকার শিক্ষা অর্জন করে। ৬২৪ খ্রিষ্টাব্দে বদরের যুদ্ধে মুসলমানদের কাছে কুরাইশরা পরাজিত হয়। এ প্রেক্ষাপটে পরের বছর উহুদের যুদ্ধ সংঘটিত হয়। নেতার আদেশ উপেক্ষা করায় এ লড়াইয়ে মুসলমানরা হেরে যায়। উদ্দীপকে বর্ণিত বিষয়টিতে এ যুদ্ধের ঘটনাই প্রতিফলিত হয়েছে। উদ্দীপকে দেখা যায় গোলাপী ফুটবল দলের প্রশিক্ষক মাঠের নির্দিষ্ট স্থানে খেলোয়ারদের মোতায়েন করেন। তিনি যার যার অবস্থানে অনড় থেকে খেলা চালিয়ে যাওয়ার নির্দেশ দেন। কিন্তু এ নির্দেশ না মানার কারণে গোলাপী দলের পরাজয় ঘটে। ইসলামের আদিপর্বে উহুদ যুদ্ধের ক্ষেত্রেও এমন ঘটনা ঘটেছিল। মহানবি (স) মদিনায় হিজরতের মাত্র দুই বছরের মধ্যে সেখানে ইসলাম ধর্ম অনেক প্রসার লাভ করে। মদিনায় ইসলামি রাষ্ট্র প্রতিষ্ঠিত হলে মক্কার কুরাইশরা ঈর্ষান্বিত হয়ে ওঠে। এমন প্রেক্ষাপটে নানা ঘটনাকে কেন্দ্র করে তাদের সাথে মুসলমানদের বদরের যুদ্ধ সংঘটিত হয়। এ যুদ্ধে কুরাইশদের নেতা আবু জেহেলসহ তাদের বহু যোদ্ধা নিহত হয় এবং তারা পরাজয় বরণ করে। তাই কুরাইশরা প্রতিশোধ গ্রহণের জন্য পরের বছর উহুদের যুদ্ধে অবতীর্ণ হয়। এ যুদ্ধে মহানবি (স) এর নির্দেশ অমান্য করার কারণে মুসলমানদের পরাজয় ঘটে। এর আলোকে নিশ্চিতভাবেই 'বলা যায়, উদ্দীপকের ঘটনা উহুদের যুদ্ধের কথাই মনে করিয়ে দেয়।"
        },
        {
          "label": "ঘ",
          "question": "উদ্দীপকের ঘটনার সাথে সামঞ্জস্যপূর্ণ তোমার পঠিত যুদ্ধের তাৎপর্য ও প্রভাব সুদূরপ্রসারী ছিল- উক্তিটি বিশ্লেষণ করো।",
          "explanation": "উহুদ যুদ্ধের তাৎপর্য ও প্রভাব ছিল সুদূরপ্রসারী। উহুদের যুদ্ধ ছিল মুসলমানদের জন্য এক অগ্নিপরীক্ষা। মহান আল্লাহ উহুদের যুদ্ধের মাধ্যমে মুসলমানদের ধৈর্য ও ইমান পরীক্ষা করেছিলেন। উহুদ যুদ্ধের মতো চরম অবস্থায় না পড়লে মুসলমানরা নিজেদের যাচাই করতে পারত না। এ যুদ্ধে নিজেদের অবস্থা বুঝে পরবর্তীতে বিজয়ের শপথে নামে মুসলমানগণ। এ যুদ্ধের প্রেরণাই তাদেরকে পরবর্তী বিজয়ে সাহায্য করেছিল। উহুদের যুদ্ধে মুসলিম বাহিনীর বিপর্যয় ঘটলেও যুদ্ধের জয়-পরাজয় চূড়ান্তভাবে নির্ধারিত হয়নি। যুদ্ধে জয়ী হয়েছে এই ভেবে কুরাইশরা মদিনা দখল না করে চলে যায়। তবে ঐতিহাসিক পি.কে. হিট্টির মতে, 'মক্কার অধিবাসীরা আবু সুফিয়ানের নেতৃত্বে উহুদ প্রান্তরে তাদের পরাজয়ের প্রতিশোধ তুলতে এবং এমনকি মুহাম্মদ (স)-কে আঘাত করারও চেষ্টা করেছিল। তবে তাদের বিজয় স্থায়ী হয়নি।' নেতার আদেশ অমান্য করে মুসলিম সৈনিকরা অবশ্যম্ভাবী বিজয় অর্জনে ব্যর্থ হয়ে এক মহান শিক্ষা অজন করে। যুদ্ধক্ষেত্রে নেতার আদেশ অগ্রাহ্য করা এবং বিশৃঙ্খল হওয়ার পরিণতি তা তারা মর্মে মর্মে অনুভব করেন। পরবর্তীকালে আর কোনো যুদ্ধেই মুসলিম সেনাবাহিনী এরূপ মারাত্মক ভুল করেনি। পরবর্তী যুদ্ধসমূহ জয়লাভ করার জন্য এ শিক্ষা বেশ সহায়ক হয়েছিল। তাই মুসলমানদের জন্য এ যুদ্ধে পরাজয় পরোক্ষভাবে আশীর্বাদস্বরূপ ছিল। উহুদ যুদ্ধে মুসলমানরা আপাতদৃষ্টে পরাজিত হলেও মূলত এর মাধ্যমেই ইসলাম ধর্ম রাষ্ট্রধর্মের মর্যাদা লাভ করেছিল। পি. কে হিট্টি বলেন, \"এখন থেকেই ইসলাম একটি রাষ্ট্রের ধর্মে পরিণত হয়েছিল।\" উহুদের যুদ্ধের মাধ্যমে মুসলমানরা মদিনায় শতৃভাবাপন্ন ও ষড়যন্ত্রকারী ইহুদি গোত্রগুলো চিহ্নিত করে, যেমন- বনু কায়নুকা, বনু নাজির ও কুরায়জা প্রভৃতি। পরবর্তী সময়ে মহানবি (স) এর সাথে চুক্তি ভঙ্গের দায়ে এদেরকে মদিনা থেকে বহিষ্কার করা হয় এবং মদিনা শত্রুমুক্ত হয়। উপরের আলোচনা থেকে বোঝা যায়, উহুদের যুদ্ধে কুরাইশদের বিজয় স্থায়ী হয়নি। এ সময় ইসলাম তার পূর্বাবস্থায় ফিরে গিয়েছিল এবং প্রাধান্য সৃষ্টির পথে অগ্রসর হয়েছিল। তাই এ বিষয়টি সুনিশ্চিত যে, উহুদ যুদ্ধের তাৎপর্য ও প্রভাব ছিল সুদূরপ্রসারী।"
        }
      ]
    },
    {
      "number": "5",
      "uddipok": "জনাব শাহ সুলতান নিজ অঞ্চল ইছাপুর পরিত্যাগ করে উজান নগরে একটি রাজ্য প্রতিষ্ঠা করেন। তার প্রভাব প্রতিপত্তি, সাফল্য, আর্থিক সচ্ছলতা, জনপ্রিয়তা ও শক্তিবৃদ্ধিতে শংকিত হয়ে ইছাপুরের বিরোধী শক্তি ঐক্যবদ্ধ হয়ে তাকে উজান নগর হতে বিতাড়নের পরিকল্পনা গ্রহণ করে। এ ষড়যন্ত্রের বিষয় অবগত হয়ে জনাব শাহ সুলতান তার একজন বিশিষ্ট উপদেষ্টার পরামর্শক্রমে রাজধানীর চারপাশে পরিখা (গর্ত) খনন করে শত্রু বাহিনীর আগমন প্রতিহত করেন।",
      "tag": "ACC 23",
      "sub_questions": [
        {
          "label": "ক",
          "question": "খন্দকের যুদ্ধ কত খ্রিষ্টাব্দে সংঘটিত হয়?",
          "explanation": "৬২৭ খ্রিষ্টাব্দে খন্দকের যুদ্ধ সংঘটিত হয়।"
        },
        {
          "label": "খ",
          "question": "মহানবি (স)-এর বিদায় হজ্জের ভাষণটির তাৎপর্য ব্যাখ্যা করো।",
          "explanation": "মহানবি হযরত মুহাম্মদ (স) এর বিদায় হজের ভাষণ অত্যন্ত তাৎপর্যপূর্ণ। বিদায় হজের ভাষণ বিশ্ব মানবতার জন্য একটি দিক নির্দেশনামূলক ভাষণ। এ ভাষণে তিনি অসহায় ও নিপীড়িত মানুষের অধিকার প্রতিষ্ঠার ওপর গুরুত্বারোপ করেন। এ ভাষণে নবি করীম (স) দাস-দাসীর ও নারীর অধিকার রক্ষা, মানুষে মানুষে ভেদাভেদ দূরীকরণের নির্দেশ দেন। অন্যায়ভাবে মানুষ হত্যা, সুদ, ব্যাভিচার, ধর্ম নিয়ে বাড়াবাড়ি করা প্রভৃতি থেকে মানুষকে বিরত থাকার নির্দেশ দেন। এসব নির্দেশনা নাগরিক অধিকার তথা মানবাধিকার রক্ষার ক্ষেত্রে একটি বিশেষ মাইলফলক। এ কারণে মহানবি (স) এর বিদায় হজের ভাষণ অত্যন্ত তাৎপর্যপূর্ণ।"
        },
        {
          "label": "গ",
          "question": "উদ্দীপকে উল্লিখিত জনাব শাহ সুলতানের প্রতিরোধ পরিকল্পনার সাথে তোমার পঠিত যুদ্ধের মিল ব্যাখ্যা করো।",
          "explanation": "উদ্দীপকে উল্লিখিত জনাব শাহ সুলতানের প্রতিরোধ পরিখার সাথে মহানবি (স) এর জীবনের গুরুত্বপূর্ণ ঘটনা খন্দকের যুদ্ধের মিল আছে। মহানবি (স)-এর জীবদ্দশায় সংঘটিত অধিকাংশ যুদ্ধেই পর্যাপ্ত পরিমাণ মুসলিম শক্তি ছিল না। এ ক্ষেত্রে মুসলমানরা বিভিন্ন কৌশলের আশ্রয় নিয়ে যুদ্ধ জয় করে। এমনই একটি কৌশলগত যুদ্ধ হলো খন্দকের যুদ্ধ। এ যুদ্ধের কৌশলগত সাদৃশ্যই উদ্দীপকের যুদ্ধের ক্ষেত্রে লক্ষণীয়। উদ্দীপকে দেখা যায়, জনাব শাহ সুলতান নিজ অঞ্চল ত্যাগ করে উজান নগরে একটি রাজ্য প্রতিষ্ঠা করেন। তার উন্নতিতে ঈর্ষান্বিত হয়ে ইচ্ছাপুরের বিরোধী শক্তি ঐক্যবদ্ধ হয়ে তাকে উজান নগর থেকে বিতাড়ণের পরিকল্পনা করে। এ ষড়যন্ত্রের বিষয় জেনে জনাব শাহ সুলতান রাজধানীর চারপাশে পরিখা খনন করে শত্রুবাহিনীর আগমন প্রতিহত করে। এ যুদ্ধের মতোই মহানবি (স)-এর জীবনের অন্যতম যুদ্ধ খন্দকের যুদ্ধটিও ছিল একটি প্রতিরক্ষামূলক যুদ্ধ। ৬২৭ খ্রিস্টাব্দে কুরাইশ, ইহুদি ও বেদুইনদের মিলিত শক্তি আবু সুফিয়ানের নেতৃত্বে মদিনা অবরোধ করে। তারা ৬০০ অশ্বারোহীসহ ১০,০০০ সৈন্যের এক বাহিনী নিয়ে মুসলমানদের পর্যদস্তু করতে অগ্রসর হয়। এ বিপদ থেকে রক্ষার জন্য মুহাম্মদ (স) ৩ হাজার সৈন্যের একটি সেনাদল গঠন করেন। কিন্তু এত অল্প পরিমাণ সৈন্য নিয়ে বিপক্ষের মোকাবিলা করা সম্ভব নয় বিধায় মুসলমানরা কৌশলের আশ্রয় নেয়। তারা প্রতিরক্ষা ব্যবস্থাকে সুদৃঢ় করার জন্য শহরের অরক্ষিত স্থানগুলোতে পরিখা খনন করেন। এর ফলে তাদের নিরাপত্তা অনেকটা নিশ্চিত হয়। সুতরাং প্রমাণিত হয়, উদ্দীপকে বর্ণিত শাহ সুলতানের যুদ্ধের সাথে মহানবি (স)-এর জীবদ্দশায় সংঘটিত খন্দকের যুদ্ধের মিল পরিলক্ষিত হয়।"
        },
        {
          "label": "ঘ",
          "question": "নব প্রতিষ্ঠিত মুসলিম রাষ্ট্রের সুরক্ষার উদ্দীপকের সাথে সামঞ্জস্যপূর্ণ আত্মরক্ষামূলক যুদ্ধ পরিকল্পনাটি মূল্যায়ন করো।",
          "explanation": "নবপ্রতিষ্ঠিত মুসলিম রাষ্ট্রের সুরক্ষায় উদ্দীপকে ইঙ্গিতকৃত যুদ্ধ পরিকল্পনাটি অর্থাৎ পরিখা খনন একটি দুর্দান্ত কৌশল হিসেবে বিবেচিত। আল্লাহর রাসূল (স) একজন দক্ষ রণকুশলী সেনা নায়ক ছিলেন। তার 'আদেশ অমান্য করার ফলেই উহুদ যুদ্ধে মুসলমানরা পরাজিত হয়েছিল। তিনি কুরাইশদের মদিনা আক্রমণের সংবাদ শুনে ৩,০০০ সৈন্য সংগ্রহ করেন। খন্দকের যুদ্ধ পরিচালনার জন্য তিনি সাহাবিদের সাথে আলোচনা করেন। সাহাবিদের মতামত নিয়ে নিজেদের সামরিক দুর্বলতার কথা চিন্তা করে নবিজী (স) শহরের ভেতর থেকেই শত্রুপক্ষের মোকাবিলার সিদ্ধান্ত গ্রহণ করেন। এই সিদ্ধান্ত অনুযায়ী শহরের দুইদিকে পরিখা খনন বিষয়টি নতুন গঠিত মদিনা রাষ্ট্র রক্ষার নিয়ামক হিসেবে কাজ করে। খন্দকের যুদ্ধে কুরাইশ ও তার মিত্রদের সৈন্যবাহিনী ছিল বিশাল। এ বিশাল বাহিনীর মোকাবেলার জন্য নবি (স) সালমান ফার্সির পরামর্শে শহরের অরক্ষিত স্থানে গভীর পরিখা খননের ব্যবস্থা করেন। মহানবি (স) ৩ হাজার সাহাবিকে সাথে নিয়ে রমজান মাসে মদিনার উত্তর ও পশ্চিম দিকে গভীর পরিখা খনন করেন। তাই কুরাইশ বাহিনী ও মিত্রবাহিনী মদিনা অবরোধ করলেও তারা মদিনায় প্রবেশ করতে পারে নি। পরিখা খননের পরিকল্পনাটির কারণের মুসলমানরা চরম ক্ষতির হাত থেকে রক্ষা পায়। প্রকৃতপক্ষে, মদিনা রাষ্ট্র যখন প্রতিষ্ঠিত হয় তখন মুসলমানদের সংখ্যা খুব বেশি ছিল না। সৈন্য সংখ্যা কম থাকায় মুসলমানরা ভীতও ছিল। এছাড়া বিপক্ষের সৈন্যসংখ্যা ছিল অনেক বেশি। এ অবস্থায় শহরের বাইরে পরিখা খনন না করলে কুরাইশদের ক্ষতি থেকে মদিনা রক্ষা করা সম্ভব ছিল না। দ্য ক্যামব্রিজ হিস্ট্রি অব ইসলাম গ্রন্থে বলা হয়েছে, এ পরিখা মক্কার অশ্বারোহী বাহিনীর জন্য প্রকৃত বাধা হিসেবে প্রমাণিত হয়। তাই বলা যায়, খন্দকের যুদ্ধে পরিখা খনন পরিকল্পনাটি নবপ্রতিষ্ঠিত 'মদিনা রাষ্ট্র সুরক্ষার মূল নিয়ামক হিসেবে কাজ করে।"
        }
      ]
    },
    {
      "number": "6",
      "uddipok": "পূর্ববর্তী শাসকের মনোনয়ন অনুসারে শাহ আব্বাস রাষ্ট্রক্ষমতা লাভ করেন। শাসন ক্ষমতা লাভ করার পর প্রাথমিকভাবে তিনি জনগণকে জাতীয়তাবাদী চিন্তা চেতনায় উদ্বুদ্ধ করেন। অতঃপর প্রশাসনিক ব্যবস্থার পুনর্বিন্যাস করার লক্ষ্যে তিনি কতিপয় ব্যবস্থা গ্রহণ করেন। পরামর্শসভা গঠন, প্রাদেশিক শাসন ব্যবস্থা প্রবর্তন, সামরিক বাহিনী গঠন, বিচারব্যবস্থা সংস্কারসহ বহু জনহিতকর কার্যাবলী সম্পাদনের কারণে তিনি সংশ্লিষ্ট অঞ্চলের শ্রেষ্ঠ শাসক হিসেবে স্বীকৃতি লাভ করেন।",
      "tag": "ACC 23",
      "sub_questions": [
        {
          "label": "ক",
          "question": "হিজরি সনের প্রবর্তন করেন কে?",
          "explanation": "হযরত ওমর (রা) হিজরি সনের প্রবর্তন করেন।"
        },
        {
          "label": "খ",
          "question": "বায়তুল মাল বলতে কী বোঝ?",
          "explanation": "বায়তুল মাল বলতে ইসলামি রাষ্ট্রের সরকারি কোষাগারকে বোঝায়। ইসলামি রাষ্ট্রের সমস্ত অর্থ এক স্থানে জমা থাকে। রাষ্ট্রীয় ব্যবস্থা পরিচালনায় এ অর্থ ব্যয় করা হয়। রাষ্ট্রের বাৎসরিক ব্যয়ভার নির্বাহের পর উদ্বৃত্ত অর্থ গরিবের মাঝে বণ্টন করা হয়। রাষ্ট্রের সমগ্র অর্থনৈতিক ব্যবস্থা এ সম্পদের ওপর নির্ভর করে। এ ধরনের রাষ্ট্রীয় কোষাগারই বায়তুল মাল নামে পরিচিত।"
        },
        {
          "label": "গ",
          "question": "উদ্দীপকের বর্ণিত শাহ আব্বাসের শাসনব্যবস্থায় তোমার পঠিত কোন খলিফার শাসনব্যবস্থার প্রতিফলন ঘটেছে? ব্যাখ্যা করো।",
          "explanation": "উদ্দীপকে উল্লেখিত শাসনব্যবস্থার সাথে দ্বিতীয় খলিফা হযরত ওমর (রা)-এর শাসনব্যবস্থার মিল পাওয়া যায়। হযরত আবু বকর (রা)-এর মাধ্যমে খিলাফতের যাত্রা শুরু হলেও হযরত ওমর (রা) ছিলেন ইসলামি শাসনতন্ত্রের প্রকৃত প্রতিষ্ঠাতা। তার হাতেই ইসলামি খিলাফত পরিপূর্ণ কাঠামো পেয়েছিলো। একটি সুষ্ঠু শাসনব্যবস্থা কায়েম এবং সুশাসন প্রতিষ্ঠার লক্ষ্যে তিনি খিলাফতে বেশ কিছু সংস্কার সাধন করেন। এসব সংস্কারের প্রতিফলন উদ্দীপকে উল্লেখিত শাসনব্যবস্থায় পরিলক্ষিত হয়। উদ্দীপকে বলা হয়েছে, শাহ আব্বাস রাষ্ট্রক্ষমতা গ্রহণের পর জনগণকে জাতীয়তাবাদী চেতনায় উদ্বুদ্ধ করেন এবং সুশাসন প্রতিষ্ঠার লক্ষ্যে মন্ত্রিসভা গঠন, প্রাদেশিক শাসন ব্যবস্থার প্রবর্তন এবং বহুমুখী জনহিতকর পদক্ষেপ গ্রহণ করেন, যা. দ্বিতীয় খলিফা ওমর (রা)-এর শাসনব্যবস্থার অনুরূপ। ওমর (রা) তার প্রশাসনকে সুষ্ঠু, সুসংহত ও মানুষের কল্যাণ উপযোগী করার জন্য নানাবিধ সংস্কার সাধন করেন। প্রশাসনিক সুবিধার জন্য তিনি সাম্রাজ্যকে ১৪টি প্রদেশে বিন্যস্ত করে প্রদেশগুলোতে কেন্দ্রীয় প্রশাসনের কর্তৃত্ব প্রতিষ্ঠা করেন। তিনি প্রত্যেক প্রদেশকে আবার জেলায় এবং জেলাগুলোকে মহকুমায় ভাগ করেন। তার সময়ে কেন্দ্রের নিয়ন্ত্রণাধীন একটি শক্তিশালী প্রাদেশিক শাসন কাঠামো গড়ে উঠেছিল। ওমর (রা) বিচার বিভাগকে একটি সুদৃঢ় ভিত্তির প্রতিষ্ঠিত করে ন্যায়বিচার নিশ্চিত করেন। তিনিই প্রথম সুসংগঠিত পুলিশ বাহিনী গঠন করেন। এতে প্রজাসাধারণের জীবন ও সম্পত্তি রক্ষা, অপরাধমূলক কর্মকাণ্ড দমন এবং সাম্রাজ্যে শান্তি প্রতিষ্ঠিত হয়, যা উদ্দীপকের শাসনব্যবস্থার সাথে সামঞ্জস্যপূর্ণ।"
        },
        {
          "label": "ঘ",
          "question": "আধুনিক গণতান্ত্রিক ব্যবস্থা তোমার পঠিত খলিফা প্রবর্তিত শাসন ব্যবস্থার নিকট ঋণী উক্তিটির যথার্থতা বিশ্লেষণ - করো।",
          "explanation": "\"আধুনিক গণতান্ত্রিক শাসন ব্যবস্থা ওমর (রা) প্রবর্তিত শাসন ব্যবস্থার নিকট ঋণী।\" উক্তিটি সঠিক। হযরত ওমর (রা) ছিলেন গণতন্ত্রমনা শাসক। তার প্রশাসনের অন্যতম বৈশিষ্ট্য ছিল গণতান্ত্রিক শাসন। তিনি প্রশাসনিক ব্যবস্থায় ইসলামি গণতন্ত্রের পূর্ণ বিকাশ ও প্রয়োগ করেন। তিনি কুরআন-হাদিসের আলোকে জনগণের ইচ্ছার প্রতি খেয়াল রেখে পরামর্শভিত্তিক প্রশাসন গড়ে তোলেন। তিনি বিচার বিভাগ চালু করে সকলের জন্য ন্যায়বিচার ও নিরাপত্তা নিশ্চিত করেন, যা আধুনিক গণতন্ত্রের বিকাশে গুরুত্বপূর্ণ ভূমিকা পালন করে বলে মনে করি। উদ্দীপকে শাহ আব্বাস রাষ্ট্র ক্ষমতা গ্রহণের পর জাতীয়তাবাদী চেতনায় উদ্বুদ্ধ হয়ে সুশাসন প্রতিষ্ঠার লক্ষে মন্ত্রিসভা ও প্রাদেশিক শাসনব্যবস্থা প্রবর্তন করেন, যার মধ্যে হযরত ওমর (রা)-এর গণতান্ত্রিক শাসনব্যবস্থার প্রতিফলন লক্ষ করা যায়। হযরত ওমর (রা) গণতান্ত্রিক চেতনার অধিকারী ছিলেন। তার শাসনামলে ইসলামের প্রশাসনিক ব্যবস্থা একটি সুদৃঢ় ভিত্তির ওপর প্রতিষ্ঠিত হয়। রাষ্ট্রীয় কাজে জনমতের প্রতিফলন ঘটানোর জন্য তিনি মজলিশ-উস-শুরা বা পরামর্শ পরিষদ গঠন করেন। মজলিশ-আল-আম এবং মজলিশ-আল-খাস নামে দুটি পরিষদের মাধ্যমে তিনি দৈনন্দিন সকল কার্যাদি পরিচালনা করতেন। তার সময় আইনের শাসন প্রতিষ্ঠিত হয়। আইনের চোখে ছিল সবাই সমান। রাষ্ট্রের সকল মানুষ সমান মর্যাদা ও সমান সুযোগ-সুবিধা লাভ করতেন। প্রজাদের কল্যাণার্থে অর্থনৈতিক সমৃদ্ধির জন্য তিনি বায়তুল মাল প্রতিষ্ঠা করেন। পুলিশ বাহিনী গঠন, জেলখানা স্থাপন, হিজরি সন প্রবর্তন,. সীমান্ত দুর্গ স্থাপন করে তিনি প্রজাদের সেবার মান বৃদ্ধি করেন। উপরের আলোচনা থেকে বলা যায়, হযরত ওমর (রা)-এর শাসনব্যবস্থা বর্তমান আধুনিক গণতান্ত্রিক শাসন ব্যবস্থারই প্রতিচ্ছবি।"
        }
      ]
    },
    {
      "number": "7",
      "uddipok": "শেখ আল হাসান বিন সাদ ক্ষমতার গ্রহণের পর রাষ্ট্রীয় প্রশাসন ব্যবস্থা পুনর্বিন্যাস করার উদ্যোগ নেন।। স্থানীয়, প্রাদেশিক ও কেন্দ্রীয় শাসনব্যবস্থা পুনর্বিন্যাসকালে তার পূর্ববর্তী শাসনামলে নিযুক্ত একজন প্রাদেশিক শাসনকর্তার সাথে তিনি বিরোধে জড়িয়ে পড়েন। উক্ত প্রাদেশিক শাসনকর্তা কেন্দ্রীয় সরকারের নির্দেশ অমান্য করে প্রাদেশিক শাসনকর্তার পদ হতে পদত্যাগ করতে অস্বীকার করেন। এতে কেন্দ্রীয় ও প্রাদেশিক শাসকের মধ্যে সশস্ত্র যুদ্ধ সংঘটিত হয়।",
      "tag": "ACC 23",
      "sub_questions": [
        {
          "label": "ক",
          "question": "আসাদুল্লাহ শব্দের অর্থ কী?",
          "explanation": "আসাদুল্লাহ শব্দের অর্থ আল্লাহর সিংহ।"
        },
        {
          "label": "খ",
          "question": "খারেজি কারা?",
          "explanation": "৬৫৭ খ্রিস্টাব্দে হযরত আলি (রা) ও হযরত মুয়াবিয়া (রা)-এর মধ্যে সংঘটিত সিফফিনের যুদ্ধের মাধ্যমে আবির্ভূত সম্প্রদায় খারেজি নামে পরিচিত। 'খারেজি' শব্দের অর্থ দলত্যাগী। হযরত আলি (রা) ও মুয়াবিয়া (রা)-এর মধ্যকার গৃহযুদ্ধকে কেন্দ্র করে বনু তামিম গোত্রের একদল লোক খিলাফতে বিশ্বাস ও ধর্মের যৌক্তিকতায় প্রশ্ন তোলে। অতঃপর এরা হযরত আলি (রা)-এর দলত্যাগ করে। এজন্য ইতিহাসে এরা খারেজি নামে পরিচিত।"
        },
        {
          "label": "গ",
          "question": "উদ্দীপকের ঘটনার সাথে তোমার পঠিত খলিফা ও তার প্রাদেশিক শাসকের মধ্যে সংগঠিত বিরোধের সাদৃশ্য ব্যাখ্যা করো।",
          "explanation": "উদ্দীপকে উল্লেখিত রক্তক্ষয়ী সংঘর্ষটি খুলাফায়ে রাশেদিনের শাসনামলে সংঘটিত সিফফিনের যুদ্ধকে ইঙ্গিত করছে। ইসলামের চতুর্থ খলিফা হযরত আলি (রা)-এর শাসনকালে (৬৫৬-৬৬১ খ্রি.) মুসলিম বিশ্ব অন্তঃকলহ ও বিশৃঙ্খলায় জর্জরিত ছিল। এ সময় খলিফা ওসমান (রা)-এর হত্যাকান্ডকে 'কেন্দ্র করে মুসলমানদের মধ্যে পর পর তিনটি গৃহযুদ্ধ সংঘটিত হয়। এগুলোর মধ্যে সিফফিনের যুদ্ধ একটি। উদ্দীপকের বর্ণনায় এ যুদ্ধের ঘটনারই প্রতিফলন রয়েছে। শেখ আল হাসান বিন সাদ ক্ষমতার গ্রহণের পর রাষ্ট্রীয় প্রশাসন ব্যবস্থা পুনর্বিন্যাস করার উদ্যোগ নেন।। স্থানীয়, প্রাদেশিক ও কেন্দ্রীয় শাসনব্যবস্থা পুনর্বিন্যাসকালে তার পূর্ববর্তী শাসনামলে নিযুক্ত একজন প্রাদেশিক শাসনকর্তার সাথে তিনি বিরোধে জড়িয়ে পড়েন। উক্ত প্রাদেশিক শাসনকর্তা কেন্দ্রীয় সরকারের নির্দেশ অমান্য করে প্রাদেশিক শাসনকর্তার পদ হতে পদত্যাগ করতে অস্বীকার করেন। এতে কেন্দ্রীয় ও প্রাদেশিক শাসকের মধ্যে সশস্ত্র যুদ্ধ সংগঠিত হয়। সিফফিনের যুদ্ধের ক্ষেত্রেও এ ধরনের ঘটনা দেখা যায়। হযরত আলি (রা) শাসনক্ষমতা লাভ করে খিলাফতে শান্তি-শৃঙ্খলা প্রতিষ্ঠায় উদ্যোগ নেন। এর অংশ হিসেবে তিনি আগের খলিফা ওসমান (রা)-এর সময়কার প্রাদেশিক শাসনকর্তাদের পদত্যাগ করতে বলেন। সিরিয়ার শাসনকর্তা মুয়াবিয়া ছাড়া অন্যরা খলিফার নির্দেশ পালন করেন। মুয়াবিয়া খলিফা ওসমান (রা)-এর শাসনকালে অবৈধভাবে বিপুল সম্পত্তির অধিকারী হয়েছিলেন। হযরত আলি (রা) এসব সম্পত্তি পুনরায় রাজকোষে ফিরিয়ে দিতে বললে মুয়াবিয়ার স্বার্থে আঘাত লাগে। এসব বিষয়কে কেন্দ্র করে আলি (রা) ও মুয়াবিয়ার মধ্যে সম্পর্কের অবনতি ঘটে এবং ৬৫৭ খ্রিষ্টাব্দে তাদের মধ্যে রক্তক্ষয়ী সিফফিনের যুদ্ধ হয়। সুতরাং বলা যায়, উদ্দীপকের সংঘর্ষ- সিফফিনের যন্ত্রেরই ইঙ্গিত বহন করছে।"
        },
        {
          "label": "ঘ",
          "question": "উদ্দীপকের সাথে সামঞ্জস্যপূর্ণ খলিফার প্রশাসনিক সংস্কারের ফলাফল বিশ্লেষণ করো।",
          "explanation": "উদ্দীপকের সাথে সামঞ্জস্যপূর্ণ খলিফা অর্থাৎ খলিফা আলি (রা)-এর প্রশাসনিক সংস্কারের ফলে ইসলামের ইতিহাসে একটি কলঙ্কজনক অধ্যায় সৃষ্টি হয়। এর ফলে স্থায়িভাবে গণতন্ত্রের অবসান ও রাজতন্ত্রের উদ্ভব হয়। হযরত আলি (রা) শাসনক্ষমতা গ্রহণ করার পর বিদ্রোহীদের সন্তুষ্টি অর্জন এবং প্রশাসনে নিজের নিয়ন্ত্রণ প্রতিষ্ঠার উদ্দেশ্যে প্রশাসনিক সংস্কার করেন। এ সংস্কারের বিষয়টি মুয়াবিয়া মেনে না নেওয়ার কারণে সিফফিনের যুদ্ধ সংঘটিত হয়। খুলাফায়ে রাশেদিনের আমলে যতগুলো দ্বন্দ্ব সংঘাত হয় তার মধ্যে সিফফিনের যুদ্ধ ছিল সবচেয়ে বেশি অপ্রত্যাশিত। এ যুদ্ধ ছিল মুসলমানদের জন্য অশনি সংকেত। এর মাধ্যমে মুসলমানদের সম্প্রীতি ভেঙে যায় এবং ইসলামে চিরস্থায়ী বিভক্তির সৃষ্টি হয়। দুমাতুল জন্ন্দলের রায় গ্রহণযোগ্য ছিল না। কারণ এতে অযৌক্তিকভাবে একজন প্রাদেশিক শাসনকর্তাকে খলিফার সমকক্ষ করা হয়। এটি কোনো যৌক্তিক সমাধান ছিল না। এর ফলে একক অপ্রতিরোধ্য মুসলিম শক্তি' তাৎক্ষণিকভাবে তিন ভাগে বিভক্ত হয়। একটি আলি (রা)-এর সমর্থক বা শিয়া। আরেকটি মুয়াবিয়ার দল। অন্য একটি দল যারা হযরত আলি (রা)- এর সেনাদের একটি অংশ। এরা যুদ্ধ বন্ধে রাজি ছিল না। এ দলটি আবদুল্লাহ ইবনে ওয়াহাবের নেতৃত্বে 'লাহুকমা ইল্লা লিল্লাহ' বা 'আল্লাহর আদেশ ছাড়া কোনো বিধান নেই' ঘোষণা দিয়ে খলিফার দল ত্যাগ করে। এরা খারেজি নামে পরিচিত। দুমাতুল জন্দলের রায়ের মাধ্যমে আলি (রা)- কে মিথ্যা খিলাফতের দাবিদার হিসেবে চিহ্নিত করা হয়, যা তার মর্যাদা ক্ষুন্ন করে। আর মুয়াবিয়াকে আলি (রা)-এর সমান হিসেবে প্রদর্শন করে। হযরত আলি (রা) ও মুয়াবিয়ার দ্বন্দ্ব হাশেমি-উমাইয়া দ্বন্দ্ব পুনরুজ্জীবিত করে। ফলে পরবর্তী সময়ে কারবালার মর্মান্তিক হত্যাকাণ্ড ঘটে। দুমাতুল জন্দলের সালিশের একটি সন্ধি মোতাবেক সিরিয়া ও মিসর মুয়াবিয়ার শাসনাধীনে ন্যস্ত হয়। মুসলিম জাহানের বাকি অংশ আলি (রা)-এর অধীনে থাকে। এতে খিলাফতের বিভক্তি ঘটে। সিফফিনের যুদ্ধে পাঁচ হাজার মুসলিম শহিদ হয়। এক পর্যায়ে আলি (রা)-এর হত্যাকান্ডের মধ্য দিয়ে গণতন্ত্র ও খিলাফতের অবসান ঘটে এবং বংশানুক্রমিক রাজতন্ত্রের উদ্ভব ঘটে। পরিশেষে বলা যায়, সিফফিনের যুদ্ধ মুসলমানদের ঐক্য ও সমৃদ্ধি নষ্ট করে। এর মাধ্যমে গণতান্ত্রিক ধারার অবসান হওয়ায় সত্যিকারের জনকল্যাণমুখী শাসনব্যবস্থার কবর রচিত হয়।"
        }
      ]
    },
    {
      "number": "8",
      "uddipok": "",
      "tag": "ACC 23",
      "sub_questions": [
        {
          "label": "ক",
          "question": "উমাইয়া খিলাফতের প্রতিষ্ঠাতার নাম কী?",
          "explanation": "উমাইয়া খিলাফতের প্রতিষ্ঠাতার নাম মুয়াবিয়া।"
        },
        {
          "label": "খ",
          "question": "কাকে, কেন রাজেন্দ্র বলা হয়?",
          "explanation": "আবদুল মালিককে রাজেন্দ্র বা Father of kings বলার কারণ তার পরবর্তী চারজন খলিফাই আবদুল মালিকের পুত্র ছিলেন। খলিফা আবদুল মালিকের মৃত্যুর পর তার চার পুত্র পর্যায়ক্রমে উমাইয়া খিলাফতে অধিষ্ঠিত হন। এরা হলেন- আল ওয়ালিদ (৭০৫-৭১৫ খ্রি.) সুলাইমান (৭১৫-৭১৭ খ্রি.), দ্বিতীয় ইয়াজিদ (৭২০-৭২৪ খ্রি.) এবং হিশাম (৭২৪-৭৪৩ খ্রি.)। তারা সুযোগ্য নেতৃত্ব দিয়ে উমাইয়া খিলাফতকে সমৃদ্ধির স্বর্ণশিখরে পৌঁছে দেন। ঐতিহাসিক পি. কে. হিট্টি বলেন, \"আবদুল মালিক এবং তার উত্তরাধিকারী চার পুত্রের শাসনকালে দামেস্কের এ. রাজবংশ শৌর্যবীর্য ও গৌরবের চরম শিখরে আরোহণ করে।\" এ কারণে আবদুল মালিককে রাজেন্দ্র বলা হয়।"
        },
        {
          "label": "গ",
          "question": "উদ্দীপকের স্থাপত্য চিত্র কোন ঐতিহাসিক ঘটনা নির্দেশ করে? ব্যাখ্যা করো।",
          "explanation": "উদ্দীপকের স্থাপত্য চিত্রটি ঐতিহাসিক মিরাজের ঘটনাকে নির্দেশ করে। উদ্দীপকের স্থাপত্য চিত্রটি 'কুব্বাতুস সাখরা' বা Dome of the Rock, যেটি উমাইয়া খলিফা আব্দুল মালিক এর স্থাপত্যকীর্তির উজ্জ্বল নিদর্শন। তিনি ৬৯১ খ্রিষ্টাব্দে জেরুজালেমে মহানবি (স) এর মিরাজের স্মৃতি বিজড়িত পবিত্র পাথরের ওপর অষ্টাকোনাকৃতির এ স্থাপত্য কীর্তিটি নির্মাণ করেন- যেটি মহানবি (স) এর ঐতিহাসিক মিরাজ গমনের ঘটনাকে স্মরণ করিয়ে দেয়'। মহানবি (স) এর জীবনে সবচেয়ে চমকপ্রদ ও অলৌকিক ঘটনা হলো মেরাজ গমন। বিবি খাদিজা ও আবু তালিবের মৃত্যুর পর মহানবি (স) কে সান্ত্বনা দেওয়ার জন্য আল্লাহ মেরাজের মাধ্যমে তাকে সাক্ষাৎ প্রদান করেন। মেরাজ শব্দের অর্থ উর্ধ্বগমন। ৬২০ খ্রিষ্টাব্দের রজব মাসের ২৭ তারিখে মুহাম্মদ (স) আল্লাহর সাক্ষাৎ লাভের উদ্দেশ্যে পবিত্র মসজিদুল আকসা থেকে বোরাক নামের দ্রুতগতির বাহনে আরোহন করে তিনি আরশে আজিম যান আল্লাহর সাথে কথা বলেন। তিনি মেরাজ থেকে পাঁচ ওয়াক্ত নামাজ পড়ার নির্দেশ পান, যা সব মুসলমানদের জন্য আদায় করা ফরজ। মহানবি (স) এর মেরাজ গমনের এই ঘটনাটি স্মরণীয় করার উদ্দেশ্যে উমাইয়া খলিফা আব্দুল মালিক জেরুজালেমে অবস্থিত মিরাজের স্মৃতি বিজড়িত পাথরের ওপর কুব্বাতুস সাখরা বা Dome of the Rock নির্মাণ করেন। তাই বলা যায়, উদ্দীপকের স্থাপত্য চিত্র ঐতিহাসিক মিরাজের ঘটনাকে ইঙ্গিত করে।"
        },
        {
          "label": "ঘ",
          "question": "\"কেবল স্থাপত্য শিল্পের পৃষ্ঠপোষকই নয়, শাসক হিসেবেও এর নির্মাতা কৃতিত্বের স্বাক্ষর রেখেছিলেন\"- উক্তিটি ব্যাখ্যা করো।",
          "explanation": "কেবল স্থাপত্য শিল্পের পৃষ্ঠপোষকই নয়, শাসক হিসেবেও আবদুল মালিক কৃতেিত্বর স্বাক্ষর রেখেছিলেন। আব্দুল মালিকের শাসনকালকে ইসলামের ইতিহাসে অভ্যন্তরীণ সংস্কারের একটি গুরুত্বপূর্ণ যুগ হিসেবে বিবেচনা করা হয়। তিনি আরব জাতীয়তাবাদী নীতি প্রবর্তন, সরকারি অফিসে আরবি ভাষা প্রচলন, আরবি লিপির উন্নতি সাধন, আরবি মুদ্রা প্রচলনসহ প্রভূত সংস্কারমূলক কাজ করেন, যা উদ্দীপকের হাজী ইলিয়াসের শাসন কাজে প্রতিফলিত হয়েছে। আবদুল মালিক সিংহাসনে আরোহণ করে অভ্যন্তরীণ সমস্ত বাধা দূর করেন এবং আরব জাতীয়তাবাদের বিকাশ ঘটান। এজন্য তিনি প্রশাসনিক দফতরে পারসিক ও রোমানদের প্রভাব কমিয়ে আরবি ভাষাভাষীদের চাকরি দেন। সরকারি অফিসে বিশুদ্ধ আরবি ভাষার প্রচলন করেন এবং আরবি ভাষার উন্নতিকল্পে তিনি আরবি হরফে হরকত ও নোকতার প্রবর্তন করেন। এছাড়াও তিনি খাঁটি আরবি মুদ্রা প্রচলনের জন্য ৬৯৫ সালে একটি টাকশাল নির্মাণ করে দিনার, দিরহাম ও ফালুস নামের স্বর্ণ, রৌপ্য ও তাম্রমুদ্রার প্রচলন করেন। অধিকন্তু আবদুল মালিক রাজস্ব বিভাগ, ডাক বিভাগ, রেজিস্ট্রি বিভাগ ও বিচার বিভাগের সংস্কার সাধন করে তার রাষ্ট্রে একটি সুসংহত শাসন ব্যবস্থা কায়েম করেন। উপরের আলোচনা থেকে বলা যায়, খলিফা আব্দুল মালিক শাসক হিসেবে অসামান্য অবদান রাখেন।"
        }
      ]
    },
    {
      "number": "9",
      "uddipok": "দিল্লির দাসবংশের সুলতান নাসির উদ্দিন একজন ন্যায়পরায়ণ শাসক ছিলেন।সুলতান হয়েও তিনি সহজ সরল জীবনযাপন করতেন। ব্যক্তিগত ব্যয় নির্বাহের জন্য তিনি রাজকোষ হতে কোনো অর্থ গ্রহণ করতেন না। তিনি টুপি সেলাই করে ও কোরান মাজিদ নকল করে জীবিকা নির্বাহ করতেন। সাম্প্রদায়িক সম্প্রীতি প্রতিষ্ঠাকল্পে তিনি কতিপয় ব্যবস্থা গ্রহণ করেন। বিদ্রোহ দমন ও রাজ্য বিস্তারনীতি পরিত্যাগ করে তিনি শান্তিনীতি গ্রহণ করেন।",
      "tag": "ACC 23",
      "sub_questions": [
        {
          "label": "ক",
          "question": "ওমর বিন আব্দুল আজিজ কত খ্রিষ্টাব্দে খিলাফত লাভ করেন?",
          "explanation": "৭১৭ খ্রিষ্টাব্দে ওমর বিন আব্দুল আজিজ খিলাফত লাভ করেন।"
        },
        {
          "label": "খ",
          "question": "মাওয়ালি কারা?",
          "explanation": "অনারব নওমুসলিমদের মাওয়ালি বলা হয়। জন্মগতভাবে যারা মুসলিম না বা যারা নতুনভাবে ইসলাম ধর্মে দীক্ষিত হয়েছে তাদেরকে মাওয়ালি বলা হয়। নওমুসলিম হওয়ায় তাদের প্রতি উমাইয়া শাসকদের নীতি ছিল নেতিবাচক। এ জন্য তাদেরকে বৈষম্যমূলকভাবে খারাজ ও জিজিয়া কর দিতে হতো। একমাত্র- ধার্মিক উমাইয়া খলিফা ওমর বিন আব্দুল আজিজ তাদের এ বৈষম্যমূলক কর থেকে মুক্তি দেন।"
        },
        {
          "label": "গ",
          "question": "উদ্দীপকে উল্লিখিত শাসকের শাসন ব্যবস্থার সাথে তোমার পঠিত উমাইয়া খলিফার শাসন ব্যবস্থার তুলনা করো।",
          "explanation": "উদ্দীপকে উল্লেখিত সুলতান নাসিরউদ্দিনের সাথে উমাইয়া খলিফা ওমর বিন আবদুল আজিজের মিল রয়েছে। উমাইয়া খলিফাদের রাজত্বকালে দেশজুড়ে ক্ষমতা নিয়ে সংঘর্ষ, বিশ্বাসঘাতকতা, ষড়যন্ত্র ও নিষ্ঠুরতা চলছিল। তবে দ্বিতীয় ওমর হিসেবে পরিচিত খলিফা ওমর বিন আবদুল আজিজ ছিলেন এ যুগের ব্যতিক্রমধর্মী একজন মহান শাসক। উদ্দীপকের সুলতান নাসিরউদ্দিনের মধ্যে তারই চারিত্রিক বৈশিষ্ট্য ও কর্মের প্রতিচ্ছবি দেখা যায়। উদ্দীপকের সুলতান নাসিরউদ্দিন চারিত্রিক দিক দিয়ে ছিলেন সরল, অনাড়ম্বর, ধর্মানুরাগী ও কর্তব্যপরায়ণ। এ ধরনের বৈশিষ্ট্য খলিফা ওমর বিন আবদুল আজিজের ক্ষেত্রেও দেখা যায়। তিনি ছিলেন একজন অনাড়ম্বর, ধর্মানুরাগী, কর্তব্যপরায়ণ ও প্রজাবৎসল খলিফা। খুলাফায়ে রাশেদিনের আদর্শ ও ইসলামি মূল্যবোধে বিশ্বাসী ছিলেন তিনি। খলিফা ওমর বিন 'আবদুল আজিজ অত্যন্ত সহজ-সরল, সাধারণ জীবনযাপন করতেন। তিনি প্রথম ওমরের মতো তালিযুক্ত কাপড় পরিধান করতেন। বিশাল সাম্রাজ্যের খলিফা হয়েও তিনি নিজের ও পরিবারের জীবিকা নির্বাহের জন্য মাত্র দুই দিরহাম অর্থ বায়তুল মাল থেকে গ্রহণ করতেন। তিনি বিশ্বাস করতেন, বায়তুল মাল প্রজাদের সম্পদ। তার চরিত্রের অন্যতম শ্রেষ্ঠ বৈশিষ্ট্য ছিল ধর্মভীরুতা। খিলাফতের ইতিহাসের মধ্যে বিরল ধর্মভীরুতা ও চারিত্রিক নিষ্কলুষতার জন্য তাকে 'উমাইয়া সাধু' (Uminaya Saint) এবং 'পঞ্চম ধর্মপ্রাণ খলিফা' বলা হয়। সুতরাং বলা যায়, সুলতান নাসিরউদ্দিনের সাথে উমাইয়া খলিফা ওমর বিন আবদুল আজিজের চারিত্রিক বৈশিষ্ট্যের অনেক মিল রয়েছে।"
        },
        {
          "label": "ঘ",
          "question": "তুমি কি মনে কর, উমাইয়া খেলাফতের পতনের জন্য সামঞ্জস্যপূর্ণ খলিফা দায়ী ছিলেন? তোমার উত্তরের স্বপক্ষে যুক্তি দেখাও।",
          "explanation": "উক্ত খলিফার অর্থাৎ খলিফা ওমর 'বিন আবদুল আজিজের নীতি অর্থাৎ শাসন সংস্কার উমাইয়া বংশের পতনের জন্য দায়ী বলে আমি মনে করি না। খলিফা ওমর বিন আবদুল আজিজের শাসন সংস্কার উমাইয়া খিলাফতের ভিত্তিকে দুর্বল করে দিয়েছিল। তবে এ বংশের পতনের জন্য তার গৃহীত নীতি সম্পূর্ণরূপে দায়ী ছিল না। নিরপেক্ষ দৃষ্টিভঙ্গি নিয়ে ওমর বিন আবদুল আজিজের শাসনকালের প্রতিটি দিক বিবেচনা করলে উমাইয়া বংশের পতনের জন্য তাকে দায়ী করা যায় না। তার উদার ও সাম্যের নীতির ফলে উমাইয়া বংশের প্রতি কেউ শত্রুভাবাপন্নও ছিল না। দ্বিতীয় ওমর নামে খ্যাত ওমর বিন আবদুল আজিজ তার শাসনামলে উমাইয়া, হাশেমি, আরব-অনারব, হিমারীয়-মুদারীয় দ্বন্দ্ব নিরসন করার চেষ্টা করেন। এতে তিনি অনেকাংশে সফল হন। দীর্ঘদিনের রক্তপাত, ষড়যন্ত্র এবং বিশ্বাসঘাতকতার বিভীষিকার মধ্যে তার শাসনকাল উপশমের ভূমিকা পালন করেছে। উমাইয়া খিলাফতের পতনের দায় তার 'ওপর আরোপিত হওয়া একেবারেই ঠিক নয়। বরং ওমরের তিরোধানের পর তার নীতি অব্যাহত রাখা হলে আলি ও আব্বাসি বংশীয়রা সহজে ক্ষুব্ধ হতো না। তাদের আন্দোলনের জন্য দায়ী পরবর্তী দুর্বল শাসকেরা, খলিফা ওমর বিন আবদুল আজিজ নন। তার মৃত্যুর পর আরব সমাজে নতুন করে অতীতের অসাম্য ও ভেদাভেদ নীতি মাথাচাড়া দেওয়ায় উমাইয়াবিরোধী আন্দোলন জোরদার হয়। এর পরিণতিতেই উমাইয়াদের পতন ঘটে। উপরের আলোচনায় প্রমাণিত হয় যে, উমাইয়া বংশের পতনের পেছনে ওমর বিন আবদুল আজিজের শাসন সংস্কার দায়ী ছিল না। তবে তার শাসন সংস্কার উমাইয়া শাসনের ভিত্তিকে কিছুটা দুর্বল করে দিয়েছিল। তবে এ বংশের চূড়ান্ত পতন ঘনিয়ে এনেছিলেন তার পরবর্তী অযোগ্য শাসকরা।"
        }
      ]
    },
    {
      "number": "10",
      "uddipok": "জনাব নাজিব ইব্রাহিম তার শাসনামলে জ্ঞান বিজ্ঞান, চর্চা, গবেষণা ও উন্নয়নের লক্ষ্যে রাজধানীতে \"আধুনিক শিক্ষা ও বিজ্ঞান গবেষণাগার\" প্রতিষ্ঠা করেন। দেশ বিদেশের খ্যাতনামা পন্ডিগণকে তিনি উচ্চতর গবেষণা বৃত্তি প্রদান করে এই প্রতিষ্ঠানে নিয়োগ দান করেন। প্রাচীন জ্ঞান বিজ্ঞান ও ধর্ম দর্শনের বিখ্যাত গ্রন্থসমূহ তিনি দেশীয় ভাষায় অনুবাদের ব্যবস্থা করেন। এ ছাড়া শিক্ষকগণের পড়াশোনার জন্য প্রতিষ্ঠানের অভ্যন্তরে তিনি একটি বৃহৎ লাইব্রেরিও স্থাপন করেন।",
      "tag": "ACC 23",
      "sub_questions": [
        {
          "label": "ক",
          "question": "সর্বশেষ আব্বাসি খলিফার নাম কী?",
          "explanation": "সর্বশেষ আব্বাসি খলিফার নাম হলো আল মুতাসিম বিল্লাহ।"
        },
        {
          "label": "খ",
          "question": "বার্মাকিদের সম্পর্কে কী জান?",
          "explanation": "বার্মাকিরা ছিলেন পারস্যের খোরাসানের অধিবাসী। বার্মাকি উজিরদের পূর্বপুরুষ জাফর বলখের বৌদ্ধ মন্দিরের প্রধান পুরোহিত থাকায় তার উপাধি ছিল বার্মাক। উল্লেখ্য জাফর তার স্ত্রী ও পুত্র খালিদসহ উমাইয়া খলিফা আল ওয়ালিদের সেনাপতি কুতাইবা বিন মুসলিমের মধ্য এশিয়া বিজয়ের সময় যুদ্ধে বন্দিরূপে ধরা পড়েন। পরবর্তী সময়ে তারা ইসলাম ধর্ম গ্রহণ করে বন্দিত্ব থেকে মুক্তি লাভ করেন। এরা আব্বাসি আন্দোলন থেকে শুরু করে এ বংশের প্রতিষ্ঠা, বিদ্রোহ দমন ও প্রশাসন পরিচালনায় বিশেষ অবদান রেখে খ্যাতি অর্জন করে।"
        },
        {
          "label": "গ",
          "question": "উদ্দীপকে উল্লিখিত শাসকদের সাথে তোমার পঠিত আব্বাসি খলিফার শিক্ষা সম্প্রসারণমূলক ব্যবস্থাবলির সাদৃশ্য ব্যাখ্যা করো।",
          "explanation": "উদ্দীপকের জনাব নাজিব ইব্রাহিমের কার্যাবলির সাথে আব্বাসি খলিফা আল মামুনের কার্যাবলির মিল রয়েছে। আব্বাসি খলিফা আল মামুনের নির্মিত বায়তুল হিকমা ছিল আব্বাসিদের গৌরবোজ্জ্বল যুগের অন্যতম প্রতীক। জ্ঞান-বিজ্ঞানকে প্রাতিষ্ঠানিক রূপ প্রদানের জন্য তিনি ৮৩৭ খ্রিষ্টাব্দে বাগদাদে এই জগদ্বিখ্যাত প্রতিষ্ঠানটি নির্মাণ করেন। জ্ঞান বিকাশের জন্য তিনি 'এই প্রতিষ্ঠানটিতে গ্রন্থাগার, শিক্ষায়তন ও অনুবাদ ব্যুরো এই তিনটি পৃথক বিভাগ স্থাপন করেন। উদ্দীপকেও আমরা এ বিষয়ের প্রতিফলন লক্ষ করি। উদ্দীপকে দেখা যায়, বিদ্বান ও বিচক্ষণ শাসক জনাব নাজিব ইব্রাহিম বিজ্ঞান ও সাহিত্যের পৃষ্ঠপোষক ছিলেন। তার দরবারে বিভিন্ন জ্ঞানী-গুণীদের পদচারণা ছিল। অনুরূপভাবে আব্বাসি খলিফা আল মামুন প্রাচীন গ্রন্থাবলি সংরক্ষণ ও জ্ঞান-বিজ্ঞানের গবেষণার জন্য বায়তুল হিকমা 'বা জ্ঞানগৃহ প্রতিষ্ঠা করেন। গ্রিক, সংস্কৃত, পারসিক, সিরীয় প্রভৃতি ভাষায় লিখিত পুস্তকাদির অনুবাদ কার্যকে সুষ্ঠুভাবে পরিচালনা করার জন্য তিনি এটি নির্মাণ করেন। এতে তিনটি বিভাগ ছিল, যথা- গ্রন্থাগার, মিলনায়তন ও অনুবাদ কার্যালয়। হুনায়ন ইবনে ইসহাক নামক একজন সুপণ্ডিতকে এ প্রতিষ্ঠানের তত্ত্বাবধায়ক নিযুক্ত করা হয়। এ' অনুবাদক সে আমলের সর্বাপেক্ষা বড় পণ্ডিত ও সর্বাপেক্ষা মহান ছিলেন। তার চেষ্টায় এরিস্টটল, গ্যালিলিও, প্লেটো প্রমুখ পণ্ডিতের গ্রন্থ অনুদিত হয়। আরবি সাহিত্যের মারফত দেশ-বিদেশে প্রচারিত হয়। সুতরাং দেখা যায়, জনাব নাজিব ইব্রাহিমের এবং খলিফা আল মামুনের কর্মকাণ্ড একই সূত্রে গাঁথা।"
        },
        {
          "label": "ঘ",
          "question": "মুসলিম সভ্যতা ও সংস্কৃতির বিকাশে উদ্দীপকের সাথে সামঞ্জস্যপূর্ণ আব্বাসি খলিফার অবদান মূল্যায়ন করো।",
          "explanation": "মুসলিম সভ্যতা ও সংস্কৃতির বিকাশে খলিফা আল-মামুনের অবদান অপরিসীম। আল মামুনের রাজত্বকালে জ্ঞান-বিজ্ঞানের প্রভূত উন্নতি সাধিত হয় এবং তার রাজত্বকালকে মুসলিম সভ্যতার স্বর্ণযুগ বলা হয়। কেননা খলিফা আল মামুনের শাসনামলে আব্বাসি খিলাফত জ্ঞান-বিজ্ঞান চর্চায় অভূতপূর্ব উন্নতি সাধন করেছিল। জ্ঞান-বিজ্ঞানে মামুনের অবদানের - কারণেই এটি সম্ভব হয়েছিল। মামুনের খিলাফত সারাসিনীয় ইতিহাসে সর্বাপেক্ষা গৌরবময় অধ্যায়। যথার্থভাবে একে ইসলামের অগাস্টান যুগ বলা হয়েছে। তার বিশ বছরের শাসনকাল চিন্তাধারার প্রত্যেক ক্ষেত্রে মুসলমানদের বুদ্ধিবৃত্তির স্থায়ী স্মৃতিচিহ্ন রেখে গেছে। তার রাজসভা বহু জ্ঞানী-গুণীর সমাবেশে সমুজ্জ্বল ছিল। মামুনের উদার পৃষ্ঠপোষকতায় জাতি ধর্ম নির্বিশেষে বহু দার্শনিক, বিজ্ঞানী, চিকিৎসক, সাহিত্যিক, আইনবিদ, হাদিস সংগ্রাহক প্রভৃতি মনীষীগণ তার দরবারে স্থান লাভ করে জ্ঞান-বিজ্ঞানের সব বিভাগে'অপূর্ব উন্নতি সাধন করতে সক্ষম হয়েছিলেন। মামুন ইতিহাসে যোদ্ধা ও শাসক অপেক্ষা বিদ্বান ও বিদ্যোৎসাহী নৃপতি হিসেবে সর্বাধিক পরিচিত। অনুবাদ কার্যকে সুষ্ঠুভাবে পরিচালনা করার জন্য মামুন ৮৩০ খ্রিষ্টাব্দে বাগদাদে বায়তুল হিকমাহ বা জ্ঞানগৃহ নামে একটি গ্রন্থাগার, শিক্ষায়তন ও অনুবাদ কার্যালয় স্থাপন করেন। এ যুগে অনুবাদ কার্যাদির সঙ্গে সঙ্গে বিজ্ঞানের বিভিন্ন বিষয়ে প্রভূত উন্নতিও সাধিত হয়েছিল। বস্তুত ব্যাপক অনুবাদ এবং মৌলিক গবেষণা ও সৃষ্টিধর্মী গ্রন্থ প্রণয়নের ফলে মামুনের আমলে আব্বাসি জ্ঞান-বিজ্ঞান গ্রিক জ্ঞান-বিজ্ঞানের সমপর্যায়ে উন্নীত হয়। জ্যোতির্বিদ্যায় গবেষণার জন্য মামুনই সর্বপ্রথম তাদমীর প্রান্তরে শামসিয়া নামক স্থানে একটি মানমন্দির প্রতিষ্ঠা করেন। সার্বিক দিক বিবেচনা করে এ কথা বলা যায়, জ্ঞান-বিজ্ঞানের উন্নতির ক্ষেত্রে' খলিফা আল মামুন এক গৌরবোজ্জ্বল যুগের সূচনা করে যা শুধু ইসলামের ইতিহাসে নয় সারা বিশ্বের ইতিহাসে জাগরণের সৃষ্টি করে।"
        }
      ]
    },
    {
      "number": "11",
      "uddipok": "উজাননগর অঞ্চলটি প্রাচীনকাল হতে কয়েকটি ধর্মের অনুসারীগণের বহুবিধ ধর্মীয় অনুষ্ঠানের অন্যতম কেন্দ্রবিন্দু হিসেবে বিবেচিত। সারা বছরব্যাপী বিভিন্ন ধর্মীয় আচার অনুষ্ঠান পালন উপলক্ষে বিভিন্ন ধর্মের অনুসারীগণ এখানে সমবেত হন। ব্যবসা বাণিজ্য ও পর্যটন কেন্দ্র হিসেবেও অঞ্চলটির যথেষ্ট গুরুত্ব রয়েছে। সম্প্রতি বিভিন্ন ধর্মের অনুসারীগণের মধ্যে স্থানটির ওপর আধিপত্য প্রতিষ্ঠার ঘটনাকে কেন্দ্র করে এক রক্তক্ষয়ী সংঘর্ষের উদ্ভব হয়।",
      "tag": "ACC 23",
      "sub_questions": [
        {
          "label": "ক",
          "question": "ক্রুসেড শব্দের অর্থ 'কী?",
          "explanation": "ক্রুসেড শব্দের অর্থ ধর্মযুদ্ধ।"
        },
        {
          "label": "খ",
          "question": "গাজী সালাহউদ্দিন আইয়ুবি সম্পর্কে কী জান?",
          "explanation": "সালাহউদ্দিন আইয়ুবি হলেন মিসর ও সিরিয়ায় আইয়ুবি বংশের প্রতিষ্ঠাতা ও তৃতীয় ক্রুসেডের নেতা। টাইগ্রিস নদীর তীরে অবস্থিত তিকরিতে ১১৩৭ সালে সালাহউদ্দিন আইয়ুবি জন্মগ্রহণ করেন। তার বাবা ছিলেন কুর্দি নেতা আইয়ুব। সালাহউদ্দিন আইয়ুবি ১১৬৯ খ্রিষ্টাব্দে শাসন ক্ষমতায় অধিষ্ঠিত হন। তিনি ১১৭৪ খ্রিষ্টাব্দে ফাতেমি বংশের ধ্বংসস্তূপের ওপর আইয়ুবি বংশ প্রতিষ্ঠা করেন। ক্রুসেডারদের (১১৮৯-১১৯২) বিরুদ্ধে যুদ্ধ করে মুসলমানদের রক্ষায় তিনি তাৎপর্যপূর্ণ অবদান রাখেন।"
        },
        {
          "label": "গ",
          "question": "উদ্দীপকে উল্লেখিত ঘটনাটি তোমার পঠিত কোন ঐতিহাসিক ঘটনাকে ইঙ্গিত করেছে? ব্যাখ্যা করো।",
          "explanation": "উদ্দীপকে উল্লিখিত ঘটনাটি আমার পাঠ করা ঐতিহাসিক ক্রুসেডের ঘটনার প্রতি ইঙ্গিত করে। উদ্দীপকে দেখা যায়, উজান নগর অঞ্চলটি প্রাচীনকাল থেকে কয়েকটি ধর্মের অনুসারীগণের বহুবিধ ধর্মীয় অনুষ্ঠানের অন্যতম কেন্দ্রবিন্দু হিসেবে বিবেচিত। সারা বছরব্যাপী বিভিন্ন ধর্মীয় আচার অনুষ্ঠান পালন উপলক্ষে বিভিন্ন ধর্মের অনুসারীগণ এখানে সমবেত হয়। ব্যবসা-বাণিজ্য ও পর্যটন কেন্দ্র হিসেবে ও অঞ্চলটির যথেষ্ট গুরুত্ব আছে। সম্প্রতি বিভিন্ন ধর্মের অনুসারীগনের মধ্যে স্থানটির ওপর আধিপত্য প্রতিষ্ঠার ঘটনাকে কেন্দ্র করে এক রক্তক্ষয়ী সংঘর্ষের উদ্ভব হয়। একাদশ থেকে ত্রয়োদশ শতাব্দী পর্যন্ত খ্রিষ্টানরা মুসলমানদের বিরুদ্ধে যে দীর্ঘমেয়াদি যুদ্ধ পরিচালনা করেছিল, সেটিই ইতিহাসে 'ক্রুসেড' নামে পরিচিত। প্রায় তিনশত বছর ধরে চলা এ যুদ্ধের কেবল প্রথম পর্যায়ে দশ হাজারেরও বেশি নারী শিশু প্রাণ হারায়। উদ্দীপকে এ যুদ্ধের কথাই পোপ ফ্রান্সিস তার বক্তব্যে তুলে ধরেছেন। খ্রিষ্টানদের প্রধান ধর্মগুরু পোপ ফ্রান্সিস মধ্যপ্রাচ্য সফর করেন। এ সময় তিনি বলেন, একসময় ধর্মীয় পবিত্র স্থান নিয়ে মধ্যপ্রাচ্যের সাথে ইউরোপের দেশগুলোর এক দীর্ঘস্থায়ী যুদ্ধ সংঘটিত হয়েছিল। এ যুদ্ধের সাথে সাদৃশ্যপূর্ণ ক্রুসেড বা ধর্মযুদ্ধ। তিনটি ধর্ম তথা খ্রিষ্টান, ইহুদি ও মুসলমানদের পবিত্র স্থান জেরুজালেমকে কেন্দ্র করে ক্রুসেডের যুদ্ধের সূচনা হয়। ৬৩৪ খ্রিষ্টাব্দে খলিফা হযরত উমর (রা)-এর সময় আমর ইবনুল আস জেরুজালেম দখল করলে খ্রিষ্টান জগতে ব্যাপক আলোড়ন সৃষ্টি হয়। ফাতেমীয় খলিফা আল হাকিম ১০০৯ খ্রিষ্টাব্দে জেরুজালেমে খ্রিষ্টানদের পবিত্র সমাধি ও গির্জা ধ্বংস করলে তারা খুবই ক্ষুব্ধ হয়। খ্রিষ্টানরা তীব্র প্রতিক্রিয়া দেখায় যখন ১০৭৬ খ্রিষ্টাব্দে সেলজুকরা জেরুজালেম অধিকার করে পবিত্র গির্জার পাশে মসজিদ নির্মাণ করে। এর প্রতিক্রিয়ায় পোপ দ্বিতীয় আরবান ধর্মযাজক, অভিজাত এবং খ্রিষ্টান রাজাদের এক ধর্মসভায় জেরুজালেম রক্ষার আহ্বান জানালে দীর্ঘ তিনশত বছর স্থায়ী মহাযুদ্ধ ক্রুসেডের সূত্রপাত হয়। সুতরাং বলা যায় যে, উদ্দীপকে বর্ণিত পোপ ফ্রান্সিস তার বক্তব্যে ক্রুসেডেরই ইঙ্গিত দিয়েছেন।"
        },
        {
          "label": "ঘ",
          "question": "ধর্মীয় সংকীর্ণতা ও সংঘাত মানব সভ্যতার বিপর্যয় নিয়ে আসে- উদ্দীপকের আলোকে উক্তিটির যথার্থতা বিশ্লেষণ করো।",
          "explanation": "ধর্মীয় সংকীর্ণতা ও সংঘাত মানব সভ্যতায় বিপর্যয় নিয়ে আসে। ক্রুসেডের ইতিহাস হলো খ্রিষ্টান ইউরোপের যাজক, শ্রেণির 'কলঙ্কময় ইতিহাস'। জনৈক ঐতিহাসিক বলেন, 'ক্রসেডসমূহ ইতিহাসের এক চরম ক্ষিপ্ততাপূর্ণ অধ্যায়। প্রকৃতপক্ষে এ'যুদ্ধ ছিল ধ্বংসলীলার প্রতীকস্বরূপ। ধ্বংস আর রক্তক্ষয়ই ছিল ক্রুসেডের বিষময় ফল। প্রায় তিন শতাব্দীকাল ব্যাপী স্থায়ী ক্রুসেডের ফলাফল 'ছিল মারাত্মক। ক্রুসেডের ফলে অসংখ্য মুসলমান প্রাণ হারায়। পশ্চিম এশিয়ার বিস্তীর্ণ এলাকা এবং নগররাষ্ট্র শ্মশানে পরিণত হয়। অপরপক্ষে খ্রিস্টানরা বিপুল ধন আর লক্ষ লক্ষ প্রাণ বিসর্জন দিয়েও মুসলমানদের কাছ থেকে স্থায়ীভাবে পবিত্র ভূমি জেরুজালেম উদ্ধার করতে পারেনি। ক্রুসেড বা ধর্মযুদ্ধ ব্যাপক ধ্বংসলীলা ও রক্তপাতের জন্ম দেয়। ক্রুসেডাররা লাখ লাখ মানুষকে বীভৎসভাবে হত্যা করে। মুসলমানদের হাতেও বহু ক্রুসেডার নিহত হয়। এ যুদ্ধে শুধু প্রথম দিকে দশ হাজারেরও বেশি নারী, শিশু, বৃদ্ধ ও যুবক প্রাণ হারায়। বহু মসজিদ, সাংস্কৃতিক প্রতিষ্ঠান ধ্বংস হয়। নৈতিকতা বিবর্জিত কার্যকলাপে পরিপূর্ণ এ যুদ্ধগুলো 'ধ্বংসলীলার প্রতীকস্বরূপ- যা শুধু মানবতার ক্ষতিসাধন করেনি। এ যুদ্ধের মাধ্যমে মুসলমান ও খ্রিষ্টানদের মধ্যে চিরশত্রুতার জন্ম হয়। ক্রুসেডের ফলে পোপ ও খ্রিস্টান ধর্মযাজকরা তাদের অপ্রতিহত প্রভাবের দ্বারা কুসংস্কারাচ্ছন্ন সমাজের প্রগতির পথ রুদ্ধ করে দিয়েছিল। কিন্তু এর ধ্বংসাত্মক পরিণতিতে তাদের প্রতি জনগণের শ্রদ্ধা বহুলাংশে খর্ব হয়। সামন্ত রাজাগণ যারা আর্থিক লাভবানের উদ্দেশ্যে ক্রুসেডে অংশ নেয় তারা কোনো প্রকার লাভবান না হওয়ায় বিপর্যস্ত হয়ে পড়ে। উপরের আলোচনা শেষে বলা যায়, ক্রুসেডে মানবতা চরমভাবে ভুলুষ্ঠিত হয় এবং মানুষের অপরিমেয় ক্ষতি সাধিত হয়। উদ্দীপকেও এমনটি লক্ষণীয়। উদ্দীপকে দেখা যায়, বিভিন্ন ধর্মের অনুসারীগণের বহুবিধ ধর্মীয় অনুষ্ঠানের অন্যতম 'কেন্দ্রবিন্দু হলো উজান নগর। সারা বছরব্যাপী বিভিন্ন ধর্মীয় আচার অনুষ্ঠান পালন উপলক্ষ্যে বিভিন্ন ধর্মের অনুসারীগণ এখানে সমবেত হয়। ব্যবসা বাণিজ্য ও পর্যটন কেন্দ্র হিসেবেও অঞ্চলটির যথেষ্ট গুরুত্ব রয়েছে। সম্প্রতি বিভিন্ন ধর্মের অনুসারীগণের মধ্যে স্থানটির ওপর আধিপত্য প্রতিষ্ঠা ঘটনাকে কেন্দ্র করে এক রক্তক্ষয়ী সংঘর্ষের উদ্ভব হয়। এ সংঘর্ষ উজাননগরের ওপর ধ্বংসাত্মক প্রভাব ফেলবে।"
        }
      ]
    }
  ]
}