{
  "title": "ঢাকা কলেজ ২০২৪",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "মুশফিক ও হাসনা একদিন ঢাকায় একুশে বইমেলায় গিয়েছিল। মেলায় নতুন নতুন - লেখকের লেখা বইয়ের মোড়ক উন্মোচন করা হয়। মুশফিক হাসনাকে বললো, জাহেলিয়া যুগে আরবের লোকদের মধ্যে কিছু ভালো জিনিসের চর্চা ছিল। জাহেলিয়া যুগে এ ধরনের মেলায় কবিরা অংশগ্রহণ করে প্রতিযোগিতামূলকভাবে তাদের স্বরচিত গীতিকবিতা আবৃত্তি করতো। শ্রেষ্ঠ কবিতা ও কবিকে পুরস্কার দেওয়া হতো।",
      "tag": "DC 24",
      "sub_questions": [
        {
          "label": "ক",
          "question": "`বেদুইন\" শব্দের অর্থ কী?",
          "explanation": "বেদুইন শব্দের অর্থ যাযাবর।"
        },
        {
          "label": "খ",
          "question": "জাহেলিয়া যুগের সময়কাল নির্দেশ করো।",
          "explanation": "আইয়ামে জাহেলিয়ার সময়কাল সম্পর্কে ঐতিহাসিকদের মধ্যে মতবিরোধ রয়েছে। কোনো কোনো ঐতিহাসিকের মতে, হযরত আদম . (আ)-এর সৃষ্টির পর থেকে শুরু করে মহানবি (স)-এর নবুয়তপ্রাপ্তি পর্যন্ত এ সুদীর্ঘ সময়কে আইয়ামে জাহেলিয়া বলে। আরব ঐতিহাসিকদের মতে,. হযরত ইসা (আ.) এর তিরোধানের পর থেকে ইসলামের আবির্ভাবের আগ পর্যন্ত সময়কে আইয়ামে জাহেলিয়া বলে। তবে পবিত্র কুরআনের ইঙ্গিত অনুযায়ী ইসলামের অব্যবহিত আগের সময়কেই আইয়ামে জাহেলিয়া বলা যায়। এটি একটি বর্বর, বিশৃঙ্খল, নীতি নৈতিকতাহীন সময়। হযরত মুহাম্মদ (স) এর আবির্ভাবের মধ্য দিয়ে এ অবস্থার উত্তরণ ঘটে।"
        },
        {
          "label": "গ",
          "question": "উদ্দীপকে জাহেলিয়া যুগের যে মেলার কথা ফুটে উঠেছে তা ব্যাখ্যা করো।",
          "explanation": "উদ্দীপকের সাথে প্রাক-ইসলামি আরব সংস্কৃতির উল্লেখযোগ্য বিষয় উকাজ মেলায় আয়োজিত কবিতা প্রতিযোগিতার মিল পাওয়া যায়। প্রাক-ইসলামি আরবদের জীবনের বিভিন্ন দিক সমুজ্জ্বল না হলেও সাংস্কৃতিক ক্ষেত্রে তাদের একটি গৌরবময় ঐতিহ্য রয়েছে। এ ঐতিহ্যের একটি বিশেষ দিক হলো উকাজ মেলায় আয়োজিত কবিতা প্রতিযোগিতা। আরবদের সাংস্কৃতিক জীবনে এ মেলা ছিল বিশেষ তাৎপর্যবহ। উদ্দীপকে এ মেলারই প্রতিফলন লক্ষ করা যায়। উদ্দীপকে অমর একুশে বইমেলার কথা বলা হয়েছে। এ মেলায় বই প্রকাশনা ও বিক্রয় ছাড়াও আলোচনাসভা, কবিতা পাঠ, সেমিনার এবং সাংস্কৃতিক অনুষ্ঠান অনুষ্ঠিত হয়ে থাকে। প্রাক-ইসলামি আরব সংস্কৃতিতেও এ বিষয়গুলো চোখে পড়ে। তৎকালীন আরবদের প্রধান বৈশিষ্ট্য ছিল বাগ্মিতা। তাদের ভাষাজ্ঞান ছিল উন্নত। নারী-পুরুষ নির্বিশেষে প্রায় সবাই কবিতাচর্চা ও বাগ্মিতায় প্রতিভার স্বাক্ষর রেখেছে। এ সময় মক্কার কাছাকাছি উকাজের বার্ষিক মেলায় তাদের রচিত কবিতা নিয়ে প্রতিযোগিতার আয়োজন করা হতো। এ প্রতিযোগিতায় নির্বাচিত সাতটি কবিতা পুরস্কৃত করা হতো। এ কবিতাগুলো সোনালি হরফে লিপিবদ্ধ করে কাবার দেয়ালে ঝুলিয়ে রাখা হতো। এ কারণে এ কবিতাগুলোকে সাবায়ে-মুয়াল্লাকাত বা সাতটি ঝুলন্ত কবিতা বলা হতো। সুতরাং বলা যায়, উদ্দীপকটি প্রাক-ইসলামি আরব সংস্কৃতির উকাজ মেলার প্রতিচ্ছবি।"
        },
        {
          "label": "ঘ",
          "question": "উদ্দীপকের আলোকে সে যুগের সাংস্কৃতিক অবস্থার বিবরণ দাও।",
          "explanation": "উক্ত মেলা অর্থাৎ উকাজ মেলা প্রাচীন আরবের সাংস্কৃতিক মিলনমেলায় পরিণত হয়েছিল। উকাজ মেলা ছিল আরব সংস্কৃতির প্রতিচ্ছবি। সেখানে সাহিত্যের বাইরেও অনেক কিছুর উপস্থিতি ছিল, যা আরবের তৎকালীন সংস্কৃতির পরিচয় বহন করত। প্রাক-ইসলামি আরবের সাংস্কৃতিক জীবনে উকাজ মেলার গুরুত্ব ছিল অপরিসীম। প্রতি বছর হজ মৌসুমে মক্কার উপকণ্ঠে উকাজ নামক স্থানে মেলা বসত। এ মেলা ছিল আরব জীবনের প্রাণের স্পন্দন এবং আনন্দ উল্লাসের তীর্থভূমি। উদ্দীপকে দেখা যায়, বাংলা একাডেমি প্রাঙ্গণে প্রতিবছর একুশে ফেব্রুয়ারি উপলক্ষে মাসব্যাপী বইমেলা অনুষ্ঠিত হয়। এখানে বই ক্রয়-বিক্রয়ের পাশাপাশি উন্মুক্ত মঞ্চে আবৃত্তি, সংগীত, প্রকাশনা উৎসব ও আলোচনাসভা অনুষ্ঠিত হয়। উকাজ মেলারও সবচেয়ে আকর্ষণীয় দিক ছিল কবিতা প্রতিযোগিতা। সুন্দর বাচনশক্তির অধিকারী প্রাচীন আরবের কবিরা এ কবিতা পাঠের আসরে প্রতিযোগিতায় অংশগ্রহণ করতেন। প্রতিবছর এখানে কবিতা প্রতিযোগিতা হতো এবং শ্রেষ্ঠ কবিদেরকে পুরস্কৃত করা হতো। নির্বাচিত শ্রেষ্ঠ কবিতাগুলোকে কাবাঘরের দেয়ালে ঝুলিয়ে রাখা হতো, যা 'সাবায়ে মুয়াল্লাকাত' নামে পরিচিত। লেবানিজ-আমেরিকান পণ্ডিত পি. কে. হিট্টি বলেন, 'ইসলাম পূর্ব দিনগুলোতে উকাজ মেলা আরবে এক ধরনের মত বিনিময়ের শিক্ষায়তন বলে গণ্য হতো।' এখানে সাহিত্য প্রতিযোগিতা ছাড়াও ঘোড়দৌড় প্রতিযোগিতা, বিভিন্ন খেলা যেমন- জুয়া, লাঠি, মল্লযুদ্ধ, বিভিন্ন ধরনের নৃত্য-গীত ইত্যাদি অনুষ্ঠিত হতো। এ মেলায় আন্তর্জাতিক ও দেশীয় বিভিন্ন পণ্যদ্রব্য প্রদর্শিত হতো। নিত্যপ্রয়োজনীয় দ্রব্যসামগ্রীও ঐ মেলা থেকে আরবরা সংগ্রহ করত। এটি ছিল মোটামুটি আরব সংস্কৃতির সামগ্রিক চিত্র। পরিশেষে বলা যায়, বাংলা একাডেমির মেলাটির মতো 'উকাজ মেলা' কেবল সাহিত্যের গণ্ডিতেই আবদ্ধ ছিল না; বরং এর পরিসর ছিল বহুমাত্রিক। তখনকার আরব জীবনের অধিকাংশ বিষয়ই উকাজ মেলাকে কেন্দ্র করে পরিচালিত হতো। অর্থাৎ এ মেলা ছিল সংস্কৃতির এক মহামিলন।"
        }
      ]
    },
    {
      "number": "2",
      "uddipok": "রতনপুর গ্রামের হাওলাদার গোষ্ঠীর প্রধান মকিম হাওলাদার মারা গেলে নানাদিক বিবেচনা করে আরিফ হাওলাদারকে গোষ্ঠী প্রধান করা হয়। আরিফ হাওলাদার নিজের গোষ্ঠী সদস্যদের বিরোধ মীমাংসা করেন। গোষ্ঠীর সকলেই তাকে মান্য করে। গ্রামের পাটোওয়ারী গোষ্ঠীর সাথে হাওলাদার গোষ্ঠীর বিরোধ কয়েক পুরুষ ধরে চলছে। গত বছর এ দু'গোষ্ঠীর বিরোধ মিমাংসা করেছেন উপজেলা চেয়ারম্যান সাগর সাহেব।",
      "tag": "DC 24",
      "sub_questions": [
        {
          "label": "ক",
          "question": "হিলফুল ফুজল অর্থ কী?",
          "explanation": "'হিলফুল ফুজুল' শব্দের অর্থ হলো 'শান্তি সংঘ'।"
        },
        {
          "label": "খ",
          "question": "সংস্কৃতি বলতে কী বোঝ?",
          "explanation": "সংস্কৃতি বলতে মানুষের জীবন পদ্ধতিকে বোঝায়। মার্জিত রুচি বা অভ্যাসজনিত উৎকর্ষই হলো সংস্কৃতি। প্রখ্যাত সমাজবিজ্ঞানী টেইলরের মতে, \"সংস্কৃতি হলো সমাজের সদস্য হিসেবে অর্জিত আচার-আচরণ, ব্যবহার, জ্ঞান, বিশ্বাস, শিল্পকলা, নীতি প্রথা, আইন ইত্যাদির সমাবেশ।\" প্রকৃতপক্ষে, মানুষের সৃষ্টির সবকিছুর সমষ্টি হচ্ছে সংস্কৃতি। অর্থাৎ মানবসমাজে বসবাস করতে গিয়ে যে চিন্তা-চেতনা, শিল্পকলা, আচার-আচরণ, উৎপাদন-কৌশল, আইন ইত্যাদি অর্জন বা সৃষ্টি করে তার সমষ্টিই হলো সংস্কৃতি।"
        },
        {
          "label": "গ",
          "question": "উদ্দীপকের আলোকে ইসলাম পূর্ব যুগের গোষ্ঠী প্রধানের নির্বাচন পদ্ধতি ও তার ভূমিকা ব্যাখ্যা করো।",
          "explanation": "ইসলামপূর্ব যুগের গোষ্ঠী প্রধানের নির্বাচন ও তার ভূমিকার সাথে উদ্দীপকের মিল রয়েছে। ইসলামপূর্ব বেদুইন সমাজের ভিত্তি হলো গোষ্ঠীবদ্ধতা। বেদুইনরা পরিবারবন্ধ হয়ে তাবুতে বাস করতো। এ রকম কয়েকটি তাবু নিয়ে গঠিত হয় একটি শিবির বা হাই। আর একাধিক হাই এর সদস্যরা মিলে গঠন করে গোষ্ঠী বা কওম। স্বজাতীয় কয়েকটি গোষ্ঠী বা জাতি একত্রিত হলে গড়ে ওঠে কাবিলা। এই কাবিলা বা গোত্রের একজন করে প্রধান থাকত। উদ্দীপকে এ গোত্র প্রধানের প্রতি ইঙ্গিত করা হয়েছে। উদ্দীপকে দেখা যায়, মকিম হাওলাদার মারা গেলে নানাদিক বিবেচনা করে আরিফ হাওলাদারকে গোষ্ঠী প্রধান করা হয়। আরিফ হাওলাদার নিজের গোষ্ঠী সদস্যদের বিরোধ মীমাংসা করেন। গোষ্ঠীর সকলেই তাকে মান্য করে। ইসলাম পূর্ব আরবের বেদুইন গোত্রগুলোর ক্ষেত্রেও এমনটি দেখা যায়। সেখানে গোত্র প্রধানকে শেখ বলা হতো। বয়োজ্যেষ্ঠতা, বিজ্ঞতা, সাহস, বীরত্ব, অর্থনৈতিক সচ্ছলতা প্রভৃতি গুণের ভিত্তিতে শেখ নির্বাচিত হতো। শেখরা বিচার সংক্রান্ত সামরিক ও জনকল্যাণকর কার্যাবলি সাধন করতেন। এ ব্যাপারে তারা গোত্রীয় পরিষদের সাথে পরামর্শ করে সিদ্ধান্ত নিতেন। কখনো কোনো গোত্রের মধ্যে যুদ্ধ সংঘটিত হলে তা বংশপরম্পরায় চলতে থাকতো। তারা স্বগোত্রীয় সংহতিকে সযত্নে রক্ষা করত এবং পুরুষানুক্রমে গোত্রে গোত্রে শত্রুতা ও কলহ সঞ্জীবিত রাখত। তবে তারা গোত্রের সদস্য ও শেখদের প্রতি খুবই অনুগত ছিল। যুদ্ধ, সন্ধি, ব্যবসায়িক যোগ্যতা প্রভৃতি ক্ষেত্রে শেখের সিদ্ধান্তই চূড়ান্ত। তারা গোত্রের জন্য মমত্ববোধ ও জান-মাল উৎসর্গ পর্যন্ত করতে পারত। এই চেতনা থেকে গোত্র প্রধান কোনো গোত্রীয় কলহ মিটিয়ে দিলে কখনো কখনো তারা তা সহজে মেনে নিত। সুতরাং বোঝা যায়, উদ্দীপকের গোষ্ঠী প্রধানের নির্বাচনের মতো ইসলাম পূর্ব যুগের গোত্র প্রধান নির্বাচিত হতেন এবং ভূমিকা পালন করতেন।"
        },
        {
          "label": "ঘ",
          "question": "উদ্দীপকের দু'গোষ্ঠীর বিরোধে \"আইয়াম-ই-জাহেলিয়া\" এর কোন চিত্র ফুটে উঠেছে বিশ্লেষণ করো।",
          "explanation": "উদ্দীপকের দুই গোষ্ঠীর বিরোধে আইয়ামে জাহেলিয়া যুগের চিত্র ফুটে উঠেছে- উক্তিটি যথার্থ। প্রাক-ইসলামি আরবের রাজনৈতিক অবস্থা অত্যন্ত শোচনীয় ও নৈরাজ্যজনক ছিল। উত্তরে বাইজান্টাইন এবং দক্ষিণে পারসিক সাসানীয় শাসিত কিছু অঞ্চল ছাড়া সমগ্র আরব উপদ্বীপ ছিল স্বাধীন। তবে সেখানে কোনো কেন্দ্রীয় শক্তির নিয়ন্ত্রণ ছিল না। শহরে রাজনৈতিক পরিস্থিতি ভালো থাকলেও মরুবাসী বেদুইনদের রাজনৈতিক জীবন মোটেও শান্তিপূর্ণ ছিল না। জাহেলি যুগের এ অশান্ত রাজনৈতিক পরিস্থিতির চিত্র ফুটে উঠেছে উদ্দীপকের দু গোষ্ঠীর বিরোধে। উদ্দীপকে দেখা যায়, কয়েক পুরুষ ধরে রতনপুর গ্রামের পাটোয়ারী গোষ্ঠীর সাথে হাওলাদার গোষ্ঠীর বিরোধ চলছে। আইয়ামে জাহেলিয়া যুগেও এমন পরিস্থিতি লক্ষ করা যায়। প্রাক-ইসলামি যুগে আরবে পানির নহর, গবাদি পশু, তৃণভূমি, ঘোড়দৌড় প্রভৃতি বিষয়সহ কিছু তুচ্ছ ঘটনাকে কেন্দ্র করে এক গোত্রের সাথে অন্য গোত্রের রক্তক্ষয়ী সংঘর্ষ হতো। কোনো কোনো ক্ষেত্রে এ সংঘর্ষ দীর্ঘদিন ধরে চলত। একটি উটকে প্রহার করার ঘটনা নিয়ে বনু বকর ও বনু তাঘলিবের মধ্যে সংঘটিত 'বাসুসের যুদ্ধ' দীর্ঘ চল্লিশ বছর স্থায়ী হয়েছিল। এসব গোত্রীয় কলহ 'আইয়াম আল-আরব' বা 'আরবদের দিন' নামে পরিচিত। এ যুগে সংঘটিত যুদ্ধবিগ্রহের মধ্যে বুয়াসের যুদ্ধ, হারবুল ফিজার বিশেষভাবে উল্লেখযোগ্য। ঐতিহাসিক এডওয়ার্ড গিবনের মতে, অজ্ঞতার যুগে আরবে প্রায় ১,৭০০টি যুদ্ধ সংঘটিত হয়েছিল। উপরের আলোচনা থেকে প্রতীয়মান হয় যে, উদ্দীপকের গোষ্ঠী সংঘাতের মধ্য দিয়ে মূলত জাহেলি যুগের গোত্রীয় কলহের দিকটি উন্মোচন করা হয়েছে।"
        }
      ]
    },
    {
      "number": "3",
      "uddipok": "হোয়াংহো নদীর তীরে চীন সভ্যতার গোড়াপত্তন হয়। হোয়াংহো নদীকে চীনের দুঃখ বলা হলেও এ নদী অধিবাসীদের জীবনে। বিশাল ভূমিকা রাখে। নদীর উভয় তীরে বাঁধ নির্মাণ করায় গ্রামগুলো বন্যামুক্ত হয় এবং পরিকল্পিত সেচ প্রকল্প চালু করায় কৃষি উৎপাদন, বহুগুণে বৃদ্ধি পায়। চীনারা তাদের রাজাদের মৃতদেহ মমি করে রাখার জন্য ত্রিকোণাকার ঘর নির্মাণ করে সেখানে সংরক্ষণ করে। বর্তমানে যা কঠোর নিরাপত্তার সাথে সংরক্ষিত আছে।",
      "tag": "DC 24,MB, DIN.B, CB, CTG.B, SB, BB 22,DB 17",
      "sub_questions": [
        {
          "label": "ক",
          "question": "প্যাপিরাস কী?",
          "explanation": "প্যাপিরাস হলো নীল নদের তীরে জন্মানো নলখাগড়া জাতীয় এক ধরনের ঘাস বা উদ্ভিদ, যা দিয়ে প্রাচীন মিসরীয়রা কাগজ তৈরি করত।"
        },
        {
          "label": "খ",
          "question": "মিসরীয় লিখন পদ্ধতি সম্পর্কে ব্যাখ্যা করো।",
          "explanation": "মিসরীয়দের উদ্ভাবিত লিখন পদ্ধতি 'হায়ারোগ্লিফিক' (Hieroglyphic) নামে পরিচিত। হায়ারোগ্লিফিক অর্থ পবিত্র লিপি। এটি ছিল একটি লিখিত ভাষা। এ ভাষায় নানাপ্রকার দ্রব্য, প্রাকৃতিক বিষয় প্রভৃতির ছবি আঁকা থাকত, যার মাধ্যমে জিনিসগুলোর পরিচয় ও নাম জানা সম্ভব হতো। হায়ারোগ্লিফিক লিপি প্রথমে তৈজসপত্রে এবং কবরে মৃতের পরিচয়ের ফলক আকারে খোদাই করা হতো। পরে মিসরে প্যাপিরাস কাগজ আবিষ্কৃত হলে এতে এ লিপি উৎকীর্ণ করা হয়। এ লিখন পদ্ধতি তিনটি রূপে বিকাশ লাভ করেছে। যথা: চিত্রভিত্তিক, অক্ষরভিত্তিক এবং বর্ণভিত্তিক। প্রায় ৭৫০টি . চিত্রলিপির চিহ্ন-দিয়ে প্রাচীন মিসরীয় লিপি পদ্ধতি তৈরি হয়েছিল।"
        },
        {
          "label": "গ",
          "question": "উদ্দীপকের হোয়াংহো নদীর সাথে মিসরের নীলনদের কী মিল রয়েছে? ব্যাখ্যা করো।",
          "explanation": "সভ্যতা বিকাশে অবদানের দিক দিয়ে হোয়াংহো নদীর সাথে মিসরের নীল নদের মিল রয়েছে। প্রাচীন সভ্যতাসমূহের মধ্যে মিসরীয় সভ্যতা অন্যতম। মিসরকে নীল নদের দান হিসেবে অভিহিত করা হয়। কারণ মিসরীয় সভ্যতার বিকাশে নীল নদই সবচেয়ে বড় ভূমিকা পালন করেছিল। মিসরের ক্ষেত্রে নীল নদের এ অবদানই চীনের হোয়াংহো নদীর ক্ষেত্রে লক্ষ করা যায়। হোয়াংহোকে চীনের দুঃখ বলা হলেও চীনা সভ্যতার বিকাশে এ নদী বিশাল - ভূমিকা পালন করেছে। নদীর অববাহিকায় কৃষিকাজ ও প্রয়োজনীয় সেচের ব্যবস্থা, ফসল উৎপাদন থেকে শুরু করে ব্যবসা-বাণিজ্যের ক্ষেত্রেও হোয়াংহো নদী অবদান রেখেছে। মিসরীয় সভ্যতার ক্ষেত্রেও এমনটি লক্ষ করা যায়। এ সভ্যতার বিকাশে নীল নদের ভূমিকা অতুলনীয়। মিসরীয় সভ্যতার সূচনাকারী জনগণ পানির প্রাপ্যতা, কৃষি উৎপাদন, মাছ ধরে জীবিকা নির্বাহ, পশু পালনের জন্য তৃণভূমির সহজলভ্যতা ইত্যাদি বিষয় চিন্তা করে নীল নদের তীরবর্তী অঞ্চলসমূহে বসতি স্থাপন করেছিল। আর এ ক্ষেত্রে তারা বেশ উপকৃতও হয়েছিল। ঘর-গৃহস্থালির কাজ থেকে শুরু করে ব্যবসা-বাণিজ্য এমনকি জীবনের প্রতিটি ক্ষেত্রেই নীল নদ গুরুত্বপূর্ণ ভূমিকা পালন করেছে। মরুভূমিতে পরিণত হওয়া মিসর নীল নদের দানের ফলেই শস্য-শ্যামলা ও সমৃদ্ধিশালী দেশে পরিণত হয়েছে। সুতরাং বলা যায় যে, উদ্দীপকে উল্লিখিত চীনা সভ্যতায় হোয়াংহো নদীর ভূমিকা মিসরীয় সভ্যতার বিকাশে নীল নদের অবদানেরই ইঙ্গিত বহন করে।"
        },
        {
          "label": "ঘ",
          "question": "উদ্দীপকের আলোকে মিসরের ফারাও রাজাদের সমাধি। সংরক্ষণের বিবরণ দাও।",
          "explanation": "উদ্দীপকে বর্ণিত সম্রাটের কফিন যেমন পাথরের দেয়াল দ্বারা সুরক্ষিত করা হয়েছে, তেমনি মিসরীয় সভ্যতায় ফারাও সম্রাটদের মৃতদেহ মমি করে সংরক্ষণ করা হতো। মিসরীয়রা মৃত্যুর পরের জীবনে বিশ্বাস করত। আর তাদের এ ধর্ম বিশ্বাসের ছাপ পড়েছিল স্থাপত্যিক নিদর্শনে। তারা ইতিহাসের শ্রেষ্ঠ নির্মাতা ছিল। পিরামিড তাদের স্থাপত্য শিল্পের অসাধারণ সৃষ্টি। ধর্মীয় বিশ্বাস থেকেই তারা নির্মাণ করেছিল প্রকান্ড সৌধের এ পিরামিডগুলো। আর এ ধরনের বিশ্বাস থেকে নির্মিত প্রত্নতাত্ত্বিক নিদর্শনের কথাই উদ্দীপকে বর্ণিত হয়েছে। উদ্দীপকে সম্রাটের কফিন সুরক্ষিত রাখতে পাথরের নির্মিত সশস্ত্র সৈন্যের পাহারা দেওয়ার কথা বলা হয়েছে। একইভাবে মিসরীয়রা তাদের ফারাও সম্রাটদের মৃতদেহ সংরক্ষণের জন্য পিরামিড নির্মাণ করেছিল। তারা বিশ্বাস করত ফারাওদের মৃত্যুর পর তাদের আত্মা স্বর্গে চলে যায় এবং সেখানে দেবতা হিসেবে আবির্ভূত হয়। কিন্তু মৃত ফারাওদের শরীর পচে গেলে এক্ষেত্রে সমস্যা হতে পারে। এজন্য তারা মৃতদেহ প্রক্রিয়াজাত করে তা সংরক্ষণের ব্যবস্থা করত। এ মৃতদেহগুলোকে যেখানে কবর দেওয়া হতো সেসব স্থান আগে থেকেই তৈরি করে রাখা হতো। এসব কবরে দেওয়া হতো সিন্দুকভর্তি অমূল্য গহনা, ধাতব তৈজসপত্র, মুদ্রা, দামি কাপড় প্রভৃতি। মৃত ফারাওদের দেহ ও মূল্যবান সামগ্রীর নিরাপত্তার জন্য মিসরীয়রা বড় বড় পাথরখণ্ড কেটে পিরামিড নির্মাণ করত। এগুলো ছিল জ্যামিতিক ত্রিভুজের আকৃতিতে তৈরি অতি উঁচু এক একটি সমাধিসৌধ। পরিশেষে বলা যায়, ধর্মীয় বিশ্বাস থেকেই উদ্দীপকে বর্ণিত সম্রাটের কফিন এবং মিসরীয় ফারাও সম্রাটদের মৃতদেহ সংরক্ষণের ব্যবস্থা করা হতো। তাদের উভয়ের ক্ষেত্রেই পাথর দ্বারা মৃতদেহ সংরক্ষণের পদক্ষেপ পরিলক্ষিত হয়।"
        }
      ]
    },
    {
      "number": "4",
      "uddipok": "আজমতগীর স্যার একদিন তার শ্রেণিকক্ষে প্রামাণ্যচিত্র দেখাচ্ছিলেন। তিনি দেখালেন প্রাচীন সভ্যতার বিভিন্ন দিক। প্রাচীনকালে এই সভ্যতার লোকেরা নদীতে বাঁধ দিয়ে জমি সেচের ব্যবস্থা করে এবং মনের ভাব প্রকাশ করার জন্য চিত্রভিত্তিক লিপির উদ্ভাবন করে। তারা তাদের ধর্মীয় বিশ্বাস থেকে মৃত্যু পরবর্তী জীবনে নিজেদের স্মরণীয় রাখতে মমির আবিষ্কার করে।",
      "tag": "DC 24",
      "sub_questions": [
        {
          "label": "ক",
          "question": "টাইগ্রিস নদীর অপর নাম কী?",
          "explanation": "টাইগ্রিস নদীর অপর নাম দজলা।"
        },
        {
          "label": "খ",
          "question": "সভ্যতা বলতে কি বোঝ?",
          "explanation": "মানুষের উৎপত্তি, ক্রমবিকাশ এবং নানাবিধ কর্মকান্ডের পর্যায়ক্রমিক ইতিহাসই হলো সভ্যতা। মানবজীবন গতিশীল, প্রাণবন্ত ও পরিবর্তনশীল। মানবজাতির ইতিহাসে বিভিন্ন সময়ে তাদের উন্নতি ঘটেছে, আবার অবনতি হয়েছে। এভাবে পর্যায়ক্রমিক মানুষের জীবন প্রতিনিয়ত এগিয়ে যাচ্ছে এবং ধর্ম, শিল্প, সাহিত্য, স্থাপত্য, জ্ঞান-বিজ্ঞান ইত্যাদি নিয়ে গড়ে উঠছে সভ্যতা। অর্থাৎ মানুষের উৎপত্তি ও বিকাশের ধারাবাহিক ইতিহাসই হলো সভ্যতা।"
        },
        {
          "label": "গ",
          "question": "উদ্দীপকের দেখানো প্রামাণ্যচিত্র প্রাচীন সভ্যতার কোন শাসনব্যবস্থার সাথে সামঞ্জস্যপূর্ণ? বর্ণনা দাও।",
          "explanation": "উদ্দীপকে উল্লিখিত সভ্যতা প্রাচীন মিসরীয় সভ্যতার সাথে সাদৃশ্যপূর্ণ। প্রকৃতির অপার দান নদ-নদীর বদৌলতে পৃথিবীতে অনেক সভ্যতার উত্থান ঘটেছে এবং বিকশিত হয়েছে। নদীকে কেন্দ্র করে গড়ে ওঠা এসব সভ্যতা কৃষিভিত্তিক নগর সভ্যতার মাধ্যমে উন্নত নাগরিক জীবন গড়ে তুলতে সক্ষম হয়েছে। উদ্দীপকে বর্ণিত প্রাচীন সভ্যতা এবং মিসরীয় সভ্যতা এ রকমই দুটি নদীকেন্দ্রিক সভ্যতার উদাহরণ। উদ্দীপকের যে সভ্যতার কথা বলা হয়েছে সে সভ্যতার লোকেরা নদীতে বাঁধ দিয়ে জমি সেচের ব্যবস্থা করে। তারা মনের ভাব প্রকাশের জন্য চিত্রভিত্তিক লিখন পদ্ধতির আবিষ্কার করে। তারা তাদের ধর্মীয় বিশ্বাস থেকে মৃত্যু পরবর্তী জীবনে নিজেদের স্মরণীয় রাখতে মমির আবিষ্কার করে। অনুরূপভাবে মিসরের নীল নদকে কেন্দ্র করে পৃথিবীর প্রথম সভ্যতা হিসেবে মিসরীয় সভ্যতার অগ্রযাত্রা শুরু হয়। মিসরীয়রা নীল নদের পানিকে সেচের জন্য ব্যবহার করে কৃষিতে ব্যাপক অগ্রগতি সাধন করে। মিসরীয় সভ্যতার সূচনাকারীরা পানির প্রাপ্যতা, কৃষি উৎপাদন ও পশুপালনের জন্য তৃণভূমির সহজলভ্যতা প্রভৃতি বিষয়কে মাথায় রেখে নীল নদের তীরবর্তী অঞ্চলে বসতি গড়ে তোলে। কৃষিকে কেন্দ্র করে তারা ধীরে ধীরে সেচ ব্যবস্থায় বাঁধ নির্মাণ কৌশল উদ্ভাবন করে। তাছাড়া বন্যায় নীল নদের উভয় তীর প্লাবিত হয়ে পলি মাটিতে ভরে যেত, যা কৃষি উৎপাদন বৃদ্ধিতে সহায়ক ছিল। এভাবে মিসরীয়রা কৃষির ব্যাপক অগ্রগতির মাধ্যমে একটি কৃষিভিত্তিক নগর সভ্যতা গড়ে তোলে। উন্নত কৃষি ব্যবস্থার পাশাপাশি মিসরীয়রা চিত্রভিত্তিক লিখন পদ্ধতির আবিষ্কার করে, যেটি হায়ারোগ্লিফিক নামে পরিচিত। এছাড়া পিরামিডের মতো বিখ্যাত সমাধিসৌধ নির্মাণ করে স্থাপত্য শিল্পে প্রতিভার স্বাক্ষর বহন করে। সুতরাং বলা যায়, উদ্দীপকের মিসরীয় সভ্যতার প্রতিচ্ছবিই ফুটে উঠেছে।"
        },
        {
          "label": "ঘ",
          "question": "উক্ত প্রামাণ্যচিত্রে যে সভ্যতার শাসনব্যবস্থা চিত্রিত হয়েছে, জ্ঞান-বিজ্ঞানে তাদের অবদান নিরূপণ করো।",
          "explanation": "উত্ত প্রামাণ্যচিত্রে মিসরীয় সভ্যতার শাসনব্যবস্থা চিহ্নিত হয়েছে, জ্ঞান-বিজ্ঞান বিকাশে এ সভ্যতার অবদান অপরিসীম। সভ্যতার ইতিহাসে জ্ঞান-বিজ্ঞানের বিকাশে মিসরীয়দের অন্যতম প্রধান অবদান লিখন পদ্ধতির আবিষ্কার। নগর সভ্যতা গড়ার সাথে তারা এক বিশেষ ধরনের লিখন পদ্ধতির আবিষ্কার করে যা 'হায়ারোগ্লিফিক' নামে পরিচিত। যার অর্থ পবিত্র লিপি। মিসরীয়দের এ লিখন পদ্ধতি আধুনিক বিশ্বসভ্যতাকে সমৃদ্ধ করেছে। উদ্দীপকে বর্ণিত সভ্যতায় মিসরীয় সভ্যতার পরিচয় পাওয়া যায়। জ্ঞান- বিজ্ঞানের বিকাশে এ সভ্যতার অবদান অপরিসীম। মিসরীয় সভ্যতায় প্রথম দিকে মানুষ ছবি সদৃশ বিশেষ চিহ্নের মাধ্যমে মনের ভাব প্রকাশ করত। পরবর্তীকালে অক্ষরভিত্তিক লিখন পদ্ধতির উদ্ভাবন হয়। হায়ারোগ্লিফিক লিপি প্রথমে পাথর ও কাঠের তৈজসপত্র, ফলক বা কবরের গায়ে খোদাই করা হতো। পরে মিসরে প্যাপিরাস উদ্ভিদ থেকে কাগজ আবিষ্কৃত হলে এতে লিপি উৎকীর্ণ করা হতো। প্রায় ৭৫০টি চিত্রলিপির চিহ্ন প্রাচীন মিসরীয় লিপি পদ্ধতিতে ব্যবহার করা হয়েছে। পরিশেষে বলা যায়, মিসরীয় সভ্যতার লিখন পদ্ধতি প্রাচ্য ও পাশ্চাত্যের পরবর্তী সভ্যতার লিখন পদ্ধতির ওপর গভীর প্রভাব বিস্তার করে। তাই বলা যায়, বিশ্বসভ্যতা মিসরীয় সভ্যতার কাছে বিশেষভাবে ঋণী।"
        }
      ]
    },
    {
      "number": "5",
      "uddipok": "মুক্তিযুদ্ধের সময় রাশেদদের গ্রামের মুক্তিযোদ্ধারা গ্রামে প্রবেশের রাস্তা কেটে দিয়েছিল, যাতে পাকিস্তানি সেনারা সহজে প্রবেশ করতে না পারে। রাস্তা কাটা থাকায় পাক আর্মি গাড়ি ছাড়া পায়ে হেঁটে গ্রামে প্রবেশ করার সাহস পায়নি। মুক্তিযোদ্ধাদের এ রণকৌশলের কারণে রাশেদদের গ্রাম ছিল নিরাপদ ও মুক্তিযোদ্ধাদের একটি ঘাঁটি।",
      "tag": "DC 24,RB, DIN.B, JB, SB, BB, CB, CTG.B 17",
      "sub_questions": [
        {
          "label": "ক",
          "question": "হিজরত অর্থ কী?",
          "explanation": "'হিজরত' শব্দের অর্থ দেশত্যাগ, প্রস্থান বা এক স্থান থেকে অন্য স্থানে যাওয়া।"
        },
        {
          "label": "খ",
          "question": "হিজরত ও দেশত্যাগের মধ্যে পার্থক্য কী? বুঝিয়ে লেখো।",
          "explanation": "জন্মভূমির মায়া ত্যাগ করে যারা হিজরত করেন তাদেরকে ইসলামে মুহাজির এবং যারা হিজরতকারীদের সর্বাত্মক সাহায্য ও আশ্রয়দান করেন তাদেরকে আনসার বলা হয়। মক্কায় ইসলাম প্রচারের কারণে মহানবি (স) এবং ইসলাম ধর্ম গ্রহণকারীদের ওপর অমানুষিক নির্যাতন চালানো হয়। এ কারণে আল্লাহর নির্দেশে মহানবি (স)-সহ আরও অনেকে জন্মভূমি ও আত্মীয়-স্বজনের মায়া কাটিয়ে মক্কা থেকে মদিনায় হিজরত করেন। এভাবে মদিনায় আশ্রয় নেওয়া নতুন মুসলিমদের মহানবি (স) মুহাজির (হিজরতকারী) নামে অভিহিত করেন। আর রক্তের সম্পর্ক বিবেচনা না করে ধর্মকে প্রাধান্য দিয়ে মুহাজিরদের যারা আশ্রয় দেন তাদেরকে তিনি 'আনসার' (সাহায্যকারী) বলে ঘোষণা করেন।"
        },
        {
          "label": "গ",
          "question": "উদ্দীপকের অনুরূপ রণকৌশল মহানবি (স) কোন যুদ্ধে প্রয়োগ করেছিলেন? বর্ণনা করো।'",
          "explanation": "উদ্দীপকের ঘটনার অনুরূপ রণকৌশল মহানবি (স) খন্দকের যুদ্ধে প্রয়োগ করেছিলেন। ইসলামের সূচনালগ্নে যে কয়টি যুদ্ধ সংঘটিত হয়েছিল খন্দকের যুদ্ধ সেগুলোর মধ্যে অন্যতম। ৬২৭ খ্রিষ্টাব্দে সংঘটিত এ যুদ্ধে মহানবি (স) এক অভিনব কৌশলের মাধ্যমে মদিনা আক্রমণকারী কুরাইশদের মোকাবিলা করেন। তিনি পারসিক সাহাবি সালমান ফারসির পরামর্শক্রমে মদিনার চারপাশে খন্দক (পরিখা বা খাল) কেটে কুরাইশদের প্রতিরোধ করেন। তাই ইসলামের ইতিহাসে এ যুদ্ধ 'খন্দকের যুদ্ধ' নামে পরিচিত। এ যুদ্ধে মূলত কৌশলের মাধ্যমেই মুসলমানরা কুরাইশদের পরাজিত করেছিল। উদ্দীপকের ঘটনায় এরকম কৌশলেরই প্রতিফলন দেখা যায়। উদ্দীপকের বর্ণনানুযায়ী, ১৯৭১ সালের মহান মুক্তিযুদ্ধের সময় রাশেদদের গ্রামের মুক্তিযোদ্ধারা তাদের গ্রামকে পাক সেনার আক্রমণ থেকে রক্ষার জন্য গ্রামে প্রবেশের একমাত্র রাস্তাটি কেটে দিয়েছিল, যাতে, পাকিস্তানি সেনারা সহজে গ্রামে ঢুকতে না পারে। মুক্তিযোদ্ধারা এ রণকৌশলের মাধ্যমে শত্রুদের গতিরোধ করতে সক্ষম হয়। অনুরূপ ঘটনা খন্দকের যুদ্ধের ক্ষেত্রেও দেখা যায়। ৬২৭ খ্রিষ্টাব্দের ৩১ মার্চ কুরাইশ, ইহুদি ও বেদুইনদের সর্বাধিনায়ক আবু সুফিয়ানের নেতৃত্বে মক্কার মুশরিকরা মদিনা আক্রমণ করে। তাদের প্রতিহত করতে মুহাম্মদ (স) তিন হাজার মুজাহিদের এক বাহিনী মদিনার চারপাশে খননকৃত পরিখার পাহারায় নিযুক্ত করেন। পরিখা পেরিয়ে হামলা করতে ব্যর্থ হয়ে কুরাইশরা ২৭ দিন পর্যন্ত মদিনা অবরোধ করে রাখে। কিন্তু দীর্ঘদিন অবস্থান করতে হওয়ায় তাদের বাহিনীতে খাদ্য ও পানীয়ের অভাব দেখা দেয়। এছাড়া মরুঝড়ে তাঁবু উড়ে যায়। তাই কুরাইশরা বাধ্য হয়ে মক্কায় ফিরে যায়। সুতরাং দেখা যাচ্ছে, রাশেদদের গ্রামের মুক্তিযোদ্ধাদের কাজে খন্দকের যুদ্ধে রাসুল (স)-এর প্রয়োগ করা কৌশলেরই প্রতিফলন ঘটেছে।"
        },
        {
          "label": "ঘ",
          "question": "মহানবি (স)-এর উত্ত রণকৌশলটির তাৎপর্য বিশ্লেষণ করো।",
          "explanation": "খন্দকের যুদ্ধে মহানবি (স)-এর গৃহীত রণকৌশল অর্থাৎ পরিখা (খাল) খনন যুদ্ধ জয়ে গুরুত্বপূর্ণ ভূমিকা পালন করেছিল। ৬২৭ খ্রিষ্টাব্দের ৩১ মার্চ কুরাইশ, ইহুদি ও বেদুইনদের সম্মিলিত বাহিনী মদিনাকে ধ্বংস করার উদ্দেশ্যে অগ্রসর হয়। উহুদ যুদ্ধের বিজয়ী সেনাপতি আবু সুফিয়ান দশ হাজার সৈন্যের এ বাহিনীর নেতৃত্ব দেন। তাদের মোকাবিলা করার জন্য হযরত মুহাম্মদ (স) মাত্র ৩,০০০ সৈন্য সংগ্রহ করতে সক্ষম হন। যুদ্ধের কৌশল নির্ধারণের জন্য মহানবি (স) সাহাবিদের সাথে পরামর্শ করেন। বৈঠকে সালমান ফারসির পরামর্শক্রমে মদিনা নগরীর অরক্ষিত স্থানগুলোতে গভীর পরিখা খনন করে প্রতিরক্ষা ব্যবস্থাকে সুদৃঢ় করার সিদ্ধান্ত নেওয়া হয়। মহানবি (স) নিজেও ঐ খনন কাজে অংশ নেন। ৬২৭ খ্রিস্টাব্দের ৩১ মার্চ মক্কার যৌথবাহিনী মদিনায় হামলা চালায়। কিন্তু মহানবি (স) এর অভিনব আত্মরক্ষার কৌশল দেখে তারা বিস্মিত হয়।অনেক চেষ্টা করেও কুরাইশরা পরিখা পার হয়ে মদিনায় প্রবেশ করতে পারেনি। তাই তারা ২৭ দিন মদিনা অবরোধ করে রাখে। এর মধ্যে সম্মিলিত বাহিনী খাদ্যাভাব, ঝড়-বৃষ্টি, হিমেল হাওয়া ইত্যাদি কারণে প্রচণ্ড ক্ষতির সম্মুখীন হয়। বাধ্য হয়ে তারা অবরোধ তুলে নিয়ে মক্কায় ফিরে যায়। শুধু পরিখা খননের এই কৌশলের ফলেই শক্তিশালী শত্রুপক্ষের আক্রমণ থেকে মুসলমানদের জানমাল রক্ষা পায় এবং তারা মদিনাকে সুরক্ষিত রাখতে সক্ষম হয়। এটি ছিল মুসলমানদের একটি বড় বিজয়। বিশেষ করে সমর শক্তিতে পিছিয়ে থাকা পক্ষের জয়ী হতে হলে এ ধরনের কৌশলের বিকল্প নেই। উদ্দীপকে এরকম ঘটনাই দেখা যায়। মুক্তিযুদ্ধের সময় রাশেদদের গ্রামের মুক্তিযোদ্ধারা পাকিস্তানি সেনাদের আক্রমণ থেকে রক্ষা পাওয়ার জন্য গ্রামে প্রবেশের রাস্তাটি কেটে ফেলে। ফলে হানাদার বাহিনী ঐ গ্রামে ঢুকতে ব্যর্থ হয়। ফলে তাদের গ্রাম রক্ষা পায়। পরিশেষে বলা যায়, যুদ্ধের সময় পরিখা বা খাল কেটে শত্রু বাহিনীর অগ্রযাত্রা ঠেকানো একটি অভিনব কৌশল। খন্দকের যুদ্ধে এ কৌশল প্রয়োগ করে রাসুল (স) জয়লাভ করেন। যুদ্ধে এ ধরনের অপ্রত্যাশিত ও চমকপ্রদ কৌশল গ্রহণ জয়ের ক্ষেত্রে গুরুত্বপূর্ণ ভূমিকা পালন করে।"
        }
      ]
    },
    {
      "number": "6",
      "uddipok": "আবির বিজ্ঞান বিভাগে একাদশ শ্রেণিতে পড়ে। পত্রিকায় বাংলাদেশের সংবিধান সংশোধন বিষয়ক একটি খবর দেখে সে তার বড় ভাই আরিয়ানের কাছে জানতে চাইল, সংবিধান কি? আরিয়ান তাকে বলল, রাষ্ট্র পরিচালনার জন্য মৌলিক কিছু নীতিমালা প্রয়োজন, যা লিখিত বা অলিখিত থাকতে পারে। সাকিব বুঝতে পারল সংবিধান খুবই তাৎপর্যপূর্ণ একটি বিষয়।",
      "tag": "DC 24",
      "sub_questions": [
        {
          "label": "ক",
          "question": "মদিনা সনদের ধারা কয়টি?",
          "explanation": "মদিনা সনদের ধারা ৪৭ টি।"
        },
        {
          "label": "খ",
          "question": "মদিনা সনদকে বিশ্বের প্রথম লিখিত সংবিধান বলা হয় কেন?",
          "explanation": "ঐতিহাসিক তথ্য মতে, মদিনা সনদই বিশ্বের প্রথম লিখিত সংবিধান। হযরত মুহাম্মদ (স)-এর পূর্বে কোনো প্রশাসক বা নবি তাঁর জাতিকে লিখিত সংবিধান দিতে পারেননি। তাদের মুখোচ্চারিত বাণীই ছিল আইন। কিন্তু হযরত মুহাম্মদ (স) তাঁর সনদের ভিত্তিতে বিশ্ব মানুষকে প্রীতির বন্ধনে আবন্ধ করে তাঁর শ্রেষ্ঠত্ব বহন করেছেন। তাই মদিনা সনদকে বিশ্বের প্রথম লিখিত সংবিধান বলা হয়।"
        },
        {
          "label": "গ",
          "question": "হিজরতের পর মহানবি (স) কেন মদিনা সনদের প্রয়োজনীয়তা অনুভব করলেন?",
          "explanation": "একটি সুসংহত রাষ্ট্র গঠনের উদ্দেশ্যে মদিনাবাসীকে একত্র করার জন্যই মহানবি (স) মদিনা সনদের প্রয়োজনীয়তা অনুভব করলেন। ইসলামের সুমহান বাণী প্রচারের জন্য হযরত মুহাম্মদ (স) প্রিয় জন্মভূমি মক্কা ছেড়ে মদিনায় গেলেন। তার মদিনায় হিজরতের প্রাক্কালে মদিনার রাজনৈতিক ও সামাজিক অবস্থা ছিল শোচনীয়। তখন মদিনার নাম ছিল নাম ছিল ইয়াসরিব বা রোগাক্রান্ত। কারণ তখনকার রাজনীতি, অর্থনীতি ও সামাজিক কাঠামোড়ে স্থিতিশীলতা ও ভারসাম্য ছিল না। বরং সর্বগ্রাসী নৈরাজ্য মদিনাকে রোগাক্রান্ত করে ফেলেছিল। মদিনার তৎকালীন সামাজিক অবস্থার ধারণা পাওয়া যায় আল কুরআনে। আল কুরআনে বলা হয়েছে- \"স্মরণ করো। তোমাদের আল্লাহর অনুগ্রহ। যখন তোমরা ছিলে পরস্পর শত্রু। অতঃপর আল্লাহ তোমাদের অন্তরে হৃদ্যতা তৈরি করেছেন। ফলে আল্লাহর অনুগ্রহে তোমরা ভাইয়ে পরিণত হয়েছ্যে\" (আলে-ইমরান, আয়াত ১০৩)। তৎকালে মদিনাবাসী ইহুদিরা জাদুবিদ্যা ও গণনাশাস্ত্রের ব্যাপক চর্চা করত। আর মুশরিকরা মক্কাকে ধর্মীয় কেন্দ্রে মনে করে দেবদেবির পুজায় নিমগ্ন ছিল। মদিনায় ইহুদিদের তিনটি গোত্র ছিল। 'তারা পরস্পরের সঙ্গে যুদ্ধে লিপ্ত হতো এবং সুযোগ পেলে বসতবাড়ি থেকে উচ্ছেদ করত। এক গোত্র অপর গোত্রের বিরুদ্ধে শত্রুদের সহযোগিতা করত। এছাড়া আউস ও খাজরাজ গোত্রও অন্তর্দ্বন্দও, যুদ্ধ-বিগ্রহে লিপ্ত ছিল। মদিনায় এইসব যুদ্ধ-বিগ্রহ, অনাচার দূর করে সেখানে ইসলামি রাষ্ট্র প্রতিষ্ঠার জন্য মহানবি (স) মদিনা সনদ প্রণয়ন করেছিলেন।"
        },
        {
          "label": "ঘ",
          "question": "মদিনা রাষ্ট্র পরিচলনায় এ সনদের তাৎপর্য ব্যাখ্যা করো।",
          "explanation": "ঐতিহাসিক মদিনা সনদের ধারাগুলো বাস্তবায়নের মাধ্যমে তৎকালীন সমাজে আইনের শাসন ও নাগরিক অধিকার প্রতিষ্ঠিত হয়েছিল বলে এর গুরুত্ব ও তাৎপর্য অপরিসীম। মহানবি (স) মক্কা থেকে মদিনায় হিজরতের পর দেখলেন মদিনার বিভিন্ন গোত্রের মধ্যে সর্বদা দ্বন্দ্ব-সংঘাত লেগেই থাকে। বিভিন্ন সম্প্রদায়ের মধ্যে অনৈক্য ও হিংসাত্মক মনোভাব বিদ্যমান। মহানবি (স) উপলব্ধি করেন যে মদিনা ও আশপাশে বসবাসকারী 'ইহুদি, খ্রিস্টান ও পৌত্তলিকদের মধ্যে সম্ভাব ও সম্প্রীতি স্থাপন করা ছাড়া একটি সুসংহত রাষ্ট্র গঠন করা সম্ভব নয়। তাই মদিনায় অবস্থিত বিভিন্ন সম্প্রদায়ের মধ্যে সম্প্রীতি প্রতিষ্ঠার জন্য মহানবি (স) ৬২২ খ্রিষ্টাব্দে মদিনা সনদ প্রণয়ন করেন। উদ্দীপকে সংবিধান নিয়ে দুই ভাইয়ের মধ্যে কথোপকথন পরিলক্ষিত হয়। উল্লেখ্য পৃথিবীর প্রথম লিখিত সংবিধান হলো মদিনা সনদ। মদিনায় বসবাসরত, ইহুদি, খ্রিষ্টান, পৌত্তলিক, আনসার, মুহাজিরসহ সর্বসাধারণের অধিকার রক্ষায় মদিনা সনদের গুরুত্ব অপরিসীম। মদিনা সনদ মদিনার সকল মানুষের সামাজিক, রাজনৈতিক, অর্থনৈতিক ও ধর্মীয় অধিকার রক্ষা করেছে। কারণ মদিনা সনদ মদিনাবাসীর মধ্যে রাজনৈতিক ঐক্য প্রতিষ্ঠা করে, শতধাবিভক্ত মদিনাবাসী মুসলমান ও অমুসলমান সম্প্রদায়কে ভ্রাতৃত্বের বন্ধনে আবন্ধ করে, হিংসা-বিদ্বেষ ভুলে পরস্পরকে বিপদে- আপদে পাশে থাকতে অনুপ্রাণিত করে। মদিনার মানুষের জান-মালের নিরাপত্তা বিধানে ও ইসলামি গণতন্ত্র প্রতিষ্ঠায় মদিনা সনদের গুরুত্ব অপরিসীম। মদিনা সনদের মাধ্যমে মদিনায় বসবাসরত সকল মানুষের অধিকার প্রতিষ্ঠিত হয়, জান-মালের নিরাপত্তা নিশ্চিত হয়। সার্বিক আলোচনার প্রেক্ষিতে বলা যায়, আইনের শাসন ও মানবাধিকার রক্ষায় মদিনা সনদের গুরুত্ব অপরিসীম।"
        }
      ]
    },
    {
      "number": "7",
      "uddipok": "ইসলামের এক ক্রান্তিকালে তিনি খিলাফতের দায়িত্ব ভার গ্রহণ করেন। মহানবি (স)-এর অসমাপ্ত বাসনাসমূহকে বাস্তবে রূপদান করেন। যাকাত বিরোধী আন্দোলন ও ভণ্ডনবিদের অশুভ তৎপরতার ফলে আরব উপদ্বীপে প্রজ্বলিত বিদ্রোহকে নির্বাপিত করেন। ন্যায়সঙ্গতভাবে তিনি ছিলেন ইসলামের পরিত্রাণকর্তা।",
      "tag": "DC 24",
      "sub_questions": [
        {
          "label": "ক",
          "question": "খোলাফায়ে রাশেদিন বলতে কী বোঝ?",
          "explanation": "খুলাফায়ে রাশেদিন বলতে মুহাম্মদ (স)-এর মৃত্যুর পর যে চারজন খলিফা ইসলামি রাষ্ট্র পরিচালনার দায়িত্ব পালন করেছেন তাদেরকে বোঝায়।"
        },
        {
          "label": "খ",
          "question": "অনুচ্ছেদে বর্ণিত ভণ্ডনবিদের পরিচয় দাও?",
          "explanation": "বিশ্বমানবতার উত্তম আদর্শ হযরত মুহাম্মদ (স)-এর জীবনের শেষ পর্যায়ে এবং মৃত্যুর (৬৩২ খ্রি.) পর কিছু লোক হীনস্বার্থ উদ্ধারের জন্য নিজেদেরকে নবি হিসেবে দাবি করে। এরাই ভন্ড নবি নামে পরিচিত। আসওয়াদ আনসি, মুসায়লামা, তোলায়হা এবং সাজাহ ছিল ভণ্ড নবিদের অন্যতম। এরা নিজেদের নবি হিসেবে ঘোষণা করে জনসাধারণের মধ্যে - বিভ্রান্তির সৃষ্টি এবং গোটা মুসলিম জাহানে বিশৃঙ্খলা সৃষ্টি করেছিল। রিদ্দার যুদ্ধে হযরত আবু বকর (রা) এদের কঠোরভাবে দমন করেন।"
        },
        {
          "label": "গ",
          "question": "রিদ্দার যুদ্ধের কারণ ব্যাখ্যা করো।",
          "explanation": "রিদ্দা যুদ্ধ পরিচালনার পেছনে নানাবিধ কারণ নিহিত ছিল। মহানবি (স)-এর ইন্তেকালের পর হেজাজ ছাড়া প্রায় পুরো আরবে ইসলাম ধর্ম ও নবপ্রতিষ্ঠিত মদিনা রাষ্ট্রের বিরুদ্ধে প্রচণ্ড বিদ্রোহ শুরু হয়। এ বিদ্রোহ নির্মূল না করলে ইসলাম ও মুসলমানরা অস্তিত্ব হারানোর সংকটে পড়ে যাওয়ার সম্ভাবনা তৈরি হয়। এ কারণে ইসলামের অস্তিত্ব রক্ষার প্রয়োজনে রিদ্দা যুদ্ধ পরিচালনা হয়। মহানবি (স)-এর জীবদ্দশায় প্রতিকূল যোগাযোগ ব্যবস্থা ও ব্যস্ততার কারণে সংগঠিতভাবে প্রচার কাজ চালানো সম্ভব ছিল না। এ সময় অনেক গোত্র নিজেদের স্বার্থসিদ্ধির জন্য ইসলাম গ্রহণ করে। এরা অনেকেই ইসলামের জীবনধারা সহজে মানতে অভ্যস্ত ছিল না। ফলে রাসুল (স)- এর ইন্তেকালের পর তারা ইসলাম ত্যাগ করে ও মুসলমানদের বিরুদ্ধে সংগঠিত হয়। ইসলামি রাষ্ট্রের রাজধানী মদিনা হওয়ায় মদিনা শহরের প্রভাব বৃদ্ধি পায়। এতে অন্য অঞ্চলের আরবদের মনে ঈর্ষা জাগে। নবুয়তকে লাভজনক ব্যবসা মনে করে অনেকে নবুয়তের মিথ্যা দাবি তোলে। এসব ভন্ড নবিদের প্ররোচনায় বিভ্রান্ত হয়ে ইসলামি খিলাফতের বিরুদ্ধে আরব মুসলমানরা বিদ্রোহ ঘোষণা করে। এছাড়া নবি (স)-এর ইন্তেকালের পর সম্পদশালীরা জাকাত দিতে অস্বীকৃতি জানায়। এসব বিদ্রোহ দমন ও ইসলামের শত্রুদের নির্মূলের জন্য হযরত আবু বকর (রা) রিদ্দা যুদ্ধ পরিচালনা করেন।"
        },
        {
          "label": "ঘ",
          "question": "ইসলামের ক্রান্তিকালে হযরত আবুকর কীভাবে রাষ্ট্র সংগঠকের ভূমিকা পালন করেন? বিশ্লেষণ করো।",
          "explanation": "ইসলামের ক্রান্তিকালে হযরত আবু বকর (রা) অত্যন্ত দক্ষতা ও বিচক্ষণতার সাথে রাষ্ট্র সংগঠকের দায়িত্ব পালন করেছেন। মহানবি (স)-এর মৃত্যুর পর তাঁর প্রতিনিধি হয়ে হযরত আবু বকর (রা) খিলাফত পরিচালনার দায়িত্ব গ্রহণ করেন। তিনি ছিলেন মহানবি (স) এর' যোগ্য ও উপযুক্ত প্রতিনিধি। মহান আল্লাহ ও রাসুলের (স) নির্দেশ অনুযায়ী ইসলামের একনিষ্ঠ সেবা করে তিনি ইসলামের ত্রাণকর্তা হিসেবে স্বীকৃতি পান। মহানবি (স)-এর ওফাতের পর মুসলমানদের মধ্যে যে বিভ্রান্তি ও বিশৃঙ্খলা ছড়িয়ে পড়েছিল আবু বকর (রা) দক্ষতার সাথে তা দূর করে মুসলিম সমাজকে ঐক্যবদ্ধ করেন। রাসুল (স)-এর পবিত্র দেহ সমাহিতকরণ ও খলিফা নির্বাচনের সমস্যার সুষ্ঠু সমাধান করে তিনি ইসলামের প্রাথমিক পর্যায়ের সংকট কাটিয়ে উঠতে অবদান রাখেন। সংকটের এই পরিস্থিতিতে খিলাফতের দায়িত্ব গ্রহণ করে তিনি নিয়ন্ত্রণহীন ও বিশৃঙ্খল নাগরিকদের সুনির্দিষ্ট ধর্মীয় অনুশাসন পালনে বাধ্য করেন। এভাবে তিনি ইসলামকে অনিশ্চয়তার হাত থেকে রক্ষা করেন। তাছাড়া জাকাত প্রদানে অস্বীকৃতি জ্ঞাপনকারী বেদুইন গোত্রগুলোর (আবস ও জুবিয়ান) বিরুদ্ধে তিনি উপযুক্ত ব্যবস্থা গ্রহণ করে ইসলামি বিধান অনুযায়ী তাদের জাকাত প্রদানে বাধ্য করেন। তিনি দীনকে (ইসলাম) সব আদর্শের ঊর্ধ্বে প্রতিষ্ঠা করেন। ভন্ড নবিদের সমুচিত শিক্ষা দিয়ে খলিফা আবু বকর (রা) ইসলামের ভিত্তি নিরাপদ করেন। আমির উল মুমেনীন (বিশ্বাসীদের নেতা) হিসেবে তিনি আরব ভূখণ্ড থেকে প্রতারণা, ভণ্ডামিসহ অনৈসলামিক কার্যকলাপের মূলোৎপাটন করে ইসলামকে নিরাপদ করেন। এছাড়া তিনি বিক্ষিপ্তভাবে ছড়িয়ে থাকা পবিত্র কুরআনের বাণীগুলো সংগ্রহ করে পুস্তক আকারে লিখে রাখার ব্যবস্থা করেন। পরিশেষে বলা যায়, খিলাফত লাভের পর ইসলাম ধর্ম ও মুসলিম রাষ্ট্রের একনিষ্ঠ সেবা করে হযরত আবু বকর (রা) ইসলামি খিলাফতকে রক্ষা করেছেন, এজন্য তাকে নিঃসন্দেহে ইসলামের ত্রাণকর্তা বলা যায়।"
        }
      ]
    },
    {
      "number": "8",
      "uddipok": "মহামতি সুলাইমান একজন শ্রেষ্ঠ সাম্রাজ্য বিস্তারকারী ছিলেন। তিনি তার সাম্রাজ্য সম্প্রসারণ করে পূর্বে কৃষ্ণসাগর থেকে পশ্চিমে তিউনিসিয়া এবং উত্তরে ভিয়েনা হতে দক্ষিণে আরব সাগর পর্যন্ত বিস্তৃত করেন। তিনি সাম্রাজ্যে আইনের শাসন ও ন্যায়বিচার প্রতিষ্ঠা করেন। দুর্নীতির দায়ে তার জামাতাকেও তিনি শাস্তি দিতে দ্বিধাবোধ করেননি। তিনি অপরাধীদের কঠোর শাস্তি দিতেন।",
      "tag": "DC 24",
      "sub_questions": [
        {
          "label": "ক",
          "question": "জাতীয়তাবাদ বলতে কী বোঝ?",
          "explanation": "জাতীয়তাবাদ হচ্ছে একধরনের মানসিক চেতনা বা অনুভূতি। জাতীয়তাবাদ বলতে একটি আদর্শকে বোঝানো হয় যেখানে জাতিকে মানব সমাজের কেন্দ্রীয় অবস্থানে স্থাপন করা হয় এবং অন্যান্য সামাজিক ও রাজনৈতিক আদর্শকে পরে স্থান দেওয়া হয়। স্বদেশ তথা মাতৃভূমির গৌরব ও অগৌরবকে কেন্দ্র করে সেই দেশের মানুষ বা জাতির অন্তরে যে উল্লাস, স্বতঃস্ফূর্ত আবেগ, অনুভূতি, চেতনা, আত্মমর্যাদা ইত্যাদি সঞ্চারিত হয় তাকেই জাতীয়তাবাদ বলে।"
        },
        {
          "label": "খ",
          "question": "হযরত ওমরের জাতীয়তাবাদী নীতি কী ছিল? ব্যাখ্যা করো।",
          "explanation": "হযরত ওমরের (রাঃ) জাতীয়তাবাদী নীতি ছিল ইসলামের মূল আদর্শের ভিত্তিতে একটি শক্তিশালী ইসলামী রাষ্ট্র প্রতিষ্ঠা করা। তিনি সাম্রাজ্যবাদী শক্তির বিরুদ্ধে প্রতিরোধ গড়ে তুলেছিলেন এবং একটি ন্যায়ভিত্তিক সমাজ ব্যবস্থা কায়েমের জন্য কাজ করেছেন। তাঁর নীতি ছিল সকল অঞ্চলের মানুষের জন্য সমতা ও সুবিচার নিশ্চিত করা এবং ইসলামী রাষ্ট্রের সীমানা বৃদ্ধি করা।  হযরত ওমরের (রাঃ) জাতীয়তাবাদী নীতির মূল বৈশিষ্ট্যগুলো হলো: ইসলামী রাষ্ট্রের ভিত্তি স্থাপন: হযরত ওমরের (রাঃ) শাসনামলে ইসলামী রাষ্ট্রের ভিত্তি আরও সুসংহত হয়। তিনি রোমান ও পারস্য সাম্রাজ্যের মতো শক্তিশালী সাম্রাজ্যগুলোকে পরাজিত করে ইসলামী রাষ্ট্রের অধীনে আনেন এবং একটি সুসংগঠিত প্রশাসন ব্যবস্থা গড়ে তোলেন।  সকল অঞ্চলের উন্নয়ন: তার শাসনামলে ইসলামী রাষ্ট্রের সকল অঞ্চলের উন্নয়ন ও অগ্রগতির প্রতি সমান মনোযোগ দেওয়া হয়। তিনি জনগণের কল্যাণের জন্য বিভিন্ন পদক্ষেপ গ্রহণ করেন এবং ন্যায়ভিত্তিক শাসন ব্যবস্থা প্রতিষ্ঠা করেন।  সামাজিক ন্যায়বিচার: হযরত ওমর (রাঃ) সমাজে ন্যায়বিচার প্রতিষ্ঠার ওপর গুরুত্ব দেন। তিনি জনগণের অধিকার রক্ষার জন্য বিভিন্ন আইন প্রণয়ন করেন এবং সকলের প্রতি সমআচরণ নিশ্চিত করেন।  সংগঠিত প্রশাসন: হযরত ওমর (রাঃ) একটি সুসংগঠিত প্রশাসন ব্যবস্থা গড়ে তোলেন, যেখানে কেন্দ্রীয় ও স্থানীয় পর্যায়ে বিভিন্ন দায়িত্ব বণ্টন করা হয়। তিনি রাষ্ট্রীয় কোষাগার, বিচার ব্যবস্থা এবং সামরিক বাহিনীকে সুসংগঠিত করেন।  ইসলামের প্রসার: তাঁর শাসনামলে ইসলামের প্রচার ও প্রসার ঘটে এবং অনেক নতুন অঞ্চল ইসলামী রাষ্ট্রের অন্তর্ভুক্ত হয়। তিনি জনগণের মধ্যে ইসলামের আদর্শ প্রচারের জন্য বিভিন্ন পদক্ষেপ গ্রহণ করেন।  সীমান্তরক্ষা: হযরত ওমর (রাঃ) ইসলামী রাষ্ট্রের সীমান্ত রক্ষার জন্য সর্বদা সচেষ্ট ছিলেন। তিনি বিভিন্ন স্থানে সৈন্য মোতায়েন করেন এবং প্রয়োজনে যুদ্ধের মাধ্যমে রাষ্ট্রের নিরাপত্তা নিশ্চিত করেন।"
        },
        {
          "label": "গ",
          "question": "মহামতি সুলায়মানের সাথে খোলাফায়ে রাশেদিনের কোন খলিফার কার্যক্রমের মিল পাওয়া যায়? ব্যাখ্যা করো।",
          "explanation": "উদ্দীপকে উল্লেখিত মহাম্মতি সুলাইমানের সাথে খুলাফায়ে রাশেদিনের দ্বিতীয় খলিফা হযরত ওমর (রা)-এর কাজের সাদৃশ্য রয়েছে। মহানবি (স) আরবে যে ইসলামি সাধারণতন্ত্রের সূচনা করেছিলেন হযরত ওমর (রা) সেটিকে একটি বৃহৎ ও শক্তিশালী সাম্রাজ্যে রূপ দিয়েছিলেন। তিনি খিলাফতে অধিষ্ঠিত হয়ে হযরত আবু বকর (রা)-এর বৈদেশিক নীতি অনুসরণ করেছিলেন। তিনি সাম্রাজ্যে আইনের শাসন ও ন্যায়বিচার প্রতিষ্ঠা করেন। উদ্দীপকে বর্ণিত মহামতি সুলাইমানের ক্ষেত্রেও এমনটি লক্ষণীয়। মহামতি সুলাইমান তার সাম্রাজ্য সম্প্রসারণ করে পূর্বে কৃষ্ণসাগর থেকে পশ্চিমে তিউনিসিয়া এবং উত্তরে ভিয়েনা থেকে দক্ষিণে আরব সাগর পর্যন্ত বিস্তৃত করেন। সাম্রাজ্যে আইনের শাসন ও ন্যায়বিচার প্রতিষ্ঠা করেন। দুর্নীতির দায়ে তার জামাতাকেও তিনি শাস্তি দিতে দ্বিধাবোধ করেননি। হযরত ওমর (রা)-ও সাম্রাজ্য বিস্তার করে অর্ধ-জাহানের বাদশা হিসেবে খ্যাতি পেয়েছিলেন। হযরত ওমর (রা) সমগ্র পারস্য ও রোমান দখল করে বিশ্বের ইতিহাসে এক নতুন অধ্যায় সংযোজন করেন। খলিফা ওমর (রা) নিজেও ছিলেন অসাধারণ সামরিক দক্ষতা ও সাংগঠনিক যোগ্যতাসম্পন্ন। তিনি আরবদের একটি সুশৃঙ্খল সামরিক জাতি হিসেবে গড়ে তুলেছিলেন। এসব কারণে তার আমলে মুসলিম সাম্রাজ্যের সীমানা পারস্য, সিরিয়া ও মিসর পর্যন্ত প্রসারিত হয়েছিল। তিনি সাম্রাজ্যে আইনের শাসন ও ন্যায়বিচার প্রতিষ্ঠা করেন। মদপানের অপরাধে তিনি নিজের ছেলে আবু শাহমাকে দোররা মেরে হত্যা করেছিলেন। সামান্য অপরাধে তিনি বিখ্যাত বীর খালিদ বিন ওয়ালিদকে সেনাপতির পদ থেকে অপসারণ করেছিলেন। এ আলোচনা থেকে বোঝা যায়, মহামতি সুলাইমানের সাথে হযরত ওমর (রা)-এর মিল রয়েছে।"
        },
        {
          "label": "ঘ",
          "question": "উদ্দীপকের ন্যায়বিচার সংশ্লিষ্ট বর্ণনাটি খোলাফায়ে রাশেদিনের উক্ত খলিফার গৃহীত ব্যবস্থার আলোকে মূল্যায়ন করো।",
          "explanation": "উক্ত খলিফা অর্থাৎ হযরত ওমর (রা) একটি সুষ্ঠু ও কল্যাণমুখী শাসনব্যবস্থা প্রবর্তন করেছিলেন। হযরত ওমর (রা) ছিলেন একজন আদর্শ খলিফা ও জনদরদি মানুষ। তার মতো সুযোগ্য শাসক বিশ্বের ইতিহাসে বিরল। তিনি তার অসাধারণ প্রশাসনিক ও সামরিক দক্ষতাবলে নব প্রতিষ্ঠিত মুসলিম সাম্রাজ্যের অবস্থান সুসংহত করেন। মহানবি (স) আরবে ইসলামি শাসনতন্ত্রের সূচনা করেছিলেন। হযরত ওমর (রা) সেটিকে একটি বৃহৎ ও শক্তিশালী সাম্রাজ্যে পরিণত করেন। তার আমলে মুসলিম সাম্রাজ্যের সীমা পারস্য, সিরিয়া ও মিসর পর্যন্ত প্রসারিত হয়। ওমর (রা) শতধাবিভক্ত আরববাসীকে ইসলামি ভ্রাতৃত্বের বন্ধনে আবদ্ধ করেন। তিনি মনে করেন, আরব মুসলমানরা ভাষা, ধর্ম, সংস্কৃতি, ইতিহাস ও ঐতিহ্যগত দিক দিয়ে সম্পূর্ণ স্বতন্ত্র একটি জাতি। তাই আরব জাতীয়তাবাদ গঠনে তিনি বিভিন্ন উদ্যোগ গ্রহণ করেন। অসাধারণ সামরিক ও সাংগঠনিক দক্ষতা বলে উচ্ছৃঙ্খল আরবদের একটি সুশৃঙ্খল সামরিক জাতি হিসেবে গড়ে তোলেন। তিনি সমগ্র সাম্রাজ্যকে ১৪টি প্রদেশে, প্রত্যেক প্রদেশকে জেলায় এবং জেলাকে মহকুমায় বিভক্ত করেন। তিনিই বিশ্বের প্রথম শাসক, যিনি ন্যায়বিচার প্রতিষ্ঠার জন্য শাসন বিভাগ থেকে বিচার বিভাগকে পৃথক করেন। তার প্রতিষ্ঠিত 'মজলিশ-উস-শুরা' বা উপদেষ্টা পরিষদ আজও বিশ্ব গণতন্ত্রের জয়গান করছে। মহানবি (স) মদিনায় গণতন্ত্রের যে বীজ বপন করেছিলেন তা ওমর (রা)-এর ঐক্য, সাম্য ও মৈত্রী নীতিতে এক শক্তিশালী মহীরূহে পরিণত হয়েছিল। তিনি বায়তুল মাল-এর সংস্কার ও পুনর্গঠন করেন। অসহায়দের অভাব দূর করার জন্য ওমর (রা) সরকারি ভাতার ব্যবস্থা করেন। এ ব্যবস্থা সুন্দরভাবে পরিচালনার জন্য তিনি বিশ্বে প্রথম আদমশুমারির প্রচলন করেন। তিনি দাসত্ব প্রথার বিলোপ সাধন করে সামাজিক সাম্য ও মানবিক মূল্যবোধ প্রতিষ্ঠা করেছিলেন। পরিশেষে বলা যায়, হযরত ওমর (রা) ছিলেন একজন প্রজারঞ্জক শাসক। তাই তিনি বিভিন্ন কার্যক্রমের মাধ্যমে সুষ্ঠু জনকল্যাণমুখী একটি শাসনব্যবস্থা কায়েম করেছিলেন, যা সর্বযুগের শাসকদের জন্য অনুকরণীয় আদর্শ।"
        }
      ]
    },
    {
      "number": "9",
      "uddipok": "আকবর সাহেবকে ক্ষমতায় অধিষ্ঠিত হয়েই সংকটময় রাজনৈতিক পরিস্থিতির মোকাবেলা করতে হয়েছে। তার শাসনামলের তিনটি মূল বৈশিষ্ট্য ছিল। তিনি দৃঢ় হস্তে বিভিন্ন বিদ্রোহ দমন করেন। তিনি আরবি ভাষাকে রাষ্ট্রীয় ভাষার মর্যাদা দান করেন। আরবি লিপির উৎকর্ষ সাধন, আরবি মুদ্রা প্রচলন এবং ডাক বিভাগের সংস্কার তার শাসনামলের অন্যতম উল্লেখযোগ্য দিক।",
      "tag": "DC 24",
      "sub_questions": [
        {
          "label": "ক",
          "question": "মুয়াবিয়া কত সালে খিলাফতে অধিষ্ঠিত হন?",
          "explanation": "৬৬১ খ্রিষ্টাব্দে মুয়াবিয়া খিলাফতে অধিষ্ঠিত হন।"
        },
        {
          "label": "খ",
          "question": "মুয়াবিয়া সচিবালয় প্রতিষ্ঠা করেন কেন?",
          "explanation": "শাসনকার্যের সুবিধার জন্য খলিফা মুয়াবিয়া কেন্দ্রীয় ও প্রাদেশিক রাজধানীতে সচিবালয় প্রতিষ্ঠা করেন। মুয়াবিয়ার সময় কেন্দ্রীয় সচিবালয়ে আরবি ভাষায় এবং প্রাদেশিক সচিবালয়গুলোতে আরবি, গ্রিক ও ফারসি ভাষার মাধ্যমে শাসনকার্য পরিচালনা করা হতো। কেন্দ্রীয় সচিবালয় প্রাদেশিক সচিবালয়গুলোর কার্যক্রমের ওপর নজরদারি করত। প্রাদেশিক সচিবালয়গুলোর কার্য পরিচালিত হতো কেন্দ্রীয় সচিবালয়ের নির্দেশে।"
        },
        {
          "label": "গ",
          "question": "\"আকবর সাহেবের শাসনকার্যের সাথে যে খলিফার শাসনের মিল রয়েছে তার শাসননীতি ও সংস্কারের বর্ণনা দাও।",
          "explanation": "উদ্দীপকের আকবর সাহেবের শাসনকাজের সাথে উমাইয়া খলিফা আবদুল মালিকের মিল রয়েছে। খলিফা আবদুল মালিকের শাসনকালকে উমাইয়া যুগের শ্রেষ্ঠ সংস্কারমূলক শাসনকাল বলা হয়। তিনি সিংহাসনে আরোহণ করেই সংস্কারমূলক অনেকগুলো পদক্ষেপ গ্রহণ করেন। উদ্দীপকের খলিফার মধ্যেও এরূপ সংস্কার প্রতিফলিত হয়েছে। খলিফা আবদুল মালিক রাষ্ট্রে আরর জাতীয় সংহতি বৃদ্ধি ও সুষ্ঠু শাসন ব্যবস্থা প্রচলনের জন্য সালেহ বিন আবদুর রহমান নামে জনৈক বিশিষ্ট পারসিক মুসলমানের পরামর্শে সরকারি কাজে আরবি ভাষা ব্যবহারের নির্দেশ দেন। আরবি রাষ্ট্রীয় ভাষা হিসেবে স্বীকৃতি লাভের পর আরব অনারর সকলের কাছে এর পঠন সহজ করণার্থে তিনি আরবি হরফে হরকত ও নোকতার প্রবর্তন করেন। বৈদেশিক মুদ্রা বিনিময় সমস্যা সমাধানের জন্য আবদুল মালিক খাঁটি আরবি মুদ্রা প্রচলন করেন। এজন্য তিনি ৬৯৫ খ্রিষ্টাব্দে দামেস্কে একটি টাকশাল নির্মাণ করে দিনার, দিরহাম ও ফালুস নামে স্বর্ণ, রৌপ্য ও তাম্রমুদ্রার প্রচলন করেন। আবদুল মালিক রাজস্ব সংস্কারের জন্য মাওয়ালিদের ওপর জিজিয়া ও খারাজ কর বাধ্যতামূলক করেন। চাষাবাদের সুবিধার জন্য তিনি সেচ সুবিধা এবং খাল খননের ব্যবস্থা করেন। এছাড়াও আবদুল মালিক ডাক বিভাগের সংস্কার, রেজিস্ট্রি বিভাগের সংস্কার এবং বিচার বিভাগ প্রতিষ্ঠা ও সংস্কার করে ইতিহাসে বিখ্যাত হয়ে আছেন। উপরের আলোচনার পরিপ্রেক্ষিতে বলা যায়, আবদুল মালিকের শাসন আমলে প্রভূত সংস্কার সাধন হয়। সে জন্য তার নাম ইতিহাসে স্মরণীয় হয়ে আছে।"
        },
        {
          "label": "ঘ",
          "question": "আকবর সাহেব-ই-উমাইয়া বংশের প্রকৃত প্রতিষ্ঠাতা- মতামত প্রদান করো।",
          "explanation": "আকবর সাহেবের সাথে সাদৃশ্যপূর্ণ শাসক অর্থাৎ' খলিফা আবদুল মালিক হলেন উমাইয়া বংশের প্রকৃত প্রতিষ্ঠাতা। উদ্দীপকে লক্ষ করা যায়, রাজস্ব প্রশাসনের সংস্কার, ডাক বিভাগের উন্নতি বিধান, নানা বিদ্রোহী জনগোষ্ঠীকে দমনের পাশাপাশি সরকার বাংলা ভাষার উন্নতিতেও নিরবিচ্ছিন্ন কাজ করছে। একইভাবে উমাইয়া খলিফা আবদুল মালিকও আরবি ভাষার উন্নতির পাশাপাশি রাজস্ব প্রশাসনের সংস্কার, ডাক বিভাগের উন্নতি, এবং বিভিন্ন বিদ্রোহ দমনে। যথেষ্ট যোগ্যতা ও দক্ষতার পরিচয় দিয়েছেন। খলিফা আবদুল মালিক রাজস্ব সংস্কারের মাধ্যমে' রাজ্যে বিরাজমান অর্থনৈতিক স্থবিরতা কাটানোর জন্য কিছু নীতি গ্রহণ করেন। এ নীতিগুলোর মধ্যে ছিল ইসলাম গ্রহণ করলেও মাওয়ালিদের জিজিয়া ও খারাজ দিতে হবে, সেনাবাহিনীতে যোগ দিলেও সৈন্যরা গ্রামে গিয়ে স্ব-স্ব পেশায় নিযুক্ত হতে হবে। মুসলমানরা জমি ক্রয় করলে আগের মতো কর দিতে হবে এবং অনাবাদি জমি ও জলাভূমির জল নিষ্কাশন করে সেগুলো চাষ করতে হবে। খলিফা আবদুল মালিক ডাক বিভাগের সংস্কারের জন্য পারসিকদের পদ্ধতি অনুযায়ী ডাক চালান প্রথার প্রচলন করেন। তিনি সাম্রাজ্যের বড় রাস্তার পাশে ডাকচৌকি নির্মাণ করেন। তার এ ডাক বিভাগ সরকারি চিঠিপত্র, আদেশ-নিষেধ আদান-প্রদান, সরকারি কর্মচারীদের স্থানান্তর, যুদ্ধক্ষেত্রে দ্রুত সৈন্য ও রসদ সরবরাহ এবং গোয়েন্দা বিভাগের কাজ সম্পাদন করত। তিনি সাম্রাজ্যে ন্যায়বিচার প্রতিষ্ঠায়ও অসামান্য ভূমিকা রাখেন। এছাড়াও খলিফা আবদুল মালিক কঠোরহস্তে বিদ্রোহীদের দমন করেন। তিনি সিংহাসনের দাবিদার খালিদ বিন ইয়াজিদকে স্বীয় দলভুক্ত এবং আমর বিন যাইদকে কৌশলে রাজপ্রাসাদে আহ্বান করে স্বহস্তে হত্যা করেন। মুসাবকে তিনি যুদ্ধের মাধ্যমে পরাজিত ও নিহত করেন। এরপর তিনি বার্বার নেতা কোমেইলার ও কাহিনার বিদ্রোহ দমন করেন। সার্বিক আলোচনার পরিপ্রেক্ষিতে বলা যায়, উমাইয়া খলিফা আবদুল মালিক বিভিন্ন সংস্কার সাধন এবং সাম্রাজ্যে বিদ্রোহীদের দমনের ক্ষেত্রে অপরিসীম কৃতিত্বের পরিচয় দিয়েছেন। তাই তাকে উমাইয়া বংশের প্রকৃত প্রতিষ্ঠাতা বলা হয়।"
        }
      ]
    },
    {
      "number": "10",
      "uddipok": "কুতুবপুর পরগনার শাসনকর্তা আনসারের মৃত্যুর পর তার পুত্র রিয়াদ সিংহাসনে বসেন। তিনি দশ বছর কৃতিত্বের সাথে শাসনকার্য পরিচালনা করে মৃত্যুবরণ করেন। মৃত্যুর পূর্বে রিয়াদ তাঁর দুই পুত্র আরাফাত ও আরশকে পরপর শাসক হিসেবে উত্তরাধিকারী মনোনীত করেন। প্রথম পুত্র আরাফাত এবং তার মৃত্যুর পর আরশ সিংহাসনে উপবেশন করেন। তবে আরশের রাজত্বকালে একটি গৌরবোজ্জ্বল অধ্যায়ের সূচনা করে। তিনি চরিত্র ও কৃতিত্ব, বৈদেশিক নীতি, অভ্যন্তরীণ নীতিতে ব্যাপক পরিবর্তন সাধন করে সফলতা, অর্জন করেন।",
      "tag": "DC 24",
      "sub_questions": [
        {
          "label": "ক",
          "question": "খলিফা হারুনের রাজত্বকাল কত?।",
          "explanation": "খলিফা হারুন-অর-রশীদের রাজত্বকাল হলো ৭৮৬ সাল থেকে ৮০৯ সাল পর্যন্ত।"
        },
        {
          "label": "খ",
          "question": "হারুনকে আব্বাসীয় বংশের শ্রেষ্ঠ শাসক বলা হয় কেন?",
          "explanation": "খলিফা হারুন রাজত্বকালে মুসলিম সাম্রাজ্য গৌরবের স্বর্ণশিখরে উন্নীত হওয়ার কারণে হারুনকে আব্বাসি বংশের শ্রেষ্ঠ শাসক বলা হয়। খলিফা হারুন-অর-রশীদ বিশ্বের সর্বকালের সর্বশ্রেষ্ঠ নৃপতিগণের অন্যতম বলে বিবেচিত। তার খিলাফতকাল ছিল শান্তি, সংহতি ও ঐশ্বর্যে ভরা। তিনি অভ্যন্তরীণ বিদ্রোহ দমনে সফল হয়েছিলেন। তার রাজত্বকালে প্রাচ্য ও প্রতীচ্যের বহু রাজা-বাদশাহ তার সাথে কূটনৈতিক সম্পর্ক স্থাপনে আগ্রহী হন। তার শাসনব্যবস্থা একটি সুপরিকল্পিত শাসন ব্যবস্থা হিসেবে প্রতিষ্ঠিত হয়। এছাড়া জ্ঞান-বিজ্ঞানের উন্নতি সাধন, জনকল্যাণ সাধন, সংস্কৃতির বিকাশ সাধন হারুনের রাজত্বকালকে শ্রেষ্ঠত্বের মর্যাদায় আসীন করেছে।"
        },
        {
          "label": "গ",
          "question": "উদ্দীপকে শাসক আরশের সাথে পাঠ্যবইয়ের যে শাসকের মিল রয়েছে? তার অভ্যন্তরীণ নীতির বর্ণনা দাও।",
          "explanation": "উদ্দীপকের শাসক আরশের সাথে আব্বাসি খলিফা হারুন অর রশীদের মিল রয়েছে। খলিফা হারুন-অর-রশীদের বাবা ছিলেন আব্বাসি খলিফা আল-মাহদি। আল মাহদি ৭৮৫ খ্রিস্টাব্দে মৃত্যুবরণ করেন। মৃত্যুর পূর্বে তিনি যথাক্রমে পুত্র মুসা ও হারুনকে তার উত্তরাধিকারী মনোনয়ন করেন। মাহদীর পর প্রথম পুত্র মুসা ও তার মৃত্যুর পর হারুন-অর-রশীদ সিংহাসনে বসেন। হারুন-অর-রশীদের রাজত্বকালে ছিল ইসলামের ইতহিাসে একটি গৌরবোজ্জ্বল অধ্যায়। উদ্দীপকের আরশের ক্ষেত্রেও এমনটি লক্ষণীয়। উদ্দীপকে দেখা যায়, পিতার মনোনয়ন অনুযায়ী প্রথম পুত্র আরাফাত এবং তার মৃত্যুর পর দ্বিতীয় পুত্র আরশ সিংহাসনে উপবেশন করেন। আরশ তার রাজত্বকালে সাম্রাজ্যের বিভিন্ন বিষয়ে পরিবর্তন সাধন করে সফলতা অর্জন করেন। আরশের মতো খলিফা হারুন-অর-রশীদও অন্যান্য বিষয়সহ অভ্যন্তরীণ বিভিন্ন নীতি গ্রহণ করে রাজ্যে সংহতি বৃদ্ধি করেন। হারুনের রাজত্বের শুরুতেই খারেজিরা বিদ্রোহ ঘোষণা করে। তারা মেসোপটেমিয়া, আর্মেনিয়া, আজারবাইজান এবং সর্বশেষে পারস্যের হিরাত পর্যন্ত বিদ্রোহ ঘোষণা করে। হারুন দক্ষতার সাথে অভিযান প্রেরণ করে এদের বিদ্রোহ দমন করেন। খলিফা হারুন মধ্য এশিয়ায় দক্ষতার সাথে শাসন পরিচালনা করে শান্তি স্থাপন করেন। ৭৯২ খ্রিস্টাব্দে মুদারীয় এবং হিমারীয় গোত্রের মধ্যে দ্বন্দ্ব শুরু হয়। খলিফার আদেশে সেনাপতি মুসা বিন ঈসা সিরিয়ায় এবং সেনাপতি দাউদ মুহাল্লাবি সিন্দুতে এ বিদ্রোহ দমন করেন। তিনি বিদ্রোহকারী মসুলের প্রাচীরগুলো ভেঙে দিয়ে ভবিষ্যতে তারা যাতে বিদ্রোহ করতে না পারে, সে ব্যবস্থা গ্রহণ করেন। হারুনের রাজত্বকালে নাইসিফোরাস বার বার সাম্রাজ্যে আক্রমণ চালায়। আর বার বার পরাজিত হয়ে খলিফার কাছে ক্ষমা প্রার্থনা করে। খলিফা বার বার তাকে ক্ষমা করে অদূরদর্শিতার পরিচয় দেন। খলিফা হারুনের খ্যাতিতে মুগ্ধ হয়ে ফ্রান্সের সমসাময়িক নৃ নতিক সম্পর্ক স্থাপন করেন। এছাড়া তিনি ভারত ও চীনের সাথেও কূটনৈতিক সম্পর্ক স্থাপন করেছিলেন। সুতরাং দেখা যায়, উদ্দীপকের শাসকের সাথে খলিফা হারুনের সাদৃশ্য রয়েছে। আর অভ্যন্তরীণ নীতির ব্যাপারে এ শাসক অধিক দক্ষতার স্বাক্ষর বহন করেছেন। পতি তার দরবারে বন্ধুত্ব করার দূত পাঠান।"
        },
        {
          "label": "ঘ",
          "question": "আরশ এর কৃতিত্ব আব্বাসীয় একজন খলিফার কৃতিত্বের সমান-মতামত দাও।",
          "explanation": "আরশ-এর কৃতিত্বের মাধ্যমে আব্বাসীয় খলিফা হারুন-অর-রশীদের কৃতিত্বের প্রতি ইঙ্গিত করা হয়েছে। খলিফা হারুন-অর-রশীদ তেইশ বছর (৭৮৬-৮০৯) বাগদাদের সিংহাসনে অধিষ্ঠিত ছিলেন। তার সুদীর্ঘ রাজত্বকাল আরব ইতিহাসের সর্বাপেক্ষা গৌরবোজ্জ্বল যুগ। তিনি অসামান্য প্রতিভা ও চারিত্রিক বৈশিষ্ট্যের মাধ্যমে খেলাফতকে একটি মর্যাদাপূর্ণ অবস্থানে আসীন করেছিলেন। উদ্দীপকের আরশের মধ্যেও এর প্রতিফলন লক্ষ করা যায়। উদ্দীপকের শাসক আরশ ও তার রাজত্বকালে একটি গৌরবোজ্জ্বল অধ্যায়ের সূচনা করে। বৈদেশিক নীতি, অভ্যন্তরীণ নীতিতে ব্যাপক পরিবর্তন সাধন করে তিনি সফলতা অর্জন করেন। এভাবে খলিফা হারুন-অর-রশীদ ও সিংহাসনে আরোহণ করে একের পর এক অভ্যন্তরীণ বিদ্রোহের সম্মুখীন হন। তিনি সাফল্যের সঙ্গে সেগুলো দমন করেন। হারুন-অর-রশীদের রাজত্বকালে প্রাচ্য ও প্রতীচ্যের বহু রাজা বাদশাহ তার সাথে কূটনৈতিক সম্পর্ক স্থাপনে আগ্রহী হন। তিনি চীনের সম্রাট, ফ্রান্সের সম্রাট এবং বাইজান্টাইন সম্রাটের সাথে কূটনৈতিক সম্পর্ক স্থাপন করেছিলেন। খলিফা হারুন বিভিন্ন প্রদেশে যোগ্য কর্মচারী নিয়োগ এবং তাদের কার্যকলাপ পর্যবেক্ষণের ব্যবস্থা করেন। তিনি ইসলামি শরিয়তের মূলনীতি অনুযায়ী শাসনব্যবস্থা পরিচালনা করতেন। পৃথক দিওয়ান বিভাগ, বিশেষভাবে সৈন্যবাহিনী, রাজস্ব, আয়কর, ডাক এবং প্রদেশসমূহ নিয়ে হারুন একটি সুপরিকল্পিত শাসনব্যবস্থা প্রতিষ্ঠিত করেন। তার সময়ে বাগদাদ ঐশ্বর্যপূর্ণ ও সুষমামন্ডিত এক নগরে পরিণত হয়। খলিফার পৃষ্ঠপোষকতায় ধর্মতত্ত্ব, দর্শন, সাহিত্য, চিকিৎসাবিদ্যা, সংগীত, জ্যোতির্বিদ্যা প্রভৃতি ক্ষেত্রে মুসলমানরা অসামান্য অবদান রাখেন। এ সময় বিশিষ্ট গবেষক ও ব্যক্তিবর্গের জ্ঞানচর্চায় বাগদাদ বিশ্বের অন্যতম সেরা জ্ঞান কেন্দ্রে পরিণত হয়। প্রজারঞ্জক, জনদরদি এবং মহানুভব খলিফা হিসেবেও হারুনের খ্যাতি ছিল। তিনিই সর্বপ্রথম আরব সাম্রাজ্যে হাসপাতাল নির্মাণ করেন। তার সময়ে সমগ্র রাজ্যে ৩৪টি হাসপাতাল ছিল। তিনি বার্মাকিদের ধ্বংস সাধন করে নিজের অবস্থানকে ঝুঁকিমুক্ত করেন। পরিশেষে বলা যায়, খলিফা হারুনের সাড়ে তেইশ বছরের রাজত্বকাল এশিয়ার সারাসিনীয় শাসনের সর্বাপেক্ষা গৌরবময় যুগের সাক্ষ্য বহন করে। এ হিসেবে খলিফা হারুন-অর-রশিদকে একজন সফল ও কৃতিত্বপূর্ণ শাসক হিসেবে অভিহিত করা যায়।"
        }
      ]
    },
    {
      "number": "11",
      "uddipok": "তিনি ছিলেন ইসলামের ইতিহাসে সর্বপ্রথম \"শাহানশাহ\" উপাধি গ্রহণকারী শাসক। তিনি তার বংশের শ্রেষ্ঠ শাসক ছিলেন। প্রজাদের উন্নতির জন্য তিনি বহু উন্নয়নমূলক কাজ করেছিলেন। তার মৃত্যুর পর তার বংশের পতন শুরু হয়। এই পতনের কারণগুলো ছিলো-শিয়া-সুন্নী বিদ্বেষ, আরব-পারসিক দ্বন্দ্ব ও সেলজুকদের আক্রমণ।",
      "tag": "DC 24",
      "sub_questions": [
        {
          "label": "ক",
          "question": "ক্রুসেড শব্দের অর্থ কী?",
          "explanation": "ক্রুসেড শব্দের অর্থ 'ধর্মযুদ্ধ'।"
        },
        {
          "label": "খ",
          "question": "ক্রুসেড বলতে কী বোঝ?",
          "explanation": "ক্রুসেড বলতে মধ্যযুগে খ্রিষ্টান ও মুসলমানদের মধ্যে সংঘটিত ধর্মযুদ্ধকে বোঝায়। একাদশ থেকে ত্রয়োদশ শতাব্দী পর্যন্ত প্রায় তিনশত বছর ধরে ঈর্ষাপরায়ণ ও বিক্ষুব্ধ খ্রিষ্টান জগৎ ধর্মের ডাকে বক্ষে ক্রুস চিহ্ন ধারণ করে মুসলমানদের বিরুদ্ধে যে যুদ্ধ পরিচালনা করে, তাই ইতিহাসে ক্রুসেড নামে পরিচিত। ক্রুসেড শব্দটির অর্থ ধর্মযুদ্ধ। খ্রিস্টানদের ধর্মীয় প্রতীক ব্রুস থেকে 'ক্রুসেড' শব্দটির উৎপত্তি হয়েছে। মুসলিম এশিয়ার বিরুদ্ধে খ্রিষ্টান ইউরোপের সীমাহীন হিংসা-বিদ্বেষ প্রকাশিত হয়েছে ক্রুসেড নামক এ ধর্মযুদ্ধের মাধ্যমে।"
        },
        {
          "label": "গ",
          "question": "উদ্দীপকে কোন শাসক সম্পর্কে ইজিাত প্রদান করা হয়েছে?",
          "explanation": "উদ্দীপকে বুয়াইয়া শাসক আজদুদ্দৌলার প্রতি ইঙ্গিত করা হয়েছে। আব্বাসি খিলাফতের দুর্বলতা ও অযোগ্যতার সুযোগে নবম শতাব্দী থেকেই এর অভ্যন্তরে বিভিন্ন ক্ষুদ্র ও প্রায় স্বাধীন রাষ্ট্র শক্তির অভ্যুদয় ঘটে। এসব রাষ্ট্র শক্তির মধ্যে একটি হলো বুয়াইয়া। আজদুদ্দৌলাহ ছিলেন একজন বুয়াইয়া শাসক। উদ্দীপকে এ শাসকের কথাই বলা হয়েছে।উদ্দীপকে যে শাসকের কথা বলা হয়েছে তার উপাধি ছিল শাহানশাহ। তিনি তার বংশের শ্রেষ্ঠ শাসক ছিলেন। প্রজাদের উন্নতির জন্য তিনি বহু উন্নয়নমূলক কাজ করেছিলেন। তার মৃত্যুর পর তার বংশের পতন শুরু হয়। বুয়াইয়া শাসক আজদুদ্দৌলার ক্ষেত্রেও এমনটি লক্ষ করা যায়। আজদুদ্দৌলাহর পূর্ববর্তী আমিররা শুধু 'সুলতান' উপাধি গ্রহণ করে সন্তুষ্ট ছিলেন। কিন্তু আজদুদ্দৌলাই প্রথম শাসক যিনি 'সুলতান' ও 'শাহানশাহ' উভয়ই উপাধি একসাথে গ্রহণ করেন। তিনি বুয়াইয়া প্রজাদের কল্যাণে নানামুখী উন্নয়নমূলক কাজ করেছিলেন। আজদুদ্দৌলা বুয়াইয়া আমিরদের স্থাপিত ইরাক ও পারস্যের ক্ষুদ্র ক্ষুদ্র রাজ্যগুলোকে সংঘবদ্ধ করে খলিফা হারুনের সাম্রাজ্যের মতো একটি বিশাল সাম্রাজ্য প্রতিষ্ঠা করেন। হযরত আলি (রা)-এর কবরস্থান বলে কথিত নাজাফে তিনি একটি অপূর্ব সমাধি সৌধ নির্মাণ করেন। তার খ্রিষ্টান উজির নসর ইবনে হারুন রাজ্যে অনেক দৃষ্টি নন্দন গির্জা ও মঠ নির্মাণ করেন। সুতরাং বোঝা যায়, উদ্দীপকে শাসক আজদুদ্দৌলার প্রতি নির্দেশ করা হয়েছে।"
        },
        {
          "label": "ঘ",
          "question": "উদ্দীপকে উল্লিখিত বংশের পতনের কারণগুলো তোমার পঠিত বইয়ের আলোকে বিশ্লেষণ করো।",
          "explanation": "বুয়াইয়া বংশের পতনের পেছনে নানামুখী কারণ নিহিত ছিল। বুয়াইয়াদের পতনের প্রধান কারণ ছিল শিয়া-সুন্নী দ্বন্দ্ব। শিয়া মতাবলম্বী বুয়াইয়া সুলতানরা সুন্নি আব্বাসি খলিফাকে তাদের বশ্যতা স্বীকারে বাধ্য করেছিল। শিয়া সুলতানরা খলিফার মতো খুৎবায় তাদের নাম পাঠ, মুদ্রায় নাম অঙ্কিত করা, বিশেষ পোশাক পরিধান করাসহ নানাভাবে নিজেদের বিশেষত্ব প্রকাশ করত। এ কারণে সুন্নি মতাবলম্বীরা অপমানিত হয়ে শিয়া প্রভাবের তীব্র বিরোধিতা করে। আব্বাসি খিলাফতের প্রথম দিকে শিয়া বার্মাকি উজির পরিবারের পতনের পর আবার শিয়া-বুয়াইয়া বংশের উত্থান ঘটে। এ সময় আব্বাসি প্রশাসনে আরবদের তুলনায় পারসিকদের প্রভাব উত্তরোত্তর বৃদ্ধি পায়। বুয়াইয়া সুলতানদের এরূপ বৈষম্য আরবদের ক্ষুদ্ধ করে তোলে। বুয়াইয়া আমিররা ছিল স্বেচ্ছাচারি, বিশ্বাসঘাতক, স্বার্থান্বেষী, নিষ্ঠুর। তারা বাগদাদের দুর্বল আব্বাসি খলিফাদের রক্ষা করতে এসে যে চরম স্বেচ্ছাচারী ভূমিকা গ্রহণ করে, তার তুলনা ইতিহাসে বিরল। নীতিজ্ঞানহীন আজদুদ্দৌলাহ খলিফার সার্বভৌমত্বে চরম আঘাত হানতে একটুও দ্বিধা করেন নি। এক পর্যায়ে তারা রাজ্যের সর্বসময় ক্ষমতা দখল করলে দেশজুড়ে অশান্তি দেখা দেয়। অবশেষে ১০৫৫ খ্রিষ্টাব্দে বুয়াইয়া বংশের পতন হয়। উপরের আলোচনা থেকে বোঝা যায়, শিয়া-সুন্নি সংঘাত, আরব-পারসিক দ্বন্দ্ব, বুয়াইয়া আমিরদের নিষ্ঠুরতা প্রভৃতি কারণে বুয়াইয়া বংশের পতন ঘটে।"
        }
      ]
    }
  ]
}