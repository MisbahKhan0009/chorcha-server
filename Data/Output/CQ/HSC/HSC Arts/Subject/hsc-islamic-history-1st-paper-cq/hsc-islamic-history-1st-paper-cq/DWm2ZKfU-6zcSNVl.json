{
  "title": "ঢাকা রেসিডেনসিয়াল কলেজ ২০২৫",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "অফ্রিকার উত্তরাংশে বিশাল অংশ জুড়ে সাহারা মরুভূমি অবস্থিত। এর পশ্চিমে আটলান্টিক মহাসাগর, পূর্বে লোহিত সাগর, উত্তরে আটলাস পর্বত ও ভূমধ্যসাগর এবং তার দক্ষিণে নাইজার উপত্যকা অবস্থিত। অঞ্চলটি অতি উষ্ণ ও বেশির ভাগ অঞ্চলই অনুর্বর। অধিবাসীর অধিকাংশই যাযাবর। তারা ছাগল, ভেড়া, উট পালন করে এবং পানির সন্ধানে ঘুরে বেড়ায়। যাযাবর ও পণ্য বাহকেরা যাতায়াতের জন্য উট ব্যবহার করে।",
      "tag": "DRMC 25",
      "sub_questions": [
        {
          "label": "ক",
          "question": "কাদের বেদুইন বলা হয়?",
          "explanation": "মরুবাসী আরবদের বেদুইন বলা হয়।"
        },
        {
          "label": "খ",
          "question": "আসাবিয়া বলতে কী বোঝায়? ব্যাখ্যা করো।",
          "explanation": "আসাবিয়া বলতে গোত্রীয় সংহতিকে বোঝায়। আসাবিয়া শব্দের ইংরেজি প্রতিশব্দ Social Solidarity বাংলায় একে সামাজিক সংহতি বা গোত্রীয় সংহতি বলা হয়। গোত্রপ্রীতি ছিল আরব বেদুইনদের মূল প্রেরণা। এর মূল কথা হলো গোত্রের সদস্যদের প্রতি সীমাহীন ও নিঃস্বার্থ ভালোবাসা ও আনুগত্য। ইবনে খালদুনের মতে, রক্ত, ধর্ম, জাতীয়তা প্রভৃতির মাধ্যমে আসাবিয়া বা গোত্রীয় সংহতি গড়ে ওঠে।"
        },
        {
          "label": "গ",
          "question": "উদ্দীপকের সাহারা মরুভূমির সাথে তোমার পঠিত কোন অঞ্চলের সাদৃশ্য লক্ষ করা যায়? ব্যাখ্যা করো।",
          "explanation": "উদ্দীপকের সাহারা মরুভূমির সাথে আমার পঠিত প্রাক-ইসলামি আরবের ভৌগোলিক অবস্থান ও ভূ-প্রাকৃতিক অঞ্চলের সাদৃশ্য লক্ষ করা যায়। আরব উপদ্বীপের উত্তরে রয়েছে সিরিয়া মরুভূমি, পূর্বে পারস্য উপসাগর ও ওমান উপসাগর, দক্ষিণে ভারত মহাসাগর এবং পশ্চিমে লোহিত সাগর। ওমান উপসাগর, দাক্ষণে ভারত মহাসাগর এবং পশ্চিমে লোহিত সাগর। ভৌগোলিক অবস্থানের দিক দিয়ে আরব উপদ্বীপ এশিয়া, ইউরোপ ও আফ্রিকা মহাদেশের সংযোগস্থলে অবস্থিত। উদ্দীপকের সাহারা মরুভূমির ক্ষেত্রেও এ রকম বৈশিষ্ট্য চোখে পড়ে। উদ্দীপকে বর্ণিত সাহারা মরুভূমির পশ্চিমে আটলান্টিক মহাসাগর, পূর্বে লোহিত সাগর, উত্তরে আটলাস পর্বত ও ভূমধ্যসাগর এবং তার দক্ষিণে নাইজার উপত্যকা অবস্থিত। অঞ্চলটি অতি উষ্ণ ও অনুর্বর। অধিবাসীরা অধিকাংশই যাযাবর। তারা যাতায়াতের জন্য উট ব্যবহার করে। এসব চিত্র প্রাক-ইসলামি আরব উপদ্বীপেও লক্ষ করা যায়। ভূ-প্রকৃতি অনুসারে সমগ্র আরব উপদ্বীপ তিন ভাগে বিভক্ত। যথা- (ক) মরু অঞ্চল, (খ) পাহাড়ি অঞ্চল এবং (গ) উর্বর অঞ্চল। অভ্যন্তরীণ নদ-নদীর অভাবে উত্তপ্ত মরু অঞ্চল শুল্ক, রুক্ষ, রৌদ্র দন্দ্ব ও গাছপালা শূন্য এবং 'লু' হাওয়া প্রবাহিত এলাকা। আরব ভূমির অধিকাংশই আফ্রিকা ও এশিয়ার বৃষ্টিহীন প্রান্তর। তবে হেজাজ প্রদেশের উত্তরাংশে অবস্থিত মরুদ্যানগুলো মানুষের বসবাসের উপযোগী। আরবদেশে নৌ চলাচলের উপযোগী কোনো নদ-নদী না থাকায় উটই প্রাচীন আরববাসীর ব্যবসা-বাণিজ্য ও চলাচলের প্রধান বাহন হিসেবে ব্যবহৃত হতো। সুতরাং বলা যায়, সাহারা মরুভূমির সাথে প্রাক-ইসলামি আরব অঞ্চলের সাদৃশ্য বিদ্যমান।"
        },
        {
          "label": "ঘ",
          "question": "উদ্দীপকের আলোকে উক্ত অঞ্চলের অধিবাসীদের জীবন-জীবিকা পর্যালোচনা করো।",
          "explanation": "উদ্দীপকে বর্ণিত সাহারা অঞ্চলের মতো আরব অধিবাসীদের জীবন- জীবিকায় বৈচিত্র্যতা পরিলক্ষিত হয়। আরব উপদ্বীপের বৈচিত্র্যময় ভৌগোলিক অবস্থান ও আবহাওয়া এর অধিবাসীদের জীবন-জীবিকা তথা দৈহিক ও মানসিক চরিত্র গঠন, ধর্মীয় ও রাজনৈতিক মূল্যবোধ বিকাশে ব্যাপক প্রভাব ফেলেছিল। পৃথিবীর অত্যন্ত শুষ্ক ও গ্রীষ্মপ্রধান অঞ্চলের মধ্যে আরব উপদ্বীপ অন্যতম। তাই বৃষ্টিহীন মরুভূমিকে ঘিরেই এখানকার জনগোষ্ঠীর জীবন ও জীবিকা গড়ে ওঠে। উদ্দীপকেও এমন প্রতিচ্ছবি ফুটে উঠেছে। উদ্দীপকে উল্লেখিত সাহারা মরুভূমি অঞ্চলটি অতি উষ্ণ ও বেশির ভাগ অঞ্চলই অনুর্বর। এর অধিকাংশ অধিবাসী যাযাবর। তারা ছাগল, ভেড়া, উট পালন করে এবং পানির সন্ধানে ঘুরে বেড়ায়। পণ্য পরিবহন ও যাতায়াতের জন্য তারা উট ব্যবহার করে। অনুরূপভাবে আরব উপদ্বীপের মরুময় প্রান্তরে আরব বেদুইনরা বাস করে। আরবে নদ-নদী না থাকা, কৃষিযোগ্য জমির স্বল্পতা, জীবনধারণের উপযোগী খাদ্যদ্রব্য পর্যাপ্ত পরিমাণে উৎপন্ন না হওয়ার কারণে পশুচারণই ছিল তাদের প্রধান জীবিকা। তারা খাদ্য ও পানির সন্ধানে এক স্থান থেকে অন্য স্থানে ছুটে বেড়াত। মরুময় দুর্গম পথে চলার সময় নিরাপত্তার জন্য বেদুইনরা কাফেলাবন্ধ হয়ে চলত। বেদুইনদের আয়ের অন্যতম উৎস ছিল পশু শিকার। মরুভূমির কঠোর প্রকৃতি, অসহ্য উত্তাপ, খাদ্যের অভাব প্রভৃতির বিরুদ্ধে সংগ্রাম করতে গিয়ে তারা হয়ে উঠেছিল অপ্রতিরোধ্য। সঙ্গত কারণে তাদের অন্যতম প্রিয় পেশা ছিল লুটতরাজ। তবে নগরবাসী আরবদের জীবনযাত্রা ছিল কিছুটা উন্নত। তারা ব্যবসা-বাণিজ্য করে জীবিকা নির্বাহ করত। আরব অধিবাসীদের নেতিবাচক গুণাবলির পাশাপাশি কিছু ভালো গুণাবলিও ছিল। যেমন- গোত্রপ্রীতি ও আতিথেয়তা। বেদুইনরা রক্তের বদলে রক্তের নীতিতে বিশ্বাসী হলেও তারা ছিল খুবই অতিথিপরায়ণ। যত বড়ো শত্রুই হোক না কেন কোনো বেদুইনের ঘরে আশ্রয় নিলে আশ্রয়দাতা তাকে সমাদর করতেন। পরিশেষে বলা যায়, প্রাক-ইসলামী আরবে শহরবাসীরা কৃষি ও বাণিজ্যের মাধ্যমে নিজেদের জীবনযাত্রাকে উন্নত করেছে। অপরদিকে প্রকৃতির সাথে লড়াই করতে গিয়ে বেদুইনরা একদিকে যেমন- রুক্ষ দুঃসাহসী, দুর্ধর্ষ সৈনিক অন্যদিকে হয়েছে কষ্টসহিষ্ণু ও পরিশ্রমী।"
        }
      ]
    },
    {
      "number": "2",
      "uddipok": "সিন্ধু সভ্যতা প্রাচীন সভ্যতাগুলোর অন্যতম। এটি একটি নগরভিত্তিক সভ্যতা। এদের লিখন পদ্ধতি ছিল চিত্রভিত্তিক সিন্ধু। সভ্যতা নগরভিত্তিক হলেও তাদের ছিল উন্নত কৃষি ব্যবস্থা। যব, গম, তুলাসহ নানা রকম ফসল তারা উৎপন্ন করত। উন্নত ফসল উৎপাদনের জন্য তারা জমিতে বাঁধ দিত। বন্যার পানিকে সংরক্ষণ করে কাজে লাগাত। আবার নালা কেটে জলসেচের মাধ্যমে পানি এনে ফসলের মাঠে সরবরাহ করত।",
      "tag": "DRMC 25",
      "sub_questions": [
        {
          "label": "ক",
          "question": "ইতিহাসের জনক কে?",
          "explanation": "ইতিহাসের জনক হেরোডোটাস।"
        },
        {
          "label": "খ",
          "question": "উটকে 'মরুভূমির জাহাজ' বলা হয় কেন?",
          "explanation": "মরু অঞ্চলে যাতায়াতের প্রধান বাহন হওয়ায় উটকে 'মরুভূমির জাহাজ' বলা হয়। আরবের অধিকাংশ অঞ্চলই মরুময়। আর উত্তপ্ত মরু অঞ্চলে উট চলাচলের একমাত্র উপযোগী প্রাণী। তাই অর্থনৈতিক ও রাজনৈতিক গুরুত্ব বিবেচনায় মরুময় আরবে এটি সর্বাধিক গৃহপালিত প্রাণী। উট একবার পানি পান করে দীর্ঘদিন (শীতকালে প্রায় ২৫ এবং গ্রীষ্মকালে ৫দিন) ধরে রাখতে পারে। তাই মরুবাসীরা খাদ্য-পানীয় সংগ্রহ ও যোগাযোগের প্রধান বাহন এবং ক্রয়- বিক্রয়ের মাধ্যম হিসেবে উট ব্যবহার করতো। এ কারণে উটকে 'মরুভূমির জাহাজ' বলা হয়।"
        },
        {
          "label": "গ",
          "question": "উদ্দীপকের সিন্ধু সভ্যতার লিখন পদ্ধতির সাথে প্রাচীন কোন সভ্যতার লেখনীর মিল রয়েছে? ব্যাখ্যা করো।",
          "explanation": "উদ্দীপকের সিন্ধু সভ্যতার লিখন পদ্ধতির সাথে প্রাচীন মিসরীয় সভ্যতার লিখন পদ্ধতির মিল রয়েছে। লিপির মাধ্যমে ভাষাকে লিখিতভাবে উপস্থাপন করা হয়। মৌখিক ভাষার স্থানগত ও কালগত সীমাবদ্ধতা জয় করেছে এ লিখিত ভাষা। এ কারণে লিপি বা লিখন পদ্ধতি সভ্যতার ইতহাসে বিশেষ গুরুত্বপূর্ণ একটি আবিষ্কার। প্রাচীন মিসরীয় সভ্যতা এবং উদ্দীপকের সিন্ধু সভ্যতা উভয়ই এক্ষেত্রে গুরুত্বপূর্ণ অবদান রেখেছিল। উদ্দীপকে উল্লেখিত সিন্ধু সভ্যতার অধিবাসীরা চিত্রভিত্তিক লিপি উদ্ভাবন করেছে। অর্থাৎ চিত্রের মাধ্যমে এ লিপিতে মনের ভাব প্রকাশ করা হতো। আর এ দিক থেকেই মিসর ও সিন্ধু সভ্যতার লিখন পদ্ধতি একই প্রকৃতির। বিশ্বসভ্যতার ইতিহাসে মিসরীয়রাই প্রথম চিত্রলিপিভিত্তিক লিখন পদ্ধতি আবিষ্কার করে। তাদের লিপির নাম ছিল 'হায়ারোগ্লিফিক', যার অর্থ 'পবিত্র লিপি'। এটি ছিল একটি লিখিত ভাষা। এ লিখিত ভাষায় নানা প্রকার দ্রব্য, প্রাকৃতিক বিষয়, প্রকৃতির ছবি আঁকা থাকত। এ থেকে জিনিসগুলোর পরিচয় ও নাম জানা সম্ভব হতো। হায়ারোগ্লিফিক শিলালিপি প্রথমে তৈজসপত্র ফলক এবং কবরের নামে খোদাই করা হতো। পরে মিসরে প্যাপিরাস উদ্ভিদ থেকে কাগজ আবিষ্কৃত হলে এতে এ লিপি উৎকীর্ণ করা হয়। প্রায় ৭৫০টি চিত্রলিপির চিহ্ন দিয়ে এ প্রাচীন মিসরীয় লিপি পদ্ধতি তৈরি করা হয়েছিল। সুতরাং সিন্ধু সভ্যতার লিখন পদ্ধতি প্রাচীন মিসরীয় সভ্যতার লিখন পদ্ধতির কথাই মনে করিয়ে দেয়।"
        },
        {
          "label": "ঘ",
          "question": "'সিন্ধু সভ্যতার কৃষি ব্যবস্থা মিসরীয় সভ্যতার কৃষি ব্যবস্থার প্রতিচ্ছবি'- উক্তিটি ব্যাখ্যা করো।",
          "explanation": "পদ্ধতিগত দিক থেকে উদ্দীপকে বর্ণিত সিন্ধু সভ্যতার কৃষিব্যবস্থা মিসরীয় কৃষিব্যবস্থারই প্রতিচ্ছবি। কৃষিকাজের জন্য পানিসেচ ও উর্বর ভূমি প্রয়োজন হয়। নদীর অববাহিকায় এ দুইয়ের প্রাপ্তিই সুনিশ্চিত হয়। ফলে কৃষি উৎপাদনের জন্য নদীর পার্শ্ববর্তী ভূমি গুরুত্বপূর্ণ বলে বিবেচিত। আলোচ্য মিসর ও সিন্ধু সভ্যতা তার প্রমাণ বহন করে। উদ্দীপকে বর্ণিত সিন্ধু সভ্যতা সিন্ধু নদকে ঘিরে গড়ে উঠেছে। সিন্ধুর অববাহিকায় তারা কৃষির ব্যাপক প্রচলন করেছিল। সিন্ধুর পানি তাদের কৃষি কাজের মূল উৎস ছিল। নদীতে বাঁধ দিয়ে পানি ধরে রেখে তারা কৃষিকাজে ব্যবহার করত, যা মিসরীয় সভ্যতারই অনুরূপ। কারণ নীল নদের পানিবাহিত পলিমাটিতে মিসরীয়রা চাষাবাদ করে প্রচুর ফসল ফলাতে সমর্থ হয়েছিল। নদীতে বাঁধ দিয়ে তারা পানি ধরে রাখত এবং শুষ্ক মৌসুমে তারা কৃষিকাজে এ পানি ব্যবহার করত। এভাবে বিভিন্ন প্রকার কৃষিজ দ্রব্য উৎপাদন হতো প্রচুর পরিমাণে। যার কারণে মিসরের ব্যবসা-বাণিজ্যেও সমৃদ্ধি এসেছিল। আর এ কৃষি উৎপাদন প্রাচীন মিসরীয়দের প্রধান জীবিকা হওয়ায় এ সময় কৃষিকে কেন্দ্র করেই বসতি স্থাপন, বাঁধ নির্মাণ কৌশল, সেচ ব্যবস্থা ও ক্ষুদ্র শিল্পের বিকাশ ঘটেছিল। এভাবে প্রাচীন মিসরীয়রা কৃষিক্ষেত্রে ব্যাপক উন্নতি সাধন করেছিল। পরিশেষে বলা যায়, নদীকেন্দ্রিক সভ্যতা হওয়ায় উদ্দীপকের সিন্ধু এবং প্রাচীন মিসরীয় সভ্যতা উভয়ই কৃষিক্ষেত্রে ব্যাপক অগ্রগতি লাভ করেছিল।"
        }
      ]
    },
    {
      "number": "3",
      "uddipok": "হযরত ইব্রাহীম (আ) ২০০০ খ্রিষ্টপূর্বাব্দে ইরাকের বাবেল শহরে জন্মগ্রহণ করেন। ঐশীবাণী প্রাপ্ত হয়ে তিনি সেখানে একটি নতুন। ধর্মমত এবং আল্লাহর একত্ববাদ প্রচার শুরু করেন। কিন্তু বাবেলের শাসক মূর্তি পূজারি নমরুদ এর বিরোধিতা শুরু করে এবং শেষ পর্যন্ত। শান্তিস্বরূপ হযরত ইব্রাহীম (আ)-কে অগ্নিকুণ্ডে নিক্ষেপ করে হত্যার চেষ্টা করে। আল্লাহর রহমতে তিনি অগ্নি থেকে রক্ষা পান এবং নিজ মাতৃভূমি পরিত্যাগ করে সিরিয়া গমন করেন। তিনি আল্লাহর ইবাদত। করার জন্য ধ্বংসপ্রাপ্ত কাবাঘর পুনঃনির্মাণ করেন এবং আল্লাহর। একত্ববাদ প্রচার করতে থাকেন।",
      "tag": "DRMC 25",
      "sub_questions": [
        {
          "label": "ক",
          "question": "মিরাজ কত খ্রিষ্টাব্দে সংঘটিত হয়?",
          "explanation": "৬২০ খ্রিষ্টাব্দে মিরাজ সংঘটিত হয়।"
        },
        {
          "label": "খ",
          "question": "মক্কা বিজয়কে 'রক্তপাতহীন বিজয়' বলা হয় কেন? ব্যাখ্যা করো।",
          "explanation": "মক্কা বিজয়ের সময়ে মহানবি (স) কোনো প্রকার রক্তপাত না। ঘটিয়ে মক্কাবাসীকে নিঃশর্তভাবে ক্ষমা করেছিলেন বলে এ বিজয়কে রক্তপাতহীন বিজয় বলা হয়। মহানবি (স) ৬৩০ খ্রিস্টাব্দে মক্কা বিজয় করেন। এ সময় তিনি অতীতের সব অপমান ও অন্যায় ভুলে গিয়ে মক্কাবাসীর প্রতি সর্বজনীন ক্ষমা ঘোষণা করেন। এভাবে রচিত হয় পৃথিবীর ইতিহাসে রক্তপাতহীন এক ঐতিহাসিক বিজয়। আলেকজান্ডার, জুলিয়াস সিজার ও নেপোলিয়ানের দেশজয় ছিল নিরীহ জনসাধারণের রক্তপাতের ইতিহাস। কিন্তু মহানবি (স)-এর মক্কা বিজয় ছিল রক্তপাতহীন এক মহাবিজয়।"
        },
        {
          "label": "গ",
          "question": "উদ্দীপকের হযরত ইব্রাহীম (আ)-এর সাথে তোমার পঠিত। কোন মহান ব্যক্তির সাদৃশ্য রয়েছে? ব্যাখ্যা করো।",
          "explanation": "উদ্দীপকের হযরত ইব্রাহীম (আ)-এর সাথে আমার পঠিত হযরত মুহাম্মদ (স)-এর সাদৃশ্য রয়েছে। নবুয়ত লাভের পর মহানবি (স) মক্কাবাসীর কাছে তাওহিদের বাণী প্রচার - শুরু করেন। এতে মক্কার পৌত্তলিক কুরাইশরা ক্ষিপ্ত হয়ে ওঠে এবং তার ওপর অত্যাচার, নির্যাতন শুরু করে। কুরাইশদের অত্যাচারের মাত্রা মারাত্মকভাবে বেড়ে গেলে হযরত আবু বকর (রা)-কে সাথে নিয়ে তিনি মক্কা থেকে মদিনায় হিজরত করেন। উদ্দীপকের হযরত ইব্রাহীম (আ)-এর ক্ষেত্রেও এমন ঘটনার প্রতিচ্ছবি লক্ষ করা যায়। উদ্দীপকে বর্ণিত হয়েছে, হযরত ইব্রাহীম (আ) বাবেল শহরে জন্মগ্রহণ করেন এবং সেখানে তিনি ঐশীবাণী প্রাপ্ত হন। তিনি সেখানে একটি নতুন ধর্মমত এবং আল্লাহর একত্ববাদ প্রচার শুরু করলে মূর্তিপূজারি নমরুদ এর • বিরোধিতা করে এবং শেষ পর্যন্ত তাকে হত্যার চেষ্টা করে। কিন্তু আল্লাহর করুণায় তিনি বেঁচে যান। তিনি বাবেল শহর ছেড়ে সিরিয়ায় গমন করেন এবং সেখানে আল্লাহর একত্ববাদ প্রচার করেন। অনুরূপভাবে মহানবি (স) ৭ ৬১০ খ্রিষ্টাব্দে নবুয়ত লাভের পর মক্কায় আল্লাহর একত্ববাদ প্রচার শুরু করেন। এতে মক্কার অভিজাত কুরাইশরা তাঁর ওপর ক্ষিপ্ত হয়ে ওঠে। তারা মনে করে ইসলামের প্রসার ও প্রভাব বৃদ্ধি পেলে তাদের প্রভাব-প্রতিপত্তি কমে যাবে। তাই তারা মহানবি (স)-কে নিজেদের প্রতিবন্ধক ভেবে তাঁর ওপর অমানবিক নির্যাতন চালায়, পাথর ছুঁড়ে মহানবি (স)-কে রক্তাক্ত করে। নামাজের সিজদায় গেলে মহানবি (স)-এর পিঠে উটের নাড়ি-ভুঁড়ি চাপিয়ে দেয়। পাগল বলে তারা মহানবি (স)-কে অপমানিত করে। এসব বাধা- বিপত্তি সত্ত্বেও মক্কায় অপ্রতিরোধ্য গতিতে ইসলামের 'প্রসার ঘটতে থাকলে কুরাইশরা মহানবি (স)-কে হত্যার পরিকল্পনা করে। আবু জাহেলের নির্দেশে হত্যাকারী দল গঠিত হয়। এরূপ পরিস্থিতিতে মহান আল্লাহ মহানবি (স)-কে মক্কা থেকে মদিনায় হিজরতের আদেশ দেন। মহানবি (স) ৬২২ খ্রিস্টাব্দে মদিনায় গিয়ে মদিনা ইসলামি রাষ্ট্র প্রতিষ্ঠা করেন এবং মসজিদুল নববি নির্মাণ করেন। সুতরাং হযরত ইব্রাহীম (আ)-এর দেশত্যাগ মহানবি (স)-এর হিজরতের সাথে সাদৃশ্যপূর্ণ।"
        },
        {
          "label": "ঘ",
          "question": "তোমার পঠিত উক্ত মহান ব্যক্তির জন্মভূমি ত্যাগকে কি 'মোড় পরিবর্তনকারী ঘটনা' হিসেবে অভিহিত করা যায়? বিশ্লেষণ করো।",
          "explanation": "উক্ত মহান ব্যক্তি তথা মহানবি (স)-এর জন্মভূমি ত্যাগকে 'মোড় পরিবর্তনকারী ঘটনা' হিসেবে অভিহিত করা যায়। মহানবি হযরত মুহাম্মদ (স)-এর ওপর কুরাইশদের অত্যাচারের মাত্রা চরমে পৌছালে তিনি আল্লাহর আদেশে হযরত আবু বকর (রা)-কে সাথে নিয়ে মক্কা থেকে মদিনায় হিজরত করেন। মদিনায় তাঁর জীবনের মোড় ঘুরে যায়। মদিনাবাসীর সহযোগিতায় ইসলামের প্রচার ও বিস্তৃতি সহজ হয়ে যায়। মহানবি (স)-এর হিজরতের ফলেই মদিনায় ইসলামি রাষ্ট্র প্রতিষ্ঠা সম্ভব হয়, যা পরবর্তী সময়ে মক্কা এবং কালক্রমে অর্ধেক বিশ্ব বিজয়ের দ্বার উন্মোচন করে। হিজরতের ফলে মহানবি (স) স্থিতিশীল পরিবেশে বসবাস করার সুযোগ পান। মদিনায় তিনি নির্বিঘ্নে ধর্মীয়, সামাজিক ও রাষ্ট্রীয় বিষয়ে মনোনিবেশ করেন। 'মার্কিন ঐতিহাসিক পি. কে. হিট্টি বলেন, 'হিজরতের সাথে সাথে হযরত মুহাম্মদ (স)-এর মক্কা জীবনের অবসান ও মদিনা জীবনের সূচনা হয় এবং সেখানেই তাঁর জীবনের মোড় ঘুরে যায়।' মহানবি (স) মদিনায় পৌছালে মদিনাবাসী তাঁকে সম্মানিত অতিথি হিসেবে বরণ করে নেয়। এরপর মদিনায় ইসলাম দ্রুতগতিতে প্রসার লাভ করে এবং অল্প সময়ের মধ্যে সমগ্র আরব জাহান মুসলমানদের অধীনে আসে। হিজরতের পরপরই মহানবি (স) বিচ্ছিন্ন ও দ্বন্দ্বে লিপ্ত মদিনাবাসীকে একই পতাকাতলে নিয়ে আসতে একটি সংবিধান প্রণয়ন করেন যা 'মদিনা সনদ' নামে পরিচিত। এ সনদে সংবলিত ধারাসমূহ তাঁর রাজনৈতিক দূরদর্শিতার প্রমাণ দেয় এবং তাঁকে আদর্শ রাষ্ট্রনায়ক হিসেবে উপস্থাপন করে। সার্বিক আলোচনার পরিপ্রেক্ষিতে বলা যায়, হিজরতের ফলে মহানবি (স)- এর পরিচিতি, প্রভাব ও মর্যাদা বহুগুণে বেড়ে যায় এবং ইসলামের প্রচার ও প্রসার বৃদ্ধি পায়। এ কারণে ইসলাম ও মহানবি (স)-এর জন্য হিজরতের ঘটনা ছিল খুবই গুরুত্বপূর্ণ।"
        }
      ]
    },
    {
      "number": "4",
      "uddipok": "ফয়সালের বাসায় একটি ইয়াতিম মেয়ে কাজ করে। সে তাকে নিজের সন্তানের মতো ভালোবাসে। তারা নিজেরা যা খায় ও পরে, তাকেও তাই খেতে-পরতে দেয়। কোনো খারাপ আচরণ করে না। অন্যদিকে ফরিদ তার স্ত্রীকে পিটিয়ে আহত করে। স্ত্রীর কোনো অধিকার স্বীকার করতে চায় না।",
      "tag": "DRMC 25",
      "sub_questions": [
        {
          "label": "ক",
          "question": "কত হিজরিতে বিদায় হজ হয়েছিল?",
          "explanation": "দশম হিজরিতে বিদায় হজ হয়েছিল।"
        },
        {
          "label": "খ",
          "question": "বিদায় হজকে কেন বিদায় হজ নামে আখ্যায়িত করা হয়েছে?",
          "explanation": "৬৩২ খ্রিষ্টাব্দে পালন করা বিদায় হজ ছিল মহানবি (স) এর জীবনের সর্বশেষ হজ। তাই এ হজকে বিদায় হজ বলা হয়। হিজরি দশম বছর যখন আরবের লোক দলে দলে এসে ইসলাম ধর্ম গ্রহণ করতে থাকে তখন মহানবি (স) ভাবলেন তার জীবনের কাজ হয়ে গেছে। মৃত্যুর আর বেশি দিন বাকি নেই মনে করে ৬৩২ খ্রিষ্টাব্দে জীবনের শেষ হজব্রত পালন করলেন। হজ শেষে তিনি মদিনায় ফিরে গেল, সেখানে তার শিরঃপীড়া দেখা দেয় এবং স্বাস্থ্য ভেঙে পড়তে থাকে। তারপর তিনি ক্রমশ দুর্বল হতে লাগলেন। অবশেষে একাদশ হিজরি, ১২ই রবিউল আউয়াল তিনি ইন্তেকাল করেন। অর্থাৎ মৃত্যুর পূর্বে তিনি যে হজ করেন সেটি ছিল তার জীবনের সর্বশেষ হজ। তাই এ হজকে হুজ্জাতুল বিদা বা বিদায় হজ বলা হয়।"
        },
        {
          "label": "গ",
          "question": "ফয়সালের ব্যবহারে নবি করিম (স)-এর বিদায় হজের ভাষণের কোন দিকটি ফুটে উঠেছে? ব্যাখ্যা করো।",
          "explanation": "ফয়সালের ব্যবহারে মহানবি (স)-এর বিদায় হজের ভাষণের অধীনস্তদের প্রতি সঠিক আচরণের দিকটি ফুটে উঠেছে। . ৬২২ খ্রিষ্টাব্দে হজের সময় মহানবি (স)-এর জীবনের সর্বশেষ দেওয়া ভাষণ হলো বিদায় হজের ভাষণ। এ ভাষণে তিনি মানবতার প্রয়োজনীয় মূলনীতিগুলোর দিকনির্দেশনা দিয়েছেন। দিকনির্দেশনা অন্ধকার ও অসাম্যের চির অবসান ঘটিয়ে দুনিয়ার বুকে শান্তির আদর্শ এবং এক নতুন আলোকময় যুগের সূচনা করেছে। মহানবি (স) এ ভাষণে অধীনস্তদের প্রতি যে আচরণের নির্দেশ দিয়েছেন ফয়সাল তা বাস্তবায়ন করেছে। ফয়সালের বাসায় একটি এতিম মেয়ে কাজ করে। সে তাকে নিজের সন্তানের মতো ভালোবাসে। তারা নিজেরা যা খায় পরে তাকেও তা খাওয়ায় পরায়। তার সাথে কোনো ধরনের খারাপ আচরণ করে না। বিদায় হজের ভাষণে মহানবি (স) দাস দাসীর সাথে এমন আচরণ করার নির্দেশ দিয়েছিলেন। তিনি বলেছেন, তোমাদের দাসদাসীদের প্রতি সদ্ব্যব্যবহার করো। তাদেরকে নির্যাতন করার কোনো অধিকার তোমাদের নেই। তোমরা নিজেরা যা খাও, যে পোশাক পরিধান কর, তাদেরকেও অনুরূপ খাদ্য ও বস্ত্র দান করবে। তারা অপরাধ করলে ক্ষমা করবে অথবা মুক্তি দেবে। স্মরণ রেখো- তারাও আল্লাহর সৃষ্টি এবং তোমাদের মতো মানুষ। মূলত আমাদের অধীনে যারা কাজ করে তাদের ব্যাপারে আমাদেরকে আল্লাহর কাছে জবাবদিহিতা করতে হবে। তাই রাসুল (স) তাদের সাথে সর্বোচ্চ মানবিক আচরণ করার নির্দেশ দিয়েছেন। সুতরাং দেখা যায়, ফয়সালের ব্যবহারে মহানবি (স)-এর বিদায় হজের ভাষণের অধীনস্ত লোকদের প্রতি ব্যবহারের নির্দেশনার বাস্তবায়ন ঘটেছে।"
        },
        {
          "label": "ঘ",
          "question": "\"ফরিদ স্ত্রীকে প্রহার করে আল্লাহ ও রাসুলের আদেশ লঙ্ঘন করেছে\"-বিদায় হজের ভাষণ ও নারীর মর্যাদা পাঠের আলোকে বিশ্লেষণ করো।",
          "explanation": "ফরিদ স্ত্রীকে প্রহার করে আল্লাহ ও রাসুলের আদেশ লঙ্ঘন করেছে। ইসলামপূর্ব যুগে নারীরা এক শোচনীয় পরিস্থিতির মধ্যে জীবন অতিবাহিত করতো। তাদের কোনো অধিকার বা মান-সম্মান দেওয়া হতো না। কিন্তু ইসলাম নারীদের এ অপমানজনক অবস্থা থেকে মুক্তি দিয়েছে। নারীর প্রতি সম্মান প্রদর্শনের মাধ্যমে ইহকালীন ও পরকালীন সফলতা লাভের নির্দেশ দিয়েছেন। ফরিদের কাজে এ নির্দেশ অমান্য করার দৃষ্টান্ত লক্ষণীয়। ফরিদ তার স্ত্রীকে বিভিন্ন ধরনের শারীরিক মানসিক নির্যাতন করে। এমনকি স্ত্রীর অধিকার পর্যন্ত স্বীকার করতে চায় না। অথচ বিদায় হজের ভাষণে মহানবি (স) বলেছেন, স্ত্রীদের উপর তোমাদের যেরূপ অধিকার আছে, স্ত্রীদেরও তোমাদের উপর সেরূপ অধিকার আছে। আল্লাহকে 'সাক্ষী রেখে তোমরা তাদেরকে গ্রহণ করেছ এবং তারই আদেশ মতো তাদেরকে তোমাদের জন্য বৈধ করে নিয়েছ। তাদের প্রতি সদয় ব্যবহার করবে। মহান আল্লাহ তায়ালা বলেছেন, \"নারীদের তেমনই ন্যায়সঙ্গত অধিকার আছে। যেমন আছে তাদের উপর পুরুষদের। (সূরা আল-বাকারাহ আয়াত ২২৮)। আল্লাহ ও তাঁর রাসুলের এ নির্দেশ থেকে বোঝা যায়। নারী হলো পুরুষের ভূষণ। তাই তাদেরকে অন্তর থেকে সম্মান করতে হবে। প্রতিটি ক্ষেত্রে তাদের সাথে সদ্ব্যবহার করতে হবে। স্ত্রী, মা, বোনসহ কোনো নারীকেই কোনোরূপ অত্যাচার করা যাবে না। ঠাট্টা-বিদ্রুপ, তুচ্ছ-তাচ্ছিল্য করা যাবে না। তারা মনে কষ্ট পায়। এমন কোনো কাজ করা যাবে না। মহানবি (স) আল্লাহর নির্দেশ মেনে স্ত্রীদের সাথে উত্তম ব্যবহার করে দৃষ্টান্ত স্থাপন করে গেছেন। পরিশেষে বলা যায় যে, স্ত্রীদের সাথে যেমন আচরণ করতে আল্লাহ ও তাঁর রাসুল হুকুম দিয়েছেন ফরিদ তা লঙ্ঘন করেছে।"
        }
      ]
    },
    {
      "number": "5",
      "uddipok": "লাবন্য তার পাঠ্যবই থেকে একজন সাহাবির জীবনী পাঠ করেছে। তিনি ছিলেন বয়স্ক পুরুষদের মধ্যে প্রথম ইসলাম ধর্ম গ্রহণকারী ব্যক্তি। তিনি অনেক বেশি নবি ভক্ত ছিলেন। তাকে ইসলামের ত্রাণকর্তা বলা হয়ে থাকে।",
      "tag": "DRMC 25",
      "sub_questions": [
        {
          "label": "ক",
          "question": "রিদ্দার যুদ্ধ কত খ্রিস্টাব্দে সংঘটিত হয়?",
          "explanation": "৬৩২-৬৩৩ সাল পর্যন্ত রিন্দার যুদ্ধ সংঘটিত হয়।"
        },
        {
          "label": "খ",
          "question": "'মজলিশ-উস-শূরা' বলতে কী বোঝ? ব্যাখ্যা করো।",
          "explanation": "মজলিশ-উস্-শুরা ইসলামি রাষ্ট্রের একটি মন্ত্রণাপরিষদ। প্রাক-ইসলামি যুগের দারুন নাদওয়ার বয়োজ্যেষ্ঠ পরিষদ-এর অনুকরণে রাসুল (স) একটি পরামর্শব্যবস্থা চালু রাখেন, যা পরবর্তী সময়ে হযরত আবু বকর (রা)-ও অনুসরণ করেন। হযরত ওমর (রা) এ ব্যবস্থাকে আধুনিকীকরণের উদ্যোগ গ্রহণ করেন। কারণ তিনি সবসময় বলতেন, পরামর্শ ছাড়া খিলাফত চলতে পারে না। এ গণতান্ত্রিক চেতনায় উদ্বুদ্ধ হয়ে তিনি জনগণের সুযোগ-সুবিধা নিশ্চিতকরণ এবং স্বচ্ছভাবে শাসনকার্য পরিচালনার জন্য একটি উচ্চ ক্ষমতাসম্পন্ন মন্ত্রণাপরিষদ গঠন করেন, যা মজলিশ-উস্-শুরা নামে পরিচিত। এটি মজলিশ-আল-আম ও মজলিশ- আল-খাস-এ দু ভাগে বিভক্ত ছিল।"
        },
        {
          "label": "গ",
          "question": "ইসলামের ইতিহাসে লাবন্যের পঠিত সাহাবির অবস্থান নিরূপণ করো।",
          "explanation": "লাবন্যের পঠিত সাহাবি হলেন হযরত আবু বকর (রা), ইসলামের ইতিহাসে যিনি বিশেষ গুরুত্বপূর্ণ অবস্থান ও সম্মানজনক আসনে সমাসীন। হযরত আবু বকর (রা) ছিলেন মুসলিম জাহানের প্রথম খলিফা। ইসলামের প্রাথমিক যুগে নিঃস্বার্থভাবে যারা ইসলামের খেদমত করেছেন তাদের মধ্যে আবু বকর (রা) অগ্রগণ্য। তিনি মক্কার বিখ্যাত কুরাইশ বংশে জন্মগ্রহণ করেন। তিনি প্রকৃতপক্ষেই একজন একনিষ্ঠ ইসলাম প্রেমিক ছিলেন। লাবন্যের পঠিত সাহাবি সম্পর্কিত তথ্য এ মহান ব্যক্তিত্বের প্রতিই ইঙ্গিত করে। লাবন্যের পঠিত সাহাবি বয়স্ক পুরুষদের মধ্যে প্রথম ইসলাম গ্রহণ করেন। তিনি অনেক বেশি নবি ভক্ত ছিলেন। এ কথাগুলো হযরত আবু বকর (রা) এর ক্ষেত্রেই প্রযোজ্য। তিনি ৬১০ খ্রিষ্টাব্দে ইসলাম গ্রহণ করেন। প্রাপ্তবয়স্ক পুরুষদের মধ্যে সর্বপ্রথম তিনিই ইসলাম গ্রহণ করেছিলেন। তিনি বিপদে-আপদে সবসময় মহানবি (স)-এর পাশে থাকতেন। মেরাজের কথা সর্বপ্রথম তিনিই বিশ্বাস করেছিলেন। এজন্য মহানবি (স) তাকে 'সিদ্দিক' বা বিশ্বাসী উপাধি দেন। রাসুল (স)-এর কাছে তার অবস্থান ছিল মহান আল্লাহর পরে। রাসুল (স) বলেন, \"যদি আল্লাহ ছাড়া আর কাউকে বন্ধু বলতাম। তবে আবু বকর (রা)-কেই বন্ধু বলতাম।\" মহানবি (স)-এর কাছে আবু বকর (রা) এত গুরুত্বপূর্ণ ছিলেন যে, তিনি তার ইমামতিতে বহুব্যর নামাজ আদায় করেছেন। মহানবি (স)-এর মৃত্যুর পর খেলাফতের দুর্যোগপূর্ণ মুহূর্তে তিনি যে গুরুত্বপূর্ণ অবদান রেখেছেন তাতে ইসলামে তার অবস্থান নবি (স)-এর পরেই বিবেচিত হয়। সুতরাং বলা যায়, ইসলামের ইতিহাসে লাবন্যের পঠিত সাহাবি অর্থাৎ হযরত আবু বকর (রা) বিশেষ স্থান দখল করে আছেন।"
        },
        {
          "label": "ঘ",
          "question": "'উক্ত সাহাবিকে ইসলামের ত্রাণকর্তা বলা হয়'- তোমার পাঠ্যবইয়ের আলোকে বিশ্লেষণ করো।",
          "explanation": "ইসলামের সংকটকালীন পরিস্থিতি মোকাবেলায় দক্ষতা ও বিচক্ষণতার পরিচয় দেওয়ায় হযরত আবু বকর (রা)-কে ইসলামের ত্রাণকর্তা বলা হয়। মহানবি (স)-এর মৃত্যুর পর তাঁর প্রতিনিধি হয়ে হযরত আবু বকর (রা) খিলাফত পরিচালনার দায়িত্ব গ্রহণ করেন। তিনি ছিলেন মহানবি (স)-এর যোগ্য ও উপযুক্ত প্রতিনিধি। মহান আল্লাহ ও রাসুলের (স) নির্দেশ অনুযায়ী ইসলামের একনিষ্ঠ সেবা করে তিনি ইসলামের ত্রাণকর্তা হিসেবে স্বীকৃতি পান। মহানবি (স)-এর ওফাতের পর মুসলমানদের মধ্যে যে বিভ্রান্তি ও বিশৃঙ্খলা ছড়িয়ে পড়েছিল আবু বকর (রা) দক্ষতার সাথে তা দূর করে মুসলিম সমাজকে ঐক্যবন্ধ করেন। রাসুল (স)-এর পবিত্র দেহ সমাহিতকরণ ও খলিফা নির্বাচনের সমস্যার সুষ্ঠু সমাধান করে তিনি ইসলামের প্রাথমিক পর্যায়ের সংকট কাটিয়ে উঠতে অবদান রাখেন। সংকটের এই পরিস্থিতিতে খিলাফতের দায়িত্ব গ্রহণ করে তিনি নিয়ন্ত্রণহীন ও বিশৃঙ্খল নাগরিকদের সুনির্দিষ্ট ধর্মীয় অনুশাসন পালনে বাধ্য করেন। এভাবে তিনি ইসলামকে অনিশ্চয়তার হাত থেকে রক্ষা করেন। তাছাড়া যাকাত প্রদানে অস্বীকৃতি জ্ঞাপনকারী বেদুইন গোত্রগুলোর (আরস ও জুবিয়ান) বিরুদ্ধে তিনি উপযুক্ত ব্যবস্থা গ্রহণ করে ইসলামি বিধান, অনুযায়ী তাদের যাকাত প্রদানে বাধ্য করেন। তিনি দীনকে (ইসলাম) সব আদর্শের উর্ধ্বে প্রতিষ্ঠা করেন। ভন্ডনবিদের সমুচিত শিক্ষা দিয়ে খলিফা আবু বকর (রা) ইসলামের ভিত্তি নিরাপদ করেন। তিনি আরব ভূখণ্ড থেকে প্রতারণা, ভন্ডামিসহ অনৈসলামিক কার্যকলাপের মূলোৎপাটন করে ইসলামকে নিরাপদ করেন। এছাড়া তিনি বিক্ষিপ্তভাবে ছড়িয়ে থাকা পবিত্র কুরআনের বাণীগুলো সংগ্রহ করে পুস্তক আকারে লিখে রাখার ব্যবস্থা করেন। পরিশেষে বলা যায়, খিলাফত লাভের পর ইসলাম ধর্ম ও মুসলিম রাষ্ট্রের একনিষ্ঠ সেবা করে হযরত আবু বকর (রা) ইসলামি খেলাফতকে যেভাবে রক্ষা করেছেন, তাতে নিঃসন্দেহে তাকে ইসলামের ত্রাণকর্তা বলা যায়।"
        }
      ]
    },
    {
      "number": "6",
      "uddipok": "দিল্লির সুলতান মুহাম্মদ ঘুরির মৃত্যুর পর কুতুবউদ্দিন আইবেক সুলতান হিসেবে মনোনীত হন। তিনি দেশ জয়ের মাধ্যমে সাম্রাজ্যের পরিধিকে আরো বিস্তৃত করেন। তিনি শুধু একজন বিজেতাই ছিলেন না বরং একজন সফল প্রশাসকও ছিলেন। প্রশাসনিক ক্ষেত্রে ব্যাপক সংস্কার সাধন করে একটি শক্তিশালী প্রশাসন ব্যবস্থা গড়ে তোলেন। মূলত তার শাসনামলেই ভারতবর্ষে মুসলিম শাসন পূর্ণতা লাভ করে।",
      "tag": "DRMC 25",
      "sub_questions": [
        {
          "label": "ক",
          "question": "উষ্ট্রের যুদ্ধ কত খ্রিষ্টাব্দে সংঘটিত হয়?",
          "explanation": "৬৫৬ খ্রিস্টাব্দের শেষের দিকে উষ্ট্রের যুদ্ধ সংঘটিত হয়।"
        },
        {
          "label": "খ",
          "question": "'বায়তুল মাল' বলতে কী বোঝ? ব্যাখ্যা করো।",
          "explanation": "বায়তুল মাল বলতে ইসলামি রাষ্ট্রের সরকারি কোষাগারকে বোঝায়। ইসলামি রাষ্ট্রের সমস্ত অর্থ এক স্থানে জমা থাকে। রাষ্ট্রীয় ব্যবস্থা পরিচালনায় এ অর্থ ব্যয় করা হয়। রাষ্ট্রের বাৎসরিক ব্যয়ভার নির্বাহের পর উদ্বৃত্ত অর্থ গরিবদের মধ্যে বণ্টন করা হয়। রাষ্ট্রের সমগ্র অর্থনৈতিক ব্যবস্থা এ সম্পদের ওপর নির্ভর করে। এ ধরনের রাষ্ট্রীয় কোষাগারই বায়তুল মাল নামে পরিচিত।"
        },
        {
          "label": "গ",
          "question": "উদ্দীপকের শাসকের সাথে তোমার পাঠ্যবইয়ের কোন শাসকের মিল রয়েছে? বাখ্যা করো।",
          "explanation": "উদ্দীপকের শাসকের সাথে খলিফা হযরত ওমর (রা)-এর মিল রয়েছে। হযরত আবু বকর (রা) ৬৩৪ খ্রিস্টাব্দে ইন্তেকাল করেন। তার ইন্তেকালের পর তীক্ষ্ণ মেধাসম্পন্ন ও সাহসী ব্যক্তিত্ব হযরত ওমর (রা) খিলাফতের দায়িত্বভার গ্রহণ করেন। ইসলামের দ্বিতীয় খলিফা হয়ে হযরত ওমর (রা) খিলাফত সম্প্রসারণের কাজকে বিশেষ গুরুত্ব দিয়েছিলেন এবং এ কাজে তিনি সফলও হয়েছিলেন। উদ্দীপকের শাসকের কাজেও ওমর (রা)-এর রাজ্যবিস্তার নীতির প্রতিচ্ছবি লক্ষ করা যায়। উদ্দীপকে বলা হয়েছে, সুলতান মুহাম্মদ ঘুরির মৃত্যুর পর কুতুবউদ্দিন আইবেক সুলতান হিসেবে মনোনীত হন। তিনি সাম্রাজ্যের পরিধি আগের তুলনায় অনেক বিস্তৃত করেন। তিনি শুধু একজন বিজেতাই ছিলেন না বরং একজন সফল প্রশাসকও ছিলেন। ওমর (রা)-ও তার সাম্রাজ্যের সীমা অনেক বেশি সম্প্রসারণ করেন। এ সম্পর্কে পি, কে হিট্টি বলেন, \"আবু বকরের সময় মুসলিম বাহিনী বিজয় যাত্রা শুরু করে এবং ওমরের সময় এসে এক অভাবনীয় সাফল্য লাভ করে।\" তার দশ বছরের শাসনামলে মুসলমানরা অসাধারণ রণনৈপুণ্য এবং যোগ্যতায় পরাক্রমশালী রোমান ও পারস্য সাম্রাজ্যকে সম্পূর্ণরূপে করায়ত্ত করেন। তার আমলে মুসলিম সাম্রাজ্যের সীমা পারস্য, সিরিয়া ও মিসর পর্যন্ত প্রসারিত হয়। ওমর (রা)- কে অর্ধ পৃথিবীর শাসক বলা হয়। মোটকথা মহানবি (স) আরবে যে ইসলামি, সাধারণতন্ত্রের সূচনা করেছিলেন হযরত ওমর (রা) সেটিকে একটি বৃহৎ ও শক্তিশালী সাম্রাজ্যে পরিণত করেছিলেন। সাম্রাজ্যকে ঢেলে সাজানো এবং সঠিকভাবে পরিচালনা করে তিনি দক্ষ ও সফল প্রশাসক হিসেবে খ্যাতি লাভ করেন। সুতরাং বোঝা যায়, হযরত ওমর (রা)-এর সাথে উদ্দীপকের শাসক কুতুবদ্দিন আইবেকের মিল রয়েছে।"
        },
        {
          "label": "ঘ",
          "question": "উদ্দীপকের শাসকের চেয়ে উত্ত খলিফা ছিলেন আরও অধিকতর সফল প্রশাসক উক্তিটিকে তুমি কি সমর্থন কর? যুক্তিসহ তোমার মতামত বিশ্লেষণ করো।",
          "explanation": "উদ্দীপকের শাসকের চেয়ে হযরত ওমর (রা) ছিলেন অনেক বেদি সফল প্রশাসক-এ উক্তিটি আমি সমর্থন করি। হযরত ওমর (রা) ছিলেন একজন আদর্শ খলিফা। তার মতো সুযোগ্য শাসক বিশ্বের ইতিহাসে বিরল কোমলতা ও কঠোরতার সমন্বিত চারিত্রিক বৈশিষ্ট্য নিয়ে ওমর (রা) খিলাফতকে একটি সুসংহত রূপ দেন। একজন প্রকৃত খলিফার যেসব বৈশিষ্ট্য থাকা প্রয়োজন তার সবই ওমরের (রা) মাঝে ছিল। কিন্তু উদ্দীপকের শাসকের মধ্যে এর সবটুকু প্রকাশিত হয়নি। উদ্দীপকের শাসক একজন সফল বিজেতা ও প্রশাসক ছিলেন বটে। তবে এ সফলতা হযরত ওমর (রা) এর সাফল্যের ঊর্ধ্বে নয়। কারণ হযরত ওমর (রা) ইসলামি সাম্রাজ্যের বিস্তৃতি সাধন ছাড়াও বহুবিধ সংস্কারমূলক ও নতুন উদ্যোগ নেন। তিনি সাম্রাজ্যে আরব জাতীয়তাবাদ সৃষ্টি করেন। তিনি মনে করতেন, আরব মুসলমানরা ভাষা, ধর্ম, সংস্কৃতি, ইতিহাস ও ঐতিহ্যগত দিক দিয়ে সম্পূর্ণ স্বতন্ত্র একটি জাতি। তাই আরব উপদ্বীপকে শুধু আরব মুসলমানদের জন্য সংরক্ষণ করে আরব জাতীয়তাবাদ গঠনে ব্যাপক ভূমিকা রাখেন। তার সামরিক বিচক্ষণতা ও সাংগঠনিক ক্ষমতা সর্বযুগে প্রশংসা অর্জন করেছে। ওমর (রা)-ই প্রথম ন্যায়বিচার প্রতিষ্ঠার জন্য শাসন বিভাগ থেকে বিচার বিভাগকে পৃথক করেন। তিনি ছিলেন গণতন্ত্রমনা। তার প্রতিষ্ঠিত 'মজলিশ-উস-শূরা' বা উপদেষ্টা পরিষদ আজও বিশ্ব গণতন্ত্রের জয়গান করছে। মহানবি (স)-এর গণতন্ত্রের বীজ ওমর (রা)-এর ঐক্য, সাম্য ও মৈত্রী নীতিতে এক শক্তিশালী মহীরূহে পরিণত হয়েছিল। ইসলামি সাম্রাজ্যের ব্যাপক বিস্তার লাভের ফলে যখন আয় বৃদ্ধি পায় তখন তিনি বায়তুল মাল বা সরকারি কোষাগার প্রতিষ্ঠা করেন। এসব অক্ষয়কীর্তির জন্য তিনি ইসলামের ইতিহাসে গুরুত্বপূর্ণ স্থান দখল করে আছেন। অসহায় অনাথদের সাহায্য করার জন্য খলিফা ওমর (রা) সর্বপ্রথম আদমশুমারির প্রচলন করেন। দুনিয়ার বুকে এমন কীর্তি তুলনাহীন। তিনি ঐক্য, সাম্য ও মৈত্রীর আদর্শে তার শাসনব্যবস্থা গড়ে তুলেছিলেন। উপরের আলোচনা থেকে বোঝা যায়, উদ্দীপকের শাসক কুতুবউদ্দিন আইবেকের চেয়ে হযরত উমর (রা) ছিলেন অনেক বেশি সফল। এ কারণে প্রশ্নের মন্তব্যটি আমি পরিপূর্ণ সমর্থন করি।"
        }
      ]
    },
    {
      "number": "7",
      "uddipok": "রায়পুর জেলা পরিষদের প্রশাসক নির্বাচিত হয়ে সেলিম চৌধুরী তার জেলায় কিছু সংখ্যক কর্মকর্তা-কর্মচারী নিয়োগ দেন। এদের মধ্যে কয়েকজন যোগ্য হলেও তারা ছিলেন প্রশাসকের নিকটআত্মীয়। কিছু দিন পর কতিপয় ব্যক্তি তার বিরুদ্ধে স্বজনপ্রীতি, কোষাগারের অর্থ আত্মসাৎ এবং ক্ষমতার অপব্যবহারসহ বেশ কিছু অভিযোগ উত্থাপন করে। বিশেষ মহলের উস্কানিতে বিদ্রোহীরা এক পর্যায়ে প্রশাসকের বাসভবন অবরোধ করে এবং সেই সাথে উত্তেজিত জনতা তাকে আক্রমণ করে। ফলে রায়পুরের অধিবাসীদের মধ্যে সৌহার্দ ও সম্প্রীতি বিনষ্ট হয় এবং সংঘাতের বীজ রোপিত হয়।",
      "tag": "DRMC 25",
      "sub_questions": [
        {
          "label": "ক",
          "question": "'আসাদুল্লাহ' শব্দের অর্থ কী?",
          "explanation": "'আসাদুল্লাহ' শব্দের অর্থ আল্লাহর সিংহ।"
        },
        {
          "label": "খ",
          "question": "খারেজি কারা? ব্যাখ্যা করো।",
          "explanation": "উমাইয়াদের বিলাসিতা ও আর্থিক লালসার বিরোধিতা থেকে যে সম্প্রদায় আত্মপ্রকাশ করে তারাই খারেজি নামে অভিহিত।খারেজি শব্দের অর্থ দলত্যাগ। প্রকৃত প্রস্তাবে খারেজিদের উদ্ভব হলো দুমাতুল জন্দলের মীমাংসাকে কেন্দ্র করে। আবু মুসা আশারি ও আমর ইবনুল আস আলি (রা) ও মুয়াবিয়ার দ্বন্দ্ব নিরসনে শান্তি প্রক্রিয়া বের করার উদ্দেশ্যে আলোচনায় বসেন। আলোচনার এক পর্যায়ে আমর ইবনুল আস আলি (রা)-কে পদচ্যুত করে মুয়াবিয়া (রা)-কে খলিফা ঘোষণা করেন। এতে হযরত আলি (রা)-এর দল থেকে ১২০০০ সদস্য বের হয়ে চলে যায়। এরাই ইতিহাসে খারেজি নামে পরিচিত।"
        },
        {
          "label": "গ",
          "question": "উদ্দীপকের ঘটনাটি খুলাফায়ে রাশেদিনের কোন খলিফাকে ইঙ্গিত করে? ব্যাখ্যা করো।",
          "explanation": "উদ্দীপকের ঘটনাটি খুলাফায়ে রাশেদিনের তৃতীয় খলিফা হযরত ওসমান (রা)-কে ইঙ্গিত করে। হযরত ওসমান (রা) ছিলেন মুসলিম জাহানের তৃতীয় খলিফা। তিনি ছিলেন ন্যায়নিষ্ঠ, কর্তব্যপরায়ণ ও মহৎপ্রাণ ব্যক্তি। খিলাফত লাভের পর হরত ওসমান (রা) ইসলামের সার্বিক খেদমতে নিজেকে নিয়োজিত করেন। কিন্তু তার বিরুদ্ধে বিদ্রোহীরা স্বজনপ্রীতি, কুরআন শরীফ দর্শীকরণ, বায়তুল মালের অর্থ আত্মসাৎ, আবুজর গিফারি (রা)-কে নির্বাসন প্রভৃতি অভিযোগ এনে তাকে হত্যা করে। উদ্দীপকেও এ ধরনের ঘটনা পরিলক্ষিত হয়। উদ্দীপকে বলা হয়েছে, সেলিম চৌধুরী জেলা প্রশাসক নির্বাচিত হয়ে কিছু সংখ্যক কর্মকর্তা কর্মচারী নিয়োগ দেন। এদের মধ্যে কয়েকজন তার নিকটাত্মীয় ছিল। কিছুদিন পর তার বিরুদ্ধে স্বজনপ্রীতি, কোষাগারের অর্থ আত্মসাৎ এবং ক্ষমতার অপব্যবহারসহ বেশ কিছু অভিযোগ উত্থাপন করে। বিশেষ মহলের উস্কানিতে জনতা উত্তেজিত হয়ে তার ওপর আক্রমণ করে। খুলাফায়ে রাশেদিনের তৃতীয় খলিফা হযরত ওসমান (রা)- এর বিরুদ্ধে আরব বেদুইন ও অনারব মুসলমানরা স্বজনপ্রীতির অভিযোগ তোলে। যদিও নিকটাত্মীয়দের তিনি নিয়োগ দেন তবে তারা যোগ্য ও দক্ষ ছিল। খলিফা ওসমান (রা)-এর বিরুদ্ধে কুরআন শরীফ দন্ধীকরণ, বায়তুল মালের অর্থ আত্মসাৎ, সরকারি চারণভূমি নিজস্ব কাজে ব্যবহার, আবু জর গিফারি (রা)-কে নির্বাসন, মদিনা বাজারে একচেটিয়া আধিপত্য বিস্তারসহ নানা অভিযোগ উত্থাপন করা হয়। এসব অভিযোগের প্রেক্ষিতে খলিফার বিরুদ্ধে সাম্রাজ্যের বিভিন্ন প্রদেশে বিদ্রোহ দেখা দেয়। এক পর্যায়ে বিদ্রোহীরা খলিফা ওসমানের (রা) বাসগৃহ অবরোধ করে। বিদ্রোহীরা মুহাম্মদ বিন আবু বকরের নেতৃত্বে খলিফাকে কুরআন পাঠরত অবস্থায় হত্যা করে। সুতরাং বলা যায়, উদ্দীপকের সেলিম চৌধুরীর ঘটনা যেন হযরত ওসমান (রা)-এর ঘটনারই বহিঃপ্রকাশ।"
        },
        {
          "label": "ঘ",
          "question": "উদ্দীপকের আলোকে উক্ত খলিফার পরিণতি বিশ্লেষণ করো।",
          "explanation": "খলিফা ওসমান (রা) ইসলামের সেবায় অনন্যসাধারণ অবদান রাখেন ও শেষ পর্যন্ত বিদ্রোহীদের হাতে শহিদ হন, যার ফলে মুসলমানদের ঐক্যে ফাটল ধরে এবং গৃহযুদ্ধের সূচনা হয়। হযরত ওসমান (রা) ১২ বছর খিলাফত পরিচালনা করেন। এর মধ্যে প্রথম ছয় বছর তিনি বেশ সুনাম ও খ্যাতি অর্জন করেন। কিন্তু দুর্ভাগ্যবশত তিনি শেষ ছয় বছর প্রজাসাধারণের নিকট অপ্রিয় হয়ে ওঠেন। এ সময় তার বিরুদ্ধে নানা বিদ্রোহ দেখা দেয়। কুফা, বসরা এবং মিসর থেকে বিদ্রোহীদের দল মদিনায় আসে। প্রধান উপদেষ্টা মারওয়ানের ষড়যন্ত্রে বিদ্রোহী দল এবং সাধারণ জনতা উত্তেজিত হয়ে ওঠে। বিদ্রোহীরা খলিফা ওসমান (রা)-এর বাসগৃহ অবরোধ করে। তারা খলিফাকে অযোগ্য ঘোষণা করে তাকে পদত্যাগ করতে বলে। হযরত আলি (রা), তালহা (রা) ও যুবায়ের (রা)-এর পুত্ররা বিদ্রোহীদের প্রতিহত করতে ব্যর্থ হন। এক পর্যায়ে বিদ্রোহীরা মুখাম্মদ বিন আবু বকরের নেতৃত্বে খলিফাকে কুরআন পাঠরত অবস্থায় হত্যা করে। এ সময় তার স্ত্রী নায়লা তাকে রক্ষা করতে আসলে তার হাতের আঙুল কাটা পড়ে। ৬৫৬ খ্রিস্টাব্দের ১৭ জুন বিদ্রোহীদের হাতে হযরত ওসমান (রা) শাহাদাত বরণ করেন। ইসলামের ইতিয্যসে তার এ শাহাদাত বরণ একটি বলয়কজনক ও মর্মান্তিক ঘটনা। ওসমান (রা)-কে হত্যার ফলে খিলাফতের প্রতি মুসলমানদের অকুন্ঠ শ্রদ্ধা ও ভক্তি নষ্ট হয়। এ হত্যাকাণ্ডের ফলে মুসলমানদের মধ্যে ঐক্যে ফাটল ধরে এবং উস্ট্রের যুদ্ধ, সিফফিনের যুদ্ধ এবং শেষ পর্যন্ত কারবালার মতো মর্মান্তিক যুদ্ধ সংঘটিত হয়। খলিফা ওসমান (রা)-এর হত্যাকাণ্ডের প্রতিক্রিয়ায় মুসলিম সমাজের ঐক্য চিরতরে বিনষ্ট হয় এবং পরবর্তী সময়ে মুসলিম সমাজ সুন্নি, শিয়া, খারেলি প্রভৃতি ধর্মীয় ও রাজনৈতিক সম্প্রদায়ে বিভস্ত হয়ে পড়ে। পরিশেষে বলা যায়, উদ্দেশ্যপ্রণোদিত মিথ্যা ও ভিত্তিহীন অভিযোগের ভিত্তিতে ইসলামের একজন একনিষ্ঠ সেবক ও দক্ষ খলিফা হযরত ওসমান (রা)-কে প্রাণ দিতে হয়েছে।"
        }
      ]
    },
    {
      "number": "8",
      "uddipok": "মীর মশাররফ হোসেনের বিষাদ সিন্ধু উপন্যাসটি ১৮৯১ সালে প্রকাশিত হয়েছিল। ঐ উপন্যাসটি এক করুণ ঘটনাকে কেন্দ্র করে আবির্ভূত হয়েছিল। উপন্যাসের নায়ক এক হৃদয়বিদারক মৃত্যুর শিকার হয়েছিলেন। এমনকি এ উপন্যাসের নায়কের শিশুপুত্র এক ফোঁটা পানির জন্য তীরবিদ্ধ হয়ে মৃত্যুর স্বাদ গ্রহণ করেছিলেন। আর এ উপন্যাসের নায়কের ভ্রাতুষ্পুত্র শত্রুপক্ষের তীরের আঘাতে বিদ্ধ হয়ে মৃত্যুবরণ করেছিলেন। শত্রুপক্ষের ঘাতকেরা ঘৃণ্যতম নিষ্ঠুরতার জন্ম দিয়েছিল যা এ কালজয়ী উপন্যাসের স্রষ্টা মীর মশাররফ হোসেন তার শিল্পীর তুলির লেখনীতে তুলে ধরেছেন। তবে এই হৃদয়বিদারক ঘটনাটি পরবর্তীতে বিভিন্ন দ্বন্দ্ব-সংঘাতের জন্ম দিয়েছিল।",
      "tag": "DRMC 25",
      "sub_questions": [
        {
          "label": "ক",
          "question": "কে সর্বপ্রথম মুসলিম নৌবাহিনী গঠন করেন?",
          "explanation": "উমাইয়া খলিফা মুয়াবিয়া সর্বপ্রথম মুসলিম নৌবাহিনী গঠন করেন।"
        },
        {
          "label": "খ",
          "question": "খলিফা আবদুল মালিককে রাজেন্দ্র বলা হয় কেন?",
          "explanation": "উমাইয়া খলিফা আবদুল মালিককে রাজেন্দ্র বা Father of kings বলার কারণ তার পরবর্তী চারজন খলিফাই ছিলেন তার পুত্র। খলিফা আবদুল মালিকের মৃত্যুর পর তার চার পুত্র পর্যায়ক্রমে উমাইয়া খিলাফতে অধিষ্ঠিত হন। তারা হলেন আল ওয়ালিদ (৭০৫-৭১৫-খ্রি.) সুলায়মান (৭১৫-৭১৭ খ্রি.), দ্বিতীয় ইয়াজিদ (৭২০-৭২৪ খ্রি.) এরং হিশাম (৭২৪-৭৪৩ খ্রি.)। তারা সুযোগ্য নেতৃত্ব দিয়ে উমাইয়া খিলাফতকে সমৃদ্ধির স্বর্ণশিখরে পৌছে দেন। ঐতিহাসিক পি. কে. হিট্টি বলেন, \"আবদুল মালিক এবং তার উত্তরাধিকারী চার পুত্রের শাসনকালে দামেস্কের এ রাজবংশ শৌর্যবীর্য ও গৌরবের চরম শিখরে আরোহণ করে।\" এ কারণে আবদুল মালিককে রাজেন্দ্র বলা হয়।"
        },
        {
          "label": "গ",
          "question": "উদ্দীপকে তোমার পঠিত কোন ঘটনার ইঙ্গিত পাওয়া যায়? ব্যাখ্যা করো।",
          "explanation": "উদ্দীপকের ঘটনাটি পাঠ্যবইয়ের কারবালার ঘটনার সাথে সম্পর্কিত। ৬৮০ খ্রিষ্টাব্দে সংঘটিত হওয়া কারবালার যুদ্ধ গোটা বিশ্বের ইতিহাসে এক মর্মান্তিক ঘটনা। মহানবি (স)-এর প্রিয়তম দৌহিত্র ইমাম হুসাইনের সাথে পাপাসক্ত প্রথম ইয়াজিদের মধ্যে এ যুদ্ধ সংঘটিত হয়। এ যুদ্ধে নিষ্ঠুর ইয়াজিদ খুবই করুণভাবে ইমাম হুসাইনকে তার পরিবার স্বজনসহ হত্যা করে। উদ্দীপকে এ যুদ্ধের বর্ণনাই দেওয়া হয়েছে। উদ্দীপকে মীর মশাররফ হোসেনের রচিত 'বিষাদ সিন্ধু' গ্রন্থে কারবালার নির্মম কাহিনি তুলে ধরা হয়েছে। ৬৮০ খ্রিষ্টাব্দে সংঘটিত হওয়া এ যুদ্ধে ইমাম হুসাইনের বাহিনীতে মাত্র ৭২ জন যুদ্ধক্ষম ব্যক্তি ছিলেন। অন্যদিকে ইয়াজিদের বাহিনীতে সৈন্যসংখ্যা ছিল পাঁচ হাজারেরও বেশি। যুদ্ধে হুসাইনের ভ্রাতুষ্পুত্র কাশিম প্রথমে শাহাদাতবরণ করেন। পিপাসার্ত হুসাইন শিশুপুত্র আসগরকে নিয়ে ফোরাত নদীতে পানির জন্য অগ্রসর হলে আসগর তার কোলেই তীরবিদ্ধ হন। ফলে হুসাইন শেষবারের মতো শত্রুদের ওপর ঝাঁপিয়ে পড়েন। ইমাম হুসাইনের প্রচণ্ড বিক্রমে ইয়াজিদ বাহিনীর সেনারা ভীত হয়ে পালাতে থাকে। কিন্তু অকস্মিক একটি তীর হুসাইনের বক্ষ বিদীর্ণ করলে তিনি ধরাশায়ী হন। নিষ্ঠুর সীমার অর্ধমৃত হুসাইনের ঘাড়ের ওপর তরবারি চালিয়ে তার মস্তকটি বিচ্ছিন্ন করে। কারবালার প্রান্তরে বিয়োগান্তের এ ঘটনাটি শুধু ইসলামের ইতিহাসে নয় বরং গোটা বিশ্বের ইতিহাসে একটি মর্মান্তিক ঘটনা।"
        },
        {
          "label": "ঘ",
          "question": "উদ্দীপকের শেষোক্ত বক্তব্যটির সাথে তুমি কি একমত? সপক্ষে যুক্তি দাও।",
          "explanation": "কারবালা যুদ্ধের পরবর্তী সময়ে সংঘটিত বিভিন্ন দ্বন্দ্ব-সংঘাতে এটির প্রভাব প্রকাশ পাওয়ায় উদ্দীপকের শেষোক্ত বক্তব্যের সাথে আমি একমত। ইসলামের ইতিহাসে কারবালার যুদ্ধ একটি মর্মান্তিক ঘটনা। ইসলামের পরবর্তী ইতিহাসে এর সুদূরপ্রসারী নেতিবাচক প্রভাব পরিলক্ষিত হয়। এ যুদ্ধের কারণে পরবর্তীতে উমাইয়া-হাশেমি স্বন্দ্ব, শিয়া মতবাদ, হারবার যুদ্ধ, মক্কা অবরোধ, পারস্য জাতীয়তাবোধসহ বিভিন্ন দ্বন্দ্ব ও সংঘাত সৃষ্টি হয় যা উদ্দীপকেও লক্ষণীয় উদ্দীপকের শেষোক্ত বর্ণনায় বলা হয়েছে, এই হৃদয়বিদারক ঘটনাটি পরবর্তীতে বিভিন্ন দ্বন্দ্ব-সংঘাতের জন্ম দিয়েছিল। কারবালা যুদ্ধের প্রভাব সম্পর্কিত এ মন্তব্যটি যথার্থ। কারবালা যুদ্ধের ফলে হাশেমি ও উমাইয়া বিরোধ তীব্র আকার ধারণ করে। কারবালার নির্মম হত্যাকান্ড শিয়া সম্প্রদায় সৃষ্টিতে মূখ্য ভূমিকা পালন করে। আর শিয়ারা উমাইয়াবিরোধী মতবাদ গঠন করে বলে মুসলমান-মুসলমান সংঘাত সৃষ্টি হয়। এ যুদ্ধের ফলে ইয়াজিদ হারবার আক্রমণ করে মদিনাবাসীকে পরাজিত করে এবং পবিত্র ভূমিকে নগণ্যভাবে অপমান করে। তাছাড়া ইয়াজিদ মক্কা অবরোধ করে সেখানে কাবাগৃহের বিভিন্ন স্থাপনা ধ্বংস সাধন করে। এছাড়াও কারবালা যুদ্ধ পারস্য জাতীয়তাবাদের উন্মেষ ঘটায়, যা পরবর্তীকালে উমাইয়াদের ধ্বংস সাধনে আব্বাসি বংশধরদের সহায়তা করে। পরিশেষে বলা যায়, কারবালার যুদ্ধ ইসলামের ইতিহাসে অত্যন্ত মর্মান্তিক ও হৃদয়স্পর্শী ঘটনা। আর এ ঘটনা পরবর্তীকালে সংঘটিত বিভিন্ন দ্বন্দ্ব-সংঘাত সৃষ্টিতে মূখ্য কারণ হিসেবে ভূমিকা পালন করে।"
        }
      ]
    },
    {
      "number": "9",
      "uddipok": "মুঘল সাম্রাজ্যের শেষ সফল শাসক আওরঙ্গজেব একজন ন্যায়পরায়ণ শাসক হিসেবে দুর্নীতি, অনৈসলামিক ও অনৈতিক কাজ নিষিদ্ধ করেন। তিনি সর্বজনীন প্রশাসন প্রতিষ্ঠার নীতি গ্রহণ করেন। তিনি তার সময়ের প্রায় ৮০ প্রকার বেআইনি কর রহিত করেন। তিনি যাকাত, উশর ইত্যাদি মুসলমানদের জন্য বাধ্যতামূলক করেন এবং অমুসলিমদের জন্য জিজিয়া কর পুনঃপ্রবর্তন করেন। এছাড়া ধর্মতত্ত্ব ও ইসলামি শিক্ষার প্রসারে তিনি নানা পদক্ষেপ গ্রহণ করেন। তবে তিনি দাক্ষিণাত্য অভিযান পরিচালনা করতে গিয়ে অস্ত্র হাতে তুলে নিয়েছিলেন। আর এ দাক্ষিণাত্য অভিযানেই অনেক মন্দির ধ্বংস করা হয় এবং মন্দিরের ধন-সম্পদ লুট করা হয়।",
      "tag": "DRMC 25",
      "sub_questions": [
        {
          "label": "ক",
          "question": "কাকে আরব বিশ্বের প্রথম রাজা বলা হয়?",
          "explanation": "মুয়াবিয়াকে আরব বিশ্বের প্রথম রাজা বলা হয়।"
        },
        {
          "label": "খ",
          "question": "কাকে 'আশীর্বাদের চাবি' বলা হয়? কেন বলা হয়?",
          "explanation": "ইরাকের বন্দিদের মুক্তিদানের জন্য খলিফা সুলায়মানকে আশীর্বাদের চাবি বলা হয়। উমাইয়া শাসনামলে ইরাকের শাসনকর্তা হাজ্জাজ বিন ইউসুফ কুফা ও বসরায় ইসলামের চতুর্থ খলিফা হযরত আলি (রা)-এর অনুসারীদের বিদ্রোহ দমন করেন। এ সময় তিনি হাজার হাজার মানুষকে বন্দি করে কারাগারে নিক্ষেপ করেন। খলিফা সুলায়মান ক্ষমতায় আরোহণের পর হাজ্জাজের বন্দিকৃত কয়েদিদের মুক্ত করে দেন। এ কারণে তাকে মিফতাহুল খায়র বা আশীর্বাদের চাবি বলা হয়।"
        },
        {
          "label": "গ",
          "question": "",
          "explanation": "উদ্দীপকের শাসকের সাথে খলিফা ওমর বিন আবদুল আজিজ-এর জনকল্যাণমূলক কর্মকান্ডের মিল রয়েছে। খলিফা ওমর বিন আবদুল আজিজ তার পূর্ববর্তী ও পরবর্তী সকল উমাইয়া শাসক থেকে চারিত্রিক গুণাবলি, ধর্ম পালন ও শাসনকার্যে একেবারেই পৃথক ছিলেন। তিনি ধার্মিক, দয়ালু, সুবিচারক, উদার, সরল ও শান্তি প্রিয় মানুষ ছিলেন। তিনি দুর্নীতিমুক্ত শাসন ব্যবস্থা প্রণয়ন করেন। জনগণের ওপর থেকে অতিরিক্ত কর রহিত করেন এবং ইসলাম ধর্ম প্রচারে বিশেষ অবদান রাখেন। উদ্দীপকের মুঘল সম্রাট আওরঙ্গজেবের ক্ষেত্রেও এ বিষয়গুলো লক্ষণীয়। উদ্দীপকের শাসক আওরঙ্গজেবের কর্মকাণ্ডের সাথে উমাইয়া খলিফা ওমর বিন আবদুল আজিজের কর্মকাণ্ডের মিল রয়েছে। তিনিও তার পূর্ববর্তী খলিফাদের কলুষিত নীতি ত্যাগ করে দুর্নীতিমুক্ত, ন্যায়নিষ্ঠ, গোত্রপ্রীতি ও স্বজনপ্রীতিমুক্ত একটি সর্বজনীন প্রশাসন প্রতিষ্ঠার নীতি গ্রহণ করেন। তিনি মাওয়ালিদের (অনারব মুসলিম) ওপর থেকে জিজিয়া ও খারাজ প্রত্যাহার করেন। মুসলমানদেরকে তিনি যাকাত ও উশর প্রদানের নির্দেশ দেন। এছাড়া তিনি ইসলামের প্রচারকল্পে ঘোষণা দেন যে, যে ব্যক্তি ইসলাম গ্রহণ করবে তাকে খারাজ ও জিজিয়া থেকে অব্যাহতি দেওয়া হবে। সুতরাং বলা যায়, মুঘল সম্রাট আওরঙ্গজেবের সাথে উমাইয়া খলিফা ওমর বিন আবদুল আজিজের দুর্নীতিমুক্ত প্রশাসন প্রতিষ্ঠা, রাজস্ব সংস্কার এবং ইসলাম প্রচারমূলক কর্মকাণ্ডের মিল বিদ্যমান।"
        },
        {
          "label": "ঘ",
          "question": "",
          "explanation": "উদ্দীপকটি অনেকাংশেই উক্ত শাসকের অর্থাৎ ওমর বিন আবদুল আজিজের কর্মকাণ্ডকে সমর্থন করে না- উক্তিটি যথার্থ। উদ্দীপকে লক্ষ করা যায়, মুঘল সম্রাট দাক্ষিণাত্যে সমর অভিযান পরিচালনা করতে গিয়ে অস্ত্র হাতে নিয়েছেন। এই দাক্ষিণাত্য অভিযানের সময় অনেক মন্দির ধ্বংস এবং মন্দিরের ধন-সম্পদ লুট করা হয়। এই বিষয়গুলোর সাথে উমাইয়া খলিফা ওমর বিন আবদুল আজিজের কর্মকান্ডের বৈসাদৃশ্য পরিলক্ষিত হয়। ওমর বিন আবদুল আজিজ তার শাসনামলে কোনো সামরিক অভিযান পরিচালনা করেননি এবং কোনো মন্দিরও ধ্বংস করেননি। খলিফা ওমর বিন আবদুল আজিজ তার শাসনামলে সাম্রাজ্যবাদী নীতি পরিহার করেন। এ কারণে তিনি সাম্রাজ্য বিস্তারের জন্য কোনো সামরিক অভিযান প্রেরণ করেননি। বরং তিনি পূর্বে পরিচালিত অভিযানসমূহ বন্ধ করে দেন। এ সময় মুসলিম সেনাবাহিনী কনস্টান্টিনোপল বিজয়ের দ্বারপ্রান্তে এসে পৌঁছালেও তিনি সেখান থেকে অবরোধ তুলে নেন। তিনি সাম্রাজ্যবাদী নীতি পরিহার করে সাম্রাজ্যে সংহতি বিধানে মনোযোগ দেন। এছাড়া তিনি গোঁড়া মুসলিম হলেও আওরঙ্গজেবের মতো কোনো, মন্দির ধ্বংস করেননি। তিনি নিজেকে খলিফার চেয়ে মুসলমান ভাবতে বেশি পছন্দ করতেন। তিনি ইসলাম ধর্মে ধর্মান্তরিতদের বিশেষ সুবিধা প্রদানের ঘোষণা দিলে পারস্য, ইফরিকিয়া (উত্তর আফ্রিকা) মিসর প্রভৃতি অঞ্চলের বহুলোক ইসলাম গ্রহণে উদ্বুদ্ধ হয়। তিনি মুসলমানদের বিশেষ সুযোগ-সুবিধা দিলেও অমুসলিমদের প্রতি অবিচার করেননি। তার শাসনকালে নতুন মন্দির এবং গির্জা নির্মাণ নিষিদ্ধ থাকলেও পুরোনোগুলো ধ্বংস করা হয়নি। পরিশেষে বলা যায়, উদ্দীপকের মুঘল সম্রাট আওরঙ্গজেবের সাথে উমাইয়া খলিফা ওমর বিন আবদুল আজিজের কিছু ক্ষেত্রে মিল থাকলেও সাম্রাজ্যবাদী নীতি এবং অমুসলিম নীতির ক্ষেত্রে উভয়ের মধ্যে কোনো মিল নেই।"
        }
      ]
    },
    {
      "number": "10",
      "uddipok": "স্বৈরতান্ত্রিক মনোভাবের অধিকারী প্রেসিডেন্ট সাদ্দাম হোসেন বিভিন্ন গুণাবলির অধিকারী হলেও তার মধ্যে প্রবল সন্দেহপ্রবণতা ছিল । রাজনৈতিক স্বার্থ হাসিলের জন্য অনেক ঘনিষ্ঠ প্রতিদ্বন্দ্বীকে তিনি নির্মমভাবে সরিয়ে দেন। আসলে ইরাকের জটিল রাজনৈতিক পরিস্থিতি, জাতিগত বিদ্বেষ, বিভিন্ন গোষ্ঠী ও সম্প্রদায়ের আত্মকলহ তাকে কঠোর হতে বাধ্য করেছিল। সাদ্দাম হোসেন বিভিন্ন কৌশলে শতধাবিভক্ত ইরাকিদের একত্রিত করে দীর্ঘমেয়াদি শাসন কায়েম করতে সক্ষম হন ।",
      "tag": "DRMC 25",
      "sub_questions": [
        {
          "label": "ক",
          "question": "‘আল মনসুর' শব্দের অর্থ কী?",
          "explanation": "'আল মনসুর' শব্দের অর্থ ‘বিজয়ী’।"
        },
        {
          "label": "খ",
          "question": "আল মনসুর বাগদাদে রাজধানী স্থাপন করেছিলেন কেন? ব্যাখ্যা করো।",
          "explanation": "প্রশাসনিক কাঠামোকে সুবিন্যস্ত ও সুদৃঢ় করার জন্য খলিফা আল মনসুর বাগদাদে রাজধানী স্থাপন করেছিলেন। বাগদাদ' দজলা (টাইগ্রিস) নদীর পশ্চিম তীরে মনোমুগ্ধকর প্রাকৃতিক পরিবেশে অবস্থিত। এটা ছিল স্বাস্থ্যকর, সাম্রাজ্যের মধ্যস্থল এবং অধিকতর নিরাপদ স্থান। নদীর তীরে অবস্থানের ফলে এ নগরীর সাথে নৌপথে সিরিয়া, মেসোপটেমিয়া, আর্মেনিয়া ও সাম্রাজ্যের অন্যান্য স্থানের যোগাযোগ সহজ ছিল। এছাড়া এখান থেকে অন্যান্য দেশ এমনকি সুদূর চীনের সাথেও যোগাযোগ স্থাপন সম্ভবপর হয়েছিল। তাছাড়া এতে আন্তঃবাণিজ্য ও বহির্বাণিজ্যে ব্যাপক সাফল্যের সম্ভাবনা ছিল। এসব কারণে খলিফা মনসুর বাগদাদে রাজধানী স্থাপন করেছিলেন।"
        },
        {
          "label": "গ",
          "question": "উদ্দীপকে বর্ণিত প্রতিদ্বন্দ্বীর প্রতি আচরণ খলিফা আল মনসুরের কোন কর্মকাণ্ডের অনুরূপ? ব্যাখ্যা করো ।",
          "explanation": "উদ্দীপকে বর্ণিত প্রতিদ্বন্দ্বীর প্রতি আচরণ আব্বাসি খলিফা আল মনসুরের হযরত আলি (রা)-এর বংশধরদের প্রতি দুর্ব্যবহারের অনুরূপ। হযরত আলি (রা) ও তার স্ত্রী রাসুল (স)-এর মেয়ে ফাতিমার বংশধররা আব্বাসি বংশের উত্থানের সময় গুরুত্বপূর্ণ ভূমিকা রাখে। এরপরও খলিফা আল মনসুর তাদেরকে সুনজরে দেখেননি। আলির বংশধরদের প্রতি মানুষের অসীম ভক্তি ও শ্রদ্ধার জন্য তিনি নিজ বংশের শাসনের স্থায়িত্বের ব্যাপারে উদ্বিগ্ন হয়ে ওঠেন এবং তাদের ধ্বংস সাধনে তৎপর হন। তার এই প্রতিহিংসামূলক কাজের প্রতিফলন উদ্দীপকে উল্লেখিত প্রেসিডেন্ট সাদ্দাম হোসেনের মধ্যেও লক্ষণীয়। সাদ্দাম হোসেন দেশপ্রেমসহ বিভিন্ন গুণের অধিকারী ছিলেন। কিন্তু তার মধ্যে প্রবল সন্দেহপ্রবণতা ছিল। রাজনৈতিক স্বার্থ হাসিলের জন্য তিনি প্রতিদ্বন্দ্বীদের নির্মমভাবে সরিয়ে দেন। খলিফা মনসুরের ক্ষেত্রেও এমনটি দেখা যায়। উমাইয়াদের পতনের পর আলি (রা)-এর বংশধর ইমাম হাসানের প্রপৌত্র মুহাম্মদ সিংহাসনে আরোহণের ন্যায়সংগত অধিকারী ছিলেন। এ কারণে আলি ও ফাতিমার বংশের লোকদের ভবিষ্যৎ প্রতিদ্বন্দ্বী মনে করে আল মনসুর তাদের ওপর অমানবিক নির্যাতন চালান। ফলে মুহাম্মদ ও তার ভাই ইব্রাহিম মদিনা ও বসরায় বিদ্রোহ ঘোষণা করেন। খলিফা আল মনসুর তাদেরকে পরাজিত করে নির্মমভাবে হত্যা করেন মদিনায় বসবাসরত ইমাম হাসান (রা) ও হুসেন (রা.)-এর পরিবারে সম্পদ বাজেয়াপ্ত করেন। এমনকি ইমাম জাফর সাদিক, ইমাম আৰু অনির ও ইমাম মালিকের সঙ্গেও দুর্ব্যবহার করেন। পুে প্রতি সাদ্দাম হোসেনের আচরণ খলিফা মনসুরের আদি বাণীয়াদের প্রতি দুর্ব্যবহারকেই মনে করিয়ে দেয়।"
        },
        {
          "label": "ঘ",
          "question": "দীর্ঘমেয়াদি শাসন কায়েমে সাদ্দাম হোসেনের চেয়ে আল-মনসুর আরও দূরদর্শী ছিলেন— উক্তিটি মূল্যায়ন করো।",
          "explanation": "খলিফা আল মনসুর নানা দূরদর্শী পদক্ষেপ গ্রহণ করে সমাজকে একটি সুদৃঢ় ভিত্তির ওপর প্রতিষ্ঠিত করেছিলেন, যা উপরে বর্ণিত হোসেনের চেয়ে অধিক বিচক্ষণতার পরিচায়ক। খলিফা আল মনসুর ৭৫৪ খ্রিস্টাব্দে সিংহাসনে আরোহণ করে সাধার আন্দোলনের গুরুত্বপূর্ণ নেতা আব্দুল্লাহ এবং আবু মুসলমা হত্যা করেন। তিনি খারেজি ও আলি (রা)-এর সামর্থ‌কদের বিদ্রোহকে অন্যান্য বিদ্রোহ কঠোরভাবে দমন করে রাজ্য বিস্তারে মনোনিবেশ করে আল মনসুরের সময় তাবারিস্তান, গিলান, এশিয়া মাইনর ও অকার বিশাল অঞ্চলে আব্বাসি শাসন প্রতিষ্ঠিত হয়। অর্থাৎ তিনি আব্বাসি খিলাফতকে সুদৃঢ় ভিত্তির ওপর প্রতিষ্ঠিত করার পাশাপাশি সম্রাজ্য বিস্তার করেন। কিন্তু সাদ্দাম হোসেনের ক্ষেত্রে সঙ্গত কারণেই রাজ্য বিস্তারের দিকটি অনুপস্থিত। উদ্দীপকে বলা হয়েছে, রাজনৈতিক স্বার্থ হাসিলের জন্য প্রসিডেন্ট সাদ্দাম হোসেন তার প্রতিদ্বন্দ্বীদের সরিয়ে দেন। তিনি অনেক কঠোর সিদ্ধান্ত গ্রহণ করে ইরাকের পরিস্থিতি স্বাভাবিক করার চেষ্টা করেন। এসব বিষয়ে খলিফা আল মনসুরের গৃহীত পদক্ষেপেও রয়েছে। তবে আব্বাসি খলিফা আল মনসুর এক্ষেত্রে আরও বাস্তবধর্মী ও দূরদর্শী সিদ্ধান্ত গ্রহণ করেছিলেন তিনি অভ্যন্তরীণ বিদ্রোহ ও বিরোধিতার মূলোৎপাটন করে তার বংশকে শত্রুমুক্ত করেন। প্রশাসনিক কাঠামোকে সুবিন্যস্ত ও সুদৃঢ় করার লক্ষ্যে তিনি ৭৬২ খ্রিষ্টাব্দে দামেস্ক থেকে বাগদাদে রাজধানী স্থানান্তর করেন। সামরিক শক্তিই সাম্রাজ্যের মূলভিত্তি— এ ধারণাকে নীতি হিসেবে গ্রহণ করে আল মনসুর একটি প্রশিক্ষিত ও শক্তিশালী সেনাবাহিনী গঠন করেন। সংখ্যাগরিষ্ঠ মুসলমানদের বিশ্বাস সুন্নি মতাদর্শকে তিনি রাষ্ট্রীয় মর্যাদা দেন। এছাড়া জ্ঞান-বিজ্ঞানের পৃষ্ঠপোষকতার ক্ষেত্রে আল মনসুর উদার ছিলেন। তার রাজত্বকালে গণিতশাস্ত্রের উৎকর্ষ সাধিত হয়। ব্যবসা-বানিজ্য ও কৃষিকাজের উন্নয়নে তিনি নানা পদক্ষেপ গ্রহণ করেন। তিনি বহু নগর সরাইখানা, রাজপথ, শিক্ষাপ্রতিষ্ঠান ও চিকিৎসালয় নির্মাণ করেন। এভাবে আব্বাসি শাসনামলে মুসলিম সভ্যতার যে অপূর্ব বিকাশ ঘটেছিল, আল মনসুর তার শুভসূচনা করেন । উপরের আলোচনায় প্রমাণিত হয়, বলিফা আল মনসুর ঠাণ্ডা মাথায় তার সব প্রতিদ্বন্দ্বীকে দমন করেছিলেন। এর ফলেই আব্বাসি শাসন প্রায় ৫০০ বছর স্থায়ী হয়েছিল। আল মনসুর আধুনিক ইরাকের নেতা সাদ্দাম হোসেনের মতো এত অস্থিরচিত্ত ছিলেন না। সুতরাং বলা যেতে পারে, দীর্ঘমেয়াদি শাসন কায়েমের বিষয়ে সাদ্দামের চেয়ে আল মনসুর অনেক বেশি দূরদর্শী ছিলেন।"
        }
      ]
    },
    {
      "number": "11",
      "uddipok": "একদল জ্ঞানপিপাসু ব্যক্তিবর্গের পৃষ্ঠপোষকতায় ঢাকায় এশিয়াটিক সোসাইটি অব বাংলাদেশ' প্রতিষ্ঠিত হয়। জ্ঞান-বিজ্ঞানের চর্চার জন্য এখানে প্রাচীন গ্রন্থাবলি সংরক্ষণ করা হয় ৷ এই প্রতিষ্ঠানটি সরকারি প্রতিষ্ঠান না হওয়ায় নতুন গবেষণায় যথাযথ সহযোগিতা নতুন নতুন গবেষণার কাজে",
      "tag": "",
      "sub_questions": [
        {
          "label": "ক",
          "question": "খলিফা আল মামুনের স্ত্রীর নাম কী ছিল?",
          "explanation": "খলিফা আল মামুনের স্ত্রীর নাম ছিল বুরান।"
        },
        {
          "label": "খ",
          "question": "আল মামুনের প্রতি পারসিকদের সমর্থনদানের কারণ ব্যাখ্যা করো ।",
          "explanation": "আল মামুনের মা পারস্যবাসী হওয়ার কারণে পারসিকরা আল- মামুনকে সমর্থন করেন । পিতা হারুন এবং মাতা জুবাইদার দিক থেকে আমিন ছিলেন খাঁটি আরব বংশোদ্ভূত। অন্যদিকে আল মামুনের মাতা ছিলেন পারস্য ক্রীতদাসী মারাজিল। এ কারণে মামুনকে পারসিকরা ভাগ্নে মনে করত। স্বভাবতই ভাগ্নের বিজয়কে নিজেদের বিজয় মনে করে পারসিকরা আল-মামুনকে সমর্থন করেন ।"
        },
        {
          "label": "গ",
          "question": "উদ্দীপকের প্রতিষ্ঠানটির কর্মকাণ্ডের সাথে আল মামুনের কোন প্রতিষ্ঠানের সামঞ্জস্য লক্ষ করা যায়? ব্যাখ্যা দাও।",
          "explanation": "উদ্দীপকের প্রতিষ্ঠানটির কর্মকাণ্ডের সাথে আব্বাসি খিলাফতের জ্ঞান-বিজ্ঞান চর্চার কেন্দ্র বায়তুল হিকমার মিল রয়েছে। আব্বাসি খলিফা আল মামুনের নির্মিত বায়তুল হিকমা ছিল আব্বাসিদের গৌরবোজ্জ্বল যুগের অন্যতম প্রতীক। জ্ঞান-বিজ্ঞানকে প্রাতিষ্ঠানিক রূপ প্রদানের জন্য তিনি ৮৩০ খ্রিষ্টাব্দে বাগদাদে এই জগদ্বিখ্যাত, প্রতিষ্ঠানটি নির্মাণ করেন। জ্ঞান বিকাশের জন্য তিনি এই প্রতিষ্ঠানটিতে গ্রন্থাগার, শিক্ষায়তন ও অনুবাদ কেন্দ্র এই তিনটি পৃথক বিভাগ স্থাপন করেন। উদ্দীপকেও আমরা এ বিষয়ের প্রতিফলন লক্ষ করি। উদ্দীপকে বলা হয়েছে, একদল জ্ঞানপিপাসু ব্যক্তিবর্গের পৃষ্ঠপোষকতায় ঢাকায় ‘এশিয়াটিক সোসাইটি অব বাংলাদেশ' প্রতিষ্ঠিত হয়। জ্ঞান-বিজ্ঞানের চর্চার জন্য এখানে প্রাচীন গ্রন্থাবলি সংরক্ষণ করা হয়। এই প্রতিষ্ঠানটি নতুন নতুন গবেষণার কাজেও পৃষ্ঠপোষকতা দিয়ে থাকে। এ প্রতিষ্ঠানের মতোই আব্বাসি খলিফা আল মামুনের প্রতিষ্ঠিত বায়তুল হিকমা গ্রিক, রোমান,পারসিক প্রভৃতি ভাষার প্রাচীন গ্রন্থাবলি সংগ্রহ, সংরক্ষণ ও গবেষণা কাজে বিশেষ অবদান রাখে। এতে তিনটি বিভাগ ছিল, যথা- গ্রন্থাগার, মিলনায়তন ও অনুবাদ কার্যালয়। হুনায়ন ইবনে ইসহাক নামে একজন সুপণ্ডিতকে এ প্রতিষ্ঠানের তত্ত্বাবধায়ক নিযুক্ত করা হয়। তার চেষ্টায় এরিস্টটল, গ্যালিলিও, প্লেটো প্রমুখ পণ্ডিতের গ্রন্থগুলো আরবিতে অনূদিত হয় । পরবর্তী সময়ে ইউরোপে রেঁনেসার সূচনায় এসব অনুবাদ কর্ম ভূমিকা রেখেছিল। সুতরাং দেখা যায়, উদ্দীপকের প্রতিষ্ঠানটির কর্মকাণ্ডে বায়তুল হিকমার কর্মকাণ্ডের প্রতিফলন ঘটেছে।"
        },
        {
          "label": "ঘ",
          "question": "আব্বাসি খিলাফতে শিক্ষা-সংস্কৃতির উন্নয়নে আল মামুন প্রতিষ্ঠিত প্রতিষ্ঠানটির অবদান এশিয়াটিক সোসাইটির তুলনায় বেশি ছিল— বিশ্লেষণ করো।",
          "explanation": "খলিফা আল মামুনের প্রতিষ্ঠিত বায়তুল হিকমা জ্ঞান-বিজ্ঞান চর্চায় বহুমুখী অবদান রেখেছে, যা এশিয়াটিক সোসাইটির তুলনায় বেশি ছিল। খলিফা মামুন প্রতিষ্ঠিত বায়তুল হিকমা ছিল একটি বৈশ্বিক প্রতিষ্ঠান । তিনি এই প্রতিষ্ঠানের উন্নয়নে ব্যাপক পৃষ্ঠপোষকতা দান করেন। যার ফলে গবেষণা, জ্ঞান-বিজ্ঞান চর্চা ও সাম্রাজ্যের সাংস্কৃতিক উন্নয়নে এটি বিশেষ অবদান রাখতে সক্ষম হয়। আর এ কারণেই জ্ঞান-বিজ্ঞানের উন্নয়নে উদ্দীপকের যা এশিয়াটিক সোসাইটির চেয়ে বায়তুল হিকমা অনেক বেশি অবদান রেখেছে। মামুনের প্রত্যক্ষ সহায়তায় বায়তুল হিকমা এথেন্স, আলেকজান্দ্রিয়া, সিরিয়া, এশিয়া মাইনরসহ অনেক স্থান থেকে বহু মূল্যবান প্রাচীন গ্রন্থ সংগ্রহ করে সেগুলো আরবিতে অনুবাদের ব্যবস্থা করে। ফলে প্রাচীন বিশ্বের শ্রেষ্ঠ দার্শনিক এরিস্টটল ও প্লেটোর পুস্তকগুলো এবং গ্যালেন, ইউক্লিড, টলেমি প্রমুখ মনীষীদের বৈজ্ঞানিক গ্রন্থাবলি আরবিতে অনূদিত হয়। বায়তুল হিকমার অনুবাদকারীদের গ্রন্থের ওজনে স্বর্ণমুদ্রা পারিশ্রমিক দেওয়া হতো। এ সব অনুবাদকের সাহায্যে বায়তুল হিকমা গ্রিক পণ্ডিতগণের আজীবনের সাধনা ও গবেষণার ফলাফল ধরে রাখতে সক্ষম হয়। বস্তুত মুসলমানরা অনুবাদের মাধ্যমে এ সব বিশ্ববিখ্যাত পণ্ডিতের গবেষণাকর্ম রক্ষা না করলে পৃথিবী হতে এগুলো বিলুপ্ত হয়তো হয়ে যেত। বায়তুল হিকমার অনুবাদকর্মের মাধ্যমে প্রাচীন সভ্যতার জ্ঞান- বিজ্ঞানের গ্রন্থগুলো নবজীবন লাভ করে। উপরের আলোচনার আলোকে বলা যায়, আব্বাসি খিলাফতে জ্ঞান-বিজ্ঞান ও সাংস্কৃতিক উন্নয়নে বায়তুল হিকমা অসাধারণ ভূমিকা পালন করে, যার তুলনায় উদ্দীপকের এশিয়াটিক সোসাইটির অবদান খুবই কম।"
        }
      ]
    }
  ]
}