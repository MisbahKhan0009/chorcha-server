{
  "title": "সম্মিলিত বোর্ড ২০১৬",
  "subtitle": "ইসলামের ইতিহাস ও সংস্কৃতি (9)",
  "questions": [
    {
      "number": "1",
      "uddipok": "জনাব আলী আজম দয়ালু, সদাশয় ও প্রজাবৎসল খলিফা। তিনি চারিত্রিক দিক দিয়ে ছিলেন সরল, অনাড়ম্বর, ধর্মানুরাগী ও কর্তব্যপরায়ণ। তিনি খুলাফায়ে রাশেদিনের আদর্শ ও ইসলামি মূল্যবোধে বিশ্বাসী ছিলেন। কর ব্যবস্থার সংস্কার করে তিনি শিল্প ও ব্যবসা- বাণিজ্যের উন্নতি সাধন করেন। তিনি ভিন্ন মতাবলম্বীদের শাসনকার্বে নিয়োগ করে এক অপূর্ব দৃষ্টান্ত রেখে গেছেন। তার বৈদেশিক নীতি ছিল। শান্তি-শৃঙ্খলা ও সংহতি বিধান।",
      "tag": "All.B 16",
      "sub_questions": [
        {
          "label": "ক",
          "question": "উমাইয়া বংশের প্রতিষ্ঠাতা কে?",
          "explanation": "উমাইয়া বংশের প্রতিষ্ঠাতা হলেন খলিফা মুয়াবিয়া।"
        },
        {
          "label": "খ",
          "question": "খলিফা সুলায়মানকে আশীর্বাদের চাবি বলা হয় কেন?",
          "explanation": "ইরাকের বন্দিদের মুক্তিদানের জন্য খলিফা সুলায়মানকে আশীর্বাদের চাবি বলা হয়। উমাইয়া শাসনামলে হাজ্জাজ বিন ইউসুফ কুফা ও বসরায় ইসলামের চতুর্থ খলিফা হযরত ত আলি (রা)-এর অনুসারীদের বিদ্রোহ দমন করে ইরাকের শাসনকর্তা নিযুক্ত হন। এ সময় তিনি ইরাকের খালার বাসার মানুষদের কারাগারে নিক্ষেপ করেন। খলিফা সুলায়মান ক্ষমতায় আরোহণের পর হাজ্জাজের বন্দিকৃত কয়েদিদের মুক্ত করে দেন। এ কারণে তাকে আশীর্বাদের চাবি বলা হয়।"
        },
        {
          "label": "গ",
          "question": "উদ্দীপকে কোন উমাইয়া খলিফার প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে উমাইয়া খলিফা ওমর বিন আবদুল আজিজের প্রতি ইঙ্গিত করা হয়েছে। উমাইয়া খলিফাদের রাজত্বকালে দেশজুড়ে ক্ষমতা নিয়ে সংঘর্ষ, বিশ্বাসঘাতকতা, ষড়যন্ত্র ও নিষ্ঠুরতায় নিমজ্জিত ছিল। তবে এসব অপকর্ম সৃষ্টিকারী খলিফাদের দ্বিতীয় ওমর হিসেবে পরিচিত খলিফা ওমর বিন আবদুল আজিজ ছিলেন ব্যতিক্রমধর্মী একজন শ্রেষ্ঠ ও মহান শাসক। তার চারিত্রিক বৈশিষ্ট্য ও কর্মের প্রতিচ্ছবি স্পষ্ট হয়ে উঠেছে জনাব আলী আজমের চরিত্রের মধ্যে। জনাব আলী আজম একজন দয়ালু, সদাশয় ও প্রজাবৎসল খলিফা। চারিত্রিক দিক দিয়ে তিনি ছিলেন সরল, অনাড়ম্বর, ধর্মানুরাগী ও কর্তব্যপরায়ণ। তিনি খুলাফায়ে রাশেদিনের আদর্শ ও ইসলামি মূল্যবোধে বিশ্বাসী ছিলেন। কর ব্যবস্থার সংস্কার করে তিনি শিল্প ও ব্যবসা- বাণিজ্যের উন্নতি সাধন করেন। এছাড়া তিনি ভিন্ন মতাবলম্বীদের শাসনকার্যে নিয়োগ করে এক অপূর্ব দৃষ্টান্ত স্থাপন করেন। এ ধরনের বৈশিষ্ট্য খলিফা ওমর বিন আবদুল আজিলের ক্ষেত্রেও দেখা যায়। তিনি ছিলেন অনাড়ম্বর, ধর্মানুরাগী, কর্তব্যপরায়ণ ও প্রজাবৎসল খলিফা। তিনি খুলাফায়ে রাশেদিনের আদর্শ ও ইসলামি মূল্যবোধে বিশ্বাসী ছিলেন। রাজস্বব্যবস্থা সংস্কারের ক্ষেত্রে তিনি মাওয়ালিদের (অমুসলিম ক্রীতদাস, যারা পরবর্তী সময়ে ইসলাম গ্রহণ করেছে) জিজিয়া কর (অমুসলিমদের ওপর ধার্যকৃত কর) থেকে রেহাই দেন। প্রশাসনিক কাজের ক্ষেত্রে তিনি সম্পূর্ণ নিরপেক্ষভাবে যোগ্য লোকদের নিয়োগ দেন। সুতরাং বলা যায় যে, উদ্দীপকে উমাইয়া খলিফা ওমর বিন আবদুল আজিজেরই ইঙ্গিত দেওয়া হয়েছে।"
        },
        {
          "label": "ঘ",
          "question": "উদ্দীপকের আলোকে উত্ত খলিফার বৈদেশিক নীতি পর্যালোচনা করো।",
          "explanation": "বৈদেশিক নীতির ক্ষেত্রে উক্ত খলিফা অর্থাৎ ওমর বিন আবদুল আজিজ উদারতার পরিচয় দিয়েছিলেন। উদ্দীপকে জনাব আলীর বৈদেশিক নীতির কথা উল্লেখ করা হয়েছে। এক্ষেত্রে তিনি সবকিছুর ওপরে শান্তি-শৃঙ্খলা ও সংহতি বিধানের ওপর প্রাধান্য দেন। খলিফা ওমর বিন আবদুল আজিজের ক্ষেত্রেও এমনটি লক্ষণীয়। উমাইয়া খলিফা ওমর বিন আবদুল আজিজ শান্তিপূর্ণ সহাবস্থানের নীতিতে বিশ্বাসী ছিলেন। তাই তিনি যুদ্ধাভিযান বা রাজ্য বিজয়ে আকৃষ্ট হননি। তিনি আগের খলিফাদের পাঠানো সব যুদ্ধাভিযান বন্ধ করে দেন। উমাইয়া শাসনকর্তা আল হুরের শাসনাধীনে স্পেনে গোলযোগ দেখা দিলে তার পরিবর্তে তিনি আল সামাহকে সেখানকার শাসনকর্তা নিয়োগ করে শান্তি- শৃঙ্খলা পুনঃপ্রতিষ্ঠা করেন। ওমর বিন আবদুল আজিজের বৈদেশিক নীতি সম্পর্কে সমালোচকেরা বলে থাকেন যে, রাজ্য জয়ের সংকল্প ত্যাগ করে তিনি সামরিক শক্তিতে কম মনোযোগ দেন। পরবর্তীকালে সেনাবাহিনী প্রতিকূল পরিস্থিতি মোকাবিলা করতে ব্যর্থ হয়। তবে ওমর বিন আবদুল আজিজের বৈদেশিক নীতি রাষ্ট্রের স্বার্থবিরোধী হয়নি। কারণ ইসলামের দ্বিতীয় খলিফা হযরত ওমর (রা) এবং উমাইয়া খলিফা আল ওয়ালিদ ইসলামি রাষ্ট্রের যথেষ্ট বিস্তৃতি সাধন করেন। এরপর রাজ্য বিস্তার নয় বরং রাষ্ট্রের সংস্কৃতি রক্ষা ও শাসন ব্যবসার সুসংহতকরণ অধিক প্রয়োজন ছিল। তাই বৈদেশিক নীতির ক্ষেত্রে ওমর বির আবদুল আজিজ যথার্থ কাজ করেছেন বলেই প্রমাণিত হয়।"
        }
      ]
    },
    {
      "number": "2",
      "uddipok": "সার্কভুক্ত দেশগুলোর মহিলা পরিষদের একটি অনুষ্ঠানে জাতিসংঘের মহিলাবিষয়ক সম্পাদক ক্রিস্টিন মেডোনা অধিকার রক্ষায় নারী আন্দোলনের কার্যকর ভূমিকার জন্য বাংলাদেশের ভূয়সী প্রশংসা করেন। তিনি বলেন, ভারতীয় উপমহাদেশে একটি সময় ছিল যখন কন্যাসন্তানকে জীবন্ত কবর দেওয়া হতো। তাদের কোনো অধিকার ছিল না। একজন পুরুষ একই সাথে একাধিক স্ত্রী রাখতে পারত। তারা `জোর যার মুল্লুক তার' এ নীতিতে বিশ্বাসী ছিল।",
      "tag": "All.B 16",
      "sub_questions": [
        {
          "label": "ক",
          "question": "'ইয়েমেন' শব্দের অর্থ কী?",
          "explanation": "'ইয়েমেন' শব্দের অর্থ সুখী ঘা সৌভাগ্যবান।"
        },
        {
          "label": "খ",
          "question": "উটকে কেন মরুভূমির জাহাজ বলা হয়? ব্যাখ্যা করো।",
          "explanation": "মরু অঞ্চলে যাতায়াতের প্রধান বাহন হওয়ায় উটকে 'মরুভূমির জাহাজ' বলা হয়। আরবের অধিকাংশ অঞ্চলই মরুময়। আর উত্তপ্ত মরু অঞ্চলে উট চলাচলের একমাত্র উপযোগী প্রাণী। তাই অর্থনৈতিক ও রাজনৈতিক গুরুত্ব বিবেচনায় মরুময় আরবে এটি সর্বাধিক গৃহপালিত প্রাণী। উট একবার পানি পান করে দীর্ঘদিন (শীতকালে প্রায় ২৫ এবং গ্রীষ্মকালে ৫দিন) ধরে রাখতে পারে। তাই মরুবাসীরা খাদ্য-পানীয় সংগ্রহ ও যোগাযোগের প্রধান বাহন এবং ক্রয়- বিক্রয়ের মাধ্যম হিসেবে উট ব্যবহার করতো। এ কারণে উটকে 'মরুভূমির জাহাজ' বলা হয়।"
        },
        {
          "label": "গ",
          "question": "উদ্দীপকে প্রাক-ইসলামি আরবের নারীদের যে চিত্র ফুটে উঠেছে তা ব্যাখ্যা করো।",
          "explanation": "উদ্দীপকে প্রাক-ইসলামি আরবের অধিকারবঞ্চিত নারীদের করুণ চিত্র ফুটে উঠেছে। সমাজের অবিচ্ছেদ্য অংশ হলেও যুগে যুগে নারীরা শিকার হয়েছেন নানা অত্যাচার-নির্যাতন আর বঞ্চনার। তারা সমাজের গুরুত্বপূর্ণ অবস্থানের দাবিদার হলেও কোনো যুগেই সে দাবি পরিপূর্ণভাবে আদায় হয়নি। নারীদের এ অসহায় অবস্থান এবং অধিকার বঞ্চনার দিকটিই উদ্দীপক এবং প্রাক-ইসলামি আরব সমাজে লক্ষণীয়। উদ্দীপকে জাতিসংঘের মহিলাবিষয়ক সম্পাদক ক্রিস্টিন মেডোনার কথায় ভারতীয় উপমহাদেশে কোনো এক সময়ে বিদ্যমান নারীদের অসহায় অবস্থার চিত্র ফুটে উঠেছে। এখানে কন্যাসন্তানকে জীবন্ত কবর দেওয়া হতো বলে জানা যায়। এছাড়া এখানে একজন পুরুষ একই সাথে একাধিক স্ত্রী রাখতে পারতো। নারীরা ছিল সর্বক্ষেত্রে অধিকারবঞ্চিত। এ বিষয়গুলো | প্রাক-ইসলামি আরবের নারীদের ক্ষেত্রেও দেখা যায়। তখনকার সময়ে আরবীয় নারীদের সামাজিক মর্যাদা বা অধিকার বলে কিছুই ছিল না। কন্যাসন্তানের জন্মকে আরববাসীরা অভিশাপ ও লজ্জাকর বলে মনে করত। অনেক পিতা-মাতা দারিদ্র্যের কশাঘাতে এবং সমাজের নিন্দার কারণে কন্যাসন্তানকে জীবন্ত কবর দিত। আবার, আরব সমাজে পুরুষেরা অবৈধভাবে একাধিক নারী গ্রহণ করত। বিবাহ প্রথা বলতে কিছুই ছিল না বলে তারা নারীদেরকে দাসী, অস্থাবর সম্পত্তি এবং ভোগের সামগ্রী হিসেবে ব্যবহার করত। এক কথায় সমাজে তাদের কোনো অধিকার বা মর্যাদা ছিল না। এ আলোচনা থেকে বোঝা যায়, উদ্দীপকে প্রাক-ইসলামি আরবের নারীদের অধিকারবঞ্চিত অবস্থানই ফুটে উঠেছে।"
        },
        {
          "label": "ঘ",
          "question": "'জোর যার মুল্লুক তার'- উক্তিটি তোমার পাঠ্যপুস্তকের আলোকে বিশ্লেষণ করো।",
          "explanation": "'জোর যার মুল্লুক তার' উক্তিটির মাধ্যমে পাঠ্যপুস্তকে বর্ণিত ইসলামপূর্ব আরবে আইনের শাসনের ক্ষেত্রে বিদ্যমান অরাজক পরিস্থিতির প্রতি ইঙ্গিত করা হয়েছে। প্রাক-ইসলামি যুগে আরবের রাজনৈতিক অবস্থা ছিল অত্যন্ত শোচনীয় ও নৈরাশ্যজনক। তৎকালীন আরবের অধিকাংশ অঞ্চলই ছিল স্বাধীন। তবে এখানে কেন্দ্রীয় শক্তির নিয়ন্ত্রণ না থাকায় ব্যক্তিগত স্বেচ্ছাচারিতাই বেশি প্রাধান্য পেত। উদ্দীপকের 'জোর যার মুল্লুক তার'- উক্তিটি আরবের এ অবস্থাকেই ধারণ করে। উদ্দীপকে জাতিসংঘের মহিলাবিষয়ক সম্পাদক ক্রিস্টিন মেডোনা ভারতীয় • উপমহাদেশের এক সময়ের কিছু নেতিবাচক চিত্র তুলে ধরেন। এখানে দেখা যায়, তৎকালীন ভারতবাসী 'জোর যার মুল্লুক তার' এ নীতিতে - বিশ্বাসী ছিল। অর্থাৎ এখানে স্বেচ্ছাচারমূলক শাসনব্যবস্থা প্রচলিত ছিল। এমন চিত্র আমরা প্রাক-ইসলামি আরবেও দেখতে পাই। সরকার কাঠামো বা শাসন পদ্ধতি সম্বন্ধে তখনকার আরবীয়রা অজ্ঞ ছিল। তাই সেসময়ে আরবের প্রায় সর্বত্রই 'জোর যার মুল্লুক তার' নীতি বিদ্যমান ছিল। রক্তের বদলে রক্ত, চোখের বদলে চোখ, দাঁতের বদলে দাঁত নীতিতে তারা বিশ্বাসী • ছিল। কোনো কোনো ক্ষেত্রে Blood Money বা 'আল দিয়াত' (ক্ষতিগ্রস্ত পরিবারকে খুনের ক্ষতিপূরণ) প্রদান করে হত্যাকারীও মুক্তি লাভ করত। নিজ নিজ ক্ষমতার দাপট দেখিয়ে তারা নানা ধরনের অন্যায়-অত্যাচার করে বেড়াত। কিন্তু তাদের কাজের কোনো জবাবদিহিতা ছিল না। যাদেরই ক্ষমতা ছিল তারাই সমাজে টিকে থাকত। অর্থাৎ সেখানকার শাসন ব্যবস্থা ছিল ব্যক্তিগত দাপট বা শক্তিনির্ভর। উপরের আলোচনার প্রেক্ষিতে বলা যায়, উদ্দীপকে উল্লিখিত কোনো এক সময়ে ভারতীয় উপমহাদেশে এবং প্রাক-ইসলামি আরবে আইনের শাসনের অভাবে জোর-জবরদস্তিমূলক শাসন কায়েম ছিল।"
        }
      ]
    },
    {
      "number": "3",
      "uddipok": "জনাব রাশেদ মিয়া আলমপুর উপজেলা চেয়ারম্যান। প্রজাসাধারণের অবস্থা স্বয়ং অবগত হওয়ার জন্য তিনি ছদ্মবেশে গ্রাম। ভ্রমণ করতেন। তিনি পাঁচ ওয়াক্ত ফরজ নামাজ ছাড়াও প্রতি রাতে একশত রাকাত নফল নামাজ আদায় করতেন। জনসাধারণের উন্নতি এবং স্বার্থ সংরক্ষণে তার জেলার কোনো চেয়ারম্যানই তার মতো যত্নবান ছিলেন না।",
      "tag": "All.B 16",
      "sub_questions": [
        {
          "label": "ক",
          "question": "আব্বাসীয় বংশের প্রকৃত প্রতিষ্ঠাতা কাকে বলা হয়?",
          "explanation": "আব্বাসীয় বংশের প্রকৃত প্রতিষ্ঠাতা হলেন খলিফা আবু জাফর আল মনসুর।"
        },
        {
          "label": "খ",
          "question": "আব্বাসি খলিফা আবুল আব্বাসকে কেন আস-সাফফাহ বলা হয়?",
          "explanation": "আবুল আব্বাসের চরিত্রে নৃশংসতা ও রক্তলোলুপতার ছাপ ছিল বলে তাকে 'আস-সাফ্ফাহ' উপাধি দেওয়া হয়। ৭৫০ খ্রিস্টাব্দের ২৫ জানুয়ারি জাবের যুদ্ধে দ্বিতীয় মারওয়ানের পরাজয়ের মাধ্যমে উমাইয়া বংশের পতন ঘটে। সর্বশেষ উমাইয়া শাসক দ্বিতীয় মারওয়ানের ছিন্ন মস্তক দেখে আবুল আব্বাস 'আস-সাফফাহ' বা 'রক্তপিপাসু' উপাধি গ্রহণ করেন। খিলাফতে অধিষ্ঠিত হয়েই তিনি উমাইয়া নিধন নীতি গ্রহণ করেছিলেন। তিনি অত্যন্ত নৃশংসভাবে উমাইয়াদের হত্যা করেন। তিনি ফিলিস্তিনের আবু ফুটুস নামক স্থানে ৮০ জন উমাইয়াকে আমন্ত্রণ জানিয়ে নিষ্ঠুরভাবে হত্যা করেন। এসব কারণেই তাকে আস- সাফ্ফাহ বা রক্তপিপাসু বলে অভিহিত করা হয় ।"
        },
        {
          "label": "গ",
          "question": "উদ্দীপকে উল্লেখিত রাশেদ মিয়ার সাথে কোন আব্বাসি খলিফার সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লেখিত রাশেদ মিয়ার সাথে আব্বাসি খলিফা হারুন- অর-রশীদের সাদৃশ্য রয়েছে। খলিফা হারুন অর রশীদ ৭৮৬ খ্রিষ্টাব্দে বাগদাদের সিংহাসনে আরোহণ করেন। তিনি অসাধারণ প্রতিভা, চিত্তাকর্ষক ব্যক্তিত্ব এবং অতুলনীয় চারিত্রিক গুণের অধিকারী ছিলেন। উদ্দীপকের জনাব রাশেদ মিয়ার মধ্যেও এসব গুণ রয়েছে। উদ্দীপকে বলা হয়েছে, আলমপুর উপজেলা পরিষদের চেয়ারম্যান রাশেদ মিয়া তার উপজেলার মানুষের বাস্তব অবস্থা সম্পর্কে অবগত হওয়ার জন্য ছদ্মবেশে গ্রাম ভ্রমণ করতেন। তিনি পাঁচ ওয়াক্ত ফরজ নামাজ আদায় ছাড়াও প্রতি রাতে একশত রাকাত নফল নামাজ পড়তেন । জনসাধারণের উন্নতি এবং স্বার্থ সংরক্ষণেও তিনি বেশ সচেতন। খলিফা হারুন-অর-রশীদও এরূপ বৈশিষ্ট্যের অধিকারী ছিলেন। ঐতিহাসিক সৈয়দ আমীর আলী তার সম্পর্কে বলেন, “অবিচারের প্রতিকার এবং নিপীড়িত ও দুর্দশাগ্রস্তদের দুঃখমোচন করার জন্য রাত্রে বাগদাদের রাজপথে ঘুরে বেড়ানো তার অভ্যাস ছিল।” ব্যক্তিগত জীবনে তিনি ছিলেন খুব ধার্মিক। দৈনিক পাঁচ ওয়াক্ত ফরজ নামাজ ছাড়াও তিনি প্রতিরাতে একশত রাকাত নফল নামাজ আদায় করতেন। বিশাল সাম্রাজ্যের নিরঙ্কুশ ক্ষমতার অধিকারী হয়েও আরাম-আয়েশে সময় অতিবাহিত না করে তিনি প্রজাদের উন্নতি বিধান ও স্বার্থ সংরক্ষণে সবসময় সচেষ্ট থাকতেন। তার মতো প্রজারঞ্জক নরপতি আব্বাসি খিলাফতে আর কেউ ছিল না বললেই চলে। সুতরাং দেখা যায়, রাশেদ মিয়ার চরিত্র ও কর্ম. আব্বাসি খলিফা হারুন অর রশীদের চারিত্রিক বৈশিষ্ট্য ও কার্যক্রমের সাথেই সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে উল্লেখিত চারিত্রিক গুণাবলির কারণেই কি উক্ত খলিফাকে ইতিহাসে বিখ্যাত বলা হয়? তোমার উত্তরের সপক্ষে যুক্তি দাও।",
          "explanation": "শুধু উদ্দীপকে উল্লেখিত গুণাবলিই নয়, খলিফা হারুন-অর-রশীদের চরিত্রে আরও অনেক গুণের সমন্বয় ঘটেছিল বলেই তিনি ইতিহাসে বিখ্যাত। খলিফা হারুন-অর-রশীদ তেইশ বছর (৭৮৬-৮০৯ খ্রি.) বাগদাদের সিংহাসনে অধিষ্ঠিত ছিলেন। তার সুদীর্ঘ রাজত্বকাল আরব ইতিহাসের সর্বাপেক্ষা গৌরবোজ্জ্বল যুগ। তার চরিত্রে কঠোরতা ও কোমলতার অপূর্ব সংমিশ্রণ ঘটেছিল । তিনি একদিকে অপরাধীদের কঠোর শাস্তির দিতেন, অপরদিকে নিষ্ঠার সাথে ধর্মীয় আচার-অনুষ্ঠান পালন এবং প্রজাদের কল্যাণে প্রচুর দান করতেন। উদ্দীপকে তার চারিত্রিক বৈশিষ্ট্যের শুধু দুটি দিক (প্রজাকল্যাণ ও ধার্মিকতা) উল্লেখ করা হয়েছে। কিন্তু এ ছাড়াও বহু গুণের কারণে ইতিহাসে তিনি অমর হয়ে আছেন । খলিফা হারুন-অর-রশীদ সিংহাসনে আরোহণের পর কঠোরহাতে বিভিন্ন বিদ্রোহ দমন করে সাম্রাজ্যে শান্তি ও শৃঙ্খলা ফিরিয়ে আনেন। খারেজি সম্প্রদায়, খাজার উপজাতি এবং দাইলাম প্রদেশের বিদ্রোহীদের দমন, সিরিয়া ও সিন্ধু প্রদেশে মুদারীয় এবং হিমারীয় গোষ্ঠীর অন্তঃকলহের অবসান করে তিনি সাম্রাজ্যের অভ্যন্তরীণ নিরাপত্তা নিশ্চিত করেন। একজন সমরকুশলী হিসেবে রোমানদের বিরুদ্ধে সৈন্য পরিচালনায় তিনি বিশেষ দক্ষতা ও রণকুশলতার পরিচয় দেন। হারুন-অর-রশীদের খ্যাতি এত বৃদ্ধি পায় যে, প্রাচ্য ও প্রতীচ্যের বহু রাজা তার সাথে কূটনৈতিক সম্পর্ক স্থাপনে আগ্রহী হয়ে ওঠেন। নবম শতাব্দীতে বিভিন্ন দেশের রাষ্ট্র প্রধানদের সাথে কূটনৈতিক সম্পর্ক স্থাপন খলিফা হারুনের রাজত্বকালকে গৌরবান্বিত করে। ৭৯৭-৮০৬ খ্রিষ্টাব্দের মধ্যে বেশ কয়েকবার ফ্রান্সের তৎকালীন নৃপতি শার্লিম্যানের সাথে হারুনের দূত ও উপঢৌকন বিনিময় হয়। এছাড়া বাগদাদ নগরীকে তিনি সমসাময়িক বিশ্বের সর্বশ্রেষ্ঠ সুন্দর নগরীতে পরিণত করেন। সুরম্য রাজপ্রাসাদ, আড়ম্বরপূর্ণ দরবার, নয়নাভিরাম মিলনায়তন | নির্মাণের মাধ্যমে তিনি এ শহরকে সুসজ্জিত করেন। পরিশেষে বলা যায়, খলিফা হারুন-অর-রশীদের উল্লিখিত গুণ ও কর্মের কারণে তার রাজত্বকালে মুসলিম সাম্রাজ্য উন্নতির স্বর্ণশিখরে আরোহণ করে। এ কারণেই তিনি ইতিহাসে বিখ্যাত হয়ে আছেন ।"
        }
      ]
    },
    {
      "number": "4",
      "uddipok": "পিতামহের মৃত্যুর পর আব্দুর রহিম মাত্র ১২ বছর বয়সে সিংহাসনে আরোহণ করে রাজ্যের সেচ প্রকল্প ও যোগাযোগ ব্যবস্থার উন্নয়ন সাধন করেন। ফলে সাম্রাজ্যের কৃষি, ব্যবসা-বাণিজ্য ও শিল্পের যথেষ্ট উন্নতি ঘটে । তার সময়ে কমপক্ষে রাজ্যে ১,০০০ জাহাজ এবং শুধু রাজধানীতে, ১৩,০০০ তাঁত শিল্প-কারখানা ছিল। তিনি বিভিন্ন দেশের সৈন্যদের সমন্বয়ে একটি বিশাল ও শক্তিশালী সৈন্যবাহিনী গড়ে তোলেন, যা স্লাভ বাহিনী নামে পরিচিত ছিল।",
      "tag": "All.B 16",
      "sub_questions": [
        {
          "label": "ক",
          "question": "স্পেন বিজয়ী মুসলিম সেনাপতির নাম কী?",
          "explanation": "স্পেন বিজয়ী মুসলিম সেনাপতির নাম তারিক বিন জিয়াদ ।"
        },
        {
          "label": "খ",
          "question": "কর্ডোভাকে ইউরোপের বাতিঘর' বলার কারণ কী? ব্যাখ্যা করো।",
          "explanation": "মধ্যযুগে ইউরোপীয় জ্ঞান-বিজ্ঞান চর্চার প্রাণকেন্দ্রে পরিণত হয়েছিল বলে কর্ডোভাকে ইউরোপের বাতিঘর বলা হয়। উমাইয়া রাজত্বকালে স্পেনের সার্বিক উন্নয়নের মূলকেন্দ্র ছিল কর্ডোভা নগরী। একে কেন্দ্র করেই মধ্যযুগে স্পেনে জ্ঞান-বিজ্ঞান, শিল্প-সংস্কৃতি, স্থাপত্য শিল্পের বিকাশ ঘটেছিল। এটি ইউরোপের সবচেয়ে সৌন্দর্যের নগরী ছিল। কর্ডোভার কারুকার্যখচিত প্রাসাদ, সুনির্মিত অট্টালিকা পৃথিবীর ইতিহাসে অদ্বিতীয় ছিল। মসজিদ, মাদ্রাসা, স্নানাগার, বিপণিবিতান, উদ্যান, দুর্গ, প্রাসাদ দ্বারা সুসজ্জিত ছিল বলেই কর্ডোভাকে ইউরোপের বাতিঘর বলা হয়।"
        },
        {
          "label": "গ",
          "question": "উদ্দীপকে স্পেনে উমাইয়া যুগের কোন খলিফার ইঙ্গিত পাওয়া যায়? ব্যাখ্যা করো।",
          "explanation": "উদ্দীপকের আবদুর রহিমের সাথে স্পেনে উমাইয়া যুগের খলিফা তৃতীয় আবদুর রহমানের মিল পাওয়া যায়। তৃতীয় আবদুর রহমান ছিলেন মুসলিম স্পেনের সর্বশ্রেষ্ঠ শাসক। ৯১২ খ্রিষ্টাব্দে শাসনক্ষমতায় অধিষ্ঠিত হয়ে তিনি বেশ দক্ষতার সাথে রাজ্য পরিচালনা করেন। তার শাসনকালের কিছু কৃতিত্বপূর্ণ কাজের প্রতিফলন লক্ষ করা যায় উদ্দীপকের আবদুর রহিমের কার্যক্রমে। উদ্দীপকে বলা হয়েছে, পিতামহের মৃত্যুর পর আবদুর রহিম মাত্র ১২ বছর বয়সে সিংহাসনে আরোহণ করেন। তিনি রাজ্যের সেচ ও যোগাযোগ ব্যবস্থার উন্নয়ন সাধন করেন। এর ফলে রাজ্যের কৃষি, ব্যবসা-বাণিজ্য ও শিল্পের যথেষ্ট উন্নতি হয়। তিনি বিভিন্ন দেশের সৈন্যদের সমন্বয়ে একটি বিশাল ও শক্তিশালী সৈন্যবাহিনী গড়ে তোলেন, যা মাও নামে পরিচিত ছিল। স্পেনের উমাইয়া খলিফা তৃতীয় আবদুর রহমানের ক্ষেত্রেও এমনটি লক্ষ করা যায় হয়। তিনিও পিতামহ আব্দুল্লাহর (শাসনকাল : ১৮৮-৯১২ খ্রি.) মৃত্যুর পর ১২ বছর বয়সে সিংহাসনে আরোহণ করেন। তিনি সেচব্যবস্থার সংস্কার করে অনুর্বর ও পতিত জমি চাষের ব্যবস্থা করেন। ব্যবসা- বাণিজ্যের উন্নয়নের জন্য যোগাযোগ ব্যবস্থায় সংস্কার করেন। ক্ষমতা লাভের পর তিনি সাম্রাজ্যের অভ্যন্তরীণ শাস্তি এবং বহিঃশর আক্রমণ থেকে সাম্রাজ্যকে রক্ষার প্রতি মনোযোগী হন। এজন্য তিনি আরবদের পাশাপাশি বাবার ও স্লাভদের নিয়ে একটি শক্তিশালী সেনাবাহিনী গঠন করেন। সুতরাং দেখা যায়, উদ্দীপকের আবদুর রহিমের সাথে স্পেনের উমাইয়া খলিফা তৃতীয় আবদুর রহমানের মিল রয়েছে।"
        },
        {
          "label": "ঘ",
          "question": "উদ্দীপকের আলোকে কৃষি ও শিল্পের উন্নতিতে উক্ত খলিফার কৃতিত্ব মূল্যায়ন করো।",
          "explanation": "উদ্দীপকের আবদুর রহিমের মতো উক্ত খলিফা অর্থাৎ তৃতীয় আবদুর রহমান কৃষি ও শিল্পের উন্নয়নে কৃতিত্বের পরিচয় দিয়েছিলেন। আবদুর রহিম তার রাজ্যের সেচ প্রকল্পের উন্নয়ন করেন। এর ফলে সাম্রাজ্যের কৃষির যথেষ্ট উন্নতি হয়। একইভাবে তৃতীয় আবদুর রহমানের রাজত্বকালেও কৃষি ও শিল্পের ব্যাপক উন্নয়ন সাধিত হয়। তৃতীয় আবদুর রহমানের শাসনামলে পাইপযোগে পানি সরবরাহ করে অনুর্বর ভূমিকে চাষাবাদের উপযোগী করা হয়। এ ব্যবস্থা ওই সময় স্পেনে আগত পর্যটকদের বিস্মিত করত। এরূপ আধুনিক সেচ ব্যবস্থাপনার ফলে কৃষিক্ষেত্রে উৎপাদন বৃদ্ধি পেয়েছিল। কৃষির উন্নয়নের সাথে সাথে ব্যবসা- বাণিজ্য এবং শিল্পেরও বিকাশ ঘটেছিল। সে সময় স্পেনের উন্নতমানের রেশমি ও পশমি কাপড় সমগ্র ইউরোপে সমাদৃত ছিল। বয়ন শিল্পের পাশাপাশি সেখানে লোহা, ইস্পাত, চামড়া, কয়লা ইত্যাদির সামগ্রী তৈরি করার কারখানা গড়ে উঠেছিল। সমরাস্ত্র, বিশেষ করে শিরস্ত্রাণ ও তলোয়ার তৈরিতে স্পেন জগৎজোড়া খ্যাতি লাভ করেছিল। লৌহ কপাট ও বাতি তৈরিতেও তখন স্পেনের বেশ সুনাম ছিল। কর্ডোভার চামড়ার সামগ্রী ও রেশমের গালিচা ইউরোপের বাজারে প্রচুর বিক্রি হতো। তৃতীয় আবদুর রহমানের সময় কৃষি ও শিল্পের এতই উন্নতি হয়েছিল যে, কৃষি ও শিল্পজাত দ্রব্যের আমদানি-রপ্তানির জন্য কমপক্ষে ১,০০০ জাহাজ ছিল। এ সময় শুধু রাজধানীতে কর্ডোভাতেই ১৩,০০০ তাঁত শিল্প-কারখানা গড়ে উঠেছিল । উদ্দীপকের আবদুর রহিমের সময়েও কৃষি ও শিল্পের এমন উন্নয়ন দৃষ্টিগোচর হয়। তার সময়েও রাজ্যে ১০০০ জাহাজ ছিল এবং শুধু রাজধানীতেই ১৩,০০০ তাঁত শিল্প-কারখানা গড়ে উঠেছিল। উপরের আলোচনার পরিপ্রেক্ষিতে বলা যায়, খলিফা তৃতীয় আবদুর রহমান স্পেনে প্রতিষ্ঠিত রাজ্যে কৃষি ও শিল্পের ক্ষেত্রে গুরুত্বপূর্ণ অবদান রাখেন। তার সময়ে কৃষি ও শিল্পের ব্যাপক উন্নয়ন সাধিত হয়। বস্তুত, উদ্দীপকের আবদুর রহিমের সাফল্যের বর্ণনার মধ্যে তৃতীয় আবদুর রহমানের অর্জনই প্রতিফলিত হয়েছে।"
        }
      ]
    },
    {
      "number": "5",
      "uddipok": "জনাব আলী আশরাফ ক্ষমতায় অধিষ্ঠিত হয়ে রাজ্যে শান্তি- শৃঙ্খলা প্রতিষ্ঠার জন্যে আগের শাসকের নিযুক্ত প্রাদেশিক গভর্নরদের বরখাস্ত করেন। গভর্নর মুহিব ছাড়া সব গভর্নর তার নির্দেশনার প্রতি সম্মান দেখান। তাছাড়া মুহিব সাহেব আগের শাসনকর্তার সময়ে যেসব সরকারি সম্পত্তির মালিক হয়েছিলেন নতুন শাসনকর্তা তা রাজকোষে ফিরিয়ে নিলে উক্ত শাসনকর্তা ও গভর্নর মুহিবের মধ্যে সংঘর্ষ শুরু হয়।",
      "tag": "All.B 16",
      "sub_questions": [
        {
          "label": "ক",
          "question": "কত খ্রিষ্টাব্দে উষ্ট্রের যুদ্ধ সংঘটিত হয়?",
          "explanation": "উষ্ট্রের যুদ্ধ সংঘটিত হয় ৬৫৬ খ্রিষ্টাব্দে।"
        },
        {
          "label": "খ",
          "question": "দুমার মীমাংসা কী? ব্যাখ্যা করো",
          "explanation": "ইসলামের চতুর্থ খলিফা হযরত আলী (রা) এর সাথে উমাইয়া খলিফা মুয়াবিয়ার সংঘর্ষের পরিসমাপ্তির জন্য যে সালিশির সিদ্ধান্ত নেওয়া হয়েছিল সেটাই দুমার মীমাংসা নামে পরিচিতি। সিফফিনের যুদ্ধের একপর্যায়ে হযরত আলী (রা) এবং মুয়াবিয়া মধ্যস্থতাকারী নিযুক্ত করে নিজেদের মধ্যে বিরোধ নিষ্পত্তির সিদ্ধান্ত দেন। বিরোধ মীমাংসার জন্য আলী (রা) তার পক্ষে মুসা আল আশারিকে এবং মুয়াবিয়া আমর ইবন আল-আসকে প্রতিনিধি মনোনীত 'করেন। সিদ্ধান্ত মোতাবেক প্রতিনিধিরা প্রত্যেকে ৪০০ জন লোকসহ ৬৫৭ খ্রিষ্টাব্দে সিরিয়া ও ইরাকের মধ্যবর্তী স্থান 'ঘুমাতুল জন্দলে' হাজির হন। তবে এ সালিশি বৈঠকে মুয়াবিয়ার প্রতিনিধি আমর ইবন আল-আসের ধূর্ততার জন্য হযরত আলী (রা) খলিফা পদ থেকে অপসারিত হন। ঐতিহাসিক এ ঘটনাই দুমার মীমাংসা নামে পরিচিত।"
        },
        {
          "label": "গ",
          "question": "উদ্দীপকে বর্ণিত সংঘর্ষ, দ্বারা তোমার পঠিত কোন সংঘর্ষের ইঙ্গিত দেওয়া হয়েছে? ব্যাখ্যা করো।",
          "explanation": "উদ্দীপকে উল্লেখ করা রক্তক্ষয়ী সংঘর্ষটি খুলাফায়ে রাশেদিনের শাসনামলে সংঘটিত সিফফিনের যুদ্ধকে ইঙ্গিত করছে। ইসলামের চতুর্থ খলিফা হযরত আলী (রা) এর শাসনকালে (৬৫৬-৬৬১ খ্রি.) মুসলিম বিশ্ব আন্তঃকলহ ও বিশৃঙ্খলায় জর্জরিত ছিল। এ'সময় খলিফা ওসমান (রা) এর হত্যাকান্ডকে কেন্দ্র করে মুসলমানদের মধ্যে পর পর তিনটি গৃহযুদ্ধ সংঘটিত হয়। এগুলোর মধ্যে সিফফিনের যুদ্ধ একটি। উদ্দীপকের বর্ণনায় এ যুদ্ধের ঘটনারই প্রতিফলন রয়েছে। উদ্দীপকে বলা হয়েছে, সেঞ্চুরি গ্রুপ অব কোম্পানির নতুন এমডি জনাব রশিত হাবিবি কোম্পানিকে দুর্নীতিমুক্ত করতে অবৈধভাবে নিয়োগপ্রাপ্ত ও দুর্নীতিবাজ কর্মকর্তাদের পদত্যাগ করার আদেশ দেন। একজন তার এ নির্দেশ মেনে নিতে অস্বীকৃতি জানান। ঐ কর্মকর্তাকে তার অধীনে থাকা কোম্পানির সম্পত্তি ফেরত দিতে বলা হলেও তিনি সেই নির্দেশ প্রত্যাখ্যান করেন। ফলে নতুন এমডির সাথে তার সম্পর্ক ক্রমান্বয়ে খারাপ হতে থাকে এবং একপর্যায়ে উভয়ের মধ্যে রক্তক্ষয়ী সংঘর্ষ হয়। সিফফিনের যুদ্ধের ক্ষেত্রেও এ ধরনের ঘটনা দেখা যায়। হযরত আলী (রা) শাসনক্ষমতা লাভ করে খিলাফতে শান্তি-শৃঙ্খলা প্রতিষ্ঠায় উদ্যোগ নেন। এর অংশ হিসেবে তিনি আগের খলিফা ওসমান (রা)-এর সময়কার প্রাদেশিক শাসনকর্তাদের পদত্যাগ করতে বলেন। সিরিয়ার শাসনকর্তা মুয়াবিয়া ছাড়া অন্যরা খলিফার নির্দেশ পালন করেন। মুয়াবিয়া খলিফা ওসমান (রা)-এর শাসনকালে অবৈধভাবে বিপুল সম্পত্তির অধিকারী হয়েছিলেন। হযরত আলী (রা) এসব সম্পত্তি পুনরায় রাজকোষে ফিরিয়ে দিতে বললে দুয়াবিয়ার স্বার্থে আঘাত লাগে। এসব বিষয়কে কেন্দ্র করে আলী (রা) ও মুয়াবিয়ার মধ্যে সম্পর্কের অবনতি ঘটে এবং ৬৫৭ খ্রিষ্টাব্দে তাদের মধ্যে রক্তক্ষয়ী সিফফিনের যুদ্ধ হয়। সুতরাং বলা যায়, উদ্দীপকের সংঘর্ষ সিফফিনের যুদ্ধেরই ইঙ্গিত বহন করছে।"
        },
        {
          "label": "ঘ",
          "question": "উত্ত সংঘর্ষে খলিফার ব্যর্থতার ফলে ইসলামে গণতন্ত্রের পরিবর্তে রাজতন্ত্রের উদ্ভব হয়- তোমার উত্তরের সপক্ষে যুক্তি দাও।",
          "explanation": "উদ্দীপকের মতো উক্ত যুদ্ধ অর্থাৎ সিফফিনের যুদ্ধ ইসলামের গণতান্ত্রিক শাসন ব্যবস্থা ক্ষতিগ্রস্ত করে এবং রাজতন্ত্র প্রতিষ্ঠার ভিত্তি রচনা করে।ইসলামের ইতিহাসে খলিফা আলী (রা) এবং সিরিয়ার শাসনকর্তা মুয়াবিয়ার মধ্যে সংঘটিত সিফফিনের যুদ্ধের ফলাফল অত্যন্ত বেদনাদায়ক। রণক্ষেত্রে এই যুদ্ধ স্থগিত করে আপসের জন্য দুমাতুল জন্দল নামক স্থানে বিবদমান দুই পক্ষের প্রতিনিধিরা একত্র হয়। সালিশে কুটকৌশলে খলিফা আলীকে পদচ্যুত এবং সিরিয়ার শাসনকর্তা মুয়াবিয়াকে মুসলিম বিশ্বের খলিফা ঘোষণা করা হয়। এ রায় গ্রহণযোগ্য নয়। কেননা এতে অযৌক্তিকভাবে একজন প্রাদেশিক শাসনকর্তাকে খলিফার সমকক্ষ করা হয়েছে। দুমাতুল জন্দলের সালিশে যৌক্তিক সমাধানে পৌঁছতে না পারার কারণে মুসলিম জাহানের অপূরণীয় ক্ষতি হয়। এর ফলে একক অপ্রতিরোধ্য মুসলিম শক্তি তাৎক্ষণিকভাবে তিন ভাগে বিভক্ত হয়ে পড়ে। যথা- (১) আলীর (রা) সমর্থক বা শিয়া, (২) মুয়াবিয়ার দল ও (৩) খারেজি। পরবর্তী সময়ে মুসলমানদের মধ্যে আরও অনেক দল-উপদলের সৃষ্টি হয়। সিফফিনের যুদ্ধে শুধু আলী (রা)-এর পরাজয়ই ঘটেনি বরং মহানবি (স)-এর আদর্শের আলোকে প্রতিষ্ঠিত খুলাফায়ে রাশেদিনের গণতান্ত্রিক শাসনপদ্ধতির অবসান হয়। মুয়াবিয়ার প্রতিষ্ঠিত উমাইয়া শাসনামলে বায়তুল মাল বা রাষ্ট্রীয় সম্পদ শাসকশ্রেণির ব্যক্তিগত সম্পদে পরিণত হয়। এছাড়া উমাইয়া খলিফাদের অনৈসলামিক কার্যকলাপের কারণে- খিলাফতের মর্যাদা বিনষ্ট হয়। মুয়াবিয়া তার পূত্র ইয়াজিদকে খিলাফতের পরবর্তী উত্তরাধিকারী মনোনীত করে বংশানুক্রমিক রাজতন্ত্র চালু করেন। এর মাধ্যমে খুলাফায়ে রাশেদিনের সময় খলিফা নির্বাচনের যে গণতান্ত্রিক নীতি অনুসরণ করা হতো তা বিলুপ্ত হয়। উদ্দীপকে বর্ণিত সেঞ্চুরি গ্রুপ অব কোম্পানির নতুন এমডি এবং একজন কর্মকর্তার দ্বন্দ্বের ফলে কোম্পানির সুনাম বিনষ্ট এবং ব্যবসা ক্ষতিগ্রস্ত হয়। একইভাবে সিফফিনের যুদ্ধের কারণে ইসলামি খিলাফতের মর্যাদা বিনষ্ট হয় এবং মুসলমানদের মধ্যে রাজতন্ত্রের উদ্ভব ঘটে।"
        }
      ]
    },
    {
      "number": "6",
      "uddipok": "বিরূপ আবহাওয়া, প্রকৃতির শুষ্কতা ও রুক্ষতার জন্য প্রাচীন। আরবের মক্কাবাসী কোন কিছু ভালোভাবে চিন্তা করতে পারত না। তাছাড়া। মূর্তি. পূজার বিপরীতে হযরত মুহাম্মদ (স)-এর মাধ্যমে ইসলাম প্রতিষ্ঠিত। হলে তাদের অর্থোপার্জনের পথ, সামাজিক মর্যাদা ও রাজনৈতিক প্রভূত্ব সবই শেষ হয়ে যায়। অপরদিকে শস্য শ্যামল ও স্বাস্থ্যকর মদিনার অধিবাসীরা সত্য ও শান্তির ধর্ম ইসলামকে সাদরে গ্রহণ করেন এবং মদিনার দুটি গোত্র মহানবি (স)-কে তাদের মধ্যকার বিরোধ দূরীকরণে মধ্যস্থতকারী হিসেবে আহ্বান জানায়। ফলে সত্যের ডাকে. ও কর্তব্যের। খাতিরেই মহানবি (স)-কে মদিনার হিজরত করতে হয়েছিল।",
      "tag": "All.B 16",
      "sub_questions": [
        {
          "label": "ক",
          "question": "বদরের যুদ্ধ কত খ্রিষ্টাব্দে সংঘটিত হয়?",
          "explanation": "বদরের যুদ্ধ ৬২৪ খ্রিষ্টাব্দে সংঘটিত হয়।"
        },
        {
          "label": "খ",
          "question": "ফাতহুম মুবিন কী? ব্যাখ্যা করো।",
          "explanation": "ফাতহুম মুবিন (Fath-ul-Mubin) একটি আরবী শব্দগুচ্ছ, যার বাংলা অর্থ হলো 'সুস্পষ্ট বিজয়' বা 'প্রকাশ্য সফলতা'। ইসলামের ইতিহাসে এই শব্দটি দ্বারা প্রধানত হুদায়বিয়ার সন্ধিকে বোঝানো হয়, যা ৬২৮ খ্রিষ্টাব্দে (৬ষ্ঠ হিজরি) মদিনার মুসলিম এবং মক্কার কুরাইশদের মধ্যে সম্পাদিত হয়েছিল। বাহ্যিকভাবে এই সন্ধির কিছু শর্ত মুসলমানদের জন্য প্রতিকূল মনে হলেও, কোরআনের সূরা ফাতহ-এ আল্লাহ এটিকে 'ফাতহুম মুবিন' বা সুস্পষ্ট বিজয় হিসেবে ঘোষণা করেন। এই সন্ধির মাধ্যমেই মক্কার মুশরিকদের সঙ্গে দশ বছরের যুদ্ধবিরতি কার্যকর হয়, যা মুসলিমদের জন্য দুটি গুরুত্বপূর্ণ সুযোগ এনে দেয়: নিরাপদ প্রচার: যুদ্ধ বন্ধ হওয়ায় মুসলিমরা নির্বিঘ্নে আরবের বিভিন্ন গোত্রের কাছে ইসলামের দাওয়াত পৌঁছানোর সুযোগ পান। এই সময়েই ইসলামের প্রসার দ্রুত গতিতে হয়। শক্তি সঞ্চয়: এই সন্ধি মুসলিমদের শক্তি সুসংহত করার এবং উত্তর আরব ও অন্যান্য স্থানের শত্রুদের মোকাবিলা করার জন্য প্রয়োজনীয় সময় প্রদান করে। এটিই ছিল দু'বছর পর মক্কা বিজয়ের (ফাতহে মক্কা) মূল ভিত্তি।"
        },
        {
          "label": "গ",
          "question": "মহানবি (স)-এর হিজরতের কারণগুলো উদ্দীপকের আলোকে ব্যাখ্যা করো।",
          "explanation": "উদ্দীপকে মহানবি (স)-এর মদিনায় হিজরতের তিনটি কারণ সুস্পষ্ট হয়ে উঠেছে। নবুয়ত লাভের ১২ বছর পর ৬২২ খ্রিষ্টাব্দে মহানবি (স) মক্কা থেকে মদিনায় হিজরত করেন। মূলত তিনি ইসলাম প্রচার এবং সাম্য ও মৈত্রীর বন্ধনে মদিনাবাসীকে আবদ্ধ করতে হিজরত করেছিলেন। মহানবি (স) এর হিজরতের পেছনে গুরুত্বপূর্ণ আরও কিছু কারণ নিহিত ছিল যার মধ্যে তিনটি উদ্দীপকে লক্ষ করা যায়। উদ্দীপকে উল্লেখ করা হিজরতের কারণসমূহের মধ্যে একটি হলো অনুকূল জলবায়ুর প্রভাবে মদিনার মানুষের কোমল স্বভাব ও আতিথেয়তা। সবুজ শ্যামল মদিনার জলবায়ু শীতল, স্বাস্থ্যকর হওয়ায় সেখানকার লোকজন মক্কার তুলনায় অনেক দয়ালু, শান্ত ও সরলমনা ছিল। অন্যদিকে মক্কার অতি উষ্ণ ও শুষ্ক জলবায়ুর জন্য সেখানকার বাসিন্দারা ছিল রুক্ষ এবং বদমেজাজি। মদিনাবাসী ইসলামকে সাদরে গ্রহণ করে এবং মহানবি (স)কে সেখানে হিজরতের আহ্বান জানায়। মহানবি (স)-এর হিজরতের আর একটি কারণ হলো তৎকালীন আরবে বিদ্যমান আভিজাত্য ও কৌলিন্য প্রথা। মক্কার কায়েমি স্বার্থবাদী পুরোহিত শ্রেণি এবং রক্ষণশীল কুরাইশরা ইসলাম প্রচারের পথে অন্তরায় হয়ে দাঁড়িয়েছিল। কারণ পৌত্তলিকতার অবসান ঘটিয়ে ইসলাম প্রতিষ্ঠিত হলে তাদের স্বার্থ ক্ষুণ্ণ হওয়ার আশঙ্কা ছিল। তাই তারা মহানবি (স) কে হিজরত করতে বাধ্য করে। এছাড়া উদ্দীপকে হিজরতের আর যে কারণটি উল্লেখ করা হয়েছে সেটি হলো, গোত্রীয় বিরোধ মীমাংসা করতে মহানবি (স)কে মদিনাবাসীর আমন্ত্রণ। মদিনার আওস ও খাযরাজ গোত্র দুটি তাদের মধ্যকার বুয়াস নামে রক্তক্ষয়ী যুদ্ধ থেকে রক্ষা পাওয়ার জন্য মধ্যস্থতাকারীর সন্ধান করছিল। এ কারণে তারা দ্বন্দ্ব নিরসন করে শান্তি প্রতিষ্ঠার জন্য মহানবি (স) কে আমন্ত্রণ জানায়। তিনি ঐ আমন্ত্রণে সাড়া দিয়ে ৬২২ খ্রিস্টাব্দে মদিনায় পৌছান। মহানবি (স) এর মদিনায় হিজরতের উল্লিখিত কারণগুলোই উদ্দীপকে ফুটে উঠেছে।"
        },
        {
          "label": "ঘ",
          "question": "উদ্দীপকে উল্লিখিত কারণ ছাড়া মহানবি (স)-এর মদিনার হিজরতের আরও কারণ আছে কি? তোমার উত্তরের সপক্ষে যুক্তি দাও।",
          "explanation": "উদ্দীপকে উল্লেখিত কারণ ছাড়াও মহানবি (স)-এর মদিনায় হিজরতের পেছনে আরও কারণ বিদ্যমান ছিল। মহানবি (স)-এর মক্কা থেকে মদিনায় হিজরতের পেছনে কিছু কারণ ছিল যার তিনটি উদ্দীপকে উল্লেখ করা হয়েছে। যেমন- মদিনাবাসীর চারিত্রিক বৈশিষ্ট্য, মক্কাবাসীর আভিজাত্যবোধ ও কৌলিন্য প্রথা এবং মধ্যস্থতাকারী হিসেবে মদিনাবাসীর আহ্বান। হিজরতের পেছনে শুধু এ কারণগুলোই নিহিত ছিল না। এগুলো ছাড়া আরও কিছু গুরুত্বপূর্ণ বিষয় মহানবি (স) কে হিজরতে বাধ্য করেছিল। ইসলামের ইতিহাস বিশ্লেষণে দেখা যায়, কোনো নবিকেই তাঁর স্বদেশবাসী প্রথমে সাদরে গ্রহণ করেনি। মহানবি (স)ও মক্কাবাসীর কাছ থেকে স্বীকৃতি পাননি। মক্কার অভিজাত কুরাইশরা মহানবি (স)-কে শত্রু মনে করে তাঁর ওপর অমানুষিক অত্যাচার চালায় এবং ইসলাম প্রচারে বাধা দেয়। তবে কুরাইশদের প্রবল বাধা সত্ত্বেও ইসলাম দিন দিন প্রসার লাভ করতে থাকে। ফলে সর্বশেষ উপায় হিসেবে তারা মহানবি (স)-কে হত্যার পরিকল্পনা করে। এরূপ পরিস্থিতিতে মহান আল্লাহ মহানবি (স)- কে ওহির মাধ্যমে মক্কা ছেড়ে মদিনায় হিজরতের নির্দেশ দেন। অন্যদিকে মক্কায় প্রচলিত পৌত্তলিকতা, জড়বাদ বা ত্রিত্ববাদ কোনোটিই মদিনার সাধারণ মানুষকে আকৃষ্ট করতে পারেনি। তারা ধর্মীয়ভাবে কিছুটা বিভ্রান্ত ছিল। তাই তারা মক্কার কাছাকাছি অবস্থিত আকাবায় দু'বার রাসুল (স)-এর কাছ থেকে বায়াত (ইসলাম গ্রহণের শপথ) গ্রহণ করে তাঁকে মদিনায় হিজরতের আহ্বান জানান। মহানবি (স)-এর পিতা আবদুল্লাহ এবং পূর্বপুরুষ হাশিম মদিনায় বিয়ে করেছিলেন। এ আত্মীয়তার সম্পর্কও মহানবি (স)কে মদিনায় হিজরতে অনুপ্রেরণা দেয়। এছাড়া মদিনার ইহুদিরা তাদের ধর্মগ্রন্থ আসমানি কিতাব তাওরাতের মাধ্যমে মহানবি (স)-এর আবির্ভাবের বিষয়টি জানতে পেরেছিল। এ কারণেও তারা মহানবি (স)-কে আমন্ত্রণ জানায়। মদিনাবাসীর এমন আগ্রহ দেখে সার্বিক পরিস্থিতি জানার জন্য মহানবি (স) তাঁর অনুগত মুসাব (রা)-কে মদিনায় পাঠান। মুসাব (রা) সরেজমিন দেখে মহানবি (স)-কে জানান, মদিনায় ইসলাম প্রচারের অনুকূল পরিবেশ রয়েছে। ফলে তিনি মদিনায় হিজরতের সিদ্ধান্ত নেন। পরিশেষে বলা যায়, উদ্দীপকে উল্লেখিত কারণগুলো ছাড়াও অনুকূল পরিবেশ, আত্মীয়তার সম্পর্ক, মদিনাবাসীর আমন্ত্রণ, সর্বোপরি আল্লাহর নির্দেশে মহানবি (স) মদিনায় হিজরত করেন।"
        }
      ]
    },
    {
      "number": "7",
      "uddipok": "খলিফা জাহিন রহমান সুদীর্ঘ তেইশ বছর শাসনক্ষমতায় অধিষ্ঠিত থেকে বিজ্ঞান, দর্শন ও শিল্পের যথেষ্ট উন্নতি সাধন করেন। তিনি সুশাসনের জন্য সাম্রাজ্যকে কয়েকটি প্রদেশে এবং প্রদেশকে কয়েকটি জেলায় বিভক্ত করেন। তিনি ধীশক্তিসম্পন্ন ব্যক্তি ছিলেন। তাকে তার রাজবংশের প্রকৃত প্রতিষ্ঠাতা বলা হয় ।",
      "tag": "All.B 16",
      "sub_questions": [
        {
          "label": "ক",
          "question": "কত খ্রিষ্টাব্দে ফাতেমীয় খিলাফত প্রতিষ্ঠিত হয়?",
          "explanation": "৯০৯ খ্রিষ্টাব্দে ফাতেমীয় খিলাফত প্রতিষ্ঠিত হয় ।"
        },
        {
          "label": "খ",
          "question": "'দারুল হিকমা' কী? ব্যাখ্যা করো ।",
          "explanation": "দারুল হিকমা হলো ফাতেমি খলিফা আল-হাকিমের প্রতিষ্ঠিত একটি জানচর্চা কেন্দ্র। দারুল হিকমার শাব্দিক অর্থ বিজ্ঞানভবন। খলিফা আল-হাকিম ১০০৫ খ্রিস্টাব্দে প্রধানত শিয়া মতাদর্শ বিষয়ে আলোচনা ও গবেষণার জন্য মিসরে এটি প্রতিষ্ঠা করেন। তবে এর সংগ্রহে শিয়া মতাদর্শ ছাড়াও জ্ঞানের বিভিন্ন শাখার বহু অমূল্য গ্রন্থ ছিল। বিখ্যাত পণ্ডিতরা এখানে জ্ঞানচর্চা এবং বিভিন্ন বিষয়ে আলাপ-আলোচনা করতেন। বিখ্যাত দার্শনিক এবং চক্ষু ও পদার্থবিজ্ঞানী ইবনে হায়সাম ছিলেন তাদের অন্যতম। বাগদাদের বায়তুল হিকমার (জ্ঞানগৃহ) অনুকরণে এটি প্রতিষ্ঠা করা হয়েছিল।"
        },
        {
          "label": "গ",
          "question": "উদ্দীপকে ফাতেমীয় বংশের কোন খলিফার বৈশিষ্ট্যাবলি ফুটে উঠেছে? ব্যাখ্যা করো ।",
          "explanation": "উদ্দীপকে ফাতেমি বংশের খলিফা আল মুইজের বৈশিষ্ট্যাবলি ফুটে উঠেছে। ফাতেমি খলিফা আল মনসুরের মৃত্যুর (৯৪৬-৯৫২ খ্রি.) পর তার পুত্র আবু তামিম মাদ 'আল-মুইজ' উপাধি গ্রহণ করে ৯৫২ খ্রিষ্টাব্দে ফাতেমি সিংহাসনে আরোহণ করেন। তার অসাধারণ চারিত্রিক বৈশিষ্ট্য এবং দক্ষতা ফাতেমি সাম্রাজ্যে এক নতুন অধ্যায়ের সূচনা করে । তিনি তার গৌরবময় শাসনকালে (৯৫২-৯৭৫ খ্রি.) সাম্রাজ্যের উন্নয়নে যেসব সংস্কার করেন তার কিছু দিক করেন উদ্দীপকে বর্ণিত খলিফা জাহিন রহমানের মধ্যে লক্ষণীয়। খলিফা জাহিন রহমান সুদীর্ঘ তেইশ বছর শাসন ক্ষমতায় অধিষ্ঠিত থেকে বিজ্ঞান, দর্শন ও শিল্পের যথেষ্ট উন্নয়ন সাধন করেন। তিনি সুশাসনের জন্য সাম্রাজ্যকে কয়েকটি প্রদেশে এবং প্রদেশকে কিছু সংখ্যক জেলায় বিভক্ত করেন। তিনি ধীশক্তিসম্পন্ন ব্যক্তি ছিলেন। তাকে তার রাজবংশের প্রকৃত প্রতিষ্ঠাতা বলা হয়। ফাতেমি খলিফা আল মুইজের ক্ষেত্রেও এমনটি লক্ষণীয়। তিনি সাম্রাজ্যে শান্তি-শৃঙ্খলা প্রতিষ্ঠাকল্পে সমগ্র সাম্রাজ্যকে প্রদেশে এবং প্রদেশগুলোকে জেলায় বিভক্ত করে সেখানে সুযোগ্য প্রশাসক ও কর্মচারী নিয়োগ দেন। জ্ঞান-বিজ্ঞান ও দর্শন চর্চায় তিনি পৃষ্ঠপোষকতা করেন। তিনি নিজেও ভাষাতত্ত্বে ব্যুৎপত্তি অর্জন করেন। তার সময়ে শিল্পেরও যথেষ্ট উন্নয়ন সাধিত হয়। তিনি সুদীর্ঘ তেইশ বছর ক্ষমতায় অধিষ্ঠিত থেকে দক্ষতার সাথে শাসন পরিচালনা করেন। শাসঙ্কখেত্রে তার গুরুত্বপূর্ণ অবদানের জন্য তাকে ফাতেমি রাজবাণের প্রত্যিষ্ঠাতা বলা হয়। এতে প্রমাণিত হয় যে, উদ্দীপকে উল্লিখিত খলিফা জাহিন রহমানের বৈশিষ্ট্যবলি ফাতেমি খলিফা আল মুইজের কর্মকাণ্ডকেই ইঙ্গিত করে।"
        },
        {
          "label": "ঘ",
          "question": "উদ্দীপকে উল্লিখিত বৈশিষ্ট্যে উক্ত খলিফার চারিত্রিক বৈশিষ্ট্য আংশিক ফুটে উঠেছে— তোমার উত্তরের পক্ষে মতামত দাও।",
          "explanation": "উদ্দীপকে উল্লিখিত বৈশিষ্ট্যে উক্ত খলিফার অর্থাৎ আল-মুইজের চারিত্রিক বৈশিষ্ট্য আংশিক ফুটে উঠেছে— মন্তব্যটি যথার্থ। খলিফা আল মুইজের সিংহাসন আরোহণ ফাতেমি খিলাফতে এ অধ্যায়ের সূচনা করে। ক্ষমতায় অধিষ্ঠিত হয়ে তিনি সাম্রাজ্যের সর্বত্র পরি প্রতিষ্ঠার লক্ষ্যে সুচিন্তিত পরিকল্পনা ও দৃঢ় পদক্ষেপ জনকল্যাণমুখী এ শাসক অসাধারণ ধীশক্তির অধিকারী ছিলেন, যার তিনি নিজ সাম্রাজ্যকে উন্নতির শীর্ষে উন্নীত করতে সক্ষম হন। উপরে তার অসাধারণ চারিত্রিক বৈশিষ্ট্যের সামান্যই ফুটে উঠেছে। উদ্দীপকে বলা হয়েছে খলিফা খলিফা জাহিন রহমান তার সাম্রাজ্যে সুশাসন প্রতিষ্ঠা এবং জ্ঞান-বিজ্ঞানের উন্নয়নে অবদান রাখেন। ফাতেমি খলিফা আল মুইজ এগুলোর পাশাপাশি খিলাফতকে একট শক্তিশালী ভিতের ওপর দাঁড় করাতে আরও কিছু উদ্যোগ বাস্তবায়ন করেছেন। প্রথমেই তিনি খিলাফতের নিরাপত্তা বিধানে মনোযোগী মরক্কো, সিসিলি, মিসর বিজয় করে খিলাফতের পরিধি বৃদ্ধি করেন। অ অসাধারণ দক্ষতায় উত্তর আফ্রিকা ও পশ্চিম এশিয়ায় ফাতেমি কর্তৃ প্রতিষ্ঠিত হয়। সাম্রাজ্যে শৃঙ্খলা প্রতিষ্ঠায় তিনি সেনাবাহিনী ও নৌবাহিনীর সংস্কার করেন। ভূমি সংস্কারের পাশাপাশি ব্যবসা-বাণিজ্যের উন্নয়ন যুগোপযোগী উদ্যোগ গ্রহণ করেন। চারিত্রিক দিক দিয়ে তিনি ছিলেন অত্যন্ত দয়ালু ও মার্জিত রুচিসম্পন্ন। উত্তর আফ্রিকা ও মিসরে প্রতিষ্ঠিত নানা স্থাপত্যকর্মে তার উন্নত রুচিশীলতার পরিচয় পাওয়া যায়। আঙ্গ মুইজের চারিত্রিক বৈশিষ্ট্যের এসবদিক উদ্দীপকে উল্লেখ নেই । ফাতেমি খলিফা আল মুইজ একজন অসাধারণ দক্ষতাসম্পন্ন বলিয়া ছিলেন। তাঁর দক্ষতার সামান্য পরিচয়ই আমরা উদ্দীপক থেকে লাভ করি। তাই প্রশ্নোক্ত মন্তব্যটি সঠিক বলা যায়।"
        }
      ]
    },
    {
      "number": "8",
      "uddipok": "সাধুঘাটি ইউনিয়নের চেয়ারম্যান জনাব আল-আমীনের মৃত্যুর পর ইউনিয়নবাসী জনাব আসলামকে চেয়ারম্যান নিযুক্ত করেন। চেয়ারম্যান নির্বাচিত হয়ে তিনি অনেক সমস্যা ও বাধা-বিপত্তির সম্মুখীন। হন। এ সময় কিছু ভণ্ডপির ও ইউনিয়নের কর দিতে অস্বীকারকারীরা আইন-শৃঙ্খলা পরিস্থিতির অবনতি ঘটান। কিন্তু চেয়ারম্যান আসলাম সাহেব অসীম সাহস ও অত্যন্ত দৃঢ়তার সাথে এ পরিস্থিতি মোকাবিলা করেন। বিশ্বস্ততার জন্য তাকে বিশেষ উপাধিতে ভূষিত করা হয়।",
      "tag": "All.B 16",
      "sub_questions": [
        {
          "label": "ক",
          "question": "হযরত ওমর, (রা) তার বিশাল সাম্রাজ্যকে কতটি প্রদেশে বিভন্ত করেন?",
          "explanation": "যযরত ওমর (রা) তার বিশাল সাম্রাজ্যকে ১৪টি প্রদেশে বিভক্ত করেন।"
        },
        {
          "label": "খ",
          "question": "মহানবি (স) কাকে এবং কেন সিদ্দিক উপাধি দিয়েছিলেন? ব্যাখ্যা করো।",
          "explanation": "বিশ্বস্ততার জন্য মহানবি (স) হযরত আবু বকর (রা)-কে 'সিদ্দিক' উপাধি দিয়েছিলেন। হযরত আবু বকর (রা) ছিলেন মহানবি (স) এর একান্ত সহযোগী। তাই রাসুল (স)-এর নবুয়ত লাভের পর বয়স্ক পুরুষ হিসেবে তিনিই সর্বপ্রথম ইসলাম গ্রহণ করেন। এছাড়া রাসুল (স) এর মেরাজ (আল্লাহর সাথে সাক্ষাতের জন্য উর্ধ্বগমন) গমনের কথা হযরত আবু বকর (রা)ই সর্বপ্রথম নিদিয়ায় বিশ্বাস করেন। এসব কারণে মহানবি (স) তাঁকে 'সিদ্দিক' ব বিশ্বাসী উপাধিতে ভূষিত করেন।"
        },
        {
          "label": "গ",
          "question": "উদ্দীপকে উল্লেখিত আসলাম সাহেবের সাথে তোমার, পাঠ্যপুস্তকের কোন খলিফার সাদৃশ্য আছে? ব্যাখ্যা করো।",
          "explanation": "উদ্দীপকে উল্লেখিত আসলাম সাহেবের সাথে আমার পাঠ্যপুস্তকে বর্ণিত খলিফা হযরত আবু বকর (রা)-এর সাদৃশ্য আছে। হযরত মুহাম্মদ (স) এর ওফাতের (মৃত্যুবরণ) পর যে চারজন সাহাবি তাঁর প্রতিনিধিরূপে মুসলিম রাষ্ট্র পরিচালনার দায়িত্ব পালন করেন তাদের মধ্যে আবু বকর (রা) একজন। তিনি ইসলাম ধর্ম ও মুসলিম রাষ্ট্রের কল্যাণের জন্য অত্যন্ত দক্ষতার সাথে এবং সুষ্ঠুভাবে রাজ্যের শাসনকার্যদি পরিচালনা করেছেন। এ দক্ষ রাষ্ট্র পরিচালকের বৈশিষ্ট্যটিই আসলাম সাহেবের ক্ষেত্রে লক্ষণীয়। সাধুহাটি ইউনিয়নের চেয়ারম্যান আল আমীনের মৃত্যুর পর ইউনিয়নবাস আসলাম সাহেবকে চেয়ারম্যান নিযুক্ত করেন। চেয়ারম্যান হয়ে তিনি অনেক সমস্যা ও বাধা-বিপত্তির সম্মুখীন হন। এ সময় কিছু ভণ্ডপির ও ইউনিয়নের কর অস্বীকারকারীরা আইন-শৃঙ্খলা পরিস্থিতির অবনতি ঘটান। কিন্তু জনাব আসলাম অসীম সাহস ও অত্যন্ত দৃঢ়তার সাথে এ পরিস্থিতি মোকাবিলা করেন। এছাড়া বিশ্বস্ততার জন্য তিনি বিশেষ উপাধিতে ভূষিত হন। হযরত আবু বকর (রা) এর ক্ষেত্রেও এমনটি লক্ষণীয়। তিনি ক্ষমতা গ্রহণের পর নানাবিধ সমস্যার সম্মুখীন হন। মহানবি (স) এর জীবনের শেষ দিকে আসওয়াদ আনসি এবং আবু বকর (রা)-এর ক্ষমতা গ্রহণের পর মুসায়লামা, তোলায়খা এবং সাজাই নবুয়তের দাবি করে খিলাফতের সর্বত্র বিশৃঙ্খলা সৃষ্টি করে। হযরত আবু বকর বিচক্ষণতার সাথে বিশিষ্ট মুসলিম সেনাপতি খালিদ বিন ওয়ালিদের সহায়তায় এদেরকে কঠোর হাতে দমন করেন। এছাড়া মহানবি (স)-এর মেরাজের ঘটনা তিনিই প্রথম বিশ্বাস করে সিদ্দিক উপাধি লাভ করেন। এসব কারণে বলা যায়, আসলাম সাহেবের সাথে ইসলামের প্রথম খলিফা হযরত আবু বকর (রা)-এর সাদৃশ্য রয়েছে।"
        },
        {
          "label": "ঘ",
          "question": "উক্ত খলিফাকে ইসলামের ত্রাণকর্তা বলা যায় কি? মতামত দাও।",
          "explanation": "হ্যাঁ, ইসলামের সংকটকালীন পরিস্থিতি মোকাবিলায় দক্ষতা ও বিচক্ষণতার পরিচয় দেওয়ায় হযরত আবু বকর (রা)-কে। ইসলামের ত্রাণকর্তা বলা যায়। মহানবি (স)-এর মৃত্যুর পর তাঁর প্রতিনিধি হয়ে হযরত আবু বকর (রা) খিলাফত পরিচালনার দায়িত্ব গ্রহণ করেন। তিনি ছিলেন মহানবি (স)- এর যোগ্য ও উপযুক্ত প্রতিনিধি। মহান আল্লাহ ও রাসুলের নির্দেশ অনুযায়ী ইসলামের একনিষ্ঠ সেবা করে তিনি ইসলামের ত্রাণকর্তা হিসেবে স্বীকৃতি পান। মহানবি (স)-এর ওফাতের পর মুসলমানদের মধ্যে যে বিভ্রান্তি ও বিশৃঙ্খলা ছড়িয়ে পড়েছিল তিনি অত্যন্ত দক্ষতার সাথে তা দূর করে মুসলিম সমাজকে ঐক্যবন্ধ করেন। রাসুল (স) এর পবিত্র দেহ সমাহিতকরণ ও খলিফা নির্বাচনকেন্দ্রিক সমস্যার সুষ্ঠু সমাধান করে তিনি প্রাথমিক পর্যায়ে ইসলামকে রক্ষা করেন। ইসলামের সংকটকালীন পরিস্থিতিতে খিলাফতের দায়িত্ব গ্রহণ করে তিনি নিয়ন্ত্রণহীন ও বিশৃঙ্খল মানুষকে সুনিদিষ্ট ধর্মীয় অনুশাসন পালনে বাধ্য করেন। এভাবে তিনি ইসলামকে অনিশ্চয়তার যাত থেকে রক্ষা করেন। তাছাড়া যাকাত প্রদানে অদ্বীকৃতি জ্ঞাপনকারী বেদুইন গোত্রগুলোর (আবস ও জুবিয়ান) বিরুদ্ধে তিনি উপযুক্ত ব্যবস্থা গ্রহণ করে ইসলামি বিধান অনুযায়ী তাদের যাকাত প্রদানে বাধ্য করেন। তিনি দীনকে (ইসলাম) সব আদর্শের উর্ধ্বে প্রতিষ্ঠা করেন। ভণ্ডনবিদের সমুচিত শিক্ষা দিয়ে তিনি ইসলামের ভিত্তি সুপ্রতিষ্ঠিত করেন। আমির উল মুমেনীন (বিশ্বাসীদের নেতা) হিসেবে হযরত আবু বকর (রা) আরব ভূখণ্ড থেকে প্রবঞ্চনা, প্রতারণা, ভণ্ডামি এবং অনৈসলামিক কার্যকলাপের মূলোৎপাটন করে ইসলামকে নিরাপদ করেন। এছাড়া তিনি বিক্ষিপ্তভাবে ছড়িয়ে থাকা পবিত্র কুরআনের বাণীগুলো সংগ্রহ করে পুস্তক আকারে লিখে রাখার ব্যবস্থা করেন। পরিশেষে বলা যায়, খিলাফত লাভের পর ইসলাম ধর্ম ও মুসলিম রাষ্ট্রের একনিষ্ঠ সেবা করে হযরত আবু বকর (রা) ইসলামি খেলাফতকে যেভাবে রক্ষা করেছেন, তাতে নিঃসন্দেহে তাকে ইসলামের ত্রাণকর্তা বলা যায়।"
        }
      ]
    },
    {
      "number": "9",
      "uddipok": "কমলাপুর গ্রামের মানুষ পার্শ্ববর্তী ইসলামপুর গ্রামের। উন্নতিতে ঈর্ষান্বিত হয়ে তাদেরকে আক্রমণ করলে যুদ্ধে কমলাপুর গ্রাম। পরাজিত হয় এবং তাদের নেতা নিহত হন। এ পরাজয়ের গ্লানি মুছে ফেলা এবং নেতার হত্যার প্রতিশোধ গ্রহণের জন্য কমলাপুরবাসী আবারো ইসলামপুর গ্রাম আক্রমণ করে। ইসলামপুর গ্রামের চেয়ারম্যান। ইবনে আব্দুল্লাহ ৫০ জন তীরুন্দাজকে নির্দেশ দেন, 'আমরা সবাই যুদ্ধে মারা গেলেও তোমরা এখান থেকে সরবে না।' কিন্তু নেতার আদেশ অমান্য করার জন্য ইসলামপুরবাসী এ যুদ্ধে পরাজিত হয়।",
      "tag": "All.B 16",
      "sub_questions": [
        {
          "label": "ক",
          "question": "আসাদুল্লাহ অর্থ কী?",
          "explanation": "আসাদুল্লাহ অর্থ আল্লাহর সিংহ।"
        },
        {
          "label": "খ",
          "question": "জিজিয়া কোন ধরনের কর? ব্যাখ্যা করো।",
          "explanation": "জিজিয়া হচ্ছে মুসলিম রাষ্ট্রে অমুসলিমদের ওপর ধার্যকৃত নিরাপত্তা কর। জিজিয়া মাথাপিছু হারে নির্ধারিত হয়ে থাকে। অমুসলিম নাগরিকরা জিজিয়া প্রদানের মাধ্যমে যুদ্ধে অংশগ্রহণ থেকে অব্যাহতি পেত। জিজিয়ার বিনিময়ে মুসলিম শাসকগণ অমুসলিম নাগরিকদের জানমালের নিরাপত্তা বিধানে অঙ্গীকারাবন্ধ ছিল। 'তবে নারী, শিশু, বয়োবৃদ্ধ, উন্মাদ ও ধর্মীয় পুরোহিতরা এ কর হতে অব্যাহতি পেত।"
        },
        {
          "label": "গ",
          "question": "উদ্দীপকের ঘটনা তোমার পাঠ্যপুস্তকের কোন ঘটনার প্রতি ইঙ্গিত করছে? ব্যাখ্যা করো।",
          "explanation": "উদ্দীপকের ঘটনা আমার পাঠ্যপুস্তকের উহুদ যুদ্ধের প্রতি ইঙ্গিত করে। মহানবি (স) মহান আল্লাহর কাছে ধৈর্যের যতগুলো পরীক্ষা দিয়েছেন তার মধ্যে উহুদ যুদ্ধ একটি। এটি মদিনার তখনকার সব মুসলমানের জন্যই এক কঠোর অগ্নিপরীক্ষা ছিল। এ যুদ্ধে পরাজয়ের মধ্য দিয়ে মুসলমানরা পরবর্তী সময়ে যুদ্ধে সুশৃঙ্খল থাকার শিক্ষা অর্জন করে। ৬২৪ খ্রিষ্টাব্দে বদরের যুদ্ধে মুসলমানদের কাছে কুরাইশরা পরাজিত হয়। এ প্রেক্ষাপটে পরের বছর উহুদের যুদ্ধ সংঘটিত হয়। নেতার আদেশ উপেক্ষা করায় এ লড়াইয়ে মুসলমানরা হেরে যায়। উদ্দীপকে বর্ণিত বিষয়টিতে এ যুদ্ধের ঘটনাই প্রতিফলিত হয়েছে। উদ্দীপকে দেখা যায়, কমলাপুর গ্রামের মানুষ পার্শ্ববর্তী ইসলামপুর গ্রামের উন্নতিতে ঈর্ষান্বিত হয়ে তাদেরকে আক্রমণ করে। তবে যুদ্ধে তারা পরাজিত হয় এবং নেতাকে হারায়। প্রতিশোধ নিতে কমলাপুরের মানুষ আবারও ইসলামপুর গ্রাম আক্রমণ করে। এবারের লড়াইয়ে ইসলামপুরের যোদ্ধারা নেতার নির্দেশ না মানার কারণে হেরে যায়। ইসলামের আদিপর্বে উদ্বুদ যুদ্ধের ক্ষেত্রেও এমন ঘটনা ঘটেছিল। মহানবি (স) মদিনায় হিজরতের মাত্র দুই বছরের মধ্যে সেখানে ইসলাম ধর্ম অনেক প্রসার লাভ করে। মদিনায় ইসলামি রাষ্ট্র প্রতিষ্ঠিত হলে মক্কার কুরাইশরা ঈর্ষান্বিত হয়ে ওঠে। এমন প্রেক্ষাপটে নানা ঘটনাকে কেন্দ্র করে তাদের সাথে মুসলমানদের বদরের যুদ্ধ সংঘটিত হয়। এ যুদ্ধে কুরাইশদের নেতা আবু জেহেলসহ তাদের বহু যোদ্ধা নিহত হয় এবং তারা পরাজয় বরণ করে। তাই কুরাইশরা প্রতিশোধ গ্রহণের জন্য পরের বছর উহুদের যুদ্ধে অবতীর্ণ হয়। এ যুদ্ধে মহানবি (স)-এর নির্দেশ অমান্য করার কারণে মুসলমানদের পরাজয় ঘটে। এর আলোকে নিশ্চিতভাবেই বলা যায়, উদ্দীপকের ঘটনা উহুদের যুদ্ধের কথাই মনে করিয়ে দেয়।"
        },
        {
          "label": "ঘ",
          "question": "'নেতার আদেশ অমান্য করা উক্ত যুদ্ধে পরাজয়ের অন্যতম কারণ'- উক্তিটি পাঠ্যবইয়ের আলোকে বিশ্লেষণ করো।",
          "explanation": "নেতার আদেশ অমান্য করা উন্ত যুদ্ধে অর্থাৎ উহুদ যুদ্ধে মুসলমানদের' পরাজয়ের অন্যতম কারণ ছিল। যুদ্ধের মতো যেকোনো গুরুত্বপূর্ণ দলগত কাজে নেতার ভূমিকা খুব গুরুত্বপূর্ণ। তার দূরদৃষ্টিসম্পন্ন নির্দেশনা যেকোনো কাজে সফলতা এনে দেয়। সেনাপতির কথা না মানলে যুদ্ধে জয়লাভ কার্যত অসম্ভব। উদ্দীপকে বর্ণিত ইসলামপুরের ঘটনা এবং উহুদ যুদ্ধের ক্ষেত্রে এ কথার সত্যতাই প্রমাণিত হয়েছে। উদ্দীপকে দেখা যায়, আগের বছরের যুদ্ধে পরাজয়ের গ্লানি মোছা এবং নেতার হত্যার প্রতিশোধ নিতে কমলাপুর গ্রামের মানুষ ইসলামপুর গ্রাম আক্রমণ করে। এ আক্রমণ প্রতিরোধের জন্য ইসলামপুর গ্রামের চেয়ারম্যান ইবনে আবদুল্লাহ ৫০ জন তীরন্দাজকে নির্দিষ্ট স্থান ত্যাগ না করার নির্দেশ দেন। কিন্তু তারা এ নির্দেশ অমান্য করে। এর জেরে যুদ্ধে ইসলামপুরের পরাজয় ঘটে। ৬২৫ খ্রিস্টাব্দে সংঘটিত উদ্বুদ যুদ্ধেও এরকম কারণেই মুসলমানরা পরাজিত হয়েছিল। এ যুদ্ধে হযরত মুহাম্মদ (স) আবদুল্লাহু ইবনে যুবায়েরের নেতৃত্বে ৫০ জন তীরুদ্দাজ সৈন্যকে উদ্বুদ ও আইনাইন পর্বতের মাঝামাঝি সংকীর্ণ গিরিপথে মোতায়েন করেন। যুদ্ধে চূড়ান্ত বিজয় না হওয়া পর্যন্ত তিনি ঐ সৈন্যদের সেখানে অবস্থান করতে বলেন। কিন্তু তীরন্দাজ সৈন্যরা মহানবি (স)-এর আদেশ অমান্য করে গনিমতের (যুদ্ধলব্ধ সম্পদ: অশ্ব, উট, অস্ত্রশস্ত্র প্রভৃতি) মাল সংগ্রহের জন্য গিরিপথ থেকে সরে গেলে কুরাইশরা সেনাপতি খালিদ বিন ওয়ালিদের নেতৃত্বে এ পথ দিয়ে আক্রমণ করে মুসলমানদের পরাজিত করে। এ আলোচনা থেকে বলা যায়, উহুদ যুদ্ধে মুসলমানদের নেতা মুহাম্মদ (স) সেনাপতি হিসেবে দূরদৃষ্টির অধিকারী ছিলেন। তিনি যুদ্ধের সার্বিক পরিস্থিতি পর্যালোচনা করে গিরিপথ থেকে সৈন্য না সরার নির্দেশ দিয়েছিলেন। এ নির্দেশ না মানার কারণে মুসলমানরা সাময়িকভাবে পরাজিত হয়।"
        }
      ]
    }
  ]
}