{
  "title": "আইডিয়াল স্কুল অ্যান্ড কলেজ, মতিঝিল ২০২৩",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "মারুফ শীতের ছুটিতে সিলেট বেড়াতে গেল। সেখানে সে বিভিন্ন কৃষিদ্রব্য, উৎপাদন পদ্ধতি এবং স্থানীয় লোকের কষ্টসহিষ্ণুতা ও আতিথেয়তা দেখে। বিস্মিত হয়। সে পাহাড়ি এলাকার চাষাবাদ পদ্ধতির সাথে তার নিজ এলাকা সাতক্ষীরা অঞ্চলের অনেক অমিল খুঁজে পায়। সে আরও লক্ষ করল মানুষের আচার-আচরণ, পোশাক-পরিচ্ছেদ, খাবার-দাবারসহ সবকিছুই আলাদা বৈশিষ্ট্যের।",
      "tag": "ISCM 23",
      "sub_questions": [
        {
          "label": "ক",
          "question": "ভূ-প্রকৃতি অনুসারে আরব দেশকে কয়টি ভাগে ভাগ করা হয়েছে?",
          "explanation": "ভূ-প্রকৃতি অনুসারে আরব দেশকে তিন ভাগে ভাগ করা হয়েছে।"
        },
        {
          "label": "খ",
          "question": "হেলেনিস্টিক সভ্যতার অগ্রযাত্রায় কোন বিখ্যাত বীর অবদান রেখেছেন? ব্যাখ্যা করো।",
          "explanation": "ফেলেনিস্টিক সভ্যতার অগ্রযাত্রায় বিখ্যাত গ্রিক বীর আলেকজান্ডার অবদান রেখেছেন। মহামতি আলেকজান্ডার হেলেনীয় সভ্যতার সাথে পূর্বাঞ্চলীয় সভ্যতা ও সংস্কৃতির মিলন ঘটিয়ে তিনি এক নতুন সংস্কৃতির বিকাশ ঘটান, যা 'হেলেনিস্টিক সভ্যতা' নামে পরিচিত। ক্ষমতায় অধিষ্ঠিত হয়ে (৩৩৩ খ্রি.পূ.) তিনি বিশাল সাম্রাজ্য গড়ে তোলেন। হেলেনীয় সংঘের পরিকল্পনা বাস্তবায়নের পাশাপাশি তিনি সাম্রাজ্যকে ভারতের সীমান্ত পর্যন্ত নিয়ে আসেন। নতুন নৌপথ আবিষ্কার করে প্রাচ্য ও প্রতীচ্যের মধ্যে যোগসূত্র সৃষ্টি করেন। তিনি রাষ্টীয় ব্যবস্থাপনায় ব্যাংক ব্যবস্থা গড়ে তোলেন। হেলেনিস্টিক যুগে জ্ঞান-বিজ্ঞানের নানা শাখা, যেমন-গণিত, পদার্থবিদ্যা, উদ্ভিদবিদ্যা প্রভৃতি ব্যাপক উন্নতি লাভ করে।"
        },
        {
          "label": "গ",
          "question": "উদ্দীপকে উল্লেখিত অঞ্চলের সাথে আরবের ভূ-প্রকৃতির যে অঞ্চলের মিল আছে তার বর্ণনা দাও।",
          "explanation": "উদ্দীপকে উল্লেখিত অঞ্চলের সাথে আরব উপদ্বীপের ভূ-প্রকৃতির পাহাড়ি অঞ্চলের মিল রয়েছে। ইসলামের জন্মভূমি আরব দেশ পৃথিবীর সর্ববৃহৎ উপদ্বীপ। এর আবহাওয়া অত্যন্ত শুষ্ক, উত্তপ্ত ও রুক্ষ। এটি ভূ-প্রকৃতিগত বৈশিষ্ট্যের দিক দিয়ে পাহাড়ি, মরু এবং উর্বর এ তিন ভাগে বিভক্ত। ফলে এ অঞ্চলের চাষাবাদ পদ্ধতি ও জীবনাচরণে ভিন্নতা লক্ষ করা যায়। উদ্দীপকেও এ অঞ্চলের প্রতি ইঙ্গিত করা হয়েছে। উদ্দীপকে দেখা যায়, মারুফ শীতের ছুটিতে সিলেট অঞ্চলে বেড়াতে যায়। সে সেখানকার পাহাড়ি অঞ্চলের বিভিন্ন কৃষিদ্রব্য, উৎপাদন পদ্ধতি এবং স্থানীয় লোকের কষ্টসহিষ্ণুতা ও আতিথেয়তা দেখে বিস্মিত হয়। এর মাধ্যমে আমরা আরব উপদ্বীপের ভূ-প্রাকৃতিক বৈশিষ্ট্যের চিত্রই দেখতে পাই। কেননা এখানকার অধিকাংশ এলাকা মরুময় এবং অনুর্বর। এ মরু অঞ্চল প্রায়ই, শুষ্ক থাকে। অতিরিক্ত উষ্ণতা ও ভূমির অনুর্বরতার জন্য এ অঞ্চল বসবাসের অনুপযোগী। মরু অঞ্চল ছাড়া আরবের উত্তরে নজদ, হেজাজ প্রদেশ, ওমান ও হাঁজরামাউতে অনেক পাহাড়-পর্বত ও উচ্চ মালভূমি পরিদৃষ্ট হয়। আরব ভূখন্ডে উর্বর তৃণভূমি অঞ্চলও বিদ্যমান। এ অঞ্চলই বসবাসের উপযোগী। বৈচিত্র্যময় ভৌগোলিক অবস্থানের জন্য এ উপদ্বীপের জনগণের জীবনযাত্রায় অনেক পার্থক্য পরিলক্ষিত হয়। শুষ্ক ও উষ্ণ আবহাওয়া, অনুর্বর ও লবণাক্ত ভূমির জন্য আরব উপদ্বীপে অধিক পরিমাণে শস্য উৎপাদিত হয় না। খেজুর আরবদের নিত্য আহার্য এবং এটিই তাদের প্রধান কৃষিপণ্য। এছাড়া বুক্ষ আবহাওয়ার কারণে আরবরা কষ্ট সহিষ্ণু, কঠোর পরিশ্রমী ও ধৈর্যশীল। একইসাথে তারা অত্যন্ত অতিথিপরায়ণ। যত বড় শত্রুই হোক না কেন বেদুইনের ঘরে কেউ আশ্রয় নিলে আশ্রয়দাতা তাকে অত্যন্ত সমাদর করতেন। তাই বলা যায়, উদ্দীপকে আরব উপদ্বীপের ভূ-প্রাকৃতিক বৈশিষ্ট্যের চিত্রই প্রতিফলিত হয়েছে।"
        },
        {
          "label": "ঘ",
          "question": "উদ্দীপকে উল্লেখিত অবস্থার মতো আরবদের চারিত্রিক বৈশিষ্ট্যও সে দেশের পরিবেশ দ্বারা প্রভাবিত হয়েছে-মূল্যায়ন করো।",
          "explanation": "উদ্দীপকে উল্লেখিত অবস্থার মতো আরবদের চারিত্রিক বৈশিষ্ট্যও সে দেশের অর্থাৎ আরব উপদ্বীপের পরিবেশ দ্বারা ব্যাপকভাবে প্রভাবিত হয়েছে। আরব উপদ্বীপের বৈচিত্র্যময় ভৌগোলিক অবস্থান ও আবহাওয়া এর অধিবাসীদের জীবনযাত্রায়, দৈহিক ও মানসিক গঠনে, চরিত্র রূপায়ণে, সামাজিক আচার-আচরণে, ধর্মীয় চেতনা ও রাজনৈতিক জীবনদর্শনে ব্যাপক প্রভাব বিস্তার করছে। ফলে আরবের অধিবাসীদের জীবনাচরণেও এগুলোর নানা প্রভাব লক্ষ করা যায়। উদ্দীপকেও এ বিষয়ের প্রতি ইঙ্গিত করা হয়েছে। উদ্দীপকে সিলেট অঞ্চলের মানুষের আচার-আচরণ, পোশাক-পরিচ্ছদ, খাবার-দাবারসহ সবকিছুতে ভূ-প্রাকৃতিক বৈশিষ্ট্যের প্রভাবের কথা বলা হয়েছে। অনুরূপভাবে আরব উপদ্বীপের অধিবাসীদের দেহ, মন, চরিত্র ও সকল প্রকার কর্মকাণ্ডের ওপর বৈচিত্র্যময় ভৌগোলিক অবস্থান ও পরিবেশের যথেষ্ট প্রভাব লক্ষ করা যায়। ভৌগোলিক পরিস্থিতির প্রভাবে এর অধিবাসীরা সংগ্রামী হয়ে ওঠে। শুষ্ক ও উষ্ণ আবহাওয়া এবং খাদ্য ও পানীয়ের অভাব আরবদের দুর্ধর্ষ ও সংঘাতময় জীবনযাত্রায় প্ররোচিত করেছে, যা তাদেরকে যুদ্ধপ্রিয় জাতিতে পরিণত করেছে। অন্যদিকে পশুচারণ ছিল প্রাচীন আরবীয়দের জীবিকার প্রধান অবলম্বন। পশুপালন ও খাদ্যের সন্ধানে তাদের একস্থান থেকে অন্য স্থানে কাফেলাবদ্ধভাবে যেতে হতো। এর ফলে তারা গোত্রবদ্ধ হয় এবং তাদের মধ্যে গড়ে ওঠে আসাবিয়া বা গোত্রপ্রীতি। ভৌগোলিক অবস্থা ও আবহাওয়ার প্রভাবে তথা লু হাওয়া এবং উত্তপ্ত বালু মিশ্রিত আবহাওয়া থেকে রক্ষা পাওয়ার জন্য তারা ঢিলেঢালা লম্বা আলখাল্লার পশমের জোব্বা ও পাগড়ি পরিধান করত। অপরদিকে ভৌগোলিক প্রভাবে আরবদের মধ্যে মুক্ত চিন্তার উন্মেষ ঘটে, যা তাদেরকে কাব্যচর্চায় অনুপ্রেরণা যোগায়। উপরের আলোচনায় প্রতীয়মান হয়, আরব উপদ্বীপের অধিবাসীদের ওপর এ অঞ্চলের ভৌগোলিক অবস্থান ও পরিবেশের অসামান্য প্রভাব রয়েছে।"
        }
      ]
    },
    {
      "number": "2",
      "uddipok": "ইতিহাস পাঠের মাধ্যমে জানা যায় যে, এক সময় ভারতে মেয়েদের কোনো স্বাধীনতা ছিল না। সতীদাহ তথা স্বামীর সাথে সহমরণসহ ঘৃণ্য কিছু প্রথা বিদ্যমান ছিল। বিধবা বিবাহ নিষিদ্ধ ছিল। উত্তরাধিকার সূত্রে সম্পত্তির মালিকানা থেকেও তারা বঞ্চিত ছিল। বলতে গেলে নারীদের সামাজিক কোনো মর্যাদাই ছিল না। কন্যা সন্তানের প্রতি তাদের অনাগ্রহ এবং ঘৃণা ছিল। এমনকি বর্তমান যুগেও ভারতের কোনো কোনো অঞ্চলে দেখা যায় যে, কন্যা সন্তানের ভ্রূণ হত্যা করা হয়।",
      "tag": "ISCM 23",
      "sub_questions": [
        {
          "label": "ক",
          "question": "আল মালা কী?",
          "explanation": "আল মালা হলো ইসলামপূর্ব আরবের একটি রাজনৈতিক সংগঠন বা মন্ত্রণাসভা, যেটি মক্কার বিবদমান গোত্রগুলোর মধ্যে ভারসাম্য রক্ষার চেষ্টা করত।"
        },
        {
          "label": "খ",
          "question": "আরব দেশকে 'জাজিরাতুল আরব' বলা হয় কেন? ব্যাখ্যা করো।",
          "explanation": "ত্রিভুজাকৃতির ভৌগোলিক অবস্থানের জন্য আরব দেশকে 'জাজিরাতুল আরব' বলা হয়। 'জাজিরা' আরবি শব্দ। এর অর্থ উপদ্বীপ। আর আরব একটি ভূখন্ডের নাম। সুতরাং জাজিরাতুল আরব অর্থ আরব উপদ্বীপ। সাধারণত তিনদিক পানি এবং একদিক স্খল পরিবেষ্টিত ভূখণ্ডকে উপদ্বীপ বলা হয়। আরব এশিয়া মহাদেশের দক্ষিণ-পশ্চিমে অবস্থিত। এটি বিশ্বের সর্ববৃহৎ উপদ্বীপ। এর তিন দিক বিশাল জলরাশি এবং একদিক বিস্তীর্ণ মরুপ্রান্তর দ্বারা বেষ্টিত। এরূপ ত্রিভুজাকৃতির ভৌগোলিক অবস্থানের জন্যই আরব দেশকে জাজিরাতুল আরব বলা হয়।"
        },
        {
          "label": "গ",
          "question": "উদ্দীপকে নারীর যে চিত্র বর্ণনা করা হয়েছে তোমার পাঠ্যপুস্তকের কোন দেশের সাথে এর সাঁদৃশ্য রয়েছে? ব্যাখ্যা করো।",
          "explanation": "উদ্দীপকে নারীর যে চিত্র বর্ণনা করা হয়েছে তার সাথে প্রাক-ইসলামি আরবের নারীদের সাদৃশ্য রয়েছে। প্রাক-ইসলামি আরবদের সামাজিক ও নৈতিক জীবন ছিল কলুষিত। এখানে, নারীর কোনো অধিকারই ছিল না। সর্বক্ষেত্রে নারীরা নিগৃহীত ছিল। তাদের মান-সম্মান এবং জীবনের কোনো মূল্যই দেওয়া হতো না। উদ্দীপকের ভারতের নারীদের ক্ষেত্রেও একই অবস্থা দেখা যায়। উদ্দীপকে ভারতের কোনো এক সময়ের নারীদের কথা বলা হয়েছে, যখন সহমরণ প্রথা প্রচলিত ছিল। তখন নারীদের সামাজিক-অর্থনৈতিক কোনো মর্যাদাই ছিল না। প্রাক-ইসলামি আরবেও এমন চিত্র লক্ষ করা যায়। পাপাচার, কুসংস্কার, অন্যায়, অবিচার তৎকালীন আরব সমাজকে কলুষিত করেছিল। মূর্খতা, বর্বরতা ও অশ্লীলতায় সমগ্র দেশ নিমজ্জিত ছিল। নারীদের কোনো সম্মান দেওয়া হতো না। তাদেরকে ভোগ্যপণ্য হিসেবে গণ্য করা হতো। কন্যা সন্তানদের জীবিত কবর দেওয়া হতো। নারীদের বাজারে বিক্রি করা হতো। নানা ধরনের বিশৃঙ্খলা ও অনৈতিক কার্যক্রমে তখনকার আরববাসী এতটাই মগ্ন ছিল যে, সে সময়কাল আজও ইতিহাসে জাহেলিয়া যুগ হিসেবে চিহ্নিত হয়ে আছে। এমন কোনো অন্যায় ছিল না, যা প্রাক-ইসলামি আরববাসী করত না। বিশেষ করে নারীদের প্রতি তাদের অমানবিক আচরণ, সব যুগের মানুষের বর্বরতাকে হার মানায়। সুতরাং বলা যায়, উদ্দীপকে বর্ণিত নারীদের অবস্থা প্রাক-ইসলামি আরবের নারীর অবস্থার সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের আলোকে সে যুগের নারীদের সামাজিক ও অর্থনৈতিক অবস্থার বর্ণনা দাও।",
          "explanation": "প্রাক-ইসলামি আরবের নারীদের সামাজিক ও অর্থনৈতিক অবস্থা ছিল অত্যন্ত শোচনীয়। নারী-পুরুষ উভয়ই মহান আল্লাহর সৃষ্টি। তবে প্রাক-ইসলামি আরবরা আল্লাহর ইবাদতের পরিবর্তে মূর্তিপূজায় বিভোর ছিল তাই আল্লাহর সৃষ্টি নারী জাতির গুরুত্ব তারা বুঝতো না। এ কারণে তারা নারীদেরকে সবদিক থেকে বঞ্চিত করত। সামাজিক ও অর্থনৈতিক দিক থেকে এ বঞ্চনার পরিমাণ ছিল অনেক বেশি। উদ্দীপকে উল্লেখিত ভারতের নারীদের ক্ষেত্রেও এমনটি দেখা যায়। প্রাক-ইসলামি আরব সমাজে নারীদের কোনো সুদৃঢ় অবস্থান ছিল না। তাদের জীবন এবং সম্মান ছিল খুবই নড়বড়ে। এ সময় নারীদেরকে ভোগ্যপণ্য হিসেবে বিবেচনা করা হতো। পুরুষেরা ইচ্ছেমতো বিয়ে করতে এবং তালাক দিতে পারত। তাদের বিবাহ ও তালাকের কোনো সুনির্দিষ্ট নিয়ম ছিল না। বিমাতা ও বোনকেও বিয়ে করার প্রথা ছিল। একাধিক স্ত্রী থাকার পরও দাসিদের উপপত্নী হিসেবে ব্যবহার করত। নারীদেরকে হাটে- বাজারে বিক্রি করা হতো। মৃত স্বামী, পিতা বা নিকটাত্মীয়ের সম্পত্তি থেকেও নারীরা বঞ্চিত ছিল। প্রাক-ইসলামি আরবে কন্যা সন্তান জন্ম দেওয়া ছিল লজ্জাজনক ব্যাপার। অনেকে লজ্জা ও দারিদ্র্যের কারণে কন্যা সন্তানকে জীবন্ত কবর দিতেও কুণ্ঠাবোধ করত না। বনু কুরাইশ ও বনু তামিম গোত্রের লোকেরা কন্যাসন্তানকে হত্যা করে গর্ববোধ করত। তবে অভিজাত পরিবারে নারীর অবস্থান ছিল সন্তোষজনক। কারণ আবু জেহেলের মা এবং খাদিজা (রা) দুজনেই ধনাঢ্য মহিলা ছিলেন। কিছুটা ব্যতিক্রম ছাড়া উপরের আলোচনা থেকে বোঝা যায়, প্রাক-ইসলামি আরবে নারীর সামাজিক ও অর্থনৈতিক অবস্থা ছিল অত্যন্ত করুণ।"
        }
      ]
    },
    {
      "number": "3",
      "uddipok": "মধ্যযুগের শাসকেরা রাজধানী ও সেনানিবাসের নিরাপত্তার জন্য এর চারপাশে খাল খনন করে রাখত। যেমন বাগদাদ নগরীর ক্ষেত্রে আমরা লক্ষ করি। এর ফলে শত্রুরা সহজেই-নগরী বা রাজধানী আক্রমণ করতে পারত না।",
      "tag": "ISCM 23",
      "sub_questions": [
        {
          "label": "ক",
          "question": "মহানবি (স) কত খ্রিষ্টাব্দে মদিনায় হিজরত করেন?",
          "explanation": "মহানবি (স) ৬২২ খ্রিষ্টাব্দে মদিনায় হিজরত করেন।"
        },
        {
          "label": "খ",
          "question": "কোন ঘটনার প্রেক্ষিতে কুরাইশরা আক্রমণমুখী হয়ে পড়েছিল? ব্যাখ্যা করো।",
          "explanation": "নাখলার 'খণ্ডযুদ্ধের ঘটনার প্রেক্ষিতে কুরাইশরা আক্রমণমুখী হয়ে পড়েছিল। মক্কার কুরাইশ ও তাদের মিত্ররা প্রায়ই মদিনার প্রান্তসীমায় লুটতরাজ করত। তাদের ধ্বংসাত্মক কার্যাবলি থেকে মদিনা রাষ্ট্রকে রক্ষার জন্য হযরত মুহাম্মদ (স) আবদুল্লাহ ইবনে জাহাসের নেতৃত্বে ১২ সদস্যের একটি গোয়েন্দা দল মক্কার উপকণ্ঠে পাঠান। কিন্তু আবদুল্লাহ ভুলক্রমে মক্কাগামী কুরাইশদের একটি কাফেলাকে নাখলা নামে একটি স্থানে আক্রমণ করে। ফলে সেখানে একটি খণ্ডযুদ্ধ হয়। এ যুদ্ধে কুরাইশ নেতা আমর বিন হাজরামি নিহত ও অপর দুই ব্যক্তি বন্দি হন। আমর বিন হাজরামির মৃত্যু কুরাইশদের মধ্যে উত্তেজনা সৃষ্টি করে এবং তারা আক্রমণমুখী হয়ে পড়ে।"
        },
        {
          "label": "গ",
          "question": "উদ্দীপকের খাল খনন কৌশলটি হযরত মুহাম্মদ (স)-এর কোন যুদ্ধের সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকের খাল খনন কৌশলটি হযরত মুহাম্মদ (স) এর খন্দকের যুদ্ধের সাথে সাদৃশ্যপূর্ণ। খন্দকের যুদ্ধে মহানবি (স) মদিনাকে ঘিরে পরিখা খনন করেছিলেন। কুরাইশরা এই অভিনব কৌশলে অনেকটা হতভম্ব হয়ে পড়ে। পরিখা পেরিয়ে হামলা করতে ব্যর্থ হয়ে তারা মদিনাকে ২৭ দিন পর্যন্ত অবরোধ করে রাখে। কিন্তু একপর্যায়ে শত্রু বাহিনীতে খাদ্য ও পানীয়ের অভাব দেখা দেয় এবং ঝড়ো হাওয়ায় তাদের তাঁবু উড়ে যায়। অনুরূপ ঘটনা উদ্দীপকেও লক্ষ করা যায়। উদ্দীপকে বলা হয়েছে, মধ্যযুগের শাসকেরা তাদের রাজধানী ও সৈন্যবাহিনীর নিরাপত্তার জন্য চারপাশে খাল খনন করে রাখতেন। যাতে শত্রুর আক্রমণের হাত থেকে রক্ষা পাওয়া যায়। অনুরূপ ঘটনা পরিলক্ষিত হ্যা হযরত মুহম্মদ (স)-এর মদিনা রক্ষায় খন্দকের যুদ্ধের ক্ষেত্রে। মহানবি (স) কুরাইশদের আক্রমণের হাত থেকে মদিনা রাষ্ট্রকে রক্ষার জন্য সাহাবি সালমান ফার্সির পরামর্শে মদিনার চারদিকে খাল খনন করেন। এতে কুরাইশরা মদিনায় ঢুকতে ব্যর্থ হয়ে বাইরে অবস্থান নেয়। ২৭ দিন বাইরে অবস্থানের ফলে কুরাইশদের খাদ্য ও পানির অভাব দেখা দেয়। তাছাড়া ঝড়ো হাওয়া ও প্রাকৃতিক আবহাওয়া বিপর্যয়ের ফলে তারা অবরোধ তুলে নেয়। এর ফলে মদিনা রাষ্ট্র আক্রমণের হাত থেকে রক্ষা পায়। সুতরাং বলা যায়, উদ্দীপকের ঘটনায় মহানবি (স)-এর খন্দকের যুদ্ধের কৌশল। প্রতিফলিত হয়েছে।"
        },
        {
          "label": "ঘ",
          "question": "উক্ত কৌশলটির কারণে হযরত মুহম্মদ (স)-এর মদিনা রাষ্ট্র রক্ষা পেয়েছিল- উক্তিটি বিশ্লেষণ করো।",
          "explanation": "উক্ত কৌশল তথা পরিখা খননের কারণে মুহাম্মদ (স)-এর মদিনা রাষ্ট্র রক্ষা পেয়েছিল- উক্তিটি যথার্থ। যুদ্ধে প্রতিপক্ষ দলের মোকাবিলা করার জন্য সামরিক শক্তির পাশাপাশি উন্নত রণকৌশলেরও প্রয়োজন হয়। মহানবি (স) মদিনা রাষ্ট্র রক্ষার জন্য সাহাবি সালমান ফার্সির পরামর্শে পরিখা খনন করে সেই কৌশলটি প্রয়োগ করেছিলেন। উদ্দীপকেও অনুরূপ ঘটনা পরিলক্ষিত হয়। খন্দকের যুদ্ধে মুসলিম সৈন্য সংখ্যা অনেক কম ছিল। মহানবি (স) নিজেদের এই সামরিক দুর্বলতার কথা মনে করে মদিনার ভিতরে থেকেই যুদ্ধ করার সিদ্ধান্ত নেন। মদিনাকে শত্রুপক্ষের প্রবল আক্রমণের হাত থেকে রক্ষা করার জন্য মদিনার উত্তর-পশ্চিম দিকে দশ হাত প্রশস্ত ও দশ হাত গভীর পরিখা খনন করেন। ফলে শত্রুপক্ষ এই পরিখা পার হতে না পেরে মদিনাবাসীর কোনো ক্ষতি করতে পারে না। কুরাইশ বাহিনীর দীর্ঘ ২৭ দিন অবরোধের পর পানীয় ও খাদ্যাভাব দেখা দেয়। অধিকন্তু ঝঞ্ঝা ও হিমেল হাওয়ায় কুরাইশ বাহিনী প্রচণ্ড ক্ষতির সম্মুখীন হলে আবু সুফিয়ান অবরোধ প্রত্যাহার করে মক্কা ফিরে যায় এবং এ যুদ্ধের পরিসমাপ্তি ঘটে। অর্থাৎ মুহাম্মদ (স)-এর অভিনব যুদ্ধ কৌশল মক্কা নগরী রক্ষায় গুরুত্বপূর্ণ ভূমিকা পালন করে। এতে মদিনাবাসীর কাছে মহানবি (স)-এর গ্রহণযোগ্যতাও বৃদ্ধি পায়। উপরের আলোচনার প্রেক্ষিতে বলা যায়, মহানবি (স)-এর পরিখা খননের অভিনব কৌশলটি, মদিনা রক্ষা ও যুদ্ধে জয় লাভে অপরিসীম অবদান রাখে।."
        }
      ]
    },
    {
      "number": "4",
      "uddipok": "একজন সমাজসেবক হিসেবে আলমগীর সাহেব ও তার স্ত্রীর বেশ সুনাম রয়েছে। কিন্তু মিসেস আলমগীর বাড়ির কাজের লোকের সাথে খারাপ আচরণ করেন। নিজের ছেলেমেয়ের জন্য যেরূপ জামাকাপড়, খাবার- দাবার পছন্দ করেন সেরূপ তাদের চাকর-বাকরের জন্য পছন্দ করেন না। সে জন্য আলমগীর সাহেব স্ত্রীর প্রতি সন্তুষ্ট নন। এ প্রসঙ্গে আলমগীর সাহেব তার স্ত্রীকে মহানবি (স)-এর ইসলামি আদর্শ থেকে শিক্ষা গ্রহণ করতে অনুরোধ করেন।",
      "tag": "ISCM 23",
      "sub_questions": [
        {
          "label": "ক",
          "question": "হারবুল ফিজার কী?",
          "explanation": "হারবুল ফিজার হলো জাহেলি যুগে সংঘটিত পাঁচ বছরের দীর্ঘস্থায়ী একটি যুদ্ধ।"
        },
        {
          "label": "খ",
          "question": "মহানবি (স) কে 'আল আমিন' বলা হয় কেন? ব্যাখ্যা করো।",
          "explanation": "সততা ও বিশ্বস্ততার মূর্ত প্রতীক হওয়ায় মহানবি (স)-কে আল আমিন বলা হয়। 'আল আমিন' শব্দের অর্থ বিশ্বাসী।, মহানবি (স) ছোটবেলা থেকেই সত্যনিষ্ঠ ছিলেন। তিনি কখনো মিথ্যা কথা বলতেন না। তাই সবাই তাঁকে খুব বিশ্বাস করত এবং তাঁর ওপর আস্থা রাখত। এ মহান গুণের জন্য তাঁকে সবাই 'আল আমিন' বলে ডাকত।"
        },
        {
          "label": "গ",
          "question": "দাস-দাসীদের অধিকার রক্ষায় ইসলাম থেকে কীভাবে শিক্ষা নিতে পারি? ব্যাখ্যা করো।",
          "explanation": "দাস-দাসীদের অধিকার রক্ষায় রাসুল (স)-এর বিদায় হজের ভাষণে দেওয়া দাস-দাসীদের প্রতি সদয় আচরণের উপদেশটি থেকে শিক্ষা নিতে পারি। ১০ম হিজরির ৯ জিলহজ (৬৩২ খ্রিষ্টাব্দ), মহানবি (স)-বিশ্বমানবতার জীবন পরিচালনার সার্বিক নির্দেশনাস্বরূপ মক্কার আরাফা ময়দানে এক ঐতিহাসিক ভাষণ দেন। মহানবির জীবনের শেষ তথা একমাত্র হজ বলে তা বিদায় হজের ভাষণ নামে খ্যাত। এ ভাষণে তিনি মুসলিমদের তথা। মানবজাতিকে সঠিক পথে পরিচালিত হওয়ার সার্বিক উপদেশ প্রদান করেন। অধীনস্ত দাস-দাসীদের প্রতি সদ্ব্যবহার ছিল এ ভাষণের অন্যতম গুরুত্বপূর্ণ উপদেশ। কিন্তু উদ্দীপকের এ নিদের্শটির লঙ্ঘন লক্ষ করা যায়। উদ্দীপকে দেখা যায়, আলমগীর সাহেবের স্ত্রী বাড়ির কাজের লোকের সাথে খারাপ আচরণ করেন। যেটি রাসুল (স) এর বিদায় হজের ভাষণে দাস-দাসীদের সাথে সদাচারণের নির্দেশনার পরিপন্থি। কেননা বিদায় হজের ভাষণে রাসুল (স) বলেছেন, দাস-দাসীদের সাথে ভাল ব্যবহার করো। তাদের ওপর কোনোরূপ অত্যাচার করবে না। তোমরা যা খাবে, তাদেরও তাই খাওয়াবে, তোমরা যা পরবে, তাদেরও তাই পরাবে। ভুলে যেও না তারাও তোমাদের মতো মানুষ। তাই বলা যায়, রাসুল (স) এর এই নির্দেশনা থেকে দাস-দাসীদের অধিকার রক্ষায় শিক্ষা নিতে পারি।"
        },
        {
          "label": "ঘ",
          "question": "মহানবি (স) একজন শ্রেষ্ঠ সংস্কারক- তোমার পাঠ্যবইয়ের আলোকে মতামত দাও।",
          "explanation": "মহানবি (স) একজন শ্রেষ্ঠ সংস্কারক- উক্তিটি যথার্থ। মহানবি হযরত মুহাম্মদ (স) ছিলেন বিশ্বের সর্বশ্রেষ্ঠ সংস্কারক। তিনি পাপ-পঙ্কিলতায় নিমজ্জিত আরব জাতিকে ন্যায়নীতি ও সাম্যের ভিত্তিতে একটি আদর্শ জাতিতে পরিণত করেন।। মানবতার মুক্তির দূত মহানবি (স) এর সকল কর্মকাণ্ড ছিল বিশ্বের সকল মানুষের জন্য সর্বোত্তম আদর্শ। তাওহিদভিত্তিক সুষ্ঠু সমাজ প্রবর্তন করে তিনি বিশ্বের সকল মানুষকে কল্যাণের পথে আহ্বান করেছেন। তার প্রণীত নীতিমালায় এমন কোনো বিষয় ছিল না, যা ধর্মবিরোধী বা কারও জন্য অকল্যাণকর হতে পারে। রাসুল (স) সকল দেশ, কাল, জাতির জন্য কল্যাণকর তাওহিদের বাণী প্রচার করে মানুষকে ধর্মীয় ও নৈতিক অধঃপতন থেকে রক্ষা করেছেন। তিনি মুসলমানদের জন্য কুরআন এবং হাদিসকে সুষ্পষ্ট দিক নির্দেশনা হিসেবে ঘোষণা করে এ অনুযায়ী মানুষকে চলার নির্দেশনা দিয়েছেন। তারা মহানবি (স) তৎকালীন আরব সমাজে শান্তি প্রতিষ্ঠার লক্ষ্যে হিলফুল ফুজুল গঠন করেন। যা সমাজে শান্তি প্রতিষ্ঠায় উল্লেখযোগ্য অবদান রাখে। পাশাপাশি শোষণমুক্ত অর্থনৈতিক সমাজ প্রতিষ্ঠায় কুসীদ প্রথা (সুদ প্রথা), লুটতরাজ, ধন বৈষম্যকে নিষিদ্ধ ঘোষণা করেছেন। মুসলমানদের নীতিসম্মত উপায়ে উপার্জনের নির্দেশ দিয়েছেন। জনগণের অর্থনৈতিক' নীতিমালায় যাকাত, খারাজ, জিজিয়া, গনিমত প্রভৃতি ব্যবস্থা চালু করেছেন, যা সাম্যভিত্তিক ও শোষণমুক্ত সমাজ প্রতিষ্ঠা করেছে। উপরের আলোচনার আলোকে বলা যায়, মহানবি (স) ছিলেন সর্বশ্রেষ্ঠ সংস্কারক। তার প্রতিটি সংস্কার ছিল সকল মানুষের জন্য কল্যাণকর ও সর্বোত্তম।"
        }
      ]
    },
    {
      "number": "5",
      "uddipok": "বাংলায় মুসলিম শাসনের প্রাক্কালে বিভিন্ন অঞ্চলে অনেক ভণ্ড পিরের আবির্ভাব হয়। তারা ইসলামের ভ্রান্ত ব্যাখ্যা দিয়ে সাধারণ মানুষকে মন্দ ও পাপ কাজে লিপ্ত করে, যা ইসলাম পরিপন্থি। তারা প্রকৃত সত্যের বিরুদ্ধে বিদ্রোহ ও যুদ্ধ ঘোষণা করে। নব্য ইসলাম ধর্ম গ্রহণকারীরা সঠিকভাবে ইসলামের মর্মবাণী অনুধাবন করতে না পারায় এবং কোনো মহান নেতার সাহচর্য না পাওয়ায় দুর্বল ইমানি শক্তি নিয়ে সঠিক পথের বিরুদ্ধে যুদ্ধ ঘোষণা করে।",
      "tag": "ISCM 23",
      "sub_questions": [
        {
          "label": "ক",
          "question": "ধর্মত্যাগী ভন্ড নবিদের বিরুদ্ধে পরিচালিত যুদ্ধের নাম কী?",
          "explanation": "ধর্মত্যাগী ভন্ড নবিদের বিরুদ্ধে পরিচালিত যুদ্ধের নাম রিদ্দার যুদ্ধ।"
        },
        {
          "label": "খ",
          "question": "হুদায়বিয়ার সন্ধিকে প্রকাশ্য বিজয় বলা হয় কেন?",
          "explanation": "৬২৮ খ্রিষ্টাব্দে মক্কার কুরাইশ ও রাসুল (স)-এর মধ্যে সম্পাদিত হুদায়বিয়ার সন্ধিতে পরোক্ষভাবে মুসলমানদের বিজয় নিহিত ছিল। তাই পবিত্র কুরআনে একে প্রকাশ্য বিজয় হিসেবে ঘোষণা দেওয়া হয়েছে। ইসলাম ও বিশ্বের ইতিহাসে হুদায়বিয়ার সন্ধি এক যুগান্তকারী ঘটনা। কারণ এটি সর্বতোভাবে মুসলিম স্বার্থের অনুকূলে ছিল। এ সন্ধির ফলে কুরাইশরা মহানবি (স)-কে একজন মহান নেতা এবং মদিনা রাষ্ট্রের প্রধান হিসেবে মেনে নেয়। মুসলমানরা যে একটি স্বতন্ত্র শক্তি তার বহিঃপ্রকাশ ঘটে এ সন্ধির মাধ্যমে। মোট কথা, এ সন্ধি মুসলমানদের একটি স্থায়ী রাজনৈতিক মর্যাদা দান করে। এ কারণে হুদায়বিয়ার সন্ধিকে 'ফাতহুম মুবিন' বা শ্রেষ্ঠ বিজয় বলা হয়।"
        },
        {
          "label": "গ",
          "question": "উদ্দীপকের ভন্ড পিরের সাথে আবু বকর (রা)-এর সময়কার ভণ্ড নবিদের সাদৃশ্য ব্যাখ্যা করো।",
          "explanation": "মুসলিম জাহানের প্রথম খলিফা হযরত আবু বকর (রা)-এর শাসনামলে ভন্ড নবির আবির্ভাবের ঘটনার সাথে উদ্দীপকে বর্ণিত ভন্ড পিরদের মিল রয়েছে। উদ্দীপকে আমরা দেখতে পাই যে, প্রাচীন বাংলায় বিভিন্ন অঞ্চলে ভন্ড পিরের আবির্ভাব হয়। তারা ইসলামের ভ্রান্ত ব্যাখ্যা দিয়ে সাধারণ মানুষকে বিভ্রান্ত করে। তারা প্রকৃত সত্যের বিরুদ্ধে যুদ্ধ ঘোষণা করে। তাদের এরূপ কর্মকান্ডের সাথে মহানবি (স)-এর মৃত্যুর পর আবু বকর (রা)-এর খিলাফতকালের কিছু ভণ্ড নবির কর্মকান্ডের সামঞ্জস্য রয়েছে। বিশ্বমানবতার উত্তম আদর্শ হযরত মুহাম্মদ (স)-এর মৃত্যুর (৬৩২ খ্রি.) পর গোটা মুসলিম জাহানে ব্যাপক বিশৃঙ্খলা দেখা দেয়। এ সময় কিছু লোক হীনস্বার্থ উদ্ধারের জন্য নিজেদেরকে নবি হিসেবে দাবি করে। আসওয়াদ আনসি, মুসায়লামা, তোলায়হা এবং সাজাহ ছিল এদের অন্যতম। এরা নিজেদের নবি হিসেবে ঘোষণা করে জনসাধারণের মধ্যে বিভ্রান্তির সৃষ্টি করেছিল। রাসুল (স)-এর মৃত্যু পরবর্তী সময়ে যে পরিস্থিতির সৃষ্টি হয় উদ্দীপকেও তা লক্ষণীয়। সুতরাং উদ্দীপকের সাথে রাসুল (স)-এর ওফাতের পর এবং খুলাফায়ে রাশেদিনের প্রথম খলিফা হযরত আবু বকর (রা)-এর সময়কার ভণ্ড নবিদের মিল রয়েছে।"
        },
        {
          "label": "ঘ",
          "question": "রিদ্দা যুদ্ধের প্রেক্ষাপট উদ্দীপকের আলোকে বিশ্লেষণ করো।",
          "explanation": "রিদ্দা যুদ্ধের প্রেক্ষাপট মুসলিম সম্প্রদায়ের জন্য অত্যন্ত স্পর্শকাতর একটি অধ্যায়। মহানবি (স)-এর ইন্তেকালের পর বিভিন্ন আরব গোত্র ইসলাম ত্যাগ করে আগের ধর্মে ফিরে যাচ্ছিল। এ সুযোগে কিছু ভণ্ড নবির আবির্ভাব ঘটে। হযরত আবু বকর (রা) এ সব ধর্মত্যাগী ও ভণ্ড নবিদের দমন করার জন্য যে যুদ্ধ পরিচালনা করেন তাই রিদ্দা যুদ্ধ নামে পরিচিত। উদ্দীপকেও এ যুদ্ধের প্রেক্ষাপটের প্রতি ইঙ্গিত করা হয়েছে। উদ্দীপকে বাংলার বিভিন্ন অঞ্চলে ভণ্ড পিরের আবির্ভাবের ঘটনায় ইসলামের প্রথম খলিফা হযরত আবু বকর (রা)-এর শাসনামলে স্বধর্মত্যাগী ও ভণ্ড নবিদের প্রতিচ্ছবি ফুটে উঠেছে। রাসুল (স)-এর জীবদ্দশায় আসওয়াদ আনসি নবুয়ত দাবি করে দক্ষিণ আরবে নিজের অবস্থান সুসংহত করে। কিন্তু রাসুল (স)-এর মৃত্যুর দু এক দিন আগে আত্মীয় ফিরোজ দাইলামির হাতে আসওয়াদ আনসি নিহত হয়। রাসুল (স)-এর মৃত্যুর পর মুসায়লামা, তোলায়হা এবং সাজাহ নামে বেশ কয়েকজন ভণ্ড নবির আবির্ভাব ঘটে। তাদের প্রবল আন্দোলনে মুসলিম খিলাফতের অস্তিত্ব বিপন্ন হওয়ার আশঙ্কা দেখা দেয়। হযরত আবু বকর (রা) নির্ভীকতা, বিচক্ষণতা ও সত্যনিষ্ঠার মাধ্যমে তাদেরকে কঠোরভাবে দমন করেন। আবু বকর (রা) সেনাপতি খালিদ বিন ওয়ালিদের সহায়তায় তোলায়হা, সাজাহ ও মুসায়লামাকে কঠোর হস্তে দমন করেন। এছাড়া আবু বকর (রা) দক্ষিণ সিরিয়ার জাকাত প্রদানে অস্বীকৃতি প্রকাশকারীদের দমনেও কঠোর ব্যবস্থা গ্রহণ করেন। ব আর এভাবেই বিভিন্ন ঘটনা ও বিচক্ষণ পরিকল্পনার মাধ্যমে রিদ্দা যুদ্ধ পরিচালিত হয়। উপরের আলোচনার পরিপ্রেক্ষিতে বলা যায়, ভন্ড নবি ও স্বধর্মত্যাগীদের আন্দোলনের প্রেক্ষাপটে হযরত আবু বকর (রা) রিদ্দা যুদ্ধ পরিচালনা করেন।"
        }
      ]
    },
    {
      "number": "6",
      "uddipok": "ব্রিটিশ পার্লামেন্টকে গণতন্ত্রের সূতিকাগার বলা হয়। আইনসভাটি দ্বি- কক্ষবিশিষ্ট। নিম্নকক্ষের নাম হাউজ অব কমন্স। মূলত হাউজ অব কমন্সে নির্বাচিত প্রতিনিধিরাই ঐকমত্যের ভিত্তিতে দেশ পরিচালনার যাবতীয় সিদ্ধান্ত গ্রহণ করেন। অপরদিকে বিশিষ্ট ব্যক্তিবর্গের সমন্বয়ে গঠিত হাউজ অব লর্ডসের সদস্যরা দেশের সার্বিক বিষয়ে আলাপ-আলোচনা করে সুচিন্তিত মতামত দেন।",
      "tag": "ISCM 23",
      "sub_questions": [
        {
          "label": "ক",
          "question": "আতিক শব্দের অর্থ কী?",
          "explanation": "আতিক শব্দের অর্থ দানশীল।"
        },
        {
          "label": "খ",
          "question": "'যুন্নুরাইন' বলতে কী বোঝ?",
          "explanation": "যুন্নুরাইন বলতে দুই নুর বা জ্যোতিষ্কের অধিকারীকে বোঝায়। মহানবি (স) ছিলেন মানবজাতির জন্য নুরস্বরূপ। হযরত ওসমান (রা) মহানবি (স)-এর দুই মেয়ে রুকাইয়া ও উম্মে কুলসুমকে বিয়ে করেছিলেন বলে তাকে যুন্নুরাইন বলা হয়। বিবাহ সূত্রে ওসমান (রা) মহানবি (স)- এর দুই কন্যার 'অধিকার' লাভ করেন। এজন্যই তাকে দুই জ্যোতিষ্কের অধিকারী বা যুন্নুরাইন বলা হয়।"
        },
        {
          "label": "গ",
          "question": "উদ্দীপকে বর্ণিত আইনসভার সাথে হযরত ওমর (রা) প্রবর্তিত কোন পরিষদের সাদৃশ্য রয়েছে? ব্যাখ্যা করো।",
          "explanation": "উদ্দীপকে বর্ণিত আইনসভার সাথে হযরত ওমর (রা)-এর প্রশাসনিক ব্যবস্থার অন্যতম বৈশিষ্ট্য মজলিশ-উস-শুরা বা পরামর্শসভার মিল রয়েছে। হযরত ওমর (রা) ছিলেন গণতন্ত্রমনা। তার প্রশাসনের অন্যতম বৈশিষ্ট্য ছিল গণতান্ত্রিক শাসন। তিনি প্রশাসনিক ব্যবস্থায় ইসলামি গণতন্ত্রের পূর্ণ বিকাশ ও প্রয়োগ করেন। তিনি কুরআন-হাদিসের আলোকে জনগণের ইচ্ছার প্রতি খেয়াল রেখে পরামর্শভিত্তিক প্রশাসন গড়ে তোলেন। উদ্দীপকে বর্ণিত আইনসভা তার গৃহীত এ বৈশিষ্ট্যেরই প্রতিচ্ছবি। উদ্দীপকে বর্ণিত ব্রিটিশ আইনসভা দ্বি-কক্ষবিশিষ্ট। মূল ক্ষমতার অধিকারী নিম্নকক্ষের নাম হাউজ অব কমন্স। মূলত হাউজ অব কমন্সের নির্বাচিত জনপ্রতিনিধিরাই দেশ পরিচালনার বিষয়ে যাবতীয় সিদ্ধান্ত গ্রহণ করেন। অপরদিকে বিশিষ্ট ব্যক্তিবর্গের সমন্বয়ে গঠিত হাউজ অব লর্ডসের সদস্যরা দেশের সার্বিক বিষয়ে আলাপ-আলোচনা করে সুচিন্তিত মতামত দেন। হযরত ওমর (রা)-ও শাসনকার্য পরিচালনার জন্য মজলিশ-উস-শুরা বা পরামর্শসভা গঠন করেছিলেন। তিনি কুরআন-সুন্নাহর আলোকে মজলিশ- উস-শূরার সদস্যদের মতামতের ভিত্তিতে যেকোনো সমস্যার সমাধান করতেন। হযরত ওমর (রা) গঠিত এ পরামর্শসভা দুটি ভাগে বিভক্ত ছিল। যেমন- ক. মজলিশ-আল-আম এবং খ. মজলিশ-আল-খাস। মহানবি (স)- এর ঘনিষ্ঠ ও বয়োজ্যেষ্ঠ সাহাবা এবং মদিনার গণ্যমান্য ব্যক্তিদের নিয়ে মজলিশ-আল-আম গঠিত ছিল। এরা রাষ্ট্রের গুরুত্বপূর্ণ বিষয়ে সিদ্ধান্ত গ্রহণ করতেন। অন্যদিকে দৈনন্দিন কার্যাদি সম্পাদনের জন্য অল্প সংখ্যক নিয়ে মজলিশ-আল-খাস গঠিত ছিল। হযরত ওমর (রা) রাজ্য শাসনের ব্যাপারে সাধারণ মানুষের মতামতও গ্রহণ করতেন। উদ্দীপকে বর্ণিত আইনসভার সাথে হযরত ওমর (রা) প্রবর্তিত পরামর্শ পরিষদ মজলিশ-উস-শুরারই সাদৃশ্য পাওয়া যায়।"
        },
        {
          "label": "ঘ",
          "question": "উক্ত পরিষদের কার্যাবলি পর্যালোচনা করো।",
          "explanation": "হযরত ওমর (রা) গঠিত মজলিশ-উস-শুরা বা পরামর্শ সভার মাধ্যমেই তার প্রশাসন পরিচালিত হতো। এটি গণতান্ত্রিকভাবে রাষ্ট্র পরিচালনায় কার্যকর ভূমিকা রাখে। ইসলামি রাষ্ট্র পরিচালনায় মজলিশ-উস-শুরার ব্যাপক ভূমিকা ছিল। শাসনকার্যের স্বচ্ছতা, নাগরিকের সুযোগ-সুবিধা নিশ্চিত করা, বিচারকার্যসহ রাষ্ট্র পরিচালনা বিষয়ে সকল সিদ্ধান্ত মজলিশ-উস-শুরার পরামর্শ অনুসারেই গ্রহণ করা হতো। হযরত ওমর (রা) ঘোষণা করেছিলেন, \"পরামর্শ ছাড়া খিলাফত চলতে পারে না।\" বিচারকাজে কঠোরতা প্রদর্শন ছিল এ পরামর্শসভার উল্লেখযোগ্য বৈশিষ্ট্য। খলিফা ওমর (রা)-এর গঠিত 'মজলিশ-উস-শুরা' দৈনন্দিন ও বাৎসরিক প্রশাসনিক কাজের ব্যাপারে রাষ্ট্রপ্রধানকে পরামর্শ প্রদান করত। সুষ্ঠুভাবে একটি রাষ্ট্র পরিচালনার জন্য শক্তিশালী কেন্দ্রীয় প্রশাসন প্রয়োজন, যা উদ্দীপক ও ওমর (রা)-এর শাসনব্যবস্থায় লক্ষণীয়। তবে হযরত ওমর (রা) গণতান্ত্রিক আদর্শে বিশ্বাসী ছিলেন। তাই তিনি পরামর্শভিত্তিক প্রশাসন গড়ে তোলেন। দক্ষ ও যোগ্যতাসম্পন্ন লোকদের সমন্বয়ে মজলিশ-উস-শুরা গঠন করা হয়। এর দুটি ভাগ ছিল। একটি হচ্ছে মজলিশ-আল-আম, যেখানে রাসুল (স)-এর সাহাবা এবং মদিনার বয়োজ্যেষ্ঠ ও গণ্যমান্য ব্যক্তিরা রাষ্ট্রের গুরুত্বপূর্ণ সিদ্ধান্তে মতামত দিতেন। অন্যদিকে ছিল মজলিশ-আল-খাস যা অল্পসংখ্যক মুজাহিদ নিয়ে গঠিত ছিল। হযরত আলি (রা), তালহা (রা) যুবায়ের (রা) প্রমুখ মজলিশ-আল-খাসের সদস্য ছিলেন। তারা প্রশাসনের দৈনন্দিন কাজের ব্যাপারে মতামত দিতেন। সুতরাং দেখা যাচ্ছে, ওমর (রা)-এর উপদেষ্টা পরিষদের সদস্যরা উদ্দীপকে বর্ণিত ব্রিটেনের হাউস অব কমন্সের সদস্যদের মতোই দেশ পরিচালনার বিষয়ে যাবতীয় সিদ্ধান্ত গ্রহণ করতেন।"
        }
      ]
    },
    {
      "number": "7",
      "uddipok": "বাদশা নাসিরউদ্দিন বিশাল সাম্রাজ্যের অধিপতি হওয়া সত্ত্বেও সহজ, সরল ও অনাড়ম্বর জীবনযাপন করতেন। তার কোনো দাস-দাসী ছিল না। তিনি ব্যক্তিগত ও সাংসারিক প্রয়োজনে সরকারি কোষাগার থেকে কোনো অর্থ খরচ করতেন না। কুরআন শরিফ নকল ও টুপি সেলাই করে তিনি জীবিকা নির্বাহ করতেন। তিনি খুলাফায়ে রাশেদিনের আদর্শ ও ইসলামি মূল্যবোধে বিশ্বাসী ছিলেন। প্রশাসনিক কাজের চেয়ে তিনি ধর্মীয় কার্যাবলিকে অধিক গুরুত্ব দিতেন।",
      "tag": "ISCM 23",
      "sub_questions": [
        {
          "label": "ক",
          "question": "উমাইয়া খিলাফতের রাজধানী কোথায় ছিল?",
          "explanation": "উমাইয়া খিলাফতের রাজধানী ছিল দামেস্কে।"
        },
        {
          "label": "খ",
          "question": "কুব্বাতুস সাখরা কী? ব্যাখ্যা করো।",
          "explanation": "৬৯১ খ্রিস্টাব্দে উমাইয়া খলিফা আবদুল মালিকের জেরুজালেমে নির্মিত অষ্টকোণাকৃতির স্মৃতিস্তম্ভটিই 'কুব্বাতুস সাখরা' বা (Dome of the Rock) নামে পরিচিত। হজযাত্রীদের মক্কায় গমন থেকে বিরত রাখা এবং জেরুজালেমের প্রতি আকৃষ্ট করার জন্যই 'কুব্বাতুস সাখরা' নির্মাণ করা হয়। আব্দুল্লাহ ইবনে জুবায়ের মক্কা ও মদিনায় আধিপত্য বিস্তার করে নিজেকে খলিফা হিসেবে ঘোষণা করেন। তার বিদ্রোহ দমন, জেরুজালেমের প্রতি মানুষকে আকৃষ্ট করা এবং মক্কা-মদিনার অধিবাসীদের হতাশ করার জন্য খলিফা আবদুল মালিক এটি নির্মাণ করেন। মহানবি (স) যে পাথরের ওপর পদচিহ্ন রেখে মিরাজ গমন করেন সে পাথরকে কেন্দ্র করে 'Dome of the Rock' নির্মাণ করা হয়।"
        },
        {
          "label": "গ",
          "question": "উদ্দীপকে উল্লেখিত বাদশাহ নাসিরউদ্দিনের সাথে উমাইয়া খিলাফতের কোন খলিফার সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লেখিত বাদশাহ নাসিরউদ্দিনের সাথে উমাইয়া খলিফা ওমর বিন আবদুল আজিজের মিল রয়েছে। উমাইয়া খলিফাদের রাজত্বকালে দেশজুড়ে ক্ষমতা নিয়ে সংঘর্ষ, বিশ্বাসঘাতকতা, ষড়যন্ত্র ও নিষ্ঠুরতা চলছিল। তবে দ্বিতীয় ওমর হিসেবে পরিচিত খলিফা ওমর বিন আবদুল আজিজ ছিলেন এ যুগের ব্যতিক্রমধর্মী একজন মহান শাসক। উদ্দীপকের বাদশা নাসিরউদ্দিনের মধ্যে তারই চারিত্রিক বৈশিষ্ট্য ও কর্মের প্রতিচ্ছবি দেখা যায়। উদ্দীপকের বাদশা নাসিরউদ্দিন চারিত্রিক দিক দিয়ে ছিলেন সরল, অনাড়ম্বর, ধর্মানুরাগী ও কর্তব্যপরায়ণ। এ ধরনের বৈশিষ্ট্য খলিফা ওমর বিন আবদুল আজিজের ক্ষেত্রেও দেখা যায়। তিনি ছিলেন একজন অনাড়ম্বর, ধর্মানুরাগী, কর্তব্যপরায়ণ ও প্রজাবৎসল খলিফা। খুলাফায়ে রাশেদিনের আদর্শ ও ইসলামি মূল্যবোধে বিশ্বাসী ছিলেন তিনি। খলিফা ওমর বিন আবদুল আজিজ অত্যন্ত সহজ-সরল সাধারণ জীবনযাপন করতেন। তিনি প্রথম ওমরের মতো তালিযুক্ত কাপড় পরিধান করতেন। বিশাল সাম্রাজ্যের খলিফা হয়েও তিনি নিজের ও পরিবারের জীবিকা নির্বাহের জন্য মাত্র দুই দিরহাম অর্থ বায়তুল মাল থেকে গ্রহণ করতেন।তিনি বিশ্বাস করতেন, বায়তুল মাল প্রজাদের সম্পদ। খলিফা শুধু এর রক্ষক। ভোগবিলাসী, আড়ম্বরপ্রিয়, ক্ষমতালোভী, মদ্যপায়ী উমাইয়া খলিফাদের মধ্যে তিনি ছিলেন বিশাল ব্যতিক্রম। সততা, নিরপেক্ষতা, সরলতা ও পবিত্রতার মূর্ত প্রতীক। খলিফা দ্বিতীয় ওমর কুরআন ও হাদিসের বিধান অনুসারে জীবনযাপন ও শাসনকাজ পরিচালনা করতেন ধর্মের ক্ষেত্রে নিরপেক্ষতা তার চরিত্রের অন্যতম শ্রেষ্ঠ বৈশিষ্ট্য ছিল। তিনি ছিলেন অত্যন্ত ধর্মভীরু। খিলাফতের ইতিহাসের মধ্যে বিরল ধর্মভীরুতা ও চারিত্রিক নিষ্কলুষতার জন্য তাকে 'উমাইয়া সাধু' (Ummaya Saint) এবং 'পণ্যম ধর্মপ্রাণ খলিফা' বলা হয়। সুতরাং বলা যায়, বাদশাহ নাসিরউদ্দিনের সাথে উমাইয়া খলিফা ওমর বিন আবদুল আজিজের চারিত্রিক বৈশিষ্ট্যের অনেক মিল রয়েছে।"
        },
        {
          "label": "ঘ",
          "question": "তুমি কি মনে কর, উত্ত শাসকের নীতিসমূহ উমাইয়া বংশের পতনের জন্য দায়ী ছিল? উত্তরের সপক্ষে যুক্তি দাও।",
          "explanation": "উক্ত খলিফার অর্থাৎ খলিফা ওমর বিন আবদুল আজিজের নীতি অর্থাৎ শাসন সংস্কার উমাইয়া বংশের পতনের জন্য দায়ী ছিল বলে আমি মনে করি না। খলিফা ওমর বিন আবদুল আজিজের শাসন সংস্কার উমাইয়া খিলাফতের ভিত্তিকে দুর্বল করে দিয়েছিল। তবে এ বংশের পতনের জন্য তার গৃহীত নীতি সম্পূর্ণরূপে দায়ী ছিল না। নিরপেক্ষ দৃষ্টিভঙ্গি নিয়ে ওমর বিন আবদুল আজিজের শাসনকালের প্রতিটি দিক বিবেচনা করলে উমাইয়া বংশের পতনের জন্য তাকে দায়ী করা যায় না। তার উদার ও সাম্যের নীতির ফলে উমাইয়া বংশের প্রতি কেউ শত্রুভাবাপন্নও ছিল না। দ্বিতীয় ওমর নামে খ্যাত ওমর বিন আবদুল আজিজ তার শাসনামলে উমাইয়া, হাশেমি, আরব-অনারব, হিমারীয়-মুদারীয় দ্বন্দ্ব নিরসন করার চেষ্টা করেন। এতে তিনি অনেকাংশে সফল হন। দীর্ঘদিনের রক্তপাত, ষড়যন্ত্র এবং বিশ্বাসঘাতকতার বিভীষিকার মধ্যে তার শাসনকাল উপশমের ভূমিকা পালন করেছে। উমাইয়া খিলাফতের পতনের দায় তার ওপর আরোপিত হওয়া একেবারেই ঠিক নয়। বরং ওমরের তিরোধানের পর তার নীতি অব্যাহত রাখা হলে আলি ও আব্বাসি বংশীয়রা সহজে ক্ষুব্ধ হতো না। তাদের আন্দোলনের জন্য দায়ী পরবর্তী দুর্বল শাসকেরা, খলিফা ওমর বিন আবদুল আজিজ নন। তার মৃত্যুর পর আরব সমাজে নতুন করে অতীতের অসাম্য ও ভেদাভেদ নীতি মাথাচাড়া দেওয়ায় উমাইয়াবিরোধী আন্দোলন জোরদার হয়। এর পরিণতিতেই উমাইয়াদের পতন ঘটে। উপরের আলোচনায় প্রমাণিত হয় যে, উমাইয়া বংশের পতনের পেছনে ওমর বিন আবদুল আজিজের শাসন সংস্কার দায়ী ছিল না। তবে তার শাসন সংস্কার উমাইয়া শাসনের ভিত্তিকে কিছুটা দুর্বল করে দিয়েছিল। তবে এ বংশের চূড়ান্ত পতন ঘনিয়ে এনেছিলেন তার পরবর্তী অযোগ্য শাসকেরা।"
        }
      ]
    },
    {
      "number": "8",
      "uddipok": "গাজান খান সিংহাসনে আরোহণ করে পূর্বসূরিদের সকল অন্যায় নীতি পরিহার করেন। ধর্মপ্রাণ এই শাসক শাসনকার্যে পূর্ণ ইসলামি রীতিনীতি পুনঃস্থাপন করেন। রাজস্ব ব্যবস্থায় সংস্কার সাধন করে তিনি অমুসলিমদেরকে ইসলামের দিকে আকৃষ্ট করেন।",
      "tag": "ISCM 23",
      "sub_questions": [
        {
          "label": "ক",
          "question": "ডোম অব দি রক কী?",
          "explanation": "৬৯১ খ্রিস্টাব্দে উমাইয়া খলিফা আবদুল মালিকের জেরুজালেমে নির্মিত অষ্টাকোণাকৃতির স্মৃতিস্তম্ভই ডোম অব দি রক (কুব্বাতুস সাখরা) নামে পরিচিত"
        },
        {
          "label": "খ",
          "question": "বায়তুল মাল বলতে কী বোঝ?",
          "explanation": "বায়তুল মাল বলতে ইসলামি রাষ্ট্রের সরকারি কোষাগারকে বোঝায়। ইসলামি রাষ্ট্রের সমস্ত অর্থ এক স্থানে জমা থাকে। রাষ্ট্রীয় ব্যবস্থা পরিচালনায় এ অর্থ ব্যয় করা হয়। রাষ্ট্রের বাৎসরিক ব্যয়ভার নির্বাহের পর উদ্বৃত্ত অর্থ গরিবের মাঝে বণ্টন করা হয়। রাষ্ট্রের সমগ্র অর্থনৈতিক ব্যবস্থা এ সম্পদের ওপর নির্ভর করে। এ ধরনের রাষ্ট্রীয় কোষাগারই বায়তুল মাল নামে পরিচিত।"
        },
        {
          "label": "গ",
          "question": "উদ্দীপকের সাথে কোন উমাইয়া খলিফার কর্মকান্ডের সাদৃশ্য রয়েছে? ব্যাখ্যা করো।",
          "explanation": "উদ্দীপকের সাথে উমাইয়া খলিফা ওমর বিন আবদুল আজিজের কর্মকাণ্ডের সাদৃশ্য রয়েছে। উমাইয়া খলিফাদের মধ্যে ব্যতিক্রমধর্মী একজন শ্রেষ্ঠ ও মহান শাসক ছিলেন খলিফা ওমর বিন আবদুল আজিজ। তিনি তার আগের শাসকদের বিশ্বাসঘাতকতা, ষড়যন্ত্র ও নিষ্ঠুরতার নীতি পরিহার করে খুলাফায়ে রাশেদিনের আদর্শ অনুসারে শাসনকাজ পরিচালনা করেন। তিনি রাজস্ব ব্যবস্থার ব্যাপক সংস্কার সাধন করেন। উদ্দীপকে বর্ণিত গাজান খানের (মোঙ্গল নেতা) কাজে ওমর বিন আবদুল আজিজের কর্মকাণ্ডের প্রতিফলন ঘটেছে। উদ্দীপকের গাজান খানের মতো উমাইয়া খলিফা ওমর বিন আব্দুল আজিজ ক্ষমতায় আরোহণ করে মুয়াবিয়া থেকে সুলায়মান পর্যন্ত উমাইয়া খলিফাদের বিশ্বাসঘাতকতা, ষড়যন্ত্র ও নিষ্ঠুরতার নীতি পরিহার করেন। তিনি একজন ধার্মিক খলিফা হিসেবে খুলাফায়ে রাশেদিনের শাসননীতি পুনঃপ্রতিষ্ঠা করেন। কুরআন ও হাদিসের বিধান অনুসারে তিনি জীবনযাপন ও শাসনকাজ পরিচালনা করেন। এজন্য তিনি দ্বিতীয় ওমর হিসেবে পরিচিতি লাভ করেন। ধনী, দরিদ্র, আরব-অনারব, আরব মুসলিম, নওমুসলিম, হিমারীয়-মুদারীয় এরূপ ভেদাভেদ তিনি পছন্দ করতেন না। তাই সবার প্রতি তিনি উদার নীতি গ্রহণ করেন। খলিফা 'হিসেবে ইসলাম প্রচারকে তিনি প্রধান দায়িত্ব বলে মনে করেন। এজন্য ইসলামের প্রসারকল্পে তিনি ঘোষণা করেন, যে ব্যক্তি ইসলাম ধর্ম গ্রহণ করবে তাকে খারাজ (ভূমিকর) ও জিজিয়া (অমুসলিমদের নিরাপত্তা কর) থেকে অব্যাহতি দেওয়া হবে। এছাড়া তাকে অতিরিক্ত পেনশন দেওয়া হবে বলেও তিনি ঘোষণা দেন। এভাবে তিনি রাজস্ব নীতি পরিবর্তনের মাধ্যমে অমুসলিমদের ইসলামের প্রতি আকৃষ্ট করেন। তাই বলা যায়, গাজান খান ও ওমর বিন আব্দুল আজিজের কর্মকাণ্ড একইসূত্রে গাঁথা।"
        },
        {
          "label": "ঘ",
          "question": "'উক্ত খলিফার শাসন নীতি ছিল জনকল্যাণমুখী'- বিশ্লেষণ করো।",
          "explanation": "উক্ত খলিফা অর্থাৎ ওমর বিন আবদুল আজিজের শাসন নীতি ছিল জনকল্যাণমুখী- মন্তব্যটি যথার্থ। খলিফা ওমর বিন আবদুল আজিজ তার আগের ও পরের সব উমাইয়া শাসক থেকে চারিত্রিক গুণাবলি, ধর্মপালন ও শাসনকার্যে একেবারেই ভিন্ন ছিলেন। তিনি ধার্মিক, দয়ালু, সুবিচারক, উদার, সরল ও শান্তি প্রয় মানুষ ছিলেন। তিনি ইসলাম ধর্ম প্রচারে বিশেষ মনোযোগী হন এবং প্রজাকল্যাণে জনসাধারণের ওপর থেকে অতিরিক্ত কর রহিত করে একটি জনকল্যাণকামী শাসনব্যবস্থা চালু করেন। ৭১৫ খ্রিষ্টাব্দে ওমর বিন আবদুল আজিজ ক্ষমতায় আরোহণ করে খুলাফায়ে রাশেদিনের নীতি অনুসারে একটি জনকল্যাণমুখী শাসন ব্যবস্থা চালু করেন। তিনি তার পূর্ববর্তী খলিফাদের কলুষিত নীতি ত্যাগ করে দুর্নীতিমুক্ত, ন্যায়নিষ্ঠ, গোত্র ও স্বজনপ্রীতিমুক্ত একটি সর্বজনীন প্রশাসন প্রতিষ্ঠার নীতি গ্রহণ করেন। তিনি মাওয়ালিদের ওপর থেকে জিজিয়া ও খারাজ প্রত্যাহার করেন। এছাড়া ইসলামের প্রসারকল্পে ঘোষণা দেন, যে ব্যক্তি ইসলাম গ্রহণ, করবে তাকে খারাজ ও জিজিয়া থেকে অব্যাহতি দেওয়া হবে। ফলে ইসলামের ব্যাপক প্রসার ঘটে। ইসলামের সাম্য, মৈত্রী, ভ্রাতৃত্ব-এ নীতিতে উদ্বুদ্ধ হয়ে তিনি মাওয়ালিদের জিজিয়া ও খারাজ থেকে মুক্ত করেন এবং মুসলমানদেরকে যাকাত ও উশর প্রদানের নির্দেশ দেন। খলিফা দ্বিতীয় ওমরের রাজ্য শাসনের মূলমন্ত্র ছিল মানবতার সেবা ও প্রজাপালন। তিনি প্রাদেশিক গভর্নরদের কল্যাণকামী শাসন ব্যবস্থার রূপরেখা প্রণয়নের নির্দেশ দেন। উমাইয়াদের চরম শত্রু হাশেমি, খারেজি সবার প্রতি তিনি উদার নীতি গ্রহণ করেন। উপরের আলোচনা থেকে বলা যায়, ওমর বিন আবদুল আজিজ মুসলমান, অমুসলমান, আরব-অনারব, হিমারীয়, মুদারীয় সবার সমানাধিকারের ভিত্তিকে একটি জনকল্যাণকামী শাসন ব্যবস্থা প্রতিষ্ঠা করেছিলেন।"
        }
      ]
    },
    {
      "number": "9",
      "uddipok": "অটোমান সুলতান আব্দুল হামিদের ক্ষমতারোহণের পশ্চাতে মুখ্য ভূমিকা রেখেছিলেন সেনাপতি ফুয়াদ পাশা। পরবর্তী সময়ে ফুয়াদ পাশার সাহসিকতা, জনপ্রিয়তা ও গ্রহণযোগ্যতা সুলতানের ভবিষ্যতের জন্য হুমকি হয়ে দাঁড়ায়। অবশেষে সুলতান কৌশলে তাকে হত্যা করেন।",
      "tag": "ISCM 23",
      "sub_questions": [
        {
          "label": "ক",
          "question": "আব্বাসিদের শেষ খলিফার নাম কী?",
          "explanation": "আব্বাসিদের শেষ খলিফা ছিলেন আল মুসতাসিম বিল্লাহ।"
        },
        {
          "label": "খ",
          "question": "আব্বাসি কারা? ব্যাখ্যা করো।",
          "explanation": "মহানবি (স)-এর চাচা আল আব্বাস বিন আব্দুল মুত্তালিব বিন হাশেমের বংশধরেরাই আব্বাসি নামে পরিচিত। আব্বাসিরা মক্কার বিখ্যাত কুরাইশ বংশের হাশেমি শাখা থেকে উদ্ভূত। কুরাইশ বংশের অন্য শাখাটি উমাইয়া নামে খ্যাত। আল আব্বাসের' মৃত্যুর পর তার চার পুত্র সিফফিনের যুদ্ধের (৬৫৭ খ্রি.) সময় উমাইয়া গোত্রের মুয়াবিয়ার বিরুদ্ধে হাশেমি গোত্রের হযরত আলি (রা) এর পক্ষাবলম্বন করেন। আত্মীয়তার দিক থেকে উমাইয়াদের তুলনায় আব্বাসিরা মহানবি (স)-এর নিকটতর হওয়ায় তারা নিজেদেরকে মুসলিম খিলাফতের বৈধ দাবিদার বলে দাবি করত। ৭৫০ খ্রিষ্টাব্দে জাবের যুদ্ধে উমাইয়াদের পরাজিত করে আব্বাসিরা খিলাফত প্রতিষ্ঠা করে।"
        },
        {
          "label": "গ",
          "question": "উদ্দীপকের ঘটনার সাথে কোন আব্বাসি খলিফার কর্মকাণ্ডের মিল রয়েছে? ব্যাখ্যা করো।",
          "explanation": "উদ্দীপকের ঘটনার সাথে আব্বাসি খলিফা আবু জাফর আল মনসুরের কর্মকান্ডের মিল রয়েছে। বিশ্বের ইতিহাসে এমন অনেক সেনাপতি সম্পর্কে জানা যায়, যাদের দক্ষতা, যোগ্যতা ও উচ্চাভিলাষের বলে অনেক রাজবংশের জন্ম হয়েছে। অনেক' সময় তারা নিজেরা ক্ষমতা না নিয়ে অন্য কাউকে ক্ষমতায় বসিয়েছেন। আবার এসব সেনাপতির অনেকেই পদচ্যুতি, এমনকি নির্মম হত্যাকাণ্ডের শিকার হয়েছেন। আব্বাসি খিলাফত প্রতিষ্ঠায় প্রধান ভূমিকা 'পালনকারী সেনাপতি আবু মুসলিম খোরাসানি এরূপ করুণ পরিণতির শিকার হয়েছিলেন; যেমনটি উদ্দীপকের ঘটনায়ও দেখা যায়। উদ্দীপকে বলা হয়েছে, সেনাপতি ফুয়াদ পাশা অটোমান সুলতান আব্দুল হামিদের ক্ষমতারোহণের পশ্চাতে মুখ্য ভূমিকা রেখেছিলেন। কিন্তু ফুয়াদ পাশার সাহসিকতা, জনপ্রিয়তা ও গ্রহণযোগ্যতা সুলতানের ভবিষ্যতের জন্য হুমকি হয়ে দাঁড়ালে সুলতান কৌশলে তাকে হত্যা করেন। একইভাবে আব্বাসি খলিফা আল মনসুরও তার প্রধান সেনাপতিকে হত্যা করেছিলেন। আব্বাসি আন্দোলনের প্রধান সেনাপতি আবু মুসলিম যতদিন জীবিত ছিলেন আল মনসুর ততদিন নিজেকে নিরাপদ ভাবেননি। আবু মুসলিমের জনপ্রিয়তাকে আল মনসুর নিজ বংশের জন্য হুমকি মনে করতেন। তাই তিনি আবু মুসলিমকে কৌশলে রাজদরবারে ডেকে এনে নৃশংসভাবে হত্যা করেন। উদ্দীপকের ঘটনার সাথে খলিফা আল মনসুরের এ নিষ্ঠুর কাজেরই মিল রয়েছে।"
        },
        {
          "label": "ঘ",
          "question": "আব্বাসিদের ক্ষমতারোহণের পশ্চাতে উক্ত সেনাপতির অবদান মূল্যায়ন করো।",
          "explanation": "আব্বাসি রাজবংশ প্রতিষ্ঠায় সেনাপতি আবু মুসলিম 'খোরাসানি উল্লেখযোগ্য ভূমিকা পালন করেন। আব্বাসি আন্দোলনকে বিপ্লবে পরিণত করার মূল কারিগর ছিলেন আবু মুসলিম। আব্বাসি আন্দোলনের নেতা ইব্রাহিমের অধীনে তিনি খোরাসানে প্রচারকাজ শুরু করেন। মূলত আবু মুসলিমের প্রচারণা ও বলিষ্ঠ নেতৃত্বের ফলেই খোরাসান উমাইয়াবিরোধী আন্দোলনের কেন্দ্রস্থলে পরিণত হয়। ৭৪৭ খ্রিষ্টাব্দের ৯ জুন আঁবু মুসলিম নিজেকে আল হাশিম বলে ঘোষণা করেন এবং আব্বাসিদের কালো পতাকা উত্তোলন করে খোরাসানের। উমাইয়া শাসনকর্তা নসর ইবনে সাইয়ারকে পরাজিত করে খোরাসানের রাজধানী মার্ভসহ পুরো খোরাসান দখল করেন। ইব্রাহিম নিহত হওয়ার পরও আবু মুসলিম তার কার্যক্রম চালিয়ে যান। ইরাকের উমাইয়া শাসনকর্তা ইয়াজিদ আবু মুসলিমের প্রেরিত বাহিনীর কাছে পরাজিত 'হলে ইরাকের রাজধানী কুফা আব্বাসিদের অধিকারে - আসে। এছাড়া নিহাওয়ান্দ এবং মেসোপটেমিয়াও আব্বাসিদের দখলে আসে। আবু মুসলিমের 'সমর্থন ও সহযোগিতায়ই ইব্রাহিমের ভাই আবুল আব্বাসকে ৭৪৯ খ্রিষ্টাব্দের নভেম্বর মাসে কুফার জামে মসজিদে খলিফা বলে ঘোষণা করা হয়। ৭৫০ খ্রিষ্টাব্দে উমাইয়া এবং আব্বাসিদের মধ্যে সংঘটিত জাবের যুদ্ধেও অন্যতম সেনাপতি ছিলেন আবু মুসলিম। তার নেতৃত্বে এ যুদ্ধে দ্বিতীয় মারওয়ানকে পরাজিত করার মাধ্যমেই মুসলিম বিশ্বে আব্বাসি নামে একটি নতুন রাজবংশের যাত্রা শুরু হয়। উপরের আলোচনার আলোকে বলা যায়, উমাইয়াবিরোধী আন্দোলন থেকে শুরু করে আব্বাসি রাজবংশ প্রতিষ্ঠা পর্যন্ত আবু-মুসলিম গুরুত্বপূর্ণ ভূমিকা পালন করেছেন।"
        }
      ]
    },
    {
      "number": "10",
      "uddipok": "পবন চৌধুরী মরিচপাশা গ্রামের জমিদার পরিবারের সন্তান। তিনি উচ্চশিক্ষিত ও পৈতৃকসূত্রে বিশাল সম্পদের অধিকারী। এলাকার মানুষের শিক্ষার উন্নতির জন্য তিনি একটি গ্রন্থাগার প্রতিষ্ঠা করেছেন। দেশ- বিদেশের বহু গ্রন্থ সংগ্রহ করে তিনি এটিকে সমৃদ্ধ করে তুলেছেন। পবন চৌধুরীর এই গ্রন্থাগারের সুনাম শুনে দূর-দূরান্ত থেকে বহু জ্ঞানপিপাসু মানুষ এখানে ছুটে আসেন। তিনি এই গ্রন্থাগার পরিচালনায় প্রচুর টাকা খরচ করেন।",
      "tag": "ISCM 23",
      "sub_questions": [
        {
          "label": "ক",
          "question": "আব্বাসি বংশের প্রকৃত প্রতিষ্ঠাতার নাম কী?",
          "explanation": "আব্বাসি বংশের প্রকৃত প্রতিষ্ঠাতার নাম আবু জাফর আল মুনসুর।"
        },
        {
          "label": "খ",
          "question": "'রাওয়ান্দিয়া' সম্প্রদায় কারা? ব্যাখ্যা করো।",
          "explanation": "রাওয়ান্দিয়া সম্প্রদায় হলো একদল উগ্রপন্থি পারসিক। তারা আব্বাসি খলিফা আবু জাফর আল মনসুরকে 'আল্লাহর অবতার' বলে প্রচার করেছিল। খলিফা আবু জাফর আল মনসুরের অতি অনুগত একটি দল তিনিই 'খাদ্য ও পানীয়দাতা সৃষ্টিকর্তা'- এরকম একটি ভ্রান্ত মতবাদ প্রচার করতে থাকে। তাদের এ অনৈসলামিক ও ধর্মদ্রোহিতামূলক আচরণে ধর্মপরায়ণ মানুষ ক্ষুব্ধ হয়। তখন খলিফা আল মনসুর ওই উগ্র পারসিক লোকদের কঠোর হাতে দমন করেন। আর এ বিশেষ ধর্মীয় মতবাদের দলটিই ইসলামের ইতিহাসে 'রাওয়ান্দিয়া' সম্প্রদায় নামে অভিহিত।"
        },
        {
          "label": "গ",
          "question": "উদ্দীপকে উল্লেখিত পবন চৌধুরীর সাথে আব্বাসি বংশের কোন খলিফার মিল রয়েছে? ব্যাখ্যা করো।",
          "explanation": "উদ্দীপকে উল্লেখিত পবন চৌধুরীর সাথে আব্বাসি বংশের অন্যতম খলিফা আল মামুনের মিল রয়েছে। খলিফা আবদুল্লাহ আল মামুন ছিলেন আব্বাসি খলিফা হারুন-অর-রশীদের জ্যেষ্ঠ পুত্র। ৮১৩ খ্রিস্টাব্দে ভাই আমিনের বিরুদ্ধে গৃহযুদ্ধে জয়লাভ করে তিনি আব্বাসি সিংহাসনে আরোহণ করেন। শিক্ষিত, রুচিশীল, ন্যায়বান চরিত্রের অধিকারী মামুন বাগদাদ নগরীকে সুরক্ষিত করা এবং সাম্রাজ্যের শান্তি-শৃঙ্খলা রক্ষার পাশাপাশি শিক্ষা ও সংস্কৃতির উন্নয়নে বিশেষ মনোযোগী হন। আর এ লক্ষ্যে ৮৩০ খ্রিস্টাব্দে বাগদাদে গড়ে তোলেন বিশ্বখ্যাত বায়তুল হিকমা (বিজ্ঞানাগার)। এখানে বিদেশি গুরুত্বপূর্ণ গ্রন্থের অনুবাদ, গবেষণাসহ জ্ঞান-বিজ্ঞানের চর্চা করা হতো, যেমনটি উদ্দীপকের পবন চৌধুরীর উদ্যোগের ক্ষেত্রেও দেখা যায়। জমিদার পরিবারের সন্তান পবন চৌধুরী এলাকার মানুষের শিক্ষার উন্নতির জন্য একটি গ্রন্থাগার প্রতিষ্ঠা করেছেন। দেশ-বিদেশের বহু গ্রন্থ সংগ্রহ করে তিনি এটিকে সমৃদ্ধ করে তুলেছেন। এই গ্রন্থাগার পরিচালনায় প্রচুর টাকা খরচ করা হয়। খলিফা আল মামুনও আব্বাসি খিলাফতে শিক্ষা বিস্তারের জন্য বাগদাদে একটি কলেজ প্রতিষ্ঠা করেন। তিনি শিক্ষাগ্রহণের জন্য এ প্রতিষ্ঠানটিকে সবার জন্য উন্মুক্ত করে দেন।' এই শিক্ষা প্রতিষ্ঠানের ব্যয় নির্বাহের জন্য খলিফা প্রচুর নগদ অর্থ ও লা-খারাজ সম্পত্তি দান করেন। এছাড়া তিনি বায়তুল হিকমা প্রতিষ্ঠা করে জ্ঞান-বিজ্ঞানের প্রসারের ক্ষেত্রে এক নতুন অধ্যায়ের সূচনা করেন। বায়তুল হিকমা গ্রিক, রোমান, পারসিক প্রভৃতি ভাষার প্রাচীন ও সমকালীন গ্রন্থাবলি সংগ্রহ, সংরক্ষণ ও গবেষণার কাজে বিশেষ অবদান রেখেছিল। সেখানে বিভিন্ন প্রাচীন পাণ্ডুলিপি অনুবাদের ব্যবস্থা করা হয়। বায়তুল হিকমায় তিনটি বিভাগ ছিল- গ্রন্থাগার, মিলনায়তন ও অনুবাদ কার্যালয়। হুনায়ন ইবনে ইসহাক নামে একজন পণ্ডিতকে এ প্রতিষ্ঠানের তত্ত্বাবধায়ক নিযুক্ত করা হয়। তার চেষ্টায় এরিস্টটল, প্লেটো, কোস্টার, গ্যালেন, ইউক্লিড, টলেমি প্রমুখ ইউরোপীয় পণ্ডিতের বিখ্যাত প্রাচীন গ্রন্থগুলো আরবি ভাষায় অনূদিত হয়। এর মাধ্যমে আরব ও বহির্বিশ্বের মধ্যে জ্ঞানের বিনিময় হয়, যা উভয়কে উপকৃত করে। কুরআন, হাদিস, তাফসির, তর্কশাস্ত্র, গণিত, রসায়ন, ভূগোল, পদার্থ, চিকিৎসা প্রভৃতি শিক্ষার প্রসারে তিনি ব্যাপক পৃষ্ঠপোষকতা করেন। এ সব দিক দিয়ে উদ্দীপকের পবন চৌধুরীর সঙ্গে আব্বাসি খলিফা আল মামুন এর সাদৃশ্য রয়েছে।"
        },
        {
          "label": "ঘ",
          "question": "উক্ত খলিফার শাসনামলকে কি ইসলামের 'অগাস্টান যুগ' বলে অভিজিত করা যায়? তোমার উত্তরের সপক্ষে যুক্তি দাও।",
          "explanation": "জ্ঞান-বিজ্ঞানের প্রায় প্রতিটি শাখার উন্নয়ন ঘটিয়ে আব্বাসি খলিফা আল মামুন আরবদেশে প্রগতির সূচনা করেছিলেন বলে তার শাসনকালকে ইসলামের অগাস্টান যুগ বলা যায়। রোমান সম্রাট অগাস্টাস সিজার জ্ঞান-বিজ্ঞানের প্রসারের জন্য অনেক শিক্ষায়তন প্রতিষ্ঠা করেছিলেন, যা জ্ঞান-বিজ্ঞানের অগ্রযাত্রায় বলিষ্ঠ ভূমিকা রাখে। অগাস্টাসের মতোই খলিফা আল মামুন আরবে জ্ঞান-বিজ্ঞানের অগ্রগতিতে ব্যাপক পৃষ্ঠপোষকতা করেন। তার এ ভূমিকা তৎকালীন আরব বিশ্বে জাগরণ সৃষ্টি করেছিল। খলিফা আল মামুন বাগদাদে বায়তুল হিকমা প্রতিষ্ঠা করে সবার জন্য জন বিজ্ঞান চর্চার দ্বার উন্মুক্ত করে দেন। এখানে দেশি-বিদেশি গ্রন্থের অনুবাদ গবেষণা করা হতো যা জ্ঞান চর্চায় বিশেষ ভূমিকা রাখে। মামুন জ্যোতির্বিজ্ঞানে উৎসাহী ছিলেন। তাই জ্যোতির্বিদ্যার উৎকর্ষ সাধনে তিমি বাগদাদের অদূরে শামাসিয়ায় জ্যোতির্বিজ্ঞান নিয়ে গবেষণার জন্য একটি মানমন্দির নির্মাণ করেন। রাজ্যের বিভিন্ন অঞ্চলে মহাকাশ পর্যবেক্ষণ কেন্দ্র প্রতিষ্ঠিত হয়। খলিফার আদেশে মুসলিম গবেষকেরা পৃথিবীর আকার ও চন্দ্রসূর্যের অবস্থান, গতিপ্রকৃতি ইত্যাদি বিষয়ে বিভিন্ন মূল্যবান তথ্য আবিষ্কার করেন। মামুনের সময়েই আরব পদার্থবিদ আবুল হাসান দূরবীণ যন্ত্র আবিষ্কার করেন। তার শাসনামলে আব্বাসি গণিত শাস্ত্রের চরম উৎকর্ষ সাধিত হয়। মামুন নিজে এজন গণিতজ্ঞ ছিলেন। 'হিসাবুল-জাবর ওয়াল মুকাবালাহ'-এর রচয়িতা আল খাওয়ারিজমি তার সময়কারই বিখ্যাত গণিতজ্ঞ ছিলেন। ষোড়শ শতাব্দী পর্যন্ত এ গ্রন্থটি ইউরোপের বিভিন্ন বিশ্ববিদ্যালয়ের পাঠ্যসূচির অন্তর্ভুক্ত ছিল। খলিফা মামুনের পৃষ্ঠপোষকতায় বিখ্যাত রসায়নবিদ জাবির ইবনে হাইয়ান ভস্মীকরণ ও লঘুকরণ সূত্র দুটি আবিষ্কার করেন। এছাড়া খলিফা মামুন দর্শনশাস্ত্রের উন্নতিতে অবদান রেখেছেন। দার্শনিক আল কিন্দি তার পৃষ্ঠপোষকতা লাভ করেন। কিন্দি এরিস্টটলের 'ধর্মতত্ত্ব' আরবি ভাষায় অনুবাদ করেন এবং মুসলিম দর্শনের সাথে প্লেটো ও এরিস্টটলের মতবাদের সমন্বয় সাধনের চেষ্টা করেন। উপরের আলোচনায় স্পষ্ট যে, আব্বাসি খলিফা আল মামুন গণিত, জ্যোতিষশাস্ত্র, রসায়ন, ইতিহাস ও দর্শন চর্চায় অসামান্য অবদান রাখেন। এ কারণে তার রাজত্বকালকে ইসলামের অগাস্টান যুগ বলে অভিহিত করা সম্পূর্ণ যৌক্তিক।"
        }
      ]
    },
    {
      "number": "11",
      "uddipok": "১৬৫৭ খ্রিষ্টাব্দে সম্রাট শাহজাহান গুরুতর অসুস্থ হয়ে পড়লে তার পুত্রদের মধ্যে ক্ষমতার দ্বন্দ্ব শুরু হয় উত্তরাধিকার যুদ্ধ। এ ভ্রাতৃসংগ্রামে চূড়ান্তভাবে দারাশিকো ও আওরঙ্গজেবের সংগ্রামের গতি-প্রকৃতিই ছিল বিশেষভাবে প্রণিধানযোগ্য। ১৬৫৯ খ্রিষ্টাব্দের ১২ এপ্রিল আজমিরের কাছে দেওয়ারের যুদ্ধে আওরঙ্গজেবের বাহিনীর হাতে দারশিকো পরাজিত হন। মূলত আওরঙ্গজেবের সামরিক যোগ্যতা ও দক্ষতা, কূটনৈতিক বিচক্ষণতা, দক্ষ মনোবল ধর্মে একনিষ্ঠতাই তাকে সফলভাবে শীর্ষে পৌঁছে দিয়েছে।",
      "tag": "ISCM 23",
      "sub_questions": [
        {
          "label": "ক",
          "question": "আবু জাফর আল মনসুর কত খ্রিষ্টাব্দে ক্ষমতায় আরোহণ করেন?",
          "explanation": "আব্বাসি খলিফা আবু জাফর আল মনসুর ৭৫৪ খ্রিষ্টাব্দে সিংহাসনে আরোহণ করেন।"
        },
        {
          "label": "খ",
          "question": "খলিফা হারুন-অর রশীদকে রূপকথার নায়ক বলা হয় কেন?",
          "explanation": "আরব্যোপন্যাসের সহস্র রজনীর নায়ক হওয়ার কারণে খলিফা হারুন-অর-রশীদকে রূপকথার নায়ক বলা হয়। আরব্যোপন্যাস বা হাজার এক রাত্রি কাহিনি 'হাজার রাত্রি' নামক একটি প্রাচীন পারস্য পুস্তকের ওপর ভিত্তি করে তার সময়ে লিখিত হয়। এ উপন্যাসে হারুনের নৈশ ভ্রমণের বিভিন্ন কাহিনি লিপিবদ্ধ আছে। খলিফা হারুন-অর-রশীদের শাসনামলে বাগদাদ নগরী সমৃদ্ধি ও প্রাচুর্যে এতই খ্যাতি অর্জন করেছিল যে তাকে ঘিরে বিখ্যাত আরব্যোপন্যাস রচিত হয়েছিল এবং তার নায়ক ছিলেন হারুন-অর-রশীদ।"
        },
        {
          "label": "গ",
          "question": "উদ্দীপকের দ্বন্দ্বের সাথে আব্বাসি শাসনামলের কোন ঘটনায় সাদৃশ্য লক্ষ করা, যায়? ব্যাখ্যা করো।",
          "explanation": "উদ্দীপকের দ্বন্দ্বের সাথে আব্বাসি শাসনামলের খলিফা আমিন ও তার ভাই মামুনের মধ্যকার গৃহযুদ্ধের সাদৃশ্য দেখা যায়। আব্বাসি খলিফা হারুন-অর-রশীদ খিলাফতের উত্তরাধিকার নিয়ে যাতে দ্বন্দ্ব সৃষ্টি না হয় সেজন্য মৃত্যুর আগেই তার পুত্রদের মধ্য থেকে চারজনকে পর পর উত্তরাধিকারী মনোনীত করেন। কিন্তু তার এ পরিকল্পনা ব্যর্থ হয়। উল্টো তা আমিন ও মামুনের মধ্যে গৃহযুদ্ধ সৃষ্টিতে ভূমিকা রাখে। উদ্দীপকেও এ ঘটনার প্রতিফলন রয়েছে। উদ্দীপকে বলা হয়েছে, সম্রাট শাহজাহান অসুস্থ হলে তার পুত্রদের মধ্যে উত্তরাধিকার যুদ্ধের সূত্রপাত হয়। এ লড়াইয়ের চূড়ান্তপর্বে তার পুত্র 'আওরঙ্গজেব দেওগড়ের যুদ্ধে অপর পুত্র দারাশিকোকে পরাজিত করে সিংহাসনে আরোহণ করেন। ঠিক একইভাবে আব্বাসি খলিফা হারুন-অর- রশীদের মৃত্যুর পর তার পুত্র আল আমিন এবং মামুনের মধ্যে উত্তরাধিকার দ্বন্দ্বের সূত্রপাত হয়। এই দ্বন্দ্ব ৮১২ খ্রিষ্টাব্দে সশস্ত্র সংঘর্ষে রূপ লাভ করে। এই যুদ্ধে পরাজয় নিশ্চিত জেনে আমিন মদিনা-আল মনসুর দুর্গে আশ্রয় নিয়ে মামুনের কাছে, আত্মসমর্পণের প্রস্তাব দেন। মামুন এ প্রস্তাব মেনে নেন। কিন্তু একদল উগ্রপন্থি আমিনের মাথা কেটে তাকে হত্যা করে। এভাবে গৃহযুদ্ধে আমিন পরাজিত হয়। বিজয়ী মামুন আব্বাসি সিংহাসনে অধিষ্ঠিত হন। উদ্দীপকে এ ঘটনারই চিত্র অঙ্কিত হয়েছে।"
        },
        {
          "label": "ঘ",
          "question": "এ ধরনের দ্বন্দ্বে যোগ্য ও দক্ষ ব্যক্তিরাই সফলতা লাভ করে? উদ্দীপক ও পাঠ্যবইয়ের আলোকে বিশ্লেষণ করো।",
          "explanation": "উত্তরাধিকার দ্বন্দ্বে স্বাভাবিকভাবেই যোগ্য ও দক্ষ ব্যক্তিরা সফলতা লাভ করে। উদ্দীপকে আমরা দেখতে পাই, সম্রাট শাহজাহানের পুত্র দারাশিকো এবং আওরঙ্গজেবের মধ্যে উত্তরাধিকার দ্বন্দ্বে আওরঙ্গজেব জয়লাভ করেন। আওরঙ্গজেবের ব্যক্তিগত যোগ্যতা, রণকৌশল, বিচক্ষণতা, সুদৃঢ় মনোবল এবং ধর্মনিষ্ঠা তাকে সফলতার শীর্ষে পৌছে দিয়েছিল। একইভাবে খলিফা। খলিফা হারুন-অর-রশীদের পুত্র মামুনও দক্ষতা ও যোগ্যতার কারণে গৃহযুদ্ধে তার ভাই খলিফা আমিনকে পরাজিত করতে সক্ষম হয়েছিলেন। আব্বাসি খলিফা মামুন ছিলেন অসাধারণ চরিত্রিক বৈশিষ্ট্যের অধিকারী। তিনি ছিলেন কর্মঠ, সৎ ও আদর্শবান। এসব গুণের কারণে মামুন প্রজাদের শ্রদ্ধা অর্জন করেছিলেন। খলিফা হারুন-অর-রশীদ তাকে খিলাফতের পূর্বাঞ্চলের (পারস্য) শাসনকর্তা নিয়োগ করেন। মামুনের শাসননীতি প্রজাদের কল্যাণ ও সুখ বয়ে আনে। তাদের সমর্থন গৃহযুদ্ধে মামুনের সফলতার অন্যতম কারণ। এছাড়া মামুনের উজির ফজল বিন সাহল এবং সেনাপতি তাহির বিন হুসাইন ছিলেন সুদক্ষ ও রণকুশলী। অন্যদিকে, হারুন-অর-রশীদের মৃত্যুর পর তার বড় ছেলে আমিন খলিফা হন। আমিন ছিলেন কর্মবিমুখ, নিষ্ঠুর এবং বিলাসী। ফলে উত্তরাধিকার দ্বন্দ্বে আমিন ন্যায়পরায়ণ মামুনের মতো জনসমর্থন পাননি। এছাড়া আমিনের উজির ফজল বিন-রাবী এবং সেনাপতি আলী বিন ঈশা ছিলেন অযোগ্য। খিলাফতের পূর্বাঞ্চলে মামুন সুশাসন প্রতিষ্ঠা করায় প্রজারা তাকে অনুষ্ঠ সমর্থন দেয়। ফলে যুদ্ধে তার মনোবল অনেক বেড়ে যায়। এছাড়া তিনি ছিলেন ধর্মনিষ্ঠ ব্যক্তি। মামুন তার এসব গুণের কারণেই গৃহযুদ্ধে চূড়ান্ত বিজয় অর্জন করেছিলেন। উদ্দীপকের আওরঙ্গজেব এবং আমার পাঠ্যবইয়ের মামুন উত্তরাধিকার যুদ্ধে তাদের যোগ্যতার কারণেই বিজয়ী হয়েছেন। সুতরাং বলা যায়, উত্তরাধিকার দ্বন্দ্বে যোগ্যরাই সফল হয়।"
        }
      ]
    }
  ]
}