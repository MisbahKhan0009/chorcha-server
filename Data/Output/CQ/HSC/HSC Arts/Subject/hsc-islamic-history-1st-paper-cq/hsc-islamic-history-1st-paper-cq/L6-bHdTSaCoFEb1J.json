{
  "title": "নূর মোহাম্মদ পাবলিক কলেজ ২০২৫",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "প্রতিবছর ৮ মার্চ আন্তর্জাতিক নারী দিবস পালিত হয়। বাংলাদেশ মহিলা সমিতি এই দিবসটি উপলক্ষ্যে একটি সেমিনারের আয়োজন করে। আলোচনার এক পর্যায়ে জনৈক নারী নেত্রী বলেন, \"অজ্ঞতার যুগের ন্যায় এখনো কন্যা সন্তানদের অবহেলা ও অবজ্ঞা করা হয়। তাদের লেখাপড়ার পরিবর্তে বাল্য বিবাহ দেয়া হয়। যৌতুকের জন্য শারীরিকভাবে নির্যাতন করা হয়\"।",
      "tag": "BNMPC 25",
      "sub_questions": [
        {
          "label": "ক",
          "question": "কাবাঘরে রক্ষিত প্রধান মূর্তিটির নাম কী?",
          "explanation": "কাবা ঘরে রক্ষিত প্রধান মূর্তিটির নাম 'হুবাল'।"
        },
        {
          "label": "খ",
          "question": "হানিফ সম্প্রদায় কারা?",
          "explanation": "ইসলাম-পূর্ব যুগে আরবের আল্লাহর একত্ববাদে বিশ্বাসীরা হলো হানিফ সম্প্রদায়। জাহেলি যুগে আরব সমাজে মুষ্টিমেয় লোক আল্লাহর একত্ববাদে বিশ্বাসী ছিল। তারা 'দেব-দেবীর পূজা থেকে বিরত থাকত। এদের সংখ্যা ছিল খুব কম। শুধু মূর্তিপূজা নয়, এরা তৎকালীন আরবের অন্যায়-অত্যাচার কুসংস্কার, অনৈতিক জীবনযাপনের ঘোরবিরোধী ছিল। এরা হযরত ইবরাহিম (আ)-এর প্রচারিত তাওহিদের অনুসারী ছিল। জাহেলি যুগে এরাই হানিফ সম্প্রদায় নামে পরিচিত ছিল।"
        },
        {
          "label": "গ",
          "question": "উদ্দীপকে কোন অজ্ঞতার যুগের প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকের চিত্রে আইয়ামে জাহেলিয়ার অজ্ঞতার প্রতি ইঙ্গিত করা হয়েছে। প্রাক-ইসলামি আরবের সামাজিক ও নৈতিক জীবন ছিল কলুষিত। এখানে নারীর কোনো অধিকার ছিল না। সর্বক্ষেত্রে নারীরা ছিল নিগৃহীত। তাদের মান-সম্মান ও জীবনের ন্যূনতম মূল্য দেওয়া হতো না। তারা ছিল অবহেলিত ও নির্যাতিত। উদ্দীপকের নারীদের ক্ষেত্রেও একই অবস্থা দেখা যায়। উদ্দীপকে নারী দিবস উপলক্ষ্যে এক নারী নেত্রী বলেন, \"অজ্ঞতার যুগের ন্যায় এখনো কন্যা সন্তানদের অবহেলা ও অবজ্ঞা করা হয়। তাদের লেখাপড়ার পরিবর্তে বাল্য বিবাহ দেওয়া হয়। যৌতুকের জন্য নির্যাতন করা হয়। যা আইয়ামে জাহেলিয়ার নারীদের সামাজিক অবস্থার চিত্রকে প্রতিফলিত করে। পাপাচার, কুসংস্কার, অন্যায় অবিচার প্রাক-ইসলামি আরবকে কলুষিত করেছিল। এ সময় নারীদের কোনো সম্মান দেওয়া হতো না। পুরুষরা তাদের ইচ্ছেমতো বিয়ে করতে ও তালাক দিতে পারত। বিমাতা এবং বোনকেও বিয়ে করার প্রথা ছিল। একাধিক স্ত্রী থাকার পরও পুরুষেরা দাসীদের উপপত্নী হিসেবে গ্রহণ করত। সর্বোপরি নারীদের সামাজিক মর্যাদা বলে কোনো বিষয় ছিল না। সুতরাং বলা যায়, উদ্দীপকে নারীদের অবস্থার সাথে প্রাক-ইসলামি আরবের নারীদের সাদৃশ্য লক্ষণীয়।"
        },
        {
          "label": "ঘ",
          "question": "নারীদের অধিকার রক্ষায় ইসলামের শিক্ষার গুরুত্ব বিশ্লেষণ করো।",
          "explanation": "নারীদের অধিকার রক্ষায় ইসলামের শিক্ষা অত্যন্ত গুরুত্বপূর্ণ। ইসলামে নারীদের অধিকার রক্ষার ব্যাপারে দিক-নির্দেশনা প্রদান করা হয়েছে। নারীদের শারীরিক ও মানসিক সুরক্ষার জন্যও রয়েছে নির্দশনা। ইসলামে নারীদের প্রতি যে কোনো ধরনের অবমাননা, অত্যচার ও নির্যাতন নিষিদ্ধ। ইসলাম ধর্মে পুরুষের ন্যায় নারীদের সকল বিষয়ে পূর্ণ অধিকার দেওয়া হয়েছে। রাসুল (স) নিজে নারীদের অধিকারের ব্যাপারে তাগিদ প্রদান করেছেন। বিদায় হজের ভাষণে তিনি বলেন, \"নারীদের ওপর পুরুষের যেরূপ অধিকার আছে, পুরুষের ওপরও নারীর সেরূপ অধিকার আছে। তাদের প্রতি অত্যাচার করো না। মনে রেখে, আল্লাহকে সাক্ষী রেখে তোমরা তোমাদের স্ত্রীদের গ্রহণ করেছ।\" ইসলামে নারীদের নিজস্ব সম্পত্তির অধিকার দেওয়া হয়েছে। একজন নারী নিজের উপার্জন, ব্যবসা এবং সম্পত্তি পরিচালনার অধিকারী। কুরআনে বলা হয়েছে, \"পুরুষদের অংশ রয়েছে যা তারা উপার্জন করেছে এবং নারীদের অংশ রয়েছে যা তারা উপার্জন করেছে।\" (সূরা নিসা, আয়াত ৩২) এটি নারীর অর্থনৈতিক স্বাধীনতা ও মর্যাদা নিশ্চিত করে। নারীরা সমাজে মা-বোন এবং স্ত্রী হিসেবে বিশেষ সম্মান লাভ করে। পরিশেষে বলা যায়, ইসলাম নারীদের অধিকার রক্ষার ব্যাপারে প্রভৃত গুরুত্ব দিয়েছে, যা উপরের আলোচনায় ফুটে উঠেছে।"
        }
      ]
    },
    {
      "number": "2",
      "uddipok": "মালিহা ও তানিয়া পহেলা বৈশাখের মেলা দেখতে রমনা পার্কে গিয়েছিল। হঠাৎ তারা লক্ষ করল, মেলার, এক প্রান্তে জুয়াখেলা ও ঘোড়দৌড়ের আয়োজন করা হয়েছে। এর পাশেই উদীচীর কবিরা বাঙালি সংস্কৃতি নিয়ে বিভিন্ন কবিতা পাঠ করছে। তারা আনন্দচিত্তে এসব উপভোগ করল।",
      "tag": "BNMPC 25",
      "sub_questions": [
        {
          "label": "ক",
          "question": "আরব উপদ্বীপের আয়তন কত বর্গমাইল?",
          "explanation": "আরব উপদ্বীপের আয়তন ১০,২৭,০০০ বর্গ মাইল।"
        },
        {
          "label": "খ",
          "question": "মরুভূমির জাহাজ বলতে কী বোঝায়?",
          "explanation": "মরু অঞ্চলে যাতায়াতের প্রধান বাহন হওয়ায় উটকে 'মরুভূমির জাহাজ' বলা হয়। আরবের অধিকাংশ অঞ্চলই মরুময়। আর উত্তপ্ত মরু অঞ্চলে উট চলাচলের একমাত্র উপযোগী প্রাণী। তাই অর্থনৈতিক ও রাজনৈতিক গুরুত্ব বিবেচনায় মরুময় আরবে এটি সর্বাধিক গৃহপালিত প্রাণী। উট একবার পানি পান করে দীর্ঘদিন (শীতকালে প্রায় ২৫ এবং গ্রীষ্মকালে ৫দিন) ধরে রাখতে পারে। তাই মরুবাসীরা খাদ্য-পানীয় সংগ্রহ ও যোগাযোগের প্রধান বাহন এবং ক্রয়-বিক্রয়ের মাধ্যম হিসেবে উট ব্যবহার করতো। এ কারণে উটকে 'মরুভূমির জাহাজ' বলা হয়।"
        },
        {
          "label": "গ",
          "question": "উদ্দীপকে মেলার সাথে তোমার পাঠ্যবইয়ের কোন মেলার মিল পাওয়া যায়? বিশ্লেষণ করো।",
          "explanation": "উদ্দীপকের মেলার সাথে প্রাক-ইসলামি আরবের উকাজ মেলার মিল পাওয়া যায়। প্রাক-ইসলামি আরব সংস্কৃতির গুরুত্বপূর্ণ একটি অংশ ছিল উকাজ মেলার আয়োজন। এ মেলায় আরবদের বিখ্যাত সব কবিদের কবিতা আবৃত্তির ব্যবস্থা করা হতো। বিচারকমণ্ডলীদের দ্বারা নির্বাচিত সাতটি কবিতা শ্রেষ্ঠ হিসেবে নির্বাচিত হতো। এছাড়াও জুয়াখেলা, ঘোড় দৌড় ছিল এ খেলার অন্যতম অংশ। উদ্দীপকেও এ দিকটির প্রতিফলন লক্ষ করা যায়। উদ্দীপকে বর্ণিত মালিহা ও তানিয়া রমনা পার্কে বৈশাখী মেলায় গিয়ে লক্ষ করল যে, মেলার এক প্রান্তে জুয়া খেলা ও ঘোড় দৌড়ের আয়োজন করা হয়েছে। এর পাশেই উদীচীর কবিরা বাঙালি সংস্কৃতি নিয়ে কবিতা পাঠ করছে। অনুরূপভাবে প্রাক-ইসলামি আরবেও প্রতিবছর হজের মৌসুমে মক্কার উপকণ্ঠে অবস্থিত উকাজ মেলার আয়োজন করা হতো। এ মেলার সবচেয়ে গুরুত্বপূর্ণ বিষয় ছিল কাব্য প্রতিযোগিতা। আরবের কবিরা এ প্রতিযোগিতায় অংশগ্রহণ করে স্বরচিত কবিতা আবৃতি করতেন। বিচারকদের রায়ে শ্রেষ্ঠ কবিকে পুরস্কার দেওয়া হতো। এ প্রতিযোগিতায় সেরা সাতটি কবিতা সোনালি হরফে লিখে কাবা ঘরের দেয়ালে ঝুলিয়ে রাখা হতো। এছাড়াও উকাল মেলায় নাচগান, নানা রকম খেলাধুলা এবং ঘোড়দৌড় ও উস্ট্রদৌড় প্রতিযোগিতা অনুষ্ঠিত হতো। সুতরাং বলা যায়, রমনা পার্কের প্রতিযোগিতার সাথে প্রাক-ইসলামি আরবের উকাজ মেলার সাদৃশ্য লক্ষ করা যায়।"
        },
        {
          "label": "ঘ",
          "question": "উক্ত মেলার সাংস্কৃতিক তাৎপর্য লেখো।",
          "explanation": "প্রাক-ইসলামি আরবদের সাংস্কৃতিক, বুদ্ধিবৃত্তিক ও সাহিত্য চর্চায় উকাজ মেলার তাৎপর্য অপরিসীম। প্রাক-ইসলামি আরব অধিবাসীদের জীবনের বিভিন্ন দিক সমুজ্জ্বল না হলেও সাংস্কৃতিক ক্ষেত্রে তাদের গৌরবময় ঐতিহ্য রয়েছে। এ ঐতিহ্যের একটি বিশেষ দিক হলো উকাজ সাহিত্য মেলা। এ মেলাকে কেন্দ্র করে নানা সাংস্কৃতিক আয়োজন-সম্মাননার ব্যবস্থা করা হতো। উদ্দীপকেও এ বিষয়টি লক্ষ করা যায়। উদ্দীপকের সাথে প্রাক-ইসলামি আরবে অনুষ্ঠিত উকাজ মেলার সাদৃশ্য রয়েছে। যার একটি বিশেষ দিক হলো কবিতা চর্চা। কবিতা চর্চায় আরবদের উচ্চ ভাষাজ্ঞানের দক্ষতা ও পারদর্শিতা পরিলক্ষিত হয়। উৎকৃষ্ট শব্দ চয়ন, সাবলীল রচনাশৈলীযুক্ত এসব কবিতায় তাদের যুদ্ধের ঘটনা, বংশ গৌরব ও বীরত্বপূর্ণ যুদ্ধের কাহিনি সম্পর্কে চমৎকার ধারণা পাওয়া যায়। উকাজ মেলা আরবের কবিদের এক মিলনমেলায় পরিণত হতো। এ মেলায় আরবদের শ্রেষ্ঠ কবিদের এক বা একাধিক শ্রেষ্ঠ কবিতা নির্বাচিত হতো। শ্রেষ্ঠ কবিদের পুরস্কৃত করে তাদের কবিতাগুলো সোনালি অক্ষরে মুড়িয়ে কাবাঘরের দেয়ালে ঝুলিয়ে রাখা হতো। পুরস্কারপ্রাপ্ত এরূপ সাতটি কবিতাকে 'সাবায়ে মুয়াল্লাকাত' বলা হয়। এগুলো প্রাচীন আরবি সাহিত্যের অমূল্য সম্পদ হিসেবে বিবেচিত। উকাজ মেলায় আরবের গোত্রগুলো পরস্পরের সংস্কৃতি সম্পর্কে জানার সুযোগ পেত। ঐতিহাসিক পি. কে. হিট্টির মতে, ইসলামপূর্ব দিনগুলোতে উকাজ মেলা আরবে এক ধরনের মতবিনিময়ের শিক্ষায়তন বলে গণ্য হতো। তিনি উকাজ মেলাকে 'Academic Francaise' বলে অভিহিত করেন। উপরের আলোচনা শেষে বলা যায়, উকাজ মেলায় আয়োজিত কবিতা প্রতিযোগিতা আরবদের বিশ্বে বিশেষ খ্যাতি এনে দিয়েছিল। তাই সাহিত্য ও সংস্কৃতি চর্চায় উকাজ মেলার গুরুত্ব অনস্বীকার্য।"
        }
      ]
    },
    {
      "number": "3",
      "uddipok": "বাংলাদেশে দীর্ঘদিন ধরে পাকিস্তানী মুদ্রা প্রচলিত ছিল। কিন্তু ১৯৭১ সালে দেশ স্বাধীন হওয়ার পর শেখ মুজিবুর রহমান টাকশাল স্থাপন করে বাংলাদেশী জাতীয় মুদ্রা প্রচলন করেন। ফলে ব্যবসা-বাণিজ্যের প্রসার ঘটে এবং দেশ এগিয়ে যায়।",
      "tag": "BNMPC 25",
      "sub_questions": [
        {
          "label": "ক",
          "question": "আবদুল্লাহ ইবনে জুবায়ের কোন যুদ্ধে নিহত হন?",
          "explanation": "আবদুল্লাহ ইবনে জুবায়ের আরাফাতের যুদ্ধে নিহত হন।"
        },
        {
          "label": "খ",
          "question": "ময়ূর বাহিনী বলতে কী বোঝায়?",
          "explanation": "ময়ূর বাহিনী ছিল খলিফা আবদুল মালিকের সুসজ্জিত অভিজাত সামরিক বাহিনী। ময়ূর বাহিনী বিশেষভাবে প্রশিক্ষিত ছিল। উমাইয়া শাসকদের শাসন টিকিয়ে রাখতে এ বাহিনী গুরুত্বপূর্ণ ভূমিকা পালন করে। এ বাহিনীর সৈন্যরা রাজকীয় ও সুসজ্জিত পোশাক পরিধান করত, যা দেখতে ময়ূরের পালকের মতো বর্ণিল ও আকর্ষণীয় ছিল। তারা বিশেষত বিদ্রোহ দমন, অভ্যন্তরীণ শৃঙ্খলা রক্ষার দায়িত্ব পালন করত। আবদুল্লাহ ইবনে জুবায়েরের বিদ্রোহ দমনে এই বাহিনী গুরুত্বপূর্ণ ভূমিকা পালন করেন।"
        },
        {
          "label": "গ",
          "question": "উদ্দীপকের ঘটনার সাথে তোমার পাঠ্যবইয়ের কোন উমাইয়া শাসকের মিল রয়েছে? ব্যাখ্যা করো।",
          "explanation": "উদ্দীপকের ঘটনার সথে খলিফা আবদুল মালিকের আরবি মুদ্রা প্রচলনের মিল রয়েছে। মুদ্রা হলো রাষ্ট্রের সার্বভৌমত্বের প্রতীক। কিন্তু খলিফা আবদুল মালিকের আগে আরবদের কোনো নিজস্ব মুদ্রা ছিল না। ফলে সাম্রাজ্যের অর্থনৈতিক কর্মকান্ড ব্যাপকভাবে ক্ষতিগ্রস্থ হতো। এ অবস্থার পরিপ্রেক্ষিতে খলিফা আবদুল মালিক সর্বপ্রথম মুদ্রা ব্যবস্থার সংস্কার সাধন করেন। তার এ কাজেরই প্রতিফলন ঘটেছে উদ্দীপকের শাসকের কর্মকাণ্ডে। - উদ্দীপকে বলা হয়েছে, ১৯৭১ সালে দেশ স্বাধীন হওয়ার পর শেখ মুজিবুর রহমান টাকশাল স্থাপন করেন। ফলে ব্যবসা-বাণিজ্যের প্রসার ঘটে এবং দেশ এগিয়ে যায়। খলিফা আবদুল মালিকের মুদ্রা সংস্কারের ক্ষেত্রেও অনুরূপ ঘটনা দেখা যায়। তার সময়ে সাম্রাজ্যে তিন ধরনের মুদ্রা প্রচলিত ছিল। যেমন- বাইজান্টাইনে Dinarious, পারস্যে Darkmah এবং দক্ষিণ ইয়েমেনে Athene মুদ্রা চালু ছিল। এতে সাম্রাজ্যের অর্থনৈতিক কর্মকাণ্ড ব্যাহত হতো। মুদ্রা বিনিময়ের সমস্যার ফলে ব্যবসা-বাণিজ্যে অসুবিধা দেখা দিত। এছাড়া মুদ্রার ছাপ ও মূল্য নির্ণয় একেবারে অনির্ধারিত থাকায় বাজারে অনায়াসে জাল মুদ্রা প্রচলিত থাকত। এসব কারণে খলিফা আবদুল মালিক সর্বপ্রথম খাঁটি আরবি মুদ্রা প্রচলনের জন্য ৬৯৫ খ্রিষ্টাব্দে দামেস্কে জাতীয় টাকশাল গঠন করেন। তিনি দিনার, দিরহাম ও ফালুস নামের সোনা, 'রূপা ও তামার মুদ্রার প্রচলন করেন। মুদ্রাগুলোকে আরবীয়করণের জন্য মুদ্রায় ক্রসের পরিবর্তে আরবি বর্ণমালা লেখা হয়। সুতরাং বোঝা যায়, উদ্দীপকের শেখ মুজিবের মুদ্রা সংস্কার খলিফা আবদুল মালিকের মুদ্রা সংস্কারেরই প্রতিফলন।"
        },
        {
          "label": "ঘ",
          "question": "উক্ত শাসক আর কোন কোন ক্ষেত্রে জাতীয়তাবাদ গড়ে তোলেন? ব্যাখ্যা করো।",
          "explanation": "আবদুল মালিক তার শাসনামলে বিভিন্ন ক্ষেত্রে জাতীয়তাবাদ গড়ে তোলেন, যা সাম্রাজ্যের ঐক্য ও শক্তি বৃদ্ধিতে সহায়ক হয়। আবদুল মালিক ছিলেন উমাইয়া খিলাফতের অন্যতম শ্রেষ্ঠ শাসক। তিনি তার শাসনামলে শুধু উমাইয়া সাম্রাজ্যের সুদৃঢ়ীকরণ ও সম্প্রসারণ নয়, শাসননীতি প্রণয়ন ও শাসন ব্যবস্থার সংস্কারেও মৌলিক প্রতিভার পরিচয় দেন। তিনি জাতীয়তাবাদের বিকাশে বিভিন্ন সংস্কারমূলক নীতি গ্রহণ করেন। যা তার সাম্রাজ্যের খ্যাতি ও সুনাম বয়ে আনে। আবদুল মালিকের শাসননীতির মূল বিষয় ছিল আরব জাতীয়তাবাদী চেতনার বিকাশ। তিনি শাসন ক্ষমতায় বসে দেখেন যে, আরব মুসলিমরা রাজ্য শাসন করলেও মূলত অনারব জনগোষ্ঠী বিশেষ করে পারসিক ও রোমানরা উমাইয়া খিলাফতের প্রশাসন পরিচালনা করছে। এমতাবস্থায় তিনি বিজাতীয়দের প্রভাব হ্রাস করার লক্ষ্যে আরবি ভাষাভাষীদের চাকরি দেওয়ার বিধান চালু করেন। আবদুল মালিক রাষ্ট্রে আরব জাতীয়তাবাদের প্রতিফলন ঘটানো এবং সুষ্ঠু শাসনব্যবস্থা প্রবর্তনের জন্য ফারসি, সিরীয় ও গ্রিকসহ প্রচলিত ভাষার পরিবর্তন সাধন করে আরবিকে রাষ্ট্র ভাষার মর্যাদা দান করেন। এ ব্যবস্থার ফলে অনারব মুসলমানেরা কর্মচ্যুত হলে তাদের স্থলে রাষ্ট্রের বিভিন্ন বিভাগে আরব মুসলমানেরা নিযুক্ত হন। আবদুল মালিক ব্যবসা-বাণিজ্যের সুবিধার জন্য দিনার, দিরহাম, ও ফালুস নামের স্বর্ণ, রৌপ্য ও তাম্র মুদ্রা প্রচলন করেন। এছাড়া তিনি আরবীয় জাতীয়তাবাদের বিকাশের জন্য আরবি লিপির উন্নতি বিধানেও কাজ করেন। উপরের আলোচনা শেষে বলা যায়, আরবীয় জাতীয়তাবাদের বিকাশে আবদুল মালিকের অবদান অনস্বীকার্য।"
        }
      ]
    },
    {
      "number": "4",
      "uddipok": "গাজান খান পারস্যের ইলখানি শাসকদের মধ্যে সর্বশ্রেষ্ঠ ছিলেন। তিনি ইলখানি বংশের এক সংকটময় মুহূর্তে সিংহাসনে বসেন। স্বীয় প্রতিভা, সাহস, দক্ষতা ও সাংগঠনিক শক্তিবলে তিনি পারস্যের হারানো গৌরব পুনরুদ্ধার করেন। যে সমস্ত বিদ্রোহ ও বিশৃন্সলা সাম্রাজ্যের অস্তিত্বকে বিপন্ন করে তুলেছিল, তিনি সেগুলো কঠোর হয়ে দমন করে আসন্ন বিপদের হাত থেকে ইলখানি সাম্রাজ্যকে রক্ষা করেন। এজন্য তাকে ইলখানি সাম্রাজ্যের 'রক্ষাকারী' বলে অভিহিত করা হয়",
      "tag": "BNMPC 25",
      "sub_questions": [
        {
          "label": "ক",
          "question": "গনিমত কী?",
          "explanation": "গনিমত হলো যুদ্ধক্ষেত্রে শত্রুপক্ষের কাছ থেকে প্রাপ্ত ধন-সম্পদ।"
        },
        {
          "label": "খ",
          "question": "'মজলিশ-উস-শুরা' বলতে কী বোঝ? ব্যাখ্যা করো।",
          "explanation": "মজলিশ-উস-শুরা ইসলামি রাষ্ট্রব্যবস্থার একটি মন্ত্রণাপরিষদ। প্রাক-ইসলামি যুগের দারুন নাদওয়ায় বয়োজ্যেষ্ঠ পরিষদের অনুকরণে রাসুল (স) একটি পরামর্শব্যবস্থা চালু রাখেন। পরবর্তী সময়ে হযরত আবু বকর (রা)-ও সেটি অনুসরণ করেন। হযরত ওমর (রা)-এ ব্যবস্থা আধুনিকীকরণের উদ্যোগ গ্রহণ করেন। কারণ তিনি সবসময় বলতেন, পরামর্শ ছাড়া খিলাফত চলতে পারে না। এ গণতান্ত্রিক চেতনায় উদ্বুদ্ধ হয়ে তিনি জনগণের সুযোগ-সুবিধা নিশ্চিতকরণ এবং স্বচ্ছভাবে শাসনকার্য পরিচালনার জন্য একটি উচ্চ ক্ষমতাসম্পন্ন মন্ত্রণাপরিষদ গঠন করেন, যা মজলিশ-উস-শুরা নামে পরিচিত। এটি মজলিশ-উল-আম' ও মজলিশ-উল-খাস-এ দু ভাগে বিভক্ত ছিল।"
        },
        {
          "label": "গ",
          "question": "উদ্দীপকের গাজান খানের সাথে খুলাফায়ে রাশেদিনের কোন খলিফার মিল রয়েছে? ব্যাখ্যা করো।",
          "explanation": "উদ্দীপকের গাজান খানের সাথে খুলাফায়ে রাশেদিনের প্রথম খলিফা হযরত আবু বকর (রা)-এর মিল রয়েছে।হযরত মুযাম্মদ (স)-এর মৃত্যুবরণের পর যে চারজন সাহাবি তাঁর প্রতিনিধিরূপে মুসলিম রাষ্ট্র পরিচালনার দায়িত্ব পালন করেন তাদের মধ্যে হযরত আবু বকর (রা) অন্যতম। তিনি ইসলাম ধর্ম ও নবগঠিত ইসলামি রাষ্ট্রের অস্তিত্বকে শঙ্কামুক্ত করার জন্য অসীম সাহস, দৃঢ়তা ও দক্ষতার সাথে নানা সমস্যা মোকাবেলা এবং সুষ্ঠুভাবে খিলাফতের শাসনকার্য পরিচালনা করেছেন। উদ্দীপকের শাসকের মধ্যেও উত্ত গুণাবলির উপস্থিতি লক্ষ করা যায়। উদ্দীপকের গাজান খান এক সংকটময় সময়ে পারস্যের সিংহাসনে আরোহণ করেন। তিনি দ্বীয় প্রতিভা, সাহস, দক্ষতা ও সাংগঠনিক শক্তিবলে পারস্যের হারানো গৌরব পুনরুদ্ধার করেন। তিনি সাম্রাজ্যের বিদ্রোহ-বিশৃঙ্খলা কঠোর হস্তে দমন করেন বিধায় তাকে ইলখানি সাম্রাজ্যের রক্ষাকারী বলে আখ্যায়িত করা হয়। অনুরূপভাবে হযরত মুহাম্মদ (স)-এর মৃত্যুর পর হযরত আল বকর (রা) ইসলামি খিলাফতের প্রথম খলিফা নির্বাচিত হন। খলিফা নির্বাচিত হয়ে তিনি ভন্ড নবিদের আন্দোলন, জাকাত আদায়ে অদ্বীকৃতিসহ নানা প্রতিবন্ধকতার সম্মুখীন হন। তিনি ভণ্ড নবিদের দমন, জাকাতবিরোধীদের দমন এবং অভ্যন্তরীণ ও বহিঃশত্রুর আক্রমণ থেকে মদিনার শিশু ইসলামি রাষ্ট্রকে রক্ষা করেন। এ জন্য হযরত আবু বকর (রা)-কে ইসলামের ড্রাণকর্তা বলা হয়। সুতরাং বলা যায়, উদ্দীপকের গাজান খানের সাথে খুলাফায়ে রাশেদিনের প্রথম খলিফা হযরত আবু বকর (রা)-এর কর্মকান্ডের মিল রয়েছে।"
        },
        {
          "label": "ঘ",
          "question": "উদ্দীপকের আলোকে উত্ত খলিফার কৃতিত্ব মূল্যায়ন করো",
          "explanation": "উত্ত খলিফা অর্থাৎ হযরত আবু বকর (রা) ইসলাম ও খিলাফতের অস্তিত্ব রক্ষায় কৃতিত্বপূর্ণ অবদান রেখেছেন। মহানবি (স)-এর মৃত্যুর পর তাঁর প্রতিনিধি হয়ে হযরত আবু বকর (রা) খিলাফত পরিচালনার দায়িত্ব গ্রহণ করেন। তিনি ছিলেন মহানবি (স)-এর যোগ্য ও উপযুক্ত প্রতিনিধি। মহান আল্লাহ ও রাসুল (স)-এর নির্দেশ অনুযায়ী ইসলামের একনিষ্ঠ সেবা করে তিনি ইসলামের ত্রাণকর্তা হিসেবে স্বীকৃতি পান। মহানবি (স)-এর ওফাতের পর মুসলমানদের মধ্যে যে বিভ্রান্তি ও বিশৃঙ্খলা ছড়িয়ে পড়েছিল আবু বকর (রা) দক্ষতার সাথে তা দূর করে মুসলিম সমাজকে ঐক্যবদ্ধ করেন। রাসুল (স)-এর পবিত্র দেহ সমাহিতকরণ ও খলিফা নির্বাচনের সমস্যার সুষ্ঠু সমাধান করে তিনি ইসলামের প্রাথমিক পর্যয়ের সংকট কাটিয়ে উঠতে অবদান রাখেন। সংকটকালীন খিলাফতের দায়িত্ব গ্রহণ করে তিনি নিয়ন্ত্রণহীন ও বিশৃঙ্খল নাগরিকদের সুনির্দিষ্ট ধর্মীয় অনুশাসন পালনে বাধ্য করেন। এভাবে তিনি ইসলামকে অনিশ্চয়তার হাত থেকে রক্ষা করেন। তাছাড়া জাকাত প্রদানে অদ্বীকৃতি জ্ঞাপনকারী বেদুইন গোত্রগুলোর (আবস ও জুবিয়ান) বিরুদ্ধে তিনি উপযুক্ত ব্যবস্থা গ্রহণ করে ইসলামি বিধান অনুযায়ী তাদের জাকাত প্রদানে বাধ্য করেন। তিনি দীনকে (ইসলাম) সব আদর্শের ঊর্ধ্বে প্রতিষ্ঠা করেন। ভণ্ড দবিদের সমুচিত শিক্ষা দিয়ে খলিফা আবু বকর (রা) ইসলামের ভিত্তি নিরাপদ করেন। তিনি আরব ভূখণ্ড থেকে প্রতারণা, ভণ্ডামিসহ অনৈসলামিক কার্যকলাপের মূলোৎপাটন করে ইসলামকে নিরাপদ করেন। এছাড়া তিনি বিক্ষিপ্তভাবে ছড়িয়ে থাকা পবিত্র কুরআনের বাণীগুলো সংগ্রহ করে পুস্তক আকারে লিখে রাখার ব্যবস্থা করেন। তিনি রাজাকে দেশের আইনের এবং দেশের আইনকে জনগণের ইচ্ছার অধীন করেন। জনগণকে পূর্ণ স্বাধীনতা ও সমান অধিকার দান করে আবু বকর (রা) প্রকৃত গণতান্ত্রিক সরকারের গোড়াপত্তন করেন। তিনিই প্রথম দীন-দুঃখীর দুর্দশা দূর করার জন্য রাষ্ট্রীয় কোষাগার হিসেবে 'বায়তুল মাল' প্রতিষ্ঠা করেন। উপরের আলোচনা থেকে বোঝা যায়, হযরত আবু বকর (রা) ছিলেন ইসলাম ও জনগণের একনিষ্ঠ সেবক। ইসলাম ও জনগণের সেবায় তার অবদান ছিল অপরিসীম।"
        }
      ]
    },
    {
      "number": "5",
      "uddipok": "ধর্মীয় আবেগকে পুঁজি করে মানুষকে শোষণ করা, মানুষের শক্তিকে নিজের স্বার্থে ব্যবহার করার আকাঙ্ক্ষা থেকে ধর্মীয় বিভিন্ন দল ও মতের জন্ম হয়। অনেক ব্যক্তি ভণ্ডামির আশ্রয় নিয়ে নিজেকে ঐশ্বরিক ক্ষমতার অধিকারী বলে দাবি করে। মানুষ তাদের অন্ধভাবে বিশ্বাস করে তাদের ভক্তি করে এবং অনুসরণ করে। মানুষ নিজের আয়- উপার্জন থেকে সরকারকে কর দেওয়ার বিষয়ে সবসময়েই অনীহা প্রকাশ করে। ইতিহাসে কর না দেওয়ার দাবিতে অনেক বিদ্রোহের পরিচয় পাওয়া যায়।",
      "tag": "BNMPC 25",
      "sub_questions": [
        {
          "label": "ক",
          "question": "বায়তুল মাল কে প্রতিষ্ঠা করেন?",
          "explanation": "বায়তুল মাল হযরত উমর (রা.) প্রতিষ্ঠা করেন।"
        },
        {
          "label": "খ",
          "question": "",
          "explanation": "মজলিস-উশ-শূরা গঠনের উদ্দেশ্য ছিল রাষ্ট্রীয় সকল কাজে পরামর্শের মাধ্যমে সিদ্ধান্ত গ্রহণ করা। হযরত উমর (রা.) ঘোষণা করেন পরামর্শ ছাড়া খিলাফত চলতে পারে না। তাই তিনি মজলিস- উশ-শূরা গঠন করেন। এর সদস্যরা রাষ্ট্রীয় গুরুত্বপূর্ণ সকল কাজে খলিফাকে তাদের দূরদর্শিতা ও বিচারবুদ্ধিতা দ্বারা বিভিন্ন পরামর্শ প্রদান করতেন। ফলে রাষ্ট্রীয় কাজ সম্পাদন করা সহজ ও নির্ভুল ছিল। তাই দেখা যায়, পরামর্শের ভিত্তিতে সুষ্ঠুভাবে শাসন পরিচালনার জন্য মজলিস-উশ-শূরা গঠন করা হয়।"
        },
        {
          "label": "গ",
          "question": "",
          "explanation": "উদ্দীপকে খলিফা আবু বকর (রা.)-এর শাসনামলের রিদ্দা তথা স্বধর্মত্যাগীদের আন্দোলনের মিল রয়েছে। উদ্দীপকে দেখা যায়, অনেকে ধর্মীয় আবেগকে পুঁজি করে মানুষকে শোষণ করে এবং জাগতিক ও ঐশ্বরিক ক্ষমতার অধিকারী বলে দাবি করে। মানুষ তাদের বিশ্বাস করে ও ভক্তি করে। অনুরূপ হযরত আবু বকর (রা.)-এর সময়ে জাগতিক সম্মানের লোভে কতিপয় ব্যক্তি। নিজেকে নবি বলে দাবি করে। তাদের প্ররোচনায় অনেক মানুষ বিভ্রান্ত হয় এবং কেউ পূর্বের ধর্মে ফিরে যেতে থাকে, কেউ যাকাত দিতে অস্বীকার করে এর ফলে বিদোহ সৃষ্টি হয়। যা রিদ্দা নামে পরিচিত। হযরত আবু বকর (রা.) সংকটময় অবস্থায় ইসলামি রাষ্ট্রের ক্ষমতা গ্রহণ করেন। এ সময় মুসলমানরা দলে দলে নিজ ধর্মে ধর্মে ফিরে যেতে থাকে এবং ইহুদি খ্রিষ্টানরা মাথাচাড়া দিয়ে ওঠে। তাছাড়া হেজাজ প্রদেশ ছাড়া সমগ্র আরব বিচ্ছিন্ন হয়ে পড়ে। মহানবি (সা.) শেষ নবি হলেও তাঁর মৃত্যুর পর মুসায়লামা, সাজাহ, তোলায়হা, আসাদ নিজেদের নবি হিসেবে দাবি করে বিদ্রোহ ঘোষণা করে। এ পরিস্থিতিতে হযরত আবু বকর (রা) তার সেনাদলকে বিভিন্ন ভাগে বিভক্ত করে এসব ভণ্ডনবিদের বিরুদ্ধে প্রেরণ করেন। তার সুযোগ্য । নেতৃত্বে ভন্ডনবিরা পরাজিত হয় এবং ইয়ামামার যুদ্ধে মুসায়লামার পরাজয়ের মধ্য দিয়ে তাদের চূড়ান্ত পরাজয় ঘটে। আল্লাহর আদেশ নেসাব পরিমাণ সম্পদের মালিককে শতকরা আড়াই ভাগ যাকাত দিতে হবে। কিন্তু মহানবি (সা.)-এর মৃত্যুর পর ইয়েমেন, ইয়ামামা ও ওমানের লোকেরা যাকাত প্রদানে অস্বীকার করলে হযরত আবু বকর (রা) তাদের কঠোর হস্তে দমন করে এ ইসলামি বিধান জারি রাখেন। তিনি স্বীয় কৃতিত্ববলে শিশু ইসলামি রাষ্ট্র মদিনাকে রক্ষা করেন এবং ইসলামের ত্রাণকর্তা উপাধি লাভ করেন। পরিশেষে বলা যায়, হযরত আবু বকর (রা.)-এর সময়ে উদ্দীপকের মতো ভণ্ডধর্মীয় শ্রেণির আবির্ভাব ঘটে এবং অনেকে যাকাত দিতে ! অস্বীকার করে বিদ্রোহ ঘোষণা করে। যা রিদ্দার ঘটনার সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত কর দিতে অনীহার বিষয়টি হযরত আবু বকর (রা)-এর শাসনামলের জাকাত প্রদানে অস্বীকৃতির বিষয়টিকে ইঙ্গিত করে। আর এ অস্বীকৃতির বিরুদ্ধে রিদ্দা যুদ্ধ পরিচালিত হয়। মহানবি (স)-এর ইন্তেকালের পর বিভিন্ন আরব গোত্র ইসলাম ত্যাগ করে আগের ধর্মে ফিরে যাচ্ছিল। এ সুযোগে কিছু ভণ্ড নবির আবির্ভাব হয় এবং মদিনার সম্পদশালীরা জাকাত দিতে অনীহা প্রকাশ করে। বিশেষ করে বেদুইন সম্প্রদায় ইসলামের বিধি মোতাবেক জাকাত দিতে অস্বীকৃতি জানায়। স্বাধীনচেতা আরবদের বিভিন্ন গোত্র জাকাত দেওয়াকে নিজেদের ব্যক্তিস্বাধীনতায় হস্তক্ষেপ বলে মনে করে তারা এর বিরুদ্ধে ভণ্ড নবি। তোলায়হার নেতৃত্বে একত্রিত হয়ে বিদ্রোহ ঘোষণা করে। হযরত আবু বকর (রা) রিদ্দা যুদ্ধের মাধ্যমে শক্তহাতে সব বিদ্রোহের উপযুক্ত জবাব দেন। রাসুল (স)-এর জীবদ্দশায় আসওয়াদ আনসি নবুয়ত দাবি করে দক্ষিণ আরবে নিজের অবস্থান সুসংহত করে। কিন্তু রাসুল (স)- এর মৃত্যুর দু-এক দিন আগে আত্মীয় ফিরোজ দাইলামির হাতে আসওয়াদ আনসি নিহত হয়। রাসুল (স)-এর মৃত্যুর পর মুসায়লামা, তোলায়হা এবং সাজাহ নামে বেশ কয়েকজন ভণ্ড নবির আবির্ভাব ঘটে। তাদের প্রবল আন্দোলনে মুসলিম খিলাফতের অস্তিত্ব বিপন্ন হওয়ার আশঙ্কা দেখা দেয়। হযরত আবু বকর (রা) নির্ভীকতা, বিচক্ষণতা ও সত্যনিষ্ঠার মাধ্যমে তাদেরকে কঠোরভাবে দমন করে ইসলামকে শঙ্কামুক্ত করেন। আবু বকর (রা) সেনাপতি খালিদ বিন ওয়ালিদের সহায়তায় তোলায়হা, সাজাহ ও মুসায়লামাকে কঠোর হস্তে দমন করেন। এছাড়া আবু বকর (রা) দক্ষিণ সিরিয়ার যাকাত প্রদানে অস্বীকৃতি জ্ঞাপনকারীদের দমনেও কঠোর ব্যবস্থা গ্রহণ করেন। আর এভাবেই বিভিন্ন ঘটনা ও বিচক্ষণ পরিকল্পনার মাধ্যমে রিদ্দা যুদ্ধ পরিচালিত হয়। পরিশেষে বলা যায়, হযরত আবু বকর (রা) জাকাত প্রদানে অস্বীকৃতি জ্ঞাপনকারী এবং ভণ্ড নবিদের বিরুদ্ধে রিদ্দার যুদ্ধ পরিচালনা করেন, যা ছিল মদিনার শিশু ইসলামকে রক্ষার এক সুদৃঢ়, সুচিন্তিত এবং সুদূরপ্রসারী পদক্ষেপ।"
        }
      ]
    },
    {
      "number": "6",
      "uddipok": "ভ্রান্তিবিলাসী আরব বসন্তের ঢেউ মিসরের বয়োঃবৃদ্ধ প্রেসিডেন্টকে ক্ষমতাচ্যুত করে। কিন্তু জনগণ নতুন যাকে শাসক নিয়োগ করে তিনি সেনাপ্রধানের সাথে ক্ষমতার দ্বন্দ্বে জড়িয়ে পড়েন। ফলে নতুন শাসক শক্তি ও শাসনে যোগ্যতার পরিচয় দিলেও কূটকৌশলে বিরোধীদের কাছে হেরে যান এবং অল্প সময়ের মধ্যে কঠিন পরিণতি ভোগ করেন। সেনাপ্রধান খোলস ছেড়ে প্রেসিডেন্টের পদ দখল করেন।",
      "tag": "BNMPC 25",
      "sub_questions": [
        {
          "label": "ক",
          "question": "'আসাদুল্লাহ' কার উপাধি?",
          "explanation": "'আসাদুল্লাহ' হযরত আলি (রা)-এর উপাধি।"
        },
        {
          "label": "খ",
          "question": "'শিয়া' শব্দের অর্থ ব্যাখ্যাসহ লেখো।",
          "explanation": "'শিয়া' আরবি শব্দ। এর অর্থ দল, সমার্থক, অনুসারী প্রভৃতি। ইসলামের ইতিহাসে 'শিয়া' শব্দটি মহানবি (স)-এর জামাতা হযরত আলি (রা)-এর অনুসারীদের সমন্বয়ে গঠিত দলকে বোঝায়। এ দল দাবি করে যে, একমাত্র হযরত মুহাম্মদ (স)-এর গোত্রভুক্ত, বিশেষ করে তার মেয়ে ফাতিমা এবং তার স্বামী আলি (রা)-এর বংশধরেরাই শিয়া। প্রকৃতপক্ষে, খিলাফতের প্রশ্নে ইসলামের প্রাথমিক যুগে সৃষ্ট বিভক্তির ফলে গড়ে ওঠা দুই প্রতিদ্বন্দ্বী গোষ্ঠীর একটি হলো শিয়া।"
        },
        {
          "label": "গ",
          "question": "মিসরের প্রেসিডেন্টের পরিণতির সাথে হযরত উসমান (রা)-এর পরিণতির সামঞ্জস্য ব্যাখ্যা করো।",
          "explanation": "মিসরের প্রেসিডেন্টের পরিণতির সাথে খলিফা ওসমান (রা)-এর পরিণতির সামঞ্জস্য লক্ষ করা যায়। তাদের উভয়েরই আন্দোলনের মুখে পতন হয়েছে। হযরত ওসমান (রা) ছিলেন ইসলামের একনিষ্ঠ সেবক। মক্কার শ্রেষ্ঠ ধনীদের তালিকায় তিনি ছিলেন অন্যতম। তিনি সবসময় ইসলামের খেদমতে অর্থ ব্যয় করেছেন। খলিফা নির্বাচিত হয়েও তিনি নিজেকে মানুষের কল্যাণ আর ইসলামের জন্য উৎসর্গ করেছেন। কিন্তু এসবের পরও নানা মিথ্যা অভিযোগের ভিত্তিতে তার বিরুদ্ধে আন্দোলন হয় এবং এক হৃদয়বিদারক হত্যাকাণ্ডের মাধ্যমে তার পতন ঘটে। উদ্দীপকেও এ ঘটনার প্রতিফলন লক্ষ করা যায়। উদ্দীপকে বলা হয়েছে, ভ্রান্তিবিলাসী আরব বসন্তের ঢেউ মিসরের বয়োঃবৃদ্ধ প্রেসিডেন্টকে ক্ষমতাচ্যুত করে। অনুরূপভাবে ইসলামের তৃতীয় খলিফা হযরত ওসমান (রা) বিরুদ্ধবাদীদের ষড়যন্ত্রের শিকার হয়ে তাদের হাতে নিহত হন। এভাবে তার খিলাফতের পরিসমাপ্তি ঘটে। তিনি ক্ষমতা লাভের (৬৪৪খ্রি.) প্রথম ছয় বছর শান্তি, সমৃদ্ধি, গৌরবের সাথে খিলাফত পরিচালনা করলেও দ্বিতীয় ছয় বছর তার খিলাফতে দেখা দেয় বিদ্রাহ, বিশৃঙ্খলা আর রক্তপাতের করুণ কাহিনি। বায়তুল মালের অর্থ ব্যক্তিগত কাজে ব্যবহার, আত্মীয়স্বজনকে রাষ্ট্রীয় গুরুত্বপূর্ণ পদে নিয়োগ দান, কুরআন শরিফ পোড়ানো, দার্শনিক ও সমাজতাত্ত্বিক আবুজর গিফারিকে নির্বাসন দান প্রভৃতি অভিযোগের ভিত্তিতে একদল বিদ্রোহী তার বিরুদ্ধে আন্দোলন শুরু করে এবং এক পর্যায়ে তারা খলিফাকে হত্যা (৬৫৬ খ্রি.) করে। এভাবে হযরত ওসমান (রা)-এর খিলাফতের অবসান ঘটে। সুতরাং বলা যায়, শাসককে ক্ষমতা থেকে অপসারণের দিক দিয়ে মিসরের প্রেসিডেন্টের পরিণতি এবং ওসমান (রা)-এর পরিণতি পরস্পর সাদৃশ্যপূর্ণ"
        },
        {
          "label": "ঘ",
          "question": "উদ্দীপকের ক্ষমতার দ্বন্দ্বের নিরিখে হযরত আলি (রা) ও মুয়াবিয়া (রা)-এর মধ্যকার দ্বন্দ্বের পরিণতি মূল্যায়ন করো।",
          "explanation": "নতুন শাসকের শাসনের আলোকে হযরত আলি (রা) ও মুয়াবিয়া, (রা)-এর মধ্যকার দ্বন্দ্ব ইসলামের ইতিহাসে প্রভাব বিস্তারকারী ঘটনা। ইসলামের তৃতীয় খলিফা হযরত ওসমান (রা)-এর হত্যাকাণ্ডের পর একটি বিশৃঙ্খল পরিবেশে খিলাফতে আরোহণ করেন হযরত আলি (রা)। বিলাফতে শৃঙ্খলা প্রতিষ্ঠার লক্ষ্যে হযরত আলি (রা) আগের প্রাদেশিক শাসকদের অপসারণ করে নতুন শাসক নিয়োগের নীতি গ্রহণ করেন। সব প্রদেশের শাসকেরা তার নির্দেশ মেনে 'নিলেও দামেস্কের শাসনকর্তা মুয়াবিয়া (রা) মেনে নেননি। ফলে তাদের মধ্যে সংঘাত শুরু হয়। এতে যোগ্যতা থাকা সত্ত্বেও আলি (রা) মুয়াবিয়া (রা)-এর কূটকৌশলের কাছে হেরে যান। উদ্দীপকের বর্ণনায়ও এ ঘটনা প্রতিফলিত হয়েছে। উদ্দীপকে বলা হয়েছে, মিসরের শাসকের ক্ষমতাচ্যুতির পর একজন নতুন শাসক শাসনক্ষমতা গ্রহণ করেন। কিন্তু যোগ্যতা থাকা সত্ত্বেও, তিনি কূটকৌশলে প্রতিদ্বন্দ্বীর কাছে হেরে যান এবং অল্প সময়ের মধ্যে কঠিন পরিণতি ভোগ করেন। সেনাপ্রধান খোলস ছেড়ে প্রেসিডেন্টের পদ দখল করেন। অনুরূপভাবে হযরত ওসমান (রা)-এর পর হযরত আলি (রা) খিলাফতে আরোহণ করেন। বিভিন্ন কারণে হযরত আলি (রা) ও দামেস্কের শাসক মুয়াবিয়া (রা)-এর মধ্যে বিরোধ দেখা দেয়। এ বিরোধকে কেন্দ্র করে ৬৫৭ খ্রিষ্টাব্দে উভয়ের মধ্যে সিফফিনের প্রান্তরে রক্তক্ষয়ী যুদ্ধ সংঘটিত হয়। যুদ্ধে হযরত আলি (রা)-এর তীব্র আক্রমণে মুয়াবিয়া (রা)- এর বাহিনী যখন পরাজয়ের দ্বারপ্রান্তে তখন মুয়াবিয়া (রা) একজনের পরামর্শে কূটকৌশল অবলম্বন করেন এবং আলি (রা)-কে যুদ্ধ বন্ধ করতে বাধ্য করেন। অবশেষে ইরাকের মধ্যবর্তী স্থান দুমাতুল জান্দলের সালিশির (৬৫৯খ্রি.) চূড়ান্ত রায় অনুযায়ী কৌশলে দূরদর্শী আমর বিন আস হযরত আলি (রা)-এর পরিবর্তে মুয়াবিয়াকে খলিকা বলে ঘোষণা করেন। খিলাফতে অধিষ্ঠিত হয়ে মুয়াবিয়া (রা) খুলাফায়ে রাশেদিনের গণতান্ত্রিক আদর্শ থেকে বিচ্যুত হয়ে পড়েন এবং রাজতন্ত্রের সূচনা করেন। হযরত আলি (রা) ও মুয়াবিয়া (রা)-এর দ্বন্দ্বে মুসলমানদের ঐক্য বিনষ্ট হয় এবং তাদের মধ্যে দ্বিধা-বিভক্তি ঘটে। এ ঘটনার ফলেই হযরত আলি (রা) খারেজিদের হাতে নিহত হন। উপরের আলোচনা থেকে বলা যায়, হযরত আলি (রা) ও মুয়াবিয়া (রা)-এর মধ্যে দ্বন্দ্ব-সংঘাতের ফলে ইসলামে রাজতন্ত্রের সূত্রপাত ঘটে এবং বিভিন্ন দল-উপদলের উদ্ভব ঘটে। ইসলামে এটি একটি মোড় পরিবর্তনকারী ঘটনা।"
        }
      ]
    },
    {
      "number": "7",
      "uddipok": "আহাদ ও আসাদ ইসলামের ইতিহাসের প্রথম যুদ্ধ নিয়ে কথা বলছিল। আহাদ আসাদকে জানায়, এ যুদ্ধ ছিল যুগান্তকারী যুদ্ধ। এ যুদ্ধে জয়লাভের ফলে ইসলাম আবার উপদ্বীপে টিকে যায়।",
      "tag": "BNMPC 25",
      "sub_questions": [
        {
          "label": "ক",
          "question": "মহানবি (স) কত সালে নবুয়ত লাভ করেন?",
          "explanation": "মহানবি (স) ৬১০ সালে নবুয়ত লাভ করেন।"
        },
        {
          "label": "খ",
          "question": "হিলফুল ফুজুল বলতে কী বোঝায়?",
          "explanation": "হিলফুল ফুজুল বলতে কিশোর বয়সে মহানবি (স)-এর প্রতিষ্ঠিত একটি শান্তিসংঘকে বোঝায়। মহানবি (স) ছিলেন শান্তির দূত। বালক বয়সেই তিনি পাঁচ বছর ধরে চলা 'হারবুল ফিজার' যুদ্ধের (৫৮৪-৫৮৮ খ্রি.) ভয়াবহতা দেখেন। যুদ্ধের রক্তপাত ও মানুষের দুর্ভোগ দেখে কিশোর মুহাম্মদ (স)-এর অন্তর কেঁদে উঠল। এর পরিপ্রেক্ষিতেই তিনি সমমনা কয়েকজন উৎসাহী তরুণ-যুবক ও পিতৃব্য যুবাইরকে নিয়ে ৫৯০ খ্রিষ্টাব্দে গড়ে তুলেছিলেন 'হিলফুল ফুজুল' নামের শান্তিসংঘটি। এটি গোত্রীয় যুদ্ধের অবসানসহ সমাজে শান্তি-শৃঙ্খলা প্রতিষ্ঠা ও মানুষের জানমালের নিরাপত্তা রক্ষায় কাজ করত।"
        },
        {
          "label": "গ",
          "question": "উদ্দীপকে কোন যুদ্ধের প্রতি ইঙ্গিত করা হয়েছে? লেখো।",
          "explanation": "উদ্দীপকে বদরের যুদ্ধের প্রতি ইঙ্গিত করা হয়েছে। ৬২৪ খ্রিষ্টাব্দে মক্কার কুরাইশ ও মদিনার মুসলমানদের মধ্যে বদর প্রান্তরে যে যুদ্ধ সংঘটিত হয় তাকে বদরের যুদ্ধ বলে। এ যুদ্ধ ছিল মুসলমানদের অস্তিত্ব রক্ষার যুদ্ধ। এ যুদ্ধে মুসলমানরা জয় লাভ না করলে ইসলাম পৃথিবীর বুক থেকে চিরতরে হারিয়ে যেত। যা উদ্দীপকের ঘটনায়ও লক্ষ করা যায়। উদ্দীপকে ইসলামের ইতিহাসের প্রথম যুদ্ধ নিয়ে আলোচনা প্রসঙ্গে আহাদ বলে, এ যুদ্ধে জয় লাভের ফলে ইসলাম আরব উপদ্বীপে টিকে যায়। আহাদের এ আলোচনায় বদরের যুদ্ধের সাদৃশ্য রয়েছে। প্রকৃতপক্ষে ইসলাম ও মুসলমানদের জন্য বদরের যুদ্ধের তাৎপর্য অপরিসীম। মুসলমানদের বিরুদ্ধে মক্কার কুরাইশদের শত্রুতা, আব্দুল্লাহ ইবনে উবাই-এর ষড়যন্ত্র, মদিনায় মুসলমানদের শক্তিবৃদ্ধি, ইহুদিদের বিশ্বাসঘাতকতা, কুরাইশদের বাণিজ্যিক পথ রুদ্ধ হওয়ার আশঙ্কা, আবু সুফিয়ানের মিথ্যা প্রচারণা এবং মহানবি (স) এর ঐশীবাণী লাভ প্রভৃতি কারণে ৬২৪ খ্রিষ্টাব্দে মুসলমান ও কুরাইশদের মধ্যে এ যুদ্ধ সংঘটিত হয়। মুসলমানদের অস্তিত্ব রক্ষার এ যুদ্ধে তারা অবিস্মরণীয়ভাবে বিজয় লাভ করে। এ যুদ্ধে তারা পরাজিত হলে ইসলাম নিশ্চিহ্ন হয়ে যেত। সুতরাং বলা যায়, উদ্দীপকে আহাদের বক্তব্যে বদরের যুদ্ধেরই গুরুত্ব বর্ণনা করা হয়েছে।"
        },
        {
          "label": "ঘ",
          "question": "এ যুদ্ধের গুরুত্ব লেখো।",
          "explanation": "বদরের যুদ্ধের গুরুত্ব অনস্বীকার্য। ৬২৪ খ্রিষ্টাব্দের মার্চ মাসে মদিনার ৮০ মাইল দক্ষিণ-পশ্চিমে অবস্থিত বদর প্রান্তরে মক্কার কুরাইশ ও মুসলমানদের মধ্যে বদরের যুদ্ধ সংঘটিত হয়। এ যুদ্ধে কুরাইশ বাহিনী পরাজিত হয়ে পালিয়ে যায়। আবু জাহেলসহ ৭০ জন কুরাইশ যুদ্ধে নিহত এবং ৭০ জন বন্দি হন। অপরদিকে ১৪ জন মুসলমান শাহাদাত বরণ করেন। বিশ্বে মুসলমানদের অস্তিত্ব রক্ষায় এ যুদ্ধের ভূমিকা ব্যাপক তাৎপর্যপূর্ণ। বদর যুদ্ধে জয়লাভ মুসলানদের মনে আত্মবিশ্বাস জাগ্রত করে। তাদের মধ্যে একটি নতুন শক্তি এবং ঐক্যের অনুভূতি সৃষ্টি করে। তাদের আত্মবিশ্বাস বৃদ্ধি পায় যে, আল্লাহ তাদের সহায়তা করেছেন। এ যুদ্ধের ফলে মুসলমানরা আল্লাহর শ্রেষ্ঠত্ব ও একত্ববাদকে প্রতিষ্ঠা করে অসত্য ও পৌত্তলিকতাকে নির্মূল করার জন্য সচেষ্ট হয়েছিল। এ যুদ্ধে মুসলমানদের জয়লাভ ছিল অজ্ঞতার বিরুদ্ধে জ্ঞানের বিজয়, অসত্যের বিরুদ্ধে সত্যের বিজয়, কুফরের বিরুদ্ধে ইমানের বিজয়। এর ফলে মুসলমানদের মনোবল, শক্তি, সাহস ও উদ্দীপনা বৃদ্ধি পায়। এ যুদ্ধে জয়লাভের ফলে ইসলাম ধর্মের প্রতি আরব বিশ্ব, এমনকি পৃথিবীর মানুষের আকর্ষণ বৃদ্ধি পায়। লোকজন দলে দলে ইসলাম ধর্ম গ্রহণ করে। এ যুদ্ধে পরাজয়ের ফলে কুরাইশদের দম্ভ ধূলোয় মিশে যায়। মদিনার ইহুদি ও খ্রিষ্টানরা। মুসলমানদের উন্নতিতে ঈর্ষা পোষণ করত। কিন্তু মুসলমানদের জয়লাভের ফলে পার্শ্ববর্তী গোত্রগুলোর ওপর মুহাম্মদ (স)-এর কর্তৃত্ব প্রতিষ্ঠিত হয়। ফলে ইহুদি ও কুরাইশদের মনোবল ভেঙে পড়ে। অসামান্য নেতৃত্বের গুণের জন্য মুহাম্মদ (স) পার্থিব ক্ষমতার ভিত্তি স্থাপন করেন। ইসলাম তার প্রথম সামরিক বিজয় অর্জন করল। পরিশেষে বলা যায়, বদরের যুদ্ধের গুরুত্ব ব্যাপক তাৎপর্যপূর্ণ। এ যুদ্ধে জয় লাভের ফলেই মুসলমানরা সগৌরবে বিশ্বের বুকে মাথা তুলে দাঁড়াবার ভিত্তি স্থাপন করেছিল।"
        }
      ]
    },
    {
      "number": "8",
      "uddipok": "যুগে যুগে বিভিন্ন মহাপুরুষ পৃথিবীতে আগমন করেছেন। কিন্তু তারা স্বজাতি কর্তৃক যথাযথ সম্মান পায়নি। তাদের অনেককেই নির্যাতনের গ্লানি মাথায় নিয়ে দেশান্তরিত হতে হয়েছে।",
      "tag": "BNMPC 25",
      "sub_questions": [
        {
          "label": "ক",
          "question": "",
          "explanation": "৬৩০ সালে হযরত মুহাম্মদ (স) মক্কা জয় করেন।"
        },
        {
          "label": "খ",
          "question": "",
          "explanation": "বিবি খাদিজা হলেন প্রথম ইসলাম গ্রহণকারী এবং রাসুল (স)-এর সহধর্মিনী। বিবি খাদিজা ছিলেন আরবের একজন ধনাঢ্য ব্যবসায়ী। তিনি রাসুল (স)-এর জন্মের ১৫ বছর আগে মক্কায় জন্মগ্রহণ করেন। তার পিতা খুওয়াইলিদ ইবনে আসাদ এবং মাতা ফাতিমা বিনতে জায়িদ। ইসলাম গ্রহণের আগেই নিষ্ফলষ চরিত্রের জন্য বিবি খাদিজা তাহিরা (পবিত্র) উপাধি লাভ করেন। মুহাম্মদ (স)-এর কর্মদক্ষতা এবং গুণাবলিতে মুগ্ধ হয়ে ৪০ বছর বয়স্ক খাদিজা ২৫ বছর বয়স্ক যুবক মুহাম্মদকে বিবাহের প্রস্তাব দেন এবং ৫৯৫ খ্রিষ্টাব্দে তাদের বিবাহ হয়। এই মহীয়সী নারী ৬১৯ খ্রিষ্টাব্দে ৬৫ বছর বয়সে পরলোক গমন করেন।"
        },
        {
          "label": "গ",
          "question": "",
          "explanation": "উদ্দীপকের মহাপুরুষের সাথে মহানবি (স)-এর মদিনায় হিজরতের সাদৃশ্য রয়েছে। নবুয়ত লাভের পর মহানবি (স) মক্কাবাসীর কাছে তাওহিদের বাণী প্রচার শুরু করেন। এতে মক্কার পৌত্তলিক কুরাইশরা ক্ষিপ্ত হয়ে ওঠে এবং তাঁর ওপর অত্যাচার ও নির্যাতন শুরু করে। কুরাইশদের অত্যাচারের মাত্রা মারাত্মকভাবে বেড়ে গেলে হযরত আবু বকর (রা)-কে সাথে নিয়ে তিনি 'মক্কা থেকে মদিনায় হিজরত করেন। উদ্দীপকের বর্ণনাতেও এ ঘটনার প্রতিফলন লক্ষ করা যায়। উদ্দীপকে বলা হয়েছে, যুগে যুগে বিভিন্ন মহাপুরুষ পৃথিবীতে আগমন করেছেন। কিন্তু তারা স্বজাতি কর্তৃক যথাযথ সম্মান পায়নি। তাদের অনেককেই নির্যাতনের গ্লানি মাথায় নিয়ে দেশান্তরিত হতে হয়েছে। অনুরূপভাবে রাসুল (স)ও মক্কাবাসী কর্তৃক নির্যাতনের শিকার হন। এ রকম পরিস্থিতিতে তিনি মক্কা থেকে মদিনায় হিজরত করেন। মক্কার অভিজাত গোত্র কুরাইশরা মনে করত, ইসলামের প্রসার ও প্রভাব বৃদ্ধি পেলে তাদের প্রভাব-প্রতিপত্তি কমে যাবে। তাই তারা মহানবি (স)-কে নিজেদের স্বার্থের প্রতিবন্ধক মনে করে তাঁর ওপর অমানবিক অত্যাচার চালায়। তারা পাথর ছুঁড়ে নবি (স)-এর শরীর রক্তাক্ত করে দেয়। নামাজের সিজদায় গেলে মহানবি (স)-এর পিঠে উটের নাড়ি ভুঁড়ি চাপিয়ে দেয়। পাগল বলে তাঁকে ঠাট্টা-বিদ্রূপ করে। এসব বাধা সত্ত্বেও মক্কায় ইসলাম দিন দিন প্রসার লাভকরলে তারা মহানবি (স)-কে হত্যার পরিকল্পনা করে। আবু জেহেলের প্রস্তাব অনুযায়ী তারা একটি হত্যাকারী দল গঠন করে। এরূপ পরিস্থিতিতে মহান আল্লাহ নবি (স)-কে মক্কা ছেড়ে মদিনায় হিজরতের আদেশ দেন। এ আদেশ পেয়ে মহানবি (স) মক্কা থেকে মদিনায় যান। সুতরাং দেখা যায়, উদ্দীপকের মহামানবদের দেশ ত্যাগ মহানবি (স)-এর মক্কা থেকে মদিনায় হিজরতের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "৬২২ খ্রিষ্টাব্দে রাসুল (স)-এর মক্কা থেকে মদিনায় হিজরতের প্রভাব ইসলামের ইতিহাসে ব্যাপক তাৎপর্যপূর্ণ। মহানবি (স)-এর ওপর কুরাইশদের অত্যাচারের মাত্রা চরম পর্যায়ে পৌঁছালে তিনি আল্লাহর আদেশে হযরত আবু বকর (রা)-কে সাথে নিয়ে ৬২২ খ্রিষ্টাব্দে মক্কা থেকে মদিনায় হিজরত করেন। রাসুল (স)-এর মদিনায় হিজরতের গুরুত্ব অনেক। এর মাধ্যমে তাঁর জীবনের মোড় ঘুরে যায়। মদিনাবাসীর সহযোগিতায় ইসলামের প্রচার ও বিস্তৃতি সহজ হয়। মদিনায় একটি ইসলামি রাষ্ট্র প্রতিষ্ঠাসহ কালক্রমে অর্ধেক বিশ্বে ইসলামের বিজয়ের দ্বার উন্মোচিত হয়। মক্কা থেকে মদিনায় হিজরতের ফলে মহানবি (স) স্থিতিশীল পরিবেশে বসবাস করার সুযোগ পান। মদিনায় তিনি নির্বিঘ্নে ধর্মীয়, সামাজিক ও রাষ্ট্রীয় বিষয়ে মনোনিবেশ করেন। ঐতিহাসিক পি, কে. হিট্টি বলেন, \"হিজরতের সাথে সাথে হযরত মুহাম্মদ (স)-এর মক্কা জীবনের অবসান ও মদিনা জীবনের সূচনা হয় এবং সেখানেই তাঁর জীবনের মোড় ঘুরে যায়।\" মহানবি (স) মদিনায় পৌছালে মদিনাবাসী তাঁকে সম্মানিত অতিথি হিসেবে বরণ করে নেয়। এরপর মদিনায় ইসলাম দ্রুতগতিতে প্রসার লাভ করে এবং অল্প সময়ের মধ্যে সমগ্র আরব মুসলমানদের অধীনে আসে। হিজরতের পরপরই মুহাম্মদ (স) মদিনাতে মুসলমানদের মিলনকেন্দ্র হিসেবে মসজিদে নববি নির্মাণ করেন। এছাড়াও মদিনাবাসী মহানবি (স)-এর প্রতি সম্মান প্রদর্শনের জন্য তাদের নগরীর নাম রাখেন 'মদিনাতুন্নবি' বা নবির শহর। এতে রাসুল (স) ছাড়াও মদিনাবাসীর সম্মান বেড়ে যায়। মহানবি (স) বিচ্ছিন্ন ও দ্বন্দ্বে লিপ্ত মদিনাবাসীকে একই পতাকাতলে নিয়ে আসতে একটি সংবিধান প্রণয়ন করেন যা 'মদিনা সনদ' নামে পরিচিত। এ সনদে সংবলিত ধারাসমূহ তাঁর রাজনৈতিক দূরদর্শিতার প্রমাণ বহন করে এবং তাঁকে আদর্শ রাষ্ট্রনায়ক হিসেবে উপস্থাপন করে। এর ফলে মদিনার লোকজন দলে দলে ইসলাম গ্রহণ করে এবং তারা দীর্ঘদিনের ভেদাভেদ ও শত্রুতা ভুলে গিয়ে ভ্রাতৃত্বের বন্ধনে আবদ্ধ হয়। পরিশেষে বলা যায়, ইসলামের ইতিহাসে রাসুল (স)-এর হিজরতের গুরুত্ব ও তাৎপর্য অপরিসীম।"
        }
      ]
    },
    {
      "number": "9",
      "uddipok": "১৯৭২ সালে ড. কামাল হোসেনের সভাপতিত্বে স্বাধীন বাংলাদেশের সংবিধান প্রণীত হয়। পরবর্তীতে ইহাতে ১৫ বার সংশোধনী আনা হলেও ইহা মানুষের সব সমস্যা সমাধান করতে পারেনি। কিন্তু দেড় হাজার বছর আগে আরব দেশে যে সংবিধান প্রণীত হয়, তা রক্তের পরিবর্তে ধর্মের ভিত্তিতে একটি সাধারণ উম্মাহ গঠন করতে ও শান্তি প্রতিষ্ঠা করতে সক্ষম হয়েছিল।",
      "tag": "BNMPC 25",
      "sub_questions": [
        {
          "label": "ক",
          "question": "কত সালে মেরাজ সংঘটিত হয়েছিল?",
          "explanation": "৬২০ সালে মেরাজ সংঘটিত হয়েছিল।"
        },
        {
          "label": "খ",
          "question": "আকাবার শপথ বলতে কী বোঝায়?",
          "explanation": "মদিনার আউস ও খাযরাজ গোত্রের কিছু লোক আকাবা পর্বতের পাদদেশে ইসলাম গ্রহণ করে ইসলাম রক্ষার্থে মহানবি (স)-এর কাছে যে শপথ গ্রহণ করেন, তা 'বাইয়াতে আকাবা' বা আকাবার শপথ নামে পরিচিত। হজের মৌসুমে ইসলামের সুমহান বাণীতে আকৃষ্ট হয়ে আউস ও খাযরাজ গোত্রের লোকেরা আকাবায় ইসলাম রক্ষার শপথ গ্রহণ করেছিল। তিনটি পর্যায়ে তারা এ শপথ গ্রহণ করেছিল। প্রথম পর্যায়ে ৬২০ খ্রিষ্টাব্দে, দ্বিতীয় পর্যায়ে ৬২১ খ্রিষ্টাব্দে এবং তৃতীয় পর্যায়ে ৬২২ খ্রিষ্টাব্দে। এসব শপথে ইসলাম গ্রহণকারীরা নিজেদের জান-মাল উৎসর্গ করে আল্লাহ ও তাঁর রাসুল (স)-এর আনুগত্য করার শপথ গ্রহণ করেন।"
        },
        {
          "label": "গ",
          "question": "উদ্দীপকে বর্ণিত সংবিধানের সাথে তোমার পাঠ্যবইয়ের কোন সংবিধানের মিল পাওয়া যায়? ব্যাখ্যা করো।",
          "explanation": "উদ্দীপকে বর্ণিত সংবিধানের সাথে রাসুল (স) কর্তৃক প্রণীত মদিনা সনদের মিল রয়েছে। মানবতার মুক্তির দূত রাসুল (স) আজ থেকে প্রায় ১৪০০ বছর আগে মানবমুক্তির দিকনির্দেশনা প্রদান করেছেন। তিনি তাঁর কথা ও কাজের মাধ্যমে বিশ্ববাসীকে সঠিক পথে চলার দৃষ্টান্ত রেখে গেছেন। মদিনা সনদ প্রণয়নও তাঁর এ রকম একটি দৃষ্টান্তমূলক কর্মসূচি। এ সনদের মাধ্যমে তিনি জাতি-ধর্ম-বর্ণ নির্বিশেষে সব মানুষের সমান অধিকার রক্ষার মাধ্যমে একটি আদর্শ সমাজ গঠনের রূপরেখা প্রণয়ন করেছেন, যার প্রতিফলন রয়েছে উদ্দীপকে বর্ণিত ঘটনায়। উদ্দীপকে বর্ণিত বাংলাদেশের সংবিধান এখন পর্যন্ত ১৫ বার পরিবর্তন করা হলেও তা মানুষের সব সমস্যার সমাধান করতে পারেনি। কিন্তু দেড় হাজার বছর পূর্বে আরব দেশে যে সংবিধান প্রণীত হয় তা আরব দেশে শান্তি প্রতিষ্ঠা করতে সক্ষম হয়েছিল। যা দ্বারা স্পষ্টত মদিনা সনদকে নির্দেশ করা হয়েছে। হিজরতের (৬২২ খ্রি.) পর রাসুল (স) মদিনায় পৌঁছে এ রকম একটি সনদ প্রণয়ন করেছিলেন। মদিনা ও আশপাশে বসবাসকারী মুসলিম, ইহুদি, খ্রিষ্টান ও পৌত্তলিকদের মধ্যে সম্ভাব ও সম্প্রীতি স্থাপনের মাধ্যমে একটি আদর্শ রাষ্ট্র ও সমাজ গঠনের লক্ষ্যে তিনি এ সনদ প্রণয়ন করেন। বিশ্বের প্রথম লিখিত সংবিধান মদিনা সনদে তিনি ৪৭টি ধারা সংযোজন করেন, যার সবকটিই ছিল মানুষের শান্তি, সমৃদ্ধি ও অধিকারের রক্ষাকবচ। এ সনদে তিনি সব সম্প্রদায়কে সমান অধিকার প্রদানের ঘোষণা দেন। পাশাপাশি সবাইকে স্বাধীনভাবে নিজ নিজ ধর্ম পালনের অধিকার প্রদান করেন। এ সনদে তিনি রক্তপাত, হত্যা, বলাৎকার প্রভৃতি অপরাধমূলক কাজকে নিষিদ্ধ ঘোষণা করেন। দুর্বল, অসহায়কে সর্বতোভাবে সাহায্য করার আহ্বান জানান। সুতরাং বলা যায়, উদ্দীপকের সাথে মহানবি (স)-এর প্রণীত মদিনা সনদের মিল রয়েছে।"
        },
        {
          "label": "ঘ",
          "question": "সমাজে শান্তি প্রতিষ্ঠায় আরবদের সংবিধানের ভূমিকা লেখো।",
          "explanation": "সমাজে শান্তি প্রতিষ্ঠায় মদিনা সনদের ভূমিকা অপরিসীম। মদিনা সনদ ছিল রাসুল (স)-এর সর্বাধিক রাজনৈতিক দূরদর্শিতার ফসল। তাঁর আগে কোনো প্রশাসক বা নবি জাতিকে লিখিত সংবিধান দিতে পারেনি। মুহাম্মদ (স) প্রথম তাঁর লিখিত সংবিধানের ভিত্তিতে সব শ্রেণির মানুষের অধিকার প্রতিষ্ঠা করে শ্রেষ্ঠত্বের প্রমাণ দিয়েছিলেন। এ সনদ সমাজ থেকে বৈষম্য দূর করে শান্তি প্রতিষ্ঠায় অগ্রণী ভূমিকা রেখেছিল। যার ইঙ্গিত উদ্দীপকেও রয়েছে। উদ্দীপকে বলা হয়েছে, দেড় হাজার বছর পূর্বে আরব দেশে যে সংবিধান প্রণীত হয় তা রক্তের পরিবর্তে ধর্মের ভিত্তিতে একটি সাধারণ উম্মাহ গঠন করতে ও শান্তি প্রতিষ্ঠা করতে সক্ষম হয়েছিল। এটি দ্বারা মদিনা সনদের গুরুত্বকেই প্রতিফলিত করা হয়েছে। কেননা মহানবি (স) প্রণীত মদিনা সনদ শতধাবিভক্ত মদিনাবাসী, মুসলমান ও অমুসলমান সম্প্রদায়কে ভ্রাতৃত্বের বন্ধনে আবন্ধ করে, হিংসা, দ্বেষ ও কলহের অবসান করে এবং বিপদে সবাই একে অপরের পাশে দাঁড়ানোর জন্য প্রতিশ্রুতিবদ্ধ হয়। মদিনা সনদের মাধ্যমে মহানবি (স) মুসলমান, ইহুদি, খ্রিষ্টানসহ সব মানুষের সমাধিকার নিশ্চিত করেন। এ সনদে স্বাক্ষরকারী সকল জাতি যুদ্ধ-বিগ্রহ করা থেকে বিরত থাকার নিশ্চয়তা দেয়। ফলে মানুষের জান-মালের নিরাপত্তা নিশ্চিত হয় ও মৌলিক অধিকার প্রতিষ্ঠার পথ সুগম হয়। জাতি-ধর্ম-বর্ণ নির্বিশেষে ভ্রাতৃত্ববোধ ও সম্প্রীতির বন্ধন সৃষ্টিতে মদিনা সনদ এক অতুলনীয় রাজনৈতিক ঐক্য প্রতিষ্ঠা করে। তাছাড়া হযরত মুহাম্মদ (স)-এর ওপর মদিনা রাষ্ট্র পরিচালনার ভার অর্পিত হলে তিনি গোত্রভিত্তিক শাসনব্যবস্থার বিলুপ্তি ঘোষণা করে এক আল্লাহর সার্বভৌমত্ব প্রতিষ্ঠা ও ইসলামি শাসনতন্ত্র কায়েম করেন। পরিশেষে বলা যায়, মহানবি (স) প্রণীত মদিনা সনদ সব মানুষের সমান অধিকার প্রতিষ্ঠায় গুরুত্বপূর্ণ ভূমিকা পালন করেছিল।"
        }
      ]
    },
    {
      "number": "10",
      "uddipok": "রোমান সম্রাট অগাস্টাস তার প্রজাদের শিক্ষিত করে তোলার জন্য রাজ্যের সর্বত্র স্কুল, কলেজ প্রতিষ্ঠা করেন। এছাড়া তিনি অসংখ্য পাণ্ডুলিপি ল্যাটিন ভাষায় অনুবাদ করেন। ফলে রোমান সাম্রাজ্যে প্রগতির সূচনা হয়।",
      "tag": "BNMPC 25",
      "sub_questions": [
        {
          "label": "ক",
          "question": "",
          "explanation": "৮৩০ সালে বায়তুল হিকমা প্রতিষ্ঠিত হয়।"
        },
        {
          "label": "খ",
          "question": "",
          "explanation": "রাওয়ান্দিয়া সম্প্রদায় হলো একদল উগ্রপন্থি পারসিক। তারা আব্বাসি খলিফা আবু জাফর আল মনসুরকে 'আল্লাহর অবতার' বলে প্রচার করেছিল। খলিফা আবু জাফর আল মনসুরের অতি অনুগত একটি দল তিনিই 'খাদ্য ও পানীয়দাতা সৃষ্টিকর্তা'- এরকম একটি ভ্রান্ত মতবাদ প্রচার করতে থাকে। তাদের এ অনৈসলামিক ও ধর্মদ্রোহিতামূলক আচরণে ধর্মপরায়ণ মানুষ ক্ষুব্ধ হয়। তখন খলিফা আল মনসুর ওই উগ্র পারসিক লোকদের কঠোর হাতে দমন করেন। আর এ বিশেষ ধর্মীয় মতবাদের দলটিই ইসলামের ইতিহাসে 'রাওয়ান্দিয়া' সম্প্রদায় নামে অভিহিত।"
        },
        {
          "label": "গ",
          "question": "",
          "explanation": "উদ্দীপকের রোমান সম্রাটের সাথে আব্বাসি বংশের অন্যতম শাসক খলিফা আল মামুনের মিল পাওয়া যায়। খলিফা আল মামুন ছিলেন আব্বাসি খলিফা হারুন-অর-রশীদের জ্যেষ্ঠ পুত্র। শিক্ষিত, রুচিশীল ও ন্যায়বান এ শাসক বাগদাদ নগরীর শান্তি-শৃঙ্খলা রক্ষার পাশাপাশি শিক্ষা ও সংস্কৃতির উন্নয়নে বিশেষ ভূমিকা রাখেন। আর এ লক্ষ্যে তিনি ৮৩০ খ্রিষ্টাব্দে বাগদাদে বায়তুল হিকমা প্রতিষ্ঠা করেন। এখানে বিভিন্ন বিদেশি গুরুত্বপূর্ণ গ্রন্থের অনুবাদ গবেষণাসহ জ্ঞান-বিজ্ঞানের চর্চা করা হতো, যেমনটি উদ্দীপকের রোমান সম্রাটের উদ্যোগের ক্ষেত্রে লক্ষ করা যায়। উদ্দীপকে বর্ণিত রোমান সম্রাট অগাস্টাস প্রজাদের শিক্ষিত করে তোলার জন্য সর্বত্র স্কুল, কলেজ প্রতিষ্ঠা করেন। এছাড়া তিনি অসংখ্য পাণ্ডুলিপি ল্যাটিন ভাষায় অনুবাদ করেন। খলিফা আল মামুনও আব্বাসি খিলাফতে শিক্ষা বিস্তারের জন্য বাগদাদে একটি কলেজ প্রতিষ্ঠা করেন। তিনি শিক্ষাগ্রহণের জন্য এ প্রতিষ্ঠানটিকে সবার জন্য উন্মুক্ত করে দেন। এই শিক্ষা প্রতিষ্ঠানের ব্যয় নির্বাহের জন্য খলিফা প্রচুর নগদ অর্থ ও লা-খারাজ সম্পত্তি দান করেন। এছাড়া তিনি বায়তুল হিকমা প্রতিষ্ঠা করে জ্ঞান-বিজ্ঞানের প্রসারের ক্ষেত্রে এক নতুন অধ্যায়ের সূচনা করেন। বায়তুল হিকমা গ্রিক, রোমান, পারসিক প্রভৃতি ভাষার প্রাচীন ও সমকালীন গ্রন্থাবলি সংগ্রহ, সংরক্ষণ ও গবেষণার কাজে বিশেষ অবদান রেখেছিল। সেখানে বিভিন্ন প্রাচীন পাণ্ডুলিপি অনুবাদের ব্যবস্থা করা হয়। বায়তুল হিকমায় তিনটি বিভাগ ছিল- গ্রন্থাগার, মিলনায়তন ও অনুবাদ কার্যালয়। জুনায়ন ইবনে ইসহাক নামে একজন পণ্ডিতকে এ প্রতিষ্ঠানের তত্ত্বাবধায়ক নিযুক্ত করা হয়। তার চেষ্টায় এরিস্টটল, প্লেটো, কোস্টার, গ্যালেন, ইউক্লিড, টলেমি প্রমুখ ইউরোপীয় পণ্ডিতের বিখ্যাত প্রাচীন গ্রন্থগুলো আরবি ভাষায় অনূদিত হয়। এর মাধ্যমে আরব ও বহির্বিশ্বের মধ্যে জ্ঞানের বিনিময় হয়, যা উভয়কে উপকৃত করে। কুরআন, হাদিস, তাফসির, তর্কশাস্ত্র, গণিত, রসায়ন, ভূগোল, পদার্থ, চিকিৎসা প্রভৃতি শিক্ষার প্রসারে তিনি ব্যাপক পৃষ্ঠপোষকতা করেন। এ সব দিক দিয়ে উদ্দীপকের রোমান সম্রাটের সঙ্গে আব্বাসি খলিফা আল মামুনের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "খলিফা আল মামুনের জ্ঞান-বিজ্ঞানের প্রায় প্রতিটি শাখার উন্নয়নের উদ্যোগ আরব দেশে প্রগতির সূচনা করেছিল। রোমান সম্রাট অগাস্টাস সিজার জ্ঞান-বিজ্ঞানের প্রসারের জন্য অনেক শিক্ষায়তন প্রতিষ্ঠা করেছিলেন, যা জ্ঞান-বিজ্ঞানের অগ্রযাত্রায় বলিষ্ঠ ভূমিকা রাখে। অগাস্টাসের মতোই খলিফা আল মামুন আরবে জ্ঞান-বিজ্ঞানের অগ্রগতিতে ব্যাপক পৃষ্ঠপোষকতা করেন। তার এ ভূমিকা তৎকালীন আরব বিশ্বে জাগরণ সৃষ্টি করেছিল। খলিফা আল মামুন বাগদাদে বায়তুল হিকমা প্রতিষ্ঠা করে সবার জন্য জ্ঞান-বিজ্ঞান চর্চার দ্বার উন্মুক্ত করে দেন। এখানে দেশি-বিদেশি গ্রন্থের অনুবাদ, গবেষণা করা হতো যা জ্ঞান চর্চায় বিশেষ ভূমিকা রাখে। মামুন জ্যোতির্বিজ্ঞানে উৎসাহী ছিলেন। তাই জ্যোতির্বিদ্যার উৎকর্ষ সাধনে তিনি বাগদাদের অদূরে শামাসিয়ায় জ্যোতির্বিজ্ঞান নিয়ে গবেষণার জন্য একটি মানমন্দির নির্মাণ করেন। রাজ্যের বিভিন্ন অঞ্চলে মহাকাশ পর্যবেক্ষণ কেন্দ্র প্রতিষ্ঠিত হয়। খলিফার আদেশে মুসলিম গবেষকেরা পৃথিবীর আকার ও চন্দ্র-সূর্যের অবস্থান, গতিপ্রকৃতি ইত্যাদি বিষয়ে বিভিন্ন মূল্যবান তথ্য আবিষ্কার করেন। মামুনের সময়েই আরব পদার্থবিদ আবুল হাসান দূরবীণ যন্ত্র আবিষ্কার করেন। তার শাসনামলে আব্বাসি গণিত শাস্ত্রের চরম উৎকর্ষ সাধিত হয়। মামুন নিজে একজন গণিতজ্ঞ ছিলেন। 'হিসাবুল-জাবর ওয়াল মুকাবালাহ'-এর রচয়িতা আল খাওয়ারিজমি তার সময়কারই বিখ্যাত গণিতজ্ঞ ছিলেন। ষোড়শ শতাব্দী পর্যন্ত এ গ্রন্থটি ইউরোপের বিভিন্ন বিশ্ববিদ্যালয়ের পাঠ্যসূচির অন্তর্ভুক্ত ছিল। খলিফা মামুনের পৃষ্ঠপোষকতায় বিখ্যাত রসায়নবিদ জাবির ইবনে হাইয়ান ভস্মীকরণ ও লঘুকরণ সূত্র দুটি আবিষ্কার করেন। এছাড়া খলিফা মামুন দর্শনশাস্ত্রের উন্নতিতে অবদান রেখেছেন। দার্শনিক আল কিন্দি তার পৃষ্ঠপোষকতা লাভ করেন। কিন্দি, এরিস্টটলের 'ধর্মতত্ত্ব' আরবি ভাষায় অনুবাদ করেন এবং মুসলিম দর্শনের সাথে প্লেটো ও এরিস্টটলের মতবাদের সমন্বয় সাধনের চেষ্টা করেন। তাই এটা স্পষ্ট করে বলা যায় যে, জ্ঞান-বিজ্ঞানের উন্নতিতে মামুনের বিভিন্ন পদক্ষেপ তৎকালীন আরবদেশে প্রগতির সূচনা করেছিল।"
        }
      ]
    },
    {
      "number": "11",
      "uddipok": "দশম শতাব্দীতে সেন্ট্রাল এশিয়ায় অনেকগুলো ধর্ম নিরপেক্ষ রাজ্যের উদ্ভব ঘটেছিল। তন্মধ্যে একটি রাজ্যের সুলতান পৌত্তলিকতার দেশ ভারতবর্ষে পুনঃপুনঃ অভিযান চালান এবং তাদের ধন-সম্পদ লুণ্ঠন করে নিজ রাজ্যকে তিলোত্তমায় পরিণত করেন।",
      "tag": "BNMPC 25",
      "sub_questions": [
        {
          "label": "ক",
          "question": "সিন্ধুর বিখ্যাত বন্দরটির নাম কী?",
          "explanation": "সিন্ধুর বিখ্যাত বন্দরটির নাম দেবল।"
        },
        {
          "label": "খ",
          "question": "রাজা দাহির কে ছিলেন?",
          "explanation": "রাজা দাহির ছিলেন সিন্ধুর রাজা। রাজা দাহির ছিলেন সিন্ধু অঞ্চলের শেষ হিন্দু রাজা। তিনি অষ্টম শতাব্দীতে মুসলমানদের বিরুদ্ধে যুদ্ধ করেছিলেন। মুহাম্মদ বিন কাসিমের ভারত অভিযানের মূল কারণ ছিল রাজা দাহিরের উদ্ধত আচরণ। ৭১২ খ্রিষ্টাব্দে মুসলিম বাহিনী ও রাজা দাহিরের মধ্যে চূড়ান্ত শক্তি পরীক্ষা হয়। যুদ্ধে রাজা দাহির পরাজিত ও নিহত হয়।"
        },
        {
          "label": "গ",
          "question": "উদ্দীপকে কোন সুলতানের প্রতি ইঙ্গিত করা হয়েছে? লেখো।",
          "explanation": "উদ্দীপকে গজনির সুলতান মাহমুদের প্রতি ইঙ্গিত করা হয়েছে। সুলতান মাহমুদ ছিলেন সমরপ্রিয় ও দিগ্বিজয়ী বীর। শত্রুপক্ষের অধীন সকল রাজ্য জয় করে তাদের ক্ষমতার চূড়ান্ত বিলোপ সাধনই ছিল সুলতান মাহমুদের মূল লক্ষ্য। তিনি তার সাম্রাজ্যকে সমৃদ্ধিশালী ও সুসজ্জিত করার জন্য প্রচুর অর্থের প্রয়োজন বোধ করেন। এজন্য তিনি বারবার পার্শ্ববর্তী রাজ্যসমূহে হামলা চালিয়ে প্রচুর অর্থ লুট করেন। উদ্দীপকে যার ইঙ্গিত দেওয়া হয়েছে। উদ্দীপকের সুলতান পৌত্তলিকতার দেশ ভারতে বারবার অভিযান চালিয়ে তাদের ধন-সম্পদ লুট করে নিজের রাজ্যকে তিলোত্তমায় পরিণত করেন। যা দ্বারা সুলতান মাহমুদকেই নির্দেশ করা হয়েছে। বিখ্যাত সমরনেতা ও সাহসী বীর গজনির সুলতান মাহমুদও ধন-ঐশ্বর্যে ভরপুর ভারতবর্ষে বারবার আক্রমণ করেন। তার এ অভিযানের উদ্দেশ্য ছিল প্রচুর ধন-সম্পদ আহরণ করে নিজ রাজ্যের উন্নয়ন ঘটানো। তাই তিনি ভারতবর্ষকে তার প্রয়োজনীয় অর্থভাণ্ডার মনে করে ২৭ বছরে (১০০০-১০২৭ খ্রি.) মোট ১৭বার সেখানে অভিযান প্রেরণ করেন এবং প্রতিবারই জয়লাভ করে প্রচুর সম্পদ হস্তগত করেন। এর মধ্যে তার ষোলোতম অভিযানে সোমনাথ মন্দির। থেকে তিনি প্রচুর সম্পদ করায়ত্ত্ব করেন। ভারত অভিযান থেকে আহরিত অর্থ-সম্পদ কাজে লাগিয়ে তিনি গজনি রাজ্যকে সমৃদ্ধিশালী করে গড়ে তুলেছিলেন। তিনি জ্ঞান-বিজ্ঞানের পৃষ্ঠপোষকতায়ও এ সম্পদ ব্যয় করেন। তাছাড়া শিল্প ও সংস্কৃতির পৃষ্ঠপোষক হিসেবে তিনি সুলতান সুলেমানের মতোই উদার ও. আন্তরিক ছিলেন। গজনিতে নির্মিত স্বর্গীয় বধূ মসজিদটি তার উজ্জ্বল প্রমাণ। সুতরাং দেখা যাচ্ছে, উদ্দীপকের সুলতানের ঘটনায় গজনির সুলতান মাহমুদকেই বোঝানো হয়েছে।"
        },
        {
          "label": "ঘ",
          "question": "তার ভারত অভিযানের সাংস্কৃতিক তাৎপর্য লেখো।",
          "explanation": "সুলতান মাহমুদের ভারত অভিযানের সাংস্কৃতিক তাৎপর্য অপরিসীম। সুলতান মাহমুদ ছিলেন একজন বড় মাপের নৃপতি। তিনি ছিলেন অসামান্য ব্যক্তিত্বসম্পন্ন, আত্মমর্যাদাবোধ, সচেতন ও উচ্চভিলাষী ব্যক্তি। ধনলিঙ্গার জন্য তিনি ভারতীয় মন্দির লুট ও ধ্বংস করেন। তিনি গজনিকে কেন্দ্র করে একটি বিশাল সাম্রাজ্য গড়ে তোলেন। আর এ সাম্রাজ্যের সমৃদ্ধির জন্য তার প্রচুর অর্থের প্রয়োজন হয়। যে অর্থের জন্য তিনি বার বার ভারত আক্রমণ করেন। উদ্দীপকে শাসকের প্রতিচ্ছবি ফুটে ওঠেছে। উদ্দীপকের সুলতান বারবার ভারত আক্রমণ করে নিজ রাজ্যকে তিলোত্তমা নগরী গড়ে তোলেন। এটি স্পষ্টত সুলতান মাহমুদকে নির্দেশ করে। বস্তুত সুলতান মাহমুদের ভারত অভিযানের সাংস্কৃতিক তাৎপর্য ছিল সুদূরপ্রসারী। বলার অপেক্ষা রাখে না যে, তার অভিযানে অনেক মন্দির ও শহর ধ্বংস হয়। ভারতীয় শিল্পকলা ও স্থাপত্যের ব্যাপক ক্ষতি হয়। তরে এর কিছু ইতিবাচক সাংস্কৃতিক প্রভাবও লক্ষণীয়। তার এসব অভিযানের মাধ্যমে ফিন্দু ও মুসলিম সংস্কৃতির আদান-প্রদানের সুযোগ ঘটে। ফলে ভারতে উভয়ের সভ্যতা ও সংস্কৃতিতে এক নব অধ্যায়ের সূচনা হয় এবং ইন্দো-মুসলিম কৃষ্টির বিকাশ ঘটে। ভারত থেকে সংগৃহীত ধন-সম্পদ দিয়ে মাহমুদ গজনির সার্বিক উন্নয়ন ছাড়াও সেখানে সাহিত্যের বিকাশ ঘটান। পরোক্ষভাবে হলেও সুলতান মাহমুদের এসব অভিযানসমূহ ভারতবর্ষে ইসলাম প্রসারের পথ উন্মুক্ত করে দেয়। বহু পির-দরবেশ ও পন্ডিতদের মাধ্যমে ভারতীয় সমাজে ইসলামের বিস্তার ঘটে। ভারত থেকে লুষ্ঠিত বিপুল ধনৈশ্বর্য দিয়ে মাহমুদ গজনির উন্নতি ও সমৃদ্ধি সাধন করেন। ফলে গজনির ইতিহাস প্রসিদ্ধ নগরীতে পরিণত হয়। সুতরাং বলা যায়, ভারতে মুসলমানদের রাজনৈতিক অবস্থান সৃষ্টি, গজনির অর্থনৈতিক সমৃদ্ধি এবং মুসলমানদের ধর্মীয় অঞ্চলের প্রসার প্রভৃতি ফলাফলের ভিত্তিতে সুলতান মাহমুদের ভারত অভিযানের সাংস্কৃতিক তাৎপর্য অনস্বীকার্য।"
        }
      ]
    }
  ]
}