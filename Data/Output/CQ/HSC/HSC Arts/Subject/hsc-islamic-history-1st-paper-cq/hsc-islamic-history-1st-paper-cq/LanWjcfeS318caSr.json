{
  "title": "আইডিয়াল কলেজ, মতিঝিল ২০২৪",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "ইতিহাস পাঠের মাধ্যমে জানা যায় যে, একসময় ভারতে মেয়েদের কোনো স্বাধীনতা ছিল না। সতীদাহ তথা স্বামীর সাথে সহমরণসহ ঘৃণ্য কিছু প্রথা বিদ্যমান ছিল। বিধবা বিবাহ নিষিদ্ধ ছিল। উত্তরাধিকার সূত্রে সম্পত্তির মালিকানা থেকেও তারা বঞ্চিত ছিল। বলতে গেলে নারীদের সামাজিক কোনো মর্যাদাই ছিল না। কন্যা সন্তানের প্রতি তাদের অনাগ্রহ এবং ঘৃণা ছিল। এমনকি বর্তমান যুগেও ভারতের কোনো কোনো অঞ্চলে দেখা যায় যে, কন্যা সন্তানের ভ্রূণ হত্যা করা হয়।",
      "tag": "ISCM 24,AHC 24,DB, MB, RB, DIN.B, CB, CTG.B, JB 21",
      "sub_questions": [
        {
          "label": "ক",
          "question": "আল মালা কী?",
          "explanation": "আল মালা হলো ইসলামপূর্ব আরবের একটি রাজনৈতিক সংগঠন বা মন্ত্রণাসভা, যেটি মক্কার বিবদমান গোত্রগুলোর মধ্যে ভারসাম্য রক্ষার চেষ্টা করত।"
        },
        {
          "label": "খ",
          "question": "আরব দেশকে 'জাজিরাতুল আরব' বলা হয় কেন? ব্যাখ্যা করো।",
          "explanation": "ত্রিভুজাকৃতির ভৌগোলিক অবস্থানের জন্য আরব দেশকে 'জাজিরাতুল আরব' বলা হয়। 'জাজিরা' আরবি শব্দ। এর অর্থ উপদ্বীপ। আর আরব একটি ভূখণ্ডের নাম। সুতরাং জাজিরাতুল আরব অর্থ আরব উপদ্বীপ। সাধারণত তিনদিক পানি এবং একদিক স্থল পরিবেষ্টিত ভূখণ্ডকে উপদ্বীপ বলা হয়। আরব এশিয়া মহাদেশের দক্ষিণ-পশ্চিমে অবস্থিত। এটি বিশ্বের সর্ববৃহৎ উপদ্বীপ। এর তিন দিক বিশাল জলরাশি এবং একদিক বিস্তীর্ণ মরুপ্রান্তর দ্বারা বেষ্টিত। এরূপ ত্রিভুজাকৃতির ভৌগোলিক অবস্থানের জন্যই আরব দেশকে জাজিরাতুল আরব বলা হয়।"
        },
        {
          "label": "গ",
          "question": "উদ্দীপকে নারীর যে চিত্র বর্ণনা করা হয়েছে তোমার পাঠ্যপুস্তকের কোন দেশের সাথে এর সাদৃশ্য রয়েছে? ব্যাখ্যা করো।",
          "explanation": "উদ্দীপকে নারীর যে চিত্র বর্ণনা করা হয়েছে তার সাথে প্রাক-ইসলামি আরবের নারীদের সাদৃশ্য রয়েছে। প্রাক-ইসলামি আরবদের সামাজিক ও নৈতিক জীবন ছিল কলুষিত। এখানে নারীর কোনো অধিকারই ছিল না। সর্বক্ষেত্রে নারীরা নিগৃহীত ছিল। তাদের মান-সম্মান এবং জীবনের কোনো মূল্যই দেওয়া হতো না। উদ্দীপকের ভারতের নারীদের ক্ষেত্রেও একই অবস্থা দেখা যায়। উদ্দীপকে ভারতের কোনো এক সময়ের নারীদের কথা বলা হয়েছে, যখন সহমরণ প্রথা প্রচলিত ছিল। তখন নারীদের সামাজিক-অর্থনৈতিক কোনো মর্যাদাই ছিল না। প্রাক-ইসলামি আরবেও এমন চিত্র লক্ষ করা যায়। পাপাচার, কুসংস্কার, অন্যায়, অবিচার তৎকালীন আরব সমাজকে কলুষিত করেছিল। মূর্খতা, বর্বরতা ও অশ্লীলতায় সমগ্র দেশ নিমজ্জিত ছিল। নারীদের কোনো সম্মান দেওয়া হতো না। তাদেরকে ভোগ্যপণ্য হিসেবে গণ্য করা হতো। কন্যা সন্তানদের জীবিত কবর দেওয়া হতো। নারীদের বাজারে বিক্রি করা হতো। নানা ধরনের বিশৃঙ্খলা ও অনৈতিক কার্যক্রমে তখনকার আরববাসী এতটাই মগ্ন ছিল যে, সে সময়কাল আজও ইতিহাসে জাহেলিয়া যুগ হিসেবে চিহ্নিত হয়ে আছে। এমন কোনো অন্যায় ছিল না, যা প্রাক-ইসলামি আরববাসী করত না। বিশেষ করে নারীদের প্রতি তাদের অমানবিক আচরণ সব যুগের মানুষের বর্বরতাকে হার মানায়। সুতরাং বলা যায়, উদ্দীপকে বর্ণিত নারীদের অবস্থা প্রাক-ইসলামি আরবের নারীর অবস্থার সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের আলোকে সে যুগের নারীদের সামাজিক ও অর্থনৈতিক অবস্থার বর্ণনা দাও।",
          "explanation": "প্রাক-ইসলামি আরবের নারীদের সামাজিক ও অর্থনৈতিক অবস্থা ছিল অত্যন্ত শোচনীয়। নারী-পুরুষ উভয়ই মহান আল্লাহর সৃষ্টি। তবে প্রাক-ইসলামি আরবরা আল্লাহর ইবাদতের পরিবর্তে মূর্তিপূজায় বিভোর ছিল তাই আল্লাহর সৃষ্টি নারী জাতির গুরুত্ব তারা বুঝতো না। এ কারণে তারা নারীদেরকে সবদিক থেকে বঞ্চিত করত। সামাজিক ও অর্থনৈতিক দিক থেকে এ বঞ্চনার পরিমাণ ছিল অনেক বেশি। উদ্দীপকে উল্লেখিত ভারতের নারীদের ক্ষেত্রেও এমনটি দেখা যায়। প্রাক-ইসলামি আরব সমাজে নারীদের কোনো সুদৃঢ় অবস্থান ছিল না। তাদের জীবন এবং সম্মান ছিল খুবই নড়বড়ে। এ সময় নারীদেরকে ভোগ্যপণ্য হিসেবে বিবেচনা করা হতো। পুরুষেরা ইচ্ছেমতো বিয়ে করতে এবং তালাক দিতে পারত। তাদের বিবাহ ও তালাকের কোনো সুনির্দিষ্ট নিয়ম ছিল না। বিমাতা ও বোনকেও বিয়ে করার প্রথা ছিল। একাধিক স্ত্রী থাকার পরও দাসিদের উপপত্নী হিসেবে ব্যবহার করত। নারীদেরকে হাটে- বাজারে বিক্রি করা হতো। মৃত স্বামী, পিতা বা নিকটাত্মীয়ের সম্পত্তি থেকেও নারীরা বঞ্চিত ছিল। প্রাক-ইসলামি আরবে কন্যা সন্তান জন্ম দেওয়া ছিল লজ্জাজনক ব্যাপার। অনেকে লজ্জা ও দারিদ্র্যের কারণে কন্যা সন্তানকে জীবন্ত কবর দিতেও কুণ্ঠাবোধ করত না। বনু কুরাইশ ও বনু তামিম গোত্রের লোকেরা কন্যাসন্তানকে হত্যা করে গর্ববোধ করত। তবে অভিজাত পরিবারে নারীর অবস্থান ছিল সন্তোষজনক। কারণ আবু জেহেলের মা এবং খাদিজা (রা) দুজনেই ধনাঢ্য মহিলা ছিলেন। কিছুটা ব্যতিক্রম ছাড়া উপরের আলোচনা থেকে বোঝা যায়, প্রাক-ইসলামি আরবে নারীর সামাজিক ও অর্থনৈতিক অবস্থা ছিল অত্যন্ত করুণ।"
        }
      ]
    },
    {
      "number": "2",
      "uddipok": "মোহনপুর এলাকার অধিবাসীদের মধ্যে সবসময় হানাহানি, সংঘাত লেগেই থাকে। প্রত্যেকটি ওয়ার্ডে একজন করে নির্বাচিত মেম্বার রয়েছে। নিজ ওয়ার্ডে না হলেও ফসল কাটা, মাছ ধরা, পশুপালন ইত্যাদি নিয়ে ওয়ার্ডে ওয়ার্ডে আন্তঃকলহ লেগেই থাকে। তবে সবচেয়ে ভয়াবহ অবস্থা নারীদের। পুরুষরা তাদের অভিশাপ ও বোঝা মনে করে।",
      "tag": "ISCM 24,RB, JB, BB 19",
      "sub_questions": [
        {
          "label": "ক",
          "question": "ইয়েমেন শব্দের অর্থ কী?",
          "explanation": "'ইয়েমেন' শব্দের অর্থ সুখী বা সৌভাগ্যবান।"
        },
        {
          "label": "খ",
          "question": "হানিফ কারা? ব্যাখ্যা করো।",
          "explanation": "ইসলাম-পূর্ব যুগে আরবের আল্লাহর একত্ববাদে বিশ্বাসীরা হলো হানিফ সম্প্রদায়। জাহেলি যুগে আরব সমাজে মুষ্টিমেয় লোক আল্লাহর একত্ববাদে বিশ্বাসী ছিল। তারা দেব-দেবীর পূজা থেকে বিরত থাকত। এদের সংখ্যা ছিল খুব কম। শুধু মূর্তিপূজা নয়, এরা তৎকালীন আরবের অন্যায়-অত্যাচার কুসংস্কার, অনৈতিক জীবনযাপনের ঘোরবিরোধী ছিল। এরা হযরত ইবরাহিম (আ)-এর প্রচারিত তাওহিদের অনুসারী ছিল। জাহেলি যুগে এরাই হানিফ সম্প্রদায় নামে পরিচিত ছিল।"
        },
        {
          "label": "গ",
          "question": "উদ্দীপকের ওয়ার্ড ব্যবস্থার সাথে প্রাচীন আরবের কোন প্রথার মিল রয়েছে? ব্যাখ্যা করো।",
          "explanation": "উদ্দীপকের ওয়ার্ড ব্যবস্থার সাথে গ্রাক-ইসলামি আরবের গোত্র প্রথার মিল রয়েছে। প্রাক-ইসলামি যুগে আরব উপদ্বীপে গোত্রভিত্তিক শাসনব্যবস্থা প্রচলিত ছিল। কেন্দ্রীয় শাসন অনুপস্থিত থাকায় তৎকালীন আরবের রাজনৈতিক পরিস্থিতি অত্যন্ত নৈরাজ্যজনক ও বিশৃঙ্খলায় পরিপূর্ণ ছিল। উদ্দীপকের ওয়ার্ড ব্যবস্থায়ও অনুরূপ পরিস্থিতি দেখা যায়। উদ্দীপকের মোহনপুর এলাকার অধিবাসীদের মধ্যেও সবসময় হানাহানি লেগে থাকে। এখানে ওয়ার্ড ব্যবস্থা বিদ্যমান এবং প্রতিটি ওয়ার্ডে একজন করে নির্বাচিত মেম্বারও রয়েছেন। তাই এখানে নিজ ওয়ার্ডের মধ্যে দ্বন্দ্ব হয় না। কিন্তু ফসল কাটা, মাছ ধরা প্রভৃতি ক্ষুদ্র বিষয় নিয়ে ওয়ার্ডে ওয়ার্ডে আন্তঃকলহ লেগেই থাকে। আরবদের গোত্রীয় ব্যবস্থায়ও প্রত্যেক গোত্রের মধ্য থেকে একজন করে দলপতি নির্বাচন করা হতো। একই গোত্রের লোকদের মধ্যে পারস্পরিক মিল ছিল। গোত্রের সদস্যরা শেখ বা গোত্রপ্রধানের প্রতি আনুগত্য প্রদর্শন করলেও তারা ব্যক্তিগত স্বাধীনতা বিসর্জন দিতে রাজি ছিল না। তাই অনেক সময় গোত্রের মধ্যেও অশান্তি বিরাজ করত। এছাড়া ভিন্ন গোত্রের লোকদের মধ্যে পারস্পরিক শত্রুতা লেগেই থাকত। পানির নহর, গবাদি পশু, তৃণভূমি দখল, ঘোড়দৌড়ের মতো সামান্য ঘটনাকে কেন্দ্র করে এক গোত্রের সাথে অন্য গোত্রের রক্তক্ষয়ী সংঘর্ষ হতো। তাদের গোত্রপ্রধান থাকলেও কেন্দ্রীয় কোনো শাসন না থাকায় এসব গোত্রকলহ বন্ধ করা অসম্ভব হয়ে পড়েছিল। সুতরাং বলা যায়, উদ্দীপকের ওয়ার্ড ব্যবস্থা প্রাক- ইসলামি আরবের গোত্রপ্রথারই প্রতিরূপ।"
        },
        {
          "label": "ঘ",
          "question": "উদ্দীপকের আলোকে প্রাচীন আরবের নারীদের অবস্থা মূল্যায়ন। করো।",
          "explanation": "উদ্দীপকে বর্ণিত মোহনপুরের নারীদের অবস্থার মতো প্রাক-ইসলামি আরবের নারীদের অবস্থাও ছিল অত্যন্ত শোচনীয়। প্রাক-ইসলামি যুগে আরবের নারীদের সামাজিক মর্যাদা বলে কিছু ছিল না। তাদের জীবন এবং সম্মান ছিল পুরুষের অধীনে। সাধারণভাবে নারীরা ছিল সব ধরনের অধিকার থেকে বঞ্চিত এবং নির্যাতিত। তাই তাদেরকে ইচ্ছামতো ব্যবহার করাই ছিল তৎকালীন, ভোগবিলাসী পুরুষের কাজ। এসব কারণে নারীদের অবস্থান অত্যন্ত শোচনীয় পর্যায়ে পৌছে গিয়েছিল। মোহনপুরের নারীরাও অধিকারবঞ্চিত ও কর্মক্ষম না হওয়ার কারণে অনুরূপ অবস্থানে পৌছেছে। উদ্দীপকে বর্ণিত মোহনপুরের নারীদের অবস্থা অত্যন্ত ভয়াবহ। তারা পুরুষের মতো ফসল ফলাতে বা মাছ ধরতে অভ্যস্ত না হওয়ায় তাদেরকে বোঝা হিসেবে বিবেচনা করা হয়। তাদেরকে কোনো সামাজিক মর্যাদা দেওয়া হয় না। প্রাক-ইসলামি আরবেও নারীরা ছিল ঘৃণিত, অবহেলিত এবং ভোগের, সামগ্রী। পুরুষেরা একাধিক নারীর সাথে অবৈধ সম্পর্ক স্থাপন করত। কিন্তু তাদেরকে বৈবাহিক মর্যাদা দিত না। তখন বিমাতা, সহোদর ভগ্নিকেও বিবাহ করার মতো ঘৃণ্য প্রথা প্রচলিত ছিল। নারীরা পণ্যদ্রব্যের মতো হাটে-বাজারে বিক্রি হতো। অনেক পিতা দারিদ্র্য ও লজ্জার ভয়ে কন্যাসন্তানকে জীবন্ত কবর দিত। কোনো কোনো গোত্রের লোকেরা কন্যাসন্তানকে হত্যা করে গর্ববোধ করত। উপরের আলোচনায় স্পষ্ট হয় যে, মোহনপুরের নারী সমাজ এবং প্রাক- ইসলামি যুগের নারীদের অবস্থা ছিল অত্যন্ত মানবেতর ও দুর্বিষহ।"
        }
      ]
    },
    {
      "number": "3",
      "uddipok": "স্বাধীনতা লাভের পর মালয়েশিয়ার সরকারপ্রধান রাষ্ট্র পরিচালনার জন্য একটি সংবিধান প্রণয়ন করেন। নাগরিকদের সামাজিক, রাজনৈতিক, দলীয় ও অর্থনৈতিক অধিকার রক্ষা এবং সকল রাজনৈতিক দল তথা সম্প্রদায়কে একটি স্বাভাবিক পরিবেশে তাদের কর্মকাণ্ড পরিচালনার সুযোগ দেওয়ার লক্ষ্যে রাষ্ট্রের অভিজ্ঞ ব্যক্তিবর্গ ও বিভিন্ন ধর্মের প্রতিনিধিদের সমন্বয়ে একটি লিখিত সংবিধান প্রণয়ন করা হয়। ফলে নাগরিক অধিকার নিশ্চিত হওয়ার পাশাপাশি সুদ্ধ রাজনৈতিক পরিবেশের সৃষ্টি হয়।",
      "tag": "ISCM 24,SB, BB 21",
      "sub_questions": [
        {
          "label": "ক",
          "question": "মদিনার পূর্বনাম কী ছিল?",
          "explanation": "মদিনার পূর্বনাম ইয়াসরিব।"
        },
        {
          "label": "খ",
          "question": "হিজরত ও দেশত্যাগের মধ্যে পার্থক্য কী? বুঝিয়ে লেখো।",
          "explanation": "হিজরত এবং দেশত্যাগের মধ্যে মৌলিক কিছু পার্থক্য রয়েছে। শাব্দিকভাবে হিজরত ও দেশত্যাগ একই অর্থ ধারণ করে। উভয়ের অভিধানিক অর্থ এক দেশ বা একস্থান থেকে অন্য স্থানে যাওয়া। কিন্তু উদ্দেশ্যের দিক দিয়ে দুটি ভিন্ন বিষয়। দেশত্যাগ যে কোনো বৈষয়িক বা পার্থিব উদ্দেশ্য সাধনে হতে পারে। কিন্তু 'হিজরত' শব্দটির সাথে ইসলাম প্রচার বা প্রসারের বিষয়টি জড়িয়ে আছে। রাসুল (স) ইসলাম প্রচার করতে গিয়ে বিরোধীদের চরম নির্যাতনের শিকার হয়ে হিজরত করতে বাধ্য হয়েছিলেন। বর্তমান সময়েও কেউ যদি অনুরূপ পরিস্থিতিতে বা উদ্দেশ্যে দেশত্যাগ করতে বাধ্য হয়, তবে তা হিজরত বলে গণ্য হবে।"
        },
        {
          "label": "গ",
          "question": "সংবিধান প্রণয়নে উদ্দীপকের সরকারপ্রধান মহানবি (স)-এর কোন কর্মকাণ্ডকে অনুসরণ করেন? ব্যাখ্যা করো।",
          "explanation": "উদ্দীপকে উল্লেখিত সংবিধান প্রণয়নের সাথে মহানবি (স)-এর প্রণীত মদিনা সনদের মিল রয়েছে। সুষ্ঠুভাবে দেশ পরিচালনার মূল চাবিকাঠি হলো সুলিখিত একটি সংবিধান। তাই কোনো দেশের স্বাধীনতা লাভের পর সংবিধান প্রণয়ন করে নাগরিকের মৌলিক অধিকার, স্বাধীনতা, গণতন্ত্র ইত্যাদি নিশ্চিত করা হয়। জনগণের নিরাপত্তা নিশ্চিত করা ও বিভিন্ন গোষ্ঠীর মধ্যে শান্তিপূর্ণ সহাবস্থানের মাধ্যমে একটি স্থিতিশীল রাষ্ট্র গঠন করাই একটি সংবিধানের মূল লক্ষ্য। রাসুল (স) মদিনায় ইসলামি রাষ্ট্র গঠনের পর সেখানে বসবাসরত বিভিন্ন সম্প্রদায়ের মধ্যে ঐক্য ও সম্ভাব গড়ে তোলা এবং সবার অধিকার রক্ষার উদ্দেশ্যে মদিনা সনদ প্রণয়ন করেন। মালয়েশিয়ার সংবিধান প্রণয়নের ক্ষেত্রেও এমন উদ্দেশ্য লক্ষ করা যায়। উদ্দীপকে বর্ণিত মালয়েশিয়া স্বাধীনতা লাভের পর একটি সংবিধান রচনা করেন। রাসুল (স)ও হিজরতের পর মদিনা ও তার আশপাশে বসবাসকারী মুসলিম, ইহুদি, খ্রিষ্টান ও পৌত্তলিকদের মধ্যে সম্প্রীতি স্থাপনের লক্ষ্যে। ৬২২ খ্রিস্টাব্দে সব গোষ্ঠীর জন্য একটি সনদ প্রণয়ন করেন, যা বিশ্ব ইতিহাসে 'মদিনা সনদ' নামে পরিচিত। মহানবি (স) ইসলামি রাষ্ট্র প্রতিষ্ঠা করে মদিনার বিভিন্ন সম্প্রদায়ের প্রতিনিধিদের মতামতের ভিত্তিতে একটি সনদ বা সংবিধান প্রণয়ন করেন। এ সনদে রাসুল (স) মদিনাকে একটি প্রজাতন্ত্র হিসেবে ঘোষণা করেন। তিনি সব সম্প্রদায়কে নিয়ে একটি সাধারণ জাতি গঠন করে সবার সমান অধিকার নিশ্চিত করেন। মদিনা সনদে প্রত্যেকের ধর্মীয় স্বাধীনতা রক্ষাসহ অসহায় ও দুর্বলদের সর্বতোভাবে সহযোগিতার বিধান রাখা হয়। এ সংবিধানের মাধ্যমে মহানবি (স) মদিনায় বসবাসরত বিবদমান সব সম্প্রদায়কে সম্প্রীতির বন্ধনে আবন্ধ করে একটি শান্তিপূর্ণ সমাজ গঠনে সক্ষম হয়েছিলেন। সুতরাং বলা যায়, উদ্দীপকের সংবিধান প্রণয়নের সাথে মহানবি (স)-এর প্রণীত মদিনা সনদের মিল রয়েছে।"
        },
        {
          "label": "ঘ",
          "question": "উদ্দীপকে উল্লেখিত সরকার প্রধান। কর্তৃক লিখি লিখিত সংবিধান প্রণয়ন অপেক্ষা মহানবি (স) কর্তৃক গৃহীত কর্মকাণ্ড অধিক তাৎপর্যপূর্ণ- বিশ্লেষণ করো।",
          "explanation": "উদ্দীপকে উল্লেখিত সরকার প্রধান কর্তৃক সংবিধান প্রণয়ন অপেক্ষা মহানবি (স) কর্তৃক গৃহীত কর্মকান্ড অধিক তাৎপর্যপূর্ণ। মহানবি (স)-এর মদিনা সনদ প্রণয়ন ইসলামের ইতিহাসে একটি যুগান্তকারী পদক্ষেপ। আরবের সর্বক্ষেত্রে সংস্কার সাধনে এটি অসামান্য ভূমিকা পালন করে। শুধু আরবেই নয়, মদিনা সনদ সর্বযুগের সব স্থানের রাষ্ট্র পরিচালনার অনুসরণীয় আদর্শ দলিল। উদ্দীপকের প্রণীত সংবিধানের ফলে মালয়েশিয়ায় নাগরিক অধিকার নিশ্চিত হওয়ার পাশাপাশি সুদ্ধ রাজনৈতিক পরিবেশ সৃষ্টি হয়। অপরপক্ষে, মদিনা সনদ প্রণয়নের ফলে মদিনার মুসলমান ও অমুসলিমদের মধ্যে সাম্প্রদায়িক সম্প্রীতি সৃষ্টি হয়। এর মাধ্যমে হিংসা-বিদ্বেষ ও কলহ ভুলে বিপদের সময় সবাই একে অপরের পাশে দাঁড়ানোর জন্য প্রতিজ্ঞাবদ্ধ হয়। এতে জাতি, ধর্ম, বর্ণ নির্বিশেষে সবাই ভ্রাতৃত্ব বন্ধনে আবন্ধ হয়। ফলে এক সুদৃঢ় রাজনৈতিক ঐক্য প্রতিষ্ঠিত হয়। মদিনা সনদের মাধ্যমে প্রমাণিত হয়, হযরত মুহাম্মদ (স) শুধু ধর্মপ্রচারকই নন; বরং তিনি বিশ্বের এক যুগান্তকারী বিপ্লবী শাসকও বটে। মদিনা সনদের ধারা অনুযায়ী রাসুল (স) নিজেকে বিচার বিভাগ, আইন প্রণয়ন, সামরিক ও প্রশাসনিক ক্ষমতার সর্বোচ্চ স্থানে অধিষ্ঠিত করেন। মদিনা সনদের মাধ্যমেই আল্লাহর সার্বভৌমত্ব প্রতিষ্ঠা ও ইসলামি শাসনতন্ত্র কায়েম হয়। মদিনা সনদের ধারা অনুযায়ী যুদ্ধ-বিগ্রহ বন্ধ হওয়ায় মানুষের জান-মালের নিরাপত্তা নিশ্চিত হয়। মদিনা সনদে স্বাক্ষরকারী সব সম্প্রদায়কে একটি উম্মাহ বা জাতি হিসেবে ঘোষণা করা হয়। ইহুদি, খ্রিষ্টানসহ সবাই সনদের ধারাগুলো মেনে চলার অঙ্গীকার করে। ফলে জাতীয় ঐক্য গড়ে ওঠে। মদিনা সনদ প্রণয়নের পর পুরো আরবে ইসলামের ব্যাপক প্রচার ও প্রসার হয়। বিভিন্ন যুদ্ধে জয়লাভের মাধ্যমে মহানবি (স) ইসলামকে সুপ্রতিষ্ঠিত করেন। পরিশেষে বলা যায়, মদিনা সনদ ইসলাম, মুসলমান, রাষ্ট্র, সমাজ, নবি - (স)-এর ক্ষেত্রে যতটা কার্যকর সুফল বয়ে আনে উদ্দীপকের সংবিধানে তা দেখা যায় না। তাই উদ্দীপকের সংবিধান অপেক্ষা মদিনা সনদ অধিক তাৎপর্যপূর্ণ।"
        }
      ]
    },
    {
      "number": "4",
      "uddipok": "কক্সবাজার সমুদ্র সৈকতে বিপদসীমা চিহ্নিত করে পর্যটন কর্পোরেশন নিরাপত্তা কর্মী নিয়োগ করে। একদা নিরাপত্তা কর্মীদের ঝিনুক কুড়ানোর সময় সাগরের ঢেউয়ে একদল পর্যটক বিপদসীমায় ঢুকে পড়ে দুর্ঘটনার শিকার হয় এবং ২ জন পর্যটক সমুদ্রে হারিয়ে যায়। অবস্থা নিয়ন্ত্রণে আনতে পর্যটন কর্পোরেশন বিপদসীমা এলাকায় বিপদ চিহ্নিত ইলেকট্রনিক বাতি, সীমানা পতাকা, সতর্ক ঘণ্টা স্থাপনের উদ্যোগ গ্রহণ করে।",
      "tag": "ISCM 24",
      "sub_questions": [
        {
          "label": "ক",
          "question": "আসাদুল্লাহ অর্থ কী?",
          "explanation": "আসাদুল্লাহ অর্থ আল্লাহর সিংহ।"
        },
        {
          "label": "খ",
          "question": "জিজিয়া কোন ধরনের কর? ব্যাখ্যা করো।",
          "explanation": "জিজিয়া একটি নিরাপত্তামূলক কর। মুসলিম রাষ্ট্রে বসবাসরত অমুসলিম প্রজারা তাদের নিরাপত্তার স্বার্থে জিজিয়া প্রদান করে। মুসলিম রাষ্ট্রে বসবাস করতে গিয়ে অমুসলিমের জানমাল, সম্ভ্রম যাতে কোনোভাবে ক্ষতিগ্রস্ত না হয়, এ জন্য জিজিয়া প্রদান করা হতো। মহানবি (স)-এর সময়ে প্রত্যেক সামর্থ্যবান অমুসলিমের ওপর এ কর ধার্য ছিল। পরবর্তীতে ওমর (রা) গরিব, শিশু, নারী, বিকলাঙ্গ এবং অসামর্থ্যবান পুরুষকে এ কর প্রদান থেকে মুক্তি দিয়েছিলেন। আবার জিম্মি বা অমুসলিম প্রজাদের নিরাপত্তা দানে ব্যর্থ হলে জিজিয়ার অর্থ ফেরত দেওয়া হতো।"
        },
        {
          "label": "গ",
          "question": "নিরাপত্তা কর্মীদের অর্পিত দায়িত্ব ফেলে ঝিনুক কুড়ানোর ঘটনায় ইসলামে কোন যুদ্ধের ঘটনার ইঙ্গিত দেয়? ব্যাখ্যা করো।",
          "explanation": "নিরাপত্তা কর্মীদের অর্পিত দায়িত্ব ফেলে ঝিনুক কুড়ানোর ঘটনা ইসলামের ইতিহাসের অন্যতম ঘটনা উহুদ যুদ্ধের ইঙ্গিত দেয়। যুদ্ধে জয়লাভের জন্য সেনাপতির নির্দেশনা অনুসরণ এবং আন্তরিকতার সাথে যুদ্ধ করা আবশ্যক। নেতার আদেশ অমান্য করার কারণেই উদ্বুদ যুদ্ধে মুসলমানরা পরাজিত হয়েছিল। শুধু যুদ্ধক্ষেত্রে নয়, যেকোনো দলীয় কাজে ব্যর্থতা বা বিপর্যয় এড়িয়ে সফলতা লাভের জন্য কর্তৃপক্ষ বা নেতার আদেশ মেনে চলা আবশ্যক। উদ্দীপকে আলোচিত ঘটনায় এ কথার সত্যতা পাওয়া যায়। উদ্দীপকে দেখা যায়, নিরাপত্তা কর্মীদের দায়িত্ব অবহেলা করে ঝিনুক কুড়ানোর সময় একদল পর্যটক বিপদসীমায় ঢুকে যান এবং ২ জন সমুদ্রে হারিয়ে যান। নিরাপত্তা কর্মীদের সর্তকহীনতার কারণে তারা এমন ভয়াবহ বিপদের সম্মুখীন হয়। ৬২৫ খ্রিস্টাব্দে মক্কার কুরাইশ এবং মদিনার মুসলমানদের মধ্যে সংঘটিত উহুদ যুদ্ধেও এরূপ বেদনাদায়ক ঘটনা ঘটে। মুসলিম সেনাশিবিরের একপাশে একটি সংকীর্ণ গিরিপথ ছিল। ঐ পথে শত্রুর আক্রমণের আশঙ্কা থাকায় রাসুল (স)-সেটি পাহারা দেওয়ার জন্য ৫০ জন তীরন্দাজ নিযুক্ত করেন। তিনি তাদের কোনো অবস্থাতেই গিরিপথ ত্যাগ না করার নির্দেশ দেন। কিন্তু যুদ্ধের প্রাথমিক পর্যায়ে মুসলমানদের বিজয় দেখে গিরিপথ রক্ষীরা তাদের অবস্থান ত্যাগ করে গনিমত (যুদ্ধলব্ধ সম্পদ) সংগ্রহে ব্যস্ত হয়ে পড়ে। তখন ঐ অরক্ষিত গিরিপথ দিয়ে কুরাইশ সেনাপতি খালিদ বিন ওয়ালিদ পাল্টা আক্রমণ করে। ফলে মুসলমানরা পরাজিত হয়। সুতরাং উদ্দীপকের ঘটনা উদ্বুদ যুদ্ধেরই ইঙ্গিত দেয়।"
        },
        {
          "label": "ঘ",
          "question": "পর্যায়ক্রমে নিরাপত্তার স্বার্থে গৃহীত পদক্ষেপ খন্দকের যুদ্ধের অনুরূপ- বিশ্লেষণ করো।",
          "explanation": "পর্যটন কর্পোরেশনের পর্যায়ক্রমে নিরাপত্তার স্বার্থে গৃহীত পদক্ষেপ খন্দকের যুদ্ধের অনুরূপ। ইসলামের সূচনালগ্নে যে কয়টি যুদ্ধ সংঘটিত হয়েছিল খন্দকের যুদ্ধ। সেগুলোর মধ্যে অন্যতম। ৬২৭ খ্রিষ্টাব্দে সংঘটিত এ যুদ্ধে মহানবি (স) এক অভিনব যুদ্ধ কৌশলের মাধ্যমে মদিনা আক্রমণকারী কুরাইশদের মোকাবিলা করেন। তিনি পারসিক সাহাবি সালমান ফারসির পরামর্শক্রমে মদিনার চারপাশে খন্দক (পরিখা বা খাল) কেটে কুরাইশদের প্রতিরোধ করেন। তাই ইসলামের ইতিহাসে এ যুদ্ধ 'খন্দকের যুদ্ধ' নামে পরিচিত। এ যুদ্ধে মূলত কৌশলের মাধ্যমেই মুসলমানরা কুরাইশদের পরাজিত করেছিল। উদ্দীপকের ঘটনায় এরকম কৌশলেরই প্রতিফলন দেখা যায়। উদ্দীপকের বর্ণনানুযায়ী, নিরাপত্তা কর্মীদের দায়িত্ব অবহেলা করে ঝিনুক কুড়ানোর সময় একদল পর্যটক দুর্ঘটনার শিকার হয় এবং ২ জন সমুদ্রে হারিয়ে যায়। এটি দ্বারা উহুদ যুদ্ধে নেতার আদেশ অমান্য করে গিরিপথ 'ত্যাগ করে গনিমত সংগ্রহের প্রতি ইঙ্গিত করা হয়েছে। পরবর্তী সময়ে এমন ঘটনা যেন না ঘটে তাই এ অবস্থা নিয়ন্ত্রণে আনতে পর্যটন কর্পোরেশন বিপদসীমা এলাকায় বিপদ চিহ্নিত ইলেকট্রনিক বাতি, সীমানা পতাকা, সতর্ক ঘণ্টা স্থাপন করার উদ্যোগ নেন। অনুরূপ ঘটনা খন্দকের যুদ্ধের ক্ষেত্রেও দেখা যায়। ৬২৭ খ্রিস্টাব্দের ৩১ মার্চ কুরাইশ, ইহুদি ও বেদুইনদের সর্বাধিনায়ক আবু সুফিয়ানের নেতৃত্বে মক্কার মুশরিকরা মদিনা আক্রমণ করে। তাদের প্রতিহত করতে মুহাম্মদ (স) তিন হাজার মুজাহিদের এক বাহিনী মদিনার চারপাশে খননকৃত পরিখার পাহারায় নিযুক্ত করেন। 'পরিখা পেরিয়ে হামলা করতে ব্যর্থ হয়ে কুরাইশরা ২৭ দিন পর্যন্ত মদিনা অবরোধ করে রাখে। কিন্তু দীর্ঘদিন অবস্থান করতে হওয়ায় তাদের বাহিনীতে খাদ্য ও পানীয়ের অভাব দেখা দেয়। এছাড়া মরুঝড়ে তাঁবু উড়ে যায়। তাই কুরাইশরা রাধ্য হয়ে মক্কায় ফিরে যায়। উপরের আলোচনা থেকে বলা যায়, কক্সবাজার সমুদ্র সৈকতে দুর্ঘটনার জের ধরে অবস্থা নিয়ন্ত্রণে আনতে পর্যটন কর্পোরেশন গৃহীত পদক্ষেপ এবং খন্দকের যুদ্ধে গৃহীত পদক্ষেপ একইসূত্রে গাঁথা।"
        }
      ]
    },
    {
      "number": "5",
      "uddipok": "ব্রিটিশ পার্লামেন্টকে গণতন্ত্রের সূতিকাগার বলা হয়। ব্রিটিশ আইনসভা ঘ্নিকক্ষ বিশিষ্ট। উচ্চ কক্ষের নাম হাউস অব কমন্স ও নিম্ন কক্ষের নাম হাউস অব লর্ডস। মূলত, হাউস অব কমন্সে নির্বাচিত প্রতিনিধিগণ ঐক্যমতের ভিত্তিতে দেশ পরিচালনার যাবতীয় সিদ্ধান্ত গ্রহণ করেন। অপরদিকে বিশিষ্ট ব্যক্তিবর্গের সমন্বয়ে গঠিত হাউস অব লর্ডসের সদস্যগণ দেশের সার্বিক বিষয়ে আলাপ-আলোচনা করে সুচিন্তিত মতামত প্রদান করেন।",
      "tag": "ISCM 24,ACC 24,DB, DIN.B, CB, CTG.B, SB 19",
      "sub_questions": [
        {
          "label": "ক",
          "question": "আতিক শব্দের অর্থ কী?",
          "explanation": "আতিক শব্দের অর্থ দানশীল।"
        },
        {
          "label": "খ",
          "question": "'যুন্নুরাইন' বলতে কী বোঝ?",
          "explanation": "যুন্নুরাইন বলতে দুই নুর বা জ্যোতিষ্কের অধিকারীকে বোঝায়।' মহানবি (স) ছিলেন মানবজাতির জন্য নুরস্বরূপ। হযরত ওসমান (রা) মহানবি (স)-এর দুই মেয়ে বুকাইয়া ও উম্মে কুলসুমকে বিয়ে করেছিলেন বলে তাকে যুন্নুরাইন বলা হয়। বিবাহ সূত্রে ওসমান (রা) মহানবি (স)- এর দুই কন্যার 'অধিকার' লাভ করেন। এজন্যই তাকে দুই জ্যোতিষ্কের অধিকারী বা যুন্নুরাইন বলা হয়।"
        },
        {
          "label": "গ",
          "question": "উদ্দীপকে বর্ণিত আইন সভার সাথে তোমার পঠিত খলিফা প্রবর্তিত পরিষদের তুলনা করো।",
          "explanation": "উদ্দীপকে বর্ণিত আইনসভার সাথে হযরত ওমর (রা)-এর প্রশাসনিক ব্যবস্থার অন্যতম বৈশিষ্ট্য মজলিশ-উস-শুরা বা পরামর্শসভার মিল রয়েছে। হযরত ওমর (রা) ছিলেন গণতন্ত্রমনা। তার প্রশাসনের অন্যতম বৈশিষ্ট্য ছিল গণতান্ত্রিক শাসন। তিনি প্রশাসনিক ব্যবস্থায় ইসলামি গণতন্ত্রের পূর্ণ বিকাশ ও প্রয়োগ করেন। তিনি কুরআন-হাদিসের আলোকে জনগণের ইচ্ছার প্রতি খেয়াল রেখে পরামর্শভিত্তিক প্রশাসন গড়ে তোলেন। উদ্দীপকে বর্ণিত আইনসভা তার গৃহীত এ বৈশিষ্ট্যেরই প্রতিচ্ছবি। উদ্দীপকে বর্ণিত ব্রিটিশ আইনসভা দ্বি-কক্ষবিশিষ্ট। মূল ক্ষমতার অধিকারী নিম্নকক্ষের নাম হাউজ অব কমন্স। মূলত হাউজ অব কমন্সের নির্বাচিত জনপ্রতিনিধিরাই দেশ পরিচালনার বিষয়ে যাবতীয় সিদ্ধান্ত গ্রহণ করেন। অপরদিকে বিশিষ্ট ব্যক্তিবর্গের সমন্বয়ে গঠিত হাউজ অব লর্ডসের সদস্যরা দেশের সার্বিক বিষয়ে আলাপ-আলোচনা করে সুচিন্তিত মতামত দেন হযরত ওমর (রা)-ও শাসনকার্য পরিচালনার জন্য মজলিশ-উস-শূরা বা পরামর্শসভা গঠন করেছিলেন। তিনি কুরআন-সুন্নাহর আলোকে মজলিশ- উস-শূরার সদস্যদের মতামতের ভিত্তিতে যেকোনো সমস্যার সমাধান করতেন। হযরত ওমর (রা) গঠিত এ পরামর্শসভা দুটি ভাগে বিভক্ত ছিল। যেমন- ক. মজলিশ-আল-আম এবং খ. মজলিশ-আল-খাস। মহানবি (স)- এর ঘনিষ্ঠ ও বয়োজ্যেষ্ঠ সাহাবা এবং মদিনার গণ্যমান্য ব্যক্তিদের নিয়ে মজলিশ-আল-আম গঠিত ছিল। এরা রাষ্ট্রের গুরুত্বপূর্ণ বিষয়ে সিদ্ধান্ত গ্রহণ করতেন। অন্যদিকে দৈনন্দিন কার্যাদি সম্পাদনের জন্য অল্প সংখ্যক নিয়ে মজলিশ-আল-খাস গঠিত ছিল। হযরত ওমর (রা) রাজ্য শাসনের ব্যাপারে সাধারণ মানুষের মতামতও গ্রহণ করতেন। উদ্দীপকে বর্ণিত আইনসভার সাথে হযরত ওমর (রা) প্রবর্তিত পরামর্শ পরিষদ মজলিশ-উস-শুরারই সাদৃশ্য পাওয়া যায়।"
        },
        {
          "label": "ঘ",
          "question": "ইসলামি খিলাফত পরিচালনায় উদ্দীপকের সাথে সামঞ্জস্যপূর্ণ পরিষদের ভূমিকা মূল্যায়ন করো।",
          "explanation": "হযরত ওমর (রা) গঠিত মজলিশ-উস-শুরা বা পরামর্শ সভার মাধ্যমেই। তার প্রশাসন পরিচালিত হতো। এটি গণতান্ত্রিকভাবে রাষ্ট্র পরিচালনায় কার্যকর ভূমিকা রাখে। ইসলামি রাষ্ট্র পরিচালনায় মজলিশ-উস-শুরার ব্যাপক ভূমিকা ছিল। শাসনকার্যের স্বচ্ছতা, নাগরিকের সুযোগ-সুবিধা নিশ্চিত করা, বিচারকার্যসহ রাষ্ট্র পরিচালনা বিষয়ে সকল সিদ্ধান্ত মজলিশ-উস-শুরার পরামর্শ অনুসারেই গ্রহণ করা হতো। হযরত ওমর (রা) ঘোষণা করেছিলেন, \"পরামর্শ ছাড়া খিলাফত চলতে পারে না।\" বিচারকাজে কঠোরতা প্রদর্শন ছিল এ পরামর্শসভার উল্লেখযোগ্য বৈশিষ্ট্য। খলিফা ওমর (রা)-এর গঠিত 'মজলিশ-উস-শুরা' দৈনন্দিন ও বাৎসরিক প্রশাসনিক কাজের ব্যাপারে রাষ্ট্রপ্রধানকে পরামর্শ প্রদান করত। সুষ্ঠুভাবে একটি রাষ্ট্র পরিচালনার জন্য শক্তিশালী কেন্দ্রীয় প্রশাসন প্রয়োজন, যা উদ্দীপক ও ওমর (রা)-এর শাসনব্যবস্থায় লক্ষণীয়। তবে হযরত ওমর (রা) গণতান্ত্রিক আদর্শে বিশ্বাসী ছিলেন। তাই তিনি পরামর্শভিত্তিক প্রশাসন গড়ে তোলেন। দক্ষ ও যোগ্যতাসম্পন্ন লোকদের সমন্বয়ে মজলিশ-উস-শুরা গঠন করা হয়। এর দুটি ভাগ ছিল। একটি হচ্ছে মজলিশ-আল-আম, যেখানে রাসুল (স)-এর সাহাবা এবং মদিনার বয়োজ্যেষ্ঠ ও গণ্যমান্য ব্যক্তিরা রাষ্ট্রের গুরুত্বপূর্ণ সিদ্ধান্তে মতামত দিতেন। অন্যদিকে ছিল মজলিশ-আল-খাস যা অল্পসংখ্যক মুজাহিদ নিয়ে গঠিত ছিল। হযরত আলি (রা), তালহা (রা) যুবায়ের (রা) প্রমুখ মজলিশ-আল-খাসের সদস্য ছিলেন। তারা প্রশাসনের দৈনন্দিন কাজের ব্যাপারে মতামত দিতেন। সুতরাং দেখা যাচ্ছে, ওমর (রা)-এর উপদেষ্টা পরিষদের সদস্যরা উদ্দীপকে বর্ণিত ব্রিটেনের হাউস অব কমন্সের সদস্যদের মতোই দেশ পরিচালনার বিষয়ে যাবতীয় সিদ্ধান্ত গ্রহণ করতেন।"
        }
      ]
    },
    {
      "number": "6",
      "uddipok": "ফতেহনগর রাষ্ট্রের রাষ্ট্রপ্রধান লিয়াকত সাহেব প্রশাসনের সর্বত্র গণতন্ত্র, স্বচ্ছতা ও জবাবদিহিতা নিশ্চিত করার জন্য বহু পরিকল্পনা গ্রহণ করেন। শাসনকার্যে শৃঙ্খলা নিশ্চিত করার জন্য তিনি রাষ্ট্রের শিক্ষিত, বিজ্ঞ ও যোগ্য নাগরিকদের নিয়ে একটি উপদেষ্টা পরিষদ গঠন করেন। পরিষদ রাষ্ট্রপ্রধানকে দৈনন্দিন প্রশাসন পরিচালনা ও অন্যান্য গুরুত্বপূর্ণ বিষয়ে পরামর্শ দিতেন। প্রশাসন ছাড়াও রাষ্ট্রপতি দেশের অর্থনৈতিক উন্নয়নের জন্য রাজস্ব ও কর ব্যবস্থায় বহুবিধ সংস্কার সাধন করেন। মানুষ তার সুফল ভোগ করছে।",
      "tag": "ISCM 24,DB, DIN.B, JB, SB 18",
      "sub_questions": [
        {
          "label": "ক",
          "question": "ইসলামের ইতিহাসে প্রথম গৃহযুদ্ধ কোনটি?",
          "explanation": "ইসলামের ইতিহাসে প্রথম গৃহযুদ্ধ হলো উষ্ট্রের যুদ্ধ (৬৫৬ খ্রি.)।"
        },
        {
          "label": "খ",
          "question": "হযরত ওসমান (রা) রা) কীভাবে মদিনার পানীয় জলের অভাব দূর করেন? ব্যাখ্যা করো।",
          "explanation": "হযরত ওসমান (রা) রুমা কূপ ক্রয় করে মদিনার পানীয় জলের অভাব দূর করেন। হযরত ওসমান (রা) ছিলেন তৎকালীন আরবের অন্যতম শ্রেষ্ঠ ধনী। ইসলাম গ্রহণের পর তিনি ইসলাম ও জনকল্যাণে অকাতরে তাঁর সম্পদ ব্যয় করেন। ৬২২ খ্রিষ্টাব্দে রাসুল (স)-এর মদিনায় হিজরতের পর সেখানে পানীয় জলের অভাব দেখা দেয়। মদিনার পানির কূপ গুলোর মধ্যে রুমা কূপে সুপেয় পানি পাওয়া যেত। কিন্তু এই কূপের মালিক বিনিময় ছাড়া কাউকে পানি পান করতে দিত না। তখন ওসমান (রা) ১৮,০০০ (আঠারো হাজার) দিনার দিয়ে ঐ ব্যক্তির কাছ থেকে কূপটি কিনে সর্বসাধারণের ব্যবহারের জন্য সেটি ওয়াকফ (দান) করেন।"
        },
        {
          "label": "গ",
          "question": "উদ্দীপকে উল্লেখিত উপদেষ্টা পরিষদের সাথে খলিফা ওমর (রা)-এর প্রতিষ্ঠিত মজলিশ- উস-শুরার সাদৃশ্য ব্যাখ্যা করো।",
          "explanation": "নিম্নের অনুরূপ: উদ্দীপকে বর্ণিত আইনসভার সাথে হযরত ওমর (রা)-এর প্রশাসনিক ব্যবস্থার অন্যতম বৈশিষ্ট্য মজলিশ-উস-শুরা বা পরামর্শসভার মিল রয়েছে। হযরত ওমর (রা) ছিলেন গণতন্ত্রমনা। তার প্রশাসনের অন্যতম বৈশিষ্ট্য ছিল গণতান্ত্রিক শাসন। তিনি প্রশাসনিক ব্যবস্থায় ইসলামি গণতন্ত্রের পূর্ণ বিকাশ ও প্রয়োগ করেন। তিনি কুরআন-হাদিসের আলোকে জনগণের ইচ্ছার প্রতি খেয়াল রেখে পরামর্শভিত্তিক প্রশাসন গড়ে তোলেন। উদ্দীপকে বর্ণিত আইনসভা তার গৃহীত এ বৈশিষ্ট্যেরই প্রতিচ্ছবি। উদ্দীপকে বর্ণিত ব্রিটিশ আইনসভা দ্বি-কক্ষবিশিষ্ট। মূল ক্ষমতার অধিকারী নিম্নকক্ষের নাম হাউজ অব কমন্স। মূলত হাউজ অব কমন্সের নির্বাচিত জনপ্রতিনিধিরাই দেশ পরিচালনার বিষয়ে যাবতীয় সিদ্ধান্ত গ্রহণ করেন। অপরদিকে বিশিষ্ট ব্যক্তিবর্গের সমন্বয়ে গঠিত হাউজ অব লর্ডসের সদস্যরা দেশের সার্বিক বিষয়ে আলাপ-আলোচনা করে সুচিন্তিত মতামত দেন হযরত ওমর (রা)-ও শাসনকার্য পরিচালনার জন্য মজলিশ-উস-শূরা বা পরামর্শসভা গঠন করেছিলেন। তিনি কুরআন-সুন্নাহর আলোকে মজলিশ- উস-শুরার সদস্যদের মতামতের ভিত্তিতে যেকোনো সমস্যার সমাধান করতেন। হযরত ওমর (রা) গঠিত এ পরামর্শসভা দুটি ভাগে বিভক্ত ছিল। যেমন- ক. মজলিশ-আল-আম এবং খ. মজলিশ-আল-খাস। মহানবি (স)- এর ঘনিষ্ঠ ও বয়োজ্যেষ্ঠ সাহাবা এবং মদিনার গণ্যমান্য ব্যক্তিদের নিয়ে মজলিশ-আল-আম গঠিত ছিল। এরা রাষ্ট্রের গুরুত্বপূর্ণ বিষয়ে সিদ্ধান্ত গ্রহণ করতেন। অন্যদিকে দৈনন্দিন কার্যাদি সম্পাদনের জন্য অল্প সংখ্যক নিয়ে মজলিশ-আল-খাস গঠিত ছিল। হযরত ওমর (রা) রাজ্য শাসনের ব্যাপারে সাধারণ মানুষের মতামতও গ্রহণ করতেন। উদ্দীপকে বর্ণিত আইনসভার সাথে হযরত ওমর (রা) প্রবর্তিত পরামর্শ পরিষদ মজলিশ-উস-শুরারই সাদৃশ্য পাওয়া যায়।"
        },
        {
          "label": "ঘ",
          "question": "উদ্দীপকে বর্ণিত রাজস্ব ও কর ব্যবস্থাপনা হযরত ওমর (রা)-এর রাজস্ব ব্যবস্থার আংশিক চিত্র'- বক্তব্যটি সমর্থন করো কি? মতামত দাও।",
          "explanation": "হ্যাঁ, 'উদ্দীপকে বর্ণিত রাজস্ব ও কর ব্যবস্থাপনা হযরত ওমর (রা)-এর, রাজস্ব ব্যবস্থার আংশিক চিত্র'-আমি এ বক্তব্যটি সমর্থন করি। হযরত ওমর (রা) ছিলেন ইসলামি শাসন ব্যবস্থার প্রকৃত প্রতিষ্ঠাতা। শাসন ব্যবস্থায় তিনি যেসব সংস্কার করেন রাজস্ব সংস্কার সেগুলোর অন্যতম। রাসুল (স) এবং আবু বকর (রা)-এর সময় ইসলামি রাষ্ট্রের আয়ের উৎস ছিল জাকাত, জিজিয়া, খারাজ, উশর, গনিমত ও আল-ফাই। খলিফা ওমর (রা) নতুন করে উশুর (বাণিজ্য কর) এবং আল-হিমা বা রাষ্ট্রীয় চারণভূমিতে পশু চারণের ওপর কর চালু করেন। আগে ঘোড়ার জাকাত দিতে হতো না। ওমর (রা)-এর সময় ঘোড়ার ওপর জাকাত আরোপ করা হয়। 'বায়তুল মাল' (রাষ্ট্রীয় কোষাগার)-এর পুনর্গঠন খলিফা হযরত, ওমর (রা)- এর একটি শ্রেষ্ঠ কৃতিত্ব। তিনি আব্দুল্লাহ বিন আকরামকে প্রধান কোয়াধ্যক্ষ নিয়োগ দিয়ে মদিনায় বায়তুল মালের সংস্কার ও পুনর্গঠন করেন। সেখানে প্রদেশ থেকে প্রেরিত উদ্বৃত্ত অর্থ জমা থাকত। ঐ কোষাগার পাহারা দেওয়ার জন্য অস্ত্র সজ্জিত প্রহরীও নিযুক্ত করা হয়েছিল। এছাড়া খিলাফতের আয় বৃদ্ধি পাওয়ায় খলিফা দিওয়ান-উল-খারাজ নামে একটি নতুন রাজস্ব বিভাগ প্রতিষ্ঠা করেন। এর কাজ ছিল রাজ্যের আয়-ব্যয়ের হিসাব রক্ষা করা এবং প্রয়োজনীয় খরচ নির্বাহের পর উদ্বৃত্ত অর্থ জনসাধারণের মধ্যে বণ্টনের ব্যবস্থা করা। উদ্বৃত্ত অর্থ প্রজাদের কল্যাণে ব্যয়ের জন্য ওমর (রা) আদম শুমারি পরিচালনা করে একটি ভাতাভোগী তালিকা তৈরি করেন। এর ফলে সাধারণ মানুষ উপকৃত হয়।উদ্দীপকে বলা হয়েছে, ফতেহনগরের রাষ্ট্রপ্রধান লিয়াকত সাহেব সাধারণ মানুষের কল্যাণে রাজস্ব ও কর ব্যবস্থার সংস্কার করেছেন। খলিফা ওমর (রা)-ও আগের রাজস্ব ব্যবস্থা সংস্কারের পাশাপাশি করের নতুন উৎস চালু এবং রাষ্ট্রীয় ভাতা প্রবর্তন করেন। সুতরাং নিঃসন্দেহে বলা যায়, লিয়াকত সাহেবের কর ও রাজস্ব ব্যবস্থাপনায় হযরত ওমর (রা)-এর রাজস্ব ব্যবস্থার আংশিক চিত্র ফুটে উঠেছে।"
        }
      ]
    },
    {
      "number": "7",
      "uddipok": "জনাব আবছার সাহেব চিলমারী নামক পৌর অঞ্চলের মেয়র নির্বাচিত হয়ে জনগণের মধ্যে শান্তি-শৃঙ্খলা রক্ষা ও প্রশাসনিক কাজের গতি বৃদ্ধি করার জন্য কিছু কর্মকর্তা ও কর্মচারী নিয়োগ প্রদান করেন। কিন্তু ঘটনাক্রমে কিছু কিছু নিয়োগকৃত কর্মকর্তা মেয়রের নিকটতম আত্মীয় ছিল। কিছুদিন পর মেয়রবিরোধী কিছু ব্যক্তি অর্থ আত্মসাৎ ও স্বজনপ্রীতিসহ কিছু অভিযোগ উত্থাপন করে এলাকায় বিশৃঙ্খলা ও গোলযোগ সৃষ্টি করে। এক পর্যায়ে গোলযোগকারীরা মেয়রের বাসভবন ঘেরাও করে তাকে অত্যন্ত নৃশংসভাবে হত্যা করে। এতে এলাকায় গৃহযুদ্ধের সূত্রপাত হয়।",
      "tag": "ISCM 24,DB, MB, RB, DIN.B, CB, CTG.B, JB 21",
      "sub_questions": [
        {
          "label": "ক",
          "question": "'ফারুক' শব্দের অর্থ কী?",
          "explanation": "ফারুক শব্দের অর্থ সত্য-মিথ্যার প্রভেদকারী।"
        },
        {
          "label": "খ",
          "question": "মজলিশ-উস-শুরা বলতে কী বোঝ? ব্যাখ্যা করো।",
          "explanation": "মজলিশ-উস-শুরা ইসলামি রাষ্ট্রব্যবস্থার একটি মন্ত্রণাপরিষদ। প্রাক-ইসলামি যুগের দারুন নাদওয়ায় বয়োজ্যেষ্ঠ পরিষদের অনুকরণে রাসুল (স) একটি পরামর্শব্যবস্থা চালু রাখেন। পরবর্তী সময়ে হযরত আবু বকর (রা)-ও সেটি অনুসরণ করেন। হযরত ওমর (রা)-এ ব্যবস্থা আধুনিকীকরণের উদ্যোগ গ্রহণ করেন। কারণ তিনি সবসময় বলতেন, পরামর্শ ছাড়া খিলাফত চলতে পারে না। এ গণতান্ত্রিক চেতনায় উদ্বুদ্ধ হয়ে তিনি জনগণের সুযোগ-সুবিধা নিশ্চিতকরণ এবং স্বচ্ছভাবে শাসনকার্য পরিচালনার জন্য একটি উচ্চ ক্ষমতাসম্পন্ন মন্ত্রণাপরিষদ গঠন করেন, যা মজলিশ-উস-শুরা নামে পরিচিত। এটি মজলিশ-উল-আম ও মজলিশ-উল- খাস-এ দু ভাগে বিভক্ত ছিল।"
        },
        {
          "label": "গ",
          "question": "উদ্দীপকের হত্যাকান্ডের সাথে তোমার পাঠ্যবইয়ের কোন খলিফার হত্যাকাণ্ডের মিল রয়েছে? ব্যাখ্যা করো।",
          "explanation": "উদ্দীপকের মেয়রের হত্যাকাণ্ডের সাথে ইসলামের ইতিহাসের খুলাফায়ে রাশেদিনের তৃতীয় খলিফা হযরত ওসমান (রা)-এর হত্যাকান্ডের মিল রয়েছে। হযরত ওসমান (রা) ছিলেন ইসলামের তৃতীয় খলিফা। তার মধ্যে মানব চরিত্রের সকল প্রকার মহৎ গুণের সমাবেশ ঘটেছিল। তিনি ছিলেন ন্যায়নিষ্ঠ, কর্তব্যপরায়ণ ও মহৎপ্রাণ ব্যক্তি। খিলাফত লাভের পর ওসমান (রা) ইসলামের সার্বিক খেদমত ও জনসাধারণের মঙ্গলের জন্য আপ্রাণ চেষ্টা করেছিলেন। তবুও তাকে স্বজনপ্রীতি, কুরআন শরিফ দন্ধীকরণ ও বায়তুল মালের অর্থ আত্মসাৎ করা প্রভৃতি অভিযোগের প্রেক্ষিতে হত্যা করা হয়। উদ্দীপকেও এ ধরনের ঘটনা পরিলক্ষিত হয়। উদ্দীপকের মেয়র জনাব আবছার সাহেবের আত্মীয়রা যোগ্যতাবলে চাকুরিতে নিয়োগ পেলেও জনগণ তার বিরুদ্ধে স্বজনপ্রীতি, অর্থ-আত্মসাৎসহ নানা অভিযোগ তোলে। যার শেষ পরিণতিতে তাকে জীবন দিতে হয়। একই রকম ঘটনার শিকার হন হযরত ওসমান (রা)। হযরত ওসমান (রা)-এর বিরুদ্ধে নানা প্রকার অভিযোগ আনা হয়। সেগুলোর মধ্যে আরব বেদুইন ও অনারব মুসলমানগণ স্বজনপ্রীতির অভিযোগ আনেন। এছাড়া কুরআন শরিফ। দন্ধীকরণের অভিযোগ, বায়তুল মালের আত্মসাৎ করে নিজের আত্মীয়- স্বজনকে দান করা এবং সরকারি চারণভূমি নিজস্ব কাজে ব্যবহার করা প্রভৃতি অভিযোগের ভিত্তিতে সাম্রাজ্যের অনেক স্থান থেকে বিদ্রোহীরা মদিনায় উপস্থিত হয়ে খলিফা ওসমান (রা)-এর বাসগৃহ অবরোধ করে এবং কুরআন পাঠরত অবস্থায় ৬৫৬ খ্রিস্টাব্দে খলিফাকে হত্যা করে। তাই বলা যায়, উদ্দীপকের মেয়রের হত্যাকাণ্ডের সাথে ইসলামের তৃতীয় খলিফা হযরত ওসমান (রা)-এর হত্যাকান্ডের মিল লক্ষ করা যায়।"
        },
        {
          "label": "ঘ",
          "question": "",
          "explanation": "উক্ত খলিফা অর্থাৎ হযরত ওসমান (রা)-এর হত্যাকান্ডের ফলাফল ছিল সুদূরপ্রসারী। ৬৫৬ খ্রিষ্টাব্দের ১৭ জুন বিদ্রোহীদের হাতে ইসলামের তৃতীয় খলিফা হযরত ওসমান (রা) নিহত হন। ইসলামের ইতিহাসে তার নিহত হওয়া একটি চরম বেদনাবিধুর ঘটনা। মহানবি (স)-এর সময় থেকে মুসলমানদের মধ্যে একতা ছিল। কিন্তু হযরত ওসমান (রা)-কে হত্যার ফলে মুসলমানদের ঐক্য বিনষ্ট হয়। মুসলিম সমাজে এ বিভেদ আজও বিদ্যমান। হযরত ওসমান (রা)-কে হত্যার কারণে ইসলামের ঐক্যের প্রতীক খিলাফতের ধর্মীয় ও নৈতিক মর্যাদা মারাত্মকভাবে ভূলুষ্ঠিত হয়। খিলাফতের প্রতি মুসলমানদের অকুন্ঠ শ্রম্পা ও ভক্তি ক্রমশ শিথিল হয়ে পড়ে। ওসমান (রা)-এর মৃত্যুতে মুসলমানদের মধ্যে যে অনৈক্য দেখা দেয় তার ফলে পরবর্তী সময়ে উষ্ট্রের যুদ্ধ ও সিফফিনের যুদ্ধ সংঘটিত হয়। এছাড়া এ ঘটনার জের ধরেই ফোরাত নদীর তীরে অবস্থিত কারবালা প্রান্তরে সংঘটিত যুদ্ধে রাসূল (স)-এর নাতি ইমাম হোসেন (রা) শহিদ হন। কারবালার এ মর্মান্তিক ঘটনা ইসলামের ইতিহাসে আরেকটি কলঙ্কজনক অধ্যায়ের সংযোজন করে। বস্তুত এর ফলে সৃষ্ট গৃহযুদ্ধের কারণে মুসলিম বিশ্ব দ্বিধাবিভক্ত হয়ে পড়ে। মুসলিম সমাজে সুন্নি, শিয়া, খারেজি প্রভৃতি ধর্মীয় ও রাজনৈতিক দল ও সম্প্রদায়ের উদ্ভব হয়। হযরত ওসমান (রা)-এর হত্যাকাণ্ডের ফলে সৃষ্ট দ্বন্দ্বের কারণে আলি (রা)-এর মৃত্যুর পর মুয়াবিয়া উমাইয়া খিলাফত প্রতিষ্ঠা করেন। তিনি আলি (রা)-এর পুত্র ইমাম হাসানকে খিলাফত ত্যাগে বাধ্য করেন। পরবর্তী সময়ে মুয়াবিয়া নিজের ছেলে ইয়াজিদকে উত্তরাধিকারী হিসেবে মনোনয়ন করেন। ফলে খিলাফতের গণতান্ত্রিক পদ্ধতির পরিবর্তে বংশানুক্রমিক রাজতন্ত্র চালু হয়। মোটকথা, হযরত ওসমান (রা)-এর হত্যার ফলে মুসলিম জাহান অপূরণীয় ক্ষতির সম্মুখীন হয়।"
        }
      ]
    },
    {
      "number": "8",
      "uddipok": "সাগর ও সীমান্ত দুই বন্ধু। তারা উমাইয়া খিলাফত প্রতিষ্ঠার ইতিহাস সম্পর্কে গল্প করছিল। সাগর বলে, ৬৬১ খ্রিষ্টাব্দে এ বংশ প্রতিষ্ঠিত হয়। সীমান্ত বলে, ১৪ জন শাসক এ বংশ শাসন করেন। এ রাজবংশ প্রায় ৯০ বছর টিকে ছিল। এ বংশের প্রতিষ্ঠাতা খুলাফায়ে রাশেদিনের রাষ্ট্রীয় আদর্শের পরিবর্তে রাজতান্ত্রিক রাষ্ট্র ব্যবস্থা প্রবর্তন করেন।",
      "tag": "ISCM 24",
      "sub_questions": [
        {
          "label": "ক",
          "question": "খলিফা মুয়াবিয়া কার পুত্র?",
          "explanation": "খলিফা মুয়াবিয়া ছিলেন কুরাইশ নেতা আবু সুফিয়ান এবং তার স্ত্রী হিন্দার পুত্র।"
        },
        {
          "label": "খ",
          "question": "বায়তুল মাল বলতে কী বোঝ? ব্যাখ্যা করো।",
          "explanation": "বায়তুল মাল বলতে ইসলামি রাষ্ট্রের সরকারি কোষাগারকে বোঝায়। ইসলামি রাষ্ট্রে রাষ্ট্রের সমস্ত অর্থ এক স্থানে জমা থাকে। রাষ্ট্রীয় ব্যবস্থা পরিচালনায় এ অর্থ ব্যয় করা হয়। রাষ্ট্রের বাৎসরিক ব্যয় নির্বাহের পর উদ্বৃত্ত অর্থ গরিবদের মাঝে বণ্টন করা হয়। রাষ্ট্রের সমগ্র অর্থনৈতিক ব্যবস্থা এ সম্পদের ওপর নির্ভর করে। এ ধরনের রাষ্ট্রীয় কোষাগারই বায়তুল মাল নামে পরিচিত।"
        },
        {
          "label": "গ",
          "question": "সীমান্ত শেষ বাক্যের মাধ্যমে কোন উমাইয়া শাসকের ইঙ্গিত করেছে? ব্যাখ্যা করো।",
          "explanation": "মুয়াবিয়া নিজস্ব নিয়মে শক্তি প্রয়োগের মাধ্যমে গণতান্ত্রিক শাসন ব্যবস্থার বদলে রাজতান্ত্রিক শাসন ব্যবস্থা প্রতিষ্ঠা করেন। মুয়াবিয়া ছিলেন পরিবর্তনশীল ও উচ্চাভিলাষী শাসক। ইসলামের প্রাথমিক খিলাফতের প্রচলিত পদ্ধতিতে তিনি কতগুলো মৌলিক পরিবর্তন সাধন করেন। পূর্ববর্তী খুলাফায়ে রাশেদিনের কুরআন ও সুন্নাহভিত্তিক নীতিগুলোর পরিবর্তন করে তিনি রাজতান্ত্রিক, শাসন ব্যবস্থা প্রণয়ন করেন। পূর্বের উত্তরাধিকার প্রথা তুলে দিয়ে উমাইয়া রাজবংশ গড়ে তোলার জন্য অযোগ্য ও অকর্মণ্য পুত্র ইয়াজিদকে ক্ষমতায় বসান। হযরত মুয়াবিয়া (রা) পূর্ববর্তী খলিফা হযরত আবু বকর (রা), হযরত ওমর (রা), হযরত ওসমান (রা) ও হযরত আলি (রা)-এর আদর্শ থেকে বিচ্যুত হয়ে নিজস্ব নিয়মে গণতান্ত্রিক শাসন ব্যবস্থার বদলে রাজতান্ত্রিক শাসন ব্যবস্থা কায়েম করেন। তিনি মজলিশে শুরা বাতিল করেন। এমনকি খলিফা নির্বাচনের প্রথা বাতিল করে মনোনয়ন প্রথা চালু করেন, যার ভিত্তিতে ৬৭৬ খ্রিস্টাব্দে নিজ অযোগ্য পুত্র ইয়াজিদকে উত্তরাধিকার মনোনীত করলে ইসলামি খিলাফতে সংঘর্ষের সূত্রপাত ঘটে। আর এভাবেই মুয়াবিয়া (রা) নিজের নীতি অনুযায়ী রাজতান্ত্রিক রাষ্ট্র প্রতিষ্ঠা 'করেন এবং বংশানুক্রমিক গণতান্ত্রিক শাসন ব্যবস্থাকে ধ্বংস করেন।"
        },
        {
          "label": "ঘ",
          "question": "উমাইয়া বংশ প্রতিষ্ঠায় তার কৃতিত্ব তোমার পাঠ্যবইয়ের আলোকে মূল্যায়ন করো।",
          "explanation": "উমাইয়া বংশের প্রতিষ্ঠাতা হিসেবে মুয়াবিয়া অসামান্য কৃতিত্বের দাবিদার। খুলাফায়ে রাশেদিনের ধ্বংসস্তূপের ওপর দাঁড়িয়ে মুয়াবিয়া ইসলামের ইতিহাসে সর্বপ্রথম বংশানুক্রমিক রাজবংশের সূচনা করেন। মুসলিম রাষ্ট্রকে একটি ধর্মনিরপেক্ষ রাষ্ট্র হিসেবে গড়ে তোলার ক্ষেত্রে তার অবদান অনস্বীকার্য। উদ্দীপকেও এই শাসকের প্রতি ইঙ্গিত করা হয়েছে। মুয়াবিয়া একজন সুদক্ষ ও প্রতিভাবান শাসক ছিলেন। সিফফিনের যুদ্ধে কূটনৈতিক দক্ষতার দ্বারা হযরত আলী (রা)-কে ক্ষমতা থেকে অপসারণ করে মুসলিম খিলাফতে আরোহণ করেন। পুত্র ইয়াজিদকে পরবর্তী খলিফা মনোনীত করে নির্বাচনভিত্তিক খিলাফতকে উত্তরাধিকারভিত্তিক রাজবংশে রূপান্তরিত করেন। সামরিক সংগঠক হিসেবে তিনি কৃতিত্বের স্বাক্ষর রাখেন। তৃতীয় খলিফার সময়ে মুয়াবিয়া ৪০০ জাহাজ নিয়ে সর্বপ্রথম মুসলিম নৌবাহিনী প্রতিষ্ঠা করেন। খুলাফায়ে রাশেদিনের সময়ে মজলিশে শুরা বাতিল করে শাসনব্যবস্থার ক্ষেত্রে তিনি কতকগুলো পরিবর্তন আনেন। কেন্দ্র থেকে প্রাদেশিক ব্যবস্থার বিকেন্দ্রীকরণ করেন। বাইজান্টাইনদের পূর্ব প্রবর্তিত শাসন কাঠামোর ওপর একটি স্থায়ী ও সুসংহত রাষ্ট্র গড়ে তোলেন। 'দিওয়ান-উল-খাতাম' ও 'দিওয়ান-উল- বারিদ' নামে দুইটি বিভাগ প্রতিষ্ঠা করেন। এ ছাড়াও জ্ঞান-বিজ্ঞান, সাহিত্য ও সংস্কৃতির ক্ষেত্রেও তার কৃতিত্ব অপরিসীম। উপরের আলোচনায় প্রতীয়মান হয় যে, মুয়াবিয়া শাসনতান্ত্রিক সংস্কার, সামরিক সংগঠন, প্রশাসনিক সংগঠনসহ সকল ক্ষেত্রে অবদানের মাধ্যমে সুদৃঢ় রাজবংশ প্রতিষ্ঠা করে কৃতিত্বের পরিচয় দেন।"
        }
      ]
    },
    {
      "number": "9",
      "uddipok": "বদশা নাসিরউদ্দিন বিশাল সাম্রাজ্যের অধিপতি হওয়া সত্ত্বেও সহজ, সরল ও অনাড়ম্বর জীবনযাপন করতেন। তার কোনো দাস-দাসী। ছিল না। তিনি ব্যক্তিগত ও সাংসারিক প্রয়োজনে সরকারি কোষাগার থেকে কোনো অর্থ খরচ করতেন না। কুরআন শরিফ নকল ও টুপি সেলাই। করে তিনি জীবিকা নির্বাহ করতেন। তিনি খুলাফায়ে রাশেদিনের আদর্শ ও ইসলামি মূল্যবোধে বিশ্বাসী ছিলেন। প্রশাসনিক কাজের চেয়ে তিনি ধর্মীয় কার্যাবলিকে অধিক গুরুত্ব দিতেন।",
      "tag": "ISCM 24,AHC 24,DB, DIN.B, CB, CTG.B, SB 19",
      "sub_questions": [
        {
          "label": "ক",
          "question": "উমাইয়া খিলাফতের রাজধানী কোথায় ছিল?",
          "explanation": "টনাইয়া খিলাফতের রাজধানী ছিল দামেস্কে।"
        },
        {
          "label": "খ",
          "question": "কুব্বাতুস সাখরা কী? ব্যাখ্যা করো।",
          "explanation": "৬৯১ খ্রিষ্টাব্দে উমাইয়া খলিফা আবদুল মালিকের জেরুজালেমে নির্গত অষ্টকোণাকৃতির স্মৃতিস্তম্ভটিই 'কুব্বাতুস সাখরা' বা (Dome of Rock) নামে পরিচিত। উৎত্রীদের মক্কায় গমন থেকে বিরত রাখা এবং জেরুজালেমের প্রতি আকৃষ্ট করার জন্যেই ‘কব্বাতাস সাখরা ‘ নির্মাণ করা হয়। আব্দুল্লাহ ইবনে জুবায়ের মক্কা ও মদিনায় অধিপত্য বিস্তার করে নিজেকে খলিফা হিসেবে ঘোষণা করেন। তার বিদ্রোহ দমন, জেরুজালেমের প্রতি মানুষকে আকৃষ্ট করা এবং মক্কা-মদিনার অধিবাসীদের হতাশ করার জন্য খলিফা আবদুল মালিক এটি নির্মাণ করেন। মহানবি (স) যে পাথরের ওপর পদচিহ্ন রেখে মিরাজ গমন করেন সে পাথরকে কেন্দ্রে করে 'Dome of the Rock' নির্মাণ করা হয়।"
        },
        {
          "label": "গ",
          "question": "উদ্দীপকে উল্লেখিত বাদশাহ নাসিরউদ্দিনের সাথে উমাইয়া খিলাফতের কোন খলিফার সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লেখিত বাদশাহ নাসিরউদ্দিনের সাথে উমাইয়া খলিফা ওমর বিন আবদুল আজিজের মিল রয়েছে। উমাইয়া খলিফাদের রাজত্বকালে দেশজুড়ে ক্ষমতা নিয়ে সংঘর্ষ, বিশ্বাসঘাতকতা, ষড়যন্ত্র ও নিষ্ঠুরতা চলছিল। তবে দ্বিতীয় ওমর হিসেবে পরিচিত খলিফা ওমর বিন আবদুল আজিজ ছিলেন এ যুগের ব্যতিক্রমধর্মী একজন মহান শাসক। উদ্দীপকের বাদশা নাসিরউদ্দিনের মধ্যে তারই চারিত্রিক বৈশিষ্ট্য ও কর্মের প্রতিচ্ছবি দেখা যায়। উদ্দীপকের বাদশা নাসিরউদ্দিন চারিত্রিক দিক দিয়ে ছিলেন সরল, অনাড়ম্বর, ধর্মানুরাগী ও কর্তব্যপরায়ণ। এ ধরনের বৈশিষ্ট্য খলিফা ওমর বিন আবদুল আজিজের ক্ষেত্রেও দেখা যায়। তিনি ছিলেন একজন অনাড়ম্বর, ধর্মানুরাগী, কর্তব্যপরায়ণ ও প্রজাবৎসল খলিফা। খুলাফায়ে রাশেদিনের আদর্শ ও ইসলামি মূল্যবোধে বিশ্বাসী ছিলেন তিনি। খলিফা ওমর বিন আবদুল আজিজ অত্যন্ত সহজ-সরল সাধারণ জীবনযাপন করতেন। তিনি প্রথম ওমরের মতো তালিযুক্ত কাপড় পরিধান করতেন। বিশাল সাম্রাজ্যের খলিফা হয়েও তিনি নিজের ও পরিবারের জীবিকা নির্বাহের জন্য মাত্র দুই দিরহাম অর্থ বায়তুল মাল থেকে গ্রহণ করতেন। তিনি বিশ্বাস করতেন, বায়তুল মাল প্রজাদের সম্পদ। খলিফা শুধু এর রক্ষক। ভোগবিলাসী, আড়ম্বরপ্রিয়, ক্ষমতালোভী, মদ্যপায়ী উমাইয়া খলিফাদের মধ্যে তিনি ছিলেন বিশাল ব্যতিক্রম। সততা, নিরপেক্ষতা, সরলতা ও পবিত্রতার মূর্ত প্রতীক। খলিফা দ্বিতীয় ওমর কুরআন ও হাদিসের বিধান অনুসারে জীবনযাপন ও শাসনকাজ পরিচালনা করতেন ধর্মের ক্ষেত্রে নিরপেক্ষতা তার চরিত্রের অন্যতম শ্রেষ্ঠ বৈশিষ্ট্য ছিল। তিনি ছিলেন অত্যন্ত ধর্মভীরু। খিলাফতের ইতিহাসের মধ্যে বিরল ধর্মভীরুতা ও চারিত্রিক নিষ্কলুষতার জন্য তাকে 'উমাইয়া সাধু' (Ummaya Saint) এবং 'পাম ধর্মপ্রাণ খলিফা' বলা হয়। সুতরাং বলা যায়, বাদশাহ নাসিরউদ্দিনের সাথে উমাইয়া খলিফা ওমর বিন আবদুল আজিজের চারিত্রিক বৈশিষ্ট্যের অনেক মিল রয়েছে।"
        },
        {
          "label": "ঘ",
          "question": "তুমি কি মনে কর, উত্ত শাসকের নীতিসমূহ উমাইয়া বংশের পতনের জন্য দায়ী ছিল? উত্তরের সপক্ষে যুক্তি দাও।",
          "explanation": "উত্ত খলিফার অর্থাৎ খলিফা ওমর বিন আবদুল আলিজের নীতি অর্থাৎ শাসন সংস্কার উমাইয়া বংশের পতনের জন্য দায়ী ছিল বলে আমি মনে করি না। খলিফা ওমর বিন আবদুল আজিজের শাসন সংস্কার উমাইয়া খিলাফতের ভিত্তিকে দুর্বল করে দিয়েছিল। তবে এ বংশের পতনের জন্য তার পৃথীত নীতি সম্পূর্ণরূপে দায়ী ছিল না। নিরপেক্ষ দৃষ্টিভঙ্গি নিয়ে ওমর বিন আবদুল আজিজের শাসনকালের প্রতিটি দিক বিবেচনা করলে উমাইয়া বংশের পতনের জন্য তাকে দায়ী করা যায় না। তার উদার ও সাম্যের নীতির ফলে উমাইয়া বংশের প্রতি কেউ শত্রুভাবাপন্নও ছিল না। দ্বিতীয় ওমর নামে খ্যাত ওমর বিন আবদুল আজিজ তার শাসনামলে উমাইয়া, হাশেমি, আরব-অনারব, হিমারীয়-মুদারীয় দ্বন্দ্ব নিরসন করার চেষ্টা করেন। এতে তিনি অনেকাংশে সফল হন। দীর্ঘদিনের রক্তপাত, ষড়যন্ত্র এবং বিশ্বাসঘাতকতার বিভীষিকার মধ্যে তার শাসনকাল উপশমের ভূমিকা পালন করেছে। উমাইয়া খিলাফতের পতনের দায় তার ওপর আরোপিত হওয়া একেবারেই ঠিক নয়। বরং ওমরের তিরোধানের পর তার নীতি অব্যাহত রাখা হলে আলি ও আব্বাসি বংশীয়রা সহজে ক্ষুদ্ধ হতো না। তাদের আন্দোলনের জন্য দায়ী পরবর্তী দুর্বল শাসকেরা, খলিফা ওমর বিন আবদুল আজিজ নন। তার মৃত্যুর পর আরব সমাজে নতুন করে অতীতের অসাম্য ও ভেদাভেদ নীতি মাথাচাড়া দেওয়ায় উমাইয়াবিরোধী আন্দোলন জোরদার হয়। এর পরিণতিতেই উমাইয়াদের পতন ঘটে। উপরের আলোচনায় প্রমাণিত হয় যে, উমাইয়া বংশের পতনের পেছনে ওমর বিন আবদুল আজিজের শাসন সংস্কার দায়ী ছিল না। তবে তার শাসন সংস্কার উমাইয়া শাসনের ভিত্তিকে কিছুটা দুর্বল করে দিয়েছিল। তবে এ বংশের চূড়ান্ত পতন ঘনিয়ে এনেছিলেন তার পরবর্তী অযোগ্য শাসকেরা।"
        }
      ]
    },
    {
      "number": "10",
      "uddipok": "পবন চৌধুরী মরিচপাশা গ্রামের জমিদার পরিবারের সন্তান। তিনি উচ্চশিক্ষিত ও পৈতৃকসূত্রে বিশাল সম্পদের অধিকারী। এলাকার মানুষের শিক্ষার উন্নতির জন্য তিনি একটি গ্রন্থাগার প্রতিষ্ঠা করেছেন। দেশ-বিদেশের বহু গ্রন্থ সংগ্রহ করে তিনি এটিকে সমৃদ্ধ করে তুলেছেন। পবন চৌধুরীর এই গ্রন্থাগারের সুনাম শুনে দূর-দূরান্ত থেকে বহু জ্ঞানপিপাসু মানুষ এখানে ছুটে আসেন। তিনি এই গ্রন্থাগার পরিচালনায় প্রচুর টাকা খরচ করেন।",
      "tag": "ISCM 24,DB, DIN.B, CB, CTG.B, SB 19",
      "sub_questions": [
        {
          "label": "ক",
          "question": "আব্বাসি বংশের প্রকৃত প্রতিষ্ঠাতার নাম কী?",
          "explanation": "আব্বাসি বংশের প্রকৃত প্রতিষ্ঠাতার নাম আবু জাফর আল মনসুর।"
        },
        {
          "label": "খ",
          "question": "'রাওয়ান্দিয়া' সম্প্রদায় কারা? ব্যাখ্যা করো।",
          "explanation": "রাওয়ান্দিয়া সম্প্রদায় হলো একদল উগ্রপন্থিস্থ পারসিক। তারা আব্বাসি খলিফা আবু জাফর আল মনসুরকে 'আল্লাহর অবতার' বলে প্রচার করেছিল। খলিফা আবু জাফর আল মনসুরের অতি অনুগত একটি দল তিনিই 'রাদ্য ও পানীয়দাতা সৃষ্টিকর্তা'- এরকম একটি ভ্রান্ত মতবাদ প্রচার করতে থাকে। তাদের এ অনৈসলামিক ও ধর্মদ্রোহিতামূলক আচরণে ধর্মপরায়ণ মানুষ ক্ষুদ্ধ হয়। তখন খলিফা আল মনসুর ওই উগ্র পারসিক লোকদের কঠোর হাতে দমন করেন। আর এ বিশেষ ধর্মীয় মতবাদের দলটিই ইসলামের ইতিহাসে 'রাওয়ান্দিয়া' সম্প্রদায় নামে অভিহিত।"
        },
        {
          "label": "গ",
          "question": "উদ্দীপকে উল্লিখিত পবন চৌধুরীর সাথে আব্বাসি বংশের কোন খলিফার মিল রয়েছে? ব্যাখ্যা করো।",
          "explanation": "উদ্দীপকে উল্লেখিত পবন চৌধুরীর সাথে আব্বাসি বংশের অন্যতম খলিফা আল মামুনের মিল রয়েছে। খলিফা আবদুল্লাহ আল মামুন ছিলেন আব্বাসি খলিফা হারুন-অর-রশীদের জ্যেষ্ঠ পুত্র। ৮১৩ খ্রিস্টাব্দে ভাই আমিনের বিরুদ্ধে গৃহযুদ্ধে জয়লাভ করে তিনি আব্বাসি সিংহাসনে আরোহণ করেন। শিক্ষিত, বুচিশীল, ন্যায়বান চরিত্রের অধিকারী মামুন বাগদাদ নগরীকে সুরক্ষিত করা এবং সাম্রাজ্যের শান্তি-শৃঙ্খলা রক্ষার পাশাপাশি শিক্ষা ও সংস্কৃতির উন্নয়নে বিশেষ মনোযোগী হন। আর এ লক্ষ্যে ৮৩০ খ্রিস্টাব্দে বাগদাদে গড়ে তোলেন বিশ্বখ্যাত বায়তুল হিকমা (বিজ্ঞানাগার)। এখানে বিদেশি গুরুত্বপূর্ণ গ্রন্থের অনুবাদ, গবেষণাসহ জ্ঞান-বিজ্ঞানের চর্চা করা হতো, যেমনটি উদ্দীপকের পবন চৌধুরীর উদ্যোগের ক্ষেত্রেও দেখা যায়।' জমিদার পরিবারের সন্তান পবন চৌধুরী এলাকার মানুষের শিক্ষার উন্নতির জন্য একটি গ্রন্থাগার প্রতিষ্ঠা করেছেন। দেশ-বিদেশের বহু গ্রন্থ সংগ্রহ করে তিনি এটিকে সমৃদ্ধ করে তুলেছেন। এই গ্রন্থাগার পরিচালনায় প্রচুর টাকা খরচ করা হয়। খলিফা আল মামুনও আব্বাসি খিলাফতে শিক্ষা বিস্তারের জন্য বাগদাদে একটি কলেজ প্রতিষ্ঠা করেন। তিনি শিক্ষাগ্রহণের জন্য এ প্রতিষ্ঠানটিকে সবার জন্য উন্মুক্ত করে দেন। এই শিক্ষা প্রতিষ্ঠানের ব্যয় নির্বাহের জন্য খলিফা প্রচুর নগদ অর্থ ও লা-খারাজ সম্পত্তি দান করেন। এছাড়া তিনি বায়তুল হিকমা প্রতিষ্ঠা করে জ্ঞান-বিজ্ঞানের প্রসারের ক্ষেত্রে এক নতুন অধ্যায়ের সূচনা করেন। বায়তুল হিকমা গ্রিক, রোমান, পারসিক প্রভৃতি ভাষার প্রাচীন ও সমকালীন গ্রন্থাবলি সংগ্রহ, সংরক্ষণ ও গবেষণার কাজে বিশেষ অবদান রেখেছিল। সেখানে বিভিন্ন প্রাচীন পান্ডুলিপি অনুবাদের ব্যবস্থা করা হয়। বায়তুল হিকমায় তিনটি বিভাগ ছিল- গ্রন্থাগার, মিলনায়তন ও অনুবাদ কার্যালয়। হুনায়ন ইবনে ইসহাক নামে একজন পণ্ডিতকে এ প্রতিষ্ঠানের তত্ত্বাবধায়ক নিযুক্ত করা হয়। তার চেষ্টায় এরিস্টটল, প্লেটো, কোস্টার, গ্যালেন, ইউক্লিড, টলেমি প্রমুখ ইউরোপীয় পণ্ডিতের বিখ্যাত প্রাচীন গ্রন্থগুলো আরবি ভাষায় অনূদিত হয়। এর মাধ্যমে আরব ও বহির্বিশ্বের মধ্যে জ্ঞানের বিনিময় হয়, যা উভয়কে উপকৃত করে। কুরআন, হাদিস, তাফসির, তর্কশাস্ত্র, গণিত, রসায়ন, ভূগোল, পদার্থ, চিকিৎসা প্রভৃতি শিক্ষার প্রসারে তিনি ব্যাপক পৃষ্ঠপোষকতা করেন। এ সব দিক দিয়ে উদ্দীপকের পবন চৌধুরীর সঙ্গে আব্বাসি খলিফা আল মামুনের সাদৃশ্য রয়েছে।"
        },
        {
          "label": "ঘ",
          "question": "উক্ত খলিফার শাসনামলকে কি ইসলামের 'অগাস্টান যুগ' বলে অভিহিত করা যায়? তোমার উত্তরের পক্ষে যুক্তি দাও।",
          "explanation": "জ্ঞান-বিজ্ঞানের প্রায় প্রতিটি শাখার উন্নয়ন ঘটিয়ে আব্বাসি খলিফা আল মামুন আরবদেশে প্রগতির সূচনা করেছিলেন বলে তার শাসনকালকে ইসলামের অগাস্টান যুগ বলা যায়। রোমান সম্রাট অগাস্টাস সিজার জ্ঞান-বিজ্ঞানের প্রসারের জন্য অনেক শিক্ষায়তন প্রতিষ্ঠা করেছিলেন, যা জ্ঞান-বিজ্ঞানের অগ্রযাত্রায় বলিষ্ঠ ভূমিকা রাখে। অগাস্টাসের মতোই খলিফা আল মামুন আরবে জ্ঞান-বিজ্ঞানের অগ্রগতিতে ব্যাপক পৃষ্ঠপোষকতা করেন। তার এ ভূমিকা তৎকালীন আরব বিশ্বে জাগরণ সৃষ্টি করেছিল। খলিফা আল মামুন বাগদাদে বায়তুল হিকমা প্রতিষ্ঠা করে সবার জন্য জ্ঞান- বিজ্ঞান চর্চার দ্বার উন্মুক্ত করে দেন। এখানে দেশি-বিদেশি গ্রন্থের অনুবাদ, গবেষণা করা হতো যা জ্ঞান চর্চায় বিশেষ ভূমিকা রাখে। মামুন জ্যোতির্বিজ্ঞানে উৎসাহী ছিলেন। তাই জ্যোতির্বিদ্যার উৎকর্ষ সাধনে তিনি বাগদাদের অদূরে শামাসিয়ায় জ্যোতির্বিজ্ঞান নিয়ে গবেষণার জন্য একটি মানমন্দির নির্মাণ করেন। রাজ্যের বিভিন্ন অঞ্চলে মহাকাশ পর্যবেক্ষণ কেন্দ্র প্রতিষ্ঠিত হয়। খলিফার আদেশে মুসলিম গবেষকেরা পৃথিবীর আকার ও চন্দ্রসূর্যের অবস্থান, গতিপ্রকৃতি ইত্যাদি বিষয়ে বিভিন্ন মূল্যবান তথ্য আবিষ্কার করেন। মামুনের সময়েই আরব পদার্থবিদ আবুল হাসান দূরবীণ যন্ত্র আবিষ্কার করেন। তার শাসনামলে আব্বাসি গণিত শাস্ত্রের চরম উৎকর্ষ সাধিত হয়। মামুন নিজে একজন গণিতজ্ঞ ছিলেন। 'হিসাবুল-জাবর ওয়াল মুকাবালাহ'-এর রচয়িতা আল খাওয়ারিজমি তার সময়কারই বিখ্যাত গণিতজ্ঞ ছিলেন। ষোড়শ শতাব্দী পর্যন্ত এ গ্রন্থটি ইউরোপের বিভিন্ন বিশ্ববিদ্যালয়ের পাঠ্যসূচির অন্তর্ভুক্ত ছিল। খলিফা মামুনের পৃষ্ঠপোষকতায় বিখ্যাত রসায়নবিদ জাবির ইবনে হাইয়ান ভস্মীকরণ ও লঘুকরণ সূত্র দুটি আবিষ্কার করেন। এছাড়া খলিফা মামুন দর্শনশাস্ত্রের উন্নতিতে অবদান রেখেছেন। দার্শনিক আল কিন্দি তার পৃষ্ঠপোষকতা লাভ করেন। কিন্দি এরিস্টটলের 'ধর্মতত্ত্ব' আরবি ভাষায় অনুবাদ করেন এবং মুসলিম দর্শনের সাথে প্লেটো ও এরিস্টটলের মতবাদের সমন্বয় সাধনের চেষ্টা করেন। উপরের আলোচনায় স্পষ্ট যে, আব্বাসি খলিফা আল মামুন গণিত, জ্যোতিষশাস্ত্র, রসায়ন, ইতিহাস ও দর্শন চর্চায় অসামান্য অবদান রাখেন। এ কারণে তার রাজত্বকালকে ইসলামের অগাস্টান যুগ বলে অভিহিত করা সম্পূর্ণ যৌক্তিক।"
        }
      ]
    },
    {
      "number": "11",
      "uddipok": "অষ্টম থেকে ত্রয়োদশ শতাব্দীর মুসলিম সাম্রাজ্য ছিল মুসলিম শাসনব্যবস্থার স্বর্ণযুগ। এ সাম্রাজ্যের শাসকেরা জ্ঞান-বিজ্ঞান, শিক্ষা-সংস্কৃতি ও সভ্যতার সকল শাখায় অবদান রাখেন। এ যুগে আর্থ-সামাজিক অবস্থার ব্যাপক উন্নয়ন ঘটলেও সমাজের সর্বস্তরে মদপান প্রচলিত ছিল।",
      "tag": "ISCM 24",
      "sub_questions": [
        {
          "label": "ক",
          "question": "আব্বাসি বংশ প্রতিষ্ঠা পায় কোন যুদ্ধের মাধ্যমে?",
          "explanation": "আব্বাসি বংশ প্রতিষ্ঠা পায় জাবের যুদ্ধের মাধ্যমে।"
        },
        {
          "label": "খ",
          "question": "খিলাফত পতনের প্রত্যক্ষ কারণ। কারণ কী ছিল? ব্যাখ্যা করো।",
          "explanation": "আব্বাসি খিলাফতের পতনের প্রত্যক্ষ কারণ ছিল মোফাল নেতা হালাকু খানের বাগদাদ আক্রমণ। ১২৫৮ খ্রিষ্টাব্দের জানুয়ারি মাসে মোগল নেতা হালাকু খান বাগদাদ আক্রমণ করেন। মোঙ্গল বাহিনী ৪০ দিন ধরে অবরোধ চালায় এবং তারা বৃহৎ প্রস্তরখণ্ড ও জ্বলন্ত অগ্নি নিক্ষেপের মাধ্যমে নগরীর দেয়াল ভেঙ্গে ফেলে। নিরুপায় খলিফা মুসতাসিম হালাকু খানের নিকট আত্মসমর্পণ করে প্রাণভিক্ষা চান। কিন্তু হালাকু খান অত্যন্ত নিষ্ঠুরভাবে খলিফা ও বাগদাদের ২০ লক্ষ জনসংখ্যার ১৬ লক্ষ মানুষকেই হত্যা করে।"
        },
        {
          "label": "গ",
          "question": "জ্ঞান-বিজ্ঞানে উদ্দীপকে বর্ণিত সাম্রাজ্যের অবদান তুলে ধরো।",
          "explanation": "উদ্দীপকে বর্ণিত সাম্রাজ্যের অর্থাৎ আব্বাসিদের জ্ঞান-বিজ্ঞানে অসামান্য অবদান রয়েছে। আব্বাসিদের শাসনামলে (৭৫০-১২৫৮ খ্রিষ্টাব্দ) জ্ঞান-বিজ্ঞানের সব ক্ষেত্রে ব্যাপক উন্নয়ন ঘটে। এজন্য ঐতিহাসিকেরা এ শাসনামলকে জ্ঞান-বিজ্ঞানের স্বর্ণযুগ বলে আখ্যায়িত করেছেন। আব্বাসি শাসকগণ পৃথিবীর বিভিন্ন স্থান থেকে বিভিন্ন ভাষার মৌলিক গ্রন্থগুলো সংগ্রহ করে অনুবাদের মাধ্যমে চিকিৎসা, দর্শন, গণিত, শান্ত, জ্যোতিষশাস্ত্র, ভূগোল, ইতিহাসসহ জ্ঞান- বিজ্ঞানের নানা শাখায় অসামান্য অবদান রেখে গেছেন। উদ্দীপকেও এ বিষয়ের প্রতি ইঙ্গিত করা হয়েছে। উদ্দীপকে বলা হয়েছে, অষ্টম থেকে ত্রয়োদশ শতাব্দীর মুসলিম সাম্রাজ্য ছিল মুসলিম শাসনব্যবস্থার স্বর্ণযুগ। আব্বাসি বংশের শাসকগণই অষ্টম থেকে ত্রয়োদশ শতাব্দীর মধ্যবর্তী (৭৫০-১২৫৮ খ্রিষ্টাব্দ) সময়ে জ্ঞান-বিজ্ঞানের অভূতপূর্ব অবদান রাখেন। এ সময় চিকিৎসা বিজ্ঞানে প্রভৃত অগ্রগ্রগতি সাধিত হয়। খলিফা হারুন-অর-রশীদের আমলে বাগদাদে একটিসহ দেশের বিভিন্ন স্থানে ৩৪টি হাসপাতাল প্রতিষ্ঠিত হয়। এসব হাসপাতালে মহিলাদের জন্য আলাদা ওয়ার্ড ও ডিসপেনসারি ছিল। ইবনে সিনা ছিলেন এ সময়কার জগদ্বিখ্যাত চিকিৎসক ও দার্শনিক। তিনি চিকিৎসা শাস্ত্রের বাইবেল খ্যাত 'আল কানুন ফিত তিকা' রচনা করেন। দর্শন শাস্ত্রেও আব্বাসিরা অসামান্য অবদান রাখেন। আল কিন্দি, আল ফারাবি, ইমাম গাজালি ও ইবনে সিনা ছিলেন এ সময়কালের শ্রেষ্ঠ দার্শনিক। আল কিন্দি গ্রিক দর্শনের সাথে মুসলিম দর্শনের সামঞ্জস্য বিধান করেন। আল ফারাবিকে ইউরোপীয়গণ প্রাচ্যের এরিস্টটল নামে আখ্যায়িত করত। এ ছাড়া গণিত শাস্ত্রে আব্বাসি। শাসনামলে ব্যাপক অগ্রগতি ঘটে। এ সময় বিখ্যাত গণিত শাস্ত্রবিদ আল খাওয়ারিজমি 'দি নিউমরো ইনডিকো' গ্রন্থে সর্বপ্রথম বিজ্ঞানীদের সংখ্যাতত্ত্ব সম্পর্কে জ্ঞানদান করেন। তিনিই প্রথম শূন্য (০) এর ব্যবহার করেন। তার প্রণীত 'কিতাবুল জবর ওয়াল মুকাব্যলাহ' গ্রন্থ থেকেই অ্যালজেবরা বা বীজগণিতের উৎপত্তি ঘটেছে। জ্যামিতি ও ত্রিকোণমিতির উন্নতিতেও আল খাওয়ারেজমি অপরিসীম অবদান রাখেন। এছাড়াও ভূগোল শাস্ত্র, রসায়ন, জ্যোতির্বিদ্যা প্রভৃতিতে আব্বাসি শাসনামলে অগ্রগতি সাধিত হয়। তাই বলা। যায়, আব্বাসি শাসনামলে জ্ঞান-বিজ্ঞানের প্রায় প্রত্যেকটি শাখায় অগ্রগতি সাধিত হয়েছিল।"
        },
        {
          "label": "ঘ",
          "question": "উদ্দীপকের সাথে মিল রেখে উল্লিখিত সাম্রাজ্যের আর্থ-সামাজিক অবস্থা বিশ্লেষণ করো।",
          "explanation": "উদ্দীপকের সাম্রাজ্যের সাথে সাদৃশ্যপূর্ণ আব্বাসি সাম্রাজো ব্যাপক আর্থ-সামাজিক অগ্রগতি হয়েছিল। আব্বাসিরা সুদীর্ঘ প্রায় ৫০০ বছরের (৭৫০-১২৫৮) রাজত্বকালে জ্ঞান- বিজ্ঞান, প্রশাসন, রাজস্ব, বিচার প্রভৃতি ক্ষেত্রে ব্যাপক উন্নতি সাধন করে। যা আর্থ-সামাজিক অবস্থায় ইতিবাচক পরিবর্তন নিয়ে আসে। যদিও সমাজে মদের প্রচলন ছিল। উদ্দীপকেও এ বিষয়ের প্রতি ইঙ্গিত করা হয়েছে। উদ্দীপকে অষ্টম থেকে ত্রয়োদশ শতাব্দীর মুসলিম সাম্রাজ্যের কথা বলা হয়েছে। যেখানে আর্থ-সামাজিক অবস্থার ব্যাপক উন্নয়ন ঘটলেও মদপান ছিল সমাজের সর্বস্তরে প্রচলিত। এ থেকে বোঝা যায়, উদ্দীপকে আব্বাসি শাসনামলকেই ইঙ্গিত করা হয়েছে। কারণ এ শাসনামলে আর্থ- সামাজিক অবস্থার অগ্রগতির সাথে সাথে সমাজে মদের বেশি প্রচলন ছিল। এ যুগে অর্থনৈতিক সমৃদ্ধি-অর্জিত হয়েছিল। এ যুগে শিল্প, কৃষি, ব্যবসা-বাণিজ্যের ব্যাপক উন্নতি সাধিত হয়। এ শাসনামলে আন্তর্জাতিক বাণিজ্যের ব্যাপক উন্নতি সাধিত হয়। এ সময় বাগদাদ, বসরা, সিরিয়া, কায়রো এবং আলেকজান্দ্রিয়া দ্রুত স্থল ও নৌবাণিজ্য কেন্দ্রে পরিণত হয়। এ ছাড়া এসময় মুসলিম বণিকেরা চীনের সাথে বাণিজ্যিক কর্মকাণ্ড সম্পাদন করেছিল। বাণিজ্য হতো মূলত সিল্ক বস্ত্র নিয়ে। ফলে চীনের ক্যান্টন প্রদেশের সাথে বাগদাদের এক সুদৃঢ় বাণিজ্যিক সম্পর্ক গড়ে ওঠে। তাছাড়া পশ্চিম দিকে মরক্কো ও স্পেনের সাথেও মুসলমানদের বাণিজ্যিক তৎপরতা এসময় বৃদ্ধি পায়। এ আমলে কুটির শিল্পেরও ব্যাপক বিকাশ সাধিত হয়। ফলে ব্যাপক অর্থনৈতিক উন্নয়ন সাধিত হয়। এ ছাড়া আব্বাসিদের বৈষম্যহীন ও শোষণমুক্ত সুমাজব্যবস্থার প্রবর্তন ছিল যুগান্তকারী। এ সময় আরব আভিজাত্যের অহমিকার অবসান ঘটে এবং আরব-অনারব বৈবাহিক সম্বন্দ্ব স্থাপিত হয়। আব্বাসি যুগে নারীরা সমাজে উচ্চ স্থানের অধিকারী ছিলেন। তারা স্বাধীনতা ভোগ করতেন। উপরের আলোচনা থেকে বলা যায়, আব্বাসি শাসনামলে আর্থ-সামাজিক অবস্থার অসামান্য উন্নতি ঘটেছিল।"
        }
      ]
    }
  ]
}