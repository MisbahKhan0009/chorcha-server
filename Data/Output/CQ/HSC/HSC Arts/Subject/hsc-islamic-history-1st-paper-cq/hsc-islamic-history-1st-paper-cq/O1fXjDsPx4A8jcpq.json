{
  "title": "মুন্সী আব্দুর রউফ কলেজ, ঢাকা ২০২৩",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "হোয়াংহো নদীর তীরে চীন সভ্যতার গোড়াপত্তন হয়। হোয়াংহো নদীকে চীনের দুঃখ বলা হলেও এ নদী অধিবাসীদের জীবনে বিশাল ভূমিকা রাখে। নদীর উভয় তীরে বাঁধ নির্মাণ করায় গ্রামগুলো বন্যামুক্ত হয় এবং পরিকল্পিত সেচ প্রকল্প চালু করায় কৃষি উৎপাদন বহুগুণে বৃদ্ধি পায়। চীনারা তাদের রাজাদের মৃতদেহ মমি করে রাখার জন্য ত্রিকোণাকার ঘর নির্মাণ করে সেখানে সংরক্ষণ করে। বর্তমানে যা কঠোর নিরাপত্তার সাথে সংরক্ষিত আছে।",
      "tag": "BMARPC 23",
      "sub_questions": [
        {
          "label": "ক",
          "question": "প্যাপিরাস কী?",
          "explanation": "প্যাপিরাস হলো নীল নদের তীরে জন্মানো নলখাগড়া জাতীয় এক ধরনের ঘাস বা উদ্ভিদ, যা দিয়ে প্রাচীন মিসরীয়রা কাগজ তৈরি করত।"
        },
        {
          "label": "খ",
          "question": "মিসরীয় লিখন পদ্ধতি সম্পর্কে ব্যাখ্যা করো।",
          "explanation": "মিসরীয়দের উদ্ভাবিত লিখন পদ্ধতি 'হায়ারোগ্লিফিক' (Hieroglyphic) নামে পরিচিত। হায়ারোগ্লিফিক অর্থ পবিত্র লিপি। এটি ছিল একটি লিখিত ভাষা। এ ভাষায় নানাপ্রকার দ্রব্য, প্রাকৃতিক বিষয় প্রভৃতির ছবি আঁকা থাকত, যার মাধ্যমে জিনিসগুলোর পরিচয় ও নাম জানা সম্ভব হতো। হায়ারোগ্লিফিক লিপি প্রথমে তৈজসপত্রে এবং কবরে মৃতের পরিচয়ের ফলক আকারে খোদাই করা হতো। পরে মিসরে প্যাপিরাস কাগজ আবিষ্কৃত হলে এতে এ লিপি উৎকীর্ণ করা হয়। এ লিখন পদ্ধতি তিনটি রূপে বিকাশ লাভ 'করেছে। যথা: চিত্রভিত্তিক, অক্ষরভিত্তিক এবং বর্ণভিত্তিক। প্রায় ৭৫০টি চিত্রলিপির চিহ্ন দিয়ে প্রাচীন মিসরীয় লিপি পদ্ধতি তৈরি হয়েছিল।"
        },
        {
          "label": "গ",
          "question": "উদ্দীপকের হোয়াংহো নদীর সাথে মিসরের নীলনদের কী মিল রয়েছে? ব্যাখ্যা করো।",
          "explanation": "সভ্যতা বিকাশে অবদানের দিক দিয়ে হোয়াংহো নদীর সাথে মিসরের নীল নদের মিল রয়েছে। প্রাচীন সভ্যতাসমূহের মধ্যে মিসরীয় সভ্যতা অন্যতম। মিসরকে নীল নদের দান হিসেবে অভিহিত করা হয়। কারণ মিসরীয় সভ্যতার বিকাশে নীল নদই সবচেয়ে বড় ভূমিকা পালন করেছিল। মিসরের ক্ষেত্রে নীল নদের এ অবদানই চীনের হোয়াংহো নদীর ক্ষেত্রে লক্ষ করা যায়। হোয়াংহোকে চীনের দুঃখ বলা হলেও চীনা সভ্যতার বিকাশে এ নদী বিশাল ভূমিকা পালন করেছে। নদীর অববাহিকায় কৃষিকাজ ও প্রয়োজনীয় সেচের ব্যবস্থা, ফসল উৎপাদন থেকে শুরু করে ব্যবসা-বাণিজ্যের ক্ষেত্রেও হোয়াংহো নদী অবদান রেখেছে। মিসরীয় সভ্যতার ক্ষেত্রেও এমনটি লক্ষ করা যায়। এ সভ্যতার বিকাশে নীল নদের ভূমিকা অতুলনীয়। মিসরীয় সভ্যতার সূচনাকারী জনগণ পানির প্রাপ্যতা, কৃষি উৎপাদন, মাছ ধরে জীবিকা নির্বাহ, পশু পালনের জন্য তৃণভূমির সহজলভ্যতা ইত্যাদি বিষয় চিন্তা করে নীল নদের তীরবর্তী অঞ্চলসমূহে বসতি স্থাপন করেছিল। আর এ ক্ষেত্রে তারা বেশ উপকৃতও হয়েছিল। ঘর-গৃহস্থালির কাজ থেকে শুরু করে ব্যবসা-বাণিজ্য এমনকি জীবনের প্রতিটি ক্ষেত্রেই নীল নদ গুরুত্বপূর্ণ ভূমিকা পালন করেছে। মরুভূমিতে পরিণত হওয়া মিসর নীল নদের দানের ফলেই শস্য-শ্যামলা ও সমৃদ্ধিশালী, দেশে পরিণত হয়েছে। সুতরাং বলা যায় যে, উদ্দীপকে উল্লিখিত চীনা সভ্যতায় হোয়াংহো নদীর ভূমিকা মিসরীয় সভ্যতার বিকাশে নীল নদের অবদানেরই ইঙ্গিত বহন করে।"
        },
        {
          "label": "ঘ",
          "question": "উদ্দীপকের আলোকে মিসরের ফারাও রাজাদের সমাধি-সংরক্ষণের বিবরণ দাও।",
          "explanation": "উদ্দীপকে বর্ণিত সম্রাটের কফিন যেমন পাথরের দেয়াল দ্বারা সুরক্ষিত করা হয়েছে, তেমনি মিসরীয় সভ্যতায় ফারাও সম্রাটদের মৃতদেহ মমি করে সংরক্ষণ করা হতো। মিসরীয়রা মৃত্যুর পরের জীবনে বিশ্বাস করত। আর, তাদের এ ধর্ম বিশ্বাসের ছাপ পড়েছিল স্থাপত্যিক নিদর্শনে। তারা ইতিহাসের শ্রেষ্ঠ নির্মাতা ছিল। পিরামিড তাদের স্থাপত্য শিল্পের অসাধারণ সৃষ্টি। ধর্মীয় বিশ্বাস থেকেই তারা নির্মাণ করেছিল প্রকান্ড সৌধের এ পিরামিডগুলো। আর এ ধরনের বিশ্বাস থেকে নির্মিত প্রত্নতাত্ত্বিক নিদর্শনের কথাই উদ্দীপকে বর্ণিত হয়েছে। উদ্দীপকে সম্রাটের কফিন সুরক্ষিত রাখতে পাথরের নির্মিত সশস্ত্র সৈন্যের পাহারা দেওয়ার কথা বলা হয়েছে। একইভাবে মিসরীয়রা তাদের ফারাও সম্রাটদের মৃতদেহ সংরক্ষণের জন্য পিরামিড নির্মাণ করেছিল। তারা বিশ্বাস করত ফারাওদের মৃত্যুর পর তাদের আত্মা স্বর্গে চলে যায় এবং সেখানে দেবতা হিসেবে আবির্ভূত হয়। কিন্তু মৃত ফারাওদের শরীর পচে গেলে এক্ষেত্রে সমস্যা হতে পারে। এজন্য তারা মৃতদেহ প্রক্রিয়াজাত করে তা - সংরক্ষণের ব্যবস্থা করত। এ মৃতদেহগুলোকে যেখানে কবর দেওয়া হতো, সেসব স্থান আগে থেকেই তৈরি করে রাখা হতো। এসব কবরে দেওয়া হতো সিন্দুকভর্তি অমূল্য গহনা, ধাতব তৈজসপত্র, মুদ্রা, দামি কাপড় প্রভৃতি। মৃত ফারাওদের দেহ ও মূল্যবান সামগ্রীর নিরাপত্তার জন্য মিসরীয়রা বড় বড় পাথরখণ্ড কেটে পিরামিড নির্মাণ করত। এগুলো ছিল জ্যামিতিক ত্রিভুজের আকৃতিতে তৈরি অতি উঁচু এক একটি 'সমাধিসৌধ। পরিশেষে বলা যায়, ধর্মীয় বিশ্বাস থেকেই উদ্দীপকে বর্ণিত সম্রাটের কফিন এবং মিসরীয় ফারাও সম্রাটদের মৃতদেহ সংরক্ষণের ব্যবস্থা করা হতো। তাদের উভয়ের ক্ষেত্রেই পাথর দ্বারা মৃতদেহ সংরক্ষণের পদক্ষেপ পরিলক্ষিত হয়।"
        }
      ]
    },
    {
      "number": "2",
      "uddipok": "ঢাকায় স্বনামধন্য প্রতিষ্ঠান বীরশ্রেষ্ঠ মুন্সী আব্দুর রউফ পাবলিক কলেজ, কর্তৃক আয়োজিত ন্যাশনাল কালচারাল ফেস্ট-২০২৩-এ শিক্ষা, সাহিত্য ও সাংস্কৃতিক বিষয়ে প্রতিযোগিতা অনুষ্ঠিত হয়। এতে যারা বিভিন্ন ধাপে জয়লাভ করে তাদেরকে আর্থিক অনুদান, সার্টিফিকেট প্রদানসহ বিভিন্ন পুরস্কার প্রদান করা হয়। এই আয়োজনের ফলে উক্ত এলাকার শিক্ষা-প্রতিষ্ঠানের শিক্ষা, সাহিত্য ও সংস্কৃতিসহ বিভিন্ন ক্ষেত্রে গুরুত্বপূর্ণ অবদান রাখতে সক্ষম হয়।",
      "tag": "BMARPC 23",
      "sub_questions": [
        {
          "label": "ক",
          "question": "আল মালা কী?",
          "explanation": "আল-মালা হলো ইসলামপূর্ব আরবের একটি রাজনৈতিক সংগঠন বা মন্ত্রণাসভা।"
        },
        {
          "label": "খ",
          "question": "হানিফ সম্প্রদায় কারা? ব্যাখ্যা করো।",
          "explanation": "ইসলাম-পূর্ব যুগে, আরবের আল্লাহর একত্ববাদে বিশ্বাসীরা হলো হানিফ সম্প্রদায়। জাহেলি যুগে আরব সমাজে মুষ্টিমেয় লোক আল্লাহর একত্ববাদে বিশ্বাসী ছিল। তারা দেব-দেবীর পূজা থেকে বিরত থাকত। এদের সংখ্যা ছিল খুব কম। শুধু মূর্তিপূজা নয়, এরা তৎকালীন আরবের অন্যায়-অত্যাচার কুসংস্কার, অনৈতিক জীবনযাপনের ঘোরবিরোধী ছিল। এরা হযরত ইবরাহিম (আ)-এর প্রচারিত তাওহিদের অনুসারী ছিল। জাহেলি যুগে এরাই হানিফ সম্প্রদায় নামে পরিচিত ছিল ।"
        },
        {
          "label": "গ",
          "question": "উদ্দীপকে বর্ণিত প্রতিযোগিতার সাথে প্রাক-ইসলামি আরবের জাহেলি যুগের কোন বিষয়ের সাদৃশ্য রয়েছে? ব্যাখ্যা করো।",
          "explanation": "উদ্দীপকের সাথে প্রাক-ইসলামি আরব সংস্কৃতির উল্লেখযোগ্য বিষয় উকাজ মেলায় আয়োজিত কবিতা প্রতিযোগিতার মিল পাওয়া যায়। ইসলামপূর্ব আরব অধিবাসীদের জীবনের বিভিন্ন দিক সমুজ্জ্বল না হলেও সাংস্কৃতিক ক্ষেত্রে তাদের একটি গৌরবময় ঐতিহ্য রয়েছে। এ ঐতিহ্যের একটি বিশেষ দিক হলো উকাজ মেলা ও এ মেলায় আয়োজিত কবিতা প্রতিযোগিতা। আরবদের সাংস্কৃতিক জীবনে এ মেলা ছিল বিশেষ তাৎপর্যবহ। উদ্দীপকে এ মেলারই প্রতিফলন লক্ষ করা যায়। উদ্দীপকে বীরশ্রেষ্ঠ মুন্সী আব্দুর রউফ পাবলিক কলেজ কর্তৃক আয়োজিত ন্যাশনাল কালচারাল ফেস্ট-২০২৩-এ শিক্ষা, সাহিত্য ও সাংস্কৃতিক বিষয়ে প্রতিযোগিতা অনুষ্ঠিত হয়। প্রাক-ইসলামি আরব সংস্কৃতিতেও এরকম বিষয় চোখে পড়ে। তৎকালীন আরবদের প্রধান বৈশিষ্ট্য ছিল বাগ্মিতা। তাদের ভাষাজ্ঞান ছিল উন্নত। নারী-পুরুষ নির্বিশেষে প্রায় সবাই কবিতাচর্চা ও বাগ্মিতায় প্রতিভার স্বাক্ষর রেখেছে। এ সময় মক্কার অদূরে উকাজের বার্ষিক মেলায় তাদের রচিত কবিতা নিয়ে প্রতিযোগিতার আয়োজন করা হতো। এ প্রতিযোগিতায় নির্বাচিত সাতটি কবিতা পুরস্কৃত করা হতো। এ কবিতাগুলো সোনালি হরফে লিপিবদ্ধ করে কাবার দেয়ালে ঝুলিয়ে রাখা হতো। এ কারণে এ কবিতাগুলোকে সাবায়ে-মুয়াল্লাকাত বা সাতটি ঝুলন্ত কবিতা বলা হতো। সুতরাং বলা যায়, উদ্দীপকটি প্রাক-ইসলামি আরব সংস্কৃতির উকাজ মেলার প্রতিচ্ছবি।"
        },
        {
          "label": "ঘ",
          "question": "অনুরূপ প্রতিযোগিতা তোমার সমাজে কী ধরনের প্রভাব রাখতে পারে? বিশ্লেষণ করো।",
          "explanation": "অনুরূপ প্রতিযোগিতা আমাদের সমাজের সাহিত্য-সাংস্কৃতিক অবস্থার সমৃদ্ধি অর্জনে প্রভাব ফেলতে পারে। প্রাক-ইসলামি যুগে কাব্যচর্চার প্রতি আরবদের বিশেষ আগ্রহ ছিল। কাব্যচর্চাই ছিল বেদুইনদের সাংস্কৃতিক সম্পদ। তবে এ বিষয়টি ছাড়াও তারা নাচগান, খেলাধুলা প্রভৃতি সংস্কৃতি চর্চায় অভ্যস্ত ছিল। উকাজ মেলায় এ বিষয়গুলো নিয়ে বিভিন্ন প্রতিযোগিতা অনুষ্ঠিত হতো। এ ধরনের প্রতিযোগিতা সে সমাজের মতো এখনকার সমাজেও সাহিত্য ও সাংস্কৃতিক ক্ষেত্রে ব্যাপকভাবে অবদান রাখতে পারে। আরবদের কবিতায় তাদের উন্নত ভাষাজ্ঞানের পরিচয় পাওয়া যায়। বিশেষ করে এ কবিতা ঘিরে তখন নানামুখী প্রতিযোগিতা অনুষ্ঠিত হতো। এতে করে তখন বিখ্যাত সব কবিদের উদ্ভব ঘটেছিল। উকাজ মেলার কাব্য প্রতিযোগিতার মতো আমাদের সমাজেও এমন আয়োজন যদি থাকে তাহলে শুধু কবিতা নয়, সংস্কৃতির বিভিন্ন বিষয়ের প্রতি মানুষ উৎসাহী হবে। তারা পুরস্কৃত ও সম্মানিত হওয়ার আকাঙ্ক্ষায় নতুন নতুন সৃষ্টি নিয়ে উপস্থিত হবে। এতে কাব্যসহ সংস্কৃতির অন্যান্য দিকগুলো উপভোগের প্রতি সাধারণ মানুষেরও স্পৃহা বেড়ে যাবে। সংস্কৃতি যেকোনো সমাজের বেঁচে থাকার অন্যতম নিয়ামক। মানুষের জীবনের নানামুখী ব্যথা, হতাশা, না পাওয়া এ সবের কষ্ট দূর করে হৃদয় কোনে একমুঠো খুশি ছড়িয়ে দিতে পারে সাহিত্য-সাংস্কৃতিক বিভিন্ন আয়োজন। এছাড়া যে জাতি সংস্কৃতি চর্চার মধ্যে থাকে। তারা সভ্যতাকে সুস্থ ধারায় এগিয়ে নিয়ে পৃথিবীতে সম্মানজনক স্থান তৈরি করতে পারে। পরিশেষে বলা যায়, আমাদের সমাজও যদি ইসলাম পূর্ব আরবের মতো প্রতিযোগিতামূলক বিভিন্ন অনুষ্ঠানের আয়োজন করে তাহলে আমাদের সংস্কৃতির মান উত্তরোত্তর বৃদ্ধি পাবে। ইতোমধ্যে আমরা আমাদের সমাজের বিভিন্ন ক্ষেত্রে এসব আয়োজন ও তার ফল উপভোগ করছি।"
        }
      ]
    },
    {
      "number": "3",
      "uddipok": "জনাব হাশেম আলী সামান্য অবস্থা থেকে অনেক বাধা-বিপত্তি ও সংগ্রামের মধ্য দিয়ে একটি নতুন জাতির জন্ম দেন। তিনি মৃত্যুর পূর্বে তোর জাতির ভবিষ্যৎ পথ চলার জন্য একটি নির্দেশনামূলক বক্তব্য দেন। এ বক্তব্যের মূল শিক্ষা ছিল শ্রেণি-বৈষম্যহীন সমাজব্যবস্থা।",
      "tag": "BMARPC 23",
      "sub_questions": [
        {
          "label": "ক",
          "question": "মদিনার পূর্বনাম কী ছিল?",
          "explanation": "মদিনার পূর্ব নাম ছিল ইয়াসরিব।"
        },
        {
          "label": "খ",
          "question": "হিজরত ও দেশত্যাগের মধ্যে পার্থক্য কী? বুঝিয়ে লেখো।",
          "explanation": "হিজরত এবং দেশত্যাগের মধ্যে মৌলিক কিছু পার্থক্য রয়েছে। শাব্দিকভাবে হিজরত ও দেশত্যাগ একই অর্থ ধারণ করে। উভয়ের আভিধানিক অর্থ এক দেশ বা একস্থান থেকে অন্য স্থানে যাওয়া। কিন্তু উদ্দেশ্যের দিক দিয়ে দুটি ভিন্ন বিষয়। দেশত্যাগ যে কোনো বৈষয়িক বা পার্থিব উদ্দেশ্য সাধনে হতে পারে। কিন্তু 'হিজরত' শব্দটির সাথে ইসলাম প্রচার বা প্রসারের বিষয়টি জড়িয়ে আছে। রাসুল (স) ইসলাম প্রচার করতে গিয়ে বিরোধীদের চরম নির্যাতনের শিকার হয়ে হিজরত করতে বাধ্য হয়েছিলেন। বর্তমান সময়েও কেউ যদি অনুরূপ পরিস্থিতিতে বা উদ্দেশ্যে দেশত্যাগ করতে বাধ্য হয়, তবে তা হিজরত বলে গণ্য হবে।"
        },
        {
          "label": "গ",
          "question": "উদ্দীপকের জনাব হাশেম আলীর সাথে তোমার পাঠ্যবইয়ের কোন ব্যক্তির মিল রয়েছে? ব্যাখ্যা করো।",
          "explanation": "উদ্দীপকের জনাব হাশেম আলীর কাজের সাথে মহানবি (স)-এর কাজের মিল রয়েছে। হযরত মুহাম্মদ (স) কুসংস্কারাচ্ছন্ন অধঃপতিত আরব সমাজে ৫৭০ খ্রিষ্টাব্দে মুক্তির দূত হিসেবে আগমন করেন। বাল্যকাল থেকেই তিনি সমাজের অন্যায় নির্মূলের কথা ভাবতেন। নিপীড়িত মানুষের দুঃখ-দুর্দশা তাঁর কোমল হৃদয়ে আঘাত করত। সমাজের মানুষের ধর্মীয় অধঃপতন লক্ষ করে তিনি বিশ্বদ্রষ্টার কাছে শান্তির পথ চেয়েছিলেন। বিশ্বস্রষ্টা শান্তির পথ হিসেবে দিলেন ইসলাম, কুরআন। আর মহানবি (স)-এর আলোকে গঠন করলেন মদিনা রাষ্ট্র। উদ্দীপকের জনাব হাশেমের কাজে মহানবি (স)-এর এ কাজের প্রতিফলন ঘটেছে। জনাব হাশেম আলী সামান্য অবস্থা থেকে অনেক বাধা-বিপত্তি ও সংগ্রামের মধ্য দিয়ে একটি নতুন জাতির জন্ম দেন। মহানবি (স)ও ছিলেন মক্কার কুরাইশ বংশের এক এতিম ধন-সম্পদহীন সাধারণ মানুষ। খাদিজা (রা)-কে বিয়ে করার পরে স্ত্রীর থেকে প্রাপ্ত সম্পদ তিনি অসহায় মানুষের জন্য অকাতরে ব্যয় করেছেন। নবুয়ত লাভের পর তিনি মক্কার মানুষের কাছে প্রচার করতে লাগলেন তাওহিদের বাণী। তিনি আরববাসীকে পৌত্তলিকতা পরিত্যাগ করে পবিত্র ইসলাম ধর্ম গ্রহণের জন্য উদাত্ত আহ্বান জানান। দাওয়াত গ্রহণ না করে কুরাইশরা মহানবি (স) ও তার অনুসারীদের ওপর অমানুষিক অত্যাচার ও উৎপীড়ন শুরু করে। তায়েফে পাথরের আঘাতে মহানবি (স)-এর রক্ত ঝরেছে। উটের নাড়িভূড়ি নামাজরত অবস্থায় তাঁর পিঠে চাপিয়ে দেওয়া হতো। হযরত বেলাল (রা) কে তাঁর মনিব উমাইয়া উত্তপ্ত বালুর ওপর শুইয়ে বুকে পাথর চাপা দিয়ে রেখেছিল। তবুও মহানবি (স) ও মুসলমানগণ ইমানের ওপর অটল ছিলেন। নির্যাতনের এক পর্যায়ে আল্লাহর নির্দেশে তিনি মুসলমানদের নিয়ে মক্কা ত্যাগ করে মদিনায় যান। তাঁর আগমনের কারণে বিশৃঙ্খলা এবং অশান্তির পরিবর্তে মদিনায় শান্তির বাতাস প্রবাহিত হয়। সব অন্যায় প্রতিহত করে সেখানে তিনি নতুন মদিনা রাষ্ট্র গঠন করেন। সূচনা হয় মুসলিম জাতির স্বতন্ত্র পথচলা। বিশ্বের বুকে মুসলিম জাতি হিসেবে মাথা তুলে দাঁড়ায় মুমিনগণ। সুতরাং দেখা যায়, জনাব হাশেমের মধ্যে মহানবি (স)-এর কাজে প্রতিফলন ঘটেছে।"
        },
        {
          "label": "ঘ",
          "question": "উক্ত ব্যক্তির বক্তব্যটি ছিল 'মানবজাতির পথ চলার জন্য অমূল্য সম্পদ'- কথাটির তাৎপর্য বিশ্লেষণ করো।",
          "explanation": "উক্ত ব্যক্তির বক্তব্য অর্থাৎ মহানবি (স)-এর বিদায় হজের ভাষণ মানবজাতির পথ চলার জন্য অমূল্য সম্পদ- এ কথাটি বিশেষ তাৎপর্যবহ। হিজরি দশম বছরে জিলকদ মাসে মহানবি (স) লক্ষাধিক সাহাবিদের নিয়ে হজে গমন করেন। এ হজ ছিল তাঁর জীবনের সর্বশেষ হজ। এ কারণে এ হজ বিদায় হজ নামে পরিচিত। এ হজের সময় মহানবি (স) বিশ্ব মানবতার উদ্দেশ্যে ভাষণ প্রদান করেন। এ ভাষণ সম্পর্কেই আলোচ্য উক্তিটি করা হয়েছে। প্রশ্নে বিদায় হজের ভাষণকে মানব জাতির পথ চলার জন্য অমূল্য সম্পদ বলা হয়েছে। প্রকৃতপক্ষে, বিদায় হজের ভাষণে মহানবি (স) মানুষের জন্য প্রয়োজনীয় মূল বিষয়গুলোর নীতিমালা তুলে ধরেছেন। এ ভাষণে মহানবি (স) মানুষের অধিকার সংরক্ষণ সম্পর্কে যে নির্দেশ প্রদান করেছেন তা মেনে চললে কোনো মানুষের অধিকার নষ্ট হবে না। মানবতা বিপর্যস্ত হবে না। বিদায় হজের ভাষণে রাসুল (স) মানবতা বিপন্নকারী ভয়ংকর ব্যাধি শিরক সম্পর্কে সতর্ক করেছেন। তিনি বলেছেন, হুঁশিয়ার! পৌত্তলিকতার পাপ' যেন তোমাদের স্পর্শ না করে। এ ভাষণে তিনি জীবন রক্ষার অধিকার, অন্যায়ভাবে মানুষের রক্তপাত বন্ধ, সুদের কুফল, বর্ণবৈষম্যের ভয়াবহতা, স্বজনপ্রীতির বিরূপ প্রভাব, জাহেলি যুগের মানসিকতা পরিহার করার বিষয়ে মুসলমানদের জোরালো নির্দেশ দেন। বিদায় হজের ভাষণে মহানবি (স) নারীদের সম্পর্কে যা বলেছেন তাতে সর্বতোভাবে নারীর সার্বিক অধিকার প্রতিষ্ঠিত হয়। তিনি বলেন, নারীদের ব্যাপারে তোমরা আল্লাহকে ভয় করো। বিদায় হজের ভাষণে দাস-দাসীদের সাথে সদ্ব্যবহার করা, সর 'মানুষের সমান অধিকার রক্ষা, মুসলিম ভ্রাতৃত্ববোধ রক্ষা করার ব্যাপারে আদেশ দেওয়া হয়েছে। ধর্মের ব্যাপারে যেকোনো ধরনের জোরজবরদস্তি পরিহার করে সবাইকে নিজ নিজ ধর্ম পালনের আহ্বান জানানো হয়েছে। এ বিষয়গুলোই ইসলামে মানবাধিকারের মৌলিক বিষয়। উপরের আলোচনায় প্রমাণিত হয়, বিদায় হজের ভাষণে মহানবি (স) মানবজাতিকে সঠিক পথের দিকনির্দেশনা দিয়েছেন। তাই এটি মানবজাতির পথ চলার জন্য অমূল্য সম্পদ।"
        }
      ]
    },
    {
      "number": "4",
      "uddipok": "বগুড়ায় একজন সুফিসাধক ধর্মপ্রচার করতে এসে বাধার সম্মুখীন হন। এখানে যুদ্ধ-বিগ্রহ নিষিদ্ধ হলেও প্রতিপক্ষের লোকজন সুফি-সাধকের প্রতি চড়াও হয়। শান্তিপ্রিয় সাধক যুদ্ধ পরিহার করে শান্তির প্রস্তাব দেন। এক পর্যায়ে উভয়ের মধ্যে সমঝোতা প্রতিষ্ঠিত হয়। আগামী দশ বছরের জন্য যুদ্ধ বন্ধসহ বিভিন্ন বিষয়ে শান্তিচুক্তি সাক্ষরিত হয়।",
      "tag": "BMARPC 23",
      "sub_questions": [
        {
          "label": "ক",
          "question": "উহুদের যুদ্ধে কুরাইশদের নেতৃত্ব দিয়েছিল কে?",
          "explanation": "উহুদের যুদ্ধে কুরাইশদের নেতৃত্ব দিয়েছিলেন আবু সুফিয়ান।"
        },
        {
          "label": "খ",
          "question": "বায়তুল মাল কী? ব্যাখ্যা করো।",
          "explanation": "বায়তুল মাল বলতে ইসলামি রাষ্ট্রের সরকারি কোষাগারকে বোঝায়। ইসলামি রাষ্ট্রের সব অর্থ এক স্থানে জমা থাকে। রাষ্ট্রীয় কার্যাবলি পরিচালনায় এ অর্থ ব্যয় করা হয়। রাষ্ট্রের বাৎসরিক ব্যয় নির্বাহের পর উদ্বৃত্ত অর্থ গরিবদের মধ্যে বিলিয়ে দেওয়া হয়। রাষ্ট্রের সমগ্র অর্থনৈতিক ব্যবস্থাপনা এ সম্পদের ওপর নির্ভর করে। এ ধরনের রাষ্ট্রীয় কোষাগারই বায়তুল মাল নামে পরিচিত।"
        },
        {
          "label": "গ",
          "question": "উদ্দীপকের ঘটনাটি তোমার পঠিত কোন ঘটনাকে ইঙ্গিত করে? - ব্যাখ্যা করো।",
          "explanation": "উদ্দীপকটি হযরত মুহাম্মদ (স)-এর জীবনের উল্লেখযোগ্য ঘটনা হুদায়বিয়ার সন্ধিকে ইঙ্গিত করে। ইসলাম ও পৃথিবীর ইতিহাসে হুদায়বিয়ার সন্ধি এক যুগান্তকারী ঘটনা। মক্কার কুরাইশরা মুসলমানদের মক্কায় প্রবেশে বাঁধা প্রদানের প্রেক্ষিতে উভয়পক্ষের মধ্যে যখন বিরোধ প্রবল হয়ে ওঠে সেই মুহূর্তে কুরাইশরা মহানবি (স)-এর সাথে সন্ধি করতে সম্মত হয়। এরই ধারাবাহিকতায় হুদায়বিয়ার সন্ধি স্বাক্ষরিত হয়। উদ্দীপকেও এ বিষয়ের প্রতিফলন লক্ষ করা যায়। উদ্দীপকে বলা হয়েছে যে, একজন সুফি-সাধক ধর্মীয় অনুষ্ঠান পালন করতে এসে বাধার মুখে পড়েন। সুফি-সাধকের প্রতিপক্ষ যুদ্ধের প্রস্তুতি নেয়। শান্তিপ্রিয় সাধক সংলাপের প্রস্তাব দিলে তাদের মধ্যে আগামী কয়েক বছরের জন্য শান্তি চুক্তি হয়। এই সমঝোতা সুফি-সাধকের জন্য মহাবিজয় বয়ে আনে। অনুরূপভাবে মদিনায় হিজরতের পর দীর্ঘ ছয় বছর মহানবি (স) ও তার অনুসারীরা মক্কা দর্শন ও হজ পালন করেননি। এজন্য মহানবি (স) তাঁর ১৪০০ জন সাহাবি নিয়ে অষ্টম হিজরির জিলকদ মাসের ২৫ তারিখে মক্কার উদ্দেশ্যে যাত্রা করেন। কিন্তু কুরাইশরা মহানবি (স)-এর আগমনের সংবাদ পেয়ে 'যতুওয়া' নামক স্থানে প্রতিরোধ গড়ে। ফলে মহানবি (স) মক্কার নয় মাইল দূরে হুদায়বিয়া নামক স্থানে শিবির স্থাপন করেন। এ অবস্থায় তিনি ওসমান (রা)-কে শান্তির প্রস্তাব নিয়ে কুরাইশদের শিবিরে পাঠালে তার আটক হওয়ার গুজব রটায়। ফলে মুসলমানগণ এর প্রতিশোধ নেওয়ার কঠোর শপথ করলে কুরাইশরা ভীত হয়ে মহানবি (স)-এর সাথে হুদায়বিয়ার সন্ধি স্বাক্ষর করেন। উদ্দীপকেও এ ঘটনার প্রতিফলন ঘটেছে।"
        },
        {
          "label": "ঘ",
          "question": "তুমি কি এ সমঝোতাকে প্রকাশ্য বিজয় বলে মনে কর? পাঠ্যবইয়ের আলোকে বিশ্লেষণ করো।",
          "explanation": "হ্যাঁ, আমি এই সমঝোতাকে (হুদায়বিয়ার সন্ধি) 'প্রকাশ্য বিজয়' মনে করি। হুদায়বিয়ার সন্ধির মাঝে ইসলামের সর্বাত্মক বিজয় সংকেত লুকায়িত ছিল। এ সন্ধি স্বাক্ষর করে মহানবি (স)' অসাধারণ প্রজ্ঞা ও কূটনৈতিক দক্ষতার পরিচয় দেন। এ চুক্তি বিশ্বে মুসলমানদের একটি স্থায়ী অবস্থান তৈরি করে। তাই কুরআনে এ চুক্তিকে 'ফাতহুম মুবিন' বা প্রকাশ্য বিজয় হিসেবে আখ্যায়িত করা হয়েছে। হুদায়বিয়ার সন্ধি মুসলমানদের জন্য শ্রেষ্ঠ বিজয়। আপাতদৃষ্টিতে এ সন্ধিপত্র কুরাইশদেরই অনুকূলে সম্পাদিত হয়েছে বলে মনে হয়। কিন্তু দূরদৃষ্টিতে বিচার করলে স্পষ্টভাবে প্রতীয়মান হয় যে, এটি সর্বোতভাবে মুসলিম স্বার্থের অনুকূলে হয়েছিল। এ চুক্তিটি মুসলমানদেরকে একটি স্থায়ী রাজনৈতিক মর্যাদা দান করে। মুসলমানরা যে একটি স্বতন্ত্র শক্তি তার বহিঃপ্রকাশ ঘটে। এ চুক্তির মাধ্যমেই কুরাইশরা মহানবি (স)-কে একজন মহান নেতা এবং মদিনা রাষ্ট্রের প্রধান হিসেবে মেনে নেয়। হুদায়বিয়ার সন্ধির মাধ্যমে দশ বছর যুদ্ধবিগ্রহ বন্ধ হওয়ায় মুসলমানগণ নিশ্চিন্তভাবে বসবাস করার সুযোগ লাভ করে। এ সন্ধির ফলে ইসলাম প্রচার ও প্রসারের পথ দিন দিন প্রশস্ত হতে থাকে এবং আন্তর্জাতিক ক্ষেত্রে ব্যাপক বিস্তৃতি লাভ করে। ইসলামের শ্রেষ্ঠ বীর ও বিভিন্ন সম্প্রদায়ের লোক ইসলাম গ্রহণ করে। ফলে ইসলামের শক্তি বৃদ্ধি পায়। হুদায়বিয়ার সন্ধির ফলেই - মুসলমানরা বিনা রক্তপাতে মক্কা বিজয় করে। এছাড়াও হুদায়বিয়ার সন্ধি ইসলামের ও মুসলমানদের জন্য আরও গুরুত্বপূর্ণ অনেক সুফল বয়ে আনে। উপরের আলোচনা শেষে বলা যায়, হুদায়বিয়ার সন্ধি ছিল মুসলমানদের জন্য প্রকাশ্য বিজয়।"
        }
      ]
    },
    {
      "number": "5",
      "uddipok": "ইউসুফপুর গ্রামের হাওলাদার গোষ্ঠীর প্রধান মকিম হাওলাদার মারা গেলে নানাদিক বিবেচনা করে আরিফ হাওলাদারকে গোষ্ঠী প্রধান করা হয়। আরিফ হাওলাদার নিজের গোষ্ঠী সদস্যদের বিরোধ মীমাংসা করেন। গোষ্ঠীর সকলেই তাকে মান্য করে। গ্রামের পাটোওয়ারী গোষ্ঠীর সাথে হাওলাদার গোষ্ঠীর বিরোধ কয়েক পুরুষ ধরে চলছে। গত বছর এ দু'গোষ্ঠীর বিরোধ মীমাংসা করেছেন উপজেলা চেয়ারম্যান সাগর সাহেব।",
      "tag": "BMARPC 23",
      "sub_questions": [
        {
          "label": "ক",
          "question": "'আইয়ামে জাহেলিয়া' শব্দের অর্থ কী?",
          "explanation": "'আইয়ামে জাহেলিয়া' শব্দের অর্থ অজ্ঞতার যুগ বা তমসার যুগ।"
        },
        {
          "label": "খ",
          "question": "ইসলাম পূর্ব যুগকে 'আইয়ামে জাহেলিয়া' বলা হয় কেন?",
          "explanation": "ইসলাম পূর্ব যুগে আরবে অন্যায়, অনাচারে জর্জরিত থাকার কারণে এ সময়কে আইয়ামে জাহেলিয়া বলা হয়। আইয়ামে জাহেলিয়া শব্দটি আরবি। এর বাংলা অর্থ অজ্ঞতা বা অন্ধকারের যুগ। মহানবি (স)-এর আবির্ভাবের পূর্বে আরবের প্রায় একশ বছর সময়কে আইয়ামে জাহেলিয়া বলা হয়। এ সময় মানুষের মধ্যে কোনো প্রকার শিক্ষা নৈতিকতা, সততা, দায়িত্বজ্ঞান ও শালীনতা ছিল না। নানা অন্যায়-অনাচারে সমাজ ভরপুর ছিল। এ জন্য এ সময়কে আইয়ামে জাহেলিয়া বা অন্ধকারের যুগ বলা হয়।"
        },
        {
          "label": "গ",
          "question": "উদ্দীপকের আলোকে ইসলাম পূর্ব যুগের গোষ্ঠী প্রধানের নির্বাচন ও তাঁর ভূমিকা ব্যাখ্যা করো।",
          "explanation": "ইসলাম পূর্ব যুগের গোষ্ঠী প্রধানের নির্বাচন ও তার ভূমিকার সাথে উদ্দীপকের মিল রয়েছে। ইসলাম পূর্ব বেদুইন সমাজের ভিত্তি হলো গোষ্ঠীবদ্ধতা। বেদুইনরা পরিবারবদ্ধ হয়ে তাবুতে বাস করতো। এ রকম কয়েকটি তাবু নিয়ে গঠিত হয় একটি শিবির বা হাই। আর একাধিক হাই এর সদস্যরা মিলে গঠন করে গোষ্ঠী বা কওম। স্বজাতীয় কয়েকটি গোষ্ঠী বা জাতি একত্রিত হলে গড়ে ওঠে কাবিলা। এই কাবিলা বা গোত্রের এক জন করে প্রধান থাকত। উদ্দীপকে এ গোত্র প্রধানের প্রতি ইঙ্গিত করা হয়েছে। উদ্দীপকে দেখা যায়, মকিম হাওলাদার মারা গেলে নানাদিক বিবেচনা করে আরিফ হাওলাদারকে গোষ্ঠী প্রধান করা হয়। আরিফ হাওলাদার নিজের গোষ্ঠী সদস্যদের বিরোধ মীমাংসা করেন। গোষ্ঠীর সকলেই তাকে মান্য করে। ইসলাম পূর্ব আরবের বেদুইন গোত্রগুলোর ক্ষেত্রেও এমনটি দেখা যায়। সেখানে গোত্র প্রধানকে শেখ বলা হতো বয়োজ্যেষ্ঠতা, বিজ্ঞতা, সাহস, বীরত্ব, অর্থনৈতিক সচ্ছলতা প্রভৃতি গুণের ভিত্তিতে শেখ নির্বাচিত হতো। শেখরা বিচার সংক্রান্ত সামরিক ও জনকল্যাণকর কার্যাবলি সাধন করতেন। এ ব্যাপারে তারা গোত্রীয় পরিষদের সাথে পরামর্শ করে সিন্ধান্ত নিতেন। কখনো কোনো গোত্রের মধ্যে যুদ্ধ সংঘটিত হলে তা বংশপরম্পরায় চলতে থাকতো। তারা স্বগোত্রীয় সংহতিকে সযত্নে রক্ষা করত এবং পুরুষানুক্রমে গোত্রে গোত্রে শত্রুতা ও কলহ সঞ্জীবিত রাখত। তবে তারা গোত্রের সদস্য ও শেখদের প্রতি খুবই অনুগত ছিল। যুদ্ধ, সন্ধি, ব্যবসায়িক যোগ্যতা প্রভৃতি ক্ষেত্রে শেখের সিদ্ধান্তই চূড়ান্ত। তারা গোত্রের জন্য মমত্ববোধ ও জান-মাল উৎসর্গ পর্যন্ত করতে পারত। এই চেতনা থেকে গোত্র প্রধান কোনো গোত্রীয় কলহ মিটিয়ে দিলে কখনো কখনো তারা তা সহজে মেনে নিত সুতরাং বোঝা যায়, উদ্দীপকের গোষ্ঠী প্রধানের নির্বাচনের মতো ইসলাম পূর্ব যুগের গোত্র প্রধান নির্বাচিত হতেন এবং ভূমিকা পালন করতেন।"
        },
        {
          "label": "ঘ",
          "question": "উদ্দীপকের দু'গোষ্ঠীর বিরোধে 'আইয়ামে জাহেলিয়া' যুগের চিত্র ফুটে উঠেছে- উক্তির যথার্থতা বিশ্লেষণ করো।",
          "explanation": "উদ্দীপকের দু গোষ্ঠীর বিরোধে আইয়ামে জাহেলিয়া যুগের চিত্র ফুটে উঠেছে- উক্তিটি যথার্থ। প্রাক-ইসলামি আরবের রাজনৈতিক অবস্থা অত্যন্ত শোচনীয় ও নৈরাজ্যজনক ছিল। উত্তরে বাইজান্টাইন এবং দক্ষিণে পারসিক সাসানীয় শাসিত কিছু অঞ্চল ছাড়া সমগ্র আরব উপদ্বীপ ছিল স্বাধীন। তবে সেখানে কোনো কেন্দ্রীয় শক্তির নিয়ন্ত্রণ ছিল না। শহরে রাজনৈতিক পরিস্থিতি ভালো থাকলেও মরুবাসী বেদুইনদের রাজনৈতিক জীবন মোটেও শান্তিপূর্ণ ছিল না। জাহেলি যুগের এ অশান্ত রাজনৈতিক পরিস্থিতির চিত্র ফুটে উঠেছে উদ্দীপকের দু গোষ্ঠীর বিরোধে। উদ্দীপকে দেখা যায়, কয়েক পুরুষ ধরে ইউসুফপুর গ্রামের পাটোয়ারী গোষ্ঠীর সাথে হাওলাদার গোষ্ঠীর বিরোধ চলছে। আইয়ামে জাহেলিয়া যুগেও এমন পরিস্থিতি লক্ষ করা যায়। প্রাক-ইসলামি যুগে আরবে পানির নহর, গবাদি পশু, তৃণভূমি, ঘোড়দৌড় প্রভৃতি বিষয়সহ কিছু তুচ্ছ ঘটনাকে কেন্দ্র করে এক গোত্রের সাথে অন্য গোত্রের রক্তক্ষয়ী সংঘর্ষ হতো। কোনো কোনো ক্ষেত্রে এ সংঘর্ষ দীর্ঘদিন ধরে চলত। একটি উটকে প্রহার করার ঘটনা নিয়ে বনু বকর ও বনু তাঘলিবের মধ্যে সংঘটিত 'বাসুসের যুদ্ধ' দীর্ঘ চল্লিশ বছর স্থায়ী হয়েছিল। এসব গোত্রীয় কলহ 'আইয়াম আল-আরব' বা 'আরবদের দিন' নামে পরিচিত। এ যুগে সংঘটিত যুদ্ধবিগ্রহের মধ্যে বুয়াসের যুদ্ধ, হারবুল ফিজার বিশেষভাবে উল্লেখযোগ্য। ঐতিহাসিক এডওয়ার্ড গিবনের মতে, অজ্ঞতার যুগে আরবে প্রায় ১৭,০০টি যুদ্ধ সংঘটিত হয়েছিল। উপরের আলোচনা থেকে প্রতীয়মান হয় যে, উদ্দীপকের গোষ্ঠী সংঘাতের মধ্য দিয়ে মূলত জাহেলি যুগের গোত্রীয় কলহের দিকটি উন্মোচন করা হয়েছে।"
        }
      ]
    },
    {
      "number": "6",
      "uddipok": "একদল জ্ঞানপিপাসু ব্যক্তিবর্গের পৃষ্ঠপোষকতায় ঢাকায় 'এশিয়াটিক সোসাইটি অব বাংলাদেশ' প্রতিষ্ঠিত হয়। জ্ঞান-বিজ্ঞানের চর্চার জন্য এখানে প্রাচীন গ্রন্থাবলি সংরক্ষণ করা হয়। এই প্রতিষ্ঠানটি নতুন নতুন গবেষণার কাজেও পৃষ্ঠপোষকতা দিয়ে থাকে। কিন্তু সরকারি প্রতিষ্ঠান না হওয়ায় নতুন গবেষণায় যথাযথ সহযোগিতা দিতে প্রতিষ্ঠানটি অক্ষম।",
      "tag": "BMARPC 23",
      "sub_questions": [
        {
          "label": "ক",
          "question": "খলিফা আল মামুনের স্ত্রীর নাম কী ছিল?",
          "explanation": "খলিফা আল মামুনের স্ত্রীর নাম ছিল বুরান।"
        },
        {
          "label": "খ",
          "question": "আল মামুনের প্রতি পারসিকদের সমর্থনদানের কারণ ব্যাখ্যা করো।",
          "explanation": "আল মামুনের মা পারস্যবাসী হওয়ার কারণে পারসিকরা আল- মামুনকে সমর্থন করেন। পিতা হারুন এবং মাতা জুবাইদার দিক থেকে আমিন ছিলেন খাঁটি আরব বংশোদ্ভূত। অন্যদিকে আল মামুনের মাতা ছিলেন পারস্য ক্রীতদাসী মারাজিল। এ কারণে মামুনকে পারসিকুরা ভাগ্নে মনে করত। স্বভাবতই ভাগ্নের বিজয়কে নিজেদের বিজয় মনে করে পারসিকরা আল-মামুনকে সমর্থন করেন।"
        },
        {
          "label": "গ",
          "question": "উদ্দীপকের প্রতিষ্ঠানটির কর্মকান্ডের সাথে আল মামুনের কোন প্রতিষ্ঠানের সামঞ্জস্য লক্ষ করা যায়? ব্যাখ্যা দাও।",
          "explanation": "উদ্দীপকের প্রতিষ্ঠানটির কর্মকান্ডের সাথে আব্বাসি খিলাফতের জ্ঞান- বিজ্ঞান চর্চার কেন্দ্র বায়তুল হিকমার মিল রয়েছে। আব্বাসি খলিফা আল মামুনের নির্মিত বায়তুল হিকমা ছিল আব্বাসিদের গৌরবোজ্জ্বল যুগের অন্যতম প্রতীক। জ্ঞান-বিজ্ঞানকে প্রাতিষ্ঠানিক রূপ প্রদানের জন্য তিনি ৮৩০ খ্রিষ্টাব্দে বাগদাদে এই জগদ্বিখ্যাত প্রতিষ্ঠানটি নির্মাণ করেন। জ্ঞান বিকাশের জন্য তিনি এই প্রতিষ্ঠানটিতে গ্রন্থাগার, শিক্ষায়তন ও অনুবাদ কেন্দ্র এই তিনটি পৃথক বিভাগ স্থাপন করেন। উদ্দীপকেও আমরা এ বিষয়ের প্রতিফলন লক্ষ করি। উদ্দীপকে বলা হয়েছে, একদল জ্ঞানপিপাসু ব্যক্তিবর্গের পৃষ্ঠপোষকতায় ঢাকায় 'এশিয়াটিক সোসাইটি অব বাংলাদেশ' প্রতিষ্ঠিত হয়। জ্যান- বিজ্ঞানের চর্চার জন্য এখানে প্রাচীন গ্রন্থাবলি সংরক্ষণ করা হয়। এই প্রতিষ্ঠানটি নতুন নতুন গবেষণার কাজেও পৃষ্ঠপোষকতা দিয়ে থাকে। এ প্রতিষ্ঠানের মতোই আব্বাসি খলিফা আল মামুনের প্রতিষ্ঠিত বায়তুল হিকমা গ্রিক, রোমান, পারসিক প্রভৃতি ভাষার প্রাচীন গ্রন্থাবলি সংগ্রহ, সংরক্ষণ ও গবেষণা কাজে বিশেষ অবদান রাখে। এতে তিনটি বিভাগ ছিল, যথা- গ্রন্থাগার, মিলনায়তন ও অনুবাদ কার্যালয়। হুনায়ন ইবনে ইসহাক নামে একজন সুপণ্ডিতকে এ প্রতিষ্ঠানের তত্ত্বাবধায়ক নিযুক্ত করা হয়। তার চেষ্টায় এরিস্টটল, গ্যালিলিও, প্লেটো প্রমুখ পন্ডিতের গ্রন্থগুলো আরবিতে অনূদিত হয়। পরবর্তী সময়ে ইউরোপে রেঁনেসার সূচনায় এসব অনুবাদ কর্ম ভূমিকা রেখেছিল। সুতরাং দেখা যায়, উদ্দীপকের প্রতিষ্ঠানটির কর্মকান্ডে বায়তুল হিকমার কর্মকাণ্ডের প্রতিফলন ঘটেছে।"
        },
        {
          "label": "ঘ",
          "question": "আব্বাসি খিলাফতে। শিক্ষা-সংস্কৃতির উন্নয়নে আল মামুন প্রতিষ্ঠিত প্রতিষ্ঠানটির অবদান এশিয়াটিক সোসাইটির তুলনায় বেশি ছিল- বিশ্লেষণ করো।",
          "explanation": "খলিফা আল মামুনের প্রতিষ্ঠিত বায়তুল হিকমা জ্ঞান-বিজ্ঞান চর্চায় বহুমুখী অবদান রেখেছে, যা এশিয়াটিক সোসাইটির তুলনায় বেশি ছিল। খলিফা মামুন প্রতিষ্ঠিত বায়তুল হিকমা ছিল একটি বৈশ্বিক প্রতিষ্ঠান। তিনি এই প্রতিষ্ঠানের উন্নয়নে ব্যাপক পৃষ্ঠপোষকতা দান করেন। যার ফলে গবেষণা, জ্ঞান-বিজ্ঞান চর্চা ও সাম্রাজ্যের সাংস্কৃতিক উন্নয়নে এটি বিশেষ অবদান রাখতে সক্ষম হয়। আর এ কারণেই জ্ঞান-বিজ্ঞানের উন্নয়নে উদ্দীপকের যা এশিয়াটিক সোসাইটির চেয়ে বায়তুল হিকমা অনেক বেশি অবদান রেখেছে। মামুনের প্রত্যক্ষ সহায়তায় বায়তুল হিকমা এথেন্স, আলেকজান্দ্রিয়া, সিরিয়া, এশিয়া মাইনরসহ অনেক স্থান থেকে বহু মূল্যবান প্রাচীন গ্রন্থ সংগ্রহ করে সেগুলো আরবিতে অনুবাদের ব্যবস্থা করে। ফলে প্রাচীন বিশ্বের শ্রেষ্ঠ দার্শনিক এরিস্টটল ও প্লেটোর পুস্তকগুলো এবং গ্যালেন, ইউক্লিড, টলেমি প্রমুখ মনীষীদের বৈজ্ঞানিক গ্রন্থাবলি আরবিতে অনূদিত হয়। বায়তুল হিকমার অনুবাদকারীদের গ্রন্থের ওজনে স্বর্ণমুদ্রা পারিশ্রমিক দেওয়া হতো। এ সব অনুবাদকের সাহায্যে বায়তুল হিকমা গ্রিক পণ্ডিতগণের আজীবনের সাধনা ও গবেষণার ফলাফল ধরে রাখতে সক্ষম হয়। বস্তুত মুসলমানরা অনুবাদের মাধ্যমে এ সব বিশ্ববিখ্যাত পণ্ডিতের গবেষণাকর্ম রক্ষা না করলে পৃথিবী হতে এগুলো বিলুপ্ত হয়তো হয়ে যেত। বায়তুল হিকমার অনুবাদকর্মের মাধ্যমে প্রাচীন সভ্যতার জ্ঞান- বিজ্ঞানের গ্রন্থগুলো নবজীবন লাভ করে। উপরের আলোচনার আলোকে বলা যায়, আব্বাসি খিলাফতে জ্ঞান-বিজ্ঞান ও সাংস্কৃতিক উন্নয়নে বায়তুল হিকমা অসাধারণ ভূমিকা পালন করে, যার তুলনায় উদ্দীপকের এশিয়াটিক সোসাইটির অবদান খুবই কম।"
        }
      ]
    },
    {
      "number": "7",
      "uddipok": "জনাব আতাহার আলী ক্ষমতায় আরোহণের পর প্রশাসন ব্যবস্থার পূনর্গঠন ও সুদৃঢ়ীকরণ করে। তিনি যোগ্যতার ভিত্তিতে নিয়োগ ব্যবস্থা চালু করেন। তিনি সাম্রাজ্য নিয়ন্ত্রণে এনে সুষ্ঠু ও স্থায়ী শাসননীতি গ্রহণ করেন। তার এ ব্যবস্থার ফলে তার পুত্রগণ পরবর্তীতে একটানা ক্ষমতায় ছিলেন। এজন্য তাকে এ বংশের প্রকৃত প্রতিষ্ঠাতা বলা হয়।",
      "tag": "BMARPC 23",
      "sub_questions": [
        {
          "label": "ক",
          "question": "উমাইয়া বংশের শেষ খলিফা কে ছিলেন?",
          "explanation": "উমাইয়া বংশের শেষ খলিফা ছিলেন দ্বিতীয় মারওয়ান।"
        },
        {
          "label": "খ",
          "question": "হযরত মুয়াবিয়া (রা) কে আরবদের প্রথম রাজা বলা হয় কেন?",
          "explanation": "মুয়াবিয়া উমাইয়া খিলাফত প্রতিষ্ঠা করে বংশানুক্রমিক রাজতন্ত্রের প্রচলন করেন। তাই ডাকে আরবের প্রথম রাজা বলা হয়। \"উমাইয়া বংশের প্রতিষ্ঠাতা মুয়াবিয়া খিলাফত লাভের সাথে সাথেই সাধারণতন্ত্র ব্যবস্থার পরিবর্তন করে বংশানুক্রমিক রাজতন্ত্র প্রতিষ্ঠা করেন। তিনি হযরত ইমাম হাসান (রা)-এর সাথে দ্বাক্ষরিত সন্ধির শর্ত ভঙ্গ করে ৬৭৬ খ্রিস্টাব্দে বসরার শাসনকর্তা মুগিরার প্ররোচনায় তাঁর জ্যেষ্ঠপুত্র ইয়াজিদকে উত্তরাধিকারী মনোনীত করে বংশানুক্রমিক রাজতন্ত্রের পথ সুগম করেন। এজন্য মুয়াবিয়াকে আরবের প্রথম রাজা বলা হয়।"
        },
        {
          "label": "গ",
          "question": "উদ্দীপকে জনাব আতাহার আলীর সাথে তোমার পাঠ্যবইয়ের কোন উমাইয়া শাসকের শাসন ব্যবস্থার সাথে সাদৃশ্য রয়েছে - তা ব্যাখ্যা করো।",
          "explanation": "উদ্দীপকের জনাব আতাহার আলীর পাঠ্যবইয়ের উমাইয়া শাসক আবদুল মালিকের শাসনব্যবস্থার সাদৃশ্য রয়েছে। ৬৮৫ খ্রিষ্টাব্দে আবদুল মালিক দামেস্কের সিংহাসনে আরোহণ করেন। আবদুল মালিক এবং তার উত্তরাধিকারী চার পুত্রের শাসনামলে তাদের রাজবংশ শৌর্যবীর্য ও গৌরবের চরম শিখরে আরোহণ করে। স্বীয় ক্ষমতা সুদৃঢ় করার জন্য তিনি অসাধারণ দক্ষতার সাথে শাসনকাজ করেছেন। জনাব আতাহার আলীর মধ্যে এ শাসকের কাজের প্রতিফলন ঘটেছে। জনাব আতাহার আলী ক্ষমতা গ্রহণের পর প্রশাসন ব্যবস্থার পুনর্গঠন ও সুদৃঢ়করণ করেন। তিনি সাম্রাজ্য নিয়ন্ত্রণে এনে সুষ্ঠু ও স্থায়ী শাসননীতি গ্রহণ করেন। তার এ ব্যবস্থার ফলে তার পুত্রগণ পরবর্তীতে একটানা ক্ষমতায় ছিলেন। এজন্য তাকে এ বংশের প্রকৃত প্রতিষ্ঠাতা বলা হয়। খলিফা আবদুল মালিকের ক্ষেত্রেও এমনটি দেখা যায়। সিংহাসনে আরোহণ করেই তাঁকে বিভিন্ন প্রকারের বিপদ-আপদের সম্মুখীন হতে হয়েছিল। কুফায় মুখতার ইমাম হুসাইনের হত্যার প্রতিশোধ গ্রষণের অজুহাতে এক ত্রাসের রাজত্ব কায়েম করেন। খালিদ-বিন-ইয়াজিদ এবং আমর-বিন-সাঈদ দামেস্কের সিংহাসন দখলের জন্য তাঁর প্রতিদ্বন্দ্বী হলেন। আব্দুল্লাহ-ইবনে-যুবাইরও আবার নিজেকে স্বাধীন খলিফা হিসেবে প্রতিষ্ঠিত করেন। খারিজি সম্প্রদায় দেশের অভ্যন্তরে অরাজকতার সৃষ্টি করে উমাইয়া বংশের ধ্বংস সাধনে তৎপর হয়ে ওঠে। গোত্রকলহ উমাইয়া। শাসনের সর্বনাশ সাধন করেছিল। সুযোগ বুঝে রোমানগণও মুসলিম সাম্রাজ্যের সীমান্তে হানা দিতে শুরু করে। তিনি ধৈর্য ও সাহসের সাথে এসব অবস্থার মোকাবিলা করেন এবং উমাইয়া বংশকে সুদৃঢ় ভিত্তির উপর প্রতিষ্ঠিত করেন। কর্মক্ষমতা, রাজনৈতিক দূরদর্শিতা এবং চারিত্রিক বিভিন্ন গুণাবলির ফলে তিনি উমাইয়া বংশকে আসন্ন ধ্বংসের হাত থেকে রক্ষা করেন। সুতরাং বলা যায়, উদ্দীপকের আতাহার আলী উমাইয়া। খলিফা আবদুল মালিকের প্রতিফলিত রূপ।"
        },
        {
          "label": "ঘ",
          "question": "তোমার পাঠ্যবইয়ের উদ্ভ উমাইয়া শাসকের শাসননীতি ও সংস্কারসমূষের বিস্তারিত বিবরণ দাও।",
          "explanation": "খলিফা আবদুল মালিকের শাসননীতি ও সংস্কারসমূহ ইসলামের ইতিহাসে এক গৌরবদীপ্ত অধ্যায় সংযোজন করেছে। খলিফা আবদুল মালিক অভ্যন্তরীণ গোলযোগের অবসান ঘটিয়ে শাসন সংস্কার কাজে মনোনিবেশ করেন। রাষ্ট্রকে সুদৃঢ় ও জাতীয়করণ করাই ছিল তার শাসন সংস্কারের মূলনীতি ও উদ্দেশ্য। শাসন সংস্কারের দিক দিয়ে খলিফা হযরত ওমরের পরেই তার স্থান। খলিফা আবদুল মালিক রাষ্ট্রকে আরবীয়করণ বা জাতীয়করণের এবং সুষ্ঠু শাসন ব্যবস্থা প্রবর্তনের উদ্দেশ্যে আরবিকে রাষ্ট্র ভাষার মর্যাদা দান করেন। ফলে আঞ্চলিক ভাষাসমূহের পরিবর্তে অফিস আদালতে দলিলপত্রাদি আরবি ভাষায় রক্ষিত হওয়ার নিয়ম চালু হ্যা। এই ব্যবস্থার ফলে সাম্রাজ্যের অনারব অমুসলমানগণ কর্মচ্যুত হলেন এবং তাদের স্থলে রাষ্ট্রের বিভিন্ন বিভাগে আরব মুসলমানগণ নিযুক্ত হন। আবদুল মালিক হাজ্জাজ-বিন-ইউসুফের সহযোগিতায় বর্ণমালায় হরকত ও নোকতা প্রবর্তন করেন। এ ব্যবস্থার ফলে আরবি লিপির পূর্ণতা সাধিত হয়। আবদুলই সর্বপ্রথম খাঁটি আরবি মুদ্রার প্রবর্তন করেন। তিনি ৬৯৫ খ্রিস্টাব্দে দামেস্কে, জাতীয় টাকশাল স্থাপন করেন। সেখান হতে আরবি অক্ষরযুক্ত নির্দিষ্ট এবং সর্বজনস্বীকৃত একক মুদ্রামানের দিনার, দিরহাম ও ফালস নামে মুদ্রা নির্মিত হয়ে দেশে প্রচলিত হয়। এতে ব্যবসা-বাণিজ্যের প্রভূত উন্নতি সাধিত হয়, জাল মুদ্রা রহিত হয় এবং দেশে আরবীয় প্রভাব কায়েম হয়। মুয়াবিয়ার আমলে যে ডাক বিভাগ প্রবর্তিত হয় খলিফা মালিক তার চরম উৎকর্ষ সাধন করেন। খলিফা মালিকের নির্দেশে হাজ্জাজ-বিন-ইউসুফ রাজস্ব বৃদ্ধিকল্পে সকল মাওয়ালিকে গ্রামে ফিরে গিয়ে কৃষিকাজ করার জন্য কঠোর ব্যবস্থা গ্রহণ করেন। তাদেরকে জিজিয়া ও খারাজ দিতেও বাধ্য করেন। এছাড়া অনুর্বরও পতিত জমিকে কৃষি উৎপাদনযোগ্য করার জন্য খলিফা নানামুখী ব্যবস্থা গ্রহণ করেন। এতে খিলাফত আসন্ন অর্থনৈতিক বিপর্যয় থেকে রক্ষা পায়। উপরের আলোচনা থেকে প্রতীয়মান হয় যে, সুশৃঙ্খল ও'উন্নত শাসননীতি ও সংস্কারের মাধ্যমে খলিফা আবদুল মালিক খিলাফতে শান্তি ও সমৃদ্ধি প্রতিষ্ঠা করতে সক্ষম হয়েছিলেন।"
        }
      ]
    },
    {
      "number": "8",
      "uddipok": "মোঙ্গল সাম্রাজ্যের প্রতিষ্ঠাতা চেঙ্গিস খান বিশাল সাম্রাজ্যের অধিকারী ছিলেন। তার দক্ষ ও দুর্ধর্ষ সেনাপতিদের নিপুণতায় তিনি বিশাল সাম্রাজ্যের অধিকারী হন। পরবর্তীতে মোঙ্গলরা মধ্য এশিয়া, বাগদাদ ও ভারতীয় উপমহাদেশে অভিযান পরিচালনা করে।",
      "tag": "BMARPC 23",
      "sub_questions": [
        {
          "label": "ক",
          "question": "উমাইয়া খিলাফতের রাজধানী কোথায় ছিল?",
          "explanation": "উমাইয়া খিলাফতের রাজধানী ছিল দামেস্কে।"
        },
        {
          "label": "খ",
          "question": "খলিফা সোলাইমান (রা) কে \"আশীর্বাদের চাবি\" বলা হয় কেন?",
          "explanation": "ইরাকের বন্দিদের মুক্তিদানের জন্য খলিফা সুলায়মানকে 'আশীর্বাদের চাবি' বলা হয়। উমাইয়া শাসনামলে ইরাকের শাসনকর্তা হাজ্জাজ বিন ইউসুফ কুফা ও বসরায় ইসলামের চতুর্থ খলিফা হযরত আলি (রা)-এর অনুসারীদের বিদ্রোহ দমন করেন। এ সময় তিনি হাজার হাজার মানুষকে বন্দি করে কারাগারে নিক্ষেপ করেন। খলিফা সুলায়মান ক্ষমতায় আরোহণের পর হাজ্জাজের বন্দিকৃত কয়েদিদের মুক্ত করে দেন। এ কারণে তাকে মিফতাহুল খায়র বা আশীর্বাদের চাবি বলা হয়।"
        },
        {
          "label": "গ",
          "question": "উদ্দীপকের চেঙ্গিস খানের সাথে কোন উমাইয়া খলিফার কর্মকাণ্ডের মিল রয়েছে? ব্যাখ্যা কর।",
          "explanation": "উদ্দীপকের চেঙ্গিস খানের সাথে উমাইয়া খলিফা আল ওয়ালিদের কর্মকাণ্ডের মিল রয়েছে। খলিফা আল ওয়ালিদ একজন পরাক্রমশালী ও সুদক্ষ শাসক হিসেবে ইতিহাসে চিরস্মরণীয় হয়ে আছেন। তার দশ বছরের (৭০৫-৭১৫খ্রি.) রাজত্বকালে কয়েকজন সুযোগ্য সেনানায়কের সহযোগিতায় তিনি মুসলিম সাম্রাজ্য পশ্চিমে স্পেন থেকে পূর্বে ভারতবর্ষ এবং উত্তরে মধ্য এশিয়ার ফারগান থেকে দক্ষিণে ইয়েমেন পর্যন্ত বিস্তৃত করেন। চেঙ্গিস খানের সাম্রাজ্য বিস্তারের ক্ষেত্রেও এ ধরনের পরিস্থিতি দেখা যায়। মোকাল নেতা চেজিাস খান বিশাল সাম্রাজ্যের অধিকারী ছিলেন। তার দক্ষ ও দুর্ধর্ষ সেনাপতিদের নিপুণতায় তিনি বিশাল সাম্রাজ্যের অধিকারী হয়েছিলেন। অনুরূপভাবে খলিফা আল ওয়ালিদ হাজ্জাজ, কোতায়বা, তারিক ও মুসার মতো বিখ্যাত রণনিপুণ সেনাপতিদের অসাধারণ দক্ষতা এবং অক্লান্ত চেষ্টার ফলে এশিয়া, ইউরোপ ও আফ্রিকা মহাদেশের বহুস্থানে আরব অধিকার প্রতিষ্ঠিত করেছিলেন। ৭০৫ খ্রিষ্টাব্দে কোতায়বা মধ্য এশিয়ার বুখারা, সমরখন্দ, খোজান্দা, তাসখন্দ, ফারগানা দখল করে চীন সীমান্তে পৌছান এবং ৭১৪ খ্রিস্টাব্দে কাশগড় জয় করে সমগ্র মধ্য এশিয়া অধিকার করতে সক্ষম হন। খলিফা আল ওয়ালিদের পূর্বাঞ্চলীয় শাসনকর্তা হাজ্জাজ বিন ইউসুফের আদেশে সেনাপতি মুহাম্মদ বিন কাসিম ৭১২ খ্রিস্টাব্দে সিন্ধু অধিকার করেন। ৭১১ খ্রিস্টাব্দে উত্তর আফ্রিকার গভর্নর মুসা বিন নুসায়েরের সহায়তায় সেনাপতি তারিক বিন জিয়াদ স্পেন জয় করেন। তাই বলা যায়, চেঙ্গিস খান ও আল ওয়ালিদের সাম্রাজ্য বিস্তারের ঘটনার মধ্যে সাদৃশ্য রয়েছে।"
        },
        {
          "label": "ঘ",
          "question": "উক্ত খলিফার তিনজন সেনাপতির কৃতিত্ব মূল্যায়ন করো।",
          "explanation": "নিম্নের অনুরুপ: উক্ত খলিফার তিন জন সেনাপতি অর্থাৎ কুতায়বা বিন মুসলিম, মুহাম্মদ বিন কাসিম ও তারিক বিন জিয়াদ রাজ্য বিস্তারে অসামান্য অবদান রেখেছেন। উমাইয়া খলিফা আল ওয়ালিদ ছিলেন বিশ্বের শ্রেষ্ঠ বিজেতাদের অন্যতম। তবে তিনি শুধু তার নিজস্ব বীরত্বে বিশাল সাম্রাজ্যের অধিকারী হতে পারেননি। তার দক্ষ সেনাপতিদের অক্লান্ত চেষ্টা ও অসাধারণ শৌর্যবীর্যের ফলে এশিয়া, ইউরোপ ও আফ্রিকা মহাদেশের বহুস্থানে আরব অধিকার প্রতিষ্ঠিত হয়েছিল। উদ্দীপকেও রাজ্য বিস্তারে দক্ষ সেনাপতিদের অবদানের প্রতি ইঙ্গিত করা হয়েছে। উদ্দীপকে বর্ণিত মোঙ্গল নেতা চেঙ্গিস খান তার দক্ষ ও দুর্ধর্ষ সেনাপতিদের সহায়তায় বিশাল সাম্রাজ্যের অধিকারী হয়েছিলেন। খলিফা আল ওয়ালিদকেও বিশাল সাম্রাজ্যের অধিকারী হতে তার বিখ্যাত তিনজন সেনাপতি সহযোগিতা করেন। তাদের মধ্যে কুতায়বা বিন মুসলিম অন্যতম। ওয়ালিদের পূর্বাঞ্চলীয় শাসক হাজ্জাজ বিন ইউসুফ ৭০৫ খ্রিষ্টাব্দে কুতায়বা বিন মুসলিমকে খোরাসানের শাসনকর্তা নিযুক্ত করলে মধ্য এশিয়ায় মুসলিম রাজ্য বিস্তারের নতুন ক্ষেত্র উন্মোচিত হয়। তিনি এক একে তুর্কিস্তান, ফারগানা ও বুখারা দখল করেন। ৭১৪ খ্রিষ্টাব্দে তিনি কাশগড় জয় করে সমগ্র মধ্য এশিয়ায় উমাইয়াদের অধিকার প্রতিষ্ঠা করেন। এছাড়া আল ওয়ালিদের পূর্বাঞ্চলীয় শাসক হাজ্জাজ বিন ইউসুফের নির্দেশে ৭১২ খ্রিষ্টাব্দে মুহাম্মদ বিন কাসিম ভারতের সিন্ধুতে অভিযান পরিচালনা করেন এবং তা বিজয় করেন। এছাড়া আল ওয়ালিদের আরেকজন বিখ্যাত সেনাপতি হলেন তারিক বিন জিয়াদ। তিনি ৭১১ খ্রিষ্টাব্দে মাত্র ১২০০ সৈন্য নিয়ে স্পেনে অভিযান পরিচালনা করেন এবং রাজা রডারিককে পরাজিত করে স্পেনে মুসলিম শাসন প্রতিষ্ঠা করেন। উপরের আলোচনা থেকে বলা যায়, আল ওয়ালিদের রাজ্য সম্প্রসারণে তার সেনাপতিদের অবদান ছিল অপরিসীম।"
        }
      ]
    },
    {
      "number": "9",
      "uddipok": "রসুলপুর ইউনিয়নের চেয়ারম্যান করিম সাহেব তার ইউনিয়নে 'জ্ঞানের আলো' নামে একটি পাঠাগার গড়ে তুলেছেন। পাঠাগারটি বিভিন্ন ভাষার বই দ্বারা সমৃদ্ধ করা হয়েছে। বিভিন্ন দেশ থেকে বই এনে তিনি বাংলায় অনুবাদের ব্যবস্থা করেছেন। অনূদিত বইয়ের মাধ্যমে গবেষণার জন্য একটি গবেষণাগারও প্রতিষ্ঠা করেছেন। তিনি এটিকে আন্তর্জাতিক মানের পাঠাগারে পরিণত করতে আগ্রহী।",
      "tag": "BMARPC 23",
      "sub_questions": [
        {
          "label": "ক",
          "question": "বার্মাকি বংশের প্রতিষ্ঠাতা কে?",
          "explanation": "বার্মাকি বংশের প্রতিষ্ঠাতা হলেন খালিদ বার্মাকি।"
        },
        {
          "label": "খ",
          "question": "নহরে জুবাইদা বলতে কী বোঝায়? ব্যাখ্যা করো।",
          "explanation": "নহরে জুবাইদা হলো খলিফা হারুন-অর-রশীদের স্ত্রী জুবাইদার অর্থায়নে খনন করা একটি খালের নাম। হারুন-অর-রশীদ ৮০২ খ্রিষ্টাব্দে তার স্ত্রী জুবাইদা এবং পুত্র আমীন ও মামুনকে নিয়ে মক্কায় হজ পালন করতে যান। এ সময় জুবাইদা মক্কাবাসী ও হজ যাত্রীদের পানির কষ্ট দেখে মর্মাহত হন। তিনি পানির সংকট দূর করার জন্য প্রচুর অর্থ (প্রায় ২০ লক্ষ দিনার) ব্যয়ে ফোরাত নদীর উপকূল থেকে মক্কা পর্যন্ত একটি খাল খনন করেন। এটিই নহরে জুবাইদা নামে পরিচিত।"
        },
        {
          "label": "গ",
          "question": "উদ্দীপকের 'জ্ঞানের আলো' পাঠাগারের সাথে আব্বাসিয় খিলাফতে কোন প্রতিষ্ঠানের মিল রয়েছে? জ্ঞান বিজ্ঞানের প্রসারে ঐ প্রতিষ্ঠানের ভূমিকা ব্যাখ্যা করো।",
          "explanation": "উদ্দীপকে উল্লিখিত পাঠাগারের সাথে আব্বাসি খিলাফতের জ্ঞান- বিজ্ঞান চর্চার কেন্দ্র বায়তুল হিকমার মিল রয়েছে। আব্বাসি খলিফা আল মামুনের নির্মিত বায়তুল হিকমা ছিল আব্বাসিদের গৌরবোজ্জ্বল যুগের অন্যতম প্রতীক। জ্ঞান-বিজ্ঞানকে প্রাতিষ্ঠানিক রূপ প্রদানের জন্য তিনি ৮৩০ খ্রিষ্টাব্দে বাগদাদে এই জগদ্বিখ্যাত প্রতিষ্ঠানটি নির্মাণ করেন। জ্ঞান বিকাশের জন্য তিনি এই প্রতিষ্ঠানটিতে গ্রন্থাগার, শিক্ষায়তন ও অনুবাদ কেন্দ্র এই তিনটি পৃথক বিভাগ স্থাপন করেন। উদ্দীপকেও আমরা এ বিষয়ের প্রতিফলন লক্ষ করি। উদ্দীপকে দেখা যায়, করিম সাহেব প্রতিষ্ঠিত পাঠাগারটি গ্রামের জ্ঞান- - বিজ্ঞানের উন্নয়নে ভূমিকা রাখছে। এ প্রতিষ্ঠানটির বিভিন্ন ভাষার বইয়ের বাংলা অনুবাদ ও গবেষণা কর্ম মানুষের জ্ঞানের পরিধি বৃদ্ধিতে সহায়তা করছে। এ প্রতিষ্ঠানের মতোই আব্বাসি খলিফা আল মামুনের প্রতিষ্ঠিত বায়তুল হিকমা গ্রিক, রোমান, পারসিক প্রভৃতি ভাষার প্রাচীন গ্রন্থাবলি সংগ্রহ, সংরক্ষণ ও গবেষণা কাজে বিশেষ অবদান রাখে। এতে তিনটি বিভাগ ছিল, যথা- গ্রন্থাগার, মিলনায়তন ও অনুবাদ কার্যালয়। হুনায়ন ইবনে ইসহাক নামে একজন সুপন্ডিতকে এ প্রতিষ্ঠানের তত্ত্বাবধায়ক নিযুক্ত করা হয়। তার চেষ্টায় এরিস্টটল, গ্যালিলিও, প্লেটো প্রমুখ পণ্ডিতের গ্রন্থগুলো আরবি অনূদিত হয়। পরবর্তী সময়ে ইউরোপে রেনেসার সূচনায় এসব অনুবাদ কর্ম ভূমিকা রেখেছিল। সুতরাং দেখা যায়, উদ্দীপকের পাঠাগারটিতে বায়তুল হিকমার কর্মকাণ্ডের প্রতিফলন ঘটেছে।"
        },
        {
          "label": "ঘ",
          "question": "উদ্দীপকের 'জ্ঞানের আলো' প্রতিষ্ঠানের ন্যায় তোমার পঠিত আব্বাসি খিলাফতের প্রতিষ্ঠান কি আন্তর্জাতিক মানের প্রতিষ্ঠান হিসাবে গণ্য? তোমার উত্তরের পক্ষে যুক্তি দাও।",
          "explanation": "উদ্দীপকের জ্ঞানের আলো প্রতিষ্ঠানের মতো আব্বাসিয় খিলাফতকালে প্রতিষ্ঠিত প্রতিষ্ঠান 'আল-হিকমাহ' আন্তর্জাতিক মানের প্রতিষ্ঠান হিসেবে গণ্য বলে আমি মনে করি। খলিফা মামুনের খিলাফত সারাসানীয় ইতিহাসের সর্বাপেক্ষা গৌরবময় অধ্যায়। এর কারণ হলো এ সময় সংস্কৃতি ও জ্ঞান-বিজ্ঞান চর্চার প্রভূত উন্নয়ন। আর এ উন্নয়নের পেছনে গুরুত্বপূর্ণ ভূমিকা পালন করেছে বায়তুল হিকমাহ প্রতিষ্ঠান। এখানের চর্চা করা জ্ঞানই পরিশুদ্ধ হয়ে সারা পৃথিবীতে ছড়িয়ে পড়েছে। তাই আল-হিকমাহ নিঃসন্দেহে বিশ্ব মানের প্রতিষ্ঠান বলে বিবেচিত। উদ্দীপকের 'জ্ঞানের আলো' প্রতিষ্ঠানটির কার্যক্রমের কারণে এর প্রতিষ্ঠাতা এটিকে আন্তর্জাতিক মানের পাঠাগারে পরিণত করতে আগ্রহী। বায়তুল হিকমাও এর চেয়ে কম কিছু নয়। কারণ অনুবাদ কাজকে সুষ্ঠুভাবে পরিচালনার জন্য মামুন বায়তুল হিকমা গড়ে তুললেও এটি শুধু অনুবাদ কার্যক্রমে সীমাবদ্ধ থাকেনি। বরং এখানকার মুসলমান মনিষীবর্গ এর সাথে 'তাঁদের স্বকীয় ভাবধারার সমন্বয় সাধন করেছিলেন। এতে করে জ্ঞান চর্চার বিভিন্ন ক্ষেত্র নিয়ে চিন্তা গবেষণা সহজতর ও উন্নত হয়েছিল এবং বিশ্বমানে রূপ লাভ করেছিল। মামুন আল-হিকমার মাধ্যমে বিশ্বের জ্ঞানরাজি স্বযত্নে রক্ষার ব্যবস্থা করেছিলেন। তা না হলে বিশ্বের উন্নতি সাধন বহু বিলম্বিত হতো ঐতিহাসিক আব্বাস-মহমুদ আক্কাদের মতে এই জ্ঞানরাজিই সিরিয়া, সিসিলি, এবং মারাকেসের (মরোক্কোর) পথে আনদালুস হয়ে ইউরোপে যায় ও নবজাগরণের সৃষ্টি করে। তা পুনরায় সহস্র শাখায় আত্মপ্রকাশ করে বিভিন্ন পথে মুসলিম রাষ্ট্রসমূহে আবির্ভূত হচ্ছে। বস্তুত, আল হিকমার ব্যাপক অনুবাদ, যৌগিক গবেষণা ও সৃষ্টিধর্মী গ্রন্থপ্রণয়নের ফলে মামুনের আমলে আব্বাসি জ্ঞান-বিজ্ঞান গ্রিক জ্ঞান-বিজ্ঞানের সমপর্যায়ে উন্নীত হয়। শুধু ইসলামের ইতিহাসে নয় বিশ্বের ইতিহাসেও জ্ঞান-বিজ্ঞানের রাজ্যে এমন অভূতপূর্ব জাগরণ ও উন্নতি আর দেখা যায় না। এই জ্ঞানের জাগরণ আজও বিশ্বের বিভিন্ন স্থানে আলো ছড়িয়ে যাচ্ছে। তাই উদ্দীপকের 'জ্ঞানের আলো' প্রতিষ্ঠানের মতো আল-হিকমাকে ও নির্দিধায় আন্তর্জাতিক মানের প্রতিষ্ঠান বলে গণ্য করা যায়।"
        }
      ]
    },
    {
      "number": "10",
      "uddipok": "জনাব হাসান আলি 'ক' অঞ্চলের শাসক। তিনি জনসাধারণের অবস্থা স্বচক্ষে দেখার জন্য ছদ্মবেশে ভ্রমণ করতেন। তিনি পাঁচ ওয়াক্ত নামাজ আদায় করতেন। তার শাসনামলে ধর্ম, দর্শন ও সাহিত্য নিয়ে দরবারে আলোচনা হতো। তিনি বিশ্বের বিভিন্ন দেশের সাথে সহাবস্থান ও বন্ধুত্বপূর্ণ সম্পর্ক স্থাপন করেন।",
      "tag": "BMARPC 23",
      "sub_questions": [
        {
          "label": "ক",
          "question": "আব্বাসি বংশের শেষ খলিফার নাম কি?",
          "explanation": "আব্বাসি বংশের শেষ খলিফার নাম আল-মুতাসিম বিল্লাহ।"
        },
        {
          "label": "খ",
          "question": "বার্মাকিদের পরিচয় দাও।",
          "explanation": "বার্মাকিরা ছিলেন পারস্যের খোরাসানের অধিবাসী। বার্মাকি উজিরদের পূর্বপুরুষ জাফর বলখের বৌদ্ধ মন্দিরের প্রধান পুরোহিত থাকায় তার উপাধি ছিল বার্মাক। উল্লেখ্য জাফর তার স্ত্রী ও পুত্র খালিদসহ উমাইয়া খলিফা আল ওয়ালিদের সেনাপতি কুতাইবা বিন মুসলিমের মধ্য এশিয়া বিজয়ের সময় যুদ্ধে বন্দিরূপে ধরা পড়েন। পরবর্তী সময়ে তারা ইসলাম ধর্ম গ্রহণ করে বন্দিত্ব থেকে মুক্তি লাভ করেন। এরা আব্বাসি আন্দোলন থেকে শুরু করে এ বংশের প্রতিষ্ঠা, বিদ্রোহ দমন ও প্রশাসন পরিচালনায় বিশেষ অবদান রেখে খ্যাতি অর্জন করে।"
        },
        {
          "label": "গ",
          "question": "উদ্দীপকের জনাব হাসান আলির মানবিক গুণাবলিকে আব্বাসি খলিফা হারুণ-অর-রশীদের চারিত্রিক বৈশিষ্ট্যের সাথে তুলনা করো।",
          "explanation": "উদ্দীপকের জনাব হাসান আলির মানবিক গুণাবলিতে খলিফা হারুনর রশিদের মানবিক গুণাবলির প্রতিফলন ঘটলেও খলিফা হারুনর রশীদের চরিত্রে কঠোরতা ও খুঁজে পাওয়া যায়। কিংবদন্তীর নায়ক, ইতিহাসের গৌরব খলিফা হারুনর রশীদ ছিলেন একজন অসাধারণ ব্যক্তি। তাঁর চরিত্রে কঠোরতা ও কোমলতার অপূর্ব সংমিশ্রণ ছিল। তাঁর মতো ন্যায়পরায়ণ, মহানুভব ও দানবীর এবং বিচক্ষণ নরপতি সে যুগে ছিল না বললেই চলে। এ নরপতির চরিত্রের কিছু প্রতিফলন ঘটেছে জনাব হাসান আলির মধ্যে। জনাব হাসান আলি জনগণের অবস্থা নিজের চোখে দেখার জন্য ছদ্মবেশে ভ্রমণ করতেন। তিনি পাঁচ ওয়াক্ত নামাজ আদায় করতেন। খলিফা হারুন- অর-রশীদ অত্যন্ত ধর্মপ্রাণ মানুষ ছিলেন। তিনি দৈনিক পাঁচ ওয়াক্ত নামাজের সাথে বহু নফল নামাজ পড়তেন। তিনি দশবার পবিত্র হজব্রত পালন করেন। ব্যক্তিজীবনে বড় একটি সময় কাটাতেন ধর্মোপদেশ শুনে। যে সকল আলেমের সান্নিধ্যে তিনি সময় কাটাতেন তন্মধ্যে সুফিয়ান সওরী, সুফিয়ান বি-উনায়না, ফুদাইল নি আয়াজ, ইবনে সামসাক ও আল উমরী ছিলেন উল্লেখযোগ্য। খলিফা হারুনের ন্যায়বিচার ও দানশীলতার খ্যাতি আরব বিশ্বের বাইরেও ছড়িয়ে পড়েছিল। তিনি দৈনিক ১০০০ দিরহাম দান করতেন। প্রতিবার হজ পালনের সময় প্রজাসাধারণের মাঝে অকাতরে ধন-সম্পদ দান করতেন। প্রজাদের কল্যাণে তার স্ত্রী জুবাইদা ৮০২ খ্রিষ্টাব্দে 'নহর ই-জুবাইদা' খাল খনন করেন। খলিফা হারুন-অর-রশীদের চরিত্রের মধ্যে ছিল ভালো-মন্দের মিশ্রণ। তিনি বিরোধীদের প্রতি কঠোর থাকলেও প্রজাসাধারণ ও বন্ধুদের কাছে ছিলেন অত্যন্ত সহৃদয়। তবে তিনি অন্যের কথায় অতিমাত্রায় কান দিতেন বলে অকৃত্রিম বন্ধু বার্মাকি পরিবারের ধ্বংসসাধন করেছিলেন। এটি ছিল হারুণের চরিত্রের এক দুর্বল দিক। সৈয়দ আমীর আলী বলেন, হারুন-অর-রশীদ ছিলেন ধর্মীয় কর্তব্য পালনে নিষ্ঠাবান, জীবনযাপনে মিতব্যয়ী, দানশীলতায় উদার। তিনি রাজকীয় আড়ম্বরে পরিবেষ্টিত থাকতেও পছন্দ করতেন। এ আলোচনা থেকে দেখা যায়, চরিত্রের কোমল বৈশিষ্ট্রের দিক দিয়ে হাসান আলী ও খলিফা হারুনর রশীদ এক হলেও হাসান আলির চেয়ে হারুনর রশীদ ছিলেন কঠোর ও ধৈর্যহীন।"
        },
        {
          "label": "ঘ",
          "question": "'পররাষ্ট্রনীতির ক্ষেত্রে উদ্দীপকের শাসকের চেয়ে উক্ত আব্বাসি খলিফা ছিলে আরও বিখ্যাত।'-উক্তিটি বিশ্লেষণ করো।",
          "explanation": "'পররাষ্ট্র নীতির ক্ষেত্রে উদ্দীপকের শাসকের চেয়ে উত্ত আব্বাসি খলিফা অর্থাৎ হারুন-অর-রশীদ ছিলেন আরও বিখ্যাত'- উক্তিটি যথার্থ। আব্বাসি বংশের শ্রেষ্ঠ খলিফা হারুন-অর-রশীদ শান্তিপূর্ণ বৈদেশিক নীতিতে বিশ্বাসী ছিলেন। ফ্রান্স, চীন এবং ভারতের রাজন্যবর্গের সাথে তিনি দূত এবং উপঢৌকন বিনিময় করতেন। হারুন-অর-রশীদ সাম্রাজ্যবাদী নীতি পছন্দ করতেন না। এজন্য বাইজান্টাইন সম্রাট নাইসিফোরাস বার বার সন্ধি ভঙ্গ করলেও খলিফা তাকে ক্ষমা করে দেন। উদ্দীপকে বলা হয়েছে, 'ক' অঞ্চলের শাসক হাসান আলি নিজ রাজ্যের পাশাপাশি বিদেশেও জনপ্রিয় ছিলেন। বিশ্বের বিভিন্ন দেশের সাথে তিনি শান্তিপূর্ণ সহাবস্থান ও বন্ধুত্বপূর্ণ সম্পর্ক গড়ে তোলেন। খলিফা হারুন- অর-রশীদও অনেক রাজ্যের সাথে সুসম্পর্ক তৈরি করেন। ৭৯৭-৮০৬ খ্রিষ্টাব্দের মধ্যে বেশ কয়েকবার ফ্রান্সের তৎকালীন নৃপতি শার্লিম্যানের সাথে হারুনের দূত ও উপঢৌকন বিনিময় হয়। এছাড়া হারুন-অর-রশীদ চীনের সম্রাটের (Faghfur) প্রেরিত দূতকে সাদরে অভ্যর্থনা জানান এবং চৈনিকদের সাথে মুসলমানদের বন্ধুত্বের ঘোষণা দেন। ঐতিহাসিক পি কে হিস্ট্রির মতে, ভারতের রাজাদের সাথেও হারুন-অর-রশীদের সুসম্পর্ক তৈরি হয়েছিল। প্রতিবেশী বাইজান্টাইন সাম্রাজ্যের সাথেও খলিফা সুম্পর্ক বজায় রাখার জন্য যথেষ্ট চেষ্টা করেন। ৭৯১ খ্রিস্টাব্দে রোমান এবং মুসলমানদের মধ্যে সম্পাদিত চুক্তি বাইজান্টাইন সম্রাট নাইসিফোরাস ৮০৩ খ্রিষ্টাব্দে ভা করেন। হারুন-অর-রশীদ তাকে পরাজিত ও ক্ষমা করে পুনরায় সন্ধি করেন। পরবর্তী সময়ে নাইসিফোরাস আরও কয়েকবার সন্ধি ভক্তা এবং যুদ্ধে খলিফার কাছে পরাজিত হন। প্রতিবারই খলিফা হারুন-অর-রশীদ তাকে ক্ষমা করেন, যা তার শান্তিপূর্ণ সহাবস্থান নীতির বড় প্রমাণ। তবে খলিফা শত্রুকে সমূলে বিনাশ না করে বার বার ক্ষমা করায় তা আব্বাসি গিলাফতের জন্য ক্ষতির কারণ হয়েছিল। উপরের আলোচনার আলোকে বলা যায়, উদ্দীপকে বর্ণিত রাজা সুমন চৌধুরী এবং আব্বাসি খলিফা হারুন-অর-রশীদ দুজনেই পরাষ্ট্রনীতির ক্ষেত্রে বিভিন্ন রাজ্যের সাথে শান্তিপূর্ণ সহাবস্থানে বিশ্বাসী ছিলেন। তবে শত্রুকে পরাজিত এবং ক্ষমা করার ক্ষেত্রে হারুন-অর-রশীদ তুলানামূলকভাবে বেশি বিখ্যাত ছিলেন।"
        }
      ]
    },
    {
      "number": "11",
      "uddipok": "অটোমান সুলতান আব্দুল হামিদের ক্ষমতারোহণের পশ্চাতে মুখ্য ভূমিকা রেখেছিলেন সেনাপতি ফুয়াদ পাশা। পরবর্তী সময়ে ফুয়াদ পাশার সাহসিকতা, জনপ্রিয়তা ও গ্রহণযোগ্যতা সুলতানের ভবিষ্যতের জন্য হুমকি হয়ে দাঁড়ায়। অবশেষে সুলতান কৌশলে তাকে হত্যা করেন।",
      "tag": "BMARPC 23",
      "sub_questions": [
        {
          "label": "ক",
          "question": "আব্বাসিদের শেষ খলিফার নাম কী?",
          "explanation": "আব্বাসিদের শেষ খলিফা ছিলেন আল মুসতাসিম বিল্লাহ।"
        },
        {
          "label": "খ",
          "question": "আব্বাসি কারা? ব্যাখ্যা করো।",
          "explanation": "মহানবি (স)-এর চাচা আল আব্বাস বিন আব্দুল মুত্তালিব বিন হাশেমের বংশধরেরাই আব্বাসি নামে পরিচিত। আব্বাসিরা মক্কার বিখ্যাত কুরাইশ বংশের হাশেমি শাখা থেকে উদ্ভূত। কুরাইশ বংশের অন্য শাখাটি উমাইয়া নামে খ্যাত। আল আব্বাসের। মৃত্যুর পর তার চার পুত্র সিফফিনের যুদ্ধের (৬৫৭ খ্রি.) সময় উমাইয়া গোত্রের মুয়াবিয়ার বিরুদ্ধে হাশেমি গোত্রের হযরত আলি (রা) এর পক্ষাবলম্বন করেন। আত্মীয়তার দিক থেকে উমাইয়াদের তুলনায় আব্বাসিরা মহানবি (স)-এর নিকটতর হওয়ায় তারা নিজেদেরকে মুসলিম খিলাফতের বৈধ দাবিদার বলে দাবি করত। ৭৫০ খ্রিষ্টাব্দে জাবের যুদ্ধে উমাইয়াদের পরাজিত করে আব্বাসিরা খিলাফত প্রতিষ্ঠা করে।"
        },
        {
          "label": "গ",
          "question": "উদ্দীপকের ঘটনার সাথে কোন আব্বাসি খলিফার কর্মকান্ডের মিল রয়েছে? ব্যাখ্যা করো।",
          "explanation": "উদ্দীপকের ঘটনার সাথে আব্বাসি খলিফা আবু জাফর আল মনসুরের কর্মকান্ডের মিল রয়েছে। বিশ্বের ইতিহাসে এমন অনেক সেনাপতি সম্পর্কে জানা যায়, যাদের দক্ষতা, যোগ্যতা ও উচ্চাভিলাষের বলে অনেক রাজবংশের জন্ম হয়েছে। অনেক' সময় তারা নিজেরা ক্ষমতা না নিয়ে অন্য কাউকে ক্ষমতায় বসিয়েছেন। আবার এসব সেনাপতির অনেকেই পদচ্যুতি, এমনকি নির্মম হত্যাকাণ্ডের শিকার হয়েছেন। আব্বাসি খিলাফত প্রতিষ্ঠায় প্রধান ভূমিকা পালনকারী সেনাপতি আবু মুসলিম খোরাসানি এরূপ করুণ পরিণতির শিকার হয়েছিলেন; 'যেমনটি উদ্দীপকের ঘটনায়ও দেখা যায়। উদ্দীপকে বলা হয়েছে, সেনাপতি ফুয়াদ পাশা অটোমান সুলতান আব্দুল হামিদের ক্ষমতারোহণের পশ্চাতে মুখ্য ভূমিকা রেখেছিলেন। কিন্তু ফুয়াদ পাশার সাহসিকতা, জনপ্রিয়তা ও গ্রহণযোগ্যতা সুলতানের ভবিষ্যতের জন্য হুমকি হয়ে দাঁড়ালে সুলতান কৌশলে তাকে হত্যা করেন। একইভাবে আব্বাসি খলিফা আল মনসুরও তার প্রধান সেনাপতিকে হত্যা করেছিলেন। আব্বাসি আন্দোলনের প্রধান সেনাপতি আবু মুসলিম যতদিন জীবিত ছিলেন আল মনসুর ততদিন নিজেকে নিরাপদ ভাবেননি। আবু মুসলিমের জনপ্রিয়তাকে আল মনসুর নিজ বংশের জন্য হুমকি মনে করতেন। তাই তিনি আবু মুসলিমকে কৌশলে রাজদরবারে ডেকে এনে নৃশংসভাবে হত্যা করেন। উদ্দীপকের ঘটনার সাথে খলিফা আল মনসুরের এ নিষ্ঠুর কাজেরই মিল রয়েছে।"
        },
        {
          "label": "ঘ",
          "question": "আব্বাসিদের ক্ষমতারোহণের পশ্চাতে উক্ত সেনাপতির অবদান মূল্যায়ন করো।",
          "explanation": "আব্বাসি রাজবংশ প্রতিষ্ঠায় সেনাপতি আবু মুসলিম খোরাসানি উল্লেখযোগ্য ভূমিকা পালন করেন। আব্বাসি আন্দোলনকে বিপ্লবে পরিণত করার মূল কারিগর ছিলেন আবু মুসলিম। আব্বাসি আন্দোলনের নেতা ইব্রাহিমের অধীনে তিনি খোরাসানে প্রচারকাজ শুরু করেন। মূলত আবু মুসলিমের প্রচারণা ও বলিষ্ঠ নেতৃত্বের ফলেই খোরাসান উমাইয়াবিরোধী আন্দোলনের কেন্দ্রস্থলে পরিণত হয়। ৭৪৭ খ্রিষ্টাব্দের ৯ জুন আবু মুসলিম নিজেকে আল হাশিম বলে ঘোষণা করেন এবং আব্বাসিদের কালো পতাকা উত্তোলন করে খোরাসানের উমাইয়া শাসনকর্তা নসর ইবনে সাইয়ারকে পরাজিত করে খোরাসানের রাজধানী মার্ভসহ পুরো খোরাসান দখল করেন। ইব্রাহিম নিহত হওয়ার পরও আবু মুসলিম তার কার্যক্রম চালিয়ে যান। ইরাকের উমাইয়া শাসনকর্তা ইয়াজিদ আবু মুসলিমের প্রেরিত বাহিনীর কাছে পরাজিত হলে ইরাকের রাজধানী কুফা আব্বাসিদের অধিকারে আসে। এছাড়া নিহাওয়ান্দ এবং মেসোপটেমিয়াও আব্বাসিদের দখলে আসে। আবু মুসলিমের সমর্থন ও সহযোগিতায়ই ইব্রাহিমের ভাই আবুল আব্বাসকে ৭৪৯ খ্রিস্টাব্দের নভেম্বর মাসে কুফার জামে মসজিদে খলিফা বলে ঘোষণা করা হয়। ৭৫০ খ্রিষ্টাব্দে উমাইয়া এবং আব্বাসিদের মধ্যে সংঘটিত জাবের যুদ্ধেও অন্যতম সেনাপতি ছিলেন আবু মুসলিম। তার নেতৃত্বে এ যুদ্ধে দ্বিতীয় মারওয়ানকে পরাজিত করার মাধ্যমেই মুসলিম বিশ্বে আব্বাসি নামে একটি নতুন রাজবংশের যাত্রা শুরু হয়। উপরের আলোচনার আলোকে বলা যায়, উমাইয়াবিরোধী আন্দোলন থেকে শুরু করে আব্বাসি রাজবংশ প্রতিষ্ঠা পর্যন্ত আবু মুসলিম গুরুত্বপূর্ণ ভূমিকা পালন করেছেন।"
        }
      ]
    }
  ]
}