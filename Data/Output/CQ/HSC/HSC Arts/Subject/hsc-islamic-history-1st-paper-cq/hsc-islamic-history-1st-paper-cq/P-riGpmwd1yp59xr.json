{
  "title": "বিএএফ শাহীন কলেজ, কুর্মিটোলা, ঢাকা ২০২৩",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "",
      "tag": "BAFSCK 23",
      "sub_questions": [
        {
          "label": "ক",
          "question": "'আইয়ামে জাহেলিয়া' শব্দের অর্থ কী?",
          "explanation": "আইয়ামে জাহেলিয়া শব্দের অর্থ 'অজ্ঞতার যুগ' বা 'তমসার যুগ'।"
        },
        {
          "label": "খ",
          "question": "'বায়তুল হিকমা' বলতে কী বোঝ? ব্যাখ্যা করো।",
          "explanation": "আব্বাসি খলিফা আল মামুন প্রতিষ্ঠিত একটি শিক্ষা প্রতিষ্ঠান বা জ্ঞানগৃহ হলো বায়তুল হিকমা। বায়তুল হিকমা অর্থ জ্ঞানগৃহ। খলিফা আল মামুন ৮৩০ খ্রিষ্টাব্দে বাগদাদে এটি প্রতিষ্ঠা করেন। এটি গ্রন্থাগার, শিক্ষায়তন ও অনুবাদ বিভাগ- এ তিন ভাগে বিভক্ত ছিল। সুপণ্ডিত হুনায়ন বিন ইসহাক এর প্রথম তত্ত্বাবধায়ক নিযুক্ত হয়েছিলেন। এখানে গ্যালেন, ইউক্লিড, টলেমি, পল প্রমুখ গ্রিক মনীষীর প্রাচীন গ্রন্থাবলি অনুবাদ করা হতো এবং অনুবাদকারীকে গ্রন্থের ওজনে স্বর্ণমুদ্রায় পারিশ্রমিক দেওয়া হতো।"
        },
        {
          "label": "গ",
          "question": "উল্লিখিত চিত্রে কোন সভ্যতার স্থাপত্যকর্ম প্রদর্শিত হয়েছে? ব্যাখ্যা করো।",
          "explanation": "উল্লিখিত চিত্রে মিসরীয় সভ্যতার স্থাপত্যকর্ম প্রদর্শিত হয়েছে। বিশ্ব সভ্যতায় মিসরীয়দের অবদান প্রায় জীবনের সকল ক্ষেত্রে পরিব্যাপ্ত। এর মধ্যে স্থাপত্য শিল্পে তারা সবচেয়ে বেশি সুনাম অর্জন করেছে। ইতিহাসে প্রাচীন মিসরীয়দের শ্রেষ্ঠ নির্মাতা বলা হয়। এ শ্রেষ্ঠ নির্মাতাদের আশ্চর্যজনক দুটি সৃষ্টি চিত্রে স্থান পেয়েছে। চিত্রে দেখা যাচ্ছে পিরামিড এবং স্ফিংসের ভাস্কর্য। এ স্থাপত্য নিদর্শন দুটি প্রাচীন বিশ্বের সপ্তাশ্চর্যের অন্যতম হিসেবে পরিগণিত। মিসরীয়রা মৃত্যুর পরবর্তী জীবনে বিশ্বাস করত। তারা বিশ্বাস করত ফারাওয়ের মৃত্যুর পর তার আত্মা স্বর্গে চলে যায়। এ আত্মা স্বর্গে দেবতা হিসেবে আবির্ভূত হয়। কিন্তু মৃত ফারাওয়ের শরীর পচে গেলে এক্ষেত্রে সমস্যা হতে পারে। এজন্য ফারাওয়ের মৃতদেহকে সমাহিত করার সময় মূল্যবান সামগ্রী সমাধিতে দেওয়া হতো। এগুলো সংরক্ষণের জন্য সমাধির উপরে তারা ত্রিভুজাকৃতির অতি উঁচু সমাধিসৌধ নির্মাণ করে। এ সৌধগুলোই পিরামিড নামে পরিচিত। মিশরীয়রা বিভিন্ন সমাধিসৌধ, ধর্মমন্দির ও প্রাসাদের প্রবেশ পথে ভাস্কর্য নির্মাণ করত। মূর্তি খোদাই করে মন্দিরের ভেতরের দেয়াল সাজাতো। বড় বড় পাথর কেটে তারা এগুলো বানাতো। এ ভাস্কর্য শিল্পের সবচেয়ে বিখ্যাত নিদর্শন হলো 'স্ফিংস'। এর দেহ সিংহের মতো এবং মাথা মানুষের আকৃতির। এটি মিসরীয় স্থাপত্য শিল্পের সুনাম বহুগুণে বাড়িয়ে দিয়েছে। সুতরাং বোঝায় যায়, উল্লিখিত চিত্রে মিসরীয় স্থাপত্যকর্ম প্রদর্শিত হয়েছে।"
        },
        {
          "label": "ঘ",
          "question": "বিশ্বসভ্যতার ইতিহাসে উক্ত সভ্যতার অবদান কতটুকু প্রভাব ফেলেছিল? বিশ্লেষণ করো।",
          "explanation": "উক্ত সভ্যতা অর্থাৎ মিসরীয় সভ্যতার অবদান বিশ্ব সভ্যতার ইতিহাসে অভাবনীয় প্রভাব বিস্তার করেছে। প্রকৃতির অপার দান নদীর বদৌলতে পৃথিবীতে অনেক সভ্যতার উত্থান ও বিকাশ ঘটেছে। নদীকে কেন্দ্র করে এসব সভ্যতা জীবন-জীবিকার উন্নতিসহ শিল্প, সংস্কৃতি তথা উন্নত নাগরিক জীবন গড়ে তুলতে সক্ষম হয়েছে। প্রাচীন মিসরীয় সভ্যতা এর মধ্যে অন্যতম। নীল নদকে কেন্দ্রে করে গড়ে ওঠা মিসরীয় সভ্যতা কৃষি, শিল্প, সংস্কৃতি, স্থাপত্য, ভাস্কর্য, শিক্ষা, ধর্ম, বিজ্ঞান প্রভৃতি ক্ষেত্রে অভূতপূর্ব অগ্রগতি সাধন করেছিল। কৃষিভিত্তিক এ সভ্যতার অনেক অবদানই বর্তমান সমাজেও পরিলক্ষিত হয়। যেমন- নদীতে বাঁধ দিয়ে বন্যা প্রতিরোধের ব্যবস্থা সর্বপ্রথম মিসরীয়রাই উদ্ভাবন করেছিল। বর্তমানে বাংলাদেশসহ বিশ্বের বিভিন্ন দেশে এ পদ্ধতি অনুসৃত হচ্ছে। তাছাড়া নদীর পানি ধরে রেখে কৃষিকাজে ব্যবহার করার দৃষ্টান্ত বর্তমান কৃষিভিত্তিক দেশগুলোতে অহরহ দেখা যাচ্ছে, যা মিসরীয়দের উদ্ভাবিত কৃত্রিম সেচ ব্যবস্থারই প্রতিফলন। আধুনিক নগর সভ্যতার নির্মাতা হিসেবে মিসরীয়দের নামটিই প্রথম উঠে আসে। তাদের গৃহীত নানা ব্যবস্থা, যেমন- রাস্তা-ঘাট নির্মাণ এবং পয়ঃপ্রণালি ব্যবস্থা গ্রহণ, নলকূপ স্থাপন, রাস্তায় লাইট পোস্ট চালু প্রভৃতি বিষয়গুলো বর্তমান উন্নত শহরগুলোর প্রধান আকর্ষণ। এছাড়াও তাদের উদ্ভাবিত লিখন পদ্ধতি (হায়ারোগ্লিফিক) শিক্ষা ব্যবস্থায় আমূল পরিবর্তন সাধন করেছে। হিসাব-নিকাশ বা গণনা পদ্ধতি, দ্রব্যের পরিমাপ ও মূল্যমান নির্ধারণ প্রভৃতি মিসরীয়রাই প্রথম আবিষ্কার করেছে। মিসরীয়দের নির্মিত পিরামিড স্থাপত্য শিল্পের বিকাশে অসাধারণ ভূমিকা রেখেছে। ধর্মীয় সংস্কার, বিজ্ঞান ও সাহিত্যের অগ্রগতি সাধনে তারা অনন্য সাধারণ ভূমিকা রেখেছে, যা বর্তমান সভ্যতার অগ্রযাত্রায় দিক নির্দেশক হিসেবে ভূমিকা রাখছে। পরিশেষে বলা যায়, সভ্যতার নির্মাতা হিসেবে মিসরীয়রা মানবজীবনের প্রতিটি দিকে অবদান রেখেছে। তাদের উদ্ভাবিত নানা বিষয় বর্তমান সভ্যতাকে এগিয়ে নিতে প্রতিনিয়ত প্রেরণা হিসেবে কাজ করছে।"
        }
      ]
    },
    {
      "number": "2",
      "uddipok": "শিলা বাবার সাথে একুশে বই মেলায় গেল। সে বাবাকে প্রশ্ন করল, 'বাবা, বই মেলা কী?' বাবা বললেন, 'বই মেলা হলো এক ধরনের সাহিত্য মেলা।' এখানে বিভিন্ন লেখকের বই বিক্রয় ও প্রদর্শিত সাহিত্য মনোযোগী মানুষ মিলিত হন। এখানে প্রতিবছর কয়েকজন বিখ্যাত কবি ও সাহিত্যিককে একুশে পদক দেওয়া হয়। এ ধরনের কার্যক্রম একটি দেশের সংস্কৃতির পরিচায়ক।",
      "tag": "BAFSCK 23",
      "sub_questions": [
        {
          "label": "ক",
          "question": "আরব শেকসপিয়র কাকে বলা হয়?",
          "explanation": "কবি ইমরুল কায়েসকে আরবদের শেকসপিয়র বলা হয়।"
        },
        {
          "label": "খ",
          "question": "হযরত মুহাম্মদ (স)-কে আল আমিন বলা হতো কেন? ব্যাখ্যা করো।",
          "explanation": "সততা ও বিশ্বস্ততার ধারক হওয়ায় হযরত মুহাম্মদ (স)-কে আল- আমিন বলা হয়। 'আল আমিন' শব্দের অর্থ বিশ্বাসী। মহানবি (স) ছোটবেলা থেকেই এ গুণটির অধিকারী ছিলেন। তিনি কখনো মিথ্যা কথা বলতেন না। তাই সবাই তাঁকে প্রচণ্ড বিশ্বাস করত এবং তাঁর ওপর আস্থা রাখত। এ মহৎ গুণের জন্য তাঁকে সবাই 'আল-আমিন' বলে ডাকত।"
        },
        {
          "label": "গ",
          "question": "উদ্দীপকে উল্লিখিত একুশে পদকের সাথে প্রাক-ইসলামি যুগের কোন পুরস্কারের মিল রয়েছে? ব্যাখ্যা করো।",
          "explanation": "উদ্দীপকের কবি-সাহিত্যিকদের পুরস্কার প্রাক-ইসলামি যুগের উকাজ মেলার পুরস্কারের অনুরূপ। 'প্রাক-ইসলামি আরবরা তাদের সাংস্কৃতিক কর্মকান্ডের জন্য সর্বত্র পরিচিত ও গৌরবান্বিত ছিল। তারা অধিকাংশ নিরক্ষর হলেও তাদের অসাধারণ প্রতিভা ছিল। এই প্রতিভার একটি বিশেষ ও আকর্ষণীয় দিক হলো কাব্যচর্চা। উদ্দীপকের পুরস্কারের মাধ্যমে তাদের এ কাব্যচর্চা ও পুরস্কার প্রাপ্তির দিকটির প্রতি ইফিগত করা হয়েছে। উদ্দীপকের মেলায় বিভিন্ন কবি-সাহিত্যিকদেরকে একুশে বইমেলায় পদক বা পুরস্কার প্রদান করেন। প্রাক-ইসলামি আরবেও এমন চিত্র লক্ষ করা যায়। আরবদের সাংস্কৃতিক জীবনে উকাজ মেলার বিশেষ গুরুত্ব ছিল। প্রতিবছর হজের মৌসুমে মক্কার উপকণ্ঠে অবস্থিত উকাজে এ মেলা বসত। উকাজ মেলায় স্থানীয় বিভিন্ন পণ্যদ্রব্যের পাশাপাশি অনেক বিদেশি পণ্য প্রদর্শিত হতো। মেলায় নাচগান, নানা রকম খেলাধুলা এবং ঘোড়দৌড় ও উদ্ভদৌড় প্রতিযোগিতা প্রভৃতি অনুষ্ঠিত হতো। এ মেলার সবচেয়ে গুরুত্বপূর্ণ বিষয় ছিল কাব্য প্রতিযোগিতা। কবিরা এ প্রতিযোগিতায় অংশগ্রহণ করে স্বরচিত কবিতা আবৃত্তি করতেন। বিচারকদের রায়ে শ্রেষ্ঠ কবিকে পুরস্কার দেওয়া হতো। প্রতিযোগিতায় সেরা হিসেবে বিবেচিত সাতটি কবিতা সোনালি হরফে লিখে কাবাঘরের দেয়ালে ঝুলিয়ে রাখা হতো। এরূপ সাতটি কবিতা একত্রে 'সাবায়ে মুয়াল্লাকাত' নামে পরিচিত। সুতরাং বোঝা যায়, উদ্দীপকের পুরস্কার প্রাক-ইসলামি যুগের উকাজ মেলার পুরস্কারের প্রতিচ্ছবি।"
        },
        {
          "label": "ঘ",
          "question": "\"প্রাক-ইসলামি যুগের মেলাটি একুশে বই মেলার পূর্ণ প্রতিচ্ছবি\" - উক্তিটি ব্যাখ্যা করো।",
          "explanation": "'প্রাক-ইসলামি যুগের মেলাটি একুশে বই মেলার পূর্ণ প্রতিচ্ছবি'- উক্তিটি সঠিক নয়। বাঙালির ভাষা সংগ্রামের মাস ফেব্রুয়ারি। একুশে ফেব্রুয়ারির সংগ্রামী চেতনাকে স্মরণীয় করে রাখার জন্য বাংলাদেশে প্রতিবছর মহান একুশে বইমেলার আয়োজন করা হয়। বাংলা একাডেমি প্রাঙ্গনে ফেব্রুয়ারি মাসজুড়ে এ মেলা চলে। একুশের বইমেলায় বাঙালির সাহিত্য চর্চার পূর্ণ প্রতিফলন ঘটে। তবে প্রাক-ইসলামি যুগের উকাজ মেলায় সাহিত্য- সংস্কৃতির বাইরেও বিভিন্ন আয়োজন থাকতো। আরবদের সাংস্কৃতিক জীবনে উকাজ মেলা একটি অনবদ্য আয়োজন। তখনকার আরবীয় -সাহিত্য-সংস্কৃতিবোধের সবটুকুই এ মেলায় উপস্থাপনের চেষ্টা চলত। প্রতিবছর হজের মৌসুমে মক্কার উপকণ্ঠে অবস্থিত উকাজে এ মেলা বসত। উকাজ মেলায় স্থানীয় বিভিন্ন পণ্যদ্রব্যের পাশাপাশি অনেক বিদেশি পণ্য প্রদর্শিত হতো। এ মেলায় নাচগানসহ নানারকম খেলাধুলা যেমন- ঘোড়দৌড় ও উদ্ধৃদৌড় প্রতিযোগিতা প্রভৃতি অনুষ্ঠিত হতো। তবে মেলার সবচেয়ে গুরুত্বপূর্ণ বিষয় ছিল কাব্য প্রতিযোগিতা। কবিরা প্রতিযোগিতায় অংশগ্রহণ করে স্বরচিত কবিতা আবৃত্তি করতেন। বিচারকদের রায়ে শ্রেষ্ঠ কবিকে পুরস্কার দেওয়া হতো। প্রতিযোগিতায় সেরা হিসেবে বিবেচিত সাতটি কবিতা সোনালি হরফে লিখে কাবাঘরের দেয়ালে ঝুলিয়ে রাখা হতো। এরূপ সাতটি কবিতা একত্রে 'সাবায়ে মুয়াল্লাকাত' নামে পরিচিত। এগুলো প্রাচীন আরবি সাহিত্যের মূল্যবান সম্পদ। উকাজ মেলায় আরবের গোত্রগুলো পরস্পরের সংস্কৃতি সম্পর্কে জানার সুযোগ পেত। ঐতিহাসিক পি. কে. হিস্ট্রির মতে, 'ইসলামপূর্ব দিনগুলোতে উকাজ মেলা আরবে এক ধরনের মতবিনিময়ের শিক্ষায়তন' বলে গণ্য হতো।' তিনি উকাজ মেলাকে 'Academic Francaise' বলে অভিহিত করেন। উপরের আলোচনা থেকে বোঝা যায়, একুশের বই মেলা শুধু সাহিত্য চর্চার ক্ষেত্র। অপরপাশে উকাজ মেলায় প্রাক-ইসলামি আরবের মানুষের জীবনের বিভিন্ন বিষয় স্থান পেত। তাই প্রশ্নে উল্লিখিত উক্তিটি সঠিক নয়।"
        }
      ]
    },
    {
      "number": "3",
      "uddipok": "মজিদ লালসালু ঘিরে যে মিথ্যা মাজারটি তৈরি করেছে সেটা দিয়েই তার জীবন জীবিকা নির্বাহ হয়। এটি নিরাপদ করার জন্য সে একদল ভক্ত শ্রেণিও তৈরি করে। এলাকার শিক্ষিত শ্রেণি যখন মজিদের এই মিথ্যার প্রতিরোধে সোচ্চার হলো তখন সে তার ভক্তদের নিয়ে প্রতিরোধকারীদের নিঃশেষ করতে উঠে পড়ে লাগল। ফলে উভয়পক্ষ প্রথম সরাসরি যে লড়াইয়ে অবতীর্ণ হয় তাতে শিক্ষিত শ্রেণিই জয়লাভ করে।",
      "tag": "BAFSCK 23",
      "sub_questions": [
        {
          "label": "ক",
          "question": "হিজরতের সময় হযরত মুহাম্মদ (স)-এর সঙ্গী কে ছিলেন?",
          "explanation": "হিজরতের সময় মহানবি (স)-এর সঙ্গী ছিলেন হযরত আবু বকর (রা)।"
        },
        {
          "label": "খ",
          "question": "খুলাফায়ে রাশেদিন কে কে?",
          "explanation": "হযরত মুহাম্মদ (স)-এর বিখ্যাত চার সাহাবি খুলাফায়ে রাশেদিন হিসেবে পরিচিত। চারজন খুলাফায়ে রাশেদিন হলেন- হযরত আবু বকর (রা), হযরত ওমর (রা), হযরত ওসমান (রা) এবং হযরত আলি (রা)। এই চারজন খলিফার প্রত্যেকে মহানবি (স)-এর নিত্যসহচর এবং ঘনিষ্ঠ আত্মীয় ছিলেন। তারা ইসলাম ধর্ম ও মুসলিম রাষ্ট্রের সার্বিক কল্যাণের জন্য নিজেদের ব্যক্তিগত জীবন ও রাজ্য শাসন কাজ কুরআন-হাদিসের আলোকে পরিচালনা করেছেন।"
        },
        {
          "label": "গ",
          "question": "উদ্দীপকে উভয়পক্ষের প্রথম লড়াইয়ের সাথে ইসলামের ইতিহাসের কোন যুদ্ধের সামঞ্জস্য রয়েছে? ব্যাখ্যা করো।",
          "explanation": "উদ্দীপকে বর্ণিত উভয়পক্ষের প্রথম লড়াইয়ের সাথে ইসলামের ইতিহাসের বদরের যুদ্ধের মিল রয়েছে। অন্যায়, অমঙ্গল আর অসত্যের বিরুদ্ধে লড়াইয়ে ন্যায়, মঙ্গল আর সত্যই জয়ী হয়। কারণ সত্যের শক্তি এতটাই প্রবল যে, এর সামনে কোনো মিথ্যা বা অন্যায় টিকে থাকতে পারে না। বদরের যুদ্ধের ইতিহাস আর উদ্দীপকের ঘটনাটিতেও অসত্যের বিরুদ্ধে সত্যের জয় লক্ষ করা যায়। উদ্দীপকে দেখা যায়, মাজার ব্যবসায়ী মজিদের মিথ্যা, প্রতারণা আর ভন্ডামির বিরুদ্ধে সত্যান্বেষী মানুষের সংগ্রাম সফল হয়। কথিত, মাজার নিয়ে তার প্রতারণাকে মিথ্যা প্রমাণ করে এলাকার শিক্ষিত শ্রেণি সত্যকে উন্মোচন করে। ঘটে সত্যের বিজয়। একই ধরনের ঘটনা দেখা যায় বদরের যুদ্ধের ক্ষেত্রে। মক্কার কুরাইশদের শত্রুতা, ইহুদি আব্দুল্লাহ ইবনে উবাইয়ের ষড়যন্ত্র, মক্কাবাসীর দস্যুবৃত্তি ও লুটতরাজ এবং কুরাইশ নেতা আবু সুফিয়ানের মিথ্যা প্রচারণা প্রভৃতি কারণে ৬২৪ খ্রিষ্টাব্দের ১৩ মার্চ (১৭ রমজান, ২য় হিজরি) মক্কার কাছাকাছি বদর প্রান্তরে ইসলামের ইতিহাসের প্রথম যুদ্ধ সংঘটিত হয়। এটি বদরের যুদ্ধ নামে অভিহিত। এ যুদ্ধে আবু জেহেলের নেতৃত্বে কুরাইশদের সৈন্যসংখ্যা ছিল ১০০০ জন। অপরদিকে মুসলমানদের সৈন্যসংখ্যা ছিল মাত্র ৩১৩ জন। প্রতিপক্ষের তুলনায় এত কম সৈন্য নিয়েও সত্য ও ন্যায়ের শক্তিতে বলীয়ান মুসলিম বাহিনী এ যুদ্ধে জয়ী হয়। এ যুদ্ধে মুসলমানদের আত্মবিশ্বাস ছিল প্রখর। কারণ তারা ছিল, সত্যের পক্ষে। মুসলমানরা সত্য ও ন্যায়ের পক্ষে ছিল বলে এ যুদ্ধে মহান আল্লাহ তাদের বিজয় সুনিশ্চিত করেন। ফলে অসত্যের বিরুদ্ধে সত্যের বিজয় ঘটে। সুতরাং সত্যের জয়ের দিক দিয়ে বদর যুদ্ধের সাথে উদ্দীপকের ঘটনার সাদৃশ্য রয়েছে।"
        },
        {
          "label": "ঘ",
          "question": "উদ্দীপকে মজিদের স্বার্থ ও কুরাইশদের স্বার্থ একই সূত্রে গাঁথা -উক্তিটি ব্যাখ্যা করো।",
          "explanation": "স্বার্থগত দিক বিবেচনায় উদ্দীপকের মজিদ এবং মক্কার 'কুরাইশদের উদ্দেশ্য একই সূত্রে গাঁথা। স্বার্থান্ধ মানুষেরা নিজেদের স্বার্থে আঘাত লাগলেই বিশৃঙ্খলা সৃষ্টি করে। মক্কার কুরাইশরাও স্বার্থগত কারণে মহানবি (স)-এর বিরোধিতা করেছিল। নবুয়ত লাভের পর মহানবি (স) ইসলাম প্রচার শুরু করলে মক্কার কুরাইশরা। নানাভাবে তার বিরোধিতা করে উদ্দীপকের লতিফ তার বাস্তব দৃষ্টান্ত। উদ্দীপকে বর্ণিত লতিফ নিজের স্বার্থ হাসিলের জন্য একটি মিথ্যা মাজার তৈরি করে। আর নিজের স্বার্থ রক্ষায় একদল ভক্ত দালাল তৈরি করে। মক্কার কুরাইশদের ক্ষেত্রেও তেমনটি লক্ষ করা যায়। মহানবি (স)-এর সাফল্যে কুরাইশরা ঈর্ষান্বিত হয়ে পড়ে। কারণ এতে তাদের পুরোহিতের একচেটিয়া ক্ষমতা ও কর্তৃত্ব ক্রমান্বয়ে দুর্বল হতে থাকে। মক্কার কুরাইশরা তাদের স্বার্থসংশ্লিষ্ট ধর্মীয় কাজ থেকে দূরে সরতে বাধ্য হয়। তাছাড়া এতে গুরুত্বপূর্ণ অর্থনৈতিক বিষয়ও যুক্ত ছিল। মদিনার অবস্থান ছিল সিরিয়া ও পারস্যের বাণিজ্য পথের মধ্যে। কুরাইশদের সাথে এ দুই দেশেরই বাণিজ্যিক সম্পর্ক ছিল। কিন্তু মদিনায় রাসুল (স)-এর ইসলাম প্রচারের কাজ দ্রুত এগিয়ে যাচ্ছিল। তাই বাণিজ্যে বিঘ্ন ঘটার আশঙ্কায় কুরাইশরা রাসুল (স)-এর সাথে যুদ্ধে অবতীর্ণ হয়। নিজেদের ক্ষমতা ও কর্তৃত্ব টিকিয়ে রাখতে তারা সর্বশক্তি নিয়োগ করে। কিন্তু শেষ পর্যন্ত মহানবি (স) এরই বিজয় হয়। উপরের আলোচনা থেকে বলা যায়, মক্কার কুরাইশরা নিজেদের স্বার্থ, ক্ষমতা ও কর্তৃত্ব বজায় রাখতে মহানবি (স) এর প্রচারিত সত্য ও কল্যাণের ধর্ম ইসলামের বিরোধিতা করে। একইভাবে উদ্দীপকের লতিফও নিজের স্বার্থ হাসিল ও আধিপত্য টিকিয়ে রাখতে মিথ্যার আশ্রয় নেয়। তাই উভয়ের স্বার্থ কার্যত এক ও অভিন্ন।"
        }
      ]
    },
    {
      "number": "4",
      "uddipok": "মিয়ানমারের শাসকগোষ্ঠী কর্তৃক অত্যাচার, নির্যাতন, লুণ্ঠন, ধর্ষণ, ঘরবাড়ি ও ফসল পোড়ানোর শিকার হয়ে ৬ লক্ষ রোহিঙ্গা প্রতিবেশী বাংলাদেশে আশ্রয় নিয়েছে। সরকার মানবিক কারণে এই সকল রোহিঙ্গাদের খাদ্য, বস্ত্র, বাসস্থান ও চিকিৎসা দিয়ে তাদের সহযোগিতা করেছে। দেশি- বিদেশি বিভিন্ন সংগঠন তাদেরকে সাহায্য প্রদানে এগিয়ে এসেছে।",
      "tag": "BAFSCK 23",
      "sub_questions": [
        {
          "label": "ক",
          "question": "মদিনার পূর্ব নাম কী?",
          "explanation": "মদিনার পূর্ব নাম ইয়াসরিব।"
        },
        {
          "label": "খ",
          "question": "মজলিশ-উস-শুরা বলতে কী বোঝায়? ব্যাখ্যা করো।",
          "explanation": "মজলিশ-উস-শুরা ইসলামি রাষ্ট্রের একটি মন্ত্রণাপরিষদ। প্রাক-ইসলামি যুগের দারুল নাদওয়ার বয়োজ্যেষ্ঠ পরিষদ এর অনুকরণে রাসুল (স) একটি পরামর্শব্যবস্থা চালু রাখেন, যা পরবর্তীতে হযরত আবু বকর (রা)-ও অনুসরণ করেন। হযরত ওমর (রা) এ ব্যবস্থার আধুনিকীকরণের উদ্যোগ গ্রহণ করেন। কারণ তিনি সব সময় বলতেন, পরামর্শ ব্যতীত খিলাফত চলতে পারে না। এ গণতান্ত্রিক চেতনায় উদ্বুদ্ধ হয়ে তিনি জনগণের সুযোগ-সুবিধা নিশ্চিতকরণ এবং স্বচ্ছভাবে শাসনকার্য পরিচালনার জন্য একটি উচ্চ ক্ষমতাসম্পন্ন মন্ত্রণাপরিষদ গঠন করেন, যা মজলিশ-উস-শুরা নামে পরিচিত। এটি মজলিশ-আল-আম ও মজলিশ-আল-খাস- এ দু ভাগে বিভক্ত ছিল।"
        },
        {
          "label": "গ",
          "question": "উদ্দীপকের 'রোহিঙ্গাদের সাথে মুহাম্মদ (স) সময়কার কোন ঘটনার সাদৃশ্য রয়েছে? ব্যাখ্যা করো।",
          "explanation": "নিম্নের অনুরূপ: উদ্দীপকের ঘটনার সাথে ইসলামের ইতিহাসের অন্যতম ঘটনা হযরত মুহাম্মদ (স)-এর মক্কা থেকে মদিনায় হিজরতের সাদৃশ্য রয়েছে।। মানবতার মুক্তির দূত মহানবি (স) নবুয়ত লাভের পর মক্কাবাসীর কাছে তাওহিদের বাণী প্রচার শুরু করেন। এতে মক্কার পৌত্তলিক কুরাইশরা ক্ষিপ্ত হয়ে ওঠে এবং তাঁর ওপর অত্যাচার, নির্যাতন শুরু করে। কুরাইশদের অত্যাচারের মাত্রা মারাত্মকভাবে বেড়ে গেলে হযরত আবু বকর (রা)-কে সাথে নিয়ে তিনি মক্কা থেকে মদিনায় হিজরত করেন। উদ্দীপকেও এ ঘটনার প্রতিফলন লক্ষ করা যায়। উদ্দীপকের বর্ণনানুযায়ী, মিয়ানমার শাসকগোষ্ঠীর অবর্ণনীয় অত্যাচার- নির্যাতনের শিকার হয়ে রোহিঙ্গা মুসলমানরা নিজ দেশ ছেড়ে বাংলাদেশে এসে আশ্রয় নিয়েছে। বাংলাদেশ সরকার এবং দেশি-বিদেশি বিভিন্ন সংগঠন তাদেরকে সহায়তা করছে। অনুরূপভাবে মহানবি (স) কুরাইশদের অত্যাচার- নির্যাতনের কারণেই মক্কা থেকে মদিনায় হিজরত করেন। তিনি মক্কায় ইসলাম প্রচার শুরু করলে মক্কার কুরাইশরা তাঁর ওপর নির্যাতন শুরু করে। তাঁকে পাগল বলে ঠাট্টা-বিদ্রুপ করতে থাকে। এমনকি তারা মহানবি (স)-কে হত্যার পরিকল্পনা করে। ফলে মহানবি (স) আল্লাহর নির্দেশে মক্কা ছেড়ে মদিনায় হিজরত করেন। আর এ হিজরতের মাধ্যমে তাঁর জীবনের মোড় ঘুরে যায়। কেননা মদিনাবাসী তাঁকে সম্মানিত অতিথি হিসেবে বরণ করে নেয়। এরপর ইসলাম দ্রুতগতিতে প্রসার লাভ করে এবং শেষ পর্যন্ত মহানবি (স) মদিনায় একটি ইসলামি রাষ্ট্র প্রতিষ্ঠা করতে সক্ষম হন। তাই বলা যায়, অত্যাচার-নির্যাতনের প্রেক্ষিতে নিজ দেশ ত্যাগ করে অন্য দেশে যাওয়া এবং সে দেশের সহযোগিতা লাভের দিক দিয়ে উদ্দীপকের রোহিঙ্গাদের ঘটনা ও হিজরতের ঘটনার মধ্যে মিল রয়েছে।"
        },
        {
          "label": "ঘ",
          "question": "উক্ত ঘটনায় মুহাজির ও আনসারদের ভূমিকা মূল্যায়ন করো।",
          "explanation": "উদ্দীপকে বর্ণিত রোহিঙ্গাদের আশ্রয় ও সহায়তা দান মদিনার মুহাজির ও আনসার সম্প্রদায়ের অবদানের সাথে তুলনীয়। জন্মভূমির মায়া ত্যাগ করে যারা হিজরত করেন তাদেরকে মুহাজির এবং যারা হিজরতকারীদের সর্বতোভাবে সাহায্য ও আশ্রয় দান করেন তারা আনসার নামে পরিচিত। প্রাথমিক পর্যায়ে ইসলামের প্রচার ও প্রসারে আনসার ও মুহাজিরদের গুরুত্বপূর্ণ অবদান রয়েছে। তাদের ত্যাগ, তিতিক্ষা ও অক্লান্ত পরিশ্রমের ফলে ইসলাম প্রতিষ্ঠিত হয়েছে। উদ্দীপকে বর্ণিত রোহিজ্যাদের আশ্রয় ও সাহায্য দানের ঘটনায়ও মুহাজির ও আনসারদের অবদানের চিত্র প্রতিফলিত হয়েছে। উদ্দীপকে বর্ণিত রোহিঙ্গা জনগোষ্ঠীর বাংলাদেশে আসা এবং বাংলাদেশ সরকার ও বিভিন্ন সামাজিক-সাংস্কৃতিক সংগঠনের তাদের সহযোগিতা প্রদান যথাক্রমে মুহাজির ও আনসারদের ভূমিকার ইবিগত বহন করে। ইসলাম প্রচারের শুরুর দিকে মুহাজির ও আনসারদের অবদান ছিল সবচেয়ে বেশি। মুহাজিররা জন্মভূমি, ও আত্মীয়-স্বজনের মায়া কাটিয়ে মদিনায় হিজরত করেন। তারা নিজেদের সুখ-শান্তি বিসর্জন দিয়ে ইসলাম ও রাসুল (স)-এর সেবায় নিঃস্বার্থভাবে কাজ করেন। এছাড়া আনসাররা তাদের জানমালসহ সবকিছু ইসলামের জন্য উৎসর্গ করেন। মদিনায় আগত মুহাজিরদের জন্য তারা নিজের অর্থ, সম্পদ ও বাড়ি-ঘর ভাগ করে দেন। তাদের নজিরবিহীন কুরবানি ও সাহায্যে ইসলামের মান-মর্যাদা বৃদ্ধি পায়। ইসলাম ও রাসুল (স)-এর সেবায় তারা যে সভতা ও উদারতার দৃষ্টান্ত স্থাপন করেছেন, মানব ইতিহাসে তা বিরল। উপরের আলোচনা থেকে বলা যায়, ইসলামের প্রাথমিক পর্যায়ে মুহাজিরদের ত্যাগ-তিতিক্ষা এবং আনসারদের সাহায্য-সহযোগিতা ও নিঃস্বার্থ ভালোবাসা আজকের বিশ্বব্যাপী বিস্তৃত ইসলাম প্রতিষ্ঠার পথকে প্রশস্ত করেছিল। তাদের অবদান ছাড়া ইসলামের এ পর্যায়ে পৌঁছানো দুঃসাধ্য হতো।"
        }
      ]
    },
    {
      "number": "5",
      "uddipok": "'ক' রাষ্ট্রের প্রধানমন্ত্রী করিমশাহ তার দেশের জন্য একটি নতুন শাসনতন্ত্র প্রণয়ন করেন। সকল শ্রেণি, পেশা, দল ও সম্প্রদায়ের সমান অধিকার উক্ত শাসনতন্ত্রে নিশ্চিত করা হয়। সকলের ভালোবাসা, সহযোগিতা ও আন্তরিকতায় 'ক' রাষ্ট্রটিকে একটি আদর্শ, শক্তিশালী ও কল্যাণমূলক রাষ্ট্রে পরিণত করার প্রত্যয় উক্ত শাসনতন্ত্রে ফুটিয়ে তোলা হয়। ঐ শাসনতন্ত্রের চেতনায় কালক্রমে 'ক' একটি কার্যকর ও পরাক্রমশালী রাষ্ট্রে পরিণত হয়। পার্শ্ববর্তী রাষ্ট্রগুলো উক্ত শাসনতন্ত্রটিকে তাদের জন্য আদর্শ হিসেবে গ্রহণ করে এবং একে অনুসরণ করে।",
      "tag": "BAFSCK 23",
      "sub_questions": [
        {
          "label": "ক",
          "question": "কত খ্রিষ্টাব্দে মহানবি (স) মদিনায় হিজরত করেন?",
          "explanation": "৬২২ খ্রিষ্টাব্দে মহানবি (স) মদিনায় হিজরত করেন।"
        },
        {
          "label": "খ",
          "question": "নাখলার খণ্ডযুদ্ধকে বদরের যুদ্ধের প্রত্যক্ষ কারণ বলা হয় কেন? ব্যাখ্যা করো।",
          "explanation": "নাখলার খণ্ডযুদ্ধের ফলে কুরাইশরা আক্রমণমুখী হয়ে পড়েছিল বলে এটিকে বদর যুদ্ধের প্রত্যক্ষ কারণ বলা হয়। - মক্কার কুরাইশ ও তাদের মিত্ররা প্রায়ই মদিনার প্রান্তসীমায় লুটতরাজ করত। তাদের ধ্বংসাত্মক কার্যাবলি' থেকে মদিনা রাষ্ট্রকে রক্ষার জন্য হযরত মুহাম্মদ (স) আবদুল্লাহ ইবনে জাহসের নেতৃত্বে ১২ সদস্যের একটি গোয়েন্দা দল মক্কার উপকণ্ঠে পাঠান। কিন্তু আবদুল্লাহ ভুলক্রমে মক্কাগামী কুরাইশদের একটি কাফেলাকে নাখলা নামক স্থানে আক্রমণ করে। ফলে সেখানে একটি খণ্ড যুদ্ধ হয়। এ যুদ্ধে কুরাইশ নেতা আমর বিন হাজরামি নিহত ও অপর দুই ব্যক্তি বন্দি হন। আমর বিন হাজরামির মৃত্যু কুরাইশদের মধ্যে উত্তেজনা সৃষ্টি করে এবং এটিই বদরের যুদ্ধের প্রত্যক্ষ কারণ হয়ে দাঁড়ায়।"
        },
        {
          "label": "গ",
          "question": "উদ্দীপকের শাসনতন্ত্রটি হযরত মুহাম্মদ (স)-এর কোন কর্মের আদর্শিক প্রতিফলন? ব্যাখ্যা করো।",
          "explanation": "উদ্দীপকের শাসনতন্ত্রটি হযরত মুহাম্মদ (স)-এর প্রণীত মদিনা সনদের আদর্শিক প্রতিফলন। মদিনা সনদকে বিশ্বের ইতিহাসে প্রথম লিখিত সংবিধান বলা হয়। মদিনায় বসবাসরত বিভিন্ন ধর্মীয় সম্প্রদায়ের মধ্যে ঐক্য ও সদ্ভাব প্রতিষ্ঠা এবং তা বজায় রাখার উদ্দেশ্যে হযরত মুহাম্মদ (স) এ ঐতিহাসিক সনদ প্রণয়ন করেন। উদ্দীপকে বর্ণিত শাসনতন্ত্রে সব জাতি-ধর্মের মানুষের ন্যায্য অধিকার লাভের প্রতীক এই মদিনা সনদেরই প্রতিফলন ঘটেছে। উদ্দীপকে উল্লেখিত 'ক' রাষ্ট্রের প্রধানমন্ত্রী করিমশাহ তার দেশের সব শ্রেণি, পেশা, দল ও সম্প্রদায়ের মানুষের সমান অধিকার নিশ্চিত করার জন্য একটি নতুন শাসনতন্ত্র প্রণয়ন করেন। এই শাসনতন্ত্রে সবার ভালোবাসা, সহযোগিতা ও আন্তরিকতায় 'ক' রাষ্ট্রটিকে একটি আদর্শ, শক্তিশালী ও কল্যাণমূলক রাষ্ট্রে পরিণত করার প্রত্যয় ব্যক্ত করা হয়। একইভাবে মহানবি (স) ৬২২ খ্রিষ্টাব্দে মদিনায় হিজরতের পর সেখানে বসবাসরত ইহুদি, খ্রিষ্টান, পৌত্তলিকসহ সব জাতি-ধর্মের মানুষের সাথে শান্তিপূর্ণভাবে বসবাসের নীতি গ্রহণ করেন। মদিনাকে একটি আদর্শ রাষ্ট্রে পরিণত করার জন্য তিনি একটি সনদ প্রণয়ন করেন, যা ইসলাম তথা বিশ্ব ইতিহাসে 'মদিনা সনদ' নামে পরিচিত। এ সনদে ৪৭টি ধারা ছিল। ধারাগুলো ছিল মানুষের শান্তি, সমৃদ্ধি ও অধিকারের রক্ষাকবচ। এ সনদে মদিনার সব সম্প্রদায়কে ধর্মীয় স্বাধীনতা এবং জীবন ও সম্পদের নিরাপত্তার অধিকার দেওয়া হয়। রক্তপাত, হত্যা, বলাৎকার অপরাধমূলক কাজকে নিষিদ্ধ ঘোষণা করে দুর্বল, অসহায় মানুষকে সর্বতোভাবে সাহায্য করার আহ্বান জানানো হয়। এসব দিক বিবেচনা করে বলা যায়, উদ্দীপকে বর্ণিত শাসনতন্ত্রে মদিনা সনদের আদর্শিক প্রতিফলন রয়েছে।"
        },
        {
          "label": "ঘ",
          "question": "'ক' রাষ্ট্রের মতো মহানবির (স) উক্ত পদক্ষেপটিই ছিল শক্তিশালী মদিনা রাষ্ট্র প্রতিষ্ঠার মূল ভিত্তি- বিশ্লেষণ করো।",
          "explanation": "'ক' রাষ্ট্রের শাসনতন্ত্রের মতো মহানবি (স)-এর উক্ত পদক্ষেপ অর্থাৎ মদিনা সনদের ওপর ভিত্তি করে শক্তিশালী মদিনা রাষ্ট্র গড়ে উঠেছিল। মুহাম্মদ (স)-এর প্রণীত মদিনা সনদে বিভিন্ন সম্প্রদায়ের মধ্যে ঐক্য ও সম্ভাব প্রতিষ্ঠার মহান আদর্শ বর্ণিত হয়েছে। এতে সবার অধিকার সংরক্ষণের মাধ্যমে একটি সুষ্ঠু ও ন্যায়ভিত্তিক সমাজ গঠনের যাবতীয় দিকনির্দেশনা রয়েছে। এ সনদই ছিল শক্তিশালী মদিনা রাষ্ট্র প্রতিষ্ঠার মূল ভিত্তি। মদিনা সনদ মুসলমান ও অমুসলমান সম্প্রদায়কে ভ্রাতৃত্বের বন্ধনে আবদ্ধ করে হিংসা, বিদ্বেষ ও কলহের অবসান ঘটায়। অসাম্প্রদায়িক চেতনার এ সুমহান শিক্ষা উদ্দীপকে বর্ণিত 'ক' রাষ্ট্রের শাসনতন্ত্রেও দেখা যায়। এই শাসনতন্ত্রে বর্ণিত পারস্পরিক ভালোবাসা ও সহযোগিতার নীতি কালক্রমে 'ক' রাষ্ট্রকে একটি কার্যকর ও শক্তিশালী রাষ্ট্রে পরিণত করে। মদিনা সনদও বিভিন্ন সম্প্রদায়ের মধ্যে ভ্রাতৃত্ববোধ ও সম্প্রীতির বন্ধন সৃষ্টি করে অনন্য রাজনৈতিক ঐক্য প্রতিষ্ঠায় অবদান রাখে। এ সনদ পারস্পরিক দ্বন্দ্ব-সংঘাতে লিপ্ত মদিনাবাসীর মধ্যে শান্তি বয়ে আনে। মদিনার বিবদমান আউস ও খাযরাজ গোত্রদ্বয়ের মিলন এর প্রকৃষ্ট উদাহরণ। এ সনদের মাধ্যমে মদিনায় দীর্ঘসময় ধরে চলা বুয়াসের যুদ্ধের অবসান হয় এবং রক্তপাতের পরিবর্তে শান্তি প্রতিষ্ঠিত হওয়ায় মদিনাবাসী একটি সুশৃঙ্খল জাতিতে পরিণত হয়। মদিনাবাসীর সহায়তায় মহানবি (স) বিভিন্ন যুদ্ধে জয়লাভ করে আরবের বুকে মদিনাকে একটি শক্তিশালী রাষ্ট্রে পরিণত করতে সক্ষম হন। পরবর্তীকালে খুলাফায়ে রাশেদিনের সময় এটি একটি বিশাল সাম্রাজ্যে পরিণত হয়। উপরের আলোচনার আলোকে বলা যায়, মদিনা সনদই ছিল শক্তিশালী মদিনা রাষ্ট্র প্রতিষ্ঠার মূল ভিত্তি।"
        }
      ]
    },
    {
      "number": "6",
      "uddipok": "এভারগ্রিন কলেজের শিক্ষার্থীরা সুন্দরবনে বেড়াতে যায়। অধ্যক্ষ তাদেরকে শ্রেণি শিক্ষকের তত্ত্বাবধানে থাকতে বলেন এবং কোনো অবস্থাতেই তাদের অনুমতি ছাড়া শিক্ষার্থীকে বনের অভ্যন্তরে প্রবেশ করতে নিষেধ করেন। ব্যাপক আনন্দ ও উচ্ছ্বাসের মধ্যে অল্পসংখ্যক শিক্ষার্থী শ্রেণি শিক্ষককে না জানিয়ে বনে প্রবেশ করে এবং বাঘের শিকারে পরিণত হয়। এ দুঃখজনক ঘটনাটি ভ্রমণের আনন্দ কেড়ে নেয় এবং শোকাবহ পরিবেশের সৃষ্টি করে। সবাই আপনজন হারানোর বেদনা নিয়ে বাড়িতে প্রত্যাবর্তন করে। শিক্ষার্থীরা বুঝতে পারে বড়দের নির্দেশ সর্বদা পালনীয়। এ শিক্ষা তাদেরকে জীবনে প্রতিষ্ঠিত করে।",
      "tag": "BAFSCK 23",
      "sub_questions": [
        {
          "label": "ক",
          "question": "বদরের যুদ্ধে কুরাইশদের সেনাপতি কে ছিলেন?",
          "explanation": "বদরের যুদ্ধে কুরাইশদের সেনাপতি ছিলেন আবু জেহেল।"
        },
        {
          "label": "খ",
          "question": "হুদায়বিয়ার সন্ধিকে 'প্রকাশ্য বিজয়' বলা হয় কেন? ব্যাখ্যা করো।",
          "explanation": "হুদায়বিয়ার সন্ধি ইসলাম ও মুসলমানদের জন্য বিশেষ সাফল্য বয়ে আনায় এটিকে 'প্রকাশ্য বিজয়' বলা হয়। ইসলামের ইতিহাসে হুদায়বিয়ার সন্ধি একটি যুগান্তকারী ঘটনা। আপাতদৃষ্টিতে এ সন্ধির শর্তগুলো মুসলমানদের স্বার্থের প্রতিকূলে বলে মনে হলেও বাস্তবে এর ফলাফল মুসলমানদের জন্য অনুকূল ছিল। হুদায়বিয়ার সন্ধির মাধ্যমে কুরাইশরা মহানবি (স)-কে মদিনা রাষ্ট্রের প্রধান হিসেবে মেনে নেয়। ফলে মুসলমানরা একটি স্বতন্ত্র রাজনৈতিক শক্তি হিসেবে স্বীকৃতি লাভ করে। দশ বছরের জন্য যুদ্ধ বন্ধের চুক্তি হওয়ায় রাসুল (স) ইসলাম প্রচারে মনোযোগ দিতে পারেন। আবার হুদায়বিয়ার সন্ধি ভঙ্গের কারণেই মুসলমানরা মক্কায় অভিযান চালিয়ে তা জয় করে। এসব কারণে এ সন্ধিকে মুসলমানদের জন্য 'ফাতহুম মুবিন' বা প্রকাশ্য বিজয় বলা হয়।"
        },
        {
          "label": "গ",
          "question": "উদ্দীপকটি ইসলামের ইতিহাসের কোন যুদ্ধের প্রতি ইঙ্গিত প্রদান করছে? ব্যাখ্যা করো।",
          "explanation": "উদ্দীপকে ইসলামের ইতিহাসের অন্যতম গুরুত্বপূর্ণ ঘটনা উহুদ যুদ্ধের প্রতি ইঙ্গিত দেওয়া হয়েছে। যুদ্ধে জয়লাভের জন্য সেনাপতির নির্দেশনা অনুসরণ এবং আন্তরিকতার সাথে যুদ্ধ করা আবশ্যক। নেতৃত্বের আদেশ অমান্য করার কারণেই উদ্বুদ যুদ্ধে মুসলমানরা পরাজিত হয়েছিল। শুধু যুদ্ধক্ষেত্রে নয়, যেকোনো দলীয় কাজে ব্যর্থতা বা বিপর্যয় এড়িয়ে সফলতা লাভের জন্য কর্তৃপক্ষ বা নেতার আদেশ মেনে চলা আবশ্যক। উদ্দীপকে আলোচিত ঘটনায় এ কথার সত্যতা পাওয়া যায়। উদ্দীপকে দেখা যায়, সুন্দরবন ভ্রমণরত এভারগ্রিন কলেজের শিক্ষার্থীদের শ্রেণি শিক্ষকের তত্ত্বাবধানে থাকতে বলা হয়েছিল। অধ্যক্ষ শিক্ষকের অনুমতি ছাড়া শিক্ষার্থীদের বনের ভেতর প্রবেশ করতে নিষেধ করেন। কিন্তু কয়েকজন শিক্ষার্থী এ আদেশ অমান্য করে বনে প্রবেশ করে এবং বাঘের শিকারে পরিণত হয়। ৬২৫ খ্রিষ্টাব্দে মক্কার কুরাইশ এবং মদিনার মুসলমানের মধ্যে সংঘটিত উহুদ যুদ্ধেও এরূপ বেদনাদায়ক ঘটনা ঘটে। মুসলিম সেনা শিবিরের একপাশে একটি সংকীর্ণ গিরিপথ ছিল। ঐ পথে শত্রুর আক্রমণের সম্ভাবনা থাকায় রাসুল (স) সেটি পাহারা দেওয়ার জন্য ৫০ জন তীরন্দাজ নিযুক্ত করেন। তিনি তাদের কোনো অবস্থাতেই গিরিপথ ত্যাগ না করার নির্দেশ দেন। কিন্তু যুদ্ধের প্রাথমিক পর্যায়ে মুসলমানদের বিজয় দেখে গিরিপথ রক্ষীরা তাদের অবস্থান ত্যাগ করে গনিমত (যুদ্ধলব্ধ সম্পদ) সংগ্রহে ব্যস্ত হয়ে পড়ে। তখন ঐ অরক্ষিত গিরিপথ দিয়ে কুরাইশ সেনাপতি খালিদ বিন ওয়ালিদ পাল্টা আক্রমণ চালান। ফলে মুসলমানরা পরাজিত হয়। সুতরাং বলা যায়, উদ্দীপকে উদ্বুদ যুদ্ধের প্রতিই ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকের শিক্ষার্থীদের মতো উক্ত যুদ্ধ থেকে প্রাপ্ত শিক্ষাই কি মুসলমানদেরকে অপরাজেয় শক্তিতে পরিণত করেছিল? তোমার উত্তরের পক্ষে যুক্তি দাও।",
          "explanation": "হ্যাঁ, উক্ত যুদ্ধ অর্থাৎ উহুদ যুদ্ধ থেকে প্রাপ্ত শিক্ষাই মুসলমানদেরকে অপরাজেয় শক্তিতে পরিণত করেছিল। উহুদ যুদ্ধে বীর বিক্রমে যুদ্ধ করা সত্ত্বেও নেতার নির্দেশ না মানার কারণে মুসলিম বাহিনী পরাজিত হয়। এ যুদ্ধ ছিল মুসলমানদের জন্য ইমান ও ধৈর্যের এক অগ্নিপরীক্ষা। ঐতিহাসিক এম ওয়াট বলেন, উহুদের যুদ্ধে এ চরম অবস্থায় না পড়লে মুসলমানরা বুঝতে পারত না, তারা কতটুকু খাঁটি। এই পরাজয় থেকে শিক্ষা নিয়ে মুসলমানরা পরে একটি সুশৃঙ্খল এবং অপরাজেয় সামরিক জাতিতে পরিণত হয়। উদ্দীপকে বর্ণিত এভারগ্রিন কলেজের কিছু শিক্ষার্থী অধ্যক্ষের নির্দেশ অমান্য করে মারাত্মক বিপদে পড়ে। অন্য শিক্ষার্থীরা বুঝতে পারে বড়দের নির্দেশ সর্বদা পালনীয়। এ শিক্ষা তাদেরকে জীবনে প্রতিষ্ঠিত হতে সহায়তা করে। একই ভাবে উহুদ যুদ্ধে গিরিপথ রক্ষায় নিয়োজিত মুসলিম সৈন্যরা তাদের দায়িত্বে অবহেলা করায় মুসলিম বাহিনী পরাজিত হয়। ফলে যুদ্ধক্ষেত্রে নেতার আদেশ অগ্রাহ্য করা এবং বিশৃঙ্খল হওয়া যে কতো বড় বিপদজনক, মুসলমানরা তা মর্মে মর্মে অনুভব করেন। পরবর্তীকালে আর কোনো যুদ্ধেই তারা এরূপ মারাত্মক ভুল করেনি। উহুদ যুদ্ধের শিক্ষা পরবর্তী যুদ্ধসমূহে (খন্দক, খাইবার, মুতা প্রভৃতি) মুসলমানদের জয়লাভ করার জন্য বেশ সহায়ক হয়েছিল। উহুদ যুদ্ধ মুসলমানদের নেতৃত্বের আদেশ মেনে চলার শিক্ষা দেয়। এ মহান শিক্ষা কাজে লাগিয়ে তারা পুরো আরব উপদ্বীপ জয় করার পর শক্তিশালী সাসানীয় এবং বাইজান্টাইন সাম্রাজ্য করায়ত্ত করেছিল। সুতরাং বলা যায়, উহুদ যুদ্ধের শিক্ষা মুসলমানদের অপরাজেয় শক্তিতে পরিণত করেছিল।"
        }
      ]
    },
    {
      "number": "7",
      "uddipok": "জনাব 'ক' অধ্যক্ষ হিসেবে কলেজের দায়িত্ব গ্রহণ করে কিছু বিষয়ের ওপর অধিক গুরুত্ব দেন। যেমন, কোনো গুরুত্বপূর্ণ সিদ্ধান্ত তিনি একা গ্রহণ না করে বরং শিক্ষক পরিষদের সাথে আলোচনা করে তা গ্রহণ করেন। পূর্বে কলেজের কোনো আর্থিক ফান্ড ছিল না। নতুন অধ্যক্ষ ব্যাংকে একাউন্ট খুলে কলেজের সকল আয় সেখানে সংরক্ষণ করেন। দৈনন্দিন খরচ বাদ দিয়ে উদ্বৃত্ত অর্থ তিনি সেখানে সংরক্ষণ করেন। তাছাড়া উদ্বৃত্ত অর্থ তিনি কলেজের উন্নয়ন ও বৃত্তি আকারে শিক্ষার্থীর মধ্যে বণ্টন করে দেন।",
      "tag": "BAFSCK 23",
      "sub_questions": [
        {
          "label": "ক",
          "question": "হযরত ওমর (রা) কত খ্রিষ্টাব্দে খিলাফতে অধিষ্ঠিত হন?",
          "explanation": "হযরত ওমর (রা) ৬৩৪ খ্রিষ্টাব্দে খিলাফতে অধিষ্ঠিত হন।"
        },
        {
          "label": "খ",
          "question": "খালিদ বিন ওয়ালিদ ইতিহাসে বিখ্যাত কেন? ব্যাখ্যাসহ লেখো।",
          "explanation": "দক্ষ ও সুকৌশলী বীর সেনাপতি হিসেবে খালিদ বিন ওয়ালিদ ইতিহাসে বিখ্যাত হয়ে আছেন। প্রাথমিক জীবনে কুরাইশদের সেনাপতি হিসেবে যুদ্ধ করলেও (উহুদের যুদ্ধ) হুদায়বিয়ার সন্ধির (৬২৮খ্রি.) পর রাসুল (স)-এর বিচক্ষণতা ও উদারতায় মুগ্ধ হয়ে খালিদ বিন ওয়ালিদ ইসলাম গ্রহণ করেন। রাসুল (স)-এর সময়ে হুনায়ুনের যুদ্ধ, তায়েফ বিজয়, তাবুক অভিযানে দক্ষতার সাথে যুদ্ধ করে তিনি ইসলামের বিজয় ত্বরান্বিত করেন। তাছাড়া রাসুল (স)-এর মৃত্যুর পর ইয়ামামার যুদ্ধে (৬৩২খ্রি.) বীর বিক্রমে যুদ্ধ করে খালিদ বিন ওয়ালিদ ভন্ড নবিদের শায়েস্তা করেন। এরপর জীবিত থাকা পর্যন্ত মুসলমানদের সাথে সংঘটিত সব যুদ্ধে অংশগ্রহণ করে তিনি ইসলামের বিজয় ছিনিয়ে এনেছেন। এমন বীরত্বপূর্ণ অবদানের জন্যই খালিদ বিন ওয়ালিদ ইতিহাসে বিখ্যাত হয়ে আছেন।"
        },
        {
          "label": "গ",
          "question": "সিদ্ধান্ত গ্রহণে নতুন অধ্যক্ষের গৃহীত ব্যবস্থার সাথে হযরত ওমর (রা)-এর কোন প্রশাসনিক ব্যবস্থার সামঞ্জস্য দেখা যায়? ব্যাখ্যা করো।",
          "explanation": "নিম্নের অনুরূপ: উদ্দীপকে বর্ণিত আইনসভার সাথে হযরত ওমর (রা)-এর প্রশাসনিক ব্যবস্থার অন্যতম বৈশিষ্ট্য মজলিশ-উস-শূরা বা পরামর্শসভার মিল রয়েছে। হযরত ওমর (রা) ছিলেন গণতন্ত্রমনা। তার প্রশাসনের অন্যতম বৈশিষ্ট্য ছিল গণতান্ত্রিক শাসন। তিনি প্রশাসনিক ব্যবস্থায় ইসলামি গণতন্ত্রের পূর্ণ বিকাশ ও প্রয়োগ করেন। তিনি কুরআন-হাদিসের আলোকে জনগণের ইচ্ছার প্রতি খেয়াল রেখে পরামর্শভিত্তিক প্রশাসন গড়ে তোলেন। উদ্দীপকে বর্ণিত আইনসভা তার গৃহীত এ বৈশিষ্ট্যেরই প্রতিচ্ছবি। উদ্দীপকে বর্ণিত ব্রিটিশ আইনসভা দ্বি-কক্ষবিশিষ্ট। মূল ক্ষমতার অধিকারী নিম্নকক্ষের নাম হাউজ অব কমন্স। মূলত হাউজ অব কমন্সের নির্বাচিত জনপ্রতিনিধিরাই দেশ পরিচালনার বিষয়ে যাবতীয় সিদ্ধান্ত গ্রহণ করেন। অপরদিকে বিশিষ্ট ব্যক্তিবর্গের সমন্বয়ে গঠিত হাউজ অব লর্ডসের সদস্যরা দেশের সার্বিক বিষয়ে আলাপ-আলোচনা করে সুচিন্তিত মতামত দেন। হযরত ওমর (রা)-ও শাসনকার্য পরিচালনার জন্য মজলিশ-উস-শূরা বা পরামর্শসভা গঠন করেছিলেন। তিনি কুরআন-সুন্নাহর আলোকে মজলিশ- উস-শূরার সদস্যদের মতামতের ভিত্তিতে যেকোনো সমস্যার সমাধান করতেন। হযরত ওমর (রা) গঠিত এ পরামর্শসভা দুটি ভাগে বিভক্ত ছিল। যেমন- ক. মজলিশ-আল-আম এবং খ. মজলিশ-আল-খাস। মহানবি (স)- এর ঘনিষ্ঠ ও বয়োজ্যেষ্ঠ সাহাবা এবং মদিনার গণ্যমান্য ব্যক্তিদের নিয়ে মজলিশ-আল-আম গঠিত ছিল। এরা রাষ্ট্রের গুরুত্বপূর্ণ বিষয়ে সিদ্ধান্ত গ্রহণ করতেন। অন্যদিকে দৈনন্দিন কার্যাদি সম্পাদনের জন্য অল্প সংখ্যক নিয়ে মজলিশ-আল-খাস গঠিত ছিল। হযরত ওমর (রা) রাজ্য শাসনের ব্যাপারে সাধারণ মানুষের মতামতও গ্রহণ করতেন। উদ্দীপকে বর্ণিত আইনসভার সাথে হযরত ওমর (রা) প্রবর্তিত পরামর্শ পরিষদ মজলিশ-উস-শূরারই সাদৃশ্য পাওয়া যায়।"
        },
        {
          "label": "ঘ",
          "question": "উদ্দীপকের 'উদ্বৃত্ত অর্থ' বিষয়ে অধ্যক্ষের পদক্ষেপে হযরত ওমর (রা)-এর নীতির প্রতিফলন লক্ষণীয়- উক্তিটি বিশ্লেষণ করো।",
          "explanation": "উদ্দীপকে বর্ণিত 'উদ্বৃত্ত অর্থ' বিষয়ে অধ্যক্ষের গৃহীত পদক্ষেপে হযরত ওমর (রা)-এর রাষ্ট্রীয় কোষাগার হিসেবে বায়তুল মাল পুনর্গঠন নীতির প্রতিফলন লক্ষণীয়। হযরত ওমর (রা) ছিলেন জনকল্যাণকামী ও ন্যায়ের উজ্জ্বল আদর্শ। খলিফা হিসেবে তিনি ইসলামের আদর্শকে ধারণ করে সর্বদা জনকল্যাণে ব্রতী হয়েছেন। তাই খিলাফতে অধিষ্ঠিত হয়ে তিনি জাকাতভিত্তিক অর্থব্যবস্থা গড়ে তোলেন। তিনি ইসলামি রাষ্ট্রব্যবস্থার সরকারি কোষাগার হিসেবে বায়তুল মালকে পুনর্গঠন করেন। বিভিন্ন উৎস থেকে অর্থ সংগ্রহ করে রাষ্ট্রীয় খরচ বাদে উদ্বৃত্ত অর্থ বায়তুল মাল বা কেন্দ্রীয় অর্থ তহবিলে জমা করা হতো। এ অর্থই বিভিন্ন খাতে সরকারিভাবে বণ্টন করা হতো। উল্লিখিত নীতিরই প্রতিফলন লক্ষ করা যায় উদ্বৃত্ত অর্থ বিষয়ে অধ্যক্ষের নেওয়া পদক্ষেপে। কলেজের নতুন অধ্যক্ষ কলেজের ব্যয়ভার বহনের জন্য একটি আর্থিক ফান্ড গড়ে তোলেন। এ ফান্ডে তিনি কলেজের যাবতীয় ব্যয় নির্বাহের পর উদ্বৃত্ত অর্থ জমা রাখেন এবং এ অর্থ কলেজের উন্নয়ন ও বৃত্তি হিসেবে শিক্ষার্থীদের মধ্যে বণ্টন করেন। একইভাবে হযরত ওমর (রা) বায়তুল মাল সংস্কার ও পুনর্গঠন করে সব প্রদেশে এর শাখা প্রতিষ্ঠা করেন। বায়তুল মাল প্রধানত তিন প্রকারের ছিল। ক. বায়তুল মাল আল খাস- এটি ছিল শাসক ও অভিজাতদের ব্যক্তিগত সম্পত্তি। এর অর্থকড়ি আল ফে (রাষ্ট্রীয় খাস জমি থেকে আয়), জরিমানা প্রভৃতি থেকে আয় হতো এবং খলিফার পরিবারের ভরণপোষণ, ব্যক্তিগত ব্যয় নির্বাহ, রাজকীয় সেনাবাহিনীর ব্যয় নির্বাহ প্রভৃতি কাজে ব্যয় করা হতো। খ. বায়তুল মাল আল আম-এটি খিলাফতের রাষ্ট্রীয় বা কেন্দ্রীয় ব্যাংক হিসেবে পরিচিত ছিল। মুসলমান ও আহলে জিম্মার (অমুসলিম নাগরিক) সম্পদ এখানে গচ্ছিত থাকত। জাকাত ছাড়া অন্য সব উৎসের আয় এখানে জমা করা হতো। গ. বায়তুল মাল আল মুসলেমিন- এটি ছিল ইসলামি রাষ্ট্রের দ্বিতীয় রাজকোষাগার। বায়তুল মালের এ শাখা সমাজকল্যাণমূলক কাজ, যেমন- রাস্তাঘাট, সেতু, মসজিদ, মাদ্রাসা নির্মাণ, এতিম ও দরিদ্রের সাহায্যদান ইত্যাদি কর্মকাণ্ড পরিচালনা করত। পরিশেষে বলা যায়, জনকল্যাণকামী চিন্তা-চেতনা ও কর্মকান্ডের দিক দিয়ে অধ্যক্ষের গৃহীত 'উদ্বৃত্ত অর্থ' বিষয়ক পদক্ষেপটি হযরত ওমর (রা)-এর বায়তুল মাল নীতিরই প্রতিফলন।"
        }
      ]
    },
    {
      "number": "8",
      "uddipok": "ভ্রান্তিবিলাসী আরব বসন্তের ঢেউ মিসরের বয়োঃবৃদ্ধ প্রেসিডেন্টকে ক্ষমতাচ্যুত করে। কিন্তু জনগণ নতুন যাকে শাসক নিয়োগ করে তিনি সেনাপ্রধানের সাথে ক্ষমতার দ্বন্দ্বে জড়িয়ে পড়েন। ফলে নতুন শাসক শক্তি ও শাসনে যোগ্যতার পরিচয় দিলেও কূটকৌশলে বিরোধীদের কাছে হেরে যান এবং অল্প সময়ের মধ্যে কঠিন পরিণতি ভোগ করেন। সেনাপ্রধান খোলস ছেড়ে প্রেসিডেন্টের পদ দখল করেন।",
      "tag": "BAFSCK 23",
      "sub_questions": [
        {
          "label": "ক",
          "question": "'আসাদুল্লাহ' কার উপাধি?",
          "explanation": "'আসাদুল্লাহ' হযরত আলি (রা)-এর উপাধি।"
        },
        {
          "label": "খ",
          "question": "'শিয়া' শব্দের অর্থ ব্যাখ্যাসহ লেখো।",
          "explanation": "'শিয়া' আরবি শব্দ। এর অর্থ দল, সমার্থক, অনুসারী প্রভৃতি। ইসলামের ইতিহাসে 'শিয়া' শব্দটি মহানবি (স)-এর জামাতা হযরত আলি (রা)-এর অনুসারীদের সমন্বয়ে গঠিত দলকে বোঝায়। এ দল দাবি করে। যে, একমাত্র হযরত মুহাম্মদ (স)-এর গোত্রভুক্ত, বিশেষ করে তার মেয়ে ফাতিমা এবং তার স্বামী আলি (রা)-এর বংশধরেরাই শিয়া। আর তাদের মতামতই সত্য। প্রকৃতপক্ষে, খিলাফতের প্রশ্নে ইসলামের প্রাথমিক যুগে সৃষ্ট বিভক্তির ফলে গড়ে ওঠা দুই প্রতিদ্বন্দ্বী গোষ্ঠীর একটি হলো শিয়া।"
        },
        {
          "label": "গ",
          "question": "মিসরের প্রেসিডেন্টের পরিণতির সাথে হযরত উসমান (রা)-এর পরিণতির সামঞ্জস্য ব্যাখ্যা করো।",
          "explanation": "মিসরের প্রেসিডেন্টের পরিণতির সাথে খলিফা ওসমান (রা)-এর পরিণতির সামঞ্জস্য লক্ষ করা যায়। তাদের উভয়েরই আন্দোলনের মুখে পতন হয়েছে। হযরত ওসমান (রা) ছিলেন ইসলামের একনিষ্ঠ সেবক। মক্কার শ্রেষ্ঠ ধনীদের তালিকায় তিনি ছিলেন অন্যতম। তিনি সবসময় ইসলামের খেদমতে অর্থ ব্যয় করেছেন। খলিফা নির্বাচিত হয়েও তিনি নিজেকে মানুষের কল্যাণ আর ইসলামের জন্য উৎসর্গ করেছেন। কিন্তু এসবের পরও নানা মিথ্যা অভিযোগের ভিত্তিতে তার বিরুদ্ধে আন্দোলন হয় এবং এক হৃদয়বিদারক হত্যাকাণ্ডের মাধ্যমে তার পতন ঘটে। উদ্দীপকেও এ ঘটনার প্রতিফলন লক্ষ করা যায়। উদ্দীপকে বলা হয়েছে, শ্রান্তিবিলাসী আরব বসন্তের ঢেউ মিসরের বয়োঃবৃদ্ধ প্রেসিডেন্টকে ক্ষমতাচ্যুত করে। অনুরূপভাবে ইসলামের তৃতীয় খলিফা হযরত ওসমান (রা) বিরুদ্ধবাদীদের ষড়যন্ত্রের শিকার হয়ে তাদের হাতে নিহত হন। এভাবে তার খিলাফতের পরিসমাপ্তি ঘটে। তিনি ক্ষমতা লাভের (৬৪৪খ্রি.) প্রথম ছয় বছর শান্তি, সমৃদ্ধি, গৌরবের সাথে খিলাফত পরিচালনা করলেও দ্বিতীয় ছয় বছর তার খিলাফতে দেখা দেয় বিদ্রাহ, বিশৃঙ্খলা আর রক্তপাতের করুণ কাহিনি। বায়তুল মালের অর্থ ব্যক্তিগত কাজে ব্যবহার, আত্মীয়স্বজনকে রাষ্ট্রীয় গুরুত্বপূর্ণ পদে নিয়োগ দান, কুরআন শরিফ পোড়ানো, দার্শনিক ও সমাজতাত্ত্বিক আবুজর গিফারিকে নির্বাসন দান প্রভৃতি অভিযোগের ভিত্তিতে একদল বিদ্রোহী তার বিরুদ্ধে আন্দোলন শুরু করে এবং এক পর্যায়ে তারা খলিফাকে হত্যা (৬৫৬ খ্রি.) করে। এভাবে হযরত ওসমান (রা)-এর খিলাফতের অবসান ঘটে। সুতরাং বলা যায়, শাসককে ক্ষমতা থেকে অপসারণের দিক দিয়ে মিসরের প্রেসিডেন্টের পরিণতি এবং ওসমান (রা)-এর পরিণতি পরস্পর সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের ক্ষমতার দ্বন্দ্বের নিরিখে হযরত আলি (রা) মুয়াবিয়া (রা)-এর মধ্যকার দ্বন্দ্বের পরিণতি মূল্যায়ন করো।",
          "explanation": "নতুন শাসকের শাসনের আলোকে হযরত আলি (রা) ও মুয়াবিয়া (রা)-এর মধ্যকার দ্বন্দ্ব ইসলামের ইতিহাসে প্রভাব বিস্তারকারী ঘটনা। ইসলামের তৃতীয় খলিফা হযরত ওসমান (রা)-এর হত্যাকাণ্ডের পর একটি বিশৃঙ্খল পরিবেশে খিলাফতে আরোহণ করেন হযরত আলি (রা)। খিলাফতে শৃঙ্খলা প্রতিষ্ঠার লক্ষ্যে হযরত আলি (রা) আগের প্রাদেশিক শাসকদের অপসারণ করে নতুন শাসক নিয়োগের নীতি গ্রহণ করেন। সব প্রদেশের শাসকেরা তার নির্দেশ মেনে নিলেও দামেস্কের শাসনকর্তা মুয়াবিয়া (রা) মেনে নেননি। ফলে তাদের মধ্যে সংঘাত শুরু হয়। এতে যোগ্যতা থাকা সত্ত্বেও আলি (রা) মুয়াবিয়া (রা)-এর কূটকৌশলের কাছে হেরে যান। উদ্দীপকের বর্ণনায়ও এ ঘটনা প্রতিফলিত হয়েছে। উদ্দীপকে বলা হয়েছে, মিসরের শাসকের ক্ষমতাচ্যুতির পর একজন নতুন শাসক শাসনক্ষমতা গ্রহণ করেন। কিন্তু যোগ্যতা থাকা সত্ত্বেও তিনি কূটকৌশলে প্রতিদ্বন্দ্বীর কাছে হেরে যান এবং অল্প সময়ের মধ্যে কঠিন পরিণতি ভোগ করেন। সেনাপ্রধান খোলস ছেড়ে প্রেসিডেন্টের পদ দখল করেন। অনুরূপভাবে হযরত ওসমান (রা)-এর পর হযরত আলি (রা) - খিলাফতে আরোহণ করেন। বিভিন্ন কারণে হযরত আলি (রা) ও দামেস্কের শাসক মুয়াবিয়া (রা)-এর মধ্যে বিরোধ দেখা দেয়। এ বিরোধকে কেন্দ্র - করে ৬৫৭ খ্রিষ্টাব্দে উভয়ের মধ্যে সিফফিনের প্রান্তরে রক্তক্ষয়ী যুদ্ধ সংঘটিত হয়। যুদ্ধে হযরত আলি (রা)-এর তীব্র আক্রমণে মুয়াবিয়া (রা)- এর বাহিনী যখন পরাজয়ের দ্বারপ্রান্তে তখন মুয়াবিয়া (রা) একজনের পরামর্শে কূটকৌশল অবলম্বন করেন এবং আলি (রা)-কে যুদ্ধ বন্ধ করতে বাধ্য করেন। অবশেষে ইরাকের মধ্যবর্তী স্থান দুমাতুল জন্দলের সালিশির (৬৫৯খ্রিঃ) চূড়ান্ত রায় অনুযায়ী কৌশলে দূরদর্শী আমর বিন আস হযরত আলি (রা)-এর পরিবর্তে মুয়াবিয়াকে খলিফা বলে ঘোষণা করেন।খিলাফতে অধিষ্ঠিত হয়ে মুয়াবিয়া (রা) খুলাফায়ে রাশেদিনের গণতান্ত্রিক আদর্শ থেকে বিচ্যুত হয়ে পড়েন এবং রাজতন্ত্রের সূচনা করেন। হযরত আলি (রা) ও মুয়াবিয়া (রা)-এর দ্বন্দ্বে মুসলমানদের ঐক্য বিনষ্ট হয় এবং তাদের মধ্যে দ্বিধা-বিভক্তি ঘটে। এ ঘটনার ফলেই হযরত আলি (রা) খারেজিদের হাতে নিহত হন। উপরের আলোচনা থেকে বলা যায়, হযরত আলি (রা) ও মুয়াবিয়া (রা)-এর মধ্যে দ্বন্দ্ব-সংঘাতের ফলে ইসলামে রাজতন্ত্রের সূত্রপাত ঘটে এবং বিভিন্ন দল-উপদলের উদ্ভব ঘটে। ইসলামে এটি একটি মোড় পরিবর্তনকারী ঘটনা।"
        }
      ]
    },
    {
      "number": "9",
      "uddipok": "গাজান খান সিংহাসনে আরোহণ করে পূর্বসূরিদের সকল অন্যায় নীতি পরিহার করেন। ধর্মপ্রাণ এই শাসক শাসনকার্যে পূর্ণ ইসলামি রীতিনীতি পুনঃস্থাপন করেন। রাজস্ব ব্যবস্থায় সংস্কার সাধন করে তিনি অমুসলিমদেরকে ইসলামের দিকে আকৃষ্ট করেন।",
      "tag": "BAFSCK 23",
      "sub_questions": [
        {
          "label": "ক",
          "question": "ডোম অব দি রক কী?",
          "explanation": "৬৯১ খ্রিস্টাব্দে উমাইয়া খলিফা আবদুল মালিকের জেরুজালেমে নির্মিত অক্টাকোণাকৃতির স্মৃতিস্তম্ভই ডোম অব দি রক (কুব্বাতুস সাখরা) নামে পরিচিত।"
        },
        {
          "label": "খ",
          "question": "বায়তুল মাল বলতে কী বোঝ?",
          "explanation": "বায়তুল মাল বলতে ইসলামি রাষ্ট্রের সরকারি কোষাগারকে বোঝায়। ইসলামি রাষ্ট্রের সমস্ত অর্থ এক স্থানে জমা থাকে। রাষ্ট্রীয় ব্যবস্থা পরিচালনায় এ অর্থ ব্যয় করা হয়। রাষ্ট্রের বাৎসরিক ব্যয়ভার নির্বাহের পর উদ্বৃত্ত অর্থ গরিবের মাঝে বণ্টন করা হয়। রাষ্ট্রের সমগ্র অর্থনৈতিক ব্যবস্থা এ সম্পদের ওপর নির্ভর করে। এ ধরনের রাষ্ট্রীয় কোষাগারই বায়তুল মাল নামে পরিচিত।"
        },
        {
          "label": "গ",
          "question": "উদ্দীপকের সাথে কোন উমাইয়া খলিফার কর্মকান্ডের সাদৃশ্য রয়েছে? ব্যাখ্যা করো।",
          "explanation": "উদ্দীপকের সাথে উমাইয়া খলিফা ওমর বিন আবদুল আজিজের কর্মকাণ্ডের সাদৃশ্য রয়েছে। উমাইয়া খলিফাদের মধ্যে ব্যতিক্রমধর্মী একজন শ্রেষ্ঠ ও মহান শাসক ছিলেন খলিফা ওমর বিন আবদুল আজিজ। তিনি তার আগের শাসকদের বিশ্বাসঘাতকতা, ষড়যন্ত্র ও নিষ্ঠুরতার নীতি পরিহার করে খুলাফায়ে রাশেদিনের আদর্শ অনুসারে শাসনকাজ পরিচালনা করেন। তিনি রাজস্ব ব্যবস্থার ব্যাপক সংস্কার সাধন করেন। উদ্দীপকে বর্ণিত গাজান খানের (মোফাল নেতা) কাজে ওমর বিন আবদুল আজিজের কর্মকাণ্ডের প্রতিফলন ঘটেছে। উদ্দীপকের গাজান খানের মতো উমাইয়া খলিফা ওমর বিন আব্দুল আজিজ ক্ষমতায় আরোহণ করে মুয়াবিয়া থেকে সুলায়মান পর্যন্ত উমাইয়া খলিফাদের বিশ্বাসঘাতকতা, ষড়যন্ত্র ও নিষ্ঠুরতার নীতি পরিহার করেন। তিনি একজন ধার্মিক খলিফা হিসেবে খুলাফায়ে রাশেদিনের শাসননীতি পুনঃপ্রতিষ্ঠা করেন। কুরআন ও হাদিসের বিধান অনুসারে তিনি জীবনযাপন ও শাসনকাজ পরিচালনা করেন। এজন্য তিনি দ্বিতীয় ওমর হিসেবে পরিচিতি লাভ করেন। ধনী, দরিদ্র, আরব-অনারব, আরব মুসলিম, নওমুসলিম, হিমারীয়-মুদারীয় এরূপ ভেদাভেদ তিনি পছন্দ করতেন না। তাই সবার প্রতি তিনি উদার নীতি গ্রহণ করেন। খলিফা হিসেবে ইসলাম প্রচারকে তিনি প্রধান দায়িত্ব বলে মনে করেন। এজন্য ইসলামের প্রসারকল্পে তিনি ঘোষণা করেন, যে ব্যক্তি ইসলাম ধর্ম গ্রহণ করবে তাকে খারাজ (ভূমিকর) ও জিজিয়া (অমুসলিমদের নিরাপত্তা কর) থেকে অব্যাহতি দেওয়া হবে। এছাড়া তাকে অতিরিক্ত পেনশন দেওয়া হবে বলেও তিনি ঘোষণা দেন। এভাবে তিনি রাজস্ব নীতি পরিবর্তনের মাধ্যমে অমুসলিমদের ইসলামের প্রতি আকৃষ্ট করেন। তাই বলা যায়, গাজান খান ও ওমর বিন আব্দুল আজিজের কর্মকাণ্ড একইসূত্রে গাঁথা।"
        },
        {
          "label": "ঘ",
          "question": "‘উক্ত খলিফার শাসন নীতি ছিল জনকল্যাণমুখী'- বিশ্লেষণ করো।",
          "explanation": "উক্ত খলিফা অর্থাৎ ওমর বিন আবদুল আজিজের শাসন নীতি ছিল জনকল্যাণমুখী- মন্তব্যটি যথার্থ। খলিফা ওমর বিন আবদুল আজিজ তার আগের ও পরের সব উমাইয় শাসক থেকে চারিত্রিক গুণাবলি, ধর্মপালন ও শাসনকার্যে একেবারেই ভিন্ন ছিলেন। তিনি ধার্মিক, দয়ালু, সুবিচারক, উদার, সরল ও শান্তি প্রয় মানুষ ছিলেন। তিনি ইসলাম ধর্ম প্রচারে বিশেষ মনোযোগী হন এবঙ প্রজাকল্যাণে জনসাধারণের ওপর থেকে অতিরিক্ত কর রহিত করে একটি জনকল্যাণকামী শাসনব্যবস্থা চালু করেন। ৭১৫ খ্রিষ্টাব্দে ওমর বিন আবদুল আজিজ ক্ষমতায় আরোহণ করে খুলাফায়ে রাশেদিনের নীতি অনুসারে একটি জনকল্যাণমুখী শাসন ব্যবস্থা চালু করেন। তিনি তার পূর্ববর্তী খলিফাদের কলুষিত নীতি ত্যাগ করে দুর্নীতিমুক্ত, ন্যায়নিষ্ঠ, গোত্র ও স্বজনপ্রীতিমুক্ত একটি সর্বজনীন প্রশাসন প্রতিষ্ঠার নীতি গ্রহণ করেন। তিনি মাওয়ালিদের ওপর থেকে জিজিয়া ও খারাজ প্রত্যাহার করেন। এছাড়া ইসলামের প্রসারকল্পে ঘোষণা দেন, যে ব্যক্তি ইসলাম গ্রহণ করবে তাকে খারাজ ও জিজিয়া থেকে অব্যাহতি দেওয়া হবে। ফলে ইসলামের ব্যাপক প্রসার ঘটে। ইসলামের সাম্য, মৈত্রী, ভ্রাতৃত্ব-এ নীতিতে উদ্বুদ্ধ হয়ে তিনি মাওয়ালিদের জিজিয়া ও খারাজ থেকে মুক্ত করেন এবং মুসলমানদেরকে যাকাত ও উশর প্রদানের নির্দেশ দেন। খলিফা দ্বিতীয় ওমরের রাজ্য শাসনের মূলমন্ত্র ছিল মানবতার সেবা ও প্রজাপালন। তিনি প্রাদেশিক গভর্নরদের কল্যাণকামী শাসন ব্যবস্থার রূপরেখা প্রণয়নের নির্দেশ দেন। উমাইয়াদের চরম শত্রু হাশেমি, খারেজি সবার প্রতি তিনি উদার নীতি গ্রহণ করেন। উপরের আলোচনা থেকে বলা যায়, ওমর বিন আবদুল আজিজ মুসলমান, অমুসলমান, আরব-অনারব, হিমারীয়, মুদারীয় সবার সমানাধিকারের ভিত্তিকে একটি জনকল্যাণকামী শাসন ব্যবস্থা প্রতিষ্ঠা করেছিলেন।"
        }
      ]
    },
    {
      "number": "10",
      "uddipok": "কুতুবউদ্দিন আইবেক দিল্লি সালতানাতের প্রতিষ্ঠাতা হলেও সুলতান গিয়াসউদ্দিন বলবন দিল্লি-সালতানাতকে সুদৃঢ় ভিত্তির উপর প্রতিষ্ঠিত করেন। তিনি রক্তপাত ও কঠোর রীতি প্রয়োগের মাধ্যমে চল্লিশচক্রসহ সকল শত্রুকে নিশ্চিহ্ন করেন। এসব কঠোর কর্মকাণ্ড, বাহ্যিক দৃষ্টিতে অমানবিক হলেও সালতানাতের নিরাপত্তা ও সমৃদ্ধির জন্য এর বিকল্প ছিল না।",
      "tag": "BAFSCK 23",
      "sub_questions": [
        {
          "label": "ক",
          "question": "'আল মনসুর' শব্দের অর্থ কী?",
          "explanation": "'আল মনসুর' শব্দের অর্থ বিজয়ী।"
        },
        {
          "label": "খ",
          "question": "বাগদাদ নগরীর পরিচয় দাও।",
          "explanation": "আব্বাসি খলিফা আল-মনসুর কর্তৃক নির্মিত বাগদাদ নগরীটি হলো ইরাকের রাজধানী। দজলা নদীর তীরে অবস্থিত এ শহরটি ৮ম শতাব্দীতে প্রতিষ্ঠিত হয়েছিল। প্রতিষ্ঠার অল্প সময়ের মধ্যেই বাগদাদ মুসলিম বিশ্বের এক গুরুত্বপূর্ণ সাংস্কৃতিক, বাণিজ্যিক এবং বুদ্ধিবৃত্তিক কেন্দ্র হিসেবে বিকশিত হয়েছিল। বাইতুল হিকমাহসহ অন্যতম কিছু শিক্ষা প্রতিষ্ঠান এখানেই গড়ে উঠেছিল। এছাড়া বহুবিধ জাতিগোষ্ঠি ও বহুধর্মীয় ব্যক্তিবর্গের আতিথ্যের জন্য এই শহরটি \"জ্ঞানের শহর\" হিসেবে বিশ্বব্যাপী খ্যাতি অর্জন করেছিল।"
        },
        {
          "label": "গ",
          "question": "উদ্দীপকে উল্লেখিত বলবনের সাথে কোন আব্বাসি খলিফার মিল রয়েছে? ব্যাখ্যা করো।",
          "explanation": "উদ্দীপকে উল্লেখিত সুলতান গিয়াসউদ্দিন বলবনের সাথে আব্বাসি খলিফা আবু জাফর আল মনসুরের মিল রয়েছে। ইতিহাসে এমন অনেক শাসক রয়েছেন, যারা সাম্রাজ্যের প্রতিষ্ঠাতা নন, কিন্তু নিজ বুদ্ধিমত্তা, প্রজ্ঞা আর কঠোর পরিশ্রম করে তারা সাম্রাজ্যের ভিত্তিকে সুদৃঢ় করেছেন। অভ্যন্তরীণ ও বহিঃশত্রুকে কঠোর হস্তে দমন করে তারা সাম্রাজ্যকে শঙ্কামুক্ত করেছেন। আবার সাম্রাজ্যের উন্নতিতেও তারা ব্যাপক অবদান রেখেছেন। এমন দুজন শাসক হলেন উদ্দীপকের বলবন এবং আব্বাসি খলিফা আল মনসুর। আবুল আব্বাস আস-সাফফাহ আব্বাসি খিলাফতের প্রতিষ্ঠাতা হলেও আব্বাসি খিলাফতের প্রকৃত প্রতিষ্ঠাতা হলেন আবু জাফর আল মনসুর। খলিফা মনসুর তার অক্লান্ত পরিশ্রম, দূরদর্শিতা, কূটনীতি বলে অভ্যন্তরীণ ও বহিঃশত্রুকে দমন করে আব্বাসি বংশকে সুদৃঢ় ভিত্তির ওপর প্রতিষ্ঠিত করেন। নিজ খিলাফতের হুমকির আশঙ্কায় চাচাকে বন্দি (পরবর্তী মৃত্যুবরণ), আবু মুসলিম খোরাসানি, শিয়া ইমাম মুহাম্মদ ও ইব্রাহীম প্রমুখ ব্যক্তিকে হত্যা করেন ও আব্বাসি বংশকে শত্রুমুক্ত করেন। একইভাবে কুতুবউদ্দিন আইবেক সালতানাতের প্রতিষ্ঠাতা হলেও সুলতান গিয়াসউদ্দিন বলবন দিল্লি সালতানাতকে সুদৃঢ় ভিত্তির ওপর প্রতিষ্ঠিত করেন। তিনি খলিফা মনসুরের ন্যায় রক্তপাত ও কঠোর নীতি প্রয়োগ করে চল্লিশ চক্রসহ সকল শত্রুকে ধ্বংস করে দিল্লি সালতানাতকে শত্রুমুক্ত করেন। সুতরাং গিয়াসউদ্দিন বলবনের সাথে আব্বাসি খলিফা আবু জাফর আল মনসুরের মিল রয়েছে।"
        },
        {
          "label": "ঘ",
          "question": "ব্যক্তিস্বার্থে নয় বরং বংশের স্বার্থেই উক্ত খলিফার এ পদক্ষেপ উদ্দীপকের আলোকে মূল্যায়ন করো।",
          "explanation": "উদ্দীপকের সুলতানের মতো আব্বাসি খলিফা আল মনসুরও যে পদক্ষেপ নিয়েছিলেন তা মূলত আব্বাসি বংশের কল্যাণে, নিজের স্বার্থে নয়। দিল্লির সুলতান গিয়াসউদ্দিন বলবন রক্তপাত ও কঠোরনীতি প্রয়োগ করে সালতানাতের শত্রুদের নিশ্চিহ্ন করেছিলেন। তার এ কঠোরনীতি ও কর্মকাণ্ড স্বাভাবিকভাবে অমানবিক মনে হলেও সালতানাতের নিরাপত্তা ও সমৃদ্ধির জন্য এর বিকল্প কোনো পথ ছিল না। অনুরূপভাবে আব্বাসি খলিফা আবু জাফর আল মনসুর সিংহাসনে আরোহণের পর সাম্রাজ্যের অভ্যন্তরীণ নীতিতে দারুণ পরিবর্তন সাধন করেন। খলিফা মনসুর সিংহাসনে আরোহণ করেই তার চাচা 'জাবের যুদ্ধ বিজেতা' আবদুল্লাহ বিন আলীর রোষানলের সম্মুখীন হলে আবু মুসলিম খোরাসানিকে প্রেরণ করে তাকে পরাজিত ও বন্দি করেন। পরবর্তীতে তিনি কারাগারে মৃত্যুবরণ করেন। আব্বাসি বংশের জন্য হুমকি মনে করে তিনি আবু মুসলিম খোরাসানিকেও কৌশলে হত্যা করেন। তিনি বিভিন্ন বিদ্রোহ কঠোরভাবে দমন করেন। এমনকি আব্বাসি আন্দোলনে সহায়তাকারী আলি (রা) এর বংশধরদের হাতে ক্ষমতা প্রদান না করায় আলি বংশীয় সমর্থক শিয়া ইমাম মুহাম্মদ ও ইব্রাহীম যথাক্রমে মদিনা ও বসরায় বিদ্রোহ ঘোষণা করলে খলিফা মনসুর তাদের পরাজিত ও হত্যা করে আব্বাসি রাজবংশকে শত্রুমুক্ত করেন। এভাবে আব্বাসি খলিফা আবু জাফর আল মনসুর আব্বাসি বংশকে সুদৃঢ় ভিত্তির ওপর প্রতিষ্ঠার জন্য তথা বংশের স্বার্থে দমন-পীড়ন, হত্যাযজ্ঞ ও কঠোরনীতি অবলম্বন করেছেন। উপরের আলোচনায় প্রমাণিত হয় যে, খলিফা আল মনসুর আব্বাসি বংশকে দীর্ঘস্থায়ী করার জন্য নানা পদক্ষেপ গ্রহণ করেছিলেন। এর সাথে তার ব্যক্তিগত কোনো স্বার্থ জড়িত ছিল না।"
        }
      ]
    },
    {
      "number": "11",
      "uddipok": "পবিত্র আশুরা উপলক্ষ্যে শাহীনের স্কুল বন্ধ ছিল। সোহেল অন্যান্য লোকদের সাথে আশুরা পালন উপলক্ষে রাস্তায় নেমে পড়ে। অন্যদের মতো সেও লাল রঙ শরীরে মেখে কাঁন্নাকাটি করতে থাকে। মনে হয় শাহীনের কোনো আত্মীয় যেন মারা গেছে। ঠিক এমন ভাব করতে থাকে, সোহেলের মাতম দেখে যে কারও চোখে পানি চলে আসে।",
      "tag": "BAFSCK 23",
      "sub_questions": [
        {
          "label": "ক",
          "question": "কারবালার হত্যাকাণ্ডটি কখন সংঘটিত হয়?",
          "explanation": "৬৮০ খ্রিস্টাব্দে কারবালার হত্যাকাণ্ডটি সংঘটিত হয়।"
        },
        {
          "label": "খ",
          "question": "কারবালা হত্যাকাণ্ডের কারণ ব্যাখ্যা করো।",
          "explanation": "কারবালার হত্যাকান্ডের পেছনে বেশ কিছু কারণ রয়েছে। দামেস্কে রাজধানী স্থানান্তরের ও রাজতন্ত্র প্রতিষ্ঠার মাধ্যমে ইসলামবিরোধী কার্যক্রম প্রতিষ্ঠিত হয়েছিল। এ কারণে মক্কা ও মদিনার মুসলমানগণ হোসেনকে সমর্থন দেয়। মুয়াবিয়া ইমাম হাসানের সাথে চুক্তি ভঙ্গ করে নিজ ছেলে ইয়াজিদকে উত্তরাধিকারী মনোনীত করেন। এজন্য হোসেন ও তার অনুসারীরা ক্ষুদ্ধ হয়ে ওঠে। মুয়াবিয়ার মনোনয়ন অনুসারে তার পুত্র ইয়াজিদ খলিফা হলে কুরাইশ গোত্রের দ্বন্দ্ব মাথাচাড়া দিয়ে ওঠে। খিলাফতের দাবির প্রশ্নে ফয়সালার জন্য হুসাইন ও ইয়াজিদের মধ্যে সংঘর্ষ অবশ্যম্ভাবী হয়ে ওঠে। এছাড়া কুফাবাসী ইমাম হুসাইনকে যে প্রতিশ্রুতি দিয়েছিল তা ভঙ্গ করার কারণে কারবালার যুদ্ধ ও হত্যাকাণ্ড সংঘটিত হয়।"
        },
        {
          "label": "গ",
          "question": "উদ্দীপকে কারবালার মর্মান্তিক ঘটনার যেসব কারণ ফুটে উঠেছে তা ব্যাখ্যা করো।",
          "explanation": "বিভিন্ন কারণে কারবালার নিমর্ম হত্যাকাণ্ড সংঘটিত হয়। ৬৮০ খ্রিষ্টাব্দে কারবালার বিষাদময় ঘটনার প্রথম কারণ ছিল মুয়াবিয়ার নিজপুত্র ইয়াজিদকে মনোনয়ন দান। দ্বিতীয়ত, মদিনার পরিবর্তে সিরিয়ার দামেস্কে রাজধানী স্থাপিত হলে মৌলিক ইসলামি আদর্শের প্রাণকেন্দ্র 'মক্কা ও মদিনার প্রাধান্য লোপ পায়। মক্কা ও মদিনার সৎ ও ধর্মভীরু রাসুলে করিম (স)-অনুসারী বা সাহাবিগণ উমাইয়াদের ক্ষমতালিপ্সা, অনাচার ও বিলাস-ব্যাসনের তীব্র নিন্দা করেন। রাজতন্ত্র প্রতিষ্ঠা এবং সিংহাসন, হারেম প্রথা, মদ্যপান ও ব্যভিচার ধর্মপ্রাণ মুসলমানদের ধর্মীয় অনুভূতিতে আঘাত হানে। এ কারণে মক্কা ও মদিনার অধিবাসীরা ইমাম হোসেনকে সমর্থন করে। তৃতীয়ত, ইরাকে উমাইয়া প্রশাসক জিয়াদ এবং বিশেষ করে তার পুত্র ওবায়দুল্লাহর কুশাসনে ইরাকিরা সিরিয়ার আধিপত্যের বিরুদ্ধে অসন্তোষ সৃষ্টি করে এবং ইমাম হোসেনের পক্ষে আন্দোলন পরিচালনা করে। চতুর্থত, ইয়াজিদের সেনাবাহিনীর ভয়ে কুফাবাসী ইমাম হোসেনের পক্ষ ত্যাগ ও ইয়াজিদের পক্ষ সমর্থন। এছাড়া ইমাম হোসেনের শান্তি প্রস্তাব ত্যাগ করে ইয়াজিদের বাহিনী ফোরাত নদীর তীরে অবস্থান গ্রহণ করায় ১০ই মহররম তারিখে মহানবি (স)-এর পরিবারের রক্তে ফোরাতের পানি রঞ্জিত হয়েছিল।"
        },
        {
          "label": "ঘ",
          "question": "শাহীন যে কারণে আহাজারি করে তার ফলাফল ছিল সুদূরপ্রসারী- বিশ্লেষণ করো।",
          "explanation": "কারবালার বিয়োগান্তক ঘটনার ফলাফল ছিল সুদূরপ্রসারী। কারবালার যুদ্ধে জয় ছিল উমাইয়া বংশের জন্য পরোক্ষভাবে পরাজয়ের নামান্তর। যে হিংসা, বিদ্বেষ ও ঘৃণার বশবর্তী হয়ে উমাইয়ারা হাশেমিদের খিলাফত থেকে বঞ্চিত করে ছলে-বলে ও কৌশলে প্রজাতন্ত্র ধ্বংস করে রাজতন্ত্র প্রতিষ্ঠা করে, ঠিক একই হিংসা ও ঘৃণার ফলেই উমাইয়া বংশ মাত্র নব্বই বছরের মধ্যে ধ্বংসপ্রাপ্ত হয়। এ মর্মান্তিক হত্যাকাণ্ডকে রাসুলে করিম (স)-এর আদর্শের বিরোধী বলে মনে করা হয়। এর ফলে বিভিন্ন পরস্পরবিরোধী রাজনৈতিক ও ধর্মীয় সম্প্রদায়ের প্রতিষ্ঠা ত্বরান্বিত হয়। অধ্যাপক মুইর বলেন, \"কারবালার বিয়োগান্তক ঘটনা কেবল খিলাফতের ভাগ্যই নির্ধারিত করেনি। এটি খিলাফত ধ্বংসের অনেক পর মুসলিম জাহানের ভাগ্য নির্ধারণ করে।\" কারবালার মর্মান্তিক ঘটনার পরে মুসলিম সমাজে সুন্নি ও শিয়া নামে দুটি ধর্মীয় সম্প্রদায়ের আবির্ভাব হয়। প্রকৃতপক্ষে ১০ই মহররম শিয়া মতবাদের জন্ম হয়। কারবালার যুদ্ধ প্রমাণ করে যে, ইমাম হোসেন ন্যায়, সত্য, ধর্মনিষ্ঠার বেদিতে আত্মাহুতি দেন এবং অসত্যের কাছে মাথা নত করেননি। এ হত্যাকান্ড রাজনৈতিক অরাজকতা সৃষ্টি করে। একদিকে বসরায় খারেজিরা, অন্যদিকে হেজাজে আব্দুল্লাহ ইবনে যুবায়ের খিলাফত দাবি করে বিদ্রোহ ঘোষণা করেন। আব্দুল্লাহ ইবনে যুবায়ের ও ইয়াজিদ বাহিনীর মধ্যকার যুদ্ধে ইয়াজিদ বাহিনী জয়লাভ করে। অতঃপর ইয়াজিদের নির্দেশে পবিত্র মক্কা নগরী অবরুদ্ধ হয় এবং পবিত্র কাবাগৃহ অগ্নিদগ্ধ হয়। পরিশেষে বলা যায় যে, কারবালার ঘটনা মুসলিম বিশ্বের জন্য একটি শোকাবহ ঘটনা। এর ফলাফল ছিল সুদূরপ্রসারী।"
        }
      ]
    }
  ]
}