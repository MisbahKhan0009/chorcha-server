{
  "title": "রেসিডেনসিয়াল কলেজ ২০২৪",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "১৯৯১ সাল থেকে ২০১০ সাল পর্যন্ত রেভুলেশনারি ইউনাইটেড ফ্রন্ট এর বিদ্রোহী তৎপরতায় সিয়েরা লিয়নের সমাজ, রাজনীতি ও অর্থনীতিতে এক শোচনীয় অবস্থার সূচনা ঘটেছিল। লুটতরাজ, গুম, গুপ্তহত্য, হানাহানি ও রাহাজানি ছিল সমাজের নিত্য প্রপঞ্চ। এমনকি লুন্ঠন বৃত্তিই ছিল বিদ্রোহীদের মূল পেশা। নিয়মিত শাসকের অভাবে সমাজপতিদের সুদি অর্থনৈতিক তৎপরতার করালগ্রাসে ক্লিষ্ট হয়েছিল নিরীহ জনতা। আর সমাজে নারীদের ধর্ষণ, অপহরণ ও শ্লীলতাহানি ছিল নিয়মিত ঘটনা। তবে নানাভাবে নৈতিক অবক্ষয় ঘটলেও সিয়েরালিওনে স্থানীয় গোষ্ঠীগত উপজাতীয় গান ইত্যাদি চর্চা হতো আপন গতিতে।",
      "tag": "DRMC 24",
      "sub_questions": [
        {
          "label": "ক",
          "question": "আরব উপদ্বীপের আয়তন কত?",
          "explanation": "আরব উপদ্বীপের আয়তন ১০,২৭,০০০ বর্গ মাইল।"
        },
        {
          "label": "খ",
          "question": "আরব দেশের জলবায়ু কোন প্রকৃতির? ব্যাখ্যা করো।",
          "explanation": "আরবের জলবায়ু অত্যন্ত শুষ্ক ও উত্তপ্ত। তিন দিক জল দ্বারা বেষ্টিত হলেও আরবে শুষ্ক আবহাওয়া বিরাজমান। কারণ এখানকার অধিকাংশ অঞ্চলে বৃষ্টিপাত হয় না বললেই চলে। তবে সমুদ্র নিকটবর্তী ও বৃষ্টিপ্রবণ এলাকা ওমান ও হাজরামাউতে স্বাস্থ্যকর আবহাওয়ার উপস্থিতি লক্ষ করা যায়।"
        },
        {
          "label": "গ",
          "question": "উদ্দীপকের সাথে তোমার পঠিত প্রাক-ইসলামিক আরবের সামাজিক অবস্থার সাদৃশ্য দেখাও।",
          "explanation": "উদ্দীপকে বর্ণিত চিত্রটি আইয়ামে জাহেলিয়া বা অজ্ঞতার যুগের সামাজিক অবস্থাকে নির্দেশ করছে। ইসলামের আবির্ভাবের পূর্বের প্রায় একশ বছর সময়কে আইয়ামে জাহেলিয়া বলা হয়। এটি ছিল অজ্ঞতা বা বর্বরতার যুগ। সভ্য সমাজের কোনো বৈশিষ্ট্য তখনকার মানুষের মধ্যে ছিল না। সুষ্ঠু, সুন্দর, সুশৃঙ্খল জীবন সম্পর্কে তারা একেবারেই অজ্ঞ ছিল। হত্যা, রাহাজানি, লুটতরাজ, নারী হরণ, জুয়া খেলা প্রভৃতি গর্হিত কাজে তারা লিপ্ত থাকত। তবে সামাজিক অধঃপতনের চূড়ান্ত পর্যায়ে পৌছে গেলেও তারা সাংস্কৃতিক উৎকর্ষ এবং মানবীয় কিছু গুণাবলি ধারণ করেছিল। উদ্দীপকে বর্ণিত চিত্রটিও এ ধরনের বৈশিষ্ট্যের ইঙ্গিত প্রদান করছে। উদ্দীপকে বর্ণিত সিয়েরা লিয়নে লুটতরাজ, ঘুম, হানাহানি, ধর্ষণ ইত্যাদি বিষয় ছিল নিত্য ঘটনা। তবে সমাজের এরূপ নৈতিক অবক্ষয়ের মধ্যেও সেখানকার জনগোষ্ঠীর জাতীয় গান চর্চা হতো আপন গতিতে। এ অবস্থাটি মূলত প্রাক-ইসলামি আরবের অবস্থাকে নির্দেশ করে। আর সে সময়ের সামাজিক অবস্থা ছিল অত্যন্ত শোচনীয়। প্রাক-ইসলামি আরব সমাজে নারী বা কন্যাশিশুদেরকে অভিশাপ মনে করা হতো। কন্যাসন্তানের বাবা হওয়াকে লজ্জাকর মনে করে তাদেরকে জীবন্ত কবর দেওয়া হতো। অন্যদিকে নারীদের কোনো মর্যাদা ছিল না। তাদেরকে ভোগ্যপণ্য ছাড়া আর কিছুই ভাবা হতো না। আবার মদ, জুয়া ছিল তখনকার মানুষের নিত্য দিনের সাথী। ঐতিহাসিক খোদাবক্স এ সম্পর্কে মন্তব্য করেছেন- 'মদ, নারী, জুয়া ছাড়া. তারা একদিনও চলতে পারত না'। সুতরাং দেখা যাচ্ছে, জাহেলিয়া যুগের সামাজিক অধঃপতনের দিকগুলো উদ্দীপর্কের দেশে চিত্রিত হয়েছে।"
        },
        {
          "label": "ঘ",
          "question": "উদ্দীপকের সিয়েরা লিয়নের ন্যায় প্রাক-ইসলামি আরবের সংস্কৃতি চর্চাও সাধিত হয়েছিল আপন গতিতে- বিশ্লেষণ করো।",
          "explanation": "প্রাক-ইসলামি আরবের সাংস্কৃতিক অগ্রগতি সম্পর্কিত প্রশ্নোক্ত বক্তব্যটি যথার্থ। সামাজিক অনাচার, রাজনৈতিক অস্থিতিশীলতার মধ্যেও প্রাক-ইসলামি আরবীয়রা সংস্কৃতিমনা ছিল। সংস্কৃতি চর্চাকে উৎসাহিত করতে তারা প্রতিযোগিতার আয়োজন করত এবং নির্বাচিতদের বিশেষভাবে পুরস্কৃত করা হতো। তারা কবিতা, গীতিকাব্য, সংগীত প্রভৃতি ক্ষেত্রে বিশেষ ব্যুৎপত্তি অর্জন করেছিল। তাদের সংস্কৃতি চর্চার এ দিকগুলো তৎকালীন আরবের বাইরেও বিশেষ প্রশংসা পেয়েছিল। উদ্দীপকে বর্ণিত দেশটির সংস্কৃতি চর্চার ক্ষেত্রেও উল্লিখিত বিষয়গুলো লক্ষণীয়।একইভাবে ইসলামপূর্ব আরবীয়দের সংস্কৃতির গুরুত্বপূর্ণ দিক ছিল কবিতা চর্চা। এক্ষেত্রে তাদের দক্ষতা, পারদর্শিতা, ভাষা জ্ঞান ছিল উঁচু মানের। কাব্যপ্রীতি ছিল তাদের সাহিত্য প্রতিভার উজ্জ্বলতম দিক। বার্ষিক উকাজ মেলাকে কেন্দ্র করে তারা কবিতা প্রতিযোগিতার আয়োজন করত। নির্বাচিত শ্রেষ্ঠ কবিতাগুলোকে (সাবায়ে মুয়াল্লাকাত) মক্কার দেয়ালে টানিয়ে রাখত এবং শ্রেষ্ঠ কবিদের তারা পুরস্কৃত করত। ইমরুল কায়েস, আনতারা ইবনে শাদদাদ, লাবিদ ইবনে রাবিয়া, আমর ইবনে কুলসুম ছিলেন তৎকালীন শ্রেষ্ঠ কবিদের অন্যতম। তাছাড়া তাদের রচিত কাসিদা বা গীতিকাব্য ছিল উৎকৃষ্ট কাব্যরীতির উজ্জ্বল দৃষ্টান্ত। তাদের সাহিত্যকর্মের মধ্যে উল্লেখযোগ্য ছিল দিওয়ান আল হামাসা, আল মুফাজ্জালিয়াত ও কিতাব আল আগানি। এগুলো প্রাচীন আরবি সাহিত্যের মূল্যবান সম্পদ। পরিশেষে বলা যায়, আধুনিক যুগের মতো শিক্ষা-সাংস্কৃতিক ক্ষেত্রে সমৃদ্ধ না হলেও প্রাক-ইসলামি আরবীয়রা কাব্য ও সাহিত্য চর্চায় বিশেষ মনোযোগী ছিল। তাদের রচিত সাহিত্যকর্ম তৎকালীন বিশ্বে প্রশংসা কুড়িয়েছিল। আর এসব দিক বিবেচনা করে বলা যায়, সিয়েরা লিয়নের সংস্কৃতি চর্চা ইসলামপূর্ব আরবদের সাহিত্য চর্চায় বিশেষ অগ্রগতি অর্জনের দিকটিই উপস্থাপন করে।"
        }
      ]
    },
    {
      "number": "2",
      "uddipok": "সিন্ধু সভ্যতা প্রাচীন সভ্যতাগুলোর অন্যতম। এটি একটি নগরভিত্তিক সভ্যতা। এদের লিখন পদ্ধতি ছিল চিত্রভিত্তিক সিন্ধু। সভ্যতা নগরভিত্তিক হলেও তাদের ছিল উন্নত কৃষি ব্যবস্থা। যব, গম, তুলাসহ নানা রকম ফসল তারা উৎপন্ন করত। উন্নত ফসল উৎপাদনের জন্য তারা জমিতে বাঁধ দিত। বন্যার পানিকে সংরক্ষণ করে কাজে লাগাত। আবার নালা কেটে জলসেচের মাধ্যমে পানি এনে ফসলের মাঠে সরবরাহ করত।",
      "tag": "DRMC 24,DB, MB, RB, DIN.B, CB, CTG.B, JB 21,All.B 15",
      "sub_questions": [
        {
          "label": "ক",
          "question": "ইতিহাসের জনক কে?",
          "explanation": "ইতিহাসের জনক হেরোডোটাস।"
        },
        {
          "label": "খ",
          "question": "উটকে 'মরুভূমির জাহাজ' বলা হয় কেন?",
          "explanation": "মরু অঞ্চলে যাতায়াতের প্রধান বাহন হওয়ায় উটকে 'মরুভূমির জাহাজ' বলা হয়। আরবের অধিকাংশ অঞ্চলই মরুময়। আর উত্তপ্ত মরু অঞ্চলে উট চলাচলের একমাত্র উপযোগী প্রাণী। তাই অর্থনৈতিক ও রাজনৈতিক গুরুত্ব বিবেচনায় মরুময় আরবে এটি সর্বাধিক গৃহপালিত প্রাণী। উট একবার পানি পান করে দীর্ঘদিন (শীতকালে প্রায় ২৫ এবং গ্রীষ্মকালে ৫দিন) ধরে রাখতে পারে। তাই মরুবাসীরা খাদ্য-পানীয় সংগ্রহ ও যোগাযোগের প্রধান বাহন এবং ক্রয়- বিক্রয়ের মাধ্যম হিসেবে উট ব্যবহার করতো। এ কারণে উটকে 'মরুভূমির জাহাজ' বলা হয়।"
        },
        {
          "label": "গ",
          "question": "উদ্দীপকের সিন্ধু সভ্যতার লিখন পদ্ধতির সাথে প্রাচীন কোন সভ্যতার লেখনীর মিল রয়েছে? ব্যাখ্যা করো।",
          "explanation": "উদ্দীপকের সিন্ধু সভ্যতার লিখন পদ্ধতির সাথে প্রাচীন মিসরীয় সভ্যতার লিখন পদ্ধতির মিল রয়েছে। লিপির মাধ্যমে ভাষাকে লিখিতভাবে উপস্থাপন করা হয়। মৌখিক ভাষার স্থানগত ও কালগত সীমাবদ্ধতা জয় করেছে এ লিখিত ভাষা। এ কারণে লিপি বা লিখন পদ্ধতি সভ্যতার ইতহাসে বিশেষ গুরুত্বপূর্ণ একটি আবিষ্কার। প্রাচীন মিসরীয় সভ্যতা এবং উদ্দীপকের সিন্ধু সভ্যতা উভয়ই এক্ষেত্রে গুরুত্বপূর্ণ অবদান রেখেছিল। উদ্দীপকে উল্লেখিত সিন্ধু সভ্যতার অধিবাসীরা চিত্রভিত্তিক লিপি উদ্ভাবন করেছে। অর্থাৎ চিত্রের মাধ্যমে এ লিপিতে মনের ভাব প্রকাশ করা হতো। আর এ দিক থেকেই মিসর ও সিন্ধু সভ্যতার লিখন পদ্ধতি একই প্রকৃতির। বিশ্বসভ্যতার ইতিহাসে মিসরীয়রাই প্রথম চিত্রলিপিভিত্তিক লিখন পদ্ধতি আবিষ্কার করে। তাদের লিপির নাম ছিল 'হায়ারোগ্লিফিক', যার অর্থ 'পবিত্র লিপি'। এটি ছিল একটি লিখিত ভাষা। এ লিখিত ভাষায় নানা প্রকার দ্রব্য, প্রাকৃতিক বিষয়, প্রকৃতির ছবি আঁকা থাকত। এ থেকে জিনিসগুলোর পরিচয় ও নাম জানা সম্ভব হতো। হায়ারোগ্লিফিক শিলালিপি প্রথমে তৈজসপত্র ফলক এবং কবরের নামে খোদাই করা হতো। পরে মিসরে প্যাপিরাস উদ্ভিদ থেকে কাগজ আবিষ্কৃত হলে এতে এ লিপি উৎকীর্ণ করা হয়। প্রায় ৭৫০টি চিত্রলিপির চিহ্ন দিয়ে এ প্রাচীন মিসরীয় লিপি পদ্ধতি তৈরি করা হয়েছিল। সুতরাং সিন্ধু সভ্যতার লিখন পদ্ধতি প্রাচীন মিসরীয় সভ্যতার লিখন পদ্ধতির কথাই মনে করিয়ে দেয়।"
        },
        {
          "label": "ঘ",
          "question": "'সিন্ধু সভ্যতার কৃষি ব্যবস্থা মিসরীয় সভ্যতার কৃষি ব্যবস্থার প্রতিচ্ছবি'- উক্তিটি ব্যাখ্যা করো।",
          "explanation": "পদ্ধতিগত দিক থেকে উদ্দীপকে বর্ণিত সিন্ধু সভ্যতার কৃষিব্যবস্থা মিসরীয় কৃষিব্যবস্থারই প্রতিচ্ছবি। কৃষিকাজের জন্য পানিসেচ ও উর্বর ভূমি প্রয়োজন হয়। নদীর অববাহিকায় এ দুইয়ের প্রাপ্তিই সুনিশ্চিত হয়। ফলে কৃষি উৎপাদনের জন্য নদীর পার্শ্ববর্তী ভূমি গুরুত্বপূর্ণ বলে বিবেচিত। আলোচ্য মিসর ও সিন্ধু সভ্যতা তার প্রমাণ বহন করে। উদ্দীপকে বর্ণিত সিন্ধু সভ্যতা সিন্ধু নদকে ঘিরে গড়ে উঠেছে। সিন্ধুর অববাহিকায় তারা কৃষির ব্যাপক প্রচলন করেছিল। সিন্ধুর পানি তাদের কৃষি কাজের মূল উৎস ছিল। নদীতে বাঁধ দিয়ে পানি ধরে রেখে তারা কৃষিকাজে ব্যবহার করত, যা মিসরীয় সভ্যতারই অনুরূপ। কারণ নীল নদের পানিবাহিত পলিমাটিতে মিসরীয়রা চাষাবাদ করে প্রচুর ফসল ফলাতে সমর্থ হয়েছিল। নদীতে বাঁধ দিয়ে তারা পানি ধরে রাখত এবং শুষ্ক মৌসুমে তারা কৃষিকাজে এ পানি ব্যবহার করত। এভাবে বিভিন্ন প্রকার কৃষিজ দ্রব্য উৎপাদন হতো প্রচুর পরিমাণে। যার কারণে মিসরের ব্যবসা-বাণিজ্যেও সমৃদ্ধি এসেছিল। আর এ কৃষি উৎপাদন প্রাচীন মিসরীয়দের প্রধান জীবিকা হওয়ায় এ সময় কৃষিকে কেন্দ্র করেই বসতি স্থাপন, বাঁধ নির্মাণ কৌশল, সেচ ব্যবস্থা ও ক্ষুদ্র শিল্পের বিকাশ ঘটেছিল। এভাবে প্রাচীন মিসরীয়রা কৃষিক্ষেত্রে ব্যাপক উন্নতি সাধন করেছিল। পরিশেষে বলা যায়, নদীকেন্দ্রিক সভ্যতা হওয়ায় উদ্দীপকের সিন্ধু এবং প্রাচীন মিসরীয় সভ্যতা উভয়ই কৃষিক্ষেত্রে ব্যাপক অগ্রগতি লাভ করেছিল।"
        }
      ]
    },
    {
      "number": "3",
      "uddipok": "United Nations General Assembly ১৯৪৮ সালের ১০ ডিসেম্বর মানবাধিকার সনদ ঘোষণা করে। এ সনদে উল্লেখিত ধারাসমূহে বিশ্বের প্রতিটি মানুষের সহজাত মর্যাদা, সমান অধিকার ও সমতা রক্ষার। কথা বলা হয়। এছাড়া এ সনদে বিশেষভাবে বিশ্বের সকল মানুষের। মৌলিক অধিকার সংরক্ষণ এবং সকল বর্ণ ও ধর্মের মানুষের সমমর্যাদার কথা বলা হয়েছে, যা বিশ্বমানবের সকলকে একই সূত্রে গ্রথিত করে। এভবে এ সনদ বিশ্বমানবতার মুক্তির ম্যাগনাকার্টা হিসেবে বিশ্ববিবেককে। সচেতন করে তোলে।",
      "tag": "DRMC 24,DB, MB, RB, DIN.B, CB, CTG.B, JB 21",
      "sub_questions": [
        {
          "label": "ক",
          "question": "'হিজরত' শব্দের অর্থ কী?",
          "explanation": "'হিজরত' শব্দের অর্থ দেশত্যাগ বা একস্থান থেকে অন্যস্থানে যাওয়া।"
        },
        {
          "label": "খ",
          "question": "মুহাজির ও আনসার কারা? ব্যাখ্যা করো।",
          "explanation": "জন্মভূমির মায়া ত্যাগ করে যারা হিজরত করেন তাদেরকে ইসলামে মুহাজির এবং যারা হিজরতকারীদের সর্বতোভাবে সাহায্য ও আশ্রয়দান। করেন তাদেরকে আনসার বলা হয়। মক্কায় ইসলাম প্রচারের কারণে মহানবি (স) এবং ইসলাম ধর্ম গ্রহণকারীদের ওপর অমানুষিক নির্যাতন চালানো হয়। এ কারণে আল্লাহর নির্দেশে মহানবি (স)-সহ আরও অনেকে জন্মভূমি ও আত্মীয়-স্বজনের মায়া কাটিয়ে মত্তা থেকে মদিনায় হিজরত করেন। এভাবে মদিনায় আশ্রয় নেওয়া নতুন মুসলিমদের মহানবি (স) মুহাজির (হিজরতকারী) নামে অভিহিত করেন। আর রক্তের সম্পর্ক বিবেচনা না করে ধর্মকে প্রাধান্য দিয়ে মুহাজিরদের যারা আশ্রয় দেন তাদেরকে তিনি 'আনসার' (সাহায্যকারী) বলে ঘোষণা করেন।"
        },
        {
          "label": "গ",
          "question": "উদ্দীপকে উল্লেখিত সনদের সাথে তোমার পাঠ্যবইয়ের কোন সনদের সাদৃশ্য আছে? বিশ্লেষণ করো।",
          "explanation": "উদ্দীপকের সাথে মহানবি (স)-এর প্রণীত মদিনা সনদের মিল রয়েছে। মানবতার মুক্তির, দূত রাসুল (স) আজ থেকে প্রায় ১৪০০ বছর আগে মানবমুক্তির দিকনির্দেশনা প্রদান করেছেন। তিনি তাঁর কথা ও কাজের মাধ্যমে বিশ্ববাসীকে সঠিক পথে চলার দৃষ্টান্ত রেখে গেছেন। মদিনা সনদ প্রণয়নও তাঁর এ রকম একটি দৃষ্টান্তমূলক কর্মসূচি। এ সনদের মাধ্যমে তিনি জাতি-ধর্ম-বর্ণ নির্বিশেষে সব মানুষের সমান অধিকার রক্ষার মাধ্যমে একটি আদর্শ সমাজ গঠনের রূপরেখা প্রণয়ন করেছেন, যার প্রতিফলন রয়েছে উদ্দীপকে বর্ণিত মানবাধিকার সনদে। উদ্দীপকে বলা হয়েছে, জাতিসংঘের সাধারণ সভা ১৯৪৮ সালের ১০ ডিসেম্বর বিশ্বের সব মানুষের অধিকার ও মর্যাদা রক্ষার সনদ প্রণয়ন করেছে, যা মানবাধিকার সনদ নামে পরিচিত। হিজরতের (৬২২ খ্রি.) পর মদিনায় পৌছে রাসুল (স) এ রকম একটি সনদ প্রণয়ন করেছিলেন। মদিনা। ও আশপাশে বসবাসকারী মুসলিম, ইহুদি, খ্রিষ্টান ও পৌত্তলিকদের মধ্যে সম্ভাব ও সম্প্রীতি স্থাপনের মাধ্যমে একটি আদর্শ রাষ্ট্র ও সমাজ গঠনের লক্ষ্যে তিনি এ সনদ প্রণয়ন করেন। বিশ্বের প্রথম লিখিত সংবিধান মদিনা সনদে তিনি ৪৭টি ধারা সংযোজন করেন, যার সবকটিই ছিল মানুষের শান্তি, সমৃদ্ধি ও অধিকারের রক্ষাকবচ। এ সনদে তিনি সব সম্প্রদায়কে সমান অধিকার প্রদানের ঘোষণা দেন। পাশাপাশি সবাইকে স্বাধীনভাবে নিজ নিজ ধর্ম পালনের অধিকার প্রদান করেন। এ সনদে তিনি রক্তপাত, হত্যা, বলাৎকার প্রভৃতি অপরাধমূলক কাজকে নিষিদ্ধ ঘোষণা করেন। দুর্বল, অসহায়কে সর্বতোভাবে সাহায্য করার আহবান জানান। সুতরাং বলা যায়, উদ্দীপকের সাথে মহানবি (স)-এর প্রণীত মদিনা সনদের মিল রয়েছে।"
        },
        {
          "label": "ঘ",
          "question": "উত্ত সনদে পৃথিবীর সকল ধর্মের মানুষের মৌলিক অধিকার সংরক্ষণের ব্যবস্থা রয়েছে- বিশ্লেষণ করো।",
          "explanation": "উদ্দীপকের মতো মদিনা সনদ প্রণয়নের মাধ্যমে মহানবি (স) জাতি, ধর্ম, বর্ণ নির্বিশেষে সব মানুষের মৌলিক অধিকার সংরক্ষণ করেছিলেন। মদিনা সনদ মহানবি (স)-এর সর্বাধিক দূরদর্শিতার ফসল। তাঁর আগে কোনো প্রশাসক বা নবি তার জাতিকে লিখিত সংবিধান দিতে পারেনি। হযরত মুহাম্মদ (স) প্রথম তাঁর লিখিত সংবিধানের ভিত্তিতে সব শ্রেণির মানুষের অধিকার প্রতিষ্ঠা করে শ্রেষ্ঠত্বের প্রমাণ দিয়েছেন। উদ্দীপকে বলা হয়েছে, জাতিসংঘ একটি মানবাধিকর সনদ প্রণয়ন করে সব মানুষকে সমমর্যাদা, অধিকার ও সমতার বন্ধনে আবদ্ধ করেছে। মহানবি (স) আজ থেকে প্রায় ১৪০০ বছর আগে তৎকালীন সমাজের সব জাতির সমন্বয়ে এক ঐতিহাসিক সনদ প্রণয়ন করেছিলেন। মহানবি (স) | প্রণীত মদিনা সনদ শতধাবিভক্ত মদিনাবাসী, মুসলমান ও অমুসলমান সম্প্রদায়কে ভ্রাতৃত্বের বন্ধনে আবদ্ধ করে, হিংসা, দ্বেষ ও কলহের অবসান করে এবং বিপদে সবাই একে অপরের পাশে দাঁড়ানোর জন্য প্রতিশ্রুতিবদ্ধ হয়। মদিনা সনদের মাধ্যমে মহানবি (স) মুসলমান, ইহুদি, খ্রিষ্টানসহ সব মানুষের সমঅধিকার নিশ্চিত করেন। এ সনদে স্বাক্ষরকারী সকল জাতি যুদ্ধ-বিগ্রহ করা থেকে বিরত থাকার নিশ্চয়তা দেয়। ফলে মানুষের জান মালের নিরাপত্তা নিশ্চিত হয় ও মৌলিক অধিকার প্রতিষ্ঠার পথ সুগম হয়। জাতি, ধর্ম, বর্ণ নির্বিশেষে ভ্রাতৃত্ববোধ ও সম্প্রীতির বন্ধন সৃষ্টিতে মদিনা সনদ এক অতুলনীয় রাজনৈতিক ঐক্য প্রতিষ্ঠা করে। তাছাড়া হযরত মুহাম্মদ (স)-এর ওপর মদিনা রাষ্ট্র পরিচালনার ভার অর্পিত হলে তিনি গোত্রভিত্তিক শাসনব্যবস্থার বিলুপ্তি ঘোষণা করে এক আল্লাহর সার্বভৌমত্ব প্রতিষ্ঠা ও ইসলামি শাসনতন্ত্র কায়েম করেন। পরিশেষে বলা যায়, উদ্দীপকের মানবাধিকার সনদের মতো মহানবি (স) প্রণীত মদিনা সনদ সব মানুষের সমান অধিকার প্রতিষ্ঠায় গুরুত্বপূর্ণ ভূমিকা পালন করেছিল।"
        }
      ]
    },
    {
      "number": "4",
      "uddipok": "ফয়সালের বাসায় একটি ইয়াতিম মেয়ে কাজ করে। সে তাকে নিজের সন্তানের মত ভালোবাসে। তারা নিজেরা যা খায়, পরে তাকেও তাই খেতে পরতে দেয়। কোন খারাপ আচরণ করে না। অন্যদিকে, ফরিদ তার স্ত্রীকে পিটিয়ে আহত করে। স্ত্রীর কোন অধিকার স্বীকার করতে চায় না।",
      "tag": "DRMC 24",
      "sub_questions": [
        {
          "label": "ক",
          "question": "কত হিজরিতে বিদায় হজ হয়েছিল?",
          "explanation": "দশম হিজরিতে বিদায় হজ হয়েছিল।"
        },
        {
          "label": "খ",
          "question": "বিদায় হজকে কেন বিদায় হজ নামে আখ্যায়িত করা হয়েছে?",
          "explanation": "৬৩২ খ্রিষ্টাব্দে পালন করা বিদায় হজ ছিল মহানবি (স) এর জীবনের সর্বশেষ হজ। তাই এ হজকে বিদায় হজ বলা হয়। হিজরি দশম বছর যখন আরবের লোক দলে দলে এসে ইসলাম ধর্ম গ্রহণ করতে থাকে তখন মহানবি (স) ভাবলেন তার জীবনের কাজ হয়ে গেছে। মৃত্যুর আর বেশি দিন বাকি নেই মনে করে ৬৩২ খ্রিষ্টাব্দে জীবনের শেষ হজব্রত পালন করলেন। হজ শেষে তিনি মদিনায় ফিরে গেল সেখানে তার শিরঃপীড়া দেখা দেয় এবং স্বাস্থ্য ভেঙে পড়তে থাকে। তারপর তিনি ক্রমশ দুর্বল হতে লাগলেন। অবশেষে একাদশ হিজরি, ১২ই রবিউল আউয়াল তিনি ইন্তেকাল করেন। অর্থাৎ মৃত্যুর পূর্বে তিনি যে হজ করেন সেটি ছিল তার জীবনের সর্বশেষ হজ। তাই এ হজকে হুজ্জাতুল বিদা বা বিদায় হজ বলা হয়।"
        },
        {
          "label": "গ",
          "question": "ফয়সালের ব্যবহারের নবি করীম (স)-এর বিদায় হজের ভাষণের কোন দিকটি ফুটে উঠেছে? ব্যাখ্যা করো।",
          "explanation": "ফয়সালের ব্যবহারে মহানবি (স)-এর বিদায় হজের ভাষণের অধীনস্তদের প্রতি সঠিক আচরণের দিকটি ফুটে উঠেছে। ৬২২ খ্রিষ্টাব্দে হজের সময় মহানবি (স)-এর জীবনের সর্বশেষ দেওয়া ভাষণ হলো বিদায় হজের ভাষণ। এ ভাষণে তিনি মানবতার প্রয়োজনীয় মূলনীতিগুলোর দিকনির্দেশনা দিয়েছেন। দিকনির্দেশনা অন্ধকার ও অসাম্যের চির অবসান ঘটিয়ে দুনিয়ার বুকে শান্তির আদর্শ এবং এক নতুন আলোকময় যুগের সূচনা করেছে। মহানবি (স) এ ভাষণে অধীনস্তদের প্রতি যে আচরণের নির্দেশ দিয়েছেন ফয়সাল তা বাস্তবায়ন করেছে। ফয়সালের বাসায় একটি এতিম মেয়ে কাজ করে। সে তাকে নিজের সন্তানের মতো ভালোবাসে। তারা নিজেরা যা খায় পরে তাকেও তা খাওয়ায় পরায়। তার সাথে কোনো ধরনের খারাপ আচরণ করে না। বিদায় হজের ভাষণে মহানবি (স) দাস দাসীর সাথে এমন আচরণ করার নির্দেশ দিয়েছিলেন। তিনি বলেছেন, তোমাদের দাসদাসীদের প্রতি সদ্ব্যব্যবহার করো। তাদেরকে নির্যাতন করার কোনো অধিকার তোমাদের নেই। তোমরা নিজেরা যা খাও, যে পোশাক পরিধান কর, তাদেরকেও অনুরূপ খাদ্য ও বস্ত্র দান করবে। তারা অপরাধ করলে ক্ষমা করবে অথবা মুক্তি দেবে। স্মরণ রেখো- তারাও আল্লাহর সৃষ্টি এবং তোমাদের মতো মানুষ। মূলত আমাদের অধীনে যারা কাজ করে তাদের ব্যাপারে আমাদেরকে আল্লাহর কাছে জবাবদিহিতা করতে হবে। তাই রাসুল (স) তাদের সাথে সর্বোচ্চ মানবিক আচরণ করার নির্দেশ দিয়েছেন। সুতরাং দেখা যায়, 'ফয়সালের ব্যবহারে মহানবি (স)-এর বিদায় হজের ভাষণের অধীনস্ত লোকদের প্রতি ব্যবহারের নির্দেশনার বাস্তবায়ন ঘটেছে।"
        },
        {
          "label": "ঘ",
          "question": "\"ফরিদ স্ত্রীকে প্রহার করে আল্লাহ ও রাসুলের আদেশ লংঘন করেছে\"- বিদায় হজের ভাষণ ও নারীর মর্যাদা পাঠের আলোকে বিশ্লেষণ করো।",
          "explanation": "ফরিদ স্ত্রীকে প্রহার করে আল্লাহ ও রাসুলের আদেশ লঙ্ঘন করেছে। ইসলামপূর্ব যুগে নারীরা এক শোচনীয় পরিস্থিতির মধ্যে জীবন অতিবাহিত করতো। তাদের কোনো অধিকার বা মান-সম্মান দেওয়া হতো না। কিন্তু ইসলাম নারীদের এ অপমানজনক অবস্থা থেকে মুক্তি দিয়েছে। নারীর প্রতি সম্মান প্রদর্শনের মাধ্যমে ইহকালীন ও পরকালীন সফলতা লাভের নির্দেশ দিয়েছেন। ফরিদের কাজে এ নির্দেশ অমান্য করার দৃষ্টান্ত লক্ষণীয়। ফরিদ তার স্ত্রীকে বিভিন্ন ধরনের শারীরিক মানসিক নির্যাতন করে। এমনকি স্ত্রীর অধিকার পর্যন্ত স্বীকার করতে চায় না। অথচ বিদায় হজের ভাষণে মহানবি (স) বলেছেন, স্ত্রীদের উপর তোমাদের যেরূপ অধিকার আছে, স্ত্রীদেরও তোমাদের উপর সেরূপ অধিকার আছে। আল্লাহকে সাক্ষী • রেখে তোমরা তাদেরকে গ্রহণ করেছ এবং তারই আদেশ মতো তাদেরকে তোমাদের জন্য বৈধ করে নিয়েছ। তাদের প্রতি সদয় ব্যবহার করবে।মহান আল্লাহ তায়ালা বলেছেন, \"নারীদের তেমনই ন্যায়সঙ্গত অধিকার আছে। যেমন আছে তাদের উপর পুরুষদের। (সূরা আল-বাকারাহ আয়াত ২২৮)। আল্লাহ ও তাঁর রাসুলের এ নির্দেশ থেকে বোঝা যায়। নারী হলো পুরুষের ভূষণ। তাই তাদেরকে অন্তর থেকে সম্মান করতে হবে। প্রতিটি ক্ষেত্রে তাদের সাথে সদ্ব্যবহার করতে হবে। স্ত্রী, মা, বোনসহ কোনো নারীকেই কোনোরূপ অত্যাচার করা যাবে না। ঠাট্টা-বিদুপ, তুচ্ছ-তাচ্ছিল্য করা যাবে না। তারা মনে কষ্ট পায়। এমন কোনো কাজ করা যাবে না। মহানবি (স) আল্লাহর নির্দেশ মেনে স্ত্রীদের সাথে উত্তম ব্যবহার করে দৃষ্টান্ত স্থাপন করে গেছেন। পরিশেষে বলা যায় যে, স্ত্রীদের সাথে যেমন আচরণ করতে আল্লাহ ও তাঁর রাসুল হুকুম দিয়েছেন ফরিদ তা লঙ্ঘন করেছে।"
        }
      ]
    },
    {
      "number": "5",
      "uddipok": "আব্বাসীয় খলিফা আল মাহাদী ৭৭৫ খ্রিষ্টাব্দে বাগদাদের ক্ষমতায় উপবিষ্ট হওয়ার পর নানা ধরনের বিদ্রোহের সম্মুখীন হন। এ সময় তাঁর রাজত্বের ক্ষুদ্রাকৃতি ও অপ্রিয়দর্শন হাকিম মুকাল্লা নিজেকে নবি বলে দাবি করে। এমনকি নিজের পক্ষে অনেক অনুসারীও তিনি তৈরি করেছিলেন। খলিফা আল মাহাদী মুকাল্লাকে পরাজিত করলে মুকাল্লা অগ্নিকুণ্ডে আত্মাহুতি দেন। তাছাড়া খোরাসানে কতিপয় লোক যাকাত প্রদানে অনীহ প্রকাশ করাতে খলিফা তাদের প্রতি কঠোর শাস্তির ব্যবস্থা করেন। এ সকল বিদ্রোহ দমন করে খলিফা আব্বাসীয় সাম্রাজ্যের ভিত্তি আরো সুদৃঢ় করেন।",
      "tag": "DRMC 24",
      "sub_questions": [
        {
          "label": "ক",
          "question": "হযরত আবু বকর (রা) কত খ্রিষ্টাব্দে ইন্তেকাল করেন?",
          "explanation": "হযরত আবু বকর (রা) ৬৩৪ খ্রিষ্টাব্দে ইন্তেকাল করেন।"
        },
        {
          "label": "খ",
          "question": "হযরত ওমর (রা)-এর দিওয়ান বা রাজস্ব ব্যবস্থা কেমন ছিল?",
          "explanation": "হযরত ওমর (রা)-এর কেন্দ্রীয় প্রশাসনের একটি অন্যতম দফতর ছিল দিওয়ান বা রাজস্ব বিভাগ। সাম্রাজ্যের আয়-ব্যয়ের হিসাব সংরক্ষণের জন্য হযরত ওমর (রা) দিওয়ান নামক একটি স্থায়ী বিভাগ প্রতিষ্ঠা করেন। প্রশাসনিক সুবিধার্থে একে দুভাগে বিন্যস্ত করা হয়। এর প্রথম ভাগে আয় এবং দ্বিতীয় ভাগে ব্যয়ের হিসাব সংরক্ষিত হতো। খিলাফতের রাজস্ব আদায়ের উৎসগুলো ছিল- গনিমত, জাকাত, উশর, জিজিয়া, আল খারাজ (ভূমিকর), উশুর, ফাই (রাষ্ট্রীয় ভূমির আয়), আল হিসা। এসব উৎস থেকে আয়কৃত অর্থ বায়তুল মালের মাধ্যমে জনকল্যাণে ব্যয় করা হতো। বিজিত এলাকার জমির সুষ্ঠু বণ্টন, রাজস্ব নির্ধারণ ও তা আদায়, কৃষি ও কৃষকের উন্নয়নেরও দায়িত্ব ছিল এ বিভাগের ওপর।"
        },
        {
          "label": "গ",
          "question": "উদ্দীপকের ঘটনার সাথে তোমার পঠিত কোন ঘটনার সাদৃশ্য লক্ষ করা যায়? ব্যাখ্যা করো।",
          "explanation": "উদ্দীপকের খলিফা আল মাহদীর কার্যক্রমের সাথে খলিফা হযরত আবু বকর (রা)-এর কার্যক্রমের সাদৃশ্য রয়েছে। মহানবি (স)-এর ইন্তেকালের পর বিভিন্ন আরব গোত্র স্বধর্ম ত্যাগ করে পূর্ব ধর্মে ফিরে যাচ্ছিল। এই সুযোগে কতিপয় ভন্ড নবির আবির্ভাব ঘটে। স্বধর্মত্যাগী ও ভণ্ড নবিদের প্রবল আন্দোলনে নবপ্রতিষ্ঠিত ইসলামি রাষ্ট্রের অস্তিত্ব বিপন্ন হয়ে পড়লে হযরত আবু বকর (রা) তার নির্ভীকতা, বিচক্ষণতা ও সত্যনিষ্ঠার দ্বারা স্বধর্মত্যাগী ও ভন্ড নবিদের আন্দোলন দমন করে রাষ্ট্রকে বিপর্যয়ের হাত থেকে রক্ষা করেন। উদ্দীপকেও এমন ঘটনা পরিলক্ষিত হয়। আব্বাসি খলিফা আল মাহদীর রাজত্বকালে হাকিম মুকান্না নামের একজন ভন্ড নবির আবির্ভাব ঘটে। তিনি নিজেকে নবি বলে দাবি করে নিজের অনেক অনুসারীও তৈরি করেন। খলিফা আল মাহদী মুকান্নাকে কঠোর হস্তে দমন করেন। অনুরূপভাবে ইসলামের প্রথম খলিফা হযরত আবু বকর (রা)-এর শাসনামলে আসওয়াদ আনসি, মুসায়লামা, তোলায়হা এবং সাজাহ নামের বেশ কয়েকজন ভন্ড নবির আবির্ভাব ঘটে। এ সময় ফিরোজ দাইলামীর নেতৃত্বে আসওয়াদ আনসি নিহত হয়। আবু বকর (রা) খালিদ বিন ওয়ালিদকে প্রেরণ করে তোলায়হা, সাজাহ ও মুসায়লামাকে কঠোর হস্তে দমন করেন। এছাড়া আবু বকর (রা) দক্ষিণ সিরিয়ায় জাকাত অস্বীকারকারীদের কঠোর হস্তে দমন করেন। এ ঘটনা ইতিহাসে রিদ্দার যুদ্ধ নামে পরিচিত। সুতরাং বলা যায়, খলিফা আল মাহদীর ঘটনার সাথে আবু বকর (রা)-এর রিদ্দা বা স্বধর্মত্যাগীর বিরুদ্ধে আন্দোলন পরিচালনার সুস্পষ্ট মিল রয়েছে।"
        },
        {
          "label": "ঘ",
          "question": "তুমি কি মনে করো উদ্দীপকের ন্যায় উক্ত ঘটনাও ইসলাম ও ইসলামি রাষ্ট্রকে ধ্বংসের হাত থেকে রক্ষা করেছিল? তোমার মতের পক্ষে যুক্তি দাও।",
          "explanation": "হ্যাঁ, ইসলামের ক্রান্তিকালে হযরত আবু বকর (রা) অত্যন্ত দক্ষতা ও বিচক্ষণতার সাথে শাসনকার্য পরিচালনা করে ইসলাম ও ইসলামি রাষ্ট্রকে ধ্বংসের হাত থেকে রক্ষা করেছিল। মহানবি (স)-এর মৃত্যুর পর তাঁর প্রতিনিধি হয়ে হযরত আবু বকর (রা) খিলাফত পরিচালনার দায়িত্ব গ্রহণ করেন। তিনি ছিলেন মহানবি (স)-এর যোগ্য ও উপযুক্ত প্রতিনিধি। মহান আল্লাহ ও রাসুলের (স)-এর নির্দেশ অনুযায়ী অত্যন্ত বিচক্ষণতার সাথে শাসনকার্য পরিচালনা করেন এবং ইসলামকে সমুন্নত করেন। উদ্দীপকেও এরূপ ঘটনা লক্ষণীয়। উদ্দীপকে দেখা যায়, আব্বাসীয় খলিফা আল মাহুদী ক্ষমতায় আরোহণ করে তার সাম্রাজ্যের নানাবিধ বিদ্রোহ কঠোর হস্তে দমন করেন এবং তার সাম্রাজ্যের ভিত মজবুত করেন। তদ্রুপ আবু বকর (রা) তার সময়ের নানাবিদ সমস্যা অত্যন্ত দক্ষতার সাথে সমাধান করে ইসলামকে এবং ইসলামি রাষ্ট্রকে সমুন্নত করেন। মহানবি (স)-এর ওফাতের পর মুসলমানদের মধ্যে যে বিভ্রান্তি ও বিশৃঙ্খলা ছড়িয়ে পড়েছিল আবু বকর (রা) দক্ষতার সাথে তা দূর করে মুসলিম সমাজকে ঐক্যবদ্ধ করেন। রাসুল (স)-এর পবিত্র দেহ সমাহিতকরণ ও খলিফা নির্বাচনের সমস্যার সুষ্ঠু সমাধান করে তিনি ইসলামের প্রাথমিক পর্যায়ের সংকট কাটিয়ে উঠতে অবদান রাখেন। তাছাড়া জাকাত প্রদানে অস্বীকৃতি জ্ঞাপনকারী বেদুইন গোত্রগুলোর (আবস ও জুবিয়ান) বিরুদ্ধে তিনি উপযুক্ত ব্যবস্থা গ্রহণ করে ইসলামি বিধান অনুযায়ী তাদের জাকাত প্রদানে বাধ্য করেন। তিনি দীনকে (ইসলাম) সব আদর্শের ঊর্ধ্বে প্রতিষ্ঠা করেন। ভন্ড নবিদের সমুচিত শিক্ষা দিয়ে খলিফা আবু বকর (রা) ইসলামের ভিত্তি নিরাপদ করেন। আমির উল মুমেনীন (বিশ্বাসীদের নেতা) হিসেবে তিনি আরব ভূখণ্ড থেকে প্রতারণা, ভণ্ডামিসহ অনৈসলামিক কার্যকলাপের মূলোৎপাটন করে ইসলামকে নিরাপদ করেন। এছাড়া তিনি বিক্ষিপ্তভাবে ছড়িয়ে থাকা পবিত্র কুরআনের বাণীগুলো সংগ্রহ করে পুস্তক আকারে লিখে রাখার ব্যবস্থা করেন। উপরের আলোচনা থেকে প্রতীয়মান হয়, ইসলাম যখন শোচনীয় একটা পরিস্থিতি পার করছিল তখন সর্বোচ্চ আন্তরিকতা দিয়ে উপযুক্ত, বুদ্ধি এ কৌশল প্রয়োগ করে আবু বকর (রা) ইসলাম ও ইসলামি রাষ্ট্রের ভিত মজবুত করেন। ইসলাম ও ইসলামি রাষ্ট্রকে সমুন্নত করতে আবু বকর (রা) অসামান্য ভূমিকা রাখেন।"
        }
      ]
    },
    {
      "number": "6",
      "uddipok": "দিল্লির বাদশাহ নাসিরুদ্দিন ছিলেন একজন প্রজারঞ্জক শাসক। পথে প্রান্তরে ঘুরে ঘুরে প্রজাদের অবস্থা স্বচক্ষে দর্শন করতেন। অনেক সময় আটার বস্তা বহন করে প্রজাদের গৃহে পৌছে দিতেন। কখনও বা প্রসূতির প্রসব যন্ত্রণা নিবারণার্থে তাঁর বিবিকে কোন দরিদ্রের গৃহে পৌঁছে দিয়ে আসতেন। তবে বাদশা নাসিরুদ্দিনের বিচার বিভাগ ছিল বড়ই দুর্বল।",
      "tag": "DRMC 24",
      "sub_questions": [
        {
          "label": "ক",
          "question": "ইসলামের তৃতীয় খলিফার নাম কী?",
          "explanation": "ইসলামের তৃতীয় খলিফার নাম হযরত ওসমান (রা)।"
        },
        {
          "label": "খ",
          "question": "হযরত আবু বকর (রা)-কে সিদ্দিক বলা হয় কেন?",
          "explanation": "বিশ্বস্ততার জন্য মহানবি (স) হযরত আবু বকর (রা)-কে 'সিদ্দিক' উপাধি দিয়েছিলেন। হযরত আবু বকর (রা) ছিলেন মহানবি (স) এর একান্ত সহযোগী। তাই রাসুল (স)-এর নবুয়ত লাভের পর বয়স্ক পুরুষ হিসেবে তিনিই সর্বপ্রথম ইসলাম গ্রহণ করেন। এছাড়া রাসুল (স) এর মেরাজ (আল্লাহর সাথে সাক্ষাতের জন্য ঊর্ধ্বগমন) গমনের কথা হযরত আবু বকর (রা)ই সর্বপ্রথম নির্ধিদ্বায় বিশ্বাস করেন। এসব কারণে মহানবি (স) তাঁকে 'সিদ্দিক' বা বিশ্বাসী উপাধিতে ভূষিত করেন।"
        },
        {
          "label": "গ",
          "question": "উদ্দীপকের বাদশাহ নাসিরুদ্দিনের কর্মকান্ডের সাথে তোমার পঠিত ইসলামের কোন খলিফার কর্মকাণ্ডের সামঞ্জস্য আছে? ব্যাখ্যা করো।",
          "explanation": "জাউদ্দীপকের বাদশাহ নাসিরুদ্দিনের কর্মকাণ্ডের সাথে ইসলামের ইতিহাসের দ্বিতীয় খলিফা হযরত ওমর (রা)-এর কর্মকাণ্ডের মিল রয়েছে। হযরত ওমর (রা) হযরত আবু বকর (রা)-এর মৃত্যুর পর ৬৩৪ খ্রিষ্টাব্দের আগস্ট মাসে খলিফা হিসেবে দায়িত্ব পান। তিনি এমন জনদরদি শাসক ছিলেন যে, প্রজাদের-দারিদ্র্য, ক্ষুধা এবং অভাবের কারণে কোনো প্রজা কষ্টে আছেন কি না তা দেখা ও জানার জন্য রাতের বেলা ছদ্মবেশে নগরীর বিভিন্ন স্থানে ঘুরে বেড়াতেন। তিনি ভাবতেন তার সাম্রাজ্যে যদি কেউ কষ্টে থাকেন তাহলে আল্লাহর কাছে তাকে অপরাধের শাস্তি পেতে হবে। এজন্য তিনি নিজে অভাবীদের দুয়ারে খাদ্য পৌঁছে দিতেন। এমনকি প্রসূতির প্রসব যন্ত্রণা দূর করতে নিজ স্ত্রীকে প্রেরণ করতে দ্বিধা করতেন না। হযরত, ওমর (রা)-এর মতোই জনদরদি শাসক ছিলেন দিল্লির বাদশা নাসিরুদ্দিন। নাসিরুদ্দিনের রাতের অন্ধকারে প্রজাদের খোঁজ রাখা, প্রসূতির প্রসব যন্ত্রণায় সাহায্য করা প্রভৃতি জনকল্যাণমূলক কর্মকাণ্ড হযরত ওমর (রা)-এর কর্মকান্ডকে তুলে ধরে। সুতরাং, প্রজাহিতৈষী শাসনকার্য বিবেচনায় উদ্দীপকের শাসক হযরত ওমর (রা)-এর আদর্শ ধারণ করেছে।"
        },
        {
          "label": "ঘ",
          "question": "উদ্দীপকের বাদশা অপেক্ষা তোমার পঠিত খলিফার কর্মকাণ্ড কোন দিক দিয়ে অধিক প্রশংসার দাবি রাখে? বিশ্লেষণ করো।",
          "explanation": "দূরদর্শী চিন্তা-চেতনা এবং ন্যায়বিচার প্রতিষ্ঠার দিক দিয়ে উদ্দীপকের বাদশাহর চেয়ে হযরত ওমর অধিক কৃতিত্বের অধিকারী। হযরত ওমর (রা) প্রজারঞ্জক খলিফা ছিলেন। তিনি রাতের অন্ধকারে গরিব প্রজাদের দুঃখ নিজ চোখে দেখতেন এবং অভাবীর ঘরে নিজে বয়ে নিয়ে যেতেন খাবার। প্রসূতির যন্ত্রণা দূর করার জন্য তার স্ত্রীকে পাঠিয়ে দিতেন প্রসব যন্ত্রণায় কাতর মায়েদের গৃহে। এগুলো ছিল হযরত ওমরের (রা) কোমলতার দিক, যা উদ্দীপকের শাসকের ক্ষেত্রেও লক্ষ করা যায়। উদ্দীপকের বাদশাহর সাথে ওমর (রা)-এর মৌলিক প্রশংসনীয় পার্থক্য হচ্ছে তাঁর বিচারব্যবস্থা। ওমর (রা) ছিলেন ন্যায়পরায়ণ শাসক। তিনি কঠোরভাবে অন্যায় দমন করতেন। তার কাছে আপন-পর ভেদাভেদ ছিল না। বিচারক হিসেবে তিনি সকলকে সমানভাবে বিবেচনা করতেন।ওমরের কুরআন-সুন্নাহভিত্তিক বিচারব্যবস্থায় অন্যায় করে কেউ মুক্তি পেত না। তিনি তাঁর পুত্রকে অপরাধের জন্য শাস্তি দিয়েছিলেন। তখন তাঁর পিতৃহৃদয় পুত্রের জন্য একটুও করুণা ঝরায়নি। শাস্তি প্রয়োগে তাঁর পুত্র মারা গিয়েছিল। ওমর (রা)-এর বিচারব্যবস্থায় মুসলিম-অমুসলিম বিবেচনা করা হতো না। ন্যায় প্রতিষ্ঠার ক্ষেত্রে তিনি ছিলেন আপসহীন। এমনই ছিল তাঁর ন্যায়পরায়ণতা ও বিচারব্যবস্থা। তিনি শরিয়তের বিধানাবলি রাষ্ট্রে কার্যকর করেছিলেন। কথিত আছে 'ওমরের চাবুক অপরের তরবারি হতেও বেশি ভয়ঙ্কর।' উপরের আলোচনার প্রেক্ষিতে বলা যায়, বিচারব্যবস্থায় নিরপেক্ষতা এবং ন্যায়বিচার প্রতিষ্ঠাই উদ্দীপকের শাসক থেকে হযরত ওমর (রা) কে অধিক মর্যাদা আসীনে অধিষ্ঠিত করেছে।"
        }
      ]
    },
    {
      "number": "7",
      "uddipok": "'আমেরিকান সোসাইটি অব মুসলিম' নামক সংস্থাটির বার্ষিক সাধারণ সভায় প্রবন্ধ পাঠ করেন এ সংস্থার সভাপতি আমিন মুহম্মদ। এ প্রবন্ধে তিনি ইসলামের একজন খলিফার জীবনী তুলে ধরেন, যিনি পুরুষদের মধ্যে সবচেয়ে কম বয়সে ইসলাম ধর্ম গ্রহণ করেন। এমনকি বিভিন্ন যুদ্ধে অংশগ্রহণ করে বীরত্বের জন্য তিনি বিভিন্ন উপাধি লাভ করেন। আর এ খলিফা ক্ষমতা গ্রহণের পর পূর্ববর্তী খলিফার হত্যার বিচার নিয়ে নানাবিধ সমস্যার সম্মুখীন হন। এমনকি এর জের ধরেই ইসলামের প্রথম গৃহযুদ্ধ সংঘটিত হয়, যা মুসলিম সাম্রাজ্যে সৃষ্টি করেছিল অনৈক্য ও বিভেদ।",
      "tag": "DRMC 24",
      "sub_questions": [
        {
          "label": "ক",
          "question": "হযরত উসমান (রা) কত খ্রিষ্টাব্দে জন্মগ্রহণ করেন?",
          "explanation": "হযরত ওসমান (রা) ৫৭৬ খ্রিষ্টাব্দে জন্মগ্রহণ করেন।"
        },
        {
          "label": "খ",
          "question": "কাকে এবং কেন ইসলামের ত্রাণকর্তা বলা হয়?",
          "explanation": "আবু বকর (রা) ইসলাম ধর্মকে ভয়াবহ বিপদ থেকে রক্ষা করে ত্রাণকর্তা হিসেবে পরিচিত পান। ইসলামের এক সংকটময় মুহূর্তে হযরত আবু বকর (রা) খিলাফতের দায়িত্বভার গ্রহণ করেন। তিনি মাত্র দুই বছর তিন মাস খলিফা পদে \"অধিষ্ঠিত থেকে ইসলাম ধর্ম ও মুসলিম রাষ্ট্রকে এক ভয়াবহ বিপদ হতে রক্ষা করেন। তার সময় ভন্ড নবিদের ধর্মীয় প্রতারণা, অরাজকতা ও বিশৃঙ্খলা এবং বিচ্ছিন্নতাবাদী আন্দোলন তিনি কঠোর হস্তে দমন করে রাষ্ট্রীয় সার্বভৌমত্ব অক্ষুণ্ণ রাখেন। তিনি খলিফা পদ লাভের পূর্বে ও পরে ইসলামের সেবায় জীবন পর্যন্ত উৎসর্গ করতে প্রস্তুত ছিলেন। এ জন্য তাকে ইসলামের ত্রাণকর্তা বলা হয়ে থাকে।"
        },
        {
          "label": "গ",
          "question": "উদ্দীপকে তোমার পঠিত কোন খলিফার প্রাথমিক জীবন ও প্রাথমিক সমস্যার বহিঃপ্রকাশ ঘটেছে? নিরূপণ করো।",
          "explanation": "উদ্দীপকের বর্ণনায় খলিফা হযরত আলি (রা)-এর প্রাথমিক জীবন ও প্রাথমিক সমস্যাসমূহের বহিঃপ্রকাশ ঘটেছে। খলিফা আলি (রা) ৬১০ খ্রিষ্টাব্দে মাত্র ১০ বছর বয়সে ইসলাম গ্রহণ করেন। মহানবি (স)-এর জীবদ্দশায় প্রায় প্রত্যেকটি যুদ্ধে অংশগ্রহণ করে তিনি বীরত্বের পরিচয় দিয়েছেন। মহানবি (স) তাকে বদর যুদ্ধে বীরত্বের জন্য জুলফিকার তরবারি এবং খায়বার যুদ্ধে অবদানের জন্য আসাদুল্লাহ উপাধি দেন। তার শাসনামলেই হযরত উসমান (রা)-এর হত্যার বিচার নিয়ে গোলযোগপূর্ণ অবস্থার সৃষ্টি হয়েছিল। এ সকল বিষয়গুলোই প্রকাশ পেয়েছে উদ্দীপকের বর্ণনায়। উদ্দীপকের 'আমেরিকান সোসাইটি অব মুসলিম' সংস্থার সভাপতি একজন - খলিফার প্রাথমিক জীবন ও খিলাফতের প্রাথমিক সমস্যা নিয়ে আলোচনা করেন। যা হযরত আলি (রা)-এর জীবনীর সাথে সাদৃশ্যপূর্ণ। কেননা আলি (রা) ছিলেন পুরুষদের মধ্যে সবচেয়ে কম বয়সে ইসলাম গ্রহণকারী ব্যক্তি।তিনি ছিলেন হাশেমি গোত্রের লোক। তাই ওসমান (রা)-এর সময় সুবিধাভোগী উমাইয়াদের প্ররোচনায় গোটা উমাইয়া গোত্র আলি (রা)-এর বিরুদ্ধাচারণ শুরু করে। আর আলি (রা)-এর প্রাথমিক জীবন ও খিলাফতের এ বিষয়গুলোই প্রকাশ পেয়েছে উদ্দীপকের বর্ণনায়।"
        },
        {
          "label": "ঘ",
          "question": "তুমি কি মনে করো উদ্দীপকে উক্ত বিদ্রোহের জের ধরেই ইসলামের প্রথম গৃহ যুদ্ধ সংঘটিত হয়েছিল? তোমার মতের পক্ষে যুক্তি দাও।",
          "explanation": "হ্যাঁ, উক্ত বিদ্রোহ তথা উসমান (রা)-এর হত্যার বিচার নিয়ে বিদ্রোহের, জের ধরেই ইসলামের প্রথম গৃহযুদ্ধ তথা উষ্ট্রের যুদ্ধ সংঘটিত হয়েছিল। ইসলামের প্রথম গৃহযুদ্ধ হলো উষ্ট্রের যুদ্ধ। এ যুদ্ধের প্রধান কারণ হলো ওসমান (রা)-এর হত্যার প্রতিশোধ গ্রহণের দাবি করা। আলি (রা) গোলযোগপূর্ণ এক পরিস্থিতিতে খিলাফতে আরোহণ করেন। আর এ সময়ই রাসুল (স)-এর বিশিষ্ট সাহাবি তালহা ও যুবায়ের (রা)-সহ উমাইয়া সমর্থক গোষ্ঠী ওসমান (রা)-এর হত্যার বিচার দাবি করে। এ দিকে ওসমান (রা)-এর হত্যার সাথে জড়িত ছিল কুফা, বসরা ও মিসরের বহু লোক। অপরাধীদের তাৎক্ষণিক শাস্তি দিলে ঐ অঞ্চলে বিদ্রোহ ছড়িয়ে পড়া ও খিলাফতের ভাঙন শুরুর আশঙ্কা ছিল। তাই আলি (রা) তাৎক্ষণিক উসমান (রা)-এর হত্যার বিচারের ব্যবস্থা গ্রহণে অস্বীকৃতি জানান। আর এতেই সৃষ্টি হয় বিশৃঙ্খল এক অবস্থা এবং শুরু হয় ইসলামের প্রথম গৃহযুদ্ধ। যার বর্ণনা উদ্দীপকেও লক্ষণীয়। উদ্দীপকে পূর্ববর্তী খলিফার হত্যার বিচারের দাবিতে ইসলামের প্রথম গৃহযুদ্ধ সংঘটিত হওয়ার কথা বলা হয়েছে। যা উষ্ট্রের যুদ্ধের প্রতি ইঙ্গিত করে। মূলত ওসমান (রা)-এর হত্যার বিচারের দাবিকেই কেন্দ্র করে হাশেমি ও উমাইয়াদের দ্বন্দ্ব শুরু হয়। যা একপর্যায়ে গৃহযুদ্ধে রূপ নেয়। -আর এ গৃহযুদ্ধে বিশিষ্ট সাহাবি তালহা, যুবায়ের ও আয়েশা (রা)-সহ বহু সাহাবি যুক্ত ছিলেন। মূলত খলিফা ওসমান (রা)-এর হত্যার বিচারের দাবি নিয়ে বিদ্রোহই ছিল এ যুদ্ধের মূল কারণ। সৈয়দ আমীর আলি তালহা ও যুবায়ের (রা)-কে আলি (রা) কর্তৃক কুফা, বসরার শাসনভার না দেওয়ায় আলি (রা)-এর বিরুদ্ধাচরণের কথা বলেন। কিন্তু এ মত গ্রহণযোগ্য নয়। কেননা শাসনভার গ্রহণের ইচ্ছা' থাকলে তারা আরো বহু আগেই এ বিষয়ে দাবি তুলতেন। সুতরাং বলা যায়, ওসমান (রা)-এর হত্যার বিচারের দাবি নিয়ে শুরু হওয়া বিদ্রোহ ছিল ইসলামের প্রথম গৃহযুদ্ধ তথা উষ্ট্রের যুদ্ধের মূল কারণ।"
        }
      ]
    },
    {
      "number": "8",
      "uddipok": "মীর মশাররফ হোসেনের বিষাদ সিন্দু উপন্যাসটি ১৮৯১ সালে প্রকাশিত হয়েছিল। ঐ উপন্যাসটি এক করুণ ঘটনাকে কেন্দ্র করে আবির্ভূত হয়েছিল। উপন্যাসের নায়ক এক হৃদয়বিদারক মৃত্যুর শিকার হয়েছিলেন। এমনকি এ উপন্যাসের নায়কের শিশুপুত্র এক ফোটা পানির জন্য তীর বিদ্ধ হয়ে মৃত্যুর স্বাদ গ্রহণ করেছিলেন। আর এ উপন্যাসের নায়কের ভ্রাতুষ্পুত্র শত্রুপক্ষের তীরের আঘাতে বিদ্ধ হয়ে মৃত্যুবরণ করেছিলেন। শত্রুপক্ষের ঘাতকেরা ঘৃণ্যতম নিষ্ঠুরতার জন্ম দিয়েছিল, যা এ কালজয়ী উপন্যাসের স্রষ্টা মীর মোশাররফ হোসেন তার শিল্পীর তুলির লেখনীতে তুলে ধরেছেন। তবে এই হৃদয়বিদারক ঘটনাটি পরবর্তীতে বিভিন্ন দ্বন্দ্ব-সংঘাতের জন্ম দিয়েছিল।",
      "tag": "DRMC 24",
      "sub_questions": [
        {
          "label": "ক",
          "question": "কে সর্বপ্রথম মুসলিম নৌবাহিনী গঠন করেন?",
          "explanation": "মুয়াবিয়া (রা) সর্বপ্রথম মুসলিম নৌবাহিনী গঠন করেন।"
        },
        {
          "label": "খ",
          "question": "খলিফা আব্দুল মালিককে রাজেন্দ্র বলা হয় কেন?",
          "explanation": "উমাইয়া খলিফা আবদুল মালিককে রাজেন্দ্র বা Father of kings বলা হয়। কারণ তার পরবর্তী চারজন খলিফাই ছিলেন তার পুত্র। খলিফা আবদুল মালিকের মৃত্যুর পর তার চার পুত্র পর্যায়ক্রমে উমাইয়া খিলাফতে অধিষ্ঠিত হন। তারা হলেন আল ওয়ালিদ (৭০৫-৭১৫ খ্রি.) সুলায়মান (৭১৫-৭১৭ খ্রি.), দ্বিতীয় ইয়াজিদ (৭২০-৭২৪ খ্রি.) এবং হিশাম (৭২৪-৭৪৩ খ্রি.)। তারা সুযোগ্য নেতৃত্ব দিয়ে উমাইয়া খিলাফতকে সমৃদ্ধির স্বর্ণশিখরে পৌছে দেন। ঐতিহাসিক পি. কে. হিট্টি বলেন, \"আবদুল, মালিক এবং তার উত্তরাধিকারী চার পুত্রের শাসনকালে দামেস্কের এ রাজবংশ শৌর্যবীর্য ও গৌরবের চরম শিখরে আরোহণ করে।\" এ কারণে আবদুল মালিককে রাজেন্দ্র বলা হয়।"
        },
        {
          "label": "গ",
          "question": "উদ্দীপকে তোমার গঠিত কোন ঘটনার ইঙ্গিত পাওয়া যায়? ব্যাখ্যা করো।",
          "explanation": "উদ্দীপকের ঘটনাটি পাঠ্যবইয়ের কারবালার ঘটনার সাথে সম্পর্কিত। ৬৮০ খ্রিস্টাব্দে সংঘটিত হওয়া কারবালার যুদ্ধ গোটা বিশ্বের ইতিহাসে এক মর্মান্তিক ঘটনা। মহানবি (স)-এর প্রিয়তম দৌহিত্র ইমাম হুসাইনের সাথে পাপাসক্ত প্রথম ইয়াজিদের মধ্যে এ যুদ্ধ সংঘটিত হয়। এ যুদ্ধে নিষ্ঠুর ইয়াজিদ খুবই করুণভাবে ইমাম হুসাইনকে অনেক স্বজনসহ হত্যা করে। উদ্দীপকে এ যুদ্ধের বর্ণনাই দেওয়া হয়েছে। উদ্দীপকে মীর মশাররফ হোসেনের রচিত 'বিষাদ সিন্ধু' গ্রন্থে কারবালার নির্মম কাহিনি তুলে ধরা হয়েছে। ৬৮০ খ্রিস্টাব্দে সংঘটিত হওয়া এ যুদ্ধে ইমাম হুসাইনের বাহিনীতে মাত্র ৭২ জন যুদ্ধক্ষম ব্যক্তি ছিলেন। অন্যদিকে, ইয়াজিদের বাহিনীতে সৈন্যসংখ্যা ছিল পাঁচ হাজারেরও বেশি। যুদ্ধে হুসাইনের ভ্রাতুষ্পুত্র কাশিম প্রথমে শাহাদাতবরণ করেন। পিপাসার্ত হুসাইন শিশুপুত্র আসগরকে নিয়ে ফোরাত নদীতে পানির জন্য অগ্রসর হলে আসগর তার কোলেই তীরবিদ্ধ হন। ফলে হুসাইন শেষবারের মতো শত্রুদের ওপর ঝাঁপিয়ে পড়েন। ইমাম হুসাইনের প্রচণ্ড বিক্রমে ইয়াজিদ বাহিনীর সেনারা ভীত হয়ে পালাতে থাকে। কিন্তু অকস্মাৎ একটি তীর হুসাইনের বক্ষ বিদীর্ণ করলে তিনি ধরাশায়ী হন। নিষ্ঠুর সীমার অর্ধমৃত হুসাইনের ঘাড়ের ওপর তরবারি চালিয়ে তার মস্তকটি বিচ্ছিন্ন করে। কারবালার প্রান্তরে বিয়োগান্তের এ ঘটনাটি শুধু ইসলামের ইতিহাসে নয় বরং গোটা বিশ্বের ইতিহাসে একটি মর্মান্তিক ঘটনা।"
        },
        {
          "label": "ঘ",
          "question": "উদ্দীপকের শেষোক্ত বক্তব্যটির সাথে তুমি কি একমত? সপক্ষে যুক্তি দাও।",
          "explanation": "কারবালা যুদ্ধের পরবর্তী সময়ে সংঘটিত বিভিন্ন দ্বন্দ্ব-সংঘাতে এটির প্রভাব প্রকাশ পাওয়ায় উদ্দীপকের শেষোক্ত বক্তব্যের সাথে আমি একমত। -ইসলামের ইতিহাসে কারবালার যুদ্ধ একটি মর্মান্তিক ঘটনা। ইসলামের পরবর্তী ইতিহাসে এর সুদূরপ্রসারী নেতিবাচক প্রভাব পরিলক্ষিত হয়। এ যুদ্ধের কারণে পরবর্তীতে উমাইয়া-হাশেমি দ্বন্দ্ব, শিয়া মতবাদ, হারবার যুদ্ধ, মক্কা অবরোধ, পারস্য জাতীয়তাবোধসহ বিভিন্ন দ্বন্দ্ব ও সংঘাত সৃষ্টি হয় যা উদ্দীপকেও লক্ষণীয়। উদ্দীপকের শেষোক্ত বর্ণনায় বলা হয়েছে, এই হৃদয়বিদারক ঘটনাটি পরবর্তীতে বিভিন্ন দ্বন্দ্ব-সংঘাতের জন্ম দিয়েছিল। কারবালা যুদ্ধের প্রভাব সম্পর্কিত এ মন্তব্যটি যথার্থ। কারবালা যুদ্ধের ফলে হাশেমি ও উমাইয়া বিরোধ তীব্র আকার ধারণ করে। কারবালার নির্মম হত্যাকান্ড শিয়া সম্প্রদায় সৃষ্টিতে মূখ্য ভূমিকা পালন করে। আর শিয়ারা উমাইয়াবিরোধী মতবাদ গঠন করে বলে মুসলমান-মুসলমান সংঘাত সৃষ্টি হয়। এ যুদ্ধের ফলে ইয়াজিদ হারবার আক্রমণ করে মদিনাবাসীকে পরাজিত করে এবং পবিত্র ভূমিকে নগণ্যভাবে অপমান করে। তাছাড়া ইয়াজিদ মক্কা অবরোধ করে সেখানে কাবাগৃহের বিভিন্ন স্থাপনা ধ্বংস সাধন করে। এছাড়াও কারবালা যুদ্ধ পারস্য জাতীয়তাবাদের উন্মেষ ঘটায়, যা পরবর্তীকালে উমাইয়াদের ধ্বংস সাধনে আব্বাসি বংশধরদের সহায়তা করে। পরিশেষে বলা যায়, কারবালার ঘটনা ইসলামের ইতিহাসে অত্যন্ত মর্মান্তিক ও হৃদয়স্পর্শী ঘটনা। আর এ ঘটনা পরবর্তীকালে সংঘটিত বিভিন্ন দ্বন্দ্ব- সংঘাত সৃষ্টিতে মূখ্য কারণ হিসেবে ভূমিকা পালন করে।"
        }
      ]
    },
    {
      "number": "9",
      "uddipok": "মুঘল সাম্রাজ্যের শেষ শাসক আওরঙ্গজেব একজন ন্যায়পরায়ণ শাসক হিসেবে দুর্নীতি, অনৈসলামিক ও অনৈতিক কাজ নিষিদ্ধ করেন। তিনি সর্বজনীন প্রশাসন প্রতিষ্ঠার নীতি গ্রহণ করেন। তিনি তাঁর সময়ের প্রায় ৮০ প্রকার বেআইনী কর রহিত করেন। তিনি যাকাত, উশর ইত্যাদি মুসলমানদের জন্য বাধ্যতামূলক করেন এবং অমুসলিমদের জন্য জিজিয়া কর পুনঃপ্রবর্তন করেন। এছাড়া ধর্মতত্ত্ব ও ইসলামি শিক্ষার প্রসারে তিনি নানা পদক্ষে গ্রহণ করেন। তবে তিনি দাক্ষিণাত্য অভিযান পরিচালনা করতে গিয়ে অস্ত্র হাতে তুলে নিয়েছিলেন। আর এ দাক্ষিণাত্য অভিযানেই অনেক মন্দির ধ্বংস করা হয় এবং মন্দিরের ধন-সম্পদ লুট করা হয়।",
      "tag": "DRMC 24",
      "sub_questions": [
        {
          "label": "ক",
          "question": "কাকে আরব বিশ্বের প্রথম রাজা বলা হয়?",
          "explanation": "মুয়াবিয়াকে আরব বিশ্বের প্রথম রাজা বলা হয়।"
        },
        {
          "label": "খ",
          "question": "কাকে 'আশীর্বাদের চাবি' বলা হয়? কেন বলা হয়?",
          "explanation": "ইরাকের বন্দিদের মুক্তিদানের জন্য খলিফা সুলায়মানকে আশীর্বাদের চাবি বলা হয়। উমাইয়া শাসনামলে ইরাকের শাসনকর্তা হাজ্জাজ বিন ইউসুফ কুফা ও বসরায় ইসলামের চতুর্থ খলিফা হযরত আলি (রা)-এর অনুসারীদের বিদ্রোহ দমন করেন। এ সময় তিনি হাজার হাজার মানুষকে বন্দি করে কারাগারে নিক্ষেপ করেন। খলিফা সুলায়মান ক্ষমতায় আরোহণের পর হাজ্জাজের বন্দিকৃত কয়েদিদের মুক্ত করে দেন। এ কারণে তাকে মিফতাহুল খায়র বা আশীর্বাদের চাবি বলা হয়"
        },
        {
          "label": "গ",
          "question": "উদ্দীপকের শাসকের সাথে খলিফা ওমর বিন আব্দুল আজিজ এর কর্মকান্ডের মিল কোথায়? ব্যাখ্যা করো।",
          "explanation": "উদ্দীপকের শাসকের সাথে খলিফা ওমর বিন আবদুল আজিজ-এর জনকল্যাণমূলক কর্মকাণ্ডের মিল রয়েছে। খলিফা ওমর বিন আবদুল আজিজ তার পূর্ববর্তী ও পরবর্তী সকল উমাইয়া শাসক থেকে চারিত্রিক গুণাবলি, ধর্ম পালন ও শাসনকার্যে একেবারেই পৃথক ছিলেন। তিনি ধার্মিক, দয়ালু, সুবিচারক, উদার, সরল ও শান্তি প্রিয় মানুষ ছিলেন। তিনি দুর্নীতিমুক্ত শাসন ব্যবস্থা প্রণয়ন করেন। জনগণের ওপর থেকে অতিরিক্ত কর রহিত করেন এবং ইসলাম ধর্ম প্রচারে বিশেষ অবদান রাখেন। উদ্দীপকের মুঘল সম্রাট আওরঙ্গজেবের ক্ষেত্রেও এ বিষয়গুলো লক্ষণীয়। উদ্দীপকের শাসক আওরঙ্গজেবের কর্মকান্ডের সাথে উমাইয়া খলিফা ওমর বিন আবদুল আজিজের কর্মকাণ্ডের মিল রয়েছে। তিনিও তার পূর্ববর্তী খলিফাদের কলুষিত নীতি ত্যাগ করে দুর্নীতিমুক্ত, ন্যায়নিষ্ঠ, গোত্রপ্রীতি ও স্বজনপ্রীতিমুক্ত একটি সর্বজনীন প্রশাসন প্রতিষ্ঠার নীতি গ্রহণ করেন। তিনি মাওয়ালিদের (অনারব মুসলিম) ওপর থেকে জিজিয়া ও খারাজ প্রত্যাহার করেন। মুসলমানদেরকে তিনি যাকাত ও উশর প্রদানের নির্দেশ দেন। এছাড়া তিনি ইসলামের প্রচারকরে ঘোষণা দেন যে, যে ব্যক্তি ইসলাম গ্রহণ করবে তাকে খারাজ ও জিজিয়া থেকে অব্যাহতি দেওয়া হবে। সুতরাং বলা যায় যে, মুঘল সম্রাট আওরঙ্গজেবের সাথে উমাইয়া খলিফা উমর বিন আবদুল আজিজের দুর্নীতিমুক্ত প্রশাসন প্রতিষ্ঠা, রাজস্ব সংস্কার এবং ইসলাম প্রচারমূলক কর্মকাণ্ডের মিল বিদ্যমান।"
        },
        {
          "label": "ঘ",
          "question": "উদ্দীপকটি অনেকাংশেই উক্ত শাসকের কর্মকাণ্ডের সমর্থন করে না- মতামত দাও।",
          "explanation": "উদ্দীপকটি অনেকাংশেই উক্ত শাসকের অর্থাৎ উমর বিন আবদুল আজিজের কর্মকাণ্ডকে সমর্থন করে না- উক্তিটি যথার্থ। উদ্দীপকে লক্ষ করা যায় যে, মুঘল সম্রাট দাক্ষিণাত্যে সমর অভিযান পরিচালনা করতে গিয়ে অস্ত্র হাতে নিয়েছেন। এই দাক্ষিণাত্য অভিযানের সময় অনেক মন্দির ধ্বংস এবং মন্দিরের ধন-সম্পদ লুট করা হয়। এই বিষয়গুলোর সাথে উমাইয়া খলিফা ওমর বিন আবদুল আজিজের কর্মকাণ্ডের বৈসাদৃশ্য পরিলক্ষিত হয়। আবদুল আজিজ তার শাসনামলে কোনো সামরিক অভিযান পরিচালনা করেননি এবং কোনো মন্দিরও ধ্বংস করেননি। খলিফা ওমর বিন আবদুল আজিজ সাম্রাজ্যবাদী নীতি পরিহার করেন। এ কারণে তিনি সাম্রাজ্য বিস্তারের জন্য কোনো সামরিক অভিযান প্রেরণ করেননি। বরং তিনি পূর্বে পরিচালিত অভিযানসমূহ বন্ধ করে দেন। এ সময় মুসলিম সেনাবাহিনী কনস্টান্টিনোপল বিজয়ের দ্বারপ্রান্তে এসে পৌঁছালেও তিনি সেখান থেকে অবরোধ তুলে নেন। তিনি সাম্রাজ্যবাদী নীতি পরিহার করে সাম্রাজ্যে সংহতি বিধানে মনোযোগ দেন। এছাড়া তিনি গোঁড়া মুসলিম হলেও আওরঙ্গজেবের মতো কোনো মন্দির ধ্বংস করেননি। তিনি নিজেকে খলিফার চেয়ে মুসলমান ভাবতে বেশি পছন্দ করতেন। তিনি ইসলাম ধর্মে ধর্মান্তরিতদের বিশেষ সুবিধা প্রদানের ঘোষণা দিলে পারস্য, ইফরিকিয়া (উত্তর আফ্রিকা) মিসর প্রভৃতি অঞ্চলের বহুলোক ইসলাম গ্রহণে উদ্বুদ্ধ হয়। তিনি মুসলমানদের বিশেষ সুযোগ সুবিধা দিলেও অমুসলিমদের প্রতি অবিচার করেননি। তার শাসনকালে নতুন মন্দির এবং গির্জা নির্মাণ নিষিদ্ধ থাকলেও পুরোনোগুলো ধ্বংস করা হয়নি। পরিশেষে বলা যায় যে, উদ্দীপকের মুঘল সম্রাট আওরঙ্গজেবের সাথে উমাইয়া খলিফা ওমর বিন আবদুল আজিজের কিছু ক্ষেত্রে মিল থাকলেও সাম্রাজ্যবাদী নীতি এবং অমুসলিম নীতির ক্ষেত্রে উভয়ের মধ্যে কোনো মিল নেই।"
        }
      ]
    },
    {
      "number": "10",
      "uddipok": "স্বৈরতান্ত্রিক মনোভাবের অধিকারী প্রেসিডেন্ট সাদ্দাম হোসেন বিভিন্ন গুণাবলির অধিকারী হলেও তার মধ্যে প্রবল সন্দেহ প্রবণতা ছিল। রাজনৈতিক স্বার্থ হাসিলের জন্য অনেক ঘনিষ্ঠ প্রতিদ্বন্দ্বীকে তিনি নির্মমভাবে সরিয়ে দেন। আসলে ইরাকের জটিল রাজনৈতিক অবস্থা, জাতিগত বিদ্বেষ, বিভিন্ন গোষ্ঠী ও সম্প্রদায়ের আত্মকলহ তাকে কঠোর হতে বাধ্য করেছিল। সাদ্দাম হোসেন বিভিন্ন কৌশলে শতধাবিভক্ত ইরাকিদের একত্রিত করে দীর্ঘমেয়াদি শাসন করতে সক্ষম হন।",
      "tag": "DRMC 24,DB 17",
      "sub_questions": [
        {
          "label": "ক",
          "question": "আল মনসুর শব্দের অর্থ কী?",
          "explanation": "'আল মনসুর' শব্দের অর্থ 'বিজয়ী'।"
        },
        {
          "label": "খ",
          "question": "সালাউদ্দিন আইয়ুবীকে গাজী বলা হয় কেন?",
          "explanation": "প্রশাসনিক কাঠামোকে সুবিন্যস্ত ও সুদৃঢ় করার জন্য খলিফা আল মনসুর বাগদাদে রাজধানী স্থাপন করেছিলেন। বাগদাদ দজলা (টাইগ্রিস) নদীর পশ্চিম তীরে মনোমুগ্ধকর প্রাকৃতিক পরিবেশে অবস্থিত। এটা ছিল স্বাস্থ্যকর, সাম্রাজ্যের মধ্যস্থল এবং অধিকতর নিরাপদ স্থান। নদীর তীরে অবস্থানের ফলে এ নগরীর সাথে নৌপথে সিরিয়া, মেসোপটেমিয়া, আর্মেনিয়া ও সাম্রাজ্যের অন্যান্য স্থানের যোগাযোগ সহজ ছিল। এছাড়া এখান থেকে অন্যান্য দেশ এমনকি সুদূর চীনের সাথেও যোগাযোগ স্থাপন সম্ভবপর হয়েছিল। তাছাড়া এতে আন্তঃবাণিজ্য ও বহির্বাণিজ্যে ব্যাপক সাফল্যের সম্ভাবনা ছিল। এসব কারণে খলিফা মনসুর বাগদাদে রাজধানী স্থাপন করেছিলেন।"
        },
        {
          "label": "গ",
          "question": "উদ্দীপকে প্রতিদ্বন্দ্বীর প্রতি আচরণ খলিফা আল মনসুর এর কোন কর্মকাণ্ডের অনুরূপ? ব্যাখ্যা করো।",
          "explanation": "উদ্দীপকে বর্ণিত প্রতিদ্বন্দ্বীর প্রতি আচরণ আব্বাসি খুলিফা আল মনসুরের হযরত আলি (রা)-এর বংশধরদের প্রতি দুর্ব্যবহারের অনুরূপ। হযরত আলি (রা) ও তার স্ত্রী রাসুল (স)-এর মেয়ে ফাতিমার বংশধররা আব্বাসি বংশের উত্থানের সময় গুরুত্বপূর্ণ ভূমিকা রাখে। এরপরও খলিফা আল মনসুর তাদেরকে সুনজরে দেখেননি। আলির বংশধরদের প্রতি মানুষের অসীম ভক্তি ও শ্রদ্ধার জন্য তিনি নিজ বংশের শাসনের স্থায়িত্বের ব্যাপারে উদ্বিগ্ন হয়ে ওঠেন এবং তাদের ধ্বংস সাধনে তৎপর হন। তার এই প্রতিহিংসামূলক কাজের প্রতিফলন উদ্দীপকে উল্লেখিত প্রেসিডেন্ট সাদ্দাম হোসেনের মধ্যেও লক্ষণীয়। সাদ্দাম হোসেন দেশপ্রেমসহ বিভিন্ন গুণের অধিকারী ছিলেন। কিন্তু তার মধ্যে প্রবল সন্দেহপ্রবণতা ছিল। রাজনৈতিক স্বার্থ হাসিলের জন্য তিনি প্রতিদ্বন্দ্বীদের নির্মমভাবে সরিয়ে দেন। খলিফা মনসুরের ক্ষেত্রেও এমনটি দেখা যায়। উমাইয়াদের পতনের পর আলি (রা)-এর বংশধর ইমাম হাসানের প্রপৌত্র মুহাম্মদ সিংহাসনে আরোহণের ন্যায়সংগত অধিকারী ছিলেন। এ কারণে আলি ও ফাতিমার বংশের লোকদের ভবিষ্যৎ প্রতিদ্বন্দ্বী মনে করে আল মনসুর তাদের ওপর অমানবিক নির্যাতন চালান। ফলে মুহাম্মদ ও তার ভাই ইব্রাহিম মদিনা ও বসরায় বিদ্রোহ ঘোষণা করেন।খলিফা আল মনসুর তাদেরকে পরাজিত করে নির্মমভাবে হত্যা করেন। তিনি মদিনায় বসবাসরত ইমাম হাসান (রা) ও হুসেন (রা)-এর পরিবারবর্গের সব সম্পদ বাজেয়াপ্ত করেন। এমনকি ইমাম জাফর সাদিক, ইমাম আবু হানিফা ও ইমাম মালিকের সঙ্গেও দুর্ব্যবহার করেন। সুতরাং দেখা যায়, প্রতিদ্বন্দ্বীর প্রতি সাদ্দাম হোসেনের আচরণ খলিফা মনসুরের আলি বংশীয়দের প্রতি দুর্ব্যবহারকেই মনে করিয়ে দেয়।"
        },
        {
          "label": "ঘ",
          "question": "দীর্ঘমেয়াদী শাসন কায়েমে সাদ্দাম হোসেন এর চেয়ে আল মনসুর আরও দূরদর্শী ছিলেন- উক্তিটি মূল্যায়ন করো।",
          "explanation": "খলিফা আল মনসুর নানা দূরদর্শী পদক্ষেপ গ্রহণ করে সাম্রাজ্যকে একটি সুদৃঢ় ভিত্তির ওপর প্রতিষ্ঠিত করেছিলেন, যা উদ্দীপকে বর্ণিত সাৰাম হোসেনের চেয়ে অধিক বিচক্ষণতার পরিচায়ক। খলিফা আল মনসুর ৭৫৪ খ্রিষ্টাব্দে সিংহাসনে আরোহণ করে আব্বাসি আন্দোলনের গুরুত্বপূর্ণ নেতা আব্দুল্লাহ এবং আবু মুসলিম খোরাসানিকে হত্যা করেন। তিনি খারেজি ও আলি (রা)-এর সমর্থকদের বিদ্রোহসহ অন্যান্য বিদ্রোহ কঠোরভাবে দমন করে রাজ্য বিস্তারে মনোনিবেশ করেন। আল মনসুরের সময় তাবারিস্তান, গিলান, এশিয়া মাইনর ও আফ্রিকার বিশাল অঞ্চলে আব্বাসি শাসন প্রতিষ্ঠিত হয়। অর্থাৎ তিনি আব্বাসি খিলাফতকে সুদৃঢ় ভিত্তির ওপর প্রতিষ্ঠিত করার পাশাপাশি সাম্রাজ্য বিস্তার করেন। কিন্তু সাদ্দাম হোসেনের ক্ষেত্রে সঙ্গত কারণেই রাজ্য বিস্তারের দিকটি অনুপস্থিত। উদ্দীপকে বলা হয়েছে, রাজনৈতিক স্বার্থ হাসিলের জন্য প্রেসিডেন্ট সাদ্দাম হোসেন তার প্রতিদ্বন্দ্বীদের সরিয়ে দেন। তিনি অনেক কঠোর সিদ্ধান্ত গ্রহণ করে ইরাকের পরিস্থিতি স্বাভাবিক করার চেষ্টা করেন। এসব বিষয় খলিফা আল মনসুরের গৃহীত পদক্ষেপেও রয়েছে। তবে আব্বাসি খলিফা আল মনসুর এক্ষেত্রে আরও বাস্তবধর্মী ও দূরদর্শী সিদ্ধান্ত গ্রহণ করেছিলেন। তিনি অভ্যন্তরীণ বিদ্রোহ ও বিরোধিতার মূলোৎপাটন করে তার বংশকে শত্রুমুক্ত করেন। প্রশাসনিক কাঠামোকে সুবিন্যস্ত ও সুদৃঢ় করার লক্ষ্যে তিনি ৭৬২ খ্রিস্টাব্দে দামেস্ক থেকে বাগদাদে রাজধানী স্থানান্তর করেন। সামরিক শক্তিই সাম্রাজ্যের মূলভিত্তি- এ ধারণাকে নীতি হিসেবে গ্রহণ করে আল মনসুর একটি প্রশিক্ষিত ও শক্তিশালী সেনাবাহিনী গঠন করেন। সংখ্যাগরিষ্ঠ মুসলমানদের বিশ্বাস সুন্নি মতাদর্শকে তিনি রাষ্ট্রীয় মর্যাদা দেন। এছাড়া জ্ঞান-বিজ্ঞানের পৃষ্ঠপোষকতার ক্ষেত্রে আল মনসুর উদার ছিলেন। তার রাজত্বকালে গণিতশাস্ত্রের উৎকর্ষ সাধিত হয়। ব্যবসা-বাণিজ্য ও কৃষিকাজের উন্নয়নে তিনি নানা পদক্ষেপ গ্রহণ করেন। তিনি বহু নগর, সরাইখানা, রাজপথ, শিক্ষাপ্রতিষ্ঠান ও চিকিৎসালয় নির্মাণ করেন। এভাবে আব্বাসি শাসনামলে মুসলিম সভ্যতার যে অপূর্ব বিকাশ ঘটেছিল, আল মনসুর তার শুভসূচনা করেন। উপরের আলোচনায় প্রমাণিত হয়, খলিফা আল মনসুর ঠান্ডা মাথায় তার সব প্রতিদ্বন্দ্বীকে দমন করেছিলেন। এর ফলেই আব্বাসি শাসন প্রায় ৫০০ বছর স্থায়ী হয়েছিল। আল মনসুর আধুনিক ইরাকের নেতা সাদ্দাম হোসেনের মতো এত অস্থিরচিত্ত ছিলেন না। সুতরাং বলা যেতে পারে, দীর্ঘমেয়াদি শাসন কায়েমের বিষয়ে সাদ্দামের চেয়ে আল মনসুর অনেক বেশি দূরদর্শী ছিলেন।"
        }
      ]
    },
    {
      "number": "11",
      "uddipok": "একদল জ্ঞানপিপাসু ব্যক্তিবর্গের পৃষ্ঠপোষকতায় ঢাকায় 'এশিয়াটিক সোসাইটি অব বাংলাদেশ' প্রতিষ্ঠিত হয়। জ্ঞান-বিজ্ঞানের চর্চার জন্য এখানে প্রাচীন গ্রন্থাবলি সংরক্ষণ, করা হয়। এই প্রতিষ্ঠানটি নতুন নতুন গবেষণার কাজেও পৃষ্ঠপোষকতা দিয়ে থাকে। কিন্তু সরকারি প্রতিষ্ঠান না হওয়ায় গবেষণায় যথাযথ সহযোগিতা দিতে অক্ষম।",
      "tag": "DCC 24,DRMC 24,DB, RB, JB 22",
      "sub_questions": [
        {
          "label": "ক",
          "question": "খলিফা আল মামুনের স্ত্রীর নাম কী ছিল?",
          "explanation": "খলিফা আল মামুনের স্ত্রীর নাম ছিল বুরান।"
        },
        {
          "label": "খ",
          "question": "আল মামুনের প্রতি পারসিকদের সমর্থনদানের কারণ ব্যাখ্যা করো",
          "explanation": "আল মামুনের মা পারস্যবাসী হওয়ার কারণে পারসিকরা আল- মামুনকে সমর্থন করেন। পিতা হারুন এবং মাতা জুবাইদার দিক থেকে আমিন ছিলেন খাঁটি আরব বংশোদ্ভূত। অন্যদিকে আল মামুনের মাতা ছিলেন পারস্য ক্রীতদাসী মারাজিল। এ কারণে মামুনকে পারসিকরা ভাগ্নে মনে করত। স্বভাবতই ভাগ্নের বিজয়কে নিজেদের বিজয় মনে করে পারসিকরা আল-মামুনকে সমর্থন করেন।"
        },
        {
          "label": "গ",
          "question": "উদ্দীপকের প্রতিষ্ঠানটির কর্মকান্ডের সাথে আল মামুনের কোন প্রতিষ্ঠানের সাদৃশ্য লক্ষ করা যায়? ব্যাখ্যা করো।",
          "explanation": "উদ্দীপকের প্রতিষ্ঠানটির কর্মকান্ডের সাথে আব্বাসি খিলাফতের জ্ঞান- বিজ্ঞান চর্চার কেন্দ্রে বায়তুল হিকমার মিল রয়েছে। আব্বাসি খলিফা আল মামুনের নির্মিত বায়তুল হিকমা ছিল আব্বাসিদের গৌরবোজ্জ্বল যুগের অন্যতম প্রতীক। জ্ঞান-বিজ্ঞানকে প্রাতিষ্ঠানিক রূপ প্রদানের জন্য তিনি ৮৩০ খ্রিষ্টাব্দে বাগদাদে এই জগদ্বিখ্যাত প্রতিষ্ঠানটি নির্মাণ করেন। জ্ঞান বিকাশের জন্য তিনি এই প্রতিষ্ঠানটিতে গ্রন্থাগার, শিক্ষায়তন ও অনুবাদ কেন্দ্র এই তিনটি পৃথক বিভাগ স্থাপন করেন। উদ্দীপকেও আমরা এ বিষয়ের প্রতিফলন লক্ষ করি। উদ্দীপকে বলা হয়েছে, একদল জ্ঞানপিপাসু ব্যক্তিবর্গের পৃষ্ঠপোষকতায় ঢাকায় 'এশিয়াটিক সোসাইটি অব বাংলাদেশ' প্রতিষ্ঠিত হয়। জ্ঞান- বিজ্ঞানের চর্চার জন্য এখানে প্রাচীন গ্রন্থাবলি সংরক্ষণ করা হয়। এই প্রতিষ্ঠানটি নতুন নতুন গবেষণার কাজেও পৃষ্ঠপোষকতা দিয়ে থাকে। এ প্রতিষ্ঠানের মতোই আব্বাসি খলিফা আল মামুনের প্রতিষ্ঠিত বায়তুল হিকমা গ্রিক, রোমান, পারসিক প্রভৃতি ভাষার প্রাচীন গ্রন্থাবলি সংগ্রহ, সংরক্ষণ ও গবেষণা কাজে বিশেষ অবদান রাখে। এতে তিনটি বিভাগ ছিল, যথা- গ্রন্থাগার, মিলনায়তন ও অনুবাদ কার্যালয়। হুনায়ন ইবনে ইসহাক নামে একজন সুপণ্ডিতকে এ প্রতিষ্ঠানের তত্ত্বাবধায়ক নিযুক্ত করা হয়। তার চেষ্টায় এরিস্টটল, গ্যালিলিও, প্লেটো প্রমুখ পণ্ডিতের গ্রন্থগুলো আরবিতে অনূদিত হয়। পরবর্তী সময়ে ইউরোপে রেঁনেসার সূচনায় এসব অনুবাদ কর্ম ভূমিকা রেখেছিল। সুতরাং দেখা যায়, উদ্দীপকের প্রতিষ্ঠানটির কর্মকাণ্ডে বায়তুল হিকমার কর্মকান্ডের প্রতিফলন ঘটেছে।"
        },
        {
          "label": "ঘ",
          "question": "আব্বাসি খিলাফতে শিক্ষা সংস্কৃতির উন্নয়নে আল মামুন প্রতিষ্ঠিত প্রতিষ্ঠানটির অবদান এশিয়াটিক সোসাইটির তুলনায় বেশি ছিল- বিশ্লেষণ করো।",
          "explanation": "খলিফা আল মামুনের প্রতিষ্ঠিত বায়তুল হিকমা জ্ঞান-বিজ্ঞান চর্চায় বহুমুখী অবদান রেখেছে, যা এশিয়াটিক সোসাইটির তুলনায় বেশি ছিল। খলিফা মামুন প্রতিষ্ঠিত বায়তুল হিকমা ছিল একটি বৈশ্বিক প্রতিষ্ঠান। তিনি এই প্রতিষ্ঠানের উন্নয়নে ব্যাপক পৃষ্ঠপোষকতা দান করেন। যার ফলে গবেষণা, জ্ঞান-বিজ্ঞান চর্চা ও সাম্রাজ্যের সাংস্কৃতিক উন্নয়নে এটি বিশেষ অবদান রাখতে সক্ষম হয়। আর এ কারণেই জ্ঞান-বিজ্ঞানের উন্নয়নে উদ্দীপকের যা এশিয়াটিক, সোসাইটির চেয়ে বায়তুল হিকমা অনেক বেশি অবদান রেখেছে। মামুনের প্রত্যক্ষ সহায়তায় বায়তুল হিকমা এথেন্স, আলেকজান্দ্রিয়া, সিরিয়া, এশিয়া মাইনরসহ অনেক স্থান থেকে বহু মূল্যবান প্রাচীন গ্রন্থ সংগ্রহ করে সেগুলো আরবিতে অনুবাদের ব্যবস্থা করে। ফলে প্রাচীন বিশ্বের শ্রেষ্ঠ দার্শনিক এরিস্টটল ও প্লেটোর পুস্তকগুলো এবং গ্যালেন, ইউক্লিড, টলেমি প্রমুখ মনীষীদের বৈজ্ঞানিক গ্রন্থাবলি আরবিতে অনূদিত হয়। বায়তুল হিকমার অনুবাদকারীদের গ্রন্থের ওজনে স্বর্ণমুদ্রা পারিশ্রমিক দেওয়া হতো। এ সব অনুবাদকের সাহায্যে বায়তুল হিকমা গ্রিক প্রন্ডিতগণের আজীবনের সাধনা ও গবেষণার ফলাফল ধরে রাখতে সক্ষম হয়। বস্তুত মুসলমানরা অনুবাদের মাধ্যমে এ সব বিশ্ববিখ্যাত পণ্ডিতের গবেষণাকর্ম রক্ষা না করলে পৃথিবী হতে এগুলো বিলুপ্ত হয়তো হয়ে যেত। বায়তুল হিকমার অনুবাদকর্মের মাধ্যমে প্রাচীন সভ্যতার জ্ঞান-বিজ্ঞানের গ্রন্থগুলো নবজীবন লাভ করে। উপরের আলোচনার আলোকে বলা যায়, আব্বাসি খিলাফতে জ্ঞান-বিজ্ঞান ও সাংস্কৃতিক উন্নয়নে বায়তুল হিকমা অসাধারণ ভূমিকা পালন করে, যার তুলনায় উদ্দীপকের এশিয়াটিক সোসাইটির অবদান খুবই কম।"
        }
      ]
    }
  ]
}