{
  "title": "নেত্রকোণা সরকারি কলেজ ২০২৩",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "সম্প্রতি উত্তরায়ন রাজ্যের পাহাড়ি অনালে একটি প্রাচীন সভ্যতার সন্ধান পাওয়া যায়। ইতিহাসবিদগণ মনে করেন যে, এটি খুব উন্নত সভ্যতা ছিল। প্রাপ্ত উপাদানসমূহ বিশ্লেষণ করে তারা অভিমত প্রকাশ করেছেন যে, ঐ সভ্যতার মানুষ লেখাপড়া জানত এবং তারা একটি বিশেষ ধরনের লিখন পদ্ধতি আবিষ্কার করে। চিত্রের মাধ্যমে ফুটিয়ে তোলা এ লিখন পদ্ধতি কয়েকটি ধাপে বিকশিত হয়ে পূর্ণতা লাভ করে। তারা বসবাসের জন্য সুন্দর বাড়ি-ঘর তৈরি করেনি, কিন্তু ধর্মীয় কারণে সুন্দর স্থাপত্য শিল্প, ভাস্কর্য, চারুকলা প্রভৃতির উদ্ভাবন ও প্রসার ঘটায়। তাদের সকল কর্মে দেবতাদের সন্তুষ্টি বিধানের প্রবণতা পরিলক্ষিত হয়।",
      "tag": "NGC 23",
      "sub_questions": [
        {
          "label": "ক",
          "question": "কে মিসরকে নীল নদের দান বলেছেন?",
          "explanation": "ইতিহাসের জনক হেরোডোটাস মিসরকে নীল নদের দান বলেছেন।"
        },
        {
          "label": "খ",
          "question": "মিসরকে নীল নদের দান বলা হয়েছে কেন? ব্যাখ্যা করো।",
          "explanation": "নীল নদ প্রাচীন মিসরীয় সভ্যতার বিকাশে প্রধান ভূমিকা রাখায় মিসরকে নীল নদের দান বলা হয়। কৃষিসহ দৈনন্দিন কাজে প্রাচীন মিসরীয়দের ব্যবহৃত পানির প্রধান উৎস ছিল নীল নদ। প্রতিবছর বন্যার পর নীলনদের অববাহিকা অঞ্চলে উর্বর পলিমাটির আস্তরণ পড়ত। এ পলিমিশ্রিত উর্বর জমিতে প্রচুর ফসল উৎপাদিত হতো। এছাড়া মিসরীয়দের লিখন পদ্ধতি ও পঞ্জিকা উদ্ভাবন, জ্যোতির্বিদ্যা চর্চা, নৌপরিবহন ইত্যাদি ক্ষেত্রেও নীল নদের ভূমিকা ছিল। এভাবে মিসরীয় সভ্যতার বিকাশ ও উন্নতির মূলে ছিল নীল নদ। এসব কারণে দেশটিকে নীল নদের দান বলা হয়।"
        },
        {
          "label": "গ",
          "question": "উদ্দীপকে উল্লেখিত সভ্যতার লিখন পদ্ধতির সাথে প্রাচীন মিসরীয়দের উদ্ভাবিত লিখন পদ্ধতির সাদৃশ্য কতটুকু? ব্যাখ্যা করে।",
          "explanation": "উদ্দীপকে উল্লেখিত সভ্যতার লিখনপদ্ধতির সাথে প্রাচীন মিসরীয়দের উদ্ভাবিত লিখন পদ্ধতির পুরোপুরি সাদৃশ্য রয়েছে। মানব সভ্যতায় মিসরীয়দের গুরুত্বপূর্ণ অবদান হলো লিখন পদ্ধতির উদ্ভাবন। তাদের উদ্ভাবিত লিখন পদ্ধতি হায়ারোগ্লিফিক নামে পরিচিত। গ্রিক ভাষা থেকে আসা হায়ারোগ্লিফিক শব্দটির অর্থ পবিত্র লিপি। এটি এক ধরনের চিত্রভিত্তিক লিখন পদ্ধতি। উদ্দীপকে বর্ণিত লিখন পদ্ধতিতে এ লিপিরই ইরিগত রয়েছে। উদ্দীপকে বলা হয়েছে, উত্তরায়ন রাজ্যে একটি প্রাচীন সভ্যতার সন্ধান পাওয়া গেছে। ঐ সভ্যতার মানুষ চিত্রভিত্তিক লিখন পদ্ধতি আবিষ্কার করে। তাদের এ লিখন পদ্ধতি কয়েকটি ধাপে বিকশিত হয়। অনুরূপভাবে প্রাক-রাজবংশীয় যুগে (খ্রিস্টপূর্ব ৫০০০ থেকে ৩২০০ অব্দ) মিসরীয়। লিপির উদ্ভব হয়। তখন মিসরীয়রা তাদের বস্ত্রব্য ছবি এঁকে প্রকাশ করত। যেমন- সূর্যকে বোঝাতে গোল বৃত্তের মাঝখানে তারা একটি বিন্দু বসিয়ে দিত। হ্রদ বোঝাতে পানির ঢেউ আঁকত। অবশ্য এই ছবির সাহায্যে মনের ভাব সম্পূর্ণভাবে প্রকাশ করা যেত না। তাই পরবর্তী সময়ে ছবি বা চিত্রের আরো উন্নয়ন ঘটে এবং সম্পূর্ণ মনের ভাব। প্রকাশের জন্য একটি বিশেষ চিহ্নের ব্যবহার শুরু হয়। ছবি বা চিত্রভিত্তিক এ লিখন পদ্ধতিই হায়ারোগ্লিফিক লিপি। হায়ারোগ্লিফিক লিখন পদ্ধতি বিবর্তনের মাধ্যমে চূড়ান্ত রূপে পৌঁছতে তিনটি পর্যায় পার করেছে, যথা- চিত্রভিত্তিক (Pictographic), অক্ষয়ভিত্তিক (Syllabic) এবং বর্ণভিত্তিক (Alphabatic)। উদ্দীপকে উল্লেখিত লিখন পদ্ধতিও বিবর্তনের মাধ্যমে পূর্ণাঙ্গ রূপ লাভ করেছে। সুতরাং বলা যায়, উদ্দীপকের লিখন পদ্ধতির সাথে মিসরীয়দের হায়ারোগ্লিফিক লিখন পদ্ধতির পরোপরি মিল রয়েছে।"
        },
        {
          "label": "ঘ",
          "question": "উদ্দীপকের আলোকে মিসরীয়দের সকল অবদানে ধর্মের প্রভাব বিশ্লেষণ করো।",
          "explanation": "উদ্দীপকে বর্ণিত সভ্যতার মতো মিসরীয়দের স্থাপত্য শিল্প, ভাস্কর্য, চারুকলাসহ সব ক্ষেত্রেই ধর্মের বিশেষ প্রভাব দেখা যায়। প্রাগৈতিহাসিক সময় থেকে মিসরীয়দের ধর্ম ছিল বহু ঈশ্বরবাদী। কালক্রমে তাদের মধ্যে একেশ্বরবাদের উন্মেষ ঘটেছিল। মিসরীয়রা বিভিন্ন ধরনের প্রাকৃতিক দুর্যোগ থেকে নিজেদের রক্ষা করা এবং প্রাকৃতিক শক্তির (যেমন- সূর্য, চন্দ্র, ঝড়) অনুগ্রহ লাভের আশায় নানা ধরনের দেব দেবীর পূজো করত। তাদের সব কাজকর্মে দেবতার সন্তুষ্টি লাভের আকাঙ্ক্ষা কাজ করত। ফলে সভ্যতার বিকাশে মিসরীয়রা যেসব ক্ষেত্রে অবদান রেখেছে সেগুলোর প্রত্যেকটিতে ধর্মীয় প্রভাব ছিল। উদ্দীপকে বর্ণিত সভ্যতার মানুষের ওপরও প্রবল ধর্মীয় প্রভাব চোখে পড়ে। উদ্দীপকে বলা হয়েছে, উত্তরায়ন রাজ্যের পাহাড়ি অঞ্চলে প্রাপ্ত একটি প্রাচীন সভ্যতার নিদর্শন থেকে জানা যায়; ঐ সভ্যতার লোকেরা ধর্মীয় কারণে সুন্দর সুন্দর স্থাপত্য, ভাস্কর্য প্রভৃতি শিল্পের বিকাশ ঘটায়। একইভাবে মিসরীয়দের ধর্মীয় বিশ্বাস মতে মানুষের মৃত্যুর পর তার শরীরে আত্মা ফিরে আসে। কিন্তু দেহ পচে গেলে আত্মার ফিরে আসতে সমস্যা হয়। তাই মিসরীয়রা মৃতদেহের পচন রোধের জন্য মমি তৈরি করে। মমি সংরক্ষণের জন্য তারা বড় বড় পাথর কেটে বিশাল আকৃতির পিরামিড তৈরি করে। পিরামিড প্রাচীন মিসরীয় স্থাপত্যের প্রধান নিদর্শন। পিরামিড এবং উপাসনার জন্য নির্মিত মন্দিরের প্রবেশপথের সৌন্দর্য বৃদ্ধির জন্য ভাস্কর্য স্থাপন করা হতো। ভাস্কর্যে ধর্মীয় প্রতীক ব্যবহার করা হতো। মিসরীয় শিল্পীরা মন্দিরের দেয়াল সাজাতে তাদের মনের মাধুরী মিশিয়ে সমুদ্রের ঢেউ, ফুটন্ত ফুল, ভূমি কর্ষণরত কৃষক প্রভৃতির মনোমুগ্ধকর ছবি আঁকত। মিসরীয়দের দর্শনের সঙ্গে ধর্মের ঘনিষ্ঠ সম্পর্ক ছিল। পারলৌকিক চিন্তা এবং নীতিবোধ ছিল তাদের দর্শনের প্রধান আলোচ্য বিষয়। প্রাচীন মিসরীয় সাহিত্যেরও সৃষ্টি হয় ধর্মীয় আচার-অনুষ্ঠান, পৌরাণিক কাহিনি, জাদু-টোনা প্রভৃতির মাধ্যমে। প্রাথমিক পর্যায়ে মিসরীয়দের চিকিৎসাবিদ্যাও ধর্ম এবং জাদুবিদ্যার ওপর প্রতিষ্ঠিত ছিল। অবশ্য পরে তারা ধর্মীয় প্রভাবমুক্ত উন্নত চিকিৎসাপদ্ধতি গড়ে তুলেছিল। উপরের আলোচনায় দেখা যায়, প্রাচীন মিসরীয় সভ্যতার স্থাপত্য, সাহিত্য, দর্শনসহ নানাক্ষেত্রে ধর্মের প্রভাব রয়েছে। সুতরাং বলা যায়, সভ্যতার বিকাশে তারা যেসব ক্ষেত্রে অবদান রেখেছে সেগুলোর প্রায় প্রত্যেকটিতেই ধর্মের প্রভাব বিদ্যমান।"
        }
      ]
    },
    {
      "number": "2",
      "uddipok": "তিনদিকে সমুদ্রবেষ্টিত কোরিয়া উপদ্বীপ একটি অনুর্বর অঞ্চল। একসময় শহরের কিছু লোকজন ব্যবসা-বাণিজ্য করলেও গ্রামের লোকদের পশুপালন বা মাছ শিকার ছাড়া অন্য কোনো কাজের উপায় ছিল না। জীবন-জীবিকার জন্য তারা চুরি, ডাকাতি, প্রতারণা ও লুটতরাজ করতে বাধ্য হতো।",
      "tag": "NGC 23",
      "sub_questions": [
        {
          "label": "ক",
          "question": "'জাজিরাতুল আরব' অর্থ কী?",
          "explanation": "'জাজিরাতুল আরব' শব্দের অর্থ আরব উপদ্বীপ।"
        },
        {
          "label": "খ",
          "question": "উটকে 'মরুভূমির জাহাজ' বলা হয় কেন? ব্যাখ্যা করো।",
          "explanation": "মরু অঞ্চলে যাতায়াতের প্রধান বাহন হওয়ায় উটকে 'মরুভূমির জাহাজ' বলা হয়। আরবের অধিকাংশ অঞ্চলই মরুময়। আর উত্তপ্ত মরু অঞ্চলে উট চলাচলের একমাত্র উপযোগী প্রাণী। তাই অর্থনৈতিক ও রাজনৈতিক গুরুত্ব বিবেচনায় মরুময় আরবে এটি সর্বাধিক গৃহপালিত প্রাণী। উট একবার পানি পান করে দীর্ঘদিন (শীতকালে প্রায় ২৫ এবং গ্রীষ্মকালে ৫দিন) ধরে রাখতে পারে। তাই মরুবাসীরা খাদ্য-পানীয় সংগ্রহ ও যোগাযোগের প্রধান বাহন এবং ক্রয়- বিক্রয়ের মাধ্যম হিসেবে উট ব্যবহার করে। এ কারণে একে 'মরুভূমির জাহাজ' বলা হয়।"
        },
        {
          "label": "গ",
          "question": "উদ্দীপকে উল্লেখিত কোরিয়া উপদ্বীপের সাথে তোমার পঠিত কোন অঞ্চলের সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লেখিত কোরিয়ার সাথে প্রাচীন আরবের ভৌগোলিক অবস্থার সুস্পষ্ট সাদৃশ্য রয়েছে। এশিয়া মহাদেশের দক্ষিণ-পশ্চিমে অবস্থিত আরব ভূখণ্ডটি পৃথিবীর সর্ববৃহৎ উপদ্বীপ। এ অঞ্চলটির তিন দিকে পানি ও একদিক স্থলবেষ্টিত। ভূ-প্রাকৃতিক বৈশিষ্ট্যের 'দিক দিয়ে এটি তিন ভাগে বিভক্ত হলেও এর অধিকাংশ অঞ্চল মরুময় ও অনুর্বর। উদ্দীপকে বর্ণিত অঞ্চলটিতেও এ ধরনের ভৌগোলিক অবস্থা দেখা যায়। উদ্দীপকে উল্লেখিত কোরিয়া দেশটি তিনদিক সমুদ্রবেষ্টিত এবং এটি একটি অনুর্বর অঞ্চল। আরব উপদ্বীপও তিনদিক দিয়ে সমুদ্রবেষ্টিত। এর পূর্বে পারস্য উপসাগর, পশ্চিমে লোহিত সাগর এবং দক্ষিণে ভারত মহাসাগর অবস্থিত। তাছাড়া ভূ-প্রাকৃতিক বৈশিষ্ট্য অনুসারে সমগ্র আরব উপদ্বীপ মরু, পাহাড়ি ও উর্বর অল এই তিন ভাগে বিভক্ত হলেও এর অধিকাংশ অঞ্চলই মরুময়। এ অঞ্চলটি মূলত সিরিয়ার মরুভূমি, আফ্রিকার সাহারা ও গোবি মরুভূমির একটি বিচ্ছিন্ন অংশ মাত্র। ফলে আরব উপদ্বীপের অধিকাংশ অঞ্চলই অনুর্বর ও চাষাবাদের অনুপোযোগী। তাই বলা যায়, উদ্দীপকের কোরিয়া এবং প্রাচীন আরব অঞ্চলের ভৌগোলিক অবস্থান একই সূত্রে গাঁথা।"
        },
        {
          "label": "ঘ",
          "question": "উদ্দীপকের আলোকে উক্ত অঞ্চলের অধিবাসীদের ওপর ভৌগোলিক অবস্থার প্রভাব মূল্যায়ন করো।",
          "explanation": "উদ্দীপকের বর্ণিত অঞ্চলের মতো প্রাক-ইসলামি আরবের অধিবাসীদের ওপরও ভৌগোলিক পরিবেশের ব্যাপক প্রভাব ছিল। আরব উপদ্বীপের অধিবাসীদের দেহ, মন, চরিত্র ও জীবনযাত্রার ওপর বৈচিত্র্যময় ভৌগোলিক অবস্থান ও পরিবেশের যথেষ্ট প্রভাব লক্ষ করা যায়। শুষ্ক আবহাওয়া, অনাবৃষ্টি, অনুর্বরতা প্রভৃতি প্রতিকূল ভৌগোলিক পরিবেশ একদিকে যেমন আরব বেদুইনদের রুক্ষ ও দুঃসাহসিক জাতিতে পরিণত করেছে অপরদিকে তারা ধৈর্যশীল, কষ্টসহিষ্ণু ও পরিশ্রমী হয়েছে। উদ্দীপকের অঞ্চলটির অধিবাসীদের ওপরও ভৌগোলিক অবস্থার এ ধরনের প্রভাব দেখা যায়। উদ্দীপকে বলা হয়েছে, তিনদিকে সমুদ্রবেষ্টিত কোরিয়া উপদ্বীপটি একটি অনূর্বর অঞ্চল। এরূপ ভৌগোলিক অবস্থানের ফলে শহরের কিছু লোকজন ব্যবসা-বাণিজ্য করার সুযোগ পেলেও গ্রামের লোকদের পশুপালন বা মাছ শিকার ছাড়া কোনো উপায় ছিল না। এমনকি তারা চুরি, ডাকাতি ও লুটতরাজ করতে বাধ্য হতো। অনুরূপভাবে প্রাচীন আরব উপদ্বীপের প্রতিকূল ভৌগোলিক পরিস্থিতির প্রভাবে এর অধিবাসীরা সংগ্রামী হয়ে ওঠে। শুল্ক ও উষ্ণ আবহাওয়া এবং খাদ্য ও পানীয়ের অভাব আরবদের দুর্ধর্ষ ও সংঘাতময় জীবনযাত্রার দিকে প্ররোচিত করেছে। শহরবাসী আরবরা ব্যবসা-বাণিজ্যের মাধ্যমে অপেক্ষাকৃত আরাম-আয়েশে জীবন পরিচালনা করলেও পশুচারণ ও পালনই ছিল আরব বেদুইনের প্রধান পেশা। এছাড়া আরব বেদুইনদের একটি দল কাফেলা লুটতরাজের মাধ্যমেও জীবিকা নির্বাহ করত। পশুপালন ও খাদ্যের সন্ধানে আরবদের প্রতিনিয়ত একস্থান থেকে অন্যস্থানে যেতে হতো। এর ফলে তারা গোত্রবদ্ধ হয় এবং তাদের মধ্যে গড়ে ওঠে আসাবিয়া বা গোত্রপ্রীতি। অপরদিকে ভৌগোলিক পরিবেশের প্রভাবে আরবদের মধ্যে মুক্ত চিন্তার উন্মেষ ঘটে, যা তাদেরকে কাব্যচর্চায় দারুণ অনুপ্রেরণা জুগিয়েছে। উপরের আলোচনায় দেখা যায় যে, ভৌগোলিক অবস্থান ও আবহাওয়া প্রাক-ইসলামি আরব অধিবাসীদের জীবন-জীবিকা ও আচার-আচরণে ব্যাপক প্রভাব ফেলেছিল।"
        }
      ]
    },
    {
      "number": "3",
      "uddipok": "'ক' কলেজের শিক্ষার্থীরা শিক্ষা সফরে সুন্দরবনে যায়। অধ্যক্ষ তাদেরকে শ্রেণি শিক্ষকের তত্ত্বাবধানে থাকতে বলেন এবং কোনো অবস্থাতেই অনুমতি ছাড়া শিক্ষার্থীদের বনের অভ্যন্তরে প্রবেশ করতে নিষেধ করেন। ব্যাপক আনন্দ ও উচ্ছ্বাসের মধ্যে অল্প সংখ্যক শিক্ষার্থী শ্রেণি শিক্ষককে না জানিয়ে বনে প্রবেশ করে এবং বাঘের শিকারে পরিণত হয়। এ দুঃখজনক ঘটনাটি এক শোকাবহ পরিবেশের সৃষ্টি করে। শিক্ষার্থীরা বুঝতে পারে বড়দের আদেশ সর্বদা পালনীয়।",
      "tag": "NGC 23",
      "sub_questions": [
        {
          "label": "ক",
          "question": "মদিনার পূর্বনাম কী?",
          "explanation": "মদিনার পূর্বনাম ইয়াসরিব।"
        },
        {
          "label": "খ",
          "question": "মেরাজ বলতে কী বোঝ?",
          "explanation": "মেরাজ বলতে মুহাম্মদ (স)- এর ঊর্ধ্বাকাশে গিয়ে আল্লাহর সাক্ষাৎ লাভের ঘটনাকে বোঝায়। 'মেরাজ' অর্থ ঊর্ধ্বগমন। ৬২০ খ্রিষ্টাব্দে আল্লাহ তায়ালা ২৭ রজব রাতে মহানবি (স)-কে তাঁর গৃহ থেকে বায়তুল মুকাদ্দাস হয়ে সপ্ত আকাশ ভেদ করে স্বীয় আরশে আজিমে নিয়ে যান। সেখানে বেহেশত, দোজখসহ সৃষ্টির রহস্যাবলি দেখিয়ে ইসলামের কতিপয় মৌলিক বিষয়াবলি প্রদান করে আবার পৃথিবীতে ফিরিয়ে দিয়ে যান। এই সময়েই মুসলমানদের ওপর পাঁচ ওয়াক্ত নামাজ ফরজের বিধান করা হয়। এই ঊর্ধ্বগমনই ইসলামি শরিয়তের পরিভাষায় 'মেরাজ' নামে পরিচিত।"
        },
        {
          "label": "গ",
          "question": "উদ্দীপকে ইসলামের ইতিহাসের কোন যুদ্ধের প্রতি ইঙ্গিত প্রদান করা হয়েছে? ব্যাখ্যা করো।",
          "explanation": "নিম্নের অনুরুপ: উদ্দীপকে ইসলামের ইতিহাসের অন্যতম গুরুত্বপূর্ণ ঘটনা উদ্বুদ যুদ্ধের প্রতি ইঙ্গিত দেওয়া হয়েছে। যুদ্ধে জয়লাভের জন্য সেনাপতির নির্দেশনা অনুসরণ এবং আন্তরিকতার সাথে যুদ্ধ করা আবশ্যক। নেতৃত্বের আদেশ অমান্য করার কারণেই উদ্বুদ যুদ্ধে মুসলমানরা পরাজিত হয়েছিল। শুধু যুদ্ধক্ষেত্রে নয়, যেকোনো দলীয় কাজে ব্যর্থতা বা বিপর্যয় এড়িয়ে সফলতা লাভের জন্য কর্তৃপক্ষ বা নেতার আদেশ মেনে চলা আবশ্যক। উদ্দীপকে আলোচিত ঘটনায় এ কথার সত্যতা পাওয়া যায়। উদ্দীপকে দেখা যায়, সুন্দরবন ভ্রমণরত এভারগ্রিন কলেজের শিক্ষার্থীদের শ্রেণি শিক্ষকের তত্ত্বাবধানে থাকতে বলা হয়েছিল। অধ্যক্ষ শিক্ষকের অনুমতি ছাড়া শিক্ষার্থীদের বনের ভেতর প্রবেশ করতে নিষেধ করেন। কিন্তু কয়েকজন শিক্ষার্থী এ আদেশ অমান্য করে বনে প্রবেশ করে এবং বাঘের শিকারে পরিণত হয়। ৬২৫ খ্রিষ্টাব্দে মক্কার কুরাইশ এবং মদিনার মুসলমানের মধ্যে সংঘটিত উহুদ যুদ্ধেও এরূপ বেদনাদায়ক ঘটনা ঘটে। মুসলিম সেনা শিবিরের একপাশে একটি সংকীর্ণ গিরিপথ ছিল। ঐ পথে শত্রুর আক্রমণের সম্ভাবনা থাকায় রাসুল (স) সেটি পাহারা দেওয়ার জন্য ৫০ জন তীরন্দাজ নিযুক্ত করেন। তিনি তাদের কোনো অবস্থাতেই গিরিপথ ত্যাগ না করার নির্দেশ দেন। কিন্তু যুদ্ধের প্রাথমিক পর্যায়ে মুসলমানদের বিজয় দেখে গিরিপথ রক্ষীরা তাদের অবস্থান ত্যাগ করে গনিমত (যুদ্ধলব্ধ সম্পদ) সংগ্রহে ব্যস্ত হয়ে পড়ে। তখন ঐ অরক্ষিত গিরিপথ দিয়ে কুরাইশ সেনাপতি খালিদ বিন ওয়ালিদ পাল্টা আক্রমণ চালান। ফলে মুসলমানরা পরাজিত হয়। সুতরাং বলা যায়, উদ্দীপকে উদ্বুদ যুদ্ধের প্রতিই ইঙ্গিত করা হয়েছে।"
        },
        {
          "label": "ঘ",
          "question": "নেতার আদেশ অমান্য করা উক্ত যুদ্ধে পরাজয়ের অন্যতম কারণ- উক্তিটি পাঠ্যবইয়ের আলোকে বিশ্লেষণ করো।",
          "explanation": "নিম্নের অনুরুপ: নেতার আদেশ অমান্য করা উক্ত যুদ্ধে অর্থাৎ উহুদ যুদ্ধে মুসলমানদের পরাজয়ের অন্যতম কারণ ছিল। যুদ্ধের মতো যেকোনো গুরুত্বপূর্ণ দলগত কাজে নেতার ভূমিকা খুব গুরুত্বপূর্ণ। তার দূরদৃষ্টিসম্পন্ন নির্দেশনা যেকোনো কাজে সফলতা এনে দেয়। সেনাপতির কথা না মানলে যুদ্ধে জয়লাভ কার্যত অসম্ভব। উদ্দীপকে বর্ণিত ইসলামপুরের ঘটনা এবং উহুদ যুদ্ধের ক্ষেত্রে এ কথার সত্যতাই প্রমাণিত হয়েছে। উদ্দীপকে দেখা যায়, আগের বছরের যুদ্ধে পরাজয়ের গ্লানি মোছা এবং নেতার হত্যার প্রতিশোধ নিতে কমলাপুর গ্রামের মানুষ ইসলামপুর গ্রাম আক্রমণ করে। এ আক্রমণ প্রতিরোধের জন্য ইসলামপুর গ্রামের চেয়ারম্যান ইবনে আবদুল্লাহ ৫০ জন তীরন্দাজকে নির্দিষ্ট স্থান ত্যাগ না করার নির্দেশ দেন। কিন্তু তারা এ নির্দেশ অমান্য করে। এর জেরে যুদ্ধে ইসলামপুরের পরাজয় 'ঘটে। ৬২৫ খ্রিষ্টাব্দে সংঘটিত উহুদ যুদ্ধেও এরকম কারণেই মুসলমানরা পরাজিত হয়েছিল। এ যুদ্ধে হযরত মুহাম্মদ (স) আবদুল্লাহ ইবনে যুবায়েরের নেতৃত্বে ৫০ জন তীরন্দাজ সৈন্যকে উহুদ ও আইনাইন পর্বতের মাঝামাঝি সংকীর্ণ গিরিপথে মোতায়েন করেন। যুদ্ধে চূড়ান্ত বিজয় না হওয়া পর্যন্ত তিনি ঐ সৈন্যদের সেখানে অবস্থান করতে বলেন। কিন্তু তীরন্দাজ সৈন্যরা মহানবি (স)-এর আদেশ অমান্য করে গনিমতের (যুদ্ধলব্ধ সম্পদ: অশ্ব, উট, অস্ত্রশস্ত্র প্রভৃতি) মাল সংগ্রহের জন্য গিরিপথ থেকে সরে গেলে কুরাইশরা সেনাপতি খালিদ বিন ওয়ালিদের নেতৃত্বে এ পথ দিয়ে আক্রমণ করে মুসলমানদের পরাজিত করে। এ আলোচনা থেকে বলা যায়, উহুদ যুদ্ধে মুসলমানদের নেতা মুহাম্মদ (স) সেনাপতি হিসেবে দূরদৃষ্টির অধিকারী ছিলেন। তিনি যুদ্ধের সার্বিক পরিস্থিতি পর্যালোচনা করে গিরিপথ থেকে সৈন্য না সরার নির্দেশ দিয়েছিলেন। এ নির্দেশ না মানার কারণে মুসলমানরা সাময়িকভাবে পরাজিত হয়।"
        }
      ]
    },
    {
      "number": "4",
      "uddipok": "নিজ এলাকায় শান্তি-শৃঙ্খলা, স্থিতিশীলতা বজায় রাখার স্বার্থে এবং চুরি, ডাকাতি, ছিনতাই, হানাহানি প্রতিরোধ করার লক্ষ্যে রসুলপুর এলাকার কয়েকজন যুবক একটি সমিতি গঠন করেন। 'তাদের এই মহৎ উদ্যোগ সফল হয় এবং এলাকায় শান্তি-শৃঙ্খলা ও নিরাপত্তা বজায় থাকে।",
      "tag": "NGC 23",
      "sub_questions": [
        {
          "label": "ক",
          "question": "কত সালে মহানবি (স) নবুয়তপ্রাপ্ত হন?",
          "explanation": "মহানবি (স) ৬১০ সালে নবুয়তপ্রাপ্ত হন।"
        },
        {
          "label": "খ",
          "question": "বায়তুল মাল কী? ব্যাখ্যা করো।",
          "explanation": "বায়তুল মাল বলতে ইসলামি রাষ্ট্রের সরকারি কোষাগারকে বোঝায়। ইসলামি রাষ্ট্রের সব অর্থ এক স্থানে জমা থাকে। রাষ্ট্রীয় কার্যাবলি পরিচালনায় এ অর্থ ব্যয় করা হয়। রাষ্ট্রের বাৎসরিক ব্যয় নির্বাহের পর উদ্বৃত্ত অর্থ গরিবদের মধ্যে বিলিয়ে দেওয়া হয়। রাষ্ট্রের সমগ্র অর্থনৈতিক ব্যবস্থাপনা এ সম্পদের ওপর নির্ভর করে। এ ধরনের রাষ্ট্রীয় কোষাগারই বায়তুল মাল নামে পরিচিত।"
        },
        {
          "label": "গ",
          "question": "উদ্দীপকের সমিতি প্রাচীন আরবের কোন সংগঠনকে নির্দেশ করে? ব্যাখ্যা করো।",
          "explanation": "উদ্দীপকের সমিতি প্রাচীন আরবের হিলফুল ফুজুল সংগঠনকে নির্দেশ করে। মানবতার মুক্তির দূত মহানবি (স) ছোটবেলা থেকেই সত্যবাদী, কল্যাণকামী এবং শান্তিপ্রিয় ছিলেন। তিনি যেকোনো অন্যায়-অত্যাচার, অকল্যাণকর কর্মকান্ডকে ঘৃণা করতেন। আর তাই তৎকালীন আরব সমাজে বিদ্যমান অত্যাচার, অনাচার ও যুদ্ধবিগ্রহ দূর করে শান্তি-শৃঙ্খলা প্রতিষ্ঠার লক্ষ্যে তিনি গড়ে তুলেছিলেন হিলফুল ফুজুল নামের শান্তিসংঘ। উদ্দীপকে বর্ণিত সমিতিটিতেও হিলফুল ফুজুলের প্রতিফলন দেখা যায়। উদ্দীপকে বলা হয়েছে, রসুলপুর এলাকার কয়েকজন যুবক তাদের নিজ এলাকায় চুরি, ডাকাতি, ছিনতাই ও হানাহানি প্রতিরোধ করে শান্তি-শৃঙ্খলা প্রতিষ্ঠার লক্ষ্যে একটি সমিতি গঠন করে। এ সমিতিটি রাসুল (স) প্রতিষ্ঠিত হিলফুল ফুজুলকে নির্দেশ করে। কারণ উদ্দীপকের যুবকদের মতো রাসুল (স) তৎকালীন আরব সমাজে বিদ্যমান নানা দুর্নীতি, অরাজকতা, নৈরাজ্য দেখে বিচলিত হয়ে পড়েন। বিশেষ করে মক্কায় অনুষ্ঠিত উকাজ মেলাকে কেন্দ্র করে শুরু হওয়া, 'হারবুল ফিজার' বা অন্যায় যুদ্ধের (৫৮৪খ্রি.) ভয়াবহতা রাসুল (স)-এর মনে দারুণভাবে রেখাপাত করে। দীর্ঘ পাঁচ বছর স্থায়ী এ যুদ্ধে বহু হতাহতের ঘটনা ঘটে। এ যুদ্ধের বীভৎসতা দেখে রাসুল (স)-এর মন কেঁদে ওঠে। সমাজে শান্তি প্রতিষ্ঠা ও মক্কাবাসীকে এরূপ ধ্বংসযজ্ঞের হাত থেকে রক্ষার জন্য এলাকার সমমনা শান্তিপ্রিয় যুবকদের নিয়ে তিনি গঠন করেন হিলফুল ফুজুল নামে শান্তিসংঘ (৫৯০ খ্রি.)। তাই বলা যায়, উদ্দীপকের সমিতিটি রাসুল (স) গঠিত হিলফুল ফুজুলের প্রতিচ্ছবি।"
        },
        {
          "label": "ঘ",
          "question": "উক্ত সংগঠনের কার্যাবলি সম্পাদনে মহানবি (স)-এর কৃতিত্ব মূল্যায়ন করো।",
          "explanation": "উক্ত সংগঠনের কার্যাবলি সম্পাদনে মহানবি (স) অসামান্য ভূমিকা পালন করেন। মহানবি (স) ছিলেন বিশ্বমানবতার শান্তির দূত। তাই হারবুল ফিজারের ধ্বংসাত্মক ও বীভৎস লীলা দেখে তিনি শান্তিকামী যুবকদের নিয়ে প্রতিষ্ঠা করেন হিলফুল ফুজুল নামে একটি শান্তিসংঘ। এই সংঘের মাধ্যমে রাসুল (স) রক্তক্ষয়ী যুদ্ধ বন্ধ করে মক্কায় শান্তি-শৃঙ্খলা প্রতিষ্ঠা করতে সক্ষম হয়েছিলেন। উদ্দীপকেও এমন ভূমিকার প্রতি নির্দেশ করা হয়েছে। উদ্দীপকে বলা হয়েছে, রসুলপুর এলাকার কয়েকজন যুবক তাদের নিজ এলাকার শান্তি-শৃঙ্খলা বজায় রাখার জন্য একটি সমিতি 'বা সংঘ গড়ে তোলেন। তাদের এ উদ্যোগ সফল হয়। রাসুল (স) হিলফুল ফুজুল শান্তিসংঘের লক্ষ্য অর্জন করতে সক্ষম হয়েছিলেন। আর এ কাজে রাসুল (স) অসামান্য 'কৃতিত্ব প্রদর্শন করেছেন। মহানবি (স) কিশোর বয়সে তৎকালীন মক্কার বিশৃঙ্খলা, দুর্নীতি, অরাজকতা ও যুদ্ধবিগ্রহ দূর করে সমাজে শান্তি প্রতিষ্ঠার লক্ষ্যে শান্তিকামী যুবকদের নিয়ে হিলফুল ফুজুল বা শান্তি সংঘ প্রতিষ্ঠা করেন। এই সংঘের মাধ্যমে মহানবি (স) বিভিন্ন গোত্রের মধ্যে সম্ভাব প্রতিষ্ঠা ও রক্তক্ষয়ী যুদ্ধ বন্ধ, নির্যাতিতকে অত্যাচারীর হাত থেকে রক্ষা, দুর্বল, অসহায় ও এতিমদের সাহায্য, বিদেশি বণিকের জানমালের নিরাপত্তা বিধান এবং সর্বোপরি সব অন্যায় ও অবিচারের অবসান করতে সক্ষম হন। প্রতিষ্ঠার প্রথম বছরেই এটি' আইন-শৃঙ্খলা লঙ্ঘন দমন এবং অসহায়দের প্রতি অন্যায়ের প্রতিকার করে তাদের অধিকার প্রতিষ্ঠা করে। উপরের আলোচনা থেকে বলা যায়, হিলফুল ফুজুল শান্তিসংঘ প্রতিষ্ঠার মাধ্যমে মহানবি (স) রক্তক্ষয়ী যুদ্ধ বন্ধ করে সমাজে শাঁন্তি-শৃঙ্খলা প্রতিষ্ঠার চেষ্টা করেন। তাঁর প্রচেষ্ঠায় তৎকালীন মক্কাবাসী অন্যায়-অনাচার, অরাজকতা ও যুদ্ধ-বিগ্রহ থেকে মুক্ত হয়েছিল।"
        }
      ]
    },
    {
      "number": "5",
      "uddipok": "বিরূপ আবহাওয়া, প্রকৃতির শুষ্কতা ও রুক্ষতার জন্য মক্কাবাসীগণ কোনো কিছু ভালোভাবে চিন্তা করতে পারতো না। পুতুল পূজার পরিবর্তে ইসলাম প্রতিষ্ঠিত হলে তাদের অর্থোপার্জনের পথ, সামাজিক মর্যাদা ও রাজনৈতিক প্রভুত্ব সবই শেষ হয়ে যাবে। অপরদিকে শস্যশ্যামল ও স্বাস্থ্যকর মদিনার অধিবাসীগণ সত্য ও শান্তির ধর্ম ইসলামকে সাদরে গ্রহণ করেন এবং মদিনার দুটি গোত্র মহানবি (স)-কে মধ্যস্থতাকারী হিসেবে গ্রহণ করেন। এভাবে সত্যের ডাকে ও কর্তব্যের খাতিরেই মহানবি (স) কে মদিনায় হিজরত করতে হয়েছিল।",
      "tag": "NGC 23",
      "sub_questions": [
        {
          "label": "ক",
          "question": "মদিনার পূর্বনাম কী ছিল?",
          "explanation": "মদিনার পূর্বনাম ছিল ইয়াসরিব।"
        },
        {
          "label": "খ",
          "question": "কাদের আনসার ও মুহাজির বলা হয়?",
          "explanation": "জন্মভূমির মায়া ত্যাগ করে যারা হিজরত করেন তাদেরকে ইসলামে মুহাজির এবং যারা হিজরতকারীদের সর্বতোভাবে সাহায্য ও আশ্রয়দান করেন তাদেরকে আনসার বলা হয়। মক্কায় ইসলাম প্রচারের কারণে মহানবি (স) এবং ইসলাম ধর্ম গ্রহণকারীদের ওপর অমানুষিক নির্যাতন চালানো হয়। এ কারণে আল্লাহর নির্দেশে মহানবি (স)-সহ আরও অনেকে জন্মভূমি ও আত্মীয়-স্বজনের মায়া ত্যাগ করে মক্কা থেকে মদিনায় হিজরত করেন। এভাবে মদিনায় আশ্রয় নেওয়া নতুন মুসলিমদের মহানবি (স) মুহাজির (হিজরতকারী) নামে অভিহিত করেন। আর রক্তের সম্পর্ক বিবেচনা না করে ধর্মকে প্রাধান্য দিয়ে মুহাজিরদের যারা আশ্রয় দেন তাদেরকে তিনি 'আনসার' (সাহায্যকারী) বলে ঘোষণা করেন।"
        },
        {
          "label": "গ",
          "question": "মহানবি (স) এর হিজরতের কারণগুলো উদ্দীপকের আলোকে ব্যাখ্যা করো।",
          "explanation": "উদ্দীপকে মহানবি (স) এর মদিনায় হিজরতের তিনটি কারণ সুস্পষ্ট হয়ে উঠেছে। নবুয়ত লাভের ১২ বছর পর ৬২২ খ্রিষ্টাব্দে মহানবি (স) মক্কা থেকে মদিনায় হিজরত করেন। মূলত তিনি ইসলাম প্রচার এবং সাম্য ও। মৈত্রীর বন্ধনে মদিনাবাসীকে আবদ্ধ করতে হিজরত করেছিলেন। মহানবি (স) এর হিজরতের পেছনে গুরুত্বপূর্ণ আরও কিছু কারণ নিহিত ছিল যার মধ্যে তিনটি উদ্দীপকে লক্ষ করা যায়। উদ্দীপকে উল্লেখিত হিজরতের কারণসমূহের মধ্যে একটি হলো অনুকূল জলবায়ুর প্রভাবে মদিনার মানুষের কোমল স্বভাব ও আতিথেয়তা। সবুজ শ্যামল মদিনার জলবায়ু শীতল, স্বাস্থ্যকর হওয়ায় সেখানকার লোকজন মক্কার তুলনায় অনেক দয়ালু, শান্ত ও সরলমনা ছিল। অন্যদিকে মক্কার অতি উষ্ণ ও শুষ্ক জলবায়ুর জন্য সেখানকার বাসিন্দারা ছিল রুক্ষ এবং বদমেজাজি। মদিনাবাসী ইসলামকে সাদরে গ্রহণ করে এবং মহানবি (স)-কে সেখানে হিজরতের আহ্বান জানায়। মহানবি (স)-এর হিজরতের আর একটি কারণ হলো তৎকালীন আরবে বিদ্যমান আভিজাত্য ও কৌলিন্য প্রথা। মক্কার কায়েমি স্বার্থবাদী পুরোহিত শ্রেণি এবং রক্ষণশীল কুরাইশরা ইসলাম প্রচারের পথে অন্তরায় হয়ে দাঁড়িয়েছিল। কারণ পৌত্তলিকতার অবসান ঘটিয়ে ইসলাম প্রতিষ্ঠিত হলে তাদের স্বার্থ ক্ষুণ্ণ হওয়ার আশঙ্কা ছিল। তাই তারা মহানবি (স) কে হিজরত করতে বাধ্য করে। এছাড়া উদ্দীপকে হিজরতের আর যে কারণটি উল্লেখ করা হয়েছে সেটি হলো, গোত্রীয় বিরোধ মীমাংসা করতে মহানবি (স)-কে মদিনাবাসীর আমন্ত্রণ। মদিনার আওস ও খাযরাজ গোত্র দুটি তাদের মধ্যকার বুয়াস নামে রক্তক্ষয়ী যুদ্ধ থেকে রক্ষা পাওয়ার জন্য মধ্যস্থতাকারীর সন্ধান করছিল। এ কারণে তারা দ্বন্দ্ব নিরসন করে শান্তি প্রতিষ্ঠার জন্য মহানবি (স)কে আমন্ত্রণ জানায়। তিনি ঐ আমন্ত্রণে সাড়া দিয়ে ৬২২ খ্রিষ্টাব্দে মদিনায় পৌঁছান। মহানবি (স) এর মদিনায় হিজরতের উল্লিখিত কারণগুলোই উদ্দীপকে ফুটে উঠেছে।"
        },
        {
          "label": "ঘ",
          "question": "উদ্দীপকে উল্লিখিত কারণ ব্যতীত মহানবি (স) মদিনায় হিজরতের আরো কারণ আছে কি? তোমার উত্তরের সপক্ষে যুক্তি দাও।",
          "explanation": "উদ্দীপকে উল্লেখিত কারণ ছাড়াও মহানবি (স) এর মদিনায় হিজরতের পেছনে আরও কারণ বিদ্যমান ছিল। মহানবি (স)-এর, মক্কা থেকে মদিনায় হিজরতের পেছনে কিছু কারণ ছিল যার তিনটি উদ্দীপকে উল্লেখ করা হয়েছে। যেমন- মদিনাবাসীর চারিত্রিক বৈশিষ্ট্য, মক্কাবাসীর আভিজাত্যবোধ ও কৌলিন্য প্রথা এবং মধ্যস্থতাকারী হিসেবে মদিনাবাসীর আহ্বান। হিজরতের পেছনে শুধু এ কারণগুলোই নিহিত ছিল না। এগুলো ছাড়া আরও কিছু গুরুত্বপূর্ণ বিষয় মহানবি (স) কে হিজরতে বাধ্য করেছিল। ইসলামের ইতিহাস বিশ্লেষণে দেখা যায়, কোনো নবিকেই তাঁর স্বদেশবাসী প্রথমে সাদরে গ্রহণ করেনি। মহানবি (স) ও মক্কাবাসীর কাছ থেকে স্বীকৃতি পাননি। মক্কার অভিজাত কুরাইশরা মহানবি (স) কে শত্রু মনে করে তাঁর ওপর অমানুষিক অত্যাচার চালায় এবং ইসলাম প্রচারে বাধা দেয়। তবে কুরাইশদের প্রবল বাধা সত্ত্বেও ইসলাম দিন দিন প্রসার লাভ করতে থাকে। ফলে সর্বশেষ উপায় হিসেবে তারা মহানবি (স) কে হত্যার পরিকল্পনা করে। এরূপ পরিস্থিতিতে মহান আল্লাহ মহানবি (স)-কে ওহির মাধ্যমে মক্কা ছেড়ে মদিনায় হিজরতের নির্দেশ দেন। অন্যদিকে মক্কায় প্রচলিত পৌত্তলিকতা, জড়বাদ বা ত্রিত্ববাদ কোনোটিই মদিনার সাধারণ মানুষকে • আকৃষ্ট করতে পারেনি। তারা ধর্মীয়ভাবে কিছুটা বিভ্রান্ত ছিল। তাই তারা মক্কার কাছাকাছি অবস্থিত আকাবায় দু'বার রাসুল (স)-এর কাছ থেকে বায়াত (ইসলাম গ্রহণের শপথ) গ্রহণ করে তাঁকে মদিনায় হিজরতের আহ্বান জানান। মহানবি (স)-এর পিতা আবদুল্লাহ এবং পূর্বপুরুষ হাশিম মদিনায় বিয়ে করেছিলেন। এ আত্মীয়তার সম্পর্কও মহানবি (স)-কে মদিনায় হিজরতের অনুপ্রেরণা দেয়। এছাড়া মদিনার ইহুদিরা তাদের ধর্মগ্রন্থ আসমানি কিতাব তাওরাতের মাধ্যমে মহানবি (স) এর আবির্ভাবের বিষয়টি জানতে পেরেছিল। এ কারণেও তারা মহানবি (স) কে আমন্ত্রণ জানায়। মদিনাবাসীর এমন আগ্রহ দেখে সার্বিক পরিস্থিতি জানার জন্য মহানবি (স) তাঁর অনুগত মুসাব (রা) কে মদিনায় পাঠান। মুসাব (রা) সরেজমিন দেখে মহানবি (স)-কে জানান, মদিনায় ইসলাম প্রচারের অনুকূল পরিবেশ রয়েছে। ফলে তিনি মদিনায় হিজরতের সিদ্ধান্ত নেন। পরিশেষে বলা যায়, উদ্দীপকে উল্লেখিত কারণগুলো ছাড়াও অনুকূল পরিবেশ, আত্মীয়তার সম্পর্ক, মদিনাবাসীর আমন্ত্রণ, সর্বোপরি আল্লাহর নির্দেশে মহানবি (স) মদিনায় হিজরত করেন।"
        }
      ]
    },
    {
      "number": "6",
      "uddipok": "সুলতানি ও মুঘল আমলে ভারতে ফার্সি ভাষায় সরকারি কার্যক্রম চলত। কিন্তু পলাশী যুদ্ধের পর ইস্ট ইন্ডিয়া কোম্পানি ভারতের শাসনক্ষমতায় অধিষ্ঠিত হয়। শাসনক্ষেত্রে ব্রিটিশরা। ইংরেজি ভাষার প্রয়োজনীয়তা বিশেষভাবে অনুভব করে। এরই প্রেক্ষিতে তারা ভারতে ইংরেজি শিক্ষার স্কুল প্রতিষ্ঠা করে। অফিস-আদালতসহ সবখানে ইংরেজি ভাষা চালু করা হয়। অর্থনীতি, শিক্ষা, ব্যবসায় তারা ইংরেজি সংস্কৃতি চালু করে।",
      "tag": "NGC 23",
      "sub_questions": [
        {
          "label": "ক",
          "question": "উমাইয়া খিলাফতের পতন হয় কত খ্রিষ্টাব্দে?",
          "explanation": "উমাইয়া খিলাফতের পতন হয় ৭৫০ খ্রিস্টাব্দে।"
        },
        {
          "label": "খ",
          "question": "মুয়াবিয়া (রা)-কে কেন আরবের প্রথম রাজা বলা হয়?",
          "explanation": "মুয়াবিয়া উমাইয়া খিলাফত প্রতিষ্ঠা করে বংশানুক্রমিক রাজতন্ত্রের প্রচলন করেন। তাই তাকে আরবের প্রথম রাজা বলা হয়। উমাইয়া বংশের প্রতিষ্ঠাতা মুয়াবিয়া খিলাফত লাভের সাথে সাথেই সাধারণতন্ত্র ব্যবস্থার পরিবর্তন করে বংশানুক্রমিক রাজতন্ত্র প্রতিষ্ঠা করেন। তিনি হযরত ইমাম হাসান (রা)-এর সাথে স্বাক্ষরিত সন্ধির শর্ত ভঙ্গ করে ৬৭৬ খ্রিষ্টাব্দে বসরার শাসনকর্তা মুগিরার প্ররোচনায় তাঁর জ্যেষ্ঠপুত্র ইয়াজিদকে উত্তরাধিকারী মনোনীত করে বংশানুক্রমিক রাজতন্ত্রের পথ সুগম করেন। এজন্য মুয়াবিয়াকে আরবের প্রথম রাজা বলা হয়।"
        },
        {
          "label": "গ",
          "question": "উদ্দীপকে খলিফা আবদুল মালিকের কোন সংস্কারের প্রতিফলন ঘটেছে? ব্যাখ্যা করো।",
          "explanation": "উদ্দীপকে খলিফা আবদুল মার্লিকের প্রশাসনিক ক্ষেত্রে ভাষা সংস্কারের প্রতিফলন ঘটেছে। উমাইয়া খলিফা আবদুল মালিক সিংহাসনে আরোহণ করে শাসনব্যবস্থাকে সুদৃঢ় করার জন্য বিভিন্ন সংস্কারমূলক পদক্ষেপ গ্রহণ করেন। তার সংস্কারগুলোর অন্যতম ছিল ভাষা সংস্কার। তিনি ফারসি, সিরীয় প্রভৃতি ভাষার পরিবর্তে আরবিকে রাষ্ট্রভাষা হিসেবে প্রতিষ্ঠা করেন। উদ্দীপকের ঘটনায়ও এ বিষয়টি প্রতিফলিত হয়েছে। উদ্দীপকে বলা হয়েছে, ব্রিটিশরা ভারতবর্ষের ক্ষমতায় অধিষ্ঠিত হয়ে প্রশাসনিক ক্ষেত্রে মুঘলদের ব্যবহৃত ফারসি ভাষার পরিবর্তে ইংরেজি ভাষা চালু করে। এর ধারাবাহিকতায় তারা ভারতে ইংরেজি শিক্ষার স্কুল প্রতিষ্ঠা করে এবং যাবতীয় সরকারি কাজকর্মে ইংরেজির প্রচলন করে। ঠিক একইভাবে খলিফা আবদুল মালিক রাষ্ট্রকে আরব জাতীয় সংহতি বৃদ্ধি সুষ্ঠু শাসনব্যবস্থা প্রবর্তনের জন্য সালেহ বিন আবদুর রহমান নামে জনৈক বিশিষ্ট পারসিক মুসলমানের পরামর্শে সরকারি কাজে আরবি ভাষা ব্যবহারের নির্দেশ দেন। ফলে সিরিয়া ও ইরাকের প্রদেশসমূহে আরবি ভাষায় হিসাবপত্রসহ সব সরকারি কাজ করার নিয়ম চালু হয়। পরে মিসর ও পারস্যেও আরবি ভাষা সরকারি ভাষার মর্যাদা লাভ করে। এতে প্রশাসনিক কাজকর্মে আরব মুসলমানদের প্রতিভা বিকাশের পথ সুগম হয় এবং আরবি ভাষার মর্যাদা বৃদ্ধি পায়। সুতরাং বলা যায়, উদ্দীপকে আবদুল মালিকের এ সংস্কারেরই প্রতিফলন ঘটেছে।"
        },
        {
          "label": "ঘ",
          "question": "উদ্দীপকে বর্ণিত পদক্ষেপ আবদুল মালিকের আরবীয়করণ নীতির প্রতিচ্ছবি- মূল্যায়ন করো।",
          "explanation": "উদ্দীপকে বর্ণিত ব্রিটিশদের ভাষা সংস্কারমূলক পদক্ষেপ উমাইয়া খলিফা আবদুল মালিকের আরব জাতীয়তাবাদের নীতিরই প্রতিচ্ছবি। খলিফা আবদুল মালিকের শাসননীতির একটি প্রধান দিক ছিল আরব জাতীয়তাবাদী চেতনার বহিঃপ্রকাশ ও বিকাশ। তার এ জাতীয়তাবাদী চেতনা প্রতিষ্ঠার ক্ষেত্রে অন্যতম পদক্ষেপ ছিল সরকারি অফিসে আরবি ভাষার প্রচলন। খলিফা মালিক আঞ্চলিক ভাষাসমূহের পরিবর্তে অফিস আদালতে দলিল-পত্রাদি আরবি ভাষায় লেখার নিয়ম চালু করেন। তিনি আরবি লিপিরও উন্নতি সাধন করেন। উদ্দীপকেও এ ঘটনার প্রতিফলন লক্ষ করা যায়। উদ্দীপকে ব্রিটিশদের ইংরেজি শিক্ষা প্রসারের জন্য স্কুল প্রতিষ্ঠা ও সব ক্ষেত্রে ইংরেজি ভাষা চালুর সাথে উমাইয়া খলিফা আবদুল মালিকের আরবীয়করণ নীতি এবং আরবি লিপির উন্নতি সাধনের মিল রয়েছে। খলিফা আবদুল মালিক রাষ্ট্রের জাতীয় সংহতি বৃদ্ধি এবং সুষ্ঠু শাসনব্যবস্থা প্রবর্তনের জন্য আরবিকে রাষ্ট্রভাষার মর্যাদা দান করেন। তিনি সব সরকারি কাজে আরবি ভাষা ব্যবহারের নির্দেশ দেন। ফলে সিরিয়া ও ইরাকের প্রদেশসমূহে আরবি ভাষায় সরকারি কাজ করার নিয়ম প্রবর্তিত হয়। পরে মিসর ও পারস্যেও আরবি ভাষা সরকারি ভাষার মর্যাদালাভ করে। এর ফলে বিভিন্ন অঞ্চলে বিভিন্ন ভাষায় প্রশাসনিক কাজকর্ম চলার কারণে কেন্দ্রীয় প্রশাসনে যে সমস্যা দেখা দিত তার অবসান ঘটে। তবে এ ব্যবস্থায় অনারব মুসলমানরা চাকরি হারায়। তাদের শূন্য পদগুলোতে আরবরা নিয়োগ পায়। অনারবরাও চাকরি লাভের জন্য আরবি ভাষা শিক্ষা শুরু করে। আরবি ভাষা রাষ্ট্রীয় মর্যাদা লাভ করার ফলে সমগ্র সাম্রাজ্যে একধরনের ভাষাভিত্তিক ঐক্য প্রতিষ্ঠিত হয়। এ ছাড়া খলিফা আবদুল মালিক আরবি লিপির উন্নতি ও উচ্চারণের সুবিধার জন্য হরকত ও নোকতার ব্যবহার প্রবর্তন করেন। খলিফার এসব উদ্যোগ আরব জাতীয়তাবাদী চেতনাকেই তুলে ধরে। পরিশেষে বলা যায়, উদ্দীপকে বর্ণিত ইস্ট ইন্ডিয়া কোম্পানি ভারতে ইংরেজি ভাষার প্রচলন করে তাদের শিক্ষা-সংস্কৃতি ও প্রশাসনিক ঐতিহ্যকে ভারতের মাটিতে অনেকাংশে প্রতিষ্ঠিত করেছিল। একইভাবে খলিফা আবদুল মালিক তার সাম্রাজ্যের সর্বত্র আরবি ভাষা, লিপি ও মুদ্রার প্রচলন করে আরব জাতীয়তাবাদ প্রতিষ্ঠিত করেন।"
        }
      ]
    },
    {
      "number": "7",
      "uddipok": "মোঙ্গল সাম্রাজ্যের প্রতিষ্ঠাতা চেঙ্গিস খান বিশাল সাম্রাজ্যের অধিকারী ছিলেন। তার দক্ষ ও দুর্ধর্ষ সেনাপতিদের নিপুণতায় তিনি বিশাল সাম্রাজ্যের অধিকারী হন। পরবর্তীতে মোঙ্গলগণ মধ্য এশিয়া, বাগদাদ ও ভারতীয় উপমহাদেশে অভিযান পরিচালনা করে।",
      "tag": "NGC 23",
      "sub_questions": [
        {
          "label": "ক",
          "question": "উমাইয়াদের শেষ খলিফা কে ছিলেন?",
          "explanation": "কেউমাইয়াদের শেষ খলিফা ছিলেন দ্বিতীয় মারওয়ান।"
        },
        {
          "label": "খ",
          "question": "মুয়াবিয়াকে আরবের প্রথম রাজা বলা হয় কেন? ব্যাখ্যা করো।",
          "explanation": "মুয়াবিয়া উমাইয়া খিলাফত প্রতিষ্ঠা করে বংশানুক্রমিক রাজতন্ত্রের প্রচলন করেন। তাই তাকে আরবের প্রথম রাজা বলা হয়। উমাইয়া বংশের প্রতিষ্ঠাতা মুয়াবিয়া খিলাফত লাভের সাথে সাথেই সাধারণতন্ত্র ব্যবস্থার পরিবর্তন করে বংশানুক্রমিক রাজতন্ত্র প্রতিষ্ঠা করেন। তিনি হযরত ইমাম হাসান (রা)-এর সাথে স্বাক্ষরিত সন্ধির শর্ত ভঙ্গ করে ৬৭৬ খ্রিষ্টাব্দে বসরার শাসনকর্তা মুগিরার প্ররোচনায় তাঁর জ্যেষ্ঠপুত্র ইয়াজিদকে উত্তরাধিকারী মনোনীত করে বংশানুক্রমিক রাজতন্ত্রের পথ সুগম করেন। এজন্য মুয়াবিয়াকে আরবের প্রথম রাজা বলা হয়।"
        },
        {
          "label": "গ",
          "question": "উদ্দীপকের চেঙ্গিস খানের সাথে কোন উমাইয়া খলিফার কর্মকান্ডের মিল রয়েছে? ব্যাখ্যা করো।",
          "explanation": "নিম্নের অনুরুপ: উদ্দীপকের চেঙ্গিস খানের সাথে উমাইয়া খলিফা আল ওয়ালিদের কর্মকান্ডের মিল রয়েছে। খলিফা আল ওয়ালিদ একজন পরাক্রমশালী ও সুদক্ষ শাসক হিসেবে ইতিহাসে চিরস্মরণীয় হয়ে আছেন। তার দশ বছরের (৭০৫-৭১৫খ্রি.) রাজত্বকালে কয়েকজন সুযোগ্য সেনানায়কের সহযোগিতায় তিনি মুসলিম সাম্রাজ্য পশ্চিমে স্পেন থেকে পূর্বে ভারতবর্ষ এবং উত্তরে মধ্য এশিয়ার ফারগানা থেকে দক্ষিণে ইয়েমেন পর্যন্ত বিস্তৃত করেন। চেঙ্গিস খানের সাম্রাজ্য বিস্তারের ক্ষেত্রেও এ ধরনের পরিস্থিতি দেখা যায়। মোঙ্গল নেতা চেঙ্গিস খান বিশাল সাম্রাজ্যের অধিকারী ছিলেন। তার দক্ষ ও দুর্ধর্ষ সেনাপতিদের নিপুণতায় তিনি বিশাল সাম্রাজ্যের অধিকারী হয়েছিলেন। অনুরূপভাবে খলিফা আল ওয়ালিদ হাজ্জাজ, কোতায়বা, তারিক ও মুসার মতো বিখ্যাত রণনিপুণ সেনাপতিদের অসাধারণ দক্ষতা এবং অক্লান্ত চেষ্টার ফলে এশিয়া, ইউরোপ ও আফ্রিকা মহাদেশের বহুস্থানে আরব অধিকার প্রতিষ্ঠিত করেছিলেন। ৭০৫ খ্রিষ্টাব্দে কোতায়বা মধ্য এশিয়ার বুখারা, সমরখন্দ, খোজান্দা, তাসখন্দ, ফারগানা দখল করে চীন সীমান্তে পৌছান এবং ৭১৪ খ্রিষ্টাব্দে কাশগড় জয় করে সমগ্র মধ্য এশিয়া অধিকার করতে সক্ষম হন। খলিফা আল ওয়ালিদের পূর্বাঞ্চলীয় শাসনকর্তা হাজ্জাজ বিন ইউসুফের আদেশে সেনাপতি মুহাম্মদ বিন কাসিম ৭১২ খ্রিষ্টাব্দে সিন্ধু অধিকার করেন। ৭১১ খ্রিষ্টাব্দে উত্তর আফ্রিকার গভর্নর মুসা বিন নুসায়েরের সহায়তায় সেনাপতি তারিক বিন জিয়াদ স্পেন জয় করেন। তাই বলা যায়, চেঙ্গিস খান ও আল ওয়ালিদের সাম্রাজ্য বিস্তারের ঘটনার মধ্যে সাদৃশ্য রয়েছে।"
        },
        {
          "label": "ঘ",
          "question": "উক্ত খলিফার তিনজন সেনাপতির কৃতিত্ব মূল্যায়ন করো।",
          "explanation": "উক্ত খলিফার তিন জন সেনাপতি অর্থাৎ কুতায়বা বিন মুসলিম, মুহাম্মদ বিন কাসিম ও তারিক বিন জিয়াদ রাজ্য বিস্তারে অসামান্য অবদান রেখেছেন। উমাইয়া খলিফা আল ওয়ালিদ ছিলেন বিশ্বের শ্রেষ্ঠ বিজেতাদের অন্যতম। তবে তিনি শুধু তার নিজস্ব বীরত্বে বিশাল সাম্রাজ্যের অধিকারী হতে পারেননি। তার দক্ষ সেনাপতিদের অক্লান্ত চেষ্টা ও অসাধারণ শৌর্যবীর্যের ফলে এশিয়া, ইউরোপ ও আফ্রিকা মহাদেশের বহুস্থানে আরব অধিকার প্রতিষ্ঠিত হয়েছিল। উদ্দীপকেও রাজ্য বিস্তারে দক্ষ সেনাপতিদের অবদানের প্রতি ইঙ্গিত করা হয়েছে। উদ্দীপকে বর্ণিত মোঙ্গল নেতা চেঙ্গিস খান তার দক্ষ ও দুর্ধর্ষ সেনাপতিদের সহায়তায় বিশাল সাম্রাজ্যের অধিকারী হয়েছিলেন। খলিফা আল ওয়ালিদকেও বিশাল সাম্রাজ্যের অধিকারী হতে তার বিখ্যাত তিনজন সেনাপতি সহযোগিতা করেন। তাদের মধ্যে কুতায়বা বিন মুসলিম অন্যতম। ওয়ালিদের পূর্বাঞ্চলীয় শাসক হাজ্জাজ বিন ইউসুফ ৭০৫ খ্রিষ্টাব্দে কুতায়বা বিন মুসলিমকে খোরাসানের শাসনকর্তা নিযুক্ত করলে মধ্য এশিয়ায় মুসলিম রাজ্য বিস্তারের নতুন ক্ষেত্র উন্মোচিত হয়। তিনি এক একে তুর্কিস্তান, ফারগানা ও বুখারা দখল করেন। ৭১৪ খ্রিষ্টাব্দে তিনি কাশগড় জয় করে সমগ্র মধ্য এশিয়ায় উমাইয়াদের অধিকার প্রতিষ্ঠা করেন। এছাড়া আল ওয়ালিদের পূর্বাঞ্চলীয় শাসক হাজ্জাজ বিন ইউসুফের নির্দেশে ৭১২ খ্রিষ্টাব্দে মুহাম্মদ বিন কাসিম ভারতের সিন্ধুতে অভিযান পরিচালনা করেন এবং তা বিজয় করেন। এছাড়া আল ওয়ালিদের আরেকজন বিখ্যাত সেনাপতি হলেন তারিক বিন জিয়াদ। তিনি ৭১১ খ্রিষ্টাব্দে মাত্র ১২০০ সৈন্য নিয়ে স্পেনে অভিযান পরিচালনা করেন এবং রাজা রডারিককে পরাজিত করে স্পেনে মুসলিম শাসন প্রতিষ্ঠা করেন। উপরের আলোচনা থেকে বলা যায়, আল ওয়ালিদের রাজ্য সম্প্রসারণে তার সেনাপতিদের অবদান ছিল অপরিসীম।"
        }
      ]
    },
    {
      "number": "8",
      "uddipok": "হেমায়েত উদ্দিন তালুকদার তার গ্রামে নিজ উদ্যোগে একটি বিশাল পাঠাগার গড়ে তোলেন। সেখানে প্রতিদিন প্রচুর পাঠক সমাবেশ হয়। তিনি বিভিন্ন ভাষার গুরুত্বপূর্ণ গ্রন্থাবলির বাংলা অনুবাদ ও গবেষণার ব্যবস্থা করেন। দেশি-বিদেশি বহু বিদ্যোৎসাহী ব্যক্তির সহযোগিতায় পাঠাগারটি উত্তরোত্তর সমৃদ্ধি লাভ করছে।",
      "tag": "NGC 23",
      "sub_questions": [
        {
          "label": "ক",
          "question": "বুরান কে ছিলেন?",
          "explanation": "বুরান ছিলেন আব্বাসি খলিফা মামুনের স্ত্রী এবং প্রধানমন্ত্রী ফজল বিন সাহলের কন্যা।"
        },
        {
          "label": "খ",
          "question": "ভ্রাতৃদ্বন্দ্বে আমিনের পরাজয়ের একটি কারণ ব্যাখ্যা করো।",
          "explanation": "ভ্রাতৃদ্বন্দ্বে আমিনের পরাজয়ের একটি কারণ হলো তার চারিত্রিক দুর্বলতা ও কুশাসন। আমিনের ব্যক্তিগত চরিত্রই মূলত তার পতনের জন্য দায়ী। তিনি রাজকার্য উপেক্ষা করে হেরেমের আমোদ-প্রমোদে মত্ত থাকতেন। ফলে তার নিষ্ঠুর ও উদ্ধত উজির ফজল বিন রাবি রাজ্যের সর্বেসর্বা হয়ে ওঠেন। তার কুশাসনে আমিন প্রজাসাধারণের সমর্থনলাভ থেকে বঞ্চিত হন। অপরদিকে সাম্রাজ্যের পূর্বাঞ্চলে আমিনের সুযোগ্য ভাই মামুনের শাসনে প্রজারা পরম সুখ ও শান্তিতে বসবাস করছিল। তাই ক্ষমতার দ্বন্দ্বে অসাধারণ প্রতিভাসম্পন্ন মামুনের কাছে অযোগ্য ও বিলাসপ্রিয় আমিনের হেরে যাওয়াটাই স্বাভাবিক ছিল।"
        },
        {
          "label": "গ",
          "question": "উদ্দীপকে উল্লেখিত পাঠাগারের সাথে আব্বাসি খিলাফতের কোন প্রতিষ্ঠানের সাদৃশ্য রয়েছে? ব্যাখ্যা করো।",
          "explanation": "নিম্নের অনুরুপ: উদ্দীপকের প্রতিষ্ঠানটির কর্মকান্ডের সাথে আব্বাসি খিলাফতের জ্ঞান- বিজ্ঞান চর্চার কেন্দ্র বায়তুল হিকমার মিল রয়েছে। আব্বাসি খলিফা আল মামুনের নির্মিত বায়তুল হিকমা ছিল আব্বাসিদের গৌরবোজ্জ্বল যুগের অন্যতম প্রতীক। জ্ঞান-বিজ্ঞানকে প্রাতিষ্ঠানিক রূপ প্রদানের জন্য তিনি ৮৩০ খ্রিষ্টাব্দে বাগদাদে এই জগদ্বিখ্যাত প্রতিষ্ঠানটি নির্মাণ করেন। জ্ঞান বিকাশের জন্য তিনি এই প্রতিষ্ঠানটিতে গ্রন্থাগার, শিক্ষায়তন ও অনুবাদ কেন্দ্র এই তিনটি পৃথক বিভাগ স্থাপন করেন। উদ্দীপকেও আমরা এ বিষয়ের প্রতিফলন লক্ষ করি। উদ্দীপকে বলা হয়েছে, একদল জ্ঞানপিপাসু ব্যক্তিবর্গের পৃষ্ঠপোষকতায় ঢাকায় 'এশিয়াটিক সোসাইটি অব বাংলাদেশ' প্রতিষ্ঠিত হয়। জ্ঞান- বিজ্ঞানের চর্চার জন্য এখানে প্রাচীন গ্রন্থাবলি সংরক্ষণ করা হয়। এই প্রতিষ্ঠানটি নতুন নতুন গবেষণার কাজেও পৃষ্ঠপোষকতা দিয়ে থাকে। এ প্রতিষ্ঠানের মতোই আব্বাসি খলিফা আল মামুনের প্রতিষ্ঠিত বায়তুল হিকমা গ্রিক, রোমান, পারসিক প্রভৃতি ভাষার প্রাচীন গ্রন্থাবলি সংগ্রহ, সংরক্ষণ ও গবেষণা কাজে বিশেষ অবদান রাখে। এতে তিনটি বিভাগ ছিল, যথা-, গ্রন্থাগার, মিলনায়তন ও অনুবাদ কার্যালয়। হুনায়ন ইবনে ইসহাক নামে একজন সুপণ্ডিতকে এ প্রতিষ্ঠানের তত্ত্বাবধায়ক নিযুক্ত করা হয়। তার চেষ্টায় এরিস্টটল, গ্যালিলিও, প্লেটো প্রমুখ পণ্ডিতের গ্রন্থগুলো আরবিতে অনূদিত হয়। পরবর্তী সময়ে ইউরোপে রেঁনেসার সূচনায় এসব অনুবাদ কর্ম ভূমিকা রেখেছিল। সুতরাং দেখা যায়, উদ্দীপকের প্রতিষ্ঠানটির কর্মকান্ডে বায়তুল হিকমার কর্মকাণ্ডের প্রতিফলন ঘটেছে।"
        },
        {
          "label": "ঘ",
          "question": "উদ্দীপকের পাঠাগারটি উক্ত প্রতিষ্ঠানের একটি আংশিক রূপমাত্র- উক্তিটির সত্যতা যাচাই করো।",
          "explanation": "খলিফা আল মামুনের প্রতিষ্ঠিত বায়তুল হিকমা জ্ঞান-বিজ্ঞান চর্চায় বহুমুখী অবদান রেখেছে, যার আংশিক কাজের প্রতিফলন উদ্দীপকের পাঠাগারে লক্ষণীয়। খলিফা মামুন বায়তুল হিকমার উন্নয়নে ব্যাপক পৃষ্ঠপোষকতা দান করেন। যার ফলে গবেষণা, জ্ঞান-বিজ্ঞান চর্চা ও সাম্রাজ্যের সাংস্কৃতিক উন্নয়নে এটি বিশেষ অবদান রাখতে সক্ষম হয়। আর এ কারণেই জ্ঞান-বিজ্ঞানের উন্নয়নে উদ্দীপকের সংস্থার চেয়ে বায়তুল হিকমা অনেক বেশি অবদান রাখে। উদ্দীপকে আমরা দেখি যে, হেমায়েত উদ্দিন তালুকদারের প্রতিষ্ঠিত পাঠাগারটি একটি ব্যক্তিগত প্রতিষ্ঠান। এছাড়া এটি ছিল একটি গ্রামভিত্তিক প্রতিষ্ঠান। কিন্তু খলিফা মামুন প্রতিষ্ঠিত বায়তুল হিকমা ছিল একটি বৈশ্বিক প্রতিষ্ঠান। মামুনের প্রত্যক্ষ সহায়তায় বায়তুল হিকমায় এথেন্স, আলেকজান্দ্রিয়া, সিরিয়া, এশিয়া মাইনরসহ অনেক স্থান থেকে বহু মূল্যবান প্রাচীন গ্রন্থ সংগ্রহ করে সেগুলো আরবিতে অনুবাদের ব্যবস্থা করা হয়। ফলে প্রাচীন বিশ্বের শ্রেষ্ঠ দার্শনিক এরিস্টটল ও এরিস্টটল প্লেটোর পুস্তকগুলো এবং গ্যালেন, ইউক্লিড, টলেমি প্রমুখ মনীষীদের বৈজ্ঞানিক গ্রন্থাবলি আরবিতে অনূদিত হয়। বায়তুল হিকমার অনুবাদকারীদের গ্রন্থের ওজনে স্বর্ণমুদ্রা পারিশ্রমিক দেওয়া হতো। এ সব অনুবাদকের সাহায্যে বায়তুল হিকমা গ্রিক পণ্ডিতগণের আজীবনের সাধনা ও গবেষণার ফলাফল ধরে রাখতে সক্ষম হয়। বস্তুত মুসলমানরা অনুবাদের মাধ্যমে এ সব বিশ্ববিখ্যাত পণ্ডিতের গবেষণাকর্ম রক্ষা না করলে পৃথিবী হতে এগুলো বিলুপ্ত হয়ে যেত। বায়তুল হিকমার অনুবাদকর্মের মাধ্যমে প্রাচীন সভ্যতার জ্ঞান-বিজ্ঞানের গ্রন্থগুলো নবজীবন লাভ করে। উপরের আলোচনার আলোকে বলা যায় যে, আব্বাসি খিলাফতে জ্ঞান- বিজ্ঞান ও সাংস্কৃতিক উন্নয়নে বায়তুল হিকমা অসাধারণ ভূমিকা পালন করে, যার তুলনায় উদ্দীপকের পাঠাগারের অবদান খুবই কম।"
        }
      ]
    },
    {
      "number": "9",
      "uddipok": "আশালতা রাজ্যের রাজা সুমন চৌধুরী সকলের নিকট রূপকথার রাজা বলে পরিচিত। তিনি অন্যায়কারীদের প্রতি যেমন কঠোর, তেমনি গরিব-দুঃখীদের প্রতি ছিলেন উদার ও মহানুভব। তিনি ধর্মের বিধি-বিধান শতভাগ আন্তরিকতার সাথে পালন করতেন। অসহায় ও দুঃস্থদের তিনি অকাতরে সাহায্য-সহযোগিতা করতেন। প্রজাসাধারণের অবস্থা স্বচক্ষে দেখার জন্য তিনি রাত্রিকালে ছদ্মবেশে রাজধানী ও রাজধানীর বাইরে পথে-প্রান্তরে ঘুরে বেড়াতেন। দেশের বাইরেও তিনি বেশ জনপ্রিয় ছিলেন। বিশ্বের বিভিন্ন দেশের সাথে তিনি সহাবস্থান ও বন্ধুত্বপূর্ণ সম্পর্ক স্থাপন করেন।",
      "tag": "NGC 23",
      "sub_questions": [
        {
          "label": "ক",
          "question": "বার্মাকি বংশের প্রতিষ্ঠাতা কে?",
          "explanation": "বার্মাকি বংশের প্রতিষ্ঠাতা খালিদ বার্মাকি।"
        },
        {
          "label": "খ",
          "question": "'নহরে জুবাইদা' বলতে কী বোঝায়? ব্যাখ্যা করো।",
          "explanation": "নহর-ই-জুবাইদা হলো খলিফা হারুন-অর-রশীদের স্ত্রী জুবাইদার অর্থায়নে খনন করা একটি খালের নাম। হারুন-অর-রশীদ ৮০২ খ্রিষ্টাব্দে তার স্ত্রী জুবাইদা এবং পুত্র আমিন ও মামুনকে নিয়ে মক্কায় হজ পালন করতে যান। এ সময় জুবাইদা মক্কাবাসী ও হজ যাত্রীদের পানির কষ্ট দেখে মর্মাহত হন। তিনি পানির সংকট দূর করার জন্য প্রচুর অর্থ (প্রায় ২০ লক্ষ দিনার) ব্যয়ে ফোরাত নদীর উপকূল থেকে মক্কা পর্যন্ত একটি খাল খনন করেন। এটিই নহর-ই-জুবাইদা নামে পরিচিত।"
        },
        {
          "label": "গ",
          "question": "উদ্দীপকে উল্লেখিত শাসকের মানবিক গুণাবলিকে আব্বাসি খলিফা হারুন-অর-রশীদের চারিত্রিক বৈশিষ্ট্যের সাথে তুলনা করো।",
          "explanation": "উদ্দীপকে উল্লেখিত আশালতা রাজ্যের রাজা সুমন চৌধুরী এবং আব্বাসি খলিফা হারুন-অর-রশীদের মানবিক গুণাবলির মধ্যে অধিকাংশ ক্ষেত্রেই মিল রয়েছে। আব্বাসি খলিফা হারুন-অর-রশীদ ছিলেন একজন প্রজারঞ্জক শাসক। তার চরিত্রে কঠোরতা ও কোমলতার অপূর্ব সংমিশ্রণ ঘটেছিল। তিনি একদিকে অপরাধীদের কঠোর শাস্তির দিতেন, অপরদিকে নিষ্ঠার সাথে ধর্মীয় আচার-অনুষ্ঠান পালন এবং প্রজাদের কল্যাণে প্রচুর দান করতেন। তার এসব গুণ উদ্দীপকের শাসকের চরিত্রেও ফুটে উঠেছে। উদ্দীপকের রাজা সুমন চৌধুরী অন্যায়কারীদের প্রতি কঠোর এবং দরিদ্র ও অসহায় মানুষের প্রতি উদার ও মহানুভব ছিলেন। আরব্য রজনীর রূপকথার নায়ক হিসেবে পরিচিত খলিফা হারুন-অর-রশীদও এরূপ স্বভাবের ছিলেন। তিনি খারেজি সম্প্রদায় এবং খাজার উপজাতির বিদ্রোহসহ অন্যান্য বিদ্রোহ কঠোরভাবে দমন করেন। আবার প্রজাদের কল্যাণে তিনি সাম্রাজ্যের বিভিন্ন স্থানে রাস্তা, মসজিদ, স্কুল, মাদ্রাসা, বিমারিস্তান (হাসপাতাল) প্রভৃতি নির্মাণ করেন। পানীয় জল ও সেচ কাজের সুবিধার জন্য হারুন- অর-রশীদ অনেক খাল খনন করেন। রাজা সুমন চৌধুরীর মতো খলিফা হারুন-অর-রশীদও প্রজাসাধারণের অবস্থা স্বচক্ষে দেখার জন্য রাতে ছদ্মবেশে লোকালয়ে ঘুরে বেড়াতেন। আবার, সুমন চৌধুরী নিষ্ঠার সাথে ধর্মকর্ম পালন ও প্রচুর দান-খয়রাত করতেন। একইভাবে খলিফা হারুন- অর-রশীদ দৈনিক পাঁচ ওয়াক্ত ফরজ এবং প্রত্যেক রাতে একশ রাকাত নফল নামাজ আদায় করতেন। তিনি প্রতিদিন ১০০০ দিরহাম দরিদ্র প্রজাদের দান করতেন। তবে খলিফা কিছুটা সন্দেহপ্রবণ স্বভাবের ছিলেন যা রাজা সুমন চৌধুরীর মধ্যে নেই। এ দিকটি ছাড়া রাজা সুমন চৌধুরীর মানবিক গুণাবলি এবং আব্বাসি খলিফা হারুন-অর-রশীদের চারিত্রিক বৈশিষ্ট্যের মধ্যে যথেষ্ট মিল রয়েছে।"
        },
        {
          "label": "ঘ",
          "question": "পররাষ্ট্র নীতির ক্ষেত্রে উদ্দীপকের শাসকের চেয়ে উক্ত আব্বাসি খলিফা ছিলেন আরও বিখ্যাত।' উক্তিটি বিশ্লেষণ করো।",
          "explanation": "'পররাষ্ট্র নীতির ক্ষেত্রে উদ্দীপকের শাসকের চেয়ে উক্ত আব্বাসি খলিফা অর্থাৎ হারুন-অর-রশীদ ছিলেন আরও বিখ্যাত'- উক্তিটি যথার্থ। আব্বাসি বংশের শ্রেষ্ঠ খলিফা হারুন-অর-রশীদ শান্তিপূর্ণ বৈদেশিক নীতিতে বিশ্বাসী ছিলেন। ফ্রান্স, চীন এবং ভারতের রাজন্যবর্গের সাথে তিনি দূত এবং উপঢৌকন বিনিময় করতেন। হারুন-অর-রশীদ সাম্রাজ্যবাদী নীতি পছন্দ করতেন না। এজন্য বাইজান্টাইন সম্রাট নাইসিফোরাস বারবার সন্ধি ভঙ্গ করলেও খলিফা তাকে ক্ষমা করে দেন। উদ্দীপকে বলা হয়েছে, আশালতা রাজ্যের রাজা সুমন চৌধুরী নিজ রাজ্যের পাশাপাশি বিদেশেও জনপ্রিয় ছিলেন। বিশ্বের বিভিন্ন দেশের সাথে তিনি শান্তিপূর্ণ সহাবস্থান ও বন্ধুত্বপূর্ণ সম্পর্ক গড়ে তোলেন। খলিফা হারুন- অর-রশীদও অনেক দেশের সাথে সুসম্পর্ক তৈরি করেন। ৭৯৭-৮০৬ খ্রিষ্টাব্দের মধ্যে বেশ কয়েকবার ফ্রান্সের তৎকালীন নৃপতি শার্লিম্যানের সাথে হারুনের দূত ও উপঢৌকন বিনিময় হয়। এছাড়া হারুন-অর-রশীদ চীনের সম্রাটের (Faghfur) প্রেরিত দূতকে সাদরে অভ্যর্থনা জানান এবং চৈনিকদের সাথে মুসলমানদের বন্ধুত্বের ঘোষণা দেন। ঐতিহাসিক পি কে হিট্টির মতে, ভারতের রাজাদের সাথেও হারুন-অর-রশীদের সুসম্পর্ক তৈরি হয়েছিল। প্রতিবেশী বাইজান্টাইন সাম্রাজ্যের সাথেও খলিফা সুম্পর্ক বজায় রাখার জন্য যথেষ্ট চেষ্টা করেন। ৭৯১ খ্রিষ্টাব্দে রোমান এবং মুসলমানদের মধ্যে সম্পাদিত চুক্তি বাইজান্টাইন সম্রাট নাইসিফোরাস ৮০৩ খ্রিষ্টাব্দে ভঙ্গ করেন। হারুন-অর-রশীদ তাকে পরাজিত ও ক্ষমা করে পুনরায় সন্ধি করেন। পরবর্তী সময়ে নাইসিফোরাস আরও কয়েকবার সন্ধি ভঙ্গ এবং যুদ্ধে খলিফার কাছে পরাজিত হন। প্রতিবারই খলিফা হারুন-অর-রশীদ তাকে ক্ষমা করেন, যা তার শান্তিপূর্ণ সহাবস্থান নীতির বড় প্রমাণ। তবে খলিফা শত্রুকে সমূলে বিনাশ না করে বার বার ক্ষমা করায় তা আব্বাসি খিলাফতের জন্য ক্ষতির কারণ হয়েছিল। উপরের আলোচনার আলোকে বলা যায়, উদ্দীপকে বর্ণিত রাজা সুমন চৌধুরী এবং আব্বাসি খলিফা হারুন-অর-রশীদ দুজনেই পরাষ্ট্রনীতির ক্ষেত্রে বিভিন্ন রাজ্যের সাথে শান্তিপূর্ণ সহাবস্থানে বিশ্বাসী ছিলেন। তবে শত্রুকে পরাজিত এবং ক্ষমা করার ক্ষেত্রে হারুন-অর-রশীদ তুলানামূলকভাবে বেশি বিখ্যাত ছিলেন।"
        }
      ]
    },
    {
      "number": "10",
      "uddipok": "কমলাপুর গ্রামের মানুষ পার্শ্ববর্তী ইসলামপুর গ্রামের উন্নতিতে ঈর্ষান্বিত হয়ে তাদেরকে আক্রমণ করলে যুদ্ধে কমলাপুর গ্রাম পরাজিত হয় এবং তাদের নেতা নিহত হন। এ পরাজয়ের গ্লানি মুছে ফেলা এবং নেতার হত্যার প্রতিশোধ গ্রহণের জন্য কমলাপুরবাসী আবারো ইসলামপুর গ্রাম আক্রমণ করে। ইসলামপুর গ্রামের চেয়ারম্যান ইবনে আব্দুল্লাহ ৫০ জন তীরন্দাজকে নির্দেশ দেন, 'আমরা সবাই যুদ্ধে মারা গেলেও তোমরা এখান থেকে সরবে না'।' কিন্তু নেতার আদেশ অমান্য করার জন্য ইসলামপুরবাসী এ যুদ্ধে পরাজিত হয়।",
      "tag": "NGC 23",
      "sub_questions": [
        {
          "label": "ক",
          "question": "আসাদুল্লাহ অর্থ কী?",
          "explanation": "আসাদুল্লাহ অর্থ আল্লাহর সিংহ।"
        },
        {
          "label": "খ",
          "question": "জিজিয়া কোন ধরনের কর? ব্যাখ্যা করো।",
          "explanation": "জিজিয়া হচ্ছে মুসলিম রাষ্ট্রে অমুসলিমদের ওপর ধার্যকৃত নিরাপত্তা কর। জিজিয়া মাথাপিছু হারে নির্ধারিত হয়ে থাকে। অমুসলিম নাগরিকরা জিজিয়া প্রদানের মাধ্যমে যুদ্ধে অংশগ্রহণ থেকে অব্যাহতি পেত। জিজিয়ার বিনিময়ে মুসলিম শাসকগণ অমুসলিম নাগরিকদের জানমালের নিরাপত্তা বিধানে অঙ্গীকারাবদ্ধ ছিল। তবে নারী, শিশু, বয়োবৃদ্ধ, উন্মাদ ও ধর্মীয় পুরোহিতরা এ কর হতে অব্যাহতি পেত।"
        },
        {
          "label": "গ",
          "question": "উদ্দীপকের ঘটনা তোমার পাঠ্যপুস্তকের কোন ঘটনার প্রতি ইঙ্গিত করছে? ব্যাখ্যা করো।",
          "explanation": "উদ্দীপকের ঘটনা আমার পাঠ্যপুস্তকের উহুদ যুদ্ধের প্রতি ইঙ্গিত করে। মহানবি (স) মহান আল্লাহর কাছে ধৈর্যের যতগুলো পরীক্ষা দিয়েছেন তার মধ্যে উহুদ যুদ্ধ একটি। এটি মদিনার তখনকার সব মুসলমানের জন্যই এক কঠোর অগ্নিপরীক্ষা ছিল। এ যুদ্ধে পরাজয়ের মধ্য দিয়ে মুসলমানরা পরবর্তী সময়ে যুদ্ধে সুশৃঙ্খল থাকার শিক্ষা অর্জন করে। ৬২৪ খ্রিষ্টাব্দে বদরের যুদ্ধে মুসলমানদের কাছে কুরাইশরা পরাজিত হয়। এ প্রেক্ষাপটে পরের বছর উহুদের যুদ্ধ সংঘটিত হয়। নেতার আদেশ উপেক্ষা করায় এ লড়াইয়ে মুসলমানরা হেরে যায়। উদ্দীপকে বর্ণিত বিষয়টিতে এ যুদ্ধের ঘটনাই প্রতিফলিত হয়েছে। উদ্দীপকে দেখা যায়, কমলাপুর গ্রামের মানুষ পার্শ্ববর্তী ইসলামপুর গ্রামের উন্নতিতে ঈর্ষান্বিত হয়ে তাদেরকে আক্রমণ করে। তবে যুদ্ধে তারা পরাজিত হয় এবং নেতাকে হারায়। প্রতিশোধ নিতে কমলাপুরের মানুষ আবারও ইসলামপুর গ্রাম আক্রমণ করে। এবারের লড়াইয়ে ইসলামপুরের যোদ্ধারা নেতার নির্দেশ না মানার কারণে হেরে যায়। ইসলামের আদিপর্বে উহুদ যুদ্ধের ক্ষেত্রেও এমন ঘটনা ঘটেছিল। মহানবি (স) মদিনায় হিজরতের মাত্র দুই বছরের মধ্যে সেখানে ইসলাম ধর্ম অনেক প্রসার লাভ করে। মদিনায় ইসলামি রাষ্ট্র প্রতিষ্ঠিত হলে মক্কার কুরাইশরা ঈর্ষান্বিত হয়ে ওঠে। এমন প্রেক্ষাপটে নানা ঘটনাকে কেন্দ্র করে তাদের সাথে মুসলমানদের বদরের যুদ্ধ সংঘটিত হয়। এ যুদ্ধে কুরাইশদের নেতা আবু জেহেলসহ তাদের বহু যোদ্ধা নিহত হয় এবং তারা পরাজয় বরণ করে। তাই কুরাইশরা প্রতিশোধ গ্রহণের জন্য পরের বছর উদ্ভদের যুদ্ধে অবতীর্ণ হয়। এ যুদ্ধে মহানবি (স)-এর নির্দেশ অমান্য করার কারণে মুসলমানদের পরাজয় ঘটে। এর আলোকে নিশ্চিতভাবেই বলা যায়, উদ্দীপকের ঘটনা উদ্বুদের যুদ্ধের কথাই মনে করিয়ে দেয়।"
        },
        {
          "label": "ঘ",
          "question": "'নেতার আদেশ অমান্য করা উক্ত যুদ্ধে পরাজয়ের অন্যতম কারণ'- উক্তিটি পাঠ্যবইয়ের আলোকে বিশ্লেষণ করো।",
          "explanation": "নেতার আদেশ অমান্য করা উক্ত যুদ্ধে অর্থাৎ উহুদ যুদ্ধে মুসলমানদের পরাজয়ের অন্যতম কারণ ছিল। যুদ্ধের মতো যেকোনো গুরুত্বপূর্ণ দলগত কাজে নেতার ভূমিকা খুব গুরুত্বপূর্ণ। তার দূরদৃষ্টিসম্পন্ন নির্দেশনা যেকোনো কাজে সফলতা এনে দেয়। সেনাপতির কথা না মানলে যুদ্ধে জয়লাভ কার্যত অসম্ভব। উদ্দীপকে বর্ণিত ইসলামপুরের ঘটনা এবং উহুদ যুদ্ধের ক্ষেত্রে এ কথার সত্যতাই প্রমাণিত হয়েছে। উদ্দীপকে দেখা যায়, আগের বছরের যুদ্ধে পরাজয়ের গ্লানি মোছা এবং নেতার হত্যার প্রতিশোধ নিতে কমলাপুর গ্রামের মানুষ ইসলামপুর গ্রাম আক্রমণ করে। এ আক্রমণ প্রতিরোধের জন্য ইসলামপুর গ্রামের চেয়ারম্যান ইবনে আবদুল্লাহ ৫০ জন তীরন্দাজকে নির্দিষ্ট স্থান ত্যাগ না করার নির্দেশ দেন। কিন্তু তারা এ নির্দেশ অমান্য করে। এর জেরে যুদ্ধে ইসলামপুরের পরাজয় ঘটে। ৬২৫ খ্রিষ্টাব্দে সংঘটিত উহুদ যুদ্ধেও এরকম কারণেই মুসলমানরা পরাজিত হয়েছিল। এ যুদ্ধে হযরত মুহাম্মদ (স) আবদুল্লাহ ইবনে যুবায়েরের নেতৃত্বে ৫০ জন তীরন্দাজ সৈন্যকে উদ্বুদ ও আইনাইন পর্বতের মাঝামাঝি সংকীর্ণ গিরিপথে মোতায়েন করেন। যুদ্ধে চূড়ান্ত বিজয় না হওয়া পর্যন্ত তিনি ঐ সৈন্যদের সেখানে অবস্থান করতে বলেন। কিন্তু তীরন্দাজ সৈন্যরা মহানবি (স)-এর আদেশ অমান্য করে গনিমতের (যুদ্ধলব্ধ সম্পদ: অশ্ব, উট, অস্ত্রশস্ত্র প্রভৃতি) মাল সংগ্রহের জন্য গিরিপথ থেকে সরে গেলে কুরাইশরা সেনাপতি খালিদ বিন ওয়ালিদের নেতৃত্বে এ পথ দিয়ে আক্রমণ করে মুসলমানদের পরাজিত করে। এ আলোচনা থেকে বলা যায়, উহুদ যুদ্ধে মুসলমানদের নেতা মুহাম্মদ (স) সেনাপতি হিসেবে দূরদৃষ্টির অধিকারী ছিলেন। তিনি যুদ্ধের সার্বিক পরিস্থিতি পর্যালোচনা করে গিরিপথ থেকে সৈন্য না সরার নির্দেশ দিয়েছিলেন। এ নির্দেশ না মানার কারণে মুসলমানরা সাময়িকভাবে পরাজিত হয়।"
        }
      ]
    },
    {
      "number": "11",
      "uddipok": "ভ্রান্তিবিলাসী আরব বসন্তের ঢেউ মিসরের বয়োঃবৃদ্ধ প্রেসিডেন্টকে ক্ষমতাচ্যুত করে। কিন্তু জনগণ নতুন যাকে শাসক নিয়োগ করে তিনি সেনাপ্রধানের সাথে ক্ষমতার দ্বন্দ্বে জড়িয়ে পড়েন। ফলে নতুন শাসক শক্তি ও শাসনে যোগ্যতার পরিচয় দিলেও কূটকৌশলে বিরোধীদের কাছে হেরে যান এবং অল্প সময়ের মধ্যে কঠিন পরিণতি ভোগ করেন। সেনাপ্রধান খোলস ছেড়ে প্রেসিডেন্টের পদ দখল করেন।",
      "tag": "NGC 23",
      "sub_questions": [
        {
          "label": "ক",
          "question": "'আসাদুল্লাহ' কার উপাধি?",
          "explanation": "'আসাদুল্লাহ' হযরত আলি (রা)-এর উপাধি।"
        },
        {
          "label": "খ",
          "question": "'শিয়া' শব্দের অর্থ ব্যাখ্যাসহ লেখো।",
          "explanation": "'শিয়া' আরবি শব্দ। এর অর্থ দল, সমার্থক, অনুসারী প্রভৃতি। ইসলামের ইতিহাসে 'শিয়া' শব্দটি মহানবি (স)-এর জামাতা হযরত আলি (রা)-এর অনুসারীদের সমন্বয়ে গঠিত দলকে বোঝায়। এ দল দাবি করে। যে, একমাত্র হযরত মুহাম্মদ (স)-এর গোত্রভুক্ত, বিশেষ করে তার মেয়ে ফাতিমা এবং তার স্বামী আলি (রা)-এর বংশধরেরাই শিয়া। আর তাদের মতামতই সত্য। প্রকৃতপক্ষে, খিলাফতের প্রশ্নে ইসলামের প্রাথমিক যুগে সৃষ্ট বিভক্তির ফলে গড়ে ওঠা দুই প্রতিদ্বন্দ্বী গোষ্ঠীর একটি হলো শিয়া।"
        },
        {
          "label": "গ",
          "question": "মিসরের প্রেসিডেন্টের পরিণতির সাথে হযরত উসমান (রা)-এর পরিণতির সামঞ্জস্য ব্যাখ্যা করো।",
          "explanation": "মিসরের প্রেসিডেন্টের পরিণতির সাথে খলিফা ওসমান (রা)-এর পরিণতির সামঞ্জস্য লক্ষ করা যায়। তাদের উভয়েরই আন্দোলনের মুখে পতন হয়েছে। হযরত ওসমান (রা) ছিলেন ইসলামের একনিষ্ঠ সেবক। মজার শ্রেষ্ঠ। ধনীদের তালিকায় তিনি ছিলেন অন্যতম। তিনি সবসময় ইসলামের খেদমতে অর্থ ব্যয় করেছেন। খলিফা নির্বাচিত হয়েও তিনি নিজেকে মানুষের কল্যাণ আর ইসলামের জন্য উৎসর্গ করেছেন। কিন্তু এসবের পরও নানা মিথ্যা অভিযোগের ভিত্তিতে তার বিরুদ্ধে আন্দোলন হয় এবং এক হৃদয়বিদারক হত্যাকান্ডের মাধ্যমে তার পতন ঘটে। উদ্দীপকেও এ ঘটনার প্রতিফলন লক্ষ করা যায়। উদ্দীপকে বলা হয়েছে, শ্রান্তিবিলাসী আরব বসন্তের ঢেউ মিসরের বয়োঃবৃদ্ধ প্রেসিডেন্টকে ক্ষমতাচ্যুত করে। অনুরূপভাবে ইসলামের তৃতীয় খলিফা হযরত ওসমান (রা) বিরুদ্ধবাদীদের ষড়যন্ত্রের শিকার হয়ে তাদের হাতে নিহত হন। এভাবে তার খিলাফতের পরিসমাপ্তি ঘটে। তিনি ক্ষমতা লাভের (৬৪৪খ্রি.) প্রথম ছয় বছর শান্তি, সমৃদ্ধি, গৌরবের সাথে খিলাফত পরিচালনা করলেও দ্বিতীয় ছয় বছর তার খিলাফতে দেখা দেয় বিদ্রাহ, বিশৃঙ্খলা আর রক্তপাতের করুণ কাহিনি। বায়তুল মালের অর্থ ব্যক্তিগত কাজে ব্যবহার, আত্মীয়স্বজনকে রাষ্ট্রীয় গুরুত্বপূর্ণ পদে নিয়োগ দান, কুরআন শরিফ পোড়ানো, দার্শনিক ও সমাজতাত্ত্বিক আবুজর গিফারিকে নির্বাসন দান প্রভৃতি অভিযোগের ভিত্তিতে একদল বিদ্রোহী তার বিরুদ্ধে আন্দোলন শুরু করে এবং এক পর্যায়ে তারা খলিফাকে হত্যা (৬৫৬ খ্রি.) করে। এভাবে হযরত ওসমান (রা)-এর, খিলাফতের অবসান ঘটে। সুতরাং বলা যায়, শাসককে ক্ষমতা থেকে অপসারণের দিক দিয়ে মিসরের প্রেসিডেন্টের পরিণতি এবং ওসমান (রা)-এর পরিণতি পরস্পর সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের ক্ষমতার দ্বন্দ্বের নিরিখে হযরত আলি (রা) মুয়াবিয়া (রা)-এর মধ্যকার দ্বন্দ্বের পরিণতি মূল্যায়ন করো।",
          "explanation": "নতুন শাসকের শাসনের আলোকে হযরত আলি (রা) ও মুয়াবিয়া (রা)-এর মধ্যকার দ্বন্দ্ব ইসলামের ইতিহাসে প্রভাব বিস্তারকারী ঘটনা। ইসলামের তৃতীয় খলিফা হযরত ওসমান (রা)-এর হত্যাকান্ডের পর একটি বিশৃঙ্খল পরিবেশে খিলাফতে আরোহণ করেন হযরত আলি (রা)। খিলাফতে শৃঙ্খলা প্রতিষ্ঠার লক্ষ্যে হযরত আলি (রা) আগের প্রাদেশিক শাসকদের অপসারণ করে নতুন শাসক নিয়োগের নীতি গ্রহণ করেন। সব প্রদেশের শাসকেরা তার নির্দেশ মেনে নিলেও দামেস্কের শাসনকর্তা মুয়াবিয়া (রা) মেনে নেননি। ফলে তাদের মধ্যে সংঘাত শুরু হয়। এতে যোগ্যতা থাকা সত্ত্বেও আলি (রা) মুয়াবিয়া (রা)-এর কূটকৌশলের কাছে হেরে যান। উদ্দীপকের বর্ণনায়ও এ ঘটনা প্রতিফলিত হয়েছে। উদ্দীপকে বলা হয়েছে, মিসরের শাসকের ক্ষমতাচ্যুতির পর একজন নতুন শাসক শাসনক্ষমতা গ্রহণ করেন। কিন্তু যোগ্যতা থাকা সত্ত্বেও তিনি কূটকৌশলে প্রতিদ্বন্দ্বীর কাছে হেরে যান এবং অল্প সময়ের মধ্যে কঠিন • পরিণতি ভোগ করেন। সেনাপ্রধান খোলস ছেড়ে প্রেসিডেন্টের পদ দখল করেন। অনুরূপভাবে হযরত ওসমান (রা)-এর পর হযরত আলি (রা) খিলাফতে আরোহণ করেন। বিভিন্ন কারণে হযরত আলি (রা) ও দামেস্কের শাসক মুয়াবিয়া (রা)-এর মধ্যে বিরোধ দেখা দেয়। এ বিরোধকে কেন্দ্র করে ৬৫৭ খ্রিষ্টাব্দে উভয়ের মধ্যে সিফফিনের প্রান্তরে রক্তক্ষয়ী যুদ্ধ সংঘটিত হয়। যুদ্ধে হযরত আলি (রা)-এর তীব্র আক্রমণে মুয়াবিয়া (রা)- এর বাহিনী যখন পরাজয়ের দ্বারপ্রান্তে তখন মুয়াবিয়া (রা) একজনের পরামর্শে কূটকৌশল অবলম্বন করেন এবং আলি (রা)-কে যুদ্ধ বন্ধ করতে বাধ্য করেন। অবশেষে ইরাকের মধ্যবর্তী স্থান দুমাতুল জন্দলের সালিশির (৬৫৯খ্রি.) চূড়ান্ত রায় অনুযায়ী কৌশলে দূরদর্শী আমর বিন আস হযরত আলি (রা)-এর পরিবর্তে মুয়াবিয়াকে খলিফা বলে ঘোষন্না করেন। খিলাফতে অধিষ্ঠিত হয়ে মুয়াবিয়া (রা) খুলাফায়ে রাশেদিনের গণতান্ত্রিক আদর্শ থেকে বিচ্যুত হয়ে পড়েন এবং রাজতন্ত্রের সূচনা করেন। হযরত আলি (রা) ও মুয়াবিয়া (রা)-এর দ্বন্দ্বে মুসলমানদের ঐক্য বিনষ্ট হয় এবং তাদের মধ্যে দ্বিধা-বিভক্তি ঘটে। এ ঘটনার ফলেই হযরত আলি (রা) খারেজিদের হাতে নিহত হন। উপরের আলোচনা থেকে বলা যায়, হযরত আলি (রা) ও মুয়াবিয়া (রা)-এর মধ্যে দ্বন্দ্ব-সংঘাতের ফলে ইসলামে রাজতন্ত্রের সূত্রপাত ঘটে এবং বিভিন্ন দল-উপদলের উদ্ভব ঘটে। ইসলামে এটি একটি মোড় পরিবর্তনকারী ঘটনা"
        }
      ]
    }
  ]
}