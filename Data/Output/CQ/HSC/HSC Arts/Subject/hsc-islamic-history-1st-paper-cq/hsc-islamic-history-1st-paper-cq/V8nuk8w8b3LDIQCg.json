{
  "title": "হবিগঞ্জ মহিলা কলেজ ২০২৩",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "জানা যায় যে, এক সময় ভারতবর্ষে মেয়েদের কোনো স্বাধীনতা ছিলো না। সতীদাহ তথা স্বামীর সাথে সহমরণসহ ঘৃণ্য কিছু প্রথা বিদ্যমান ছিলো। বিধবা বিবাহ নিষিদ্ধ ছিলো। উত্তরাধিকার সূত্রে সম্পত্তির মালিকানা থেকেও তারা বঞ্চিত ছিল। বলতে গেলে নারীদের সামাজিক কোনো মর্যাদাই ছিলো না। কন্যা সন্তানের প্রতি তাদের অনাগ্রহ এবং ঘৃণা ছিলো। এমনকি বর্তমান যুগেও ভারতে কোনো কোনো অঞ্চলে দেখা যায় যে কন্যা সন্তান হত্যা করা হয়।",
      "tag": "HGWC 23",
      "sub_questions": [
        {
          "label": "ক",
          "question": "বিশ্বের সবচেয়ে প্রাচীন সভ্যতা কোনটি?",
          "explanation": "বিশ্বের সবচেয়ে প্রাচীন সভ্যতা হলো মেসোপটেমিয় সভ্যতা।"
        },
        {
          "label": "খ",
          "question": "আরব দেশকে 'জাজিরাতুল আরব' বলা হয় কেন? ব্যাখ্যা কর।",
          "explanation": "ত্রিভুজাকৃতির ভৌগোলিক অবস্থানের জন্য আরব দেশকে 'জাজিরাতুল আরব' বলা হয়। 'জাজিরা' আরবি শব্দ। এর অর্থ উপদ্বীপ। আর আরব একটি ভূখণ্ডের নাম। সুতরাং জাজিরাতুল আরব অর্থ আরব উপদ্বীপ। সাধারণত তিনদিক পানি এবং একদিক স্থল পরিবেষ্টিত ভূখণ্ডকে উপদ্বীপ বলা হয়। আরব এশিয়া মহাদেশের দক্ষিণ-পশ্চিমে অবস্থিত। এটি বিশ্বের সর্ববৃহৎ উপদ্বীপ। এর তিন দিক বিশাল জলরাশি এবং একদিক বিস্তীর্ণ মরুপ্রান্তর দ্বারা বেষ্টিত। এরূপ ত্রিভুজাকৃতির ভৌগোলিক অবস্থানের জন্যই আরব দেশকে জাজিরাতুল আরব বলা হয়।"
        },
        {
          "label": "গ",
          "question": "উদ্দীপকে নারীর যে চিত্র বর্ণনা করা হয়েছে তোমার পাঠ্যপুস্তকের কোন দেশের সাথে সাদৃশ্য রয়েছে? ব্যাখ্যা করো।",
          "explanation": "উদ্দীপকে নারীর যে চিত্র বর্ণনা করা হয়েছে তার সাথে প্রাক-ইসলামি আরবের নারীদের সাদৃশ্য রয়েছে। প্রাক-ইসলামি আরবদের সামাজিক ও নৈতিক জীবন ছিল কলুষিত। এখানে নারীর কোনো অধিকারই ছিল না। সর্বক্ষেত্রে নারীরা নিগৃহীত ছিল। তাদের মান-সম্মান এবং জীবনের কোনো মূল্যই দেওয়া হতো না। উদ্দীপকের ভারতের নারীদের ক্ষেত্রেও একই অবস্থা দেখা যায়। উদ্দীপকে ভারতের কোনো এক সময়ের নারীদের কথা বলা হয়েছে, যখন সহমরণ প্রথা প্রচলিত ছিল। তখন নারীদের সামাজিক-অর্থনৈতিক কোনো মর্যাদাই ছিল না। প্রাক-ইসলামি আরবেও এমন চিত্র লক্ষ করা যায়। পাপাচার, কুসংস্কার, অন্যায়, অবিচার তৎকালীন আরব সমাজকে কলুষিত করেছিল। মূর্খতা, বর্বরতা ও অশ্লীলতায় সমগ্র দেশ নিমজ্জিত ছিল। নারীদের কোনো সম্মান দেওয়া হতো না। তাদেরকে ভোগ্যপণ্য হিসেবে গণ্য করা হতো। কন্যা সন্তানদের জীবিত কবর দেওয়া হতো। নারীদের বাজারে বিক্রি করা হতো। নানা ধরনের বিশৃঙ্খলা ও অনৈতিক কার্যক্রমে তখনকার আরববাসী এতটাই মগ্ন ছিল যে, সে সময়কাল আজও ইতিহাসে জাহেলিয়া যুগ হিসেবে চিহ্নিত হয়ে আছে। এমন কোনো অন্যায় ছিল না, যা প্রাক-ইসলামি আরববাসী করত না। বিশেষ করে নারীদের প্রতি তাদের অমানবিক আচরণ সব যুগের মানুষের বর্বরতাকে হার মানায়। সুতরাং বলা যায়, উদ্দীপকে বর্ণিত নারীদের অবস্থা প্রাক-ইসলামি আরবের নারীর অবস্থার সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের আলোকে সে যুগের নারীদের সামাজিক ও অর্থনৈতিক অবস্থার বর্ণনা দাও।",
          "explanation": "প্রাক-ইসলামি আরবের নারীদের সামাজিক ও অর্থনৈতিক অবস্থা ছিল অত্যন্ত শোচনীয়। নারী-পুরুষ উভয়ই মহান আল্লাহর সৃষ্টি। তবে প্রাক-ইসলামি আরবরা আল্লাহর ইবাদতের পরিবর্তে মূর্তিপূজায় বিভোর ছিল তাই আল্লাহর সৃষ্টি নারী জাতির গুরুত্ব তারা বুঝতো না। এ কারণে তারা নারীদেরকে সবদিক থেকে বঞ্চিত করত। সামাজিক ও অর্থনৈতিক দিক থেকে এ বঞ্চনার পরিমাণ ছিল অনেক বেশি। উদ্দীপকে উল্লেখিত ভারতের নারীদের ক্ষেত্রেও এমনটি দেখা যায়। প্রাক-ইসলামি আরব সমাজে নারীদের কোনো সুদৃঢ় অবস্থান ছিল.না। তাদের জীবন এবং সম্মান ছিল খুবই নড়বড়ে। এ সময় নারীদেরকে ভোগ্যপণ্য হিসেবে বিবেচনা করা হতো। পুরুষেরা ইচ্ছেমতো বিয়ে করতে এবং তালাক দিতে পারত। তাদের বিবাহ ও তালাকের কোনো সুনির্দিষ্ট নিয়ম ছিল না। বিমাতা ও বোনকেও বিয়ে করার প্রথা ছিল। একাধিক স্ত্রী থাকার পরও দাসিদের উপপত্নী হিসেবে ব্যবহার করত। নারীদেরকে হাটে- বাজারে বিক্রি করা হতো। মৃত স্বামী, পিতা বা নিকটাত্মীয়ের সম্পত্তি থেকেও নারীরা বঞ্চিত ছিল। প্রাক-ইসলামি আরবে কন্যা সন্তান জন্ম দেওয়া ছিল লজ্জাজনক ব্যাপার। অনেকে লজ্জা ও দারিদ্র্যের কারণে কন্যা সন্তানকে জীবন্ত কবর দিতেও কুণ্ঠাবোধ করত না। বনু কুরাইশ ও বনু তামিম গোত্রের লোকেরা কন্যাসন্তানকে হত্যা করে গর্ববোধ করত। তবে অভিজাত পরিবারে নারীর অবস্থান ছিল সন্তোষজনক। কারণ আবু জেহেলের মা এবং খাদিজা (রা) দুজনেই ধনাঢ্য মহিলা ছিলেন। কিছুটা ব্যতিক্রম ছাড়া উপরের আলোচনা থেকে বোঝা যায়, প্রাক-ইসলামি আরবে নারীর সামাজিক ও অর্থনৈতিক অবস্থা ছিল অত্যন্ত করুণ।"
        }
      ]
    },
    {
      "number": "2",
      "uddipok": "সফিউদ্দিন নামক একজন সংস্কারক স্বদেশে অত্যাচারিত ও নির্যাতিত হয়ে পরিকল্পিতভাবে পার্শ্ববর্তী এলাকার অধিবাসীদের নিজেদের মতাদর্শে প্রভাবিত করেন ও তাদের আমন্ত্রণে স্বদেশ ত্যাগ করেন তার এই স্বদেশ ত্যাগ তার জীবনের মোড় ঘুরিয়ে দেয়।",
      "tag": "HGWC 23",
      "sub_questions": [
        {
          "label": "ক",
          "question": "মহানবি কত বছর বয়সে নবুয়ত প্রাপ্ত হন?",
          "explanation": "মহানবি (স) ৪০ বছর বয়সে নবুয়ত প্রাপ্ত হন।"
        },
        {
          "label": "খ",
          "question": "আল আকাবার শপথ কি? ব্যাখ্যা করো।",
          "explanation": "আল আকাবার শপথ বলতে মক্কার নিকটবর্তী আকাবা নামক স্থানে মদিনার আওস ও খাযরাজ গোত্রের লোকদের তিন বার ইসলাম গ্রহণ ও প্রসারের অঙ্গীকারকে বোঝায়। ৬২০ খ্রিষ্টাব্দে মদিনার আওস ও খাযরাজ গোত্রের ৬ জন লোক মক্কায় এসে ইসলাম গ্রহণ করেন। ৬২১ খ্রিষ্টাব্দে মদিনা থেকে ১০ জন খাযরাজ এবং ২ জন আউস গোত্রের লোক আকাবা পাহাড়ের পাদদেশে এসে রাসুল (স)-এর সাথে সাক্ষাত করে ইসলাম গ্রহণ করেন। পরের বছর (৬২২) কয়েকজন মহিলাসহ ৭৫ জন মদিনাবাসী ইসলাম গ্রহণ করেন। এভাবে তিন বার মদিনাবাসী আকাবার শপথের মাধ্যমে ইসলাম গ্রহণ করে এবং ইসলাম প্রসারে সহযোগিতায় সম্মত হয়। তাদের এ অঙ্গীকারই ইতিহাসে আকাবার শপথ নামে পরিচিত।"
        },
        {
          "label": "গ",
          "question": "উদ্দীপকটি কোন মহাপুরুষের দেশ ত্যাগকে ইঙ্গিত করে? ব্যাখ্যা করো?",
          "explanation": "নিম্নের অনুরুপ: উদ্দীপকের বর্ণিত যুদ্ধ পাঠ্যপুস্তকের উহুদ যুদ্ধের প্রতি ইঙ্গিত করেছে। উহুদের যুদ্ধ ছিল মুসলমানদের জন্য এক অগ্নিপরীক্ষা। ৬২৪ খ্রিষ্টাব্দে বদরের যুদ্ধের পরাজয়ের গ্লানি মোছার জন্য কুরাইশরা ৬২৫ খ্রিষ্টাব্দে কুরাইশ নেতা আবু সুফিয়ানের নেতৃত্বে তিন হাজার সৈন্য নিয়ে মুসলমানদের বিরুদ্ধে অগ্রসর হয়। তাদের প্রতিরোধ করতে মহানবি (স) মাত্র সাতশত মুসলিম সৈন্য নিয়ে উদ্বুদের যুদ্ধে অবতীর্ণ হন। এ যুদ্ধে মহানবি (স) বীর বিক্রমে যুদ্ধ করলেও মুসলমানরা পরাজিত হন। উদ্দীপকের এ বিষয়টি লক্ষ্যণীয়। উদ্দীপকে বলা হয়েছে, বীরবিক্রমে যুদ্ধ করা সত্ত্বেও রাসুল (স) এর নির্দেশ অমান্য করায় মুসলিম বাহিনী বিপর্যস্ত ও ক্ষতিগ্রস্ত হয়। একই রকম ঘটনা দেখা যায় মহানবি (স)-এর উহুদের যুদ্ধের ক্ষেত্রে। উদ্বুদ যুদ্ধে মহানবি (স) আবদুল্লাহ ইবনে যুবাইরের নেতৃত্বে ৫০ জন তীরন্দাজ সৈন্যকে উদ্বুদ ও আইনাইন পর্বতের মাঝামাঝি সংকীর্ণ গিরিপথে নিয়োজিত করেন। তিনি চূড়ান্ত বিজয় অর্জন না হওয়া পর্যন্ত এখানে অবস্থানের নির্দেশ দেন। কিন্তু সৈন্যরা মহানবি (স) এর আদেশ অমান্য করে গণিমাতের মাল সংগ্রহের জন্য গিরিপথ ত্যাগ করলে কুরাইশ বাহিনী খালিদ বিন ওয়ালিদের নেতৃত্বে মুসলমানদের ওপর। আক্রমণ করলে মুসলমানরা কোণঠাসা হয়ে পড়ে এবং পরাজিত হয়। সুতরাং বলা যায়, উদ্দীপকটিতে উহুদ যুদ্ধের ঘটনা বর্ণিত হয়েছে।"
        },
        {
          "label": "ঘ",
          "question": "উক্ত স্বদেশ ত্যাগ ছিল তার জীবনের মোড় ঘোরার অধ্যায়- উক্তিটি বিশ্লেষণ করো।",
          "explanation": "নিম্নের অনুরুপ: নেতার আদেশ অমান্য করা উক্ত যুদ্ধে অর্থাৎ উহুদ যুদ্ধে মুসলমানদের পরাজয়ের অন্যতম কারণ ছিল। যুদ্ধের মতো যেকোনো গুরুত্বপূর্ণ দলগত কাজে নেতার ভূমিকা খুব গুরুত্বপূর্ণ। তার দূরদৃষ্টিসম্পন্ন নির্দেশনা যে কোনো কাজে সফলতা এনে দেয়। সেনাপতির কথা না মানলে যুদ্ধে জয়লাভ কার্যত অসম্ভব। উদ্দীপকে বর্ণিত ইসলামপুরের ঘটনা এবং উহুদ যুদ্ধের ক্ষেত্রে এ কথার সাত্য্যতাই প্রমাণিত হয়েছে। উদ্দীপকে দেখা যায়, আগের বছরের যুদ্ধে পরাজয়ের গ্লানি মোছা এবং নেতার হত্যার প্রতিশোধ নিতে আক্রমণ করে। এ আক্রমণ প্রতিরোধের জন্য আবদুল্লাহ ইবনে যুবাইরের নেতৃত্বে ৫০ জন তীরন্দাজকে নির্দিষ্ট স্থান ত্যাগ না করার নির্দেশ দেন। কিন্তু তারা এ নির্দেশ অমান্য করে। এর জেরে যুদ্ধে ইসলামের পরাজয় ঘটে। ৬২৫ খ্রিস্টাব্দে সংঘটিত উহুদ যুদ্ধেও এরকম কারণেই মুসলমানরা পরাজিত হয়েছিল। এ যুদ্ধে হযরত মুহাম্মদ (স) আবদুল্লাহ ইবনে যুবায়েরের নেতৃত্বে ৫০ জন তীরন্দাজ সৈন্যকে উহুদ ও আইনাইন পর্বতের মাঝামাঝি সংকীর্ণ গিরিপথে মোতায়েন করেন। যুদ্ধে চূড়ান্ত বিজয় না হওয়া পর্যন্ত তিনি ঐ সৈন্যদের সেখানে অবস্থান করতে বলেন। কিন্তু তীরন্দাজ সৈন্যরা মহানবি (স) এর আদেশ অমান্য করে গনিমতের (যুদ্ধলব্ধ সম্পদ: অশ্ব, উট, অস্ত্রশস্ত্র প্রভৃতি) মাল সংগ্রহের জন্য গিরিপথ থেকে সরে গেলে কুরাইশরা সেনাপতি খালিদ বিন ওয়ালিদের নেতৃত্বে এ পথ দিয়ে আক্রমণ করে মুসলমানদের পরাজিত করে। এ আলোচনা থেকে বলা যায়, উহুদ যুদ্ধে মুসলমানদের নেতা মুহাম্মদ (স) সেনাপতি হিসেবে দূরদৃষ্টির অধিকারী ছিলেন। তিনি যুদ্ধের সার্বিক পরিস্থিতি পর্যালোচনা করে গিরিপথ থেকে সৈন্য না সরার নির্দেশ দিয়েছিলেন। এ নির্দেশ না মানার কারণে 'মুসলমানরা সাময়িকভাবে পরাজিত হয়।"
        }
      ]
    },
    {
      "number": "3",
      "uddipok": "United Nations General Assembly ১৯৪৮ সালের ১০ ডিসেম্বর মানবাধিকার সনদ ঘোষণা করে। এ সনদে উল্লেখিত ধারাসমূহে বিশ্বের প্রতিটি মানুষের সহজাত মর্যাদা, সমান অধিকার ও সমতা রক্ষার কথা বলা হয়। এছাড়া এ সনদে বিশেষভাবে বিশ্বের সকল মানুষের মৌলিক অধিকার সংরক্ষণ এবং সকল বর্ণ ও ধর্মের মানুষের সমমর্যাদার কথা বলা হয়েছে, যা বিশ্বমানবের সকলকে একই সূত্রে গ্রথিত করে। এভাবে এ সনদ বিশ্বমানবতার মুক্তির ম্যাগনাকার্টা হিসেবে বিশ্ববিবেককে সচেতন করে তোলে।",
      "tag": "HGWC 23",
      "sub_questions": [
        {
          "label": "ক",
          "question": "'হিজরত' শব্দের অর্থ কী?",
          "explanation": "'হিজরত' শব্দের অর্থ দেশত্যাগ বা একস্থান থেকে অন্যস্থানে যাওয়া।"
        },
        {
          "label": "খ",
          "question": "মুহাজির ও আনসার কারা? ব্যাখ্যা করো।",
          "explanation": "জন্মভূমির মায়া ত্যাগ করে যারা হিজরত করেন তাদেরকে ইসলামে মুহাজির এবং যারা হিজরতকারীদের সর্বতোভাবে সাহায্য ও আশ্রয়দান করেন তাদেরকে আনসার বলা হয়। মক্কায় ইসলাম প্রচারের কারণে মহানবি (স) এবং ইসলাম ধর্ম গ্রহণকারীদের ওপর অমানুষিক নির্যাতন চালানো হয়। এ কারণে আল্লাহর নির্দেশে মহানবি (স)-সহ আরও অনেকে জন্মভূমি ও আত্মীয়-স্বজনের মায়া কাটিয়ে মক্কা থেকে মদিনায় হিজরত করেন। এভাবে মদিনায় আশ্রয় নেওয়া নতুন মুসলিমদের মহানবি (স) মুহাজির (হিজরতকারী) নামে অভিহিত করেন। আর রক্তের সম্পর্ক বিবেচনা না করে ধর্মকে প্রাধান্য দিয়ে মুহাজিরদের যারা আশ্রয় দেন তাদেরকে তিনি 'আনসার' (সাহায্যকারী) বলে ঘোষণা করেন।"
        },
        {
          "label": "গ",
          "question": "উদ্দীপকে উল্লেখিত সনদের সাথে তোমার পাঠ্যবইয়ের কোন সনদের স্বাদৃশ্য আছে? বিশ্লেষণ করো।",
          "explanation": "উদ্দীপকের সাথে মহানবি (স)-এর প্রণীত মদিনা সনদের মিল রয়েছে। মানবতার মুক্তির দূত রাসুল (স) আজ থেকে প্রায় ১৪০০ বছর আগে মানবমুক্তির দিকনির্দেশনা প্রদান করেছেন। তিনি তাঁর কথা ও কাজের মাধ্যমে বিশ্ববাসীকে সঠিক পথে চলার দৃষ্টান্ত রেখে গেছেন। মদিনা সনদ প্রণয়নও তাঁর এ রকম একটি দৃষ্টান্তমূলক কর্মসূচি। এ সনদের মাধ্যমে তিনি জাতি-ধর্ম-বর্ণ নির্বিশেষে সব মানুষের সমান অধিকার রক্ষার মাধ্যমে একটি আদর্শ সমাজ গঠনের রূপরেখা প্রণয়ন করেছেন, যার প্রতিফলন রয়েছে উদ্দীপকে বর্ণিত মানবাধিকার সনদে। উদ্দীপকে বলা হয়েছে, জাতিসংঘের সাধারণ সভা ১৯৪৮ সালের ১০ ডিসেম্বর বিশ্বের সব মানুষের অধিকার ও মর্যাদা রক্ষার সনদ প্রণয়ন করেছে, যা মানবাধিকার সনদ নামে পরিচিত। হিজরতের (৬২২ খ্রি.) পর মদিনায় পৌঁছে রাসুল (স) এ রকম একটি সনদ প্রণয়ন করেছিলেন। মদিনা ও আশপাশে বসবাসকারী মুসলিম, ইহুদি, খ্রিষ্টান ও পৌত্তলিকদের মধ্যে সদ্ভাব ও সম্প্রীতি স্থাপনের মাধ্যমে একটি আদর্শ রাষ্ট্র ও সমাজ গঠনের লক্ষ্যে তিনি এ সনদ প্রণয়ন করেন। বিশ্বের প্রথম লিখিত সংবিধান মদিনা সনদে তিনি ৪৭টি ধারা সংযোজন করেন, যার সবকটিই ছিল মানুষের শান্তি, সমৃদ্ধি ও অধিকারের রক্ষাকবচ। এ সনদে তিনি সব সম্প্রদায়কে সমান অধিকার প্রদানের ঘোষণা দেন। পাশাপাশি সবাইকে স্বাধীনভাবে নিজ নিজ ধর্ম পালনের অধিকার প্রদান করেন। এ সনদে তিনি রক্তপাত, হত্যা, বলাৎকার প্রভৃতি অপরাধমূলক কাজকে নিষিদ্ধ ঘোষণা করেন। দুর্বল, অসহায়কে সর্বতোভাবে সাহায্য করার আহবান জানান। সুতরাং বলা যায়, উদ্দীপকের সাথে মহানবি (স)-এর প্রণীত মদিনা সনদের মিল রয়েছে।"
        },
        {
          "label": "ঘ",
          "question": "উক্ত সনদে পৃথিবীর সকল ধর্মের মানুষের মৌলিক অধিকার সংরক্ষণের ব্যবস্থা রয়েছে- বিশ্লেষণ করো।",
          "explanation": "উদ্দীপকের মতো মদিনা সনদ প্রণয়নের মাধ্যমে মহানবি (স) জাতি, ধর্ম, বর্ণ নির্বিশেষে সব মানুষের মৌলিক অধিকার সংরক্ষণ করেছিলেন। মদিনা সনদ মহানবি (স)-এর সর্বাধিক দূরদর্শিতার ফসল। তাঁর আগে কোনো প্রশাসক বা নবি তার জাতিকে লিখিত সংবিধান দিতে পারেনি। হযরত মুহাম্মদ (স) প্রথম তাঁর লিখিত সংবিধানের ভিত্তিতে সব শ্রেণির মানুষের অধিকার প্রতিষ্ঠা করে শ্রেষ্ঠত্বের প্রমাণ দিয়েছেন। উদ্দীপকে বলা হয়েছে, জাতিসংঘ একটি মানবাধিকর সনদ প্রণয়ন করে সব মানুষকে সমমর্যাদা, অধিকার ও সমতার বন্ধনে আবদ্ধ করেছে। মহানবি (স) আজ থেকে প্রায় ১৪০০ বছর আগে তৎকালীন সমাজের সব জাতির সমন্বয়ে এক ঐতিহাসিক সনদ প্রণয়ন করেছিলেন। মহানবি (স) প্রণীত মদিনা সনদ শতধাবিভক্ত মদিনাবাসী, মুসলমান ও অমুসলমান সম্প্রদায়কে ভ্রাতৃত্বের বন্ধনে আবদ্ধ করে, হিংসা, দ্বেষ ও কলহের অবসান করে এবং বিপদে সবাই একে অপরের পাশে দাঁড়ানোর জন্য প্রতিশ্রুতিবদ্ধ হয়। মদিনা সনদের মাধ্যমে মহানবি (স) মুসলমান, ইহুদি, খ্রিষ্টানসহ সব মানুষের সমঅধিকার নিশ্চিত করেন। এ সনদে স্বাক্ষরকারী সকল জাতি যুদ্ধ-বিগ্রহ করা থেকে বিরত থাকার নিশ্চয়তা দেয়। ফলে মানুষের জান মালের নিরাপত্তা নিশ্চিত হয় ও মৌলিক অধিকার প্রতিষ্ঠার পথ সুগম হয়। জাতি, ধর্ম, বর্ণ নির্বিশেষে ভ্রাতৃত্ববোধ ও সম্প্রীতির বন্ধন সৃষ্টিতে মদিনা সনদ এক অতুলনীয় রাজনৈতিক ঐক্য প্রতিষ্ঠা করে। তাছাড়া হযরত মুহাম্মদ (স)-এর ওপর মদিনা রাষ্ট্র পরিচালনার ভার অর্পিত হলে তিনি গোত্রভিত্তিক শাসনব্যবস্থার বিলুপ্তি ঘোষণা করে এক আল্লাহর সার্বভৌমত্ব প্রতিষ্ঠা ও ইসলামি শাসনতন্ত্র কায়েম করেন। পরিশেষে বলা যায়, উদ্দীপকের মানবাধিকার সনদের মতো মহানবি (স) প্রণীত মদিনা সনদ সব মানুষের সমান অধিকার প্রতিষ্ঠায় গুরুত্বপূর্ণ ভূমিকা পালন করেছিল।"
        }
      ]
    },
    {
      "number": "4",
      "uddipok": "তাদের সাথে যুদ্ধ কর, যারা তোমাদের সাথে যুদ্ধ করে, তবে সীমা লঙ্ঘন করে না। কারণ সীমালঙ্ঘনকারীকে আল্লাহ পছন্দ করেন না।-আল-কোরআন। অতঃপর মহানবি (সা) যুদ্ধসংক্রান্ত মন্ত্রণাসভার পরামর্শক্রমে যুদ্ধের প্রস্তুতি নেন।",
      "tag": "HGWC 23",
      "sub_questions": [
        {
          "label": "ক",
          "question": "আসাদুল্লাহ কার উপাধি?",
          "explanation": "আসাদুল্লাহ হযরত আলি (রা)-এর উপাধি।"
        },
        {
          "label": "খ",
          "question": "Evident victory বা সুস্পষ্ট বিজয় কোনটি? ব্যাখ্যা করো।",
          "explanation": "হুদায়বিয়ার সন্ধিকে Evident victory বা সুস্পষ্ট বিজয় বলা হয়। ইসলামের ইতিহাসে হুদায়বিয়ার সন্ধি একটি যুগান্তকারী ঘটনা। আপাতদৃষ্টিতে এ সন্ধির শর্তগুলো মুসলমানদের স্বার্থের প্রতিকূলে বলে মনে হলেও বাস্তবে এর ফলাফল মুসলমানদের জন্য অনুকূল ছিল। হুদায়বিয়ার সন্ধির মাধ্যমে কুরাইশরা মহানবি (স)-কে মদিনা রাষ্ট্রের প্রধান হিসেবে মেনে নেয়। ফলে মুসলমানরা একটি স্বতন্ত্র রাজনৈতিক শক্তি হিসেবে স্বীকৃতি লাভ করে। দশ বছরের জন্য যুদ্ধ বন্ধের চুক্তি হওয়ায় রাসুল (স) ইসলাম প্রচারে মনোযোগ দিতে পারেন। আবার হুদায়বিয়ার সন্ধি ভঙ্গের কারণেই মুসলমানরা মক্কায় অভিযান চালিয়ে তা জয় করে। এসব কারণে এ সন্ধিকে মুসলমানদের জন্য 'ফাতহুম মুবিন' বা প্রকাশ্য বিজয় বলা হয়।"
        },
        {
          "label": "গ",
          "question": "উদ্দীপকের যুদ্ধের কারণ ব্যাখ্যা করো।",
          "explanation": "উদ্দীপকে উল্লেখিত বদরের যুদ্ধের বহুবিধ কারণ রয়েছে। ৬২৪ খ্রিষ্টাব্দে মক্কার কুরাইশ ও মদিনার মুসলমানদের মধ্যে বদর প্রান্তরে যুদ্ধ সংঘটিত হয় তা বদরের যুদ্ধ নামে পরিচিত। এটি ছিল ইসলামের ইতিহাসে প্রথম যুদ্ধ। এই যুদ্ধ আল্লাহর ঐশীবাণী \"তাদের সাথে যুদ্ধ কর যারা তোমাদের সাথে যুদ্ধ করে, তবে সীমালঙ্ঘন করো না\" এই আয়াতের মাধ্যমে মুসলমানেরা যুদ্ধে অবতীর্ণ হয়। উদ্দীপকের আয়াতে যা প্রকাশ পেয়েছে। কুরাইশদের অত্যাচারের মাত্রা বেড়ে গেলে রাসুল ৬২২ খ্রিষ্টাব্দে মক্কা থেকে মদিনায় হিজরত করেন। এরপর মদিনা সনদ প্রণয়নের মাধ্যমে রাসুল (স) সেখানে ইসলামি রাষ্ট্র প্রতিষ্ঠা করেন। ফলে ইসলামের ব্যাপক প্রচার ও প্রসার ঘটে। মুসলমানদের এমন সাফল্যে কুরাইশরা প্রচণ্ড ঈষার্ণিত হয় এবং ষড়যন্ত্র করতে থাকে। শুধু তাই নয় তারা গোপনে মুনাফেক দল গঠন করে মহানবি (স)কে মদিনা থেকে বহিষ্কারের পরিকল্পনা করে। এমন ঘটনা মুসলমানদের ক্ষিপ্ত করে তোলে। এ সময় মদিনায় ইসলামের দ্রুত প্রসারে এক শ্রেণির ইহুদিরা মুসলমানদের বিরুদ্ধে বিশ্বাসঘাতকতায় লিপ্ত হয়। এছাড়া মক্কাবাসী ও তাদের মিত্ররা প্রায়ই মদিনার আন্তসীমায় মুসলমানদের জিনিস পত্র লুটতরাজ করত। যা বদরের যুদ্ধের অন্যতম একটি কারণ। এছাড়াও মক্কার কুরাইশদের নানা রকম ধ্বংসাত্মক কার্যক্রম নাখলার খণ্ডযুদ্ধ এবং আবু সুফিয়ানের মিথ্যা প্রচারণায় বিরক্ত হয়ে রাসুল (স) আল্লাহর নির্দেশে যুদ্ধে লিপ্ত হন। উদ্দীপকে এ যুদ্ধের ব্যাপারেই ইঙ্গিত দেওয়া হয়েছে।"
        },
        {
          "label": "ঘ",
          "question": "উক্ত যুদ্ধ ছিল প্রথম ও গুরুত্বপূর্ণ সামরিক বিজয়-বিশ্লেষণ করো।",
          "explanation": "উক্ত বদরের যুদ্ধ ছিল মুসলমানদের প্রথম ও গুরুত্বপূর্ণ সামরিক বিজয়- উক্তিটি যথার্থ। ৬২৪ খ্রিষ্টাব্দে সংঘটিত বদরের যুদ্ধ ছিল মুসলমানদের ইতিহাসে প্রথম যুদ্ধ। এ-যুদ্ধে মুসলমানেরা মাত্র ৩১৩ জন সৈন্য নিয়ে কুরাইশদের বিশাল বাহিনীর বিরুদ্ধে জয়লাভ করে। ও যুদ্ধে মুসলমানেরা পরাজিত হলে ইসলাম বিশ্বের বুক থেকে চিরতরে নিচিহ্ন হয়ে যেতো। এজন্য এ যুদ্ধ ছিল মুসলমানদের জন্য ভীষণ গুরুত্বপূর্ণ। বদরের যুদ্ধ ছিল মুসলমানদের অস্তিত্ব রক্ষার যুদ্ধ। আল্লাহর শ্রেষ্ঠত্ব ও একত্ববাদকে প্রতিষ্ঠা করে অসত্য ও পৌত্তলিকতাকৈ নির্মূল করার জন্য মুসলমানেরা এ যুদ্ধে অবতীর্ণ হয়েছিল। এযুদ্ধে মুসলমানেরা জয় লাভ না করলে ইসলাম বিশ্বের বুক থেকে চিরতরে মুছে যেত। তাই মুসলমানেরা এ যুদ্ধে অত্যন্ত রণনিপুণতার সাথে কুরাইশদের বিরুদ্ধে যুদ্ধ করে বিজয় ছিনিয়ে আনে। এ বিজয় ছিল মুসলমানদের জন্য প্রথম গুরুত্বপূর্ণ সামরিক বিজয়। কুরাইশরা মনে করেছিল, সামরিক অভিযান প্রেরণ করলে মুহাম্মদ (স) এর শক্তি বিনষ্ট হবে এবং ইসলাম ধূলিসাৎ হবে। কিন্তু তাদের আশা পূরণ হয়নি। মুসলমানেরা এযুদ্ধে তাদের শ্রেষ্ঠত্ব প্রমাণ করে। এ যুদ্ধের ফলে মুসলমানদের শক্তি ও ক্ষমতা দিনদিন বৃদ্ধি পেতে থাকে। ইসলাম একটি ক্রমবিকাশমান ধর্মরূপে বিশ্বের বুকে আবির্ভূত হয়। সুতরাং বদরের যুদ্ধ ছিল মুসলমানদের জন্য অত্যন্ত গুরুত্বপূর্ণ সামরিক বিজয়। কথাটি অর্থপূর্ণ।"
        }
      ]
    },
    {
      "number": "5",
      "uddipok": "শান্তিপুর ইউনিয়নের চেয়ারম্যান জনাব রফিকুল হোসেন চৌধুরী সাহেবের মৃত্যুর পর ইউনিয়নবাসী মাফিকুল হোসেন চৌধুরী সাহেবকে চেয়ারম্যান নিযুক্ত করেন। মাফিকুল সাহেব চেয়ারম্যান হয়ে অনেক সমস্যা ও বাধা- বিপত্তির সম্মুখীন হন। এ সময় কিছু ভন্ডপির ও ইউনিয়নের কর দিতে অস্বীকারকারীগণ আইন-শৃঙ্খলা পরিস্থিতির অবনতি ঘটায়। কিন্তু চেয়ারম্যান মাফিকুল সাহেব অত্যন্ত সাহস ও দৃঢ়তার সাথে এ পরিস্থিতির মোকাবিলা করেন।",
      "tag": "HGWC 23",
      "sub_questions": [
        {
          "label": "ক",
          "question": "যুন্নুরাইন কার উপাধি?",
          "explanation": "যুন্নুরাইন উপাধি হযরত ওসমান (রা)-এর।"
        },
        {
          "label": "খ",
          "question": "খুলাফায়ে রাশেদিন বলতে কী বোঝায়?",
          "explanation": "হযরত মুহাম্মদ (স)-এর ইন্তেকালের পর যে চারজন সাহাবি তাঁর প্রতিনিধিরূপে আরব রাষ্ট্র ও মুসলিম সমাজের প্রতিনিধিত্ব করে গেছেন, তারাই ইসলামের ইতিহাসে 'খুলাফায়ে রাশেদিন' নামে পরিচিত। খুলাফায়ে রাশেদিনের চার জন খলিফা হলেন- হযরত আবু বকর (রা), হযরত ওমর (রা), হযরত ওসমান (রা) এবং হযরত আলি (রা)। আল্লাহ ও রাসুল (স) নির্দেশিত পথ অনুসারে খিলাফত পরিচালনা করেছেন বলে তাঁদের খুলাফায়ে রাশেদিন তথা সত্য বা ন্যায়পথগামী খলিফা বলা হয়।"
        },
        {
          "label": "গ",
          "question": "উদ্দীপকে উল্লিখিত মাফিকুল সাহেবের সাথে তোমার পাঠ্যপুস্তকের কোন খলিফার সাদৃশ্য আছে। ব্যাখ্যা করো।",
          "explanation": "নিম্নের অনুরুপ: উদ্দীপকে উল্লেখিত শরিফুল সাহেবের সাথে আমার পাঠ্যপুস্তকে বর্ণিত খলিফা হযরত আবু বকর (রা)-এর সাদৃশ্য আছে। হযরত মুহাম্মদ (স)-এর ওফাতের (মৃত্যুবরণ) পর যে চারজন সাহাবি তাঁর প্রতিনিধিরূপে মুসলিম রাষ্ট্র পরিচালনার দায়িত্ব পালন করেন তাদের মধ্যে আবু বকর (রা) একজন। তিনি ইসলাম ধর্ম ও মুসলিম রাষ্ট্রের কল্যাণের জন্য অত্যন্ত দক্ষতার সাথে এবং সুষ্ঠুভাবে রাজ্যের শাসনকার্যাদি পরিচালনা করেছেন। এ দক্ষ রাষ্ট্র পরিচালকের বৈশিষ্ট্যটিই শরিফুল ইসলামের ক্ষেত্রে লক্ষণীয়। জয়পুর ইউনিয়নের চেয়ারম্যান জনাব আব্দুল মান্নান সরদারের মৃত্যুর পর ইউনিয়নবাসী জনাব শরিফুল ইসলাম সাহেবকে চেয়ারম্যান নিযুক্ত করেন। চেয়ারম্যান হয়ে তিনি অনেক সমস্যা ও বাধা-বিপত্তির সম্মুখীন হন। এ সময় কিছু ভন্ড পির ও ইউনিয়নের কর অস্বীকারকারীরা আইন-শৃঙ্খলা পরিস্থিতির অবনতি ঘটান। কিন্তু শরিফুল ইসলাম অসীম সাহস ও অত্যন্ত দৃঢ়তার সাথে এ পরিস্থিতি মোকাবিলা করেন। এছাড়া বিশ্বস্ততার জন্য তিনি বিশেষ উপাধিতে ভূষিত হন। হযরত আবু বকর (রা)-এর ক্ষেত্রেও এমনটি লক্ষণীয়। তিনি ক্ষমতা গ্রহণের পর নানাবিধ সমস্যার সম্মুখীন হন। মহানবি (স)-এর জীবনের শেষ দিকে আসওয়াদ আনসি এবং আবু বকর (রা)-এর ক্ষমতা গ্রহণের পর মুসায়লামা, তোলায়হা এবং সাজাহ নবুয়তের দাবি করে খিলাফতের সর্বত্র বিশৃঙ্খলা সৃষ্টি করে। হযরত আবু বকর (রা) বিচক্ষণতার সাথে বিশিষ্ট মুসলিম সেনাপতি খালিদ বিন ওয়ালিদের সহায়তায় এদেরকে কঠোর হাতে দমন করেন। এছাড়া মহানবি (স)-এর মেরাজের ঘটনা তিনিই প্রথম বিশ্বাস করে সিদ্দিক উপাধি লাভ করেন। এসব কারণে বলা যায়, শরিফুল সাহেবের সাথে ইসলামের প্রথম খলিফা হযরত আবু বকর (রা)-এর সাদৃশ্য রয়েছে।"
        },
        {
          "label": "ঘ",
          "question": "উদ্দীপকের আলোকে উক্ত খলিফার কৃতিত্ব মূল্যায়ন করো।",
          "explanation": "নিম্নের অনুরুপ: উক্ত খলিফা অর্থাৎ হযরত আবু বকর (রা) ইসলাম ও খিলাফতের ক্ষেত্রে অসাধারণ কৃতিত্বপূর্ণ অবদান রাখেন। মহানবি (স)-এর মৃত্যুর পর তাঁর প্রতিনিধি হয়ে হযরত আবু বকর (রা) খিলাফত পরিচালনার দায়িত্ব গ্রহণ করেন। তিনি ছিলেন মহানবি (স)-এর যোগ্য ও উপযুক্ত প্রতিনিধি। মহান আল্লাহ ও রাসুল (স)-এর নির্দেশ অনুযায়ী ইসলামের একনিষ্ঠ সেবা করে তিনি ইসলামের ত্রাণকর্তা হিসেবে স্বীকৃতি পান। মহানবি (স)-এর ওফাতের পর মুসলমানদের মধ্যে যে বিভ্রান্তি ও বিশৃঙ্খলা ছড়িয়ে পড়েছিল আবু বকর (রা) দক্ষতার সাথে তা দূর করে মুসলিম সমাজকে ঐক্যবদ্ধ করেন। রাসুল (স)-এর পবিত্র দেহ সমাহিতকরণ ও খলিফা নির্বাচনের সমস্যার সুষ্ঠু সমাধান করে তিনি ইসলামের প্রাথমিক পর্যায়ের সংকট কাটিয়ে উঠতে অবদান রাখেন। সংকটকালীন খিলাফতের দায়িত্ব গ্রহণ করে তিনি নিয়ন্ত্রণহীন ও বিশৃঙ্খল নাগরিকদের সুনির্দিষ্ট ধর্মীয় অনুশাসন পালনে বাধ্য করেন। এভাবে তিনি ইসলামকে অনিশ্চয়তার হাত থেকে রক্ষা করেন। তাছাড়া জাকাত প্রদানে অস্বীকৃতি জ্ঞাপনকারী বেদুইন গোত্রগুলোর (আবস ও জুবিয়ান) বিরুদ্ধে তিনি উপযুক্ত ব্যবস্থা গ্রহণ করে ইসলামি বিধান অনুযায়ী তাদের জাকাত প্রদানে বাধ্য করেন। তিনি দীনকে (ইসলাম) সব আদর্শের ঊর্ধ্বে প্রতিষ্ঠা করেন। ভণ্ড নবিদের সমুচিত শিক্ষা দিয়ে খলিফা আবু বকর (রা) ইসলামের ভিত্তি নিরাপদ করেন। আমির উল মুমেনীন (বিশ্বাসীদের নেতা) হিসেবে তিনি আরব ভূখন্ড থেকে প্রতারণা, ভণ্ডামিসহ অনৈসলামিক কার্যকলাপের মূলোৎপাটন করে ইসলামকে নিরাপদ করেন। এছাড়া তিনি বিক্ষিপ্তভাবে ছড়িয়ে থাকা পবিত্র কুরআনের বাণীগুলো সংগ্রহ করে পুস্তক আকারে লিখে রাখার ব্যবস্থা করেন। তিনি রাজাকে দেশের আইনের অধীনে এবং দেশের আইনকে জনগণের ইচ্ছার অধীন করেন। জনগণকে পূর্ণ স্বাধীনতা ও সমান অধিকার দান করে আবু বকর (রা) প্রকৃত গণতান্ত্রিক সরকারের গোড়াপত্তন করেন। তিনিই প্রথম দীন-দুঃখীর দুর্দশা দূর করার জন্য রাষ্ট্রীয় কোষাগার হিসেবে 'বায়তুল মাল' প্রতিষ্ঠা করেন। উপরের আলোচনা থেকে বোঝা যায়, হযরত আবু বকর (রা) ছিলেন ইসলাম ও জনগণের প্রকৃত বন্ধু। তাই ইসলাম ও জনগণের সেবায় তিনি কৃতিত্বপূর্ণ অবদান রাখেন।"
        }
      ]
    },
    {
      "number": "6",
      "uddipok": "সম্রাট হুমায়ুন ছিলেন একজন সরলমনা ও প্রজাবৎসল শাসক। তিনি সবসময় রক্তপাত এড়িয়ে যেতেন। তার এই সরলতার সুযোগ নিয়ে একদল বিপথগামী জনতা তার বিরুদ্ধে কতিপয় অভিযোগ এনে বিদ্রোহ শুরু করে। তিনি এ বিদ্রোহ কঠোরহস্তে দমন না করায় তা ধীরে ধীরে দেশের বিভিন্ন স্থানে ছড়িয়ে পড়তে থাকে। অবশেষে বিদ্রোহীদের হাতেই তিনি নির্মমভাবে নিহত হন।",
      "tag": "HGWC 23",
      "sub_questions": [
        {
          "label": "ক",
          "question": "কাকে 'যুন্নুরাইন' বলা হয়?",
          "explanation": "হযরত ওসমান (রা)-কে 'যুন্নুরাইন' বলা হয়।"
        },
        {
          "label": "খ",
          "question": "বায়তুল মাল কী? ব্যাখ্যা করো।",
          "explanation": "বায়তুল মাল বলতে ইসলামি রাষ্ট্রের সরকারি কোষাগারকে বোঝায়। ইসলামি রাষ্ট্রের সমস্ত অর্থ এক স্থানে জমা থাকে। রাষ্ট্রীয় ব্যবস্থা পরিচালনায় এ অর্থ ব্যয় করা হয়। রাষ্ট্রের বাৎসরিক ব্যয়ভার নির্বাহের পর উদ্বৃত্ত অর্থ গরিবদের মধ্যে বণ্টন করা হয়। রাষ্ট্রের সমগ্র অর্থনৈতিক ব্যবস্থা এ সম্পদের ওপর নির্ভর করে। এ ধরনের রাষ্ট্রীয় কোষাগারই বায়তুল মাল নামে পরিচিত।"
        },
        {
          "label": "গ",
          "question": "উদ্দীপকের সম্রাটের সাথে ইসলামের কোন খলিফার সাদৃশ্য রয়েছে? ব্যাখ্যা করো।",
          "explanation": "উদ্দীপকের সম্রাটের সাথে হযরত ওসমান (রা)-এর সাদৃশ্য আছে। হযরত ওসমান (রা) ছিলেন ইসলামের তৃতীয় খলিফা। তিনি ছিলেন অত্যন্ত সরল ও দয়ালু। নিজের মহৎ গুণাবলির কারণে মুহাম্মদ (স)-এর সবচেয়ে প্রিয় চারজন সাহাবির একজন হতে পেরেছিলেন। তবে তার এ মহৎ গুণাবলির মধ্যে কোমলতা তার জীবননাশের কারণ বলে চিহ্নিত। উদ্দীপকের শাসক সম্রাট হুমায়ুনের ক্ষেত্রেও এমনটি চোখে পড়ে। সম্রাট হুমায়ুনের সরলতার সুযোগ নিয়ে একদল বিপথগামী জনতা তার বিরুদ্ধে অভিযোগ আনে এবং বিদ্রোহ করে। তিনি এ বিদ্রোহীদের কঠোরহস্তে দমন না করায় এদের হাতেই তাকে প্রাণ দিতে হয়। হযরত ওসমান (রা) শাসন ক্ষমতা গ্রহণ করে ছয় বছর সুশৃঙ্খলভাবে শাসনকাজ পরিচালনা করেন। পরবর্তী ছয় বছরে আরব বেদুইন ও অনারব মুসলমানগণ ও অন্যান্য কুচক্রী মহল অভিযোগ উত্থাপন করে এবং বিদ্রোহ করেন। তিনি এসব অভিযোগ খণ্ডন করার জন্য অভিযোগকারীদের আহ্বান জানিয়েছিলেন। কিন্তু তারা তার ডাকে সাড়া না দিলে প্রাদেশিক শাসনকর্তাগণ এ বিদ্রোহ কঠোরহস্তে দমন করার পরামর্শ দিয়েছিলেন। কিন্তু ওসমান (রা) ছিলেন সহনশীলতা, নম্রতা, সরলতার মূর্ত প্রতীক। তিনি প্রজাদের অত্যধিক ভালোবাসতেন। তিনি ইচ্ছা করলেই তার বাসগৃৎ অবরোধকারী বিদ্রোহীদের আক্রমণ করতে পারতেন। কিন্তু নিজের আত্মরক্ষার জন্য মুসলমানদের রক্ত ঝরাতে তিনি রাজি ছিলেন না। অবশেষে, এই বিদ্রোহীরাই তাকে কুরআন পাঠরত অবস্থায় হত্যা করে। সুতরাং দেখা যায়, উদ্দীপকের সম্রাটের সাথে হযরত ওসমান (রা)-এর মিল রয়েছে।"
        },
        {
          "label": "ঘ",
          "question": "উক্ত খলিফার ওপর আনীত অভিযোগ সম্পর্কে তোমার মতামত যুক্তির আলোকে বিশ্লেষণ করো।",
          "explanation": "উত্ত খলিফার ওপর আনীত অভিযোগগুলো আমার মতে ভিত্তিহীন, অযৌক্তিক এবং ষড়যন্ত্রমূলক। শাসনকালের শেষের দিকে হযরত ওসমান (রা)-এর বিরুদ্ধে প্রজাসাধারণ বেশকিছু অভিযোগ আনেন। এ সময় খলিফার বিরুদ্ধে যেসব অভিযোগ উত্থাপন করা হয় সেগুলো হলো স্বজনপ্রীতি, কুরআন শরিফ দগ্ধকরণ, বায়তুল মালের অর্থ আত্মসাৎ, সরকারি চারণভূমি নিজস্ব কাজে ব্যবহার, অন্যায় নির্বাসন, বাজারে অন্যায় আধিপত্য, ভাতা স্থগিত করা ইত্যাদি। নিরপেক্ষভাবে বিচার করলে এ অভিযোগগুলো ভিত্তিহীন বলে প্রমাণিত হবে। হযরত ওসমান (রা) আত্মীয়স্বজনদের প্রতি কিছুটা দুর্বল থাকলেও কোনো অনুপযুক্ত আত্মীয়কে তিনি কোনো গুরুত্বপূর্ণ পদে নিয়োগ দেননি। পরিস্থিতির কারণে ওসমান (রা) প্রাদেশিক গভর্নর পরিবর্তন করেছেন। তবে দায়িত্ব দেওয়া গভর্নরগণ সবাই তার আত্মীয় ছিলেন না। ওসমান (রা) কুরআন শরিফের উচ্চারণগত সমস্যা দূর করার উদ্যোগ নিয়েছিলেন। এ কারণে তিনি ত্রুটিপূর্ণ ও অসংগতিপূর্ণ কপিগুলো পুড়িয়ে ফেলেন। তার এ উদ্যোগে কুরআন শরিফ সংকলিত হয়। এর মাধ্যমে মুসলিম বিশ্বের কোনো অকল্যাণ হয়নি; বরং বিরাট ক্ষতির হাত থেকে মুসলমানরা রক্ষা পেয়েছিল। বায়তুল মালের অর্থ আত্মসাৎ করার অভিযোগ ওসমান (রা)-এর ক্ষেত্রে কোনোভাবেই বিশ্বাসযোগ্য নয়। কারণ তিনি প্রচুর সম্পদের মালিক ছিলেন। এগুলো ইসলামের সেবায় অকাতরে দান করেছেন। তৎকালীন আরবের শ্রেষ্ঠ ধনীদের একজন হয়ে অর্থ আত্মসাৎ করার কোনো প্রয়োজনই তার ছিল না। তিনি সরকারি চারণ ভূমি রাষ্ট্রীয় পশুপালনের জন্য ব্যবহার করেছিলেন। রাষ্ট্রীয় পশু পালন তার ব্যক্তিগত প্রয়োজন নয়। আর এ ক্ষেত্রে তিনি আগের দুইজন খলিফাকে অনুসরণ করেছিলেন। তিনি রাষ্ট্রের শান্তি ও নিরাপত্তা বিধানের জন্য আবুজর গিফারিকে নির্বাসন দিয়েছিলেন। পরিশেষে বলা যায়, শান্তিপ্রিয় ও ন্যায়পরায়ণ খলিফা ওসমান (রা) অভিযোগগুলোর যুক্তি দিয়ে সমাধান করতে চেয়েছিলেন। কিন্তু অভিযোগকারীরা এ ব্যাপারে এগিয়ে আসেনি। এতেই প্রমাণ হয় অভিযোগগুলো ছিল নিঃসন্দেহে উদ্দেশ্য প্রণোদিত ও ভ্রান্ত।"
        }
      ]
    },
    {
      "number": "7",
      "uddipok": "জনাব সজল সাহেব সিংহাসনে অধিষ্ঠিত হওয়ার পর তার সাম্রাজ্যকে দুর্নীতি মুক্ত করার পরিকল্পনা গ্রহণ করেন। পরিকল্পনার অংশ হিসেবে রাজ্যের দুর্নীতিবাজ কর্মকর্তাদের পদত্যাগ করার নির্দেশ দেন। সাম্রাজ্যের স্বার্থে সবাই পদত্যাগ করলেও একজন কর্মকর্তা পদত্যাগ করতে অস্বীকৃতি জানায়। অধিকন্তু তার অধিকারে রক্ষিত সরকারি সম্পত্তি ফেরত দিতে বললে তিনি সে আদেশ প্রত্যাখ্যান করেন। উভয়ের মধ্যে সম্পর্ক ক্রমান্বয়ে খারাপ হতে থাকে। একপর্যায়ে উভয়ের মধ্যে রক্তক্ষয়ী সংঘর্ষ বেঁধে যায়। এতে সাম্রাজ্যের সুনাম ক্ষুণ্ণ হয় এবং সাম্রাজ্য মারাত্মকভাবে ক্ষতিগ্রস্থ হয়।",
      "tag": "HGWC 23",
      "sub_questions": [
        {
          "label": "ক",
          "question": "ইসলামি রাষ্ট্রের প্রথম রাজধানী কোথায় স্থাপিত হয়?",
          "explanation": "ইসলামি রাষ্ট্রের প্রথম রাজধানী স্থাপিত হয় মদিনায়।"
        },
        {
          "label": "খ",
          "question": "মজলিশ উস-শুরা কী? ব্যাখ্যা করো।",
          "explanation": "মজলিশ-উস্-শুরা ইসলামি রাষ্ট্রের একটি মন্ত্রণাপরিষদ। প্রাক-ইসলামি যুগের দারুন নাদওয়ার বয়োজ্যেষ্ঠ পরিষদ-এর অনুকরণে রাসুল (স) একটি পরামর্শব্যবস্থা চালু রাখেন, যা পরবর্তী সময়ে হযরত আবু বকর (রা)-ও অনুসরণ করেন। হযরত ওমর (রা) এ ব্যবস্থাকে আধুনিকীকরণের উদ্যোগ গ্রহণ করেন। কারণ তিনি সব সময় বলতেন, পরামর্শ ছাড়া খিলাফত চলতে পারে না। এ গণতান্ত্রিক চেতনায় উদ্বুদ্ধ হয়ে তিনি জনগণের সুযোগ-সুবিধা নিশ্চিতকরণ এবং স্বচ্ছভাবে শাসনকার্য পরিচালনার জন্য একটি উচ্চ ক্ষমতাসম্পন্ন মন্ত্রণাপরিষদ গঠন করেন, যা মজলিশ-উস্-শুরা নামে পরিচিত। এটি মজলিশ-আল-আম ও মজলিশ- আল-খাস-এ দু ভাগে বিভক্ত ছিল।"
        },
        {
          "label": "গ",
          "question": "উদ্দীপকে উল্লিখিত রক্তক্ষয়ী সংঘর্ষ খুলাফায়ে রাশেদিনের শাসনামলে সংঘটিত কোন যুদ্ধের প্রতি ইঙ্গিত প্রদান করেছে? ব্যাখ্যা করো।",
          "explanation": "নিম্নের অনুরুপ: উদ্দীপকে উল্লেখিত রক্তক্ষয়ী সংঘর্ষটি খুলাফায়ে রাশেদিনের শাসনামলে সংঘটিত সিফফিনের যুদ্ধকে ইঙ্গিত করছে। ইসলামের চতুর্থ খলিফা হযরত আলি (রা)-এর শাসনকালে (৬৫৬-৬৬১ খ্রি.) মুসলিম বিশ্ব অন্তঃকলহ ও বিশৃঙ্খলায় জর্জরিত ছিল। এ সময় খলিফা ওসমান (রা)-এর হত্যাকাণ্ডকে কেন্দ্র করে মুসলমানদের মধ্যে পর পর তিনটি গৃহযুদ্ধ সংঘটিত হয়। এগুলোর মধ্যে সিফফিনের যুদ্ধ একটি। উদ্দীপকের বর্ণনায় এ যুদ্ধের ঘটনারই প্রতিফলন রয়েছে। উদ্দীপকে বলা হয়েছে, জনাব শামসুল হক ক্ষমতায় অধিষ্ঠিত হয়ে রাজ্যে শান্তি-শৃঙ্খলা প্রতিষ্ঠার জন্যে আগের শাসকের নিযুক্ত প্রাদেশিক গভর্নরদের বরখাস্ত করেন। গভর্নর ইলিয়াস ছাড়া সব গভর্নর তার নির্দেশনার প্রতি সম্মান দেখান। তাছাড়া ইলিয়াস সাহেব আগের শাসনকর্তার সময়ে যেসব সরকারি সম্পত্তির মালিক হয়েছিলেন নতুন শাসনকর্তা তা রাজকোষে ফিরিয়ে নিলে উক্ত শাসনকর্তা ও গভর্নর ইলিয়াসের মধ্যে সংঘর্ষ শুরু হয়। সিফফিনের যুদ্ধের ক্ষেত্রেও এ ধরনের ঘটনা দেখা যায়। হযরত আলি (রা) শাসনক্ষমতা লাভ করে খিলাফতে শান্তি-শৃঙ্খলা প্রতিষ্ঠায় উদ্যোগ নেন। এর অংশ হিসেবে তিনি আগের খলিফা ওসমান (রা)-এর সময়কার প্রাদেশিক শাসনকর্তাদের পদত্যাগ করতে বলেন। সিরিয়ার শাসনকর্তা মুয়াবিয়া ছাড়া অন্যরা খলিফার নির্দেশ পালন করেন। মুয়াবিয়া খলিফা ওসমান (রা)-এর শাসনকালে অবৈধভাবে বিপুল সম্পত্তির অধিকারী হয়েছিলেন। হযরত আলি (রা) এসব সম্পত্তি পুনরায় রাজকোষে ফিরিয়ে দিতে বললে মুয়াবিয়ার স্বার্থে আঘাত লাগে। এসব বিষয়কে কেন্দ্র করে আলি (রা) ও মুয়াবিয়ার মধ্যে সম্পর্কের অবনতি ঘটে এবং ৬৫৭ খ্রিষ্টাব্দে তাদের মধ্যে রক্তক্ষয়ী সিফফিনের যুদ্ধ হয়। সুতরাং বলা যায়, উদ্দীপকের সংঘর্ষ সিফফিনের যুদ্ধেরই ইঙ্গিত বহন করছে।"
        },
        {
          "label": "ঘ",
          "question": "উদ্দীপকের মতো উক্ত যুদ্ধে ইসলামের গণতান্ত্রিক শাসনব্যবস্থাকে ক্ষতিগ্রস্ত করে এবং রাজতন্ত্র প্রতিষ্ঠার ভিত্তি রচনা করে? বিশ্লেষণ করো।",
          "explanation": "নিম্নের অনুরুপ: 'উদ্দীপকের মতো উক্ত যুদ্ধ অর্থাৎ সিফফিনের যুদ্ধ ইসলামের গণতান্ত্রিক শাসন ব্যবস্থা ক্ষতিগ্রস্ত করে এবং রাজতন্ত্র প্রতিষ্ঠার ভিত্তি রচনা করে'- মন্তব্যটি যথার্থ। ইসলামের ইতিহাসে খলিফা আলি (রা) এবং সিরিয়ার শাসনকর্তা মুয়াবিয়ার মধ্যে সংঘটিত সিফফিনের যুদ্ধের ফলাফল অত্যন্ত বেদনাদায়ক। রণক্ষেত্রে এই যুদ্ধ স্থগিত করে আপসের জন্য দুমাতুল জন্দল নামক স্থানে বিবদমান দুই পক্ষের প্রতিনিধিরা একত্র হয়। সালিশে কূটকৌশলে খলিফা আলিকে পদচ্যুত এবং সিরিয়ার শাসনকর্তা মুয়াবিয়াকে মুসলিম বিশ্বের খলিফা ঘোষণা করা হয়। এ রায় গ্রহণযোগ্য নয়। কেননা এতে অযৌক্তিকভাবে একজন প্রাদেশিক শাসনকর্তাকে খলিফার সমকক্ষ করা হয়েছে। দুমাতুল জন্দলের সালিশে যৌক্তিক সমাধানে পৌঁছতে না পারার কারণে মুসলিম জাহানের অপূরণীয় ক্ষতি হয়। এর ফলে একক অপ্রতিরোধ্য মুসলিম শক্তি তাৎক্ষণিকভাবে তিন ভাগে বিভক্ত হয়ে পড়ে। যথা- (১) আলির (রা) সমর্থক বা শিয়া, (২) মুয়াবিয়ার দল ও (৩) খারেজি। পরবর্তী সময়ে মুসলমানদের মধ্যে আরও অনেক দল-উপদলের সৃষ্টি হয়। সিফফিনের যুদ্ধে শুধু আলি (রা)-এর পরাজয়ই ঘটেনি বরং মহানবি (স) এর আদর্শের আলোকে প্রতিষ্ঠিত খুলাফায়ে রাশেদিনের গণতান্ত্রিক শাসনপদ্ধতির অবসান হয়। মুয়াবিয়ার প্রতিষ্ঠিত উমাইয়া শাসনামলে বায়তুল মাল বা রাষ্ট্রীয় সম্পদ শাসকশ্রেণির ব্যক্তিগত সম্পদে পরিণত হয়। এছাড়া উমাইয়া খলিফাদের অনৈসলামিক কার্যকলাপের কারণে খিলাফতের মর্যাদা বিনষ্ট হয়। মুয়াবিয়া তার পুত্র ইয়াজিদকে খিলাফতের পরবর্তী উত্তরাধিকারী মনোনীত করে বংশানুক্রমিক রাজতন্ত্র চালু করেন। এর মাধ্যমে খুলাফায়ে রাশেদিনের সময় খলিফা নির্বাচনের যে গণতান্ত্রিক রীতি অনুসরণ করা হতো তা বিলুপ্ত হয়। উদ্দীপকে বর্ণিত সেঞ্চুরি গ্রুপ অব কোম্পানির নতুন এমডি এবং একজন কর্মকর্তার দ্বন্দ্বের ফলে কোম্পানির সুনাম বিনষ্ট এবং ব্যবসা ক্ষতিগ্রস্ত হয়। একইভাবে সিফফিনের যুদ্ধের কারণে ইসলামি খিলাফতের মর্যাদা বিনষ্ট হয় এবং মুসলমানদের মধ্যে রাজতন্ত্রের উদ্ভব ঘটে।"
        }
      ]
    },
    {
      "number": "8",
      "uddipok": "ফখরুল সাহেব একজন ধর্মপ্রাণ মুসলমান হলেও কুটকৌশল গ্রহণের মাধ্যমে শাসন ব্যবস্থা গ্রহণ করে গণতান্ত্রিক পদ্ধতি পরিত্যাগ করে বিশেষ ধরনের শাসনতন্ত্র কায়েম করেন। এতে তিনি ধর্মের সাধারণতান্ত্রিক আদর্শের মূলে কুঠারাঘাত করেন।",
      "tag": "HGWC 23",
      "sub_questions": [
        {
          "label": "ক",
          "question": "উমাইয়া সাধু নামে পরিচিত ছিলেন কে?",
          "explanation": "ওমর বিন আব্দুল আজিজ উমাইয়া সাধু নামে পরিচিত।"
        },
        {
          "label": "খ",
          "question": "কাকে, কেন রাজেন্দ্র বলা হয়?",
          "explanation": "আবদুল মালিককে রাজেন্দ্র বা Father of kings বলার কারণ তার পরবর্তী চারজন খলিফাই আবদুল মালিকের পুত্র ছিলেন। খলিফা আবদুল মালিকের মৃত্যুর পর তার চার পুত্র পর্যায়ক্রমে উমাইয়া খিলাফতে অধিষ্ঠিত হন। এরা হলেন- আল ওয়ালিদ (৭০৫-৭১৫ খ্রি.) সুলাইমান (৭১৫-৭১৭ খ্রি.), দ্বিতীয় ইয়াজিদ (৭২০-৭২৪ খ্রি.) এবং হিশাম (৭২৪-৭৪৩ খ্রি.)। তারা সুযোগ্য নেতৃত্ব দিয়ে উমাইয়া খিলাফতকে সমৃদ্ধির স্বর্ণশিখরে পৌঁছে দেন। ঐতিহাসিক পি, কে, হিট্টি বলেন, 'আবদুল মালিক এবং তার উত্তরাধিকারী চার পুত্রের শাসনকালে দামেস্কের এ রাজবংশ শৌর্যবীর্য ও গৌরবের চরম শিখরে আরোহণ করে।' এ কারণে আবদুল মালিককে রাজেন্দ্র বলা হয়।"
        },
        {
          "label": "গ",
          "question": "ফখরুল সাহেবের সাথে সাদৃশ্যপূর্ণ পাঠ্যবইয়ের শাসকের ক্ষমতা লাভের উপায় ব্যাখ্যা করো।",
          "explanation": "ফখরুল সাহেবের সাথে উমাইয়া খলিফা মুয়াবিয়ার শঠতাপূর্ণ ভাবে শাসন ক্ষমতা লাভের সাদৃশ্য রয়েছে। আলি (রা) ও মুয়াবিয়ার মধ্যে সিফফিনের যুদ্ধের পর পারস্পরিক মীমাংসার জন্য দুমাতুল জন্দলের সালিশি বৈঠক বসে। যে বৈঠকে বিশ্বাসাঘতকতা করে মুয়াবিয়া ক্ষমতায় আরোহণ করেন। যার অনুরূপ চিত্র উদ্দীপকে প্রকাশ পেয়েছে। উদ্দীপকে ফখরুল সাহেব কূটকৌশলে শাসন ক্ষমতা গ্রহণ করে গণতান্ত্রিক পদ্ধতির পরিবর্তে বিশেষ ধরনের শাসনতন্ত্র কায়েম করেন। যার মুয়াবিয়ার শ্যাসন ক্ষমতা গ্রহণের মিল বিদ্যমান। ৬৫৭ খ্রিস্টাব্দে আলি (রা) মুয়াবিয়া (রা) এর মধ্যে সিফফিনের যুদ্ধ সংঘটিত হয়। এ যুদ্ধে হযরত আলি (রা)- এর প্রচন্ড আক্রমণে মুয়াবিয়ার পরাজয় যখন অনিবার্য তখন তার সেনাপতি ও উপদেষ্টা আমর ইবনুল আসের পরামর্শে যুদ্ধ স্থগিত রাখার জন্য মুয়াবিয়া কালিমার পতাকা শীর্ষে উঠিয়ে ও বর্শার মাথায় পবিত্র কুরআন উত্তোলন করে সন্ধির আহ্বান জানান। পরবর্তী সময়ে হযরত আলি (রা) আবু মুসা আল আশারি এবং মুয়াবিয়া আমর ইবনুল আসকে মধ্যস্থতাকারী নিযুক্ত করে সালিশে বসেন। কিন্তু আমর ইবনুল আস বিশ্বাসঘাতকতা করে মুয়াবিয়াকে খলিফা ঘোষণা করেন। মুয়াবিয়া তার শাসনামলে গণতান্ত্রিক প্রথার পরিবর্তে রাজতন্ত্র কায়েম করেন। সুতরাং বলা যায়, উদ্দীপকের ফখরুল সাহেবের শাসন ক্ষমতা লাভের পদ্ধতি যেকেনো মুয়াবিয়ারই প্রতিচ্ছবি।"
        },
        {
          "label": "ঘ",
          "question": "নবপ্রতিষ্ঠিত বংশের প্রতিষ্ঠাতা কূটনৈতিকভাবে ছিলেন সফল- বিশ্লেষণ করো।",
          "explanation": "নবপ্রতিষ্ঠিত বংশের প্রতিষ্ঠাতা মুয়াবিয়া কূটনৈতিকভাবে সফল ছিলেন- উক্তিটি যথার্থ। মুয়াবিয়া ইসলামের ইতিহাসে সর্বপ্রথম বংশানুক্রমিক রাজ বংশের সূচনা করেন। মুসলিম রাষ্ট্রকে একটি ধর্মনিরপেক্ষ রাষ্ট্র হিসেবে গড়ে তোলার ক্ষেত্রে তার অবদান অনস্বীকার্য। উদ্দীপকেও এই শাসকের প্রতি ইঙ্গিত করা হয়েছে। মুয়াবিয়া একজন সুদক্ষ ও প্রতিভাবান শাসক ছিলেন। সিফফিনের যুদ্ধে তিনি কূটনৈতিক দক্ষতায় বিজয়ী হয়ে হযরত আলি (রা)-কে ক্ষমতা থেকে অপসারণ করে মুসলিম খিলাফতে আরোহণ করেন। পুত্র ইয়াজিদকে পরবর্তী খলিফা মনোনীত করে নির্বাচনভিত্তিক খিলাফতকে উত্তরাধিকারভিত্তিক রাজবংশে রূপান্তরিত করেন। সামরিক সংগঠক হিসেবে তিনি কৃতিত্বের স্বাক্ষর রাখেন। তৃতীয় খলিফার সময়ে মুয়াবিয়া ৪০০ জাহাজ নিয়ে সর্বপ্রথম মুসলিম নৌবাহিনী প্রতিষ্ঠা করেন। খুলাফায়ে রাশেদিনের সময়কার মজলিশে শুরা বাতিল করে শাসনব্যবস্থার ক্ষেত্রে বিশেষ পরিবর্তন আনেন। কেন্দ্র থেকে প্রাদেশিক ব্যবস্থার বিকেন্দ্রীকরণ করেন। বাইজান্টাইনদের পূর্ব প্রবর্তিত শাসন কাঠামোর ওপর একটি স্থায়ী ও সুসংহত রাষ্ট্র গড়ে তোলেন। দিওয়ান উল খাতাম ও দিওয়ান উল বারিদ' নামে দুইটি বিভাগ প্রবর্তন করেন। এ ছাড়াও জ্ঞান-বিজ্ঞান, সাহিত্য ও সংস্কৃতির ক্ষেত্রেও তার কৃতিত্ব অপরিসীম। উপরের আলোচনায় প্রতীয়মান হয় যে, মুয়াবিয়া শাসনতান্ত্রিক সংস্কার, সামরিক সংগঠন, প্রশাসনিক সংগঠনসহ সব ক্ষেত্রে অবদান রেখে একটি সুদৃঢ় রাজবংশের প্রতিষ্ঠাতা হিসেবে তিনি ছিলেন সফল।"
        }
      ]
    },
    {
      "number": "9",
      "uddipok": "শামীম সাহেব সিংহাসনে আরোহণ করে পূর্বসূরিদের সকল অন্যায় নীতি পরিহার করেন। ধর্মপ্রাণ এই শাসক শাসন কার্যে পূর্ণ ইসলামী রীতিনীতি পুনঃস্থাপন করেন। রাজস্ব ব্যবস্থার সংস্কার সাধন করে তিনি অমুসলিমদেরকে ইসলামের দিকে আকৃষ্ট করেন।",
      "tag": "HGWC 23",
      "sub_questions": [
        {
          "label": "ক",
          "question": "ডোম অব-দ্য রক কী?",
          "explanation": "ডোম অব-দ্য রক হলো আব্দুল মালিক কর্তৃক নির্মিত স্মৃতিস্তম্ভ।"
        },
        {
          "label": "খ",
          "question": "কারবালা হত্যাকান্ডের ফলাফল ব্যাখ্যা করো।",
          "explanation": "কারবালা হত্যাকান্ডের ফলাফল অত্যন্ত নেতিবাচক। ৬৮০ খ্রিস্টাব্দে কারবালার প্রান্তরে রাসুলের দৌহিত্য ইমাম হুসাইন ও ইয়াজিদের মধ্যে সংঘটিত যুদ্ধের ফলাফল অত্যন্ত মর্মান্তিক ও বেদনা বিধুর। এর ফলে উমাইয়া-হাশেমি দ্বন্দ্ব তীব্র হয়। শিয়া সম্প্রদায়ের উৎপত্তি ঘটে। পবিত্র মক্কা, মদিনার অবমাননা করা হয়। ধ্বংস সাধন করা হয় পবিত্র কাবা গৃহের। এছাড়া পারস্য জাতীয়তাবাদের উন্মেষসহ উমাইয়া বংশের পতন ছিল কারবালার যুদ্ধের অন্যতম ফলাফল।"
        },
        {
          "label": "গ",
          "question": "উদ্দীপকের সাথে কোন উমাইয়া খলিফার কর্মকান্ডের সাদৃশ্য রয়েছে? ব্যাখ্যা কর।",
          "explanation": "উদ্দীপকের সাথে উমাইয়া খলিফা ওমর বিন আবদুল আজিজের কর্মকাণ্ডের সাদৃশ্য রয়েছে। উমাইয়া খলিফাদের মধ্যে ব্যতিক্রমধর্মী একজন শ্রেষ্ঠ ও মহান শাসক ছিলেন খলিফা ওমর বিন আবদুল আজিজ। তিনি তার আগের শাসকদের বিশ্বাসঘাতকতা, ষড়যন্ত্র ও নিষ্ঠুরতার নীতি পরিহার করে খুলাফায়ে রাশেদিনের আদর্শ অনুসারে শাসনকাজ পরিচালনা করেন। তিনি রাজস্ব ব্যবস্থার ব্যাপক সংস্কার সাধন করেন। উদ্দীপকে বর্ণিত শামীম সাহেব কাজে ওমর বিন আবদুল আজিজের কর্মকাণ্ডের প্রতিফলন ঘটেছে। শামীম সাহেবের মতো উমাইয়া খলিফা ওমর বিন আবদুল আজিজ ক্ষমতায় আরোহণ করে মুয়াবিয়া থেকে সুলায়মান পর্যন্ত উমাইয়া খলিফাদের বিশ্বাসঘাতকতা, ষড়যন্ত্র ও নিষ্ঠুরতার নীতি পরিহার করেন। তিনি একজন ধার্মিক খলিফা হিসেবে খুলাফায়ে রাশেদিনের শাসননীতি পুনঃপ্রতিষ্ঠা করেন। কুরআন ও হাদিসের বিধান অনুসারে তিনি জীবনযাপন ও শাসনকাজ পরিচালনা করেন। এজন্য তিনি দ্বিতীয় ওমর হিসেবে পরিচিতি লাভ করেন। ধনী, দরিদ্র, আরব-অনারব, আরব মুসলিম, নওমুসলিম, হিমারীয়-মুদারীয় এরূপ ভেদাভেদ তিনি পছন্দ করতেন না। তাই সবার প্রতি তিনি উদার নীতি গ্রহণ করেন। খলিফা হিসেবে ইসলাম প্রচারকে - তিনি প্রধান দায়িত্ব বলে মনে করেন। এজন্য ইসলামের প্রসারকল্পে তিনি ঘোষণা করেন, যে ব্যক্তি ইসলাম ধর্ম গ্রহণ করবে তাকে খারাজ (ভূমিকর) ও জিজিয়া (অমুসলিমদের নিরাপত্তা কর) থেকে অব্যাহতি দেওয়া হবে। এছাড়া তাকে অতিরিক্ত পেনশন দেওয়া হবে বলেও তিনি ঘোষণা দেন। এভাবে তিনি রাজস্ব নীতি পরিবর্তনের মাধ্যমে অমুসলিমদের ইসলামের প্রতি আকৃষ্ট করেন।' তাই বলা যায়, গাজান খান ও ওমর বিন আবদুল আজিজের কর্মকাণ্ড একইসূত্রে গাঁথা।"
        },
        {
          "label": "ঘ",
          "question": "উক্ত খলিফার শাসন নীতি জনকল্যাণমুখী-বিশ্লেষণ করো।",
          "explanation": "উক্ত খলিফা অর্থাৎ ওমর বিন আবদুল আজিজের শাসন নীতি ছিল জনকল্যাণমুখী- মন্তব্যটি যথার্থ। খলিফা ওমর বিন আবদুল আজিজ তার আগের ও পরের সব উমাইয় শাসক থেকে চারিত্রিক গুণাবলি, ধর্মপালন ও শাসনকার্যে একেবারেই ভিন্ন ছিলেন। তিনি ধার্মিক, দয়ালু, সুবিচারক, উদার, সরল ও শান্তি প্রিয় মানুষ ছিলেন। তিনি ইসলাম ধর্ম প্রচারে বিশেষ মনোযোগী হন এবং প্রজাকল্যাণে জনসাধারণের ওপর থেকে অতিরিক্ত কর রহিত করে একটি জনকল্যাণকামী শাসনব্যবস্থা চালু করেন। ৭১৫ খ্রিস্টাব্দে ওমর বিন আবদুল আজিজ ক্ষমতায় আরোহণ করে খুলাফায়ে রাশেদিনের নীতি অনুসারে একটি জনকল্যাণমুখী শাসন ব্যবস্থা চালু করেন। তিনি তার পূর্ববর্তী খলিফাদের কলুষিত নীতি ত্যাগ করে দুর্নীতিমুক্ত, ন্যায়নিষ্ঠ, গোত্র ও স্বজনপ্রীতিমুক্ত একটি সর্বজনীন প্রশাসন প্রতিষ্ঠার নীতি গ্রহণ করেন। তিনি মাওয়ালিদের (অনারব মুসলিম) ওপর থেকে জিজিয়া ও খারাজ প্রত্যাহার করেন। এছাড়া ইসলামের প্রসারকল্পে ঘোষণা দেন, যে ব্যক্তি ইসলাম গ্রহণ করবে তাকে খারাজ ও জিজিয়া থেকে অব্যাহতি দেওয়া হবে। ফলে ইসলামের ব্যাপক প্রসার ঘটে। ইসলামের সাম্য, মৈত্রী, ভ্রাতৃত্ব- এ নীতিতে উদ্বুদ্ধ হয়ে তিনি মাওয়ালিদের জিজিয়া ও খারাজ থেকে মুক্ত করেন এবং মুসলমানদেরকে যাকাত ও উশর প্রদানের নির্দেশ দেন। খলিফা দ্বিতীয় ওমরের রাজ্য শাসনের মূলমন্ত্র ছিল মানবতার সেবা ও প্রজাপালন। তিনি প্রাদেশিক গভর্নরদের কল্যাণকামী শাসন ব্যবস্থার রূপরেখা প্রণয়নের নির্দেশ দেন। উমাইয়াদের চরম শত্রু হাশেমি, খারেজি সবার প্রতি তিনি উদার নীতি গ্রহণ করেন। উপরের আলোচনা থেকে বলা যায়, ওমর বিন আবদুল আজিজ মুসলমান, অমুসলমান, আরব-অনারব, হিমারীয়, মুদারীয় সবার সমানাধিকারের ভিত্তিতে একটি জনকল্যাণকামী শাসন ব্যবস্থা প্রতিষ্ঠা করেছিলেন।"
        }
      ]
    },
    {
      "number": "10",
      "uddipok": "জনাব মজিদ রানীগঞ্জ পৌরসভার মেয়র। জনসাধারণের অবস্থা স্বয়ং অবগত হওয়ার জন্য ছদ্মবেশে পৌরসভা ভ্রমণ করেন। তিনি পাঁচ ওয়াক্ত ফরজ নামাজ ছাড়াও প্রতি রাতে একশত রাকাত নফল নামাজ আদায় করতেন। জনসাধারণের উন্নতি এবং স্বার্থ সংরক্ষণে তার জেলার কোন মেয়রই তার মতো যত্নবান ছিলেন না।",
      "tag": "HGWC 23",
      "sub_questions": [
        {
          "label": "ক",
          "question": "আব্বাসি খিলাফতে সর্বমোট কতজন শাসক ছিলেন?",
          "explanation": "আব্বাসি খিলাফতে সর্বমোট ৩৭ জন শাসক ছিলেন।"
        },
        {
          "label": "খ",
          "question": "আবুল আব্বাসকে আস-সাফফাহ বলা হয় কেন? ব্যাখ্যা করো।",
          "explanation": "আবুল আব্বাসের চরিত্রে নৃশংসতা ও রক্তলোলুপতার ছাপ ছিল বলে তাকে আস-সাফফাহ উপাধি দেওয়া হয়। ৭৫০ খ্রিষ্টাব্দের ২৫ জানুয়ারি জাবের যুদ্ধে দ্বিতীয় মারওয়ানের পরাজয়ের মাধ্যমে উমাইয়া বংশের পতন ঘটে। সর্বশেষ উমাইয়া শাসক ৫ আগস্ট মারওয়ানের ছিন্ন মস্তক দেখে আবুল আব্বাস 'আস-সাফফাহ' বা 'রক্তপিপাসু' উপাধি গ্রহণ করেন। খিলাফতে অধিষ্ঠিত হয়েই তিনি উমাইয়া নিধন নীতি গ্রহণ করেছিলেন। তিনি অত্যন্ত নৃশংসভাবে উমাইয়াদের হত্যা করেন। তিনি ফিলিস্তিনের আবু ফ্রুটুস নামক স্থানে ৮০ জন উমাইয়াকে আমন্ত্রণ জানিয়ে নিষ্ঠুরভাবে হত্যা করেন। এসব ফারণেই তাকে আস-সাফফাহ বা রক্তপিপাসু বলে অভিহিত করা হয়।"
        },
        {
          "label": "গ",
          "question": "উদ্দীপকে উল্লিখিত মজিদ এর সাথে কোন আব্বাসি খলিফার সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লিখিত মজিদ এর সাথে আব্বাসি খলিফা হারুন-অর- রশীদের কর্মকাণ্ডের সাদৃশ্য রয়েছে। খলিফা হারুন-অর-রশীদ ৭৮৬ খ্রিস্টাব্দে বাগদাদের সিংহাসনে আরোহণ করেন। ব্যক্তি জীবনে তিনি ছিলেন ধার্মিক ও দানশীল। তিনি অত্যন্ত অনাড়ম্ভর জীবনযাপন করতেন। প্রজা সাধারণের অবস্থা স্বচক্ষে দেখার জন্য তিনি রাতে ছদ্মবেশে ঘুরে বেড়াতেন। তার এমন বৈশিষ্ট্য উদ্দীপকের মজিদ সাহেবের চরিত্রেও প্রতিফলিত হয়েছে। উদ্দীপকের মজিদ সাহেব জনসাধারণের অবস্থা অবগত হওয়ার জন্য ছদ্মবেশে ভ্রমণ করেন। পাঁচ ওয়াক্ত নামাজ ছাড়াও তিনি প্রতিরাতে একশ রাকাত নফল নামাজ আদায় করতেন। যা খলিফা হারুন-অর-রশীদের কর্মকাণ্ডের অনুরূপ। অবিচার প্রতিকার এবং অসহায় ও দুর্দশাগ্রস্থদের দুঃখ মোচন করার জন্য তিনি রাতের আধারে ছদ্মবেশে ঘুরে বেড়াতেন। তিনি ছিলেন অত্যন্ত ধর্মপ্রাণ মানুষ। তিনি দৈনিক পাঁচ ওয়াক্ত নামাজের সাথে বহু নফল নামাজ পড়তেন। ন্যায়বিচার ও দানশীলতার জন্য তার খ্যাতি আরব বিশ্বের বাইরেও ছড়িয়ে পড়ে। তিনি দৈনিক ১০০০ দিরহাম দান করেন। প্রজাদের কল্যাণে মক্কা নগরীতে নহর-ই জুবাইদা খাল খনন করেন। জনসাধারণের উন্নতি ও কল্যাণ সাধনই ছিল তার মূল লক্ষ্য। সুতরাং উদ্দীপকের মজিদের চরিত্রই যেনো খলিফা হারুনের চরিত্রের প্রতিচ্ছবি।"
        },
        {
          "label": "ঘ",
          "question": "উদ্দীপকে উল্লিখিত চারিত্রিক গুণাবলির কারণেই কি উত্ত খলিফাকে ইতিহাসে বিখ্যাত বলা হয়? উত্তরের সপক্ষে যুক্তি দাও।",
          "explanation": "শুধু উদ্দীপকে উল্লেখিত গুণাবলি নয় আরও বহুমুখী গুণের কারণে হারুন-অর-রশিদ ইতিহাসে বিখ্যাত উক্তিটি যথার্থ। হারুন-অর-রশিদ ৭৮৬ খ্রিস্টাব্দে ২৫ বছর বয়সে বাগদাদের সিংহাসনে অধিষ্ঠিত হন। তার ২৩ বছরের শাসনকালে তিনি অসামান্য প্রতিভার সাক্ষর রেখেছেন। অতুলনীয় চারিত্রিক গুণাবলির জন্য ইতিহাসে তার রাজত্বকাল সর্বাপেক্ষা গৌরবোজ্জল। তাই উদ্দীপকে বর্ণিত গুণগুলি ছাড়াও তিনি বহু গুণের অধিকারী ছিলেন। খলিফা হারুন-অর-রশীদ সিংহাসনে বসেই কঠোর হস্তে বিভিন্ন বিদ্রোহ দমন করে সাম্রাজ্যে শান্তি প্রতিষ্ঠা করেন। একজন সমরকুশলী হিসেবে তিনি দক্ষ রণকুশলতার পরিচয় দেন। অভ্যন্তরীণ বিদ্রোহ দমন করে তিনি দক্ষ নৃপতি হিসেবে ইতিহাসে পরিচিতি লাভ করেন। খারেজি সম্প্রদায় দমন, সিরিয়া ও সিন্ধু প্রদেশে মুদারীয় ও হিমারীয়দের দমন করে শান্তি প্রতিষ্ঠা করেন। তিনি ইসলামি শরিয়াভিত্তিক সুপরিকল্পিত শাসনব্যবস্থা পরিচালনা করে আব্বাসি খিলাফতে স্বর্ণযুগের সূচনা করেন। বাগদাদ নগরীকে তিনি সমসাময়িক বিশ্বের সর্বশ্রেষ্ঠ নগরীতে পরিণত করেন। সুরম্য রাজপ্রাসাদ, আড়ম্বরপূর্ণ দরবার, নয়নাভিরাম মিলনায়তন দ্বারা তিনি শহরকে সুসজ্জিত করেন। তিনি সর্বপ্রথম আরব সাম্রাজ্যে হাসপাতাল নির্মাণ করেন। তার সময়ে সমগ্র রাজ্যে ৩৪টি হাসপাতাল ছিল। পরিশেষে বলা যায়, খলিফা হারুন-অর-রশীদের উল্লিখিত গুণসমূহ ও কর্মের কারণে তার রাজত্বকালে মুসলিম সাম্রাজ্য উন্নতির স্বর্ণশিখরে আরোহণ করে যা তাকে ইতিহাসে বিশেষ সুখ্যাতি এনে দেয়।"
        }
      ]
    },
    {
      "number": "11",
      "uddipok": "একদল জ্ঞানী, পণ্ডিত ব্যক্তির পৃষ্ঠপোষকতায় বাংলাদেশ ইতিহাস পরিষদ 'গঠিত হয়। দেশি-বিদেশি জ্ঞানচর্চার জন্য এখানে গ্রন্থাবলি সংরক্ষণ, অনুবাদ ও মৌলিক গ্রন্থ রচনার উদ্যোগ নেওয়া হয়। এই প্রতিষ্ঠান নতুন গবেষকদের জন্য প্রচুর সহায়তা করে থাকে।",
      "tag": "HGWC 23",
      "sub_questions": [
        {
          "label": "ক",
          "question": "বাগদাদ নগরীর প্রতিষ্ঠাতা কে?",
          "explanation": "বাগদাদ নগরীর প্রতিষ্ঠাতা আব্বাসি খলিফা আবু জাফর আল মনসুর।"
        },
        {
          "label": "খ",
          "question": "'নহর-ই-জুবাইদা' কী? ব্যাখ্যা করো।",
          "explanation": "নহর-ই-জুবাইদা হলো খলিফা হারুন-অর-রশীদের স্ত্রী জুবাইদার অর্থায়নে খনন করা একটি খালের নাম। হারুন-অর-রশীদ ৮০২ খ্রিষ্টাব্দে তার স্ত্রী জুবাইদা এবং পুত্র আমিন ও মামুনকে নিয়ে মক্কায় হজ পালন করতে যান। এ সময় জুবাইদা মক্কাবাসী ও হজ যাত্রীদের পানির কষ্ট দেখে মর্মাহত হন। তিনি পানির সংকট দূর করার জন্য প্রচুর অর্থ (প্রায় ২০ লক্ষ দিনার) ব্যয়ে ফোরাত নদীর উপকূল থেকে মক্কা পর্যন্ত একটি খাল খনন করেন। এটিই নহর-ই-জুবাইদা নামে পরিচিত।"
        },
        {
          "label": "গ",
          "question": "উদ্দীপকের সাথে আব্বাসিদের কোন প্রতিষ্ঠানের মিল রয়েছে? ব্যাখ্যা করো।",
          "explanation": "নিম্নের অনুরুপ: উদ্দীপকের প্রতিষ্ঠানটির কর্মকান্ডের সাথে আব্বাসি খিলাফতের জ্ঞান- বিজ্ঞান চর্চার কেন্দ্র বায়তুল হিকমার মিল রয়েছে। আব্বাসি খলিফা আল মামুনের নির্মিত বায়তুল হিকমা ছিল আব্বাসিদের গৌরবোজ্জ্বল যুগের অন্যতম প্রতীক। জ্ঞান-বিজ্ঞানকে প্রাতিষ্ঠানিক রূপ প্রদানের জন্য তিনি ৮৩০ খ্রিষ্টাব্দে বাগদাদে এই জগদ্বিখ্যাত প্রতিষ্ঠানটি নির্মাণ করেন। জ্ঞান বিকাশের জন্য তিনি এই প্রতিষ্ঠানটিতে গ্রন্থাগার, শিক্ষায়তন ও অনুবাদ কেন্দ্র এই তিনটি পৃথক বিভাগ স্থাপন করেন। উদ্দীপকেও আমরা এ বিষয়ের প্রতিফলন লক্ষ করি। উদ্দীপকে বলা হয়েছে, একদল জ্ঞানপিপাসু ব্যক্তিবর্গের পৃষ্ঠপোষকতায় ঢাকায় 'এশিয়াটিক সোসাইটি অব বাংলাদেশ' প্রতিষ্ঠিত হয়। জ্ঞান- বিজ্ঞানের চর্চার জন্য এখানে প্রাচীন গ্রন্থাবলি সংরক্ষণ করা হয়। এই প্রতিষ্ঠানটি নতুন নতুন গবেষণার কাজেও পৃষ্ঠপোষকতা দিয়ে থাকে। এ প্রতিষ্ঠানের মতোই আব্বাসি খলিফা আল মামুনের প্রতিষ্ঠিত বায়তুল হিকমা গ্রিক, রোমান, পারসিক প্রভৃতি ভাষার প্রাচীন গ্রন্থাবলি সংগ্রহ, সংরক্ষণ ও গবেষণা কাজে বিশেষ অবদান রাখে। এতে তিনটি বিভাগ ছিল, যথা- গ্রন্থাগার, মিলনায়তন ও অনুবাদ কার্যালয়। হুনায়ন ইবনে ইসহাক নামে একজন সুপণ্ডিতকে এ প্রতিষ্ঠানের তত্ত্বাবধায়ক নিযুক্ত করা হয়। তার চেষ্টায় এরিস্টটল, গ্যালিলিও, প্লেটো প্রমুখ পণ্ডিতের গ্রন্থগুলো আরবিতে অনূদিত হয়। পরবর্তী সময়ে ইউরোপে রেঁনেসার সূচনায় এসব অনুবাদ কর্ম ভূমিকা রেখেছিল। সুতরাং দেখা যায়, উদ্দীপকের প্রতিষ্ঠানটির কর্মকাণ্ডে বায়তুল হিকমার কর্মকান্ডের প্রতিফলন ঘটেছে।"
        },
        {
          "label": "ঘ",
          "question": "জ্ঞান-বিজ্ঞান চর্চায় উক্ত প্রতিষ্ঠানের প্রতিষ্ঠাতার অবদান মূল্যায়ন করো।",
          "explanation": "নিম্নের অনুরুপ: জ্ঞান-বিজ্ঞানের প্রায় প্রতিটি শাখার উন্নয়ন ঘটিয়ে আব্বাসি খলিফা আল মামুন আরবদেশে প্রগতির সূচনা করেছিলেন বলে তার শাসনকালকে ইসলামের অগাস্টান যুগ বলা যায়। রোমান সম্রাট অগাস্টাস সিজার জ্ঞান-বিজ্ঞানের প্রসারের জন্য অনেক শিক্ষায়তন প্রতিষ্ঠা করেছিলেন, যা জ্ঞান-বিজ্ঞানের অগ্রযাত্রায় বলিষ্ঠ ভূমিকা রাখে। অগাস্টাসের মতোই খলিফা আল মামুন আরবে জ্ঞান-বিজ্ঞানের অগ্রগতিতে ব্যাপক পৃষ্ঠপোষকতা করেন। তার এ ভূমিকা তৎকালীন আরব বিশ্বে জাগরণ সৃষ্টি করেছিল। খলিফা আল মামুন বাগদাদে বায়তুল হিকমা প্রতিষ্ঠা করে সবার জন্য জ্ঞান- বিজ্ঞান চর্চার দ্বার উন্মুক্ত করে দেন। এখানে দেশি-বিদেশি গ্রন্থের অনুবাদ, গবেষণা করা হতো যা জ্ঞান চর্চায় বিশেষ ভূমিকা রাখে। মামুন জ্যোতির্বিজ্ঞানে উৎসাহী ছিলেন। তাই জ্যোতির্বিদ্যার উৎকর্ষ সাধনে তিনি বাগদাদের অদূরে শামাসিয়ায় জ্যোতির্বিজ্ঞান নিয়ে গবেষণার জন্য একটি মানমন্দির নির্মাণ করেন। রাজ্যের বিভিন্ন অঞ্চলে মহাকাশ পর্যবেক্ষণ কেন্দ্র প্রতিষ্ঠিত হয়। খলিফার আদেশে মুসলিম গবেষকেরা পৃথিবীর আকার ও চন্দ্রসূর্যের অবস্থান, গতিপ্রকৃতি ইত্যাদি বিষয়ে বিভিন্ন মূল্যবান তথ্য আবিষ্কার করেন। মামুনের সময়েই আরব পদার্থবিদ আবুল হাসান দূরবীণ যন্ত্র আবিষ্কার করেন। তার শাসনামলে আব্বাসি গণিত শাস্ত্রের চরম উৎকর্ষ সাধিত হয়। মামুন নিজে একজন গণিতজ্ঞ ছিলেন। 'হিসাবুল-জাবর ওয়াল মুকাবালাহ'-এর রচয়িতা আল খাওয়ারিজমি তার সময়কারই বিখ্যাত গণিতজ্ঞ ছিলেন। ষোড়শ শতাব্দী পর্যন্ত এ গ্রন্থটি ইউরোপের বিভিন্ন বিশ্ববিদ্যালয়ের পাঠ্যসূচির অন্তর্ভুক্ত ছিল। খলিফা মামুনের পৃষ্ঠপোষকতায় বিখ্যাত রসায়নবিদ জাবির ইবনে হাইয়ান ভস্মীকরণ ও লঘুকরণ সূত্র দুটি আবিষ্কার করেন। এছাড়া খলিফা মামুন দর্শনশাস্ত্রের উন্নতিতে অবদান রেখেছেন। দার্শনিক আল কিন্দি তার পৃষ্ঠপোষকতা লাভ করেন। কিন্দি এরিস্টটলের 'ধর্মতত্ত্ব' আরবি ভাষায় অনুবাদ করেন এবং মুসলিম দর্শনের সাথে প্লেটো ও এরিস্টটলের মতবাদের সমন্বয় সাধনের চেষ্টা করেন। উপরের আলোচনায় স্পষ্ট যে, আব্বাসি খলিফা আল মামুন গণিত, জ্যোতিষশাস্ত্র, রসায়ন, ইতিহাস ও দর্শন চর্চায় অসামান্য অবদান রাখেন। এ কারণে তার রাজত্বকালকে ইসলামের অগাস্টান যুগ বলে অভিহিত করা সম্পূর্ণ যৌক্তিক।"
        }
      ]
    }
  ]
}