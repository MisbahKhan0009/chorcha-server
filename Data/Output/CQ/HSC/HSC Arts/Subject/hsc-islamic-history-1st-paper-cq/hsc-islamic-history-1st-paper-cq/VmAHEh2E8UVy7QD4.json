{
  "title": "ময়মনসিংহ, রাজশাহী, চট্টগ্রাম, সিলেট, যশোর, বরিশাল বোর্ড ২০২৫",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "ঘটনা ১: রাকিব সাহেব তাঁর সন্তানদের উপদেশ দিলেন যে, তোমরা শ্রমিকের মজুরি ইনসাফের ভিত্তিতে যথাসময়ে প্রদান করবে। বাড়ির কাজের লোকদের প্রতি সদাচরণ করবে। ঘটনা ২: জামিল সাহেব তার স্ত্রীর সাথে প্রায়শই খারাপ আচরণ করেন। তিনি মেয়েকে একজন অযোগ্য পাত্রের সাথে বিয়ে দিয়ে পণ হিসেবে অনেক টাকা-পয়সা নেন এবং নিজের বিলাসিতায় উক্ত অর্থ ব্যয় করেন।",
      "tag": "MB, RB, CTG.B, SB, JB, BB 25",
      "sub_questions": [
        {
          "label": "ক",
          "question": "",
          "explanation": "বদর যুদ্ধে ১৪ জন মুসলমান শহিদ হয়েছিলেন।"
        },
        {
          "label": "খ",
          "question": "",
          "explanation": "হুদায়বিয়ার সন্ধির মাঝে পরোক্ষভাবে মুসলমানদের বিজয় নিহিত ছিল বলে এ সন্ধিকে 'ফাতহুম মুবিন' বা সুস্পষ্ট বিজয় বলা হয়। ইসলামের ইতিহাসে হুদায়বিয়ার সন্ধি একটি যুগান্তকারী ঘটনা। আপাতদৃষ্টিতে এ সন্ধির শর্তগুলো মুসলমানদের স্বার্থের প্রতিকূলে বলে মনে হলেও বাস্তবে এর ফলাফল মুসলমানদের জন্য অনুকূল ছিল। হুদায়বিয়ার সন্ধির মাধ্যমে কুরাইশরা মহানবি (স)-কে মদিনা রাষ্ট্রের প্রধান হিসেবে মেনে নেয়। ফলে মুসলমানরা একটি স্বতন্ত্র রাজনৈতিক শক্তি হিসেবে স্বীকৃতি লাভ করে। দশ বছরের জন্য যুদ্ধ বন্ধের চুক্তি হওয়ায় রাসুল (স) ইসলাম প্রচারে মনোযোগ দিতে পারেন। পরবর্তীতে হুদায়বিয়ার সন্ধি ভঙ্গের কারণেই মুসলমানরা মক্কায় অভিযান চালিয়ে তা জয় করে। এসব কারণে এ সন্ধিকে মুসলমানদের জন্য 'ফাতহুম মুবিন' বা প্রকাশ্য বিজয় বলা হয়।"
        },
        {
          "label": "গ",
          "question": "",
          "explanation": "রাকিব সাহেবের কথার সাথে মহানবি (স)-এর বিদায় হজের ভাষণের সাদৃশ্য রয়েছে। ১০ম হিজরির ৯ জিলহজ, মহানবি (স) বিশ্বমানবতার জীবন পরিচালনার সার্বিক নির্দেশনাস্বরূপ মক্কার আরাফা ময়দানে এক ঐতিহাসিক ভাষণ দেন। এটি মহানবি (স)-এর জীবনের শেষ হজ বলে তা বিদায় হজ নামে খ্যাত। এ ভাষণে তিনি মানবজাতিকে সঠিক পথে পরিচালিত হওয়ার সার্বিক উপদেশ প্রদান করেন। তাঁর উপদেশের অনুরূপ একটি চিত্র রাকিব সাহেবের কথায় প্রকাশ পেয়েছে। উদ্দীপকের রাকিব সাহেব তার সন্তানদেরকে শ্রমিকের মজুরি ইনসাফের ভিত্তিতে দেওয়া এবং বাড়ির কাজের লোকদের প্রতি সদাচরণের ব্যাপারে উপদেশ দেন। তার এ উপদেশে মহানবি (স)-এর বিদায় হজের ভাষণের একটি প্রতিচ্ছবি ফুটে উঠেছে। এ ভাষণে অধীনস্তদের অধিকার আদায়ের নির্দেশ দিয়ে মহানবি (স) বলেন, \"তোমরা দাস-দাসীদের সাথে সদ্ব্যবহার করবে। তাদের ওপর কোনোরূপ অত্যাচার করবে না। তোমরা যা খাবে, তাদেরকে তাই খাওয়াবে; তোমরা যা পরবে, তাদেরকেও তাই পরাবে। ভুলে যেও না তারাও তোমাদের মতো মানুষ।\" শ্রমিক হলো অধীনস্ত ব্যক্তি বা দাস-দাসী। রাসুল (স)-এর এই বাণী অধীনস্তদের অধিকার নিশ্চিত করে। রাকিব সাহেবের উপদেশেও অধীনস্তদের ব্যাপারে এরূপ নির্দেশনা প্রকাশ পেয়েছে।"
        },
        {
          "label": "ঘ",
          "question": "",
          "explanation": "অনাড়ম্বর জীবনযাপন করার বৈশিষ্ট্যগুলো অনুপস্থিত। মহানবি (স) হলেন সর্বোত্তম চরিত্রের অধিকারী। তিনি সকল সৎগুণে গুণান্বিত। তিনি ছিলেন সত্যবাদী, নম্র, শান্তিপ্রিয়, ক্ষমাশীল ও ন্যায়পরায়ণ। তাঁর চরিত্র সবার জন্য অনুসরণীয় আদর্শ। কিন্তু জামিল সাহেবের মধ্যে এ আদর্শের ব্যত্যয় ঘটেছে। উদ্দীপকের জামিল সাহেব প্রায়শই তার স্ত্রীর সাথে খারাপ আচরণ করেন। তিনি তার মেয়েকে অযোগ্য পাত্রের সাথে বিয়ে দিয়ে পণ হিসেবে অনেক টাকা-পয়সা নেন এবং নিজের বিলাসিতায় উক্ত অর্থ ব্যয় করেন। তার এ চরিত্র রাসুল (স)-এর চারিত্রিক বৈশিষ্ট্যের বিপরীত। রাসুল (স) তাঁর স্ত্রী, পরিবার সবার সাথেই সদাচরণ করতেন। তিনি ছিলেন নারীদের প্রতি অত্যন্ত শ্রদ্ধাশীল। নারীর মর্যাদা প্রতিষ্ঠায় তিনি প্রয়োজনীয় ব্যবস্থা গ্রহণ করেন। পবিত্র কুরআনে ঘোষণা করা হয়েছে, \"স্ত্রীর ওপর স্বামীর যেরূপ অধিকার আছে, স্বামীর ওপর স্ত্রীরও সেরূপ অধিকার আছে।\" তাই নারীর সম্মান রক্ষা করতে হবে। তাদেরকে যথাযথ মর্যাদা দিতে হবে। বিবাহের ক্ষেত্রে তাদের মতামত গ্রহণ করতে হবে। কিন্তু জামিল সাহেব তা না করে অনেক টাকা পণ নিয়ে অযোগ্য পাত্রের সাথে কন্যার বিয়ে দিয়ে বিলাসি জীবনযাপন করেন। অথচ মহানবি (স) অত্যন্ত সাদাসিধা জীবনযাপন করতেন। মহানবি (স)-এর চরিত্রের এ সকল বৈশিষ্ট্য উদ্দীপকের জামিল সাহেব ধারণ করতে পারেননি। উপরের আলোচনা থেকে বলা যায়, জামিল সাহেব নিষ্ঠুর, লোভী এবং বিলাসী একজন ব্যক্তি। পরকালীন কল্যাণ লাভে তার উচিত মহানবি (স)-এর উত্তম গুণসমূহ ধারণ করে জীবন অতিবাহিত করা।"
        }
      ]
    },
    {
      "number": "2",
      "uddipok": "১২১৫ সালে ইংল্যান্ডের রাজা জন 'ম্যাগনাকাটা' দলিলে স্বাক্ষর করেন। রাজার অত্যাচার থেকে বাঁচার জন্য সামন্তরা রাজাকে বন্দি করে এবং উক্ত দলিলে স্বাক্ষর করতে বাধ্য করেন। ফলে জনগণের অধিকার বহুলাংশে রক্ষা পায়। রাজা স্থানীয় প্রধানদের সম্মতি ব্যতীত সম্পদ ও সম্পত্তি হস্তগত করার অধিকার থেকে বঞ্চিত হন। জনগণের সাধারণ অধিকার ও মানবাধিকার রক্ষার পথ উন্মুক্ত হয়।",
      "tag": "MB, RB, CTG.B, SB, JB, BB 25",
      "sub_questions": [
        {
          "label": "ক",
          "question": "",
          "explanation": "তাবুক অভিযান ৬৩০ খ্রিষ্টাব্দে প্রেরিত হয়েছিল।"
        },
        {
          "label": "খ",
          "question": "",
          "explanation": "হুনায়ুনের যুদ্ধে জয়লাভের ফলে মুসলমানরা বিপুল পরিমাণ সম্পদ গনিমত হিসেবে লাভ করে, যা তাদের অর্থনৈতিক ভিতকে বহুগুণে শক্তিশালী করে দেয়। 'হুনায়ুন যুদ্ধ ছিল মুসলমানদের জন্য সামরিক বিজয়ের পাশাপাশি একটি অর্থনৈতিক বিজয়। এ যুদ্ধে মুসলমানরা ২৪,০০০ ভেড়া, ২৮,০০০ উট, ৪১,০০০ তোলা রূপাসহ বিপুল পরিমাণ যুদ্ধাস্ত্র গনিমত হিসেবে লাভকরে। যুদ্ধের পর মক্কা ও তায়েফের ব্যবসায়িক রুট মুসলমানদের নিয়ন্ত্রণে আসে, ফলে বাণিজ্যে স্থিতিশীলতা ও নিরাপত্তা প্রতিষ্ঠিত হয়। এছাড়া হাওয়াযিন ও তায়েফের প্রভাবশালী এবং ধনী গোত্রগুলো ইসলাম গ্রহণ করলে ইসলামের অর্থনৈতিক ভিত আরো শক্তিশালী হয়। মক্কা বিজয় পরবর্তী আরব বিশ্বে ইসলামের অর্থনৈতিক ভিত মজবুতকরণে হুনায়ুনের যুদ্ধের ভূমিকা ছিল অপরিসীম।"
        },
        {
          "label": "গ",
          "question": "",
          "explanation": "ম্যাগনাকার্টার সাথে মহানবি (স) প্রদত্ত মদিনা সনদ প্রণয়নের পটভূমি ভিন্ন হলেও উদ্দেশ্যগত ও ফলাফলের দিক বিবেচনায় কিছুটা সাদৃশ্য লক্ষ করা যায়। মহানবি (স) মদিনা সনদ প্রণয়ন করেন ৬২২ খ্রিষ্টাব্দে। তিনি মদিনায় শান্তি প্রতিষ্ঠার লক্ষ্যে মদিনা ও এর আশেপাশে বসরাসকারী সব জাতি ও ধর্মের মানুষকে নিয়ে একটি সংবিধান প্রণয়ন করেন। এটিই ইতিহাসে মদিনা সনদ নামে পরিচিত। এ সনদ প্রণয়নের উদ্দেশ্য ছিল মদিনার বহুজাতিক ও বহুধর্মীয় সমাজে জান-মালের নিরাপত্তা প্রদান করে ন্যায়, শান্তি, 'সহাবস্থান ও সহযোগিতার ভিত্তিতে মানবাধিকারভিত্তিক একটি আদর্শ রাষ্ট্র গঠন করা। রাজা জনের স্বাক্ষরিত ম্যাগনাকার্টায়ও এরূপ উদ্দেশ্য লক্ষ করা যায়। উদ্দীপকে দেখা যায়, ইংল্যান্ডের রাজা জন ১২১৫ সালে ম্যাগনাকার্টা দলিলে বাধ্য হয়ে স্বাক্ষর করেন। ম্যাগনাকার্টা প্রণয়নের ফলে জনগণের অধিকার বহুলাংশে রক্ষা পায়। জনগণ সাধারণ অধিকার ও মানবাধিকার ফিরে পায়। ম্যাগনাকার্টার সাথে রাসূল (স) কর্তৃক প্রণীত মদিনা সনদ কিছুটা সাদৃশ্যপূর্ণ। রাসুল (স) মদিনা সনদ প্রণয়ন করেন মদিনায় শান্তি ও সম্প্রীতি প্রতিষ্ঠার লক্ষ্যে। এ সনদ প্রণয়নের মাধ্যমে জনগণের জান, মাল ও সম্পদের নিরাপত্তা নিশ্চিত হয়। তাদের মর্যাদা ও অধিকার প্রতিষ্ঠিত হয়। সুতরাং দেখা যায়, ম্যাগনাকার্টা যেমন মানবাধিকারের দ্বার উন্মুক্ত করেছিল, তেমনি মদিনা সনদও জনগণের অধিকার ও নিরাপত্তার দ্বার উন্মুক্ত করে একটি শান্তিপূর্ণ রাষ্ট্র গঠনে সহায়তা করেছিল।"
        },
        {
          "label": "ঘ",
          "question": "",
          "explanation": "উদ্দীপকের সাথে মহানবি (স)-এর মদিনা সনদ প্রণয়নের প্রক্রিয়া ও উদ্দেশ্যের বৈপরীত্য রয়েছে। মহানবি (স) ৬২২ খ্রিষ্টাব্দে মদিনায় সকল সম্প্রদায়ের মধ্যে সম্প্রীতি প্রতিষ্ঠার লক্ষ্যে যে সনদ প্রণয়ন করেন তাই মদিনা সনদ নামে পরিচিত। ৪৭ ধারাবিশিষ্ট এ সনদ প্রণয়নের উদ্দেশ্য ছিল ধর্ম, গোত্র, বর্ণ নির্বিশেষে - সবার অধিকার প্রতিষ্ঠা করে সৌহার্দ ও সম্প্রীতির সম্পর্ক গড়ে তোলা। কিন্তু উদ্দীপকের ম্যাগনাকার্টায় এর বৈসাদৃশ্য লক্ষ করা যায়। উদ্দীপকে দেখা যায়, ইংল্যান্ডের রাজা জন সামন্তদের হাতে বন্দি হয়ে বাধ্য হয়ে ম্যাগনাকার্টা সনদে স্বাক্ষর করেন। মদিনা সনদ প্রণয়নের প্রক্রিয়ায় এমনটি হয়নি; বরং রাসুল (স) নিজেই মদিনার গোত্রের লোকদের নিয়ে মদিনা সনদ প্রণয়নের প্রক্রিয়া সম্পন্ন করেন। আবার, ম্যাগনাকার্টা প্রণয়নের উদ্দেশ্য ছিল জনগণের অধিকার নিশ্চিত করা এবং রাজার অনৈতিক আচরণ ও অত্যাচার থেকে রক্ষা পাওয়া। অন্যদিকে মহানবি (স)-এর মদিনা সনদ, প্রণয়নের উদ্দেশ্য ছিল। ঐক্যবদ্ধ জাতি গঠন করা, নাগরিক অধিকার প্রতিষ্ঠা করা, ধর্মীয় স্বাধীনতা প্রদান করা; জনগণের জানমাল রক্ষা করা, মদিনা প্রজাতন্ত্রকে রক্ষা করা, অপরাধ বন্ধ করা- এক কথায় জাতি-ধর্ম নির্বিশেষে ঐক্যবদ্ধ ও সুশৃঙ্খল একটি রাষ্ট্র গঠন করা। উপরের আলোচনা থেকে বলা যায়, ম্যাগনাকার্টা ও মদিনা সনদ প্রণয়নের প্রক্রিয়া ছিল সম্পূর্ণ ভিন্ন। তবে উদ্দেশ্যগত দিক বিবেচনায় ম্যাগনাকার্টার তুলনায় মদিনা সনদ ছিল অত্যধিক ফলপ্রসূ এবং কার্যকরী।"
        }
      ]
    },
    {
      "number": "3",
      "uddipok": "ঘটনা ১: বাংলাদেশে অসংখ্য মাজার রয়েছে। এই মাজারগুলোতে ভন্ড সাধু ও সেবকরা মাজারে শায়িত পিরের আদি ভৌতিক ও অতিলৌকিক ক্ষমতার গুণকীর্তন প্রকাশ করে বিভিন্নভাবে অর্থ উপার্জন করে। মূলত এটিই হলো ধর্ম-ব্যবসা। ঘটনা ২: জাতীয় সংসদ বাংলাদেশের আইন প্রণয়নের সর্বোচ্চ প্রতিষ্ঠান। এছাড়াও দেশের মানুষের সমস্যা, দেশের আর্থিক ও জনকল্যাণমূলক সকল বিষয়ে সংসদে আলোচনার পর সিদ্ধান্ত গ্রহণ করা হয়।",
      "tag": "MB, RB, CTG.B, SB, JB, BB 25",
      "sub_questions": [
        {
          "label": "ক",
          "question": "",
          "explanation": "খুলাফায়ে রাশেদিনের সময়কাল ছিল ৬৩২-৬৬১ খ্রিষ্টাব্দ পর্যন্ত।"
        },
        {
          "label": "খ",
          "question": "",
          "explanation": "'রিদ্দা আন্দোলন' হলো আবু বকর (রা)-এর সময়ে সংঘটিত স্বধর্মত্যাগীদের আন্দোলন। রিদ্দা অর্থ স্বধর্মত্যাগ বা দলত্যাগ। মহানবি (স)-এর ইন্তেকালে হেজাজ ছাড়া প্রায় পুরো আরবে ইসলাম ধর্ম ও নবপ্রতিষ্ঠিত মদিনা রাষ্ট্রের বিরুদ্ধে প্রচণ্ড বিদ্রোহ শুরু হয়। অনেকে ইসলাম ত্যাগ করে আগের ধর্মে ফিরে যায়, অনেকে নিজেদেরকে নবি হিসেবে দাবি করে, আবার অনেকে জাকাত প্রদানে অস্বীকৃতি জানায়। ফলে গোটা আরব ভূখণ্ডে ব্যাপক বিদ্রোহ দেখা দেয়। আরবের এসব বিদ্রোহী গোত্র ও ভণ্ড নবিরা পরবর্তীতে একত্রিত হয়ে একটি আন্দোলনের জন্ম দেয়। তাদের এ আন্দোলনই ইসলামের ইতিহাসে 'রিদ্দা আন্দোলন' নামে পরিচিত।"
        },
        {
          "label": "গ",
          "question": "",
          "explanation": "মাজারকেন্দ্রিক ভণ্ড সাধু-সেবকদের সাথে আবু বকর (রা)-এর শাসনামলে উদ্ভূত ভণ্ড নবিদের মিল পাওয়া যায়। আবু বকর (রা) শাসন ক্ষমতায় অধিষ্ঠিত হওয়ার পরপরই বেশকিছু সমস্যার সম্মুখীন হন। ভন্ড নবিদের উদ্ভব সেগুলোর মধ্যে একটি। খুব অল্প সময়ে ধর্মীয় ও রাজনৈতিক ক্ষেত্রে মহানবি (স)-এর অভাবনীয় সাফল্য দেখে আরবের অনেকে নবুয়তকে একটি লাভজনক ব্যবসা মনে করে। এজন্য কেউ কেউ নিজেদেরকে নবি বলে দাবি করে ধর্মব্যবসা করার চেষ্টা করে। উদ্দীপকেও এরূপ ঘটনা লক্ষণীয়।. ঘটনা-১-এ বলা হয়েছে, বাংলাদেশে অবস্থিত মাজারসমূহে ভন্ড সাধুরা মাজারে শায়িত পিরের অতিলৌকিক ক্ষমতার গুণকীর্তন করে বিভিন্নভাবে অর্থোপার্জন করে। অনুরূপভাবে আবু বকর (রা)-এর সময়ে কিছু লোক ধর্মকে লাভজনক ব্যবসা মনে করে মিথ্যা নবুয়তের দাবি করে। এদের মধ্যে আসওয়াদ আনসি, মুসায়লামা তুল-কাজ্জাব, তোলায়হা, বনু ইয়ারবু গোত্রের নারী সাজাহ ছিল অন্যতম। নিজেদের স্বার্থ হাসিলের উদ্দেশ্যে এসব ভন্ড নবিরা মিথ্যা প্রলোভন দেখিয়ে জনগণকে উত্তেজিত করে। মূলত ধর্মকে লাভজনক ব্যবসা মনে করেই তারা এরূপ জঘন্য কাজে লিপ্ত হয়েছিল। সুতরাং বলা যায়, উদ্দীপকের ভন্ড সাধু এবং আবু বকর (রা)-এর সময়ে উদ্ভূত ভন্ড নবিদের কর্মকান্ড ঘৃণিত এবং ইসলাম পরিপন্থি।"
        },
        {
          "label": "ঘ",
          "question": "",
          "explanation": "উদ্দীপকের জাতীয় সংসদের সাথে মজলিশ-উস-শূরার গঠন ও কার্যপরিধির মধ্যে বৈপরীত্য লক্ষ করা যায়। মজলিশ-উস-শূরার প্রচলন রাসুল (স)-এর যুগ থেকেই ছিল। পরবর্তীতে ওমর (রা) খিলাফতে এসে এ ব্যবস্থাকে আধুনিকীকরণের উদ্যোগ নেন। জনগণের সুযোগ-সুবিধার কথা চিন্তা করে গণতান্ত্রিক চেতনায় উদ্বুদ্ধ হয়ে তিনি মজলিশ-উস-শুরাকে দুই ভাগে ভাগ করে মন্ত্রণা পরিষদ গঠন করেন। উক্ত মন্ত্রণা পরিষদের সদস্যদের দায়িত্বও তিনি বণ্টন করে দেন। এক্ষেত্রে জাতীয় সংসদের তুলনায় উক্ত মন্ত্রণা পরিষদের কার্যপরিধি আরো ব্যাপৃত ছিল। উদ্দীপকে উল্লেখিত জাতীয় সংসদ বাংলাদেশের আইন প্রণয়নকারী প্রতিষ্ঠান। এখানে দেশের মানুষের সমস্যার সমাধান এবং জনকল্যাণমূলক কাজের জন্য পরামর্শের ভিত্তিতে সিদ্ধান্ত গ্রহণ করা হয়। ওমর (রা)-এর পুনর্গঠিত মজলিশ-উস-শুরাতেও এরূপ কার্যক্রম লক্ষ করা যায়। তবে এ মন্ত্রণা পরিষদের কার্যক্রম জাতীয় সংসদের তুলনায় আরো ব্যাপৃত ছিল। মজলিশ-উস-শুরা ছিল দ্বিকক্ষ বিশিষ্ট মন্ত্রণা পরিষদ। যথা- ১. মজলিশ-আল-খাস ও ২. মজলিস-আল-আম। মজলিশ-আল-খাস ছিল উচ্চ পরিষদ। এ পরিষদের সদস্য ছিলেন ওসমান (রা), আলি (রা), তালহা (রা), আবদুর রহমান (রা) প্রমুখ বিশিষ্ট সাহাবি। আর মজলিশ-আল-আমের সদস্য ছিলেন প্রাদেশিক শাসক ও মদিনার গণ্যমান্য ব্যক্তিবর্গ। কার্যক্রমের দিক বিবেচনায়ও জাতীয় সংসদের সাথে মজলিশ-উস-শূরার বৈপরীত্য লক্ষ করা যায়। জাতীয় সংসদে আইন প্রণয়ন, জনকল্যাণমূলক কাজ, দেশের সমস্যা সমাধান নিয়ে পরামর্শের ভিত্তিতে সিদ্ধান্ত নেওয়া হয়। অপরদিকে মজলিশ-উস-শুরার মাধ্যমে খলিফা রাষ্ট্রের গুরুত্বপূর্ণ কাজের পরামর্শ গ্রহণ ছাড়াও বিভিন্ন কার্যাদি সম্পাদন করতেন। এ পরিষদের মাধ্যমে তিনি সৈনিক ও অন্যান্য কর্মচারীদের বেতন নির্ধারণ, বিচারক ও প্রাদেশিক শাসনকর্তাদের নিয়োগ ও বদলি, যুদ্ধ ও সন্ধি, ব্যবসায়িক নীতিমালা প্রভৃতি বিষয়ে পরামর্শ নিতেন। মজলিশ-উস-শুরার পরামর্শ ছাড়া খলিফা কোনো কাজ করতেন না। উপরের আলোচনা থেকে বলা যায়, জাতীয় সংসদ ও মজলিশ-উস-শুরা উভয়ই রাষ্ট্রের শান্তি ও উন্নয়নের স্বার্থে কাজ করে। তবে জাতীয় সংসদের তুলনায় মজলিশ-উস-শুরার গঠন ও কার্যাবলি ছিল অধিক গণতান্ত্রিক এবং ফলপ্রসূ।"
        }
      ]
    },
    {
      "number": "4",
      "uddipok": "নিকোপলিশের যুদ্ধ মুসলমান ও খ্রিষ্টানদের মধ্যে ভাগ্য নির্ধারণী যুদ্ধ হিসেবে পরিচিত। এ যুদ্ধে সুলতান বায়েজিদ পরাজিত হলে তাকে ইউরোপ থেকে বিতাড়িত হতে হতো। এ যুদ্ধে বিজয়ের ফলে ওসমানীয়দের গোটা ইউরোপ বিজয়ের পথ উন্মুক্ত হয়ে যায়। নিকোপলিশের যুদ্ধের পর বলকান অঞ্চলের ওয়ালেচিয়া, স্টাইরিয়া, হাঙ্গেরি, মোবিয়াসহ অধিকাংশ রাজ্য ওসমানীয় সুলতান বায়েজিদের সাম্রাজ্যের অন্তর্ভুক্ত হয়।",
      "tag": "MB, RB, CTG.B, SB, JB, BB 25",
      "sub_questions": [
        {
          "label": "ক",
          "question": "",
          "explanation": "সেতুর যুদ্ধ ৬৩৪ খ্রিষ্টাব্দে সংঘটিত হয়েছিল।"
        },
        {
          "label": "খ",
          "question": "",
          "explanation": "জেরুজালেম বিজয়ে হযরত ওমর (রা)-এর চরিত্রে অসাধারণ বিনয়, ন্যায়বিচার ও ধর্মীয় সহনশীলতার মহত্ব প্রকাশ পেয়েছিল। ওমর (রা) ৬৩৭ খ্রিষ্টাব্দে জেরুজালেম বিজয় করেন। জেরুজালেম গমনকালে ভৃত্যকে উটের পিঠে চড়িয়ে তিনি নিজে রশি টেনে মানবতা ও সাম্য প্রতিষ্ঠার এক অপূর্ব দৃষ্টান্ত স্থাপন করেন। এছাড়া জেরুজালেম উপস্থিত হয়ে খ্রিষ্টানদের সাথে সন্ধি স্বাক্ষর করে জেরুজালেমের ভার স্বহস্তে গ্রহণ করেন। ওমর (রা) সেই সন্ধিতে জিজিয়া করদানের শর্তে জেরুজালেমের নাগরিকদের জান, মাল ও ধর্মীয় নিরাপত্তা নিশ্চিত করেন। ওমর (রা)-এর এরূপ নেতৃত্ব তার বিচক্ষণতা ও মহত্বেরই প্রতিচ্ছবি ফুটিয়ে তোলে।"
        },
        {
          "label": "গ",
          "question": "",
          "explanation": "খলিফা ওমর (রা)-এর শাসনামলে সংঘটিত কাদেসিয়ার যুদ্ধ নিকোপলিশের যুদ্ধের সাথে সাদৃশ্যপূর্ণ। ইসলামের ইতিহাসে কাদেসিয়া যুদ্ধের গুরুত্ব অপরিসীম। কাদেসিয়ার যুদ্ধ ৬৩৬ খ্রিষ্টাব্দে ওমর (রা)-এর সুসংগঠিত মুসলিম বাহিনী ও পারস্য বাহিনীর মধ্যে সংঘটিত হয়। এ যুদ্ধ ছিল একটি মীমাংসাত্মক যুদ্ধ। এ যুদ্ধ জয়ের ফলে ওমর (রা)-এর গোটা পারস্যে ইসলামি সাম্রাজ্যের বিস্তৃতি ঘটানোর দ্বার উন্মুক্ত হয়। উদ্দীপকের নিকোপলিশের যুদ্ধেও এরূপ প্রেক্ষাপট লক্ষণীয়। উদ্দীপকে বর্ণিত নিকোপলিশের যুদ্ধ মুসলমান ও খ্রিষ্টানদের মধ্যে ভাগ্য নির্ধারণকারী যুদ্ধ হিসেবে পরিচিত। এ যুদ্ধে পরাজিত হলে সুলতান বায়েজীদের ইউরোপ ত্যাগ করতে হতো। অপরদিকে এ যুদ্ধ জয়ের ফলে ওসমানীয়দের গোটা ইউরোপ বিজয়ের পথ উন্মুক্ত হয়ে যায়। অনুরূপভাবে ওমর (রা) কাদেসিয়ার যুদ্ধে জয়লাভ করলে পারস্যে ইসলামি খিলাফত প্রতিষ্ঠার দ্বার উন্মুক্ত হয়। ওমর (রা) সাদ বিন আবি ওয়াক্কাসকে প্রধান সেনাপতি নিযুক্ত করে পারস্যের মহাবীর রুস্তমের বিরুদ্ধে অভিযান প্রেরণ করেন। এ যুদ্ধে মহাবীর রুস্তম নিহত হলে পারসিকদের মেরুদণ্ড ভেঙে যায়। আরব ও পারস্যদের আধিপত্য নিয়ে যে দ্বন্দ্ব সৃষ্টি হয়েছিল এ যুদ্ধে জয়ের ফলে তার নিরসন হয়। এজন্য এটি মীমাংসাত্মক যুদ্ধ নামেও পরিচিত। তাছাড়া এ যুদ্ধ জয়ের ফলে গোটা পারস্য সাম্রাজ্যে ইসলামি খিলাফত। প্রতিষ্ঠার দ্বার উন্মুক্ত হয়ে যায়। তাই বলা যায়, উদ্দীপকের নিকোপলিশের যুদ্ধ যেমন ওসমানীয়দের ইউরোপ বিজয়ের পথ উন্মুক্ত করে, তেমনি কাদেসিয়ার যুদ্ধও ওমর (রা)-এর গোটা পারস্য বিজয়ের পথ উন্মুক্ত করে"
        },
        {
          "label": "ঘ",
          "question": "",
          "explanation": "উদ্দীপকের সুলতান বায়েজীদের মতো ওমর (রা) পারস্যের বিভিন্ন অঞ্চলে অভিযান চালিয়ে মুসলিম বিজয়াভিযানের নবযুগের সূচনা করেন। আরব সাম্রাজ্যের পূর্বদিকে পারস্য সাম্রাজ্য অবস্থিত ছিল। এ অঞ্চলের বর্তমান নাম ইরান। ওমর (রা)-এর শাসনকাল ছিল ইসলামি খিলাফত সম্প্রসারণের যুগ। এ সময়ে সীমান্ত সমস্যাসহ নানা কারণে পারস্যবাসীদের সাথে মুসলমানদের যুদ্ধ অবশ্যম্ভাবী হয়ে ওঠে। এ প্রেক্ষিতে ওমর (রা)। পারস্যের বিভিন্ন স্থানে অভিযান চালিয়ে পারস্যে তার কর্তৃত্ব স্থাপন করেন। যা সুলতান বায়েজীদের কর্মেও লক্ষণীয়। উদ্দীপকের সুলতান বায়েজীদ নিকোপলিশের যুদ্ধের পর বলকান অঞ্চলের ওয়ালেচিয়া, স্টাইরিয়া, হাঙ্গেরি, মোবিয়াসহ অধিকাংশ রাজ্য তার সাম্রাজ্যভুক্ত করেন। অনুরূপভাবে ওমর (রা) পারস্যের বিভিন্ন অঞ্চলে অভিযান চালিয়ে পারস্যের অধিকাংশ অঞ্চল তার সাম্রাজ্যভুক্ত করেন। ইতঃপূর্বে আবু বকর (রা)-এর সময়ে মুসলমানরা পারস্যের হিরা রাজ্য দখল করেন। আবু বকর (রা) মৃত্যুবরণ করলে এ রাজ্য সাময়িকভাবে মুসলমানদের হাতছাড়া হয়। পরবর্তীতে ওমর (রা) বিশাল বাহিনী প্রেরণ করে নামারকের যুদ্ধে মহাবীর রুস্তমের বিশাল বাহিনীকে পরাজিত করে হিরা রাজ্য পুনর্দখল করে। এরপর ৬৩৪ খ্রিষ্টাব্দে সেতুর যুদ্ধে মুসলমানরা পারস্যদের কাছে পরাজিত হয় এবং বিশ্বস্ত সেনাপতি আবু উবাইদা এ যুদ্ধে প্রাণ হারান। সেতুর যুদ্ধের গ্লানি মুছে ফেলতে ওমর (রা) মুসান্নার নেতৃত্বে ৬৩৫ খ্রিষ্টাব্দে বুয়ায়েবের যুদ্ধে পারস্য বাহিনীকে পরাজিত করেন। এতে ইসলামি সাম্রাজ্য মাদায়েন পর্যন্ত বিস্তৃতি লাভ করে। এরপর ৬৩৬ খ্রিষ্টাব্দের কাদেসিয়ার যুদ্ধে মুসলমানরা বিজয়ী হয়। এ যুদ্ধে পারসিক মহাবীর রুস্তম নিহত হলে পারসিকদের মেরুদন্ড ভেঙে যায়। পরবর্তীতে মুসলমানরা মাদায়েন বিজয় এবং জালুলার যুদ্ধ জয়ের মাধ্যমে পারস্যের গুরুত্বপূর্ণ অঞ্চলসমূহ নিজেদের দখলে আনে। ৬৪১ খ্রিষ্টাব্দে নিহাওয়ান্দের যুদ্ধে ওমর (রা) পারস্য সম্রাট ইয়াজদিগার্দের শক্তিশালী বাহিনীকে পরাজিত করে পারস্য সাম্রাজ্যে ইসলামের বিজয়ের অগ্রযাত্রা সূচিত করেন। পরিশেষে বলা যায়, ওমর (রা) ছিলেন একজন দক্ষ সমরবিদ এবং সাম্রাজ্যবাদী শাসক। তার শাসনমালে ইসলামি সাম্রাজ্যের ব্যাপক বিস্তৃতি ঘটে এবং খিলাফত সুপ্রতিষ্ঠিত হয়।"
        }
      ]
    },
    {
      "number": "5",
      "uddipok": "বাংলাদেশ সরকার রাজস্ব নির্ধারণ ও রাজস্ব আদায়ের জন্য 'জাতীয় রাজস্ব বোর্ড' গঠন করেছে। বোর্ডের প্রধানকে বলা হয় 'চেয়ারম্যান'। রাজস্ব বোর্ডের প্রধান কাজ হলো সংসদ কর্তৃক নির্ধারিত রাজস্ব আদায় করা, হিসাব সংরক্ষণ করা এবং আয়-ব্যয়ের হিসাব-নিকাশ সংক্রান্ত কাজ সম্পাদন করা। রাজস্বের প্রধান খাতগুলো হলো আয়কর, ভ্যাট, আমদানি ও রপ্তানি কর, বাণিজ্য কর, সেবা করসহ অন্যান্য খাত।",
      "tag": "MB, RB, CTG.B, SB, JB, BB 25",
      "sub_questions": [
        {
          "label": "ক",
          "question": "খলিফা ওমর (রা) তাঁর সাম্রাজ্যকে কতটি প্রদেশে বিভক্ত করেছিলেন?",
          "explanation": "খলিফা ওমর (রা) তার সাম্রাজ্যকে ১৪টি প্রদেশে বিভক্ত করেছিলেন।"
        },
        {
          "label": "খ",
          "question": "",
          "explanation": "বায়তুল মাল হলো ইসলামি রাষ্ট্রের সরকারি কোষাগার। বায়তুল মাল হলো ইসলামি রাষ্ট্রের অর্থ-সংক্রান্ত একটি প্রতিষ্ঠান। ইসলামি রাষ্ট্রের সমস্ত অর্থ এখানে জমা থাকে। রাষ্ট্রীয় ব্যবস্থা পরিচালনায় এ অর্থ ব্যয় করা হয়। রাষ্ট্রের বাৎসরিক ব্যয়ভার নির্বাহের পর উদ্বৃত্ত অর্থ গরিবদের মধ্যে বণ্টন করে দেওয়া হয়। রাষ্ট্রের সমগ্র অর্থনৈতিক ব্যবস্থা এ সম্পদের ওপর নির্ভর করে। এ ধরনের রাষ্ট্রীয় কোষাগারই বায়তুল মাল নামে পরিচিত।"
        },
        {
          "label": "গ",
          "question": "",
          "explanation": "খলিফা ওমর (রা) সাম্রাজ্যের রাজস্ব আদায়ের জন্য বাংলাদেশের জাতীয় রাজস্ব বোর্ডের আদলে দিওয়ান-আল-খারাজ প্রতিষ্ঠা করেন। রাষ্ট্রীয় আয় বৃদ্ধি পেলে ওমর (রা) দিওয়ান-আল-খারাজ নামে রাজস্ব বিভাগ গঠন করেন। এর কাজ ছিল রাজ্যের আয়-ব্যয়ের হিসাব-নিকাশ করা। এ বিভাগটি প্রয়োজনীয় খরচ নির্বাহের পর উদ্বৃত্ত অর্থ জনসাধারণের মধ্যে বণ্টন করে দিত। বাংলাদেশের রাজস্ব বোর্ডের ক্ষেত্রেও এমনটি দেখা যায়। 'উদ্দীপকে উল্লেখিত বাংলাদেশ সরকারের গঠিত জাতীয় রাজস্ব বোর্ডের প্রধান কাজ হলো সংসদ কর্তৃক নির্ধারিত রাজস্ব আদায়, হিসাব সংরক্ষণ এবং আয়-ব্যয়ের হিসাব-নিকাশ সংক্রান্ত কাজ করা। যা ওমর (রা)-এর দিওয়ান-আল-খারাজের অনুরূপ। দিওয়ান-আল-খারাজের মাধ্যমে আয়কৃত অর্থের হিসাব রক্ষণাবেক্ষণ এবং দাপ্তরিক ব্যয় নির্বাহ করা হতো। পরবর্তীতে উদ্বৃত্ত অর্থ মুসলিমদের মাঝে বণ্টন করা হতো। রাজস্ব আদায়ের প্রধান খাত ছিলো জাকাত। এছাড়া জিজিয়া, গনিমত, উশর, আল-ফাই, উশুর, খারাজ প্রভৃতি খাত থেকে প্রচুর রাজস্ব আদায় হতো। সুতরাং বলা যায়, উদ্দীপকে উল্লেখিত জাতীয় রাজস্ব বোর্ড ওমর (রা)-এর দিওয়ান-আল-খারাজেরই অনুরূপ।"
        },
        {
          "label": "ঘ",
          "question": "",
          "explanation": "উদ্দীপকের ন্যায় খলিফা ওমর (রা) বিভিন্ন উৎস থেকে রাজস্ব সংগ্রহ ও এর সঠিক ব্যবস্থাপনার জন্য রাজস্ব বিভাগ গঠন করেন এবং নির্দিষ্ট কিছু খাতে তা ব্যয় করেন। ইসলামি রাষ্ট্রের বিশালতা এবং সুষ্ঠু রাজনৈতিক ও প্রশাসনিক পরিবেশ সৃষ্টির উদ্দেশ্যে হযরত ওমর (রা) রাজস্ব ব্যবস্থার বৈপ্লবিক পরিবর্তন - সাধন করেন। তিনি ভূমি রাজস্বের সুপরিকল্পিত ব্যবস্থা প্রণয়নের জন্য দিওয়ান-আল-খারাজ প্রতিষ্ঠা করেন। জাকাত, জিজিয়া, খারাজ, আল-ফাই, উশর প্রভৃতি উৎস থেকে তিনি রাজস্ব আদায়ের ব্যবস্থা করেন। উদ্দীপকেও অনুরূপ কিছু খাতের পরিচয় পাওয়া যায়। উদ্দীপকের বর্ণনা অনুযায়ী, বাংলাদেশের জাতীয় রাজস্ব আদায়ের প্রধান খাতগুলো হলো- আয়কর, ভ্যাট, আমদানি ও রপ্তানি কর, সেবাকরসহ অন্যান্য খাত। ওমর (রা) তার শাসনকালে এরূপ কতিপয় খাত থেকে রাজস্ব সংগ্রহ ও তা সঠিকভাবে বণ্টনের জন্য রাজস্ব বিভাগ গঠন করেন। তাঁর রাজস্ব ব্যবস্থার প্রধান উৎস ছিল জাকাত। এছাড়া মুসলিম রাষ্ট্রে বসবাসরত অমুসলিমদের নিরাপত্তার জন্য তিনি তাদের কাছ থেকে জিজিয়া বা নিরাপত্তা কর গ্রহণ করতেন। ফসলের জাকাত হিসেবে তিনি উশর এবং যুদ্ধক্ষেত্র থেকে যুদ্ধলব্ধ সম্পদ বা গনিমতের এক-পঞ্চমাংশ বায়তুল মালে জমা রাখতেন। এছাড়াও তিনি উশুর, আল-ফাই, আল-হিমা, 'খারাজ প্রভৃতি উৎস থেকে রাজস্ব আদায় করেন। তার রাজস্ব বিভাগের অর্থ ব্যয় হতো গরিব-দুঃখীদের কল্যাণে, সামরিক খাতে ও জনগণের কল্যাণে। এভাবে তিনি তার রাজস্ব বিভাগের আয় ও বণ্টননীতি সুন্দরভাবে পরিচালনা করেন। উপরের আলোচনা থেকে বলা যায়, ওমর (রা) ছিলেন একজন যোগ্য প্রশাসক। তার কেন্দ্রীয় প্রশাসনিক ব্যবস্থা পরিচালনায় তিনি রাজস্ব বিভাগকে শক্তিশালী একটি ভিত্তির ওপর প্রতিষ্ঠিত করেন এবং সেখানকার সম্পদ রাষ্ট্র ও জনগণের কল্যাণে ব্যয় করেন।"
        }
      ]
    },
    {
      "number": "6",
      "uddipok": "ঘটনা ১: ২০১৩ সালে শাপলা চত্বরের নৃশংস হত্যাকাণ্ডের ঘটনার পর তৎকালীন সরকারপ্রধান অসৎ উদ্দেশ্যে হেফাজতের লোকজন কুরআন পুড়িয়েছে বলে অভিযোগ তোলেন। ঘটনা ২: রেজাশাহ পাহলভী তার স্বৈরাচারী শাসনের জন্য ইমাম খোমেনিকে হুমকি মনে করে ফ্রান্সে নির্বাসনে পাঠান। কেননা, ইমাম খোমেনি গণতান্ত্রিক অধিকার ও মানবাধিকার রক্ষার জন্য জনগণকে সংগঠিত করে আন্দোলনের ডাক দেন।",
      "tag": "MB, RB, CTG.B, SB, JB, BB 25",
      "sub_questions": [
        {
          "label": "ক",
          "question": "",
          "explanation": "হযরত ওসমান (রা)-এর শাসনকাল ছিল ৬৪৪-৬৫৬ খ্রিষ্টাব্দ পর্যন্ত।"
        },
        {
          "label": "খ",
          "question": "",
          "explanation": "ইসলামের তৃতীয় খলিফা হযরত ওসমান (রা) মহানবি (স)-এর দুই মেয়ে, রুকাইয়া ও উম্মে কুলসুমকে বিয়ে করেছিলেন বলে তাকে যুন্নুরাইন বলা হয়। 'যুন্নুরাইন' শব্দের অর্থ দুই নুর বা জ্যোতিষ্কের অধিকারী। হযরত মুহাম্মদ (স)-এর মেয়েরা ছিলেন নুরের সাথে তুলনীয়। বিবাহ সূত্রে ওসমান (রা) তাদের অধিকার লাভ করেন। এজন্য তাঁকে দুই নুরের অধিকারী বা যুন্নুরাইন বলা হয়।"
        },
        {
          "label": "গ",
          "question": "",
          "explanation": "উদ্দীপকের ঘটনার সাথে ওসমান (রা)-এর বিরুদ্ধে কুরআন শরিফ দন্ধীকরণের মিথ্যা অভিযোগের ঘটনার মিল পাওয়া যায়। ওসমান (রা) ছিলেন ইসলামের তৃতীয় খলিফা। তিনি ১২ বছর ইসলামি খিলাফত পরিচালনা করেন। খিলাফতের প্রথম ছয় বছর তিনি খ্যাতি অর্জন করলেও শেষের ছয় বছর তিনি প্রজাদের কাছে অপ্রিয় হয়ে ওঠেন। সে সময়ে তার বিরুদ্ধে কিছু গুরুতর অভিযোগ উত্থাপন করা হয়। যেগুলো ছিল সম্পূর্ণ অমূলক ও ভিত্তিহীন। তার বিরুদ্ধে আনীত এমন একটি মিথ্যা অভিযোগ ছিল কুরআন শরিফ দক্ষ্মীকরণ, যার অনুরূপ ঘটনা ১-এ প্রকাশ পেয়েছে। ঘটনা ১-এ বলা হয়েছে, ২০১৩ সালে শাপলা চত্বরের নৃশংস হত্যাকাণ্ডের পর তৎকালীন সরকার অসৎ উদ্দেশ্যে লোকজনের ওপর কুরআন শরিফ পুড়িয়ে ফেলার অভিযোগ আনে। এ ঘটনাটি ওসমান (রা)-এর বিরুদ্ধে আনীত কুরআন শরিফ পুড়িয়ে ফেলার ঘটনাকে নির্দেশ করে। অথচ ওসমান (রা) এ কাজটি করেছিলেন কুরআন শরিফের নির্ভুলতা রক্ষা ও বিশুদ্ধ কপি সংরক্ষণের উদ্দেশ্যে। মূলত তার রাজত্বকালে ইসলামের ব্যাপক বিস্তার ঘটলে বিভিন্ন অঞ্চলের মানুষ বিশেষ করে অনারবরা কুরআন শরিফের বিকৃত পাঠ করতে থাকে। এ অবস্থা থেকে উত্তরণের জন্য ওসমান (রা) হযরত হাফসা (রা)-এর কাছে সংরক্ষিত কুরআনের নির্ভুল কপি থেকে সাতটি প্রতিলিপি তৈরি করেন এবং অন্যান্য সকল ভ্রান্তিপূর্ণ কুরআনের পাণ্ডুলিপি পুড়িয়ে ফেলেন। তার এ পদক্ষেপের কারণে মুসলমানরা বড় ধরনের ক্ষতির হাত থেকে রক্ষা পায়। কিন্তু দুর্ভাগ্যক্রমে স্বার্থান্বেষী এক মহল পরবর্তীতে তার এই কাজটিকে বিকৃতভাবে ব্যাখ্যা করে কুরআন দন্ধীকরণের অভিযোগে অভিযুক্ত করে। উদ্দীপকের বর্ণনায় ওসমান (রা)-এর ওপর আনীত মিথ্যা অভিযোগের এ দিকটিকে ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "ইমাম খোমেনির নির্বাসন এবং কর্মের সাথে আবু-জর গিফারি (রা)-এর নির্বাসন এবং কর্মের বৈসাদৃশ্য লক্ষ করা যায়। আবু-জর গিফারি (রা) ছিলেন একজন সাধু পুরুষ ও মহানবি (স)-এর প্রিয় সাহাবা। তিনি মুসলমানদের জাঁকজমক ও বিলাসবহুল জীবনযাপন পছন্দ করতেন না। তার মতে, যারা সম্পদ জমা করবে তারা জাহান্নামে যাবে। পরবর্তীতে তিনি এই মত মানুষের মাঝে প্রচার করতে থাকেন। এতে রাষ্ট্রে বিশৃঙ্খলা সৃষ্টি হতে থাকে। এ পরিস্থিতিতে ওসমান (রা) রাষ্ট্রের নিরাপত্তা ও শান্তির কথা ভেবে তাকে প্রয়োজনীয় জিনিসসহ রাবাদায় নির্বাসন দেন। রাবাদায় বসবাসের সময় তার স্বাভাবিক মৃত্যু হয়। কিন্তু ইমাম খোমেনির জীবনে এরূপ ঘটনা লক্ষণীয় নয়। - উদ্দীপকের বর্ণনানুযায়ী, ইমাম খোমেনি নির্বাসিত হন তার সময়ের শাসকের = স্বৈরাচারী মনোভাবের জন্য। কারণ ইমাম খোমেনি শাসকের বিরুদ্ধে গণতান্ত্রিক অধিকার ও মানবাধিকার রক্ষার জন্য জনগণকে একত্র করে আন্দোলনের ডাক দিয়েছিলেন। এক্ষেত্রে আবু-জর গিফারি (রা)-এর জীবনীতে দেখা যায়, তিনি নির্বাসিত হয়েছিলেন তার মতবাদ প্রচারের জন্য। তার মতবাদ ছিল সম্পদ জমা করলে জাহান্নামি হতে হবে। সম্পদ জমা না - করে বরং জনকল্যাণে তা ব্যয় করতে হবে। প্রথমে সিরিয়াতে তিনি এ মতবাদ প্রচার করলে সেখানকার শাসনকর্তা মুয়াবিয়া (রা) তাকে মদিনায় পাঠিয়ে দেন। পরে মদিনায় আসলে ওসমান (রা) তাকে বোঝান যে, জাকাত প্রদানের পর সম্পদ সঞ্চয় করা বৈধ। কিন্তু খলিফার এ কথা না শুনে তিনি মদিনাতেও এ মতবাদ প্রচার করে বিশৃঙ্খলা সৃষ্টি করেন। এরূপ পরিস্থিতিতে রাষ্ট্রের শান্তি ও নিরাপত্তার স্বার্থে খলিফা তাকে প্রয়োজনীয় জিনিসপত্রসহ রাবাদায় পাঠিয়ে দেন। সুতরাং বলা যায়, উদ্দীপকে উল্লেখিত ইমাম খোমেনি এবং আবু-জর গিফারি (রা) উভয়ই নির্বাসিত হন ঠিকই, কিন্তু তাদের উভয়েরই কর্ম এবং নির্বাসনের কারণ ছিল সম্পূর্ণ আলাদা।"
        }
      ]
    },
    {
      "number": "7",
      "uddipok": "ইলখানি সুলতান গাজান খান গোয়েন্দা তৎপরতা জোরদার করা এবং দ্রুত সংবাদ আদান-প্রদানের জন্য ডাক ব্যবস্থাকে শক্তিশালী করেন। তিনি সরকারি পত্রাবলি প্রস্তুত ও প্রেরণের জন্য একটি পৃথক দপ্তর সৃষ্টি করেছিলেন। মূলত সরকারি পত্রাদির জাল প্রতিরোধ করার জন্যই তার ব্যবস্থা কার্যকর ছিল।",
      "tag": "MB, RB, CTG.B, SB, JB, BB 25",
      "sub_questions": [
        {
          "label": "ক",
          "question": "",
          "explanation": "উমাইয়া খলিফা মুয়াবিয়া (রা) সর্বপ্রথম মুসলিম নৌবাহিনী গঠন করেন।"
        },
        {
          "label": "খ",
          "question": "",
          "explanation": "দিওয়ান আল-খারাজ হলো খারাজের খাত থেকে আয়কৃত সম্পদের হিসাব-নিকাশ রক্ষণাবেক্ষণ সংক্রান্ত একটি বিভাগ। হযরত ওমর (রা)-এর শাসনামলে খিলাফতের সম্প্রসারণের ফলে বিজিত এলাকাগুলোতে ভূমিকর হিসেবে প্রাপ্ত খারাজের হিসাব-নিকাশ রক্ষণাবেক্ষণের জন্য তিনি 'দিওয়ান-উল-খারাজ' বিভাগ প্রতিষ্ঠা করেন। এ বিভাগের কাজ ছিল খারাজের খাত থেকে আয়কৃত অর্থের হিসাব রক্ষণাবেক্ষণ এবং দাপ্তরিক ব্যয় নির্বাহের পর উদ্বৃত্ত অর্থ মুসলিমদের মধ্যে বণ্টন করা।"
        },
        {
          "label": "গ",
          "question": "",
          "explanation": "দিওয়ান-আল-বারিদ গঠন করেছিলেন। খলিফা মুয়াবিয়া (রা) ছিলেন উমাইয়া খিলাফতের প্রতিষ্ঠাতা। দক্ষ প্রশাসন ব্যবস্থা গড়ে তোলার ক্ষেত্রে মুয়াবিয়া (রা) ছিলেন অনন্য কৃতিত্বের অধিকারী। তিনি প্রাচীন রোমান শাসন ব্যবস্থার ভিত্তিতে একটি স্থায়ী ও সুসংহত শাসনব্যবস্থা গড়ে তোলেন। তার শাসনব্যবস্থার এরূপ একটি দিক হলো 'দিওয়ান-আল-বারিদ' বা ডাক বিভাগ প্রতিষ্ঠা, যা গাজান খানের কর্মকাণ্ডেও লক্ষণীয়। উদ্দীপকে বর্ণিত ইলখানি সুলতান গাজান খান গোয়েন্দা তৎপরতা জোরদার করা এবং দ্রুত সংবাদ আদান-প্রদানের জন্য ডাক ব্যবস্থাকে শক্তিশালী করেন। অনুরূপভাবে উমাইয়া শাসক মুয়াবিয়া (রা)ও সংবাদ আদান-প্রদানের জন্য সর্বপ্রথম 'দিওয়ান-আল-বারিদ' বা ডাক বিভাগ প্রতিষ্ঠা করেন। সাম্রাজ্যের সরকারি ও সাধারণ মানুষের সংবাদ আদান-প্রদানের জন্য মুয়াবিয়া (রা) প্রতি ১২ মাইল অন্তর একটি করে অকঘর স্থাপন করেন। ঘোড়া ও উটের সাহায্যে এক ডাকঘর থেকে অন্য ডাকঘরে এ - সংবাদ আদান-প্রদান করা হতো। মুয়াবিয়া (রা)-এর প্রতিষ্ঠিত এ বিভাগই 'দিওয়ান-আল-বারিদ' বা ডাক বিভাগ নামে প্রসিদ্ধি লাভ করে।"
        },
        {
          "label": "ঘ",
          "question": "",
          "explanation": "আমির মুয়াবিয়া (রা)-এর রাষ্ট্রীয় পত্রাদি সংরক্ষণ ও আদান-প্রদানের পদ্ধতিটি 'দিওয়ান-আল-খাতাম' নামে পরিচিত। দিওয়ান-আল-খাতাম হলো উমাইয়া খলিফা' মুয়াবিয়া (রা)-এর গঠিত রেজিস্ট্রি বিভাগ। মুয়াবিয়া (রা) তার শাসনব্যবস্থায় যে সকল সংস্কার সাধন করেন সেগুলোর মধ্যে দিওয়ান-আল-খাতাম বা রেজিস্ট্রি বিভাগ গঠন অন্যতম। তার এ সংস্কারের মাধ্যমে সরকারি পত্রাদির জালিয়াতি ও নকল রোধ করা সম্ভব হয় এবং সহজে প্রাদেশিক সরকারের কাছে তথ্য প্রদান করা সম্ভব হয়, যা উদ্দীপকের শেষাংশের বর্ণনায়ও লক্ষণীয়। উদ্দীপকের গাজান খান সরকারি পত্রাবলি প্রস্তুত ও প্রেরণের জন্য একটি পৃথক দপ্তর সৃষ্টি করেন। তার গৃহীত এ ব্যবস্থা সরকারি পত্রাদির জাল প্রতিরোধে কার্যকর ছিল। অনুরূপভাবে উমাইয়া খলিফা মুয়াবিয়া (রা) কেন্দ্রীয় সরকারের সাথে প্রাদেশিক সরকারের লিখিত সংযোগ সাধনের জন্য 'দিওয়ান-আল-খাতাম' বা 'রেজিস্ট্রি বিভাগ' নামে একটি বিভাগ প্রতিষ্ঠা করেন। কেন্দ্রীয় সরকার যেসব হুকুমনামা প্রাদেশিক সরকারকে প্রদান করত সেগুলো যেন জাল না হয় এবং ভালোভাবে সংরক্ষণ করা যায়, সে জন্য মুয়াবিয়া (রা) এ বিভাগ প্রতিষ্ঠা করেন। এর ফলে সরকারি হুকুমনামা ও চিঠি-পত্রাদির জালিয়াতি ও বিকৃতি রোধ করা সম্ভব হয়। উপরের আলোচনা থেকে বলা যায়, গাজান খান সরকারি পত্রাবলি প্রেরণের জন্য যে দপ্তর প্রতিষ্ঠা করেন, তা উমাইয়া খলিফা মুয়াবিয়া (রা) কর্তৃক প্রতিষ্ঠিত 'দিওয়ান-আল-খাতাম' বা রেজিস্ট্রি বিভাগের কার্যক্রমেরই প্রতিচ্ছবি।"
        }
      ]
    },
    {
      "number": "8",
      "uddipok": "ব্রিটিশ সরকার ভারতে রাষ্ট্রীয় কার্যক্রম পরিচালনার জন্য ফারসি ভাষার পরিবর্তে ইংরেজি ভাষার প্রচলন করেন। ফলে ভারতের মুসলমানদের বৃহদাংশ ইংরেজি না জানার কারণে চাকরি হারান। মুদ্রার ক্ষেত্রেও তারা প্রচলিত মুদ্রা বাতিল করে নতুন উপনিবেশিক মুদ্রা-ব্যবস্থা চালু করেন।",
      "tag": "MB, RB, CTG.B, SB, JB, BB 25",
      "sub_questions": [
        {
          "label": "ক",
          "question": "",
          "explanation": "হাজ্জাজ বিন ইউসুফ ছিলেন খলিফা আল ওয়ালিদের পূর্বাঞ্চলীয় শাসনকর্তা।"
        },
        {
          "label": "খ",
          "question": "",
          "explanation": "উমাইয়া খলিফা আবদুল মালিকের পরবর্তী চারজন খলিফাই ছিলেন তার পুত্র। এ কারণে তাকে রাজেন্দ্র বা Father of kings বলা হয়। খলিফা আবদুল মালিকের মৃত্যুর পর তার চার পুত্র পর্যায়ক্রমে উমাইয়া খিলাফতে অধিষ্ঠিত হন। তারা হলেন আল-ওয়ালিদ (৭০৫-৭১৫ খ্রি.) সুলাইমান (৭১৫-৭১৭ খ্রি.), দ্বিতীয় ইয়াজিদ (৭২০-৭২৪ খ্রি.) এবং হিশাম (৭২৪-৭৪৩ খ্রি.)। তারা সুযোগ্য নেতৃত্ব দিয়ে উমাইয়া খিলাফতকে সমৃদ্ধির স্বর্ণশিখরে পৌঁছে দেন। এ কারণে আবদুল মালিককে রাজেন্দ্র বলা হয়।"
        },
        {
          "label": "গ",
          "question": "",
          "explanation": "ব্রিটিশ মুদ্রা ব্যবস্থার সংস্কারের সাথে উমাইয়া খলিফা আবদুল মালিকের আরবি মুদ্রা সংস্কারের মিল রয়েছে। মুদ্রা হলো রাষ্ট্রের সার্বভৌমত্বের প্রতীক। খলিফা আবদুল মালিকের আগে আরবদের কোনো নিজস্ব মুদ্রা ছিল না। ফলে সাম্রাজ্যের অর্থনৈতিক কর্মকাণ্ড ব্যাপকভাবে ক্ষতিগ্রস্ত হতো। এ অবস্থার পরিপ্রেক্ষিতে খলিফা আবদুল মালিক সর্বপ্রথম মুদ্রা ব্যবস্থার সংস্কার সাধন করেন। তার এ কাজেরই প্রতিফলন ঘটেছে ব্রিটিশদের মুদ্রা সংস্কারের ক্ষেত্রে। উদ্দীপকে বলা হয়েছে, ব্রিটিশরা ভারতের প্রচলিত মুদ্রা বাতিল করে নতুন উপনিবেশিক মুদ্রাব্যবস্থা চালু করেন। খলিফা আবদুল মালিকের সংস্কারের ক্ষেত্রেও এমনটি দেখা যায়। তার সময়ে সাম্রাজ্যে তিন ধরনের মুদ্রা প্রচলিত ছিল। যেমন- বাইজান্টাইনে Dinarious, পারস্যে Darkmah এবং দক্ষিণ ইয়েমেনে Athene মুদ্রা চালু ছিল। এতে সাম্রাজ্যের অর্থনৈতিক কর্মকাণ্ড ব্যাহত হতো। মুদ্রা বিনিময়ের সমস্যার ফলে ব্যবসা-বাণিজ্যে অসুবিধা দেখা দিত। এছাড়া বাজারে অনায়াসে জাল মুদ্রা প্রচলিত হতো। এসব কারণে খলিফা আবদুল মালিক সর্বপ্রথম খাঁটি আরবি মুদ্রা প্রচলনের প্রয়োজনীয়তা অনুভব করেন। এজন্য ৬৯৫ খ্রিষ্টাব্দে দামেস্কে তিনি একটি কেন্দ্রীয় টাকশাল গঠন করেন। তিনি দিনার, দিরহাম ও ফালুস নামের সোনা, রূপা ও তামার মুদ্রার প্রচলন করেন। মুদ্রাগুলোকে আরবীয়করণের জন্য মুদ্রায় ক্রসের পরিবর্তে আরবি বর্ণমালায় লেখা হয়। সুতরাং, ব্রিটিশদের মুদ্রা সংস্কার খলিফা আবদুল মালিকের মুদ্রা সংস্কারেরই প্রতিফলন।"
        },
        {
          "label": "ঘ",
          "question": "",
          "explanation": "খলিফা আবদুল মালিকের ভাষা সংস্কারের উদ্দেশ্য ছিল আরব জাতীয়তাবাদের বিকাশ সাধন। তার এ সংস্কার ব্রিটিশদের ভাষা সংস্কারের চেয়ে অধিক ফলপ্রসূ ছিল। খলিফা আবদুল মালিকের শাসননীতির মূল বিষয় ছিল আরব জাতীয়তাবাদী চেতনার বিকাশ সাধন। তিনি প্রশাসনিক ব্যবস্থায় পারসিক ও রোমানদের প্রভাব হ্রাস এবং আরব প্রাধান্য প্রতিষ্ঠার উদ্দেশ্যে রাজকীয় দফতরসমূহে কেবল আরবি ভাষাভাষীদের চাকরি দেওয়ার বিধান চালু করেন। খলিফার এ সংস্কার তার শাসনব্যবস্থায় ব্যাপক পরিবর্তন আনে, যা ব্রিটিশদের ভাষা সংস্কারের তুলনায় অধিক তাৎপর্যপূর্ণ। উদ্দীপকে বলা হয়েছে, ব্রিটিশদের ফারসির পরিবর্তে ইংরেজি ভাষার প্রবর্তনের ফলে ভারতীয় মুসলমানদের বৃহদাংশ চাকরি হারায়। কারণ তারা ইংরেজি জানত না। অন্যদিকে, আবদুল মালিকের আরবি ভাষা প্রচলনের পর ইতিবাচক ফলাফল পরিলক্ষিত হয়। প্রশাসনিক ক্ষেত্রে আরবি ভাষা প্রচলনের ফলে অনারবরা দ্রুত আরবি ভাষা রপ্ত করে প্রশাসনে তাদের প্রাধান্য বজায় রাখতে সক্ষম হন। তার এ সংস্কারের ফলে আরবি ভাষার মর্যাদা বহুগুণে বৃদ্ধি পায় এবং বিভিন্ন অঞ্চলে বিভিন্ন ভাষা প্রচলিত থাকায় শাসনকার্য পরিচালনায় যে অসুবিধা হতো তার অবসান হয়। উপরচু আরবীয়দের মর্যাদা ও প্রতিপত্তি বহুগুণে বৃদ্ধি পায়। সুতরাং বলা যায়, ব্রিটিশদের তুলনায় আবদুল মালিকের ভাষা সংস্কারের ফল ছিল অধিক সুদূরপ্রসারী। আবদুল মালিকের ভাষা সংস্কারের ফলে আরবি ভাষার মর্যাদা বৃদ্ধি পায় এবং আরব জাতীয়তাবাদ প্রতিষ্ঠার পথ সুগম হয়।"
        }
      ]
    },
    {
      "number": "9",
      "uddipok": "তৈমুর লং একজন ভাগ্যাহত ভবঘুরে থেকে মধ্যযুগের শ্রেষ্ঠ বিজেতা হিসেবে আত্মবিকাশ করেন। তিনি মধ্য এশিয়া-পারস্য থেকে কৃষ্ণসাগরের তীর পর্যন্ত জয় করে বিশাল সাম্রাজ্য গড়ে তোলেন। তিনি সমকালীন বিশ্বের নয়টি রাজ্যের ২৭ জন নৃপতিকে পরাজিত করেছিলেন। তিনি শুধু একজন বিজেতাই ছিলেন না, একজন সাহিত্য ও শিল্পকলারও অনুরাগী ছিলেন। তিনি চাগতাই-তুর্কি ভাষায় তার আত্মজীবনীমূলক গ্রন্থ 'মুলফুজাত-ই-তৈমুরী' রচনা করেন।",
      "tag": "MB, RB, CTG.B, SB, JB, BB 25",
      "sub_questions": [
        {
          "label": "ক",
          "question": "",
          "explanation": "মুহাম্মদ বিন কাসিম ছিলেন হাজ্জাজ বিন ইউসুফের জামাতা ও সিন্ধু বিজয়ী সেনাপতি।"
        },
        {
          "label": "খ",
          "question": "",
          "explanation": "ক্ষমতার শূন্যতা ও রাজনৈতিক অস্থিরতার জন্য খলিফা আল-ওয়ালিদের সেনাপতিরা নিগৃহীত হয়েছিলেন। তুন কর নের nah তিক জ্যে তা। নের কটি মের ণের খলিফা আল ওয়ালিদের মৃত্যুর পর রাজ্যে একটি শক্তিশালী নেতৃত্বের অভাব তৈরি হয়। আর এই সুযোগে বিভিন্ন সেনাপতি ও উচ্চপদস্থ কর্মকর্তারা সে সময়ে ক্ষমতা লাভের জন্য একে অপরের বিরোধিতা শুরু করে। তারা পরস্পরের মধ্যে ষড়যন্ত্র ও সংঘর্ষে জড়িয়ে পড়ে। এরূপ পরিস্থিতিতে নতুন খলিফারা শক্তিশালী ও যোগ্য সেনাপতিদেরকে সন্দেহ করা শুরু করে এবং সেনাপতিদের ক্ষমতা ও প্রভাব কমানোর জন্য কঠোর পদক্ষেপ নেন। এ কারণে আল ওয়ালিদের মৃত্যুর পর তার সেনাপতিরা নিগৃহীত ও অবহেলার শিকার হন।"
        },
        {
          "label": "গ",
          "question": "",
          "explanation": "তৈমুর লং-এর কর্মকান্ডের সাথে উমাইয়া খলিফা আল ওয়ালিদের দের কর্মকান্ডের মিল রয়েছে। এরব রের খলিফা আল ওয়ালিদ একজন পরাক্রমশালী ও সুদক্ষ শাসক হিসেবে ইতিহাসে চিরস্মরণীয় হয়ে আছেন। তার দশ বছরের রাজত্বকালে কয়েকজন সুযোগ্য সেনানায়কের সহযোগিতায় তিনি মুসলিম সাম্রাজ্য পশ্চিমে স্পেন থেকে পূর্বে ভারতবর্ষ এবং উত্তরে মধ্য এশিয়ার ফারগানা থেকে দক্ষিণে ইয়েমেন পর্যন্ত বিস্তৃত করেন। তৈমুর লং-এর সাম্রাজ্য বিস্তারের ক্ষেত্রেও এ. ধরনের কর্মকান্ড লক্ষ যায়। উদ্দীপকের তৈমুর লং মধ্যযুগের শ্রেষ্ঠ বিজেতা হিসেবে মধ্য এশিয়া-পারস্য থেকে কৃষ্ণসাগরের তীর পর্যন্ত জয় করে বিশাল সাম্রাজ্য গড়ে তোলেন। অনুরূপভাবে খলিফা আল ওয়ালিদ হাজ্জাজ, কোতায়বা, তারিক ও মুসার মতো বিখ্যাত রণনিপুণ সেনাপতিদের অসাধারণ দক্ষতা এবং অক্লান্ত চেষ্টার ফলে এশিয়া, ইউরোপ ও আফ্রিকা মহাদেশের বহু স্থানে উমাইয়া সাম্রাজ্য বিস্তার করেছিলেন। ৭০৫ খ্রিষ্টাব্দে কোতায়বা মধ্য এশিয়ার বুখারা, সমরখন্দ, খোজান্দা, তাসখন্দ, ফারগানা দখল করে চীন সীমান্তে পৌঁছান এবং ৭১৪ খ্রিষ্টাব্দে কাশগড় জয় করে সমগ্র মধ্য এশিয়া অধিকার করতে সক্ষম হন। খলিফা আল ওয়ালিদের পূর্বাঞ্চলীয় শাসনকর্তা হাজ্জাজ বিন ইউসুফের আদেশে সেনাপতি মুহাম্মদ বিন কাসিম ৭১২ খ্রিষ্টাব্দে সিন্ধু অধিকার করেন। ৭১১ খ্রিষ্টাব্দে উত্তর আফ্রিকার গভর্নর মুসা বিন নুসায়েরের সহায়তায় সেনাপতি তারিক বিন জিয়াদ স্পেন জয় করেন। তাই বলা যায়, তৈমুর লং ও আল ওয়ালিদের মধ্যে সাম্রাজ্য বিস্তারের ঘটনার সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণনার সাথে উমাইয়া খলিফা আল ওয়ালিদের জীবন কীর্তির বেশ কিছু বিষয় বৈসাদৃশ্যপূর্ণ। উমাইয়া খলিফা আল ওয়ালিদ ছিলেন একজন শ্রেষ্ঠ বিজেতা। তিনি তার পিতা আবদুল মালিকের মৃত্যুর পর উত্তরাধিকার সূত্রে সিংহাসনে আরোহণ করেন। তারপর তিনি তার বিশ্বস্ত সেনাপতিদের সহযোগিতায় বিশাল সাম্রাজ্য প্রতিষ্ঠা করতে সক্ষম হন। উদ্দীপকে এ বিষয়গুলোর বৈসাদৃশ্য লক্ষণীয়। উদ্দীপকের তৈমুর লং একজন ভাগ্যাহত ভবঘুরে থেকে শ্রেষ্ঠ বিজেতা হন। কিন্তু আল ওয়ালিদ ভবঘুরে ছিলেন না, বরং তিনি উত্তরাধিকারসূত্রে সিংহাসনে আরোহণ করেন। তৈমুর লং-এর চরিত্রে দেখা যায়, তিনি নিজের প্রতিভার কল্যাণে তার সাম্রাজ্যের ব্যাপক বিস্তৃতি সাধন করেন। কিন্তু আল ওয়ালিদ তৈমুর লং-এর মতো সুদক্ষ বীরযোদ্ধা ছিলেন না, বরং তিনি ছিলেন সৌভাগ্যবান। তিনি তার শাসনামলে হাজ্জাজ বিন ইউসুফ, কুতায়বা, মুসা বিন নুসায়ের এবং তারিক বিন জিয়াদের মতো সুদক্ষ সেনাপতি পেয়েছিলেন। তাদের বীরত্বের মাধ্যমে আল ওয়ালিদ বিশাল সাম্রাজ্য গড়ে তোলেন। তৈমুর লং তার সমকালীন বিশ্বের নয়টি রাজ্যের নৃপতিকে পরাজিত করেন, এক্ষেত্রে আল ওয়ালিদ মধ্য এশিয়া, আফ্রিকা ও ইউরোপের বেশ কিছু অঞ্চল জয় করেন। আবার, তৈমুর লং তার জীবনী ও কর্মকাণ্ড নিয়ে আত্মজীবনীমূলক গ্রন্থ রচনা করলেও আল ওয়ালিদ কোনো আত্মজীবনীমূলক গ্রন্থ রচনা করেননি। সুতরাং বলা যায়, সাম্রাজ্য বিস্তারকারী শাসক হিসেবে তৈমুর লং ও আল ওয়ালিদের মধ্যে কিছু সাদৃশ্য থাকলেও তাদের সিংহাসন লাড়, সাম্রাজ্য বিস্তার পদ্ধতি এবং আত্মজীবনীমূলক গ্রন্থ রচনার ক্ষেত্রে বৈসাদৃশ্য লক্ষণীয়।"
        }
      ]
    },
    {
      "number": "10",
      "uddipok": "উসমানীয় সাম্রাজ্যের মহাসংকটকালে কুপ্রিলি পরিবারের অভ্যুদয় ঘটে। এই পরিবার প্রতিভাবান কয়েকজন রাজনীতিবিদের জন্ম দেয়। কুপ্রিলি উজির পরিবারের কর্মতৎপরতায় সাম্রাজ্যে স্থায়িত্ব ও শান্তি-শৃঙ্খলা ফিরে আসে এবং ভঙ্গুর সাম্রাজ্য উন্নতির দিকে ধাবিত হয়। এই উজির পরিবারের প্রতিষ্ঠাতা ছিলেন মুহাম্মদ কুপ্রিলি। তিনি আলবেনিয়ার কুপ্রিল শহরে জন্মগ্রহণ করেছিলেন বলে তার প্রতিষ্ঠিত পরিবার 'কুপ্রিলি উজির' নামে পরিচিতি লাভ করে। কিন্তু সুলতান চতুর্থ মুহাম্মদ স্বজনপ্রীতি করে কারা মোস্তফাকে উজির নিয়োগ করলে ১৬৫৬ সাল থেকে চলে আসা কুপ্রিলি উজির পরিবারের শাসনকালের অবসান ঘটে ১৬৮১ সালে।",
      "tag": "MB, RB, CTG.B, SB, JB, BB 25",
      "sub_questions": [
        {
          "label": "ক",
          "question": "",
          "explanation": "সম্রাজ্ঞী আইরিন ছিলেন বাইজান্টাইন সাম্রাজ্যের রানি।"
        },
        {
          "label": "খ",
          "question": "খলিফা হারুন-অর-রশীদের বাইজান্টাইন নীতির বর্ণনা দাও।",
          "explanation": "খলিফা হারুন-অর-রশীদের গৃহীত বাইজান্টাইন নীতি তার রণনৈপুণ্য ও সমরকুশলতার পরিচয় বহন করার পাশাপাশি তার অদূরদর্শিতারও পরিচয় দেয়। খলিফা হারুন-অর-রশীদ সিংহাসনে আরোহণকালে বাইজান্টাইন সম্রাজ্ঞী আইরিন আব্বাসিদের সাথে স্বাক্ষরিত পূর্ববর্তী সন্ধি ভঙ্গ করে মুসলিম রাজ্য আক্রমণ করলে হারুন তাকে পরাজিত করে পুনরায় সন্ধি করতে বাধ্য করেন। সম্রাজ্ঞী আইরিনের অর্থমন্ত্রী নাইসিফোরাস আইরিনকে ক্ষমতাচ্যুত করে ক্ষমতা দখল করে পুনরায় সন্ধি ভঙ্গ করলে হারুন নাইসিফোরাসের বিরুদ্ধে অভিযান পরিচালনা করে তাকেও পরাজিত করে সন্ধি চুক্তি করেন। পরবর্তীতে নাইসিফোরাস দুইবার সন্ধি ভঙ্গ করে মুসলিম রাজ্য আক্রমণ করলেও হারুন তাকে ক্ষমা করে দেন। কিন্তু পুনরায় যখন তিনি মুসলিম সাম্রাজ্য আক্রমণ করেন তখন খলিফা খোরাসানের বিদ্রোহ দমন এবং পরবর্তীতে অসুস্থ হয়ে মারা যাওয়ার ফলে তার পক্ষে এ আক্রমণ মোকাবিলা করা সম্ভব হয়নি। তাই বাইজান্টাইন নীতি খলিফার রণনৈপুণ্যের পাশাপাশি তার অদূরদর্শিতাকে তুলে ধরে।"
        },
        {
          "label": "গ",
          "question": "",
          "explanation": "উজির পরিবারের সাদৃশ্য রয়েছে। বার্মাকিরা ছিলেন পারস্যের খোরাসানের অধিবাসী। বার্মাকি উজিরদের পূর্বপুরুষ জাফর স্ত্রী ও পুত্র খালিদসহ উমাইয়াদের নিকট যুদ্ধবন্দি রূপে ধৃত হন। পরবর্তীতে তারা ইসলাম ধর্ম-গ্রহণ করে বন্দিত্ব হতে মুক্তি লাভকরেন। তারা আব্বাসি আন্দোলনেও যোগ দেন এবং আব্বাসি খিলাফতের স্থায়িত্ব ও শান্তি-শৃঙ্খলা রক্ষায় বার্মাকি উজির পরিবার গুরুত্বপূর্ণ ভূমিকা রাখে। উদ্দীপকে বর্ণিত কুপ্রিলি পরিবার উসমানীয় সাম্রাজ্যের স্থায়িত্ব রক্ষা, শান্তি-শৃঙ্খলা প্রতিষ্ঠা ও সাম্রাজ্যের উন্নতি বিধানে গুরুত্বপূর্ণ অবদান রাখে। এই পরিবার প্রতিভাবান কয়েকজন রাজনীতিবিদের জন্ম দেয়। এই পরিবারের প্রতিষ্ঠাতা ছিলেন মুহাম্মদ কুপ্রিলি। অনুরূপভাবে আব্বাসি শাসনামলে বার্মাকি উজির পরিবারের উত্থান ঘটে। বিখ্যাত এই উজির পরিবারের সূচনা হয় ইয়াহহিয়ার সময়। খলিফা মনসুর খালিদ বার্মাকের পুত্র ইয়াহহিয়াকে প্রথমে আর্মেনিয়ার শাসনকর্তা নিযুক্ত করেছিলেন। খলিফা মাহদী তাকে উপদেষ্টা হিসেবে নিয়োগ দেন। পরবর্তীতে খলিফা হারুন ইয়াহহিয়াকে উজিরের পদে নিযুক্ত করেন। ইয়াহহিয়া খলিফাকে সুচিন্তিত পরামর্শ দিয়ে রাজ্যশাসনে সহায়তা করেন। এরপর ইয়াহহিয়ার চার পুত্র যোগ্যতা ও বিশ্বস্ততার সাথে আব্বাসি খিলাফতকে সেবা করে এর গৌরব ও মর্যাদা বৃদ্ধির জন্য অক্লান্ত পরিশ্রম করেন। এভাবে উদ্দীপকের কুপ্রিলি উজির পরিবারের মতো বার্মাকি পরিবারও আব্বাসি খিলাফতের শান্তি-শৃঙ্খলা ও স্থায়িত্ব রক্ষায় গুরুত্বপূর্ণ ভূমিকা পালন করে।"
        },
        {
          "label": "ঘ",
          "question": "",
          "explanation": "খিলাফতের স্থায়িত্ব ও শান্তি-শৃঙ্খলা রক্ষার ক্ষেত্রে উদ্দীপকের কুপ্রিলি পরিবার ও আব্বাসি বার্মাকি উজির পরিবারের মধ্যে সাদৃশ্য থাকলেও বার্মীকি উজির পরিবারের পতনের বিষয়টিতে বৈসাদৃশ্য রয়েছে। বার্মাকি উজির পরিবারের উত্থান হয় আব্বাসি খলিফা হারুন-অর-রশীদের শাসনামলে। এ পরিবার আব্বাসি সাম্রাজ্যের বিভিন্ন স্থানে বিদ্রোহ দমন করে এবং আব্বাসিদের শাসনকার্য পরিচালনায় সাহায্য করে। তবে বিখ্যাত এ পরিবারটি বেশিদিন স্থায়ী হতে পারেনি। প্রাসাদ ষড়যন্ত্র, জাফর বার্মাকি কর্তৃক হারুন-অর-রশীদের বোন আব্বাসাকে বিবাহসহ বিভিন্ন কারণে খলিফার রোষানলে পড়ে বিখ্যাত এই বার্মাকি পরিবারের পতন ঘটে। উদ্দীপকে এরূপ একটি পরিবারের উত্থান-পতনের বিষয় তুলে ধরা হয়েছে। উদ্দীপকে কুপ্রিলি পরিবার সম্পর্কে আলোকপাত করা হয়েছে। উসমানীয় শাসনামলে উদ্ভূত এই কুপ্রিলি পরিবারের সাথে আব্বাসি শাসনামলে উদ্ভূত বার্মাকি উজির পরিবারের কিছু সাদৃশ্য-বৈসাদৃশ্য রয়েছে। কুপ্রিলি পরিবারের সাথে বার্মাকি পরিবারের সাদৃশ্যপূর্ণ বিষয় হলো উভয় পরিবারই তাদের সময়ের খলিফাদের প্রতি বিনয়ী ও দায়িত্বশীল ছিল। সাম্রাজ্য পরিচালনা, বিদ্রোহ দমন ও শান্তি প্রতিষ্ঠায় কুপ্রিলি ও বার্মাকি উভয় পরিবারই তাদের সময়কালের খলিফাকে সহযোগিতা করেছিল। উভয় পরিবারই বিখ্যাত কয়েকজন রাজনীতিবিদের জন্ম দেয়। অপরদিকে, কুপ্রিলি ও বার্মাকি পরিবারের পতনের দিক থেকে বৈসাদৃশ্য পরিলক্ষিত হয়। কুপ্রিলি পরিবারের পতন হয় চতুর্থ মুহাম্মদ কর্তৃক স্বজনপ্রীতি করে কারা মোস্তফাকে উজির নিয়োগ করার কারণে। আর বার্মার্কি পরিবারের পতন হয় বার্মাকিদের সুখ্যাতি, প্রতিপত্তি, প্রাসাদ ষড়যন্ত্র, জাফর কর্তৃক আব্বাসাকে বিবাহ, লোকজনের কথার প্রভাব, খলিফা হারুন-অর-রশীদের তীব্র সন্দেহপ্রবণতা ইত্যাদি কারণে। সুত্রাং বলা যায়, সাম্রাজ্যের স্থায়িত্বকরণ ও শান্তি প্রতিষ্ঠায় কুপ্রিলি পরিবারের সাথে বার্মাকি পরিবারের সাদৃশ্য থাকলেও এই দুই পরিবারের পতন হয়েছে সম্পূর্ণ ভিন্নভাবে।"
        }
      ]
    },
    {
      "number": "11",
      "uddipok": "চেঙ্গিস খান একজন রক্তপিপাসু নিষ্ঠুর-প্রকৃতির শাসনকর্তা ছিলেন। এ জন্য তার উপাধি ছিল 'জগতের ত্রাস' বা 'বিশ্বত্রাস'। তিনি মোজঙ্গল জাতিকে ঐক্যবদ্ধ করে একটি বিশাল সাম্রাজ্যের অধিকারী হন। তিনি ছিলেন ওয়াদা ভঙ্গকারী শাসক। তিনি বিজিত রাজ্যের উপর নিপীড়ন-নির্যাতন ও হত্যাযজ্ঞ চালাতেন। অন্যদিকে, মধ্য এশিয়ার আরেকজন শাসক শাহরুখ জ্ঞান-বিজ্ঞান বিকাশের ক্ষেত্রে গুরুত্বপূর্ণ ভূমিকা পালন করেন। তিনি জ্ঞান-বিজ্ঞান চর্চার জন্য একটি একাডেমি প্রতিষ্ঠা করেছিলেন।",
      "tag": "MB, RB, CTG.B, SB, JB, BB 25",
      "sub_questions": [
        {
          "label": "ক",
          "question": "",
          "explanation": "আব্বাসি বংশের প্রকৃত প্রতিষ্ঠাতা ছিলেন আবু জাফর আল-মনসুর।"
        },
        {
          "label": "খ",
          "question": "",
          "explanation": "আব্বাসি আন্দোলনের প্রধান উদ্যোক্তা ছিলেন মুহাম্মদ বিন আলী। ৭৩৫ খ্রিষ্টাব্দে আবদুল্লাহ ইবনে আব্বাসের পুত্র আলী মৃত্যুবরণ করলে মুহাম্মদ তার স্থলাভিষিক্ত হন। মুহাম্মদ বিন আলী ছিলেন যোগ্য এবং উচ্চাভিলাষী ব্যক্তি। তিনি তার পূর্বপুরুষদের উমাইয়া বিরোধী মনোভাবকে আন্দোলনে পরিণত করেন। তিনিই উমাইয়া বংশের পতন ঘটিয়ে আব্বাসি খিলাফত প্রতিষ্ঠার প্রথম পরিকল্পনাকারী। এজন্য তাকে আব্বাসি আন্দোলনের প্রধান উদ্যোক্তাও বলা হয়।"
        },
        {
          "label": "গ",
          "question": "",
          "explanation": "লউদ্দীপকের চেঙ্গিস খানের চরিত্রের সাথে আব্বাসি খলিফা আবুল আব্বাস আস-সাফফার মিল রয়েছে। আবুল আব্বাস আস-সাফ্ফাহ ছিলেন আব্বাসি বংশের প্রতিষ্ঠাতা। তিনি ছিলেন অত্যন্ত নিষ্ঠুর প্রকৃতির শাসক। তার নিষ্ঠুরতার জন্য তাকে 'আস-সাফফাহ' বা 'রক্তপিপাসু' বলা হয়। খিলাফতে অধিষ্ঠিত হওয়ার পর তার প্রধান লক্ষ্য ছিল উমাইয়া বংশীয়দের নির্মূল করা। এছাড়া তার চরিত্রে অঙ্গীকার খেলাপ ও বিশ্বাসঘাতকতার চিত্রও ফুটে ওঠে, যা উদ্দীপকের চেঙ্গিস খানের মাঝেও লক্ষণীয়। উদ্দীপকে উল্লেখিত চেঙ্গিস খান একজন নিষ্ঠুর প্রকৃতির শাসক। নিষ্ঠুরতার জন্য তিনি 'জগতের ত্রাস' উপাধি ধারণ করেন। তিনি ছিলেন ওয়াদা ভঙ্গকারী। তিনি বিজিত রাজ্যের ওপর নির্যাতন ও হত্যাযজ্ঞও চালাতেন। তিনি মোঙ্গল জাতিকে ঐক্যবদ্ধ করে একটি বিশাল সাম্রাজ্যের অধিকারী হন। অনুরূপভাবে আবুল আব্বাস দ্বিতীয় মারওয়ানকে পরাজিত করে উমাইয়া বংশের পতন ঘটিয়ে আব্বাসি খিলাফতের সূচনা করেন এবং সিংহাসনের অধিকারী হন। জাবের যুদ্ধে পরাজিত দ্বিতীয় মারওয়ানের ছিন্ন মস্তক দেখে তিনি 'আস-সাফফাহ' বা রক্তপিপাসু উপাধি গ্রহণ করেন। ক্ষমতায় বসার পর তিনি উমাইয়াদের ওপর হত্যাযজ্ঞ ও উমাইয়া নিধন কর্মসূচি চালান। বর্ণিত আছে যে, তিনি ৭৫০ খ্রিষ্টাব্দে ক্ষমতায় আরোহণের পর ফিলিস্তিনে উমাইয়া বংশের ৮০ জন লোককে সমঝোতার নামে ভোজের। আমন্ত্রণ করে ডেকে এনে সবাইকে নিষ্ঠুরভাবে হত্যা করেন। বসরাতেও তিনি অনুরূপ হত্যাযজ্ঞ চালান। আবুল আব্বাস শুধু নিষ্ঠুরই ছিলেন না, তিনি অঙ্গীকার ভঙ্গকারী এবং বিশ্বাসঘাতকও ছিলেন। তার এরূপ আচরণ ইতিহাসে তাকে নিষ্ঠুর ও বিশ্বাসঘাতক শাসক হিসেবে পরিচিত করেছে।"
        },
        {
          "label": "ঘ",
          "question": "",
          "explanation": "খলিফা আল-মামুন জ্ঞান-বিজ্ঞান চর্চার জন্য যে প্রতিষ্ঠান তথা বায়তুল হিকমা প্রতিষ্ঠা করেন তা শাহরুখের প্রতিষ্ঠিত একাডেমিরই প্রতিফলন। আব্বাসি খলিফা আল-মামুন জ্ঞান-বিজ্ঞানকে প্রাতিষ্ঠানিক রূপ প্রদানের জন্য ৮৩০ খ্রিষ্টাব্দে বাগদাদ নগরীতে বায়তুল হিকমা নির্মাণ করেন। তার প্রতিষ্ঠিত এ প্রতিষ্ঠানটি কেবল আব্বাসিদের জন্যই নয়, বরং এটি ছিল বিশ্ববিখ্যাত জ্ঞানগৃহ। সাহিত্য, ইতিহাস, ধর্ম, দর্শন প্রভৃতি বিষয়ের চর্চা ও বিকাশের ক্ষেত্রে এ প্রতিষ্ঠান গুরুত্বপূর্ণ অবদান রাখে। শাহরুখের কর্মকাণ্ডেও এরূপ বিষয় লক্ষণীয়। উদ্দীপকের শাহরুখ জ্ঞান-বিজ্ঞান চর্চার জন্য একটি একাডেমি প্রতিষ্ঠা করেন। তার প্রতিষ্ঠিত এ একাডেমির কার্যক্রম ও প্রতিফলন লক্ষ করা যায় আব্বাসি খলিফা আল-মামুন কর্তৃক প্রতিষ্ঠিত বায়তুল হিকমাতে। এতে তিনটি বিভাগ ছিল, যথা- গ্রন্থাগার, মিলনায়তন ও অনুবাদ কার্যালয়। বায়তুল হিকমা গ্রিক, রোমান, পারসিক প্রভৃতি ভাষার প্রাচীন গ্রন্থাবলি সংগ্রহ, সংরক্ষণ ও গবেষণা কাজে বিশেষ অবদান রাখে। হুনায়ন ইবনে ইসহাক নামে একজন সুপণ্ডিতকে এ প্রতিষ্ঠানের তত্ত্বাবধায়ক নিযুক্ত করা হয়। তার চেষ্টায় এরিস্টটল, গ্যালিলিও, প্লেটো প্রমুখ পণ্ডিতের গ্রন্থগুলো আরবিতে অনূদিত হয়। এছাড়া জ্ঞান-বিজ্ঞানের বিভিন্ন শাখা যেমন- ধর্ম, দর্শন, চিকিৎসা, সাহিত্য প্রভৃতি বিষয় নিয়েও এ প্রতিষ্ঠানে চর্চা ও গবেষণা করা হতো। সুতরাং বলা যায়, শাহরুখ জ্ঞান-বিজ্ঞান চর্চার যে উদ্দেশ্য নিয়ে একাডেমি প্রতিষ্ঠা করেছে তার পূর্ণ প্রতিফলন ঘটেছে খলিফা আল-মামুনের প্রতিষ্ঠিত বায়তুল হিকমাতে।"
        }
      ]
    }
  ]
}