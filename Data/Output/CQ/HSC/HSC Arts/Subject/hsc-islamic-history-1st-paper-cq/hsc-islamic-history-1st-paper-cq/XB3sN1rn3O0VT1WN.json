{
  "title": "ঢাকা, ময়মনসিংহ, রাজশাহী, সিলেট ২০২৩",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "নদীভাঙনের শিকার হয়ে একদল মানুষ ঘরবাড়ি, ফসলি জমি হারিয়ে বস্তিতে আশ্রয় নেয়। বাজারের মাল উঠানামা, হোররে কর্মচারী, পত্রিকা বিক্রি, ফল বিক্রি, রিকশা-ভ্যান চালানো ইত্যাদি কাজ নাখালপাড়ার করে তারা অতি কষ্টে দিনযাপন করছিল। একদিন হঠাৎ উৎখাত হয়ে তারা শ্যামলীর বস্তিতে আশ্রয় নেয়। শুরু হয় নতুন সংগ্রাম। এভাবে আতঙ্ক ও অনিশ্চয়তায় তাদের দিন কাটে।",
      "tag": "DB, MB, RB, SB 23",
      "sub_questions": [
        {
          "label": "ক",
          "question": "",
          "explanation": "প্রাক-ইসলামি আরবের গোত্রপতিকে শেখ বলা হতো।"
        },
        {
          "label": "খ",
          "question": "",
          "explanation": "আরবের অর্থনৈতিক ও রাজনৈতিক উভয় ক্ষেত্রেই উটের ভূমিকা বিশেষভাবে উল্লেখযোগ্য। উট ছিল আরবের যাযাবরদের ধাত্রীসম আর যাতায়াতের একমাত্র বাহন ও আদান-প্রদানের মাধ্যম। অর্থাৎ আরবে নৌ-চলাচলের উপযোগী কোনো নদনদী না থাকায় ব্যবসায় বাণিজ্যের প্রধান বাহন ছিল উট। তাই উটকে 'মরুভূমির জাহাজ' বলা হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনজীবনের সাথে প্রাক-ইসলামি আরবের যাযাবর বেদুইন জনগোষ্ঠীর জীবনযাপনের সাদৃশ্য রয়েছে। নদীভাঙনের শিকার একদল মানুষ বস্তিতে আশ্রয় গ্রহণ করে নানা পেশার মাধ্যমে জীবনধারণ করত। কিন্তু একদিন তারা উৎখাত হয়ে শ্যামলীর বস্তিতে আশ্রয় নেয়। শুরু হয় তাদের সংগ্রাম এবং তাদের জীবন অতিবাহিত হয় আতঙ্ক ও অনিশ্চয়তার মধ্যে দিয়ে। উদ্দীপকের এ জনগোষ্ঠীর সাথে আরবের যাযাবর জনগোষ্ঠীর মিল রয়েছে। কেননা তারা অনুরূপ অস্থায়ী, সংগ্রামী জীবনযাপন করত। প্রাক-ইসলামি সমাজে আরবের যাযাবর বেদুইনদের কোনো স্থায়ী আবাস ছিল না তারা ভ্রাম্যমাণ জীবনযাপন করত। তাদের বেদুইনদের সামাজিক ও অর্থনৈতিক অবস্থা ছিল খুবই করুণ। তাদের মধ্যে একটা শ্রেণি ছিল যারা ভাসমান অবস্থায় দিনাতিপাত করত এবং তাদের কোনো অর্থনৈতিক সচ্ছলতা ছিল না। পশুপালন ও লুটতরাজ ছিল তাদের যাযাবর জীবনের আয়ের প্রধান উৎস। বিভিন্ন গ্রন্থের আলোকে বলা হয়, তাদের জীবনযাত্রা এবং অর্থনৈতিক ও সামাজিক অবস্থা ছিল ঠিক উদ্দীপকের অস্থায়ী বস্তিবাসী সম্প্রদায়ের মতো। অস্থায়ী বস্তিবাসী উচ্ছেদের ফলে যেমন এক স্থান থেকে অন্য স্থানে ভেসে বেড়ায়। তাদের যেমন কোনো স্থানীয় আবাস নেই এবং বাজারের মাল উঠানামা, হোটেলে কাজ, ফুল বিক্রি, রিকশা চালানোর মাধ্যমে তারা জীবিকা নির্বাহ করে তদ্রূপ প্রাক-ইসলামি আরব সমাজের যাযাবর জনগোষ্ঠীর অর্থাৎ বেদুইন জনগোষ্ঠীর সামাজিক ও অর্থনৈতিক অবস্থা ছিল খুবই করুণ এবং অনিশ্চিত। সুতরাং আলোচনার আলোকে বলা যায়, উদ্দীপকে উল্লিখিত জনগোষ্ঠীর সাথে প্রাক-ইসলামি আরবের যাযাবর জনগোষ্ঠীর সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকের জনগোষ্ঠীর সাথে প্রাক-ইসলামি আরবের যাযাবর জনগোষ্ঠীর জীবনযাপনের ক্ষেত্রে নানা বৈসাদৃশ্য পরিলক্ষিত হয়। উদ্দীপকে উল্লিখিত জনগোষ্ঠীর জীবনে নানা পেশা দেখা যায়। সেখানে তারা বাজারের মাল উঠানামা, হোটেল কর্মচারী, পত্রিকা বিক্রি, ফুল বিক্রি, রিকশা-ভ্যান চালানো ইত্যাদি কাজ করে অতি কষ্টে দিনযাপন করছিল। কিন্তু আরবদের এ রকম কোনো পেশা ছিল না। তাদের জীবন ছিল সংগ্রামমুখর। আরবের অধিবাসী ছিল দুপ্রকার যথা- (ক) শহরবাসী (খ) মরুবাসী যাযাবর। উদ্দীপকের জনগোষ্ঠীর সাথে সাদৃশ্যপূর্ণ বেদুইনদের জীবিকা ছিল পশুপালন ও লুটতরাজ। তারা পশুর চারণভূমির সন্ধানে এক স্থান থেকে অন্য স্থানে ঘুরে বেড়াত এবং মাঝে মাঝে ব্যবসার কাফেলায় লুটতরাজ করত। তাই তাদের জীবন-জীবিকার সাথে উদ্দীপকের জনগোষ্ঠীর জীবন ও জীবিকা বৈসাদৃশ্য লক্ষ করা যায়। তাই দেখা যায়, উদ্দীপকের জনগোষ্ঠীর পেশার সাথে যাযাবরদের পেশাগত বৈসাদৃশ্য রয়েছে। তারা উভয়েই সংগ্রামী জীবনযাপন করলেও জীবনধারণ ও জীবিকায় বৈসাদৃশ্য পরিলক্ষিত।"
        }
      ]
    },
    {
      "number": "2",
      "uddipok": "ইরানের রেজা শাহ পাহলভী ইরানকে একটি আধুনিক সমৃদ্ধিশালী হয় রাষ্ট্র হিসেবে প্রতিষ্ঠা করার জন্য জ্ঞান ও প্রযুক্তির ওপর জোর দেন। তিনি কৃষিক্ষেত্রে বিভিন্ন প্রযুক্তি যেমন জমি চাষের জন্য ট্রাক্টর আমদানি করেন। কৃষি উৎপাদন বৃদ্ধির লক্ষ্যে বাঁধ দেন , খাল খনন করেন , সার ও কীটনাশকের ব্যবহার করেন। তিনি নাগরিক জীবনকে নিরাপদ করা এবং সুশাসন প্রতিষ্ঠার জন্য আইনের কঠোর প্রয়োগ নিশ্চিত করেন এবং প্রয়োজনে নতুন নতুন আইন প্রণয়ন করেন।",
      "tag": "DB, MB, RB, SB 23",
      "sub_questions": [
        {
          "label": "ক",
          "question": "",
          "explanation": "মেসোপটেমীয় অঞ্চলে সুমেরীয় সভ্যতার বিকাশ ঘটেছিল।"
        },
        {
          "label": "খ",
          "question": "",
          "explanation": "মেসোপটেমীয় অঞ্চলে বিশ্বের প্রাচীন সভ্যতাগুলোর বেশিরভাগ গড়ে উঠেছিল বিধায় একে সভ্যতার লীলাভূমি বলা হয়। আজ থেকে প্রায় সাত হাজার বছর পূর্বে প্রাচীন মিশরীয় সভ্যতার সমকালীন টাইগ্রিস ও ইউফ্রেটিস নদীর মধ্যবর্তী অঞ্চলে কয়েকটি বিচ্ছিন্ন সভ্যতা গড়ে ওঠে , যার সম্মিলিত নাম মেসোপটেমীয় সভ্যতা। গ্রিক ঐতিহাসিকেরা সর্বপ্রথম এ অঞ্চলের নাম দেন মেসোপটেমিয়া। এর অর্থ দুই নদীর মধ্যবর্তী ভূমি। টাইগ্রিস ও ইউফ্রেটিস ( দজলা ও ফোরাত ) নদীর মধ্যবর্তী ভূখণ্ড আরব মরুভূমির উত্তরাঞ্চলকে এমনভাবে ঘিরে রেখেছে , এর আকৃতি দেখতে অনেকটা অর্ধচন্দ্রের মতো। এ কারণে ভূগোলবিদ ব্রেসটেড (Breasted) এ অঞ্চলের নাম দিয়েছেন উর্বর অর্ধচন্দ্রিকা (Fertilecresent) । প্রাচীন বেশিরভাগ সভ্যতা এ অঞ্চলে গড়ে ওঠে বলে একে সভ্যতার লীলাভূমি বলা হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত কৃষির উন্নয়নে গৃহীত ব্যবস্থার সাথে সুমেরীয় সভ্যতার কৃষির উন্নয়নের সাদৃশ্য থাকলেও বাঁধ দেওয়া , খাল খনন ও সার , কীটনাশক ব্যবহারের ক্ষেত্রে বৈসাদৃশ্য রয়েছে। সুমেরীয় সভ্যতায় কৃষির ব্যাপক উন্নয়ন ঘটলেও তারা নদীতে বাধ দেওয়া , খাল খনন ও সার - কীটনাশক আবিষ্কার করেনি। সুমেরীয়দের অর্থব্যবস্থা জটিল ছিল না। তাদের প্রধান পেশা ছিল কৃষি। জমাজমিতে সাধারণ কৃষকদের স্বত্ব বলবৎ ছিল। তাদের সেচব্যবস্থা উন্নত হওয়ার কারণে প্রচুর পরিমাণে ফসল উৎপাদিত হতো। তারা কাঠের লাঙল ব্যবহার , ধাতু নির্মিত কাস্তে , নিড়ানি ইত্যাদির দ্বারা উন্নত কৃষি ব্যবস্থা গড়ে তোলে। শাসক , যাজক , ভূস্বামী , সামরিক কর্মকর্তা , স্বাধীন কৃষক এবং কোনো কোনো ক্ষেত্রে ভূমিদাসের নিয়ন্ত্রণে কৃষি জমি ছিল। বছরে তিনটি ফসল উৎপাদিত হতো। উৎপাদিত ফসলের মধ্যে ছিল - গম , যব , বার্লি , খেজুর ও শাকসবজি চাকাওয়ালা গাড়ি ও ঘোড়া গাড়ির মাধ্যমে ফসলাদি এক স্থান হতে অন্য স্থানে আনা - নেওয়া করা হতো। তাদের দ্বিতীয় বৃহত্তম অর্থনৈতিক উৎস ছিল বাণিজ্য। ধাতু , কাঠ , কৃষিজাত ও শিল্পজাত দ্রব্যসমূহ পার্শ্ববর্তী উত্তর ও পশ্চিমের নিচু উপত্যকার অঞ্চলসমূহের সাথে আমদানি - রপ্তানি চলত। প্যালেস্টাইন , ফিনিশিয়া , ক্রিট , ইজিয়ান দ্বীপসমূহ , এশিয়া মাইনর ইত্যাদি অঞ্চলের সাথে বাণিজ্যিক সম্পর্ক ছিল। উদ্দীপকের ইরানের রেজা শাহের আধুনিক প্রযুক্তি ব্যবহারের মাধ্যমে কৃষি ব্যবস্থার উন্নয়নের মতো সুমেরীয়রা কৃষির ব্যাপক উন্নয়ন সাধন করে। পরিশেষে বলা যায় , উদ্দীপকের ইরানের কৃষি - ব্যবস্থার সাথে সুমেরীয়দের কৃষি ব্যবস্থার নানা সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকে রেজা শাহ নাগরিক জীবনকে নিরাপদ করা ও সুশাসন প্রতিষ্ঠার জন্য আইন কাঠামো প্রণয়ন করেন যার সাথে সুমেরীয় সভ্যতার আইন প্রণয়ন , প্রয়োগ ও বাস্তবায়নের মিল পাওয়া যায়। বিশ্বসভ্যতায় সুমেরীয়দের উল্লেখযোগ্য অবদান আইন প্রণয়ন। তাদের সম্রাট ভূঙ্গি আইন প্রণয়ন করে নাগরিক জীবন নিরাপদ করেন ও সুশাসন প্রতিষ্ঠা করেন। সুশৃঙ্খল ও সুন্দর জীবনযাপনের জন্য সুমেরীয়রা একটি আইনকাঠামো গড়ে তুলেছিল। সুমেরীয় সম্রাট ডুঙ্গি। (Dungi) এ আইন প্রণয়ন করেছিলেন। তিনি নিজেকে ' পৃথিবীর চার অঞ্চলের নৃপতি ' (King of the four regions of the earth) উপাধি। পশ্চিে দিয়ে সুমেরীয় জাতিকে একত্রিত করেন এবং স্থানীয় প্রচলিত। আইনগুলোকে সংগ্রহ করে সর্বপ্রথম একটি বিধিবদ্ধ আইন প্রণয়ন করেন। সুমেরীয় আইনের ধারা ছিল খুব কঠোর প্রকৃতির। সাধারণভাবে একে বলা হয় প্রতিশোধমূলক আইন। যেমন : চোখের বদলে চোখ , হাতের বদলে হাত ইত্যাদি। ঐতিহাসিকদের মতে , ব্যাবিলনীয় সম্রাট হাম্মুরাবি ভুঙ্গির আইনকে গ্রহণ করেই হাম্মুরাবির সিরি - ' আইন সংহিতা ' বা 'The Code of Hummurabi' প্রণয়ন করেন। পরিশেষে বলা যায় , সুমেরীয়রা কঠোর বিধিনিষেধ সংবলিত আইন প্রণয়ন করে এবং সমাজে তা প্রয়োগের মাধ্যমে শান্তি - শৃঙ্খলা প্রতিষ্ঠা করে।"
        }
      ]
    },
    {
      "number": "3",
      "uddipok": "ফাহিম তার সমমনা বন্ধুদের নিয়ে ' অন্বেষা সংঘ ' গড়ে তোলে। এই সংঘ যুবকদের নানামুখী প্রশিক্ষণ দিয়ে তাদের স্বাবলম্বী করে তোলে। ইভটিজিং , মাদক সেবন প্রতিরোধ করা , রাস্তা মেরামত , জলাশয় পরিষ্কার , পথশিশুদের খাবার ও পাঠদান , বৃদ্ধাশ্রম প্রতিষ্ঠা করে সমাজে শান্তিশৃঙ্খলা আনয়ন তাদের লক্ষ্য। অনিষ্টকারীদের দমন ও নিপীড়িতদের সাহায্য দানই ছিল তাদের মুখ্য উদ্দেশ্য।",
      "tag": "DB, MB, RB, SB 23",
      "sub_questions": [
        {
          "label": "ক",
          "question": "",
          "explanation": "' মোহাজেরিন ' শব্দের অর্থ দেশত্যাগকারীগণ।"
        },
        {
          "label": "খ",
          "question": "",
          "explanation": "প্রাক - ইসলামি আরবের কবিদের কবিতাগুলোকে 'The Public Register of the Arabs' বলা হতো। প্রাক - ইসলামি যুগে কবিতাচর্চা বিশেষ আকর্ষণীয় ছিল। এ যুগের কবিতার বিষয়বস্তু ছিল যুদ্ধ , বংশ গৌরব , উটের ভূয়সী প্রশংসা , প্রেম , যৌন আবেদন ইত্যাদি। কিন্তু বিষয়বস্তু যাহোক তাদের উন্নত ভাষা জ্ঞানের প্রয়োগ দেখা যায় কবিতায়। এছাড়া তৎকালীন আরবের দৈনন্দিন জীবনের বর্ণনা পাওয়া যায় এসব কবিতায়। এজন্য এ যুগের কবিতাগুলোকে 'The Public Register of the Arabs' বলা হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত সংগঠনটিতে মহানবি ( সা .)- এর গঠিত হিলফুল ফুজুলের প্রভাব পড়েছে।   উদ্দীপকে দেখা যায় , ফাহিম তার বন্ধুদের নিয়ে ' অন্বেষা সংঘ ' গড়ে তোলে। এ সংঘ যুবকদের মাদক সেবন প্রতিরোধ করা , রাস্তা মেরামত , জলাশয় পরিষ্কার , পথশিশুদের খাবার ও পানি দান এবং বৃদ্ধাশ্রম প্রতিষ্ঠাসহ সমাজে শান্তি - শৃঙ্খলা প্রতিষ্ঠার জন্য নানাবিধ কার্যক্রম গ্রহণ করে। এ সংগঠন প্রতিষ্ঠায় মহানবি ( সা .)- এর গঠিত হিলফুল ফুজুলের প্রভাব রয়েছে। কেননা রাসুল ( সা .) সমাজে শান্তি প্রতিষ্ঠার অনুরূপ সংঘ প্রতিষ্ঠা করেছিলেন। রাসুল ( সা .) তৎকালীন আরব সমাজে বিদ্যমান অরাজকতা , দুর্নীতি ও নৈরাজ্য দেখে বিচলিত হয়ে পড়েন। বিশেষ করে মক্কায় অনুষ্ঠিত উকাজ মেলাকে কেন্দ্র করে শুরু হওয়া হারবুল ফিজার বা অন্যায় যুদ্ধের ভয়াবহতা রাসূল ( সা .)- এর মনে দারুণভাবে রেখাপাত করে। দীর্ঘ পাঁচ বছর স্থায়ী এ যুদ্ধে বহু হতাহতের ঘটনা ঘটে। এ যুদ্ধের বীভৎসতা দেখে রাসুল ( সা .)- এর অন্তর কেঁদে ওঠে। তাই তিনি সমাজে শান্তি ফিরিয়ে আনার জন্য ৫৯১ খ্রিষ্টাব্দে সমমনা কয়েকজন উৎসাহী যুবক ও পিতৃব্য যুবায়েরকে সাথে নিয়ে একটি শান্তিসংঘ প্রতিষ্ঠা করেন যা ইতিহাসে ' হিলফুল ফুজুল ' নামে পরিচিত। এ সংঘের সদস্য ফজল , ফাজায়েল , ফাজেল ও মোফাজ্জলের নামানুসারে এর নামকরণ করা হয় ' হিলফুল ফুজুল ' । যার প্রভাব উদ্দীপকের উল্লিখিত সংগঠনে লক্ষণীয়। পরিশেষে বলা যায় , উদ্দীপকে উল্লিখিত সংগঠনটিতে রাসুল ( সা .) কর্তৃক গঠিত হিলফুল ফুজুলের প্রভাব পড়েছে।"
        },
        {
          "label": "ঘ",
          "question": "",
          "explanation": "উদ্দীপকের সংগঠনের কার্যক্রম সমাজে অনাচার , অন্যায় প্রতিরোধ করে শান্তি প্রতিষ্ঠায় প্রভাব ফেলে।   হিলফুল ফুজুলের মাধ্যমে সমাজে অশান্তি দূর হয় , মজলুমরা জালিমদের হাত থেকে মুক্তি পায় এবং ব্যবসায়ীরা নিরাপদে ব্যবসা করতে পারে। উদ্দীপকে বর্ণিত সংগঠনের সাথে সাদৃশ্যপূর্ণ হলো হিলফুল ফুজুল। উদ্দীপকের ফাহিম যেমন অন্বেষা সংঘ গড়ে তোলার মাধ্যমে যুবকদের সামাজিক অনাচার থেকে দূরে রেখে সমাজে শান্তি প্রতিষ্ঠা ও শৃঙ্খলা আনয়নে ভূমিকা পালন করে। তেমনিভাবে রাসূল ( সা .) হিলফুল ফুজুলের মাধ্যমে সমাজে শান্তি আনয়ন করেন। রাসুল ( সা .) সমাজে শান্তি প্রতিষ্ঠা করার জন্য কয়েকজন উৎসাহী যুবক ও পিতৃব্য যুবায়েরকে নিয়ে হিলফুল ফুজুল নামে একটি সংগঠন প্রতিষ্ঠা করেন। এ সংগঠনের কার্যাবলি সম্পাদনে মহানবি ( সা .) গুরুত্বপূর্ণ । ভূমিকা পালন করেন। এ সংঘের মূল উদ্দেশ্য ছিল - ক . দেশে শান্তি - শৃঙ্খলা প্রতিষ্ঠা করা , খ . বিভিন্ন গোত্রের মধ্যে সম্ভাব স্থাপন ও রক্তক্ষয়ী যুদ্ধ বন্ধ করা , গ . অত্যাচারিতকে অত্যাচারীর হাত থেকে রক্ষা করা , ঘ . দুর্বল , অসহায় ও এতিমদের সাহায্য করা , ঙ . বিদেশি বণিকদের জান ও মালের নিরাপত্তা বিধান করা এবং চ . সকল প্রকার অন্যায় ও অবিচার অবসানের চেষ্টা করা। সৈয়দ আমীর আলী বলেন , “ এই ফুজুল সংঘ দুর্বল ও মজলুম মানুষের স্বার্থ সংরক্ষণে প্রভৃত শক্তি সঞ্চার করেছিল এবং প্রথম বর্ষেই এটির হস্তক্ষেপে ভীতি প্রদর্শন বন্ধ , বলশালীর আইন - শৃঙ্খলা লঙ্ঘন দমন এবং সহায়হীনের প্রতি অন্যায়ের প্রতিকার বিধানে অগ্রগতি সাধিত হয়েছিল। \" পরিশেষে বলা যায় , সমাজে শান্তি প্রতিষ্ঠা , যৌন হয়রানি রোধ , জুলুমের অবসান ও শৃঙ্খলা আনয়নে এরূপ সংগঠন ব্যাপক ভূমিকা রাখতে পারে।"
        }
      ]
    },
    {
      "number": "4",
      "uddipok": "মুক্তিযুদ্ধের সময় ঢাকা - নরসিংদী মহাসড়কের বড় বড় গাছ কেটে ফেলে রাখা হয়েছিল। ভারী কিছু লোহার পিলারও ফেলে রাখা হয়েছিল। যোগাযোগ বিচ্ছিন্নতার কারণে সাময়িক কষ্ট হলেও অপশক্তির সরাসরি হামলা হতে একটি বৃহত্তর জনপদকে রক্ষা করা সম্ভব হয়েছিল। কিন্তু মুক্তিযুদ্ধের সময়ে একদল লোক স্বাধীনতার বিরোধিতা করে মূল জনগোষ্ঠী থেকে বিচ্ছিন্ন হয়। এরা রাজাকার নামে পরিচিত।",
      "tag": "DB, MB, RB, SB 23",
      "sub_questions": [
        {
          "label": "ক",
          "question": "",
          "explanation": "বদরের যুদ্ধ ৬২৪ সালে সংঘটিত হয়েছিল।"
        },
        {
          "label": "খ",
          "question": "",
          "explanation": "উহুদের যুদ্ধে মুসলমানদের পরাজয়ের মূল কারণ ছিল নেতার আদেশ অমান্য করা। উহুদের যুদ্ধে মহানবি (সা.) ৫০ জনের তীরন্দাজ একটি দলকে আইনাইন পাহাড়ের মধ্যবর্তী গিরিপথে নিযুক্ত করেন। যুদ্ধের একপর্যায়ে কাফিররা পরাজিত হয়ে পলায়ন করতে থাকে। এমন সময় তীরন্দাজ দলটি তাদের অবস্থান ত্যাগ করে। ফলে কাফিররা পিছন থেকে পুনরায় আক্রমণ করে মুসলমানদের পরাজিত করে। তাই দেখা যায়, নেতার আদেশ অমান্য করে তারা যদি পাহাড় ত্যাগ না করত তাহলে মুসলমানরা পরাজিত হতো না।"
        },
        {
          "label": "গ",
          "question": "",
          "explanation": "উদ্দীপকের ঘটনার সাথে মহানবি ( সা .)- এর সময় সংঘটিত খন্দকের যুদ্ধের পরিখা খননের মাধ্যমে যোগাযোগ বিচ্ছিন্ন করে প্রতিবন্ধকতা তৈরির সাদৃশ রয়েছে। উদ্দীপকে দেখা যায় , মুক্তিযুদ্ধের সময় ঢাকা - নরসিংদী মহাসড়কে বড় বড় গাছ কেটে ফেলে রেখে এবং লোহার পিলার ফেলে যোগাযোগ বিচ্ছিন্ন করা হয়। ফলে বৃহত্তর জনপদ শত্রুদের হামলা থেকে রক্ষা পায়। অনুরূপ খন্দকের যুদ্ধে পরিখা খননের মাধ্যমে মদিনার উন্মুক্ত পাশ বিচ্ছিন্ন করা হয়। ফলে কাফিররা যোগাযোগ বিচ্ছিন্নতার কারণে মদিনায় প্রবেশ করতে পারেনি এবং মদিনা রক্ষা পায়। বদরের যুদ্ধে মক্কার কাফিররা চরমভাবে পরাজিত হয়ে তার প্রতিশোধ গ্রহণের জন্য উহুদের যুদ্ধে অবতীর্ণ হয়। সেখানে সুবিধা করতে না পেরে তারা ইসলাম ও মুসলমানদের চিরতরে শেষ করে দেওয়ার জন্য খন্দকের যুদ্ধে লিপ্ত হয়। ৬২৭ সালের ৩১ মার্চ মুশরিক , কুরাইশ , ইহুদি ও বেদুইনরা সর্বাধিনায়ক আবু সুফিয়ানের নেতৃত্বে মদিনা আক্রমণ করে। মহানবি ( সা .) হযরত সালমান ফারসির পরামর্শে মদিনার উন্মুক্ত দিকে একটি পরিখা খনন করেন। পরিখা খননের মাধ্যমে মদিনাকে রক্ষা করায় কুরাইশ বাহিনী বিস্মিত হয়। পরিখা পেরিয়ে হামলা করতে ব্যর্থ হয়ে তারা মদিনাকে ২৭ দিন পর্যন্ত অবরোধ করে রাখে। কিন্তু দীর্ঘ অবরোধের ফলে শত্রু বাহিনীতে খাদ্য পানীয়ের অভাব দেখা দেয় ও ঝড়ো হাওয়ায় তাদের তাঁবু উড়ে যায়। পরিশেষে তারা ব্যর্থ মনোবল নিয়ে ফিরে যায়। উদ্দীপকেও অনুরূপ চিত্র দেখা যায়। যেখানে রাস্তায় বড় গাছ ও পিলার ফেলে রাখায় হানাদার পাকিস্তানি আর্মি এলাকায় প্রবেশ করতে সাহস পায়নি। সুতরাং একথা নির্দ্বিধায় বলা যায় , উদ্দীপকের অনুরূপ রণকৌশল তথা যোগাযোগ বিচ্ছিন্ন করার কৌশল খন্দকের যুদ্ধের পরিখা খননের মাধ্যমে যোগাযোগ বিচ্ছিন্ন করার কৌশলের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "মহানবি ( সা .)- এর ভিন্নমত পোষণকারী দল বলতে ইহুদিদের বোঝানো হয়েছে। রাজাকাররা যেমন মুক্তিযুদ্ধের বিরোধিতা করেছে তেমনি ইহুদিরা খন্দকের যুদ্ধে মহানবি ( সা .)- এর বিরোধিতা করেছিল। মদিনায় ইহুদিরা সবসময় মহানবি ( সা .)- এর সাথে ভিন্নমত পোষণ করে শত্রুতা করত। তারা মদিনার মুসলমানদের ধ্বংস করতে চাইত। তারা রাজাকারদের মুক্তিযুদ্ধের বিরোধিতার মতো মহানবি ( সা .) বিরুদ্ধে শত্রুপক্ষকে সাহায্য করত। মদিনায় বনু কায়নুকা , বনু নাজির ③ ও বনু কুরায়জা নামে তিনটি ইহুদি গোত্র বাস করত। অল্পদিনের মধ্যেই বনু কায়নুকা গোত্রের লোকেরা মদিনা সনদ ভঙ্গ করে। সন্ধির শর্তানুসারে বদরের যুদ্ধে তাদের মুসলমানদের সাহায্য করার কথা ছিল ; কিন্তু তারা সাহায্য না করে গোপনে কুরাইশদের সাহায্য করে। তারা প্রকাশ্যভাবে মহানবি ( সা .) ও মুসলমানদের বিরুদ্ধে ধ্বংসাত্মক কাজে লিপ্ত হয়ে ওঠে। তাদের এসব কার্যকলাপে বিরক্ত হয়ে মহানবি ( সা .) শেষপর্যন্ত তাদেরকে ৬২৪ খ্রিষ্টাব্দে মদিনা হতে বিতাড়িত করেন। উহুদের যুদ্ধের সময় ইহুদি বনু নাজির গোত্র কুরাইশদের সাথে মিত্রতা স্থাপন করে মদিনা আক্রমণ করে। এমনকি আমিন বিন জাহাস নামের জনৈক ইহুদি পাথর নিক্ষেপ করে মুহাম্মদ ( সা .)- কে মারার অপচেষ্টা করে। খন্দকের যুদ্ধে তারা মুসলমানদের বিপক্ষে কুরাইশদের পক্ষে অবলম্বন করে। আল্লাহর নির্দেশ মোতাবেক হযরত মুহাম্মদ ( সা .) বনু কুরাইযার দুর্গ অবরোধ করেন। কয়েক সপ্তাহ ( দুই এ সপ্তাহ ) অতিবাহিত হওয়ার পর তারা তাদের পুরাতন মিত্র আউস গোত্রের সাদ বিন মুয়াযকে প্রতিনিধি ও বিচারক মনোনীত করেন। হযরত মুহাম্মদ ( সা .) ইহুদিদের প্রস্তাব মেনে নিলেন। সাদ বিন মুয়ায রায় ঘোষণা করলেন এবং বললেন যে , যোদ্ধাক্ষম ব্যক্তিদের হত্যা করা হবে এবং শিশু ও নারীদের দাস করা হবে। রায়ের ক্ষেত্রে তিনি তাওরাতের বিধান প্রয়োগ করেন। পরিশেষে বলা যায় , উদ্দীপকের রাজাকারদের কর্মকাণ্ডের মতো মদিনায় ইহুদিদের কর্মকান্ড ছিল ন্যক্কারজনক।"
        }
      ]
    },
    {
      "number": "5",
      "uddipok": "দেশ স্বাধীন হওয়ার পর পরই বাংলাদেশের প্রতিটি ধর্মীয়, রাজনৈতিক, অর্থনৈতিক, সামাজিক অধিকার রক্ষা ও সাম্প্রদায়িক সম্প্রীতি বজায় রাখার উদ্দেশ্যে জনমত ও আকাঙ্ক্ষার প্রতি লক্ষ রেখে একটি সংবিধান রচিত হয়। এতে নাগরিকের মৌলিক অধিকার ও দায়িত্ব- কর্তব্য সংরক্ষিত হয়। এই সংবিধান অনুসারেই রাষ্ট্র পরিচালিত হচ্ছে।",
      "tag": "DB, MB, RB, SB 23",
      "sub_questions": [
        {
          "label": "ক",
          "question": "",
          "explanation": "৬৩০ খ্রিষ্টাব্দে মক্কা বিজয় হয়েছিল।"
        },
        {
          "label": "খ",
          "question": "",
          "explanation": "মক্কার কুরাইশদের সাথে হযরত মুহাম্মদ (সা.) ৬ষ্ঠ হিজরিতে হুদাইবিয়া নামক স্থানে যে সন্ধি সম্পন্ন করেন তা হুদাইবিয়ার সন্ধি নামে পরিচিত। আপাতদৃষ্টিতে এ সন্ধিপত্র মুসলমানদের প্রতিকূলে ছিল বলে মনে হলেও প্রকৃতপক্ষে তা ছিল মুসলমানদের অনুকূলে সুদূরপ্রসারী। এ চুক্তির ফলে মুসলমানদের সাথে কুরাইশদের দীর্ঘ যুদ্ধের অবসান ঘটে। দলে দলে অমুসলমান কুরাইশরা ইসলাম ধর্ম গ্রহণ করতে থাকে। মূলত এ সন্ধির মাধ্যমে মহানবি (সা.)-এর রাজনৈতিক প্রজ্ঞা ও দূরদর্শিতার পরিচয় পাওয়া যায়। তাই হুদাইবিয়ার সন্ধিকে ফাতহুম মুবিন বলে কুরআন মাজিদে উল্লেখ করা হয়েছে।"
        },
        {
          "label": "গ",
          "question": "",
          "explanation": "উদ্দীপকের সংবিধান প্রণয়নের সাথে মহানবি (সা.)-এর প্রণীত মদিনা সনদের মিল রয়েছে।  উদ্দীপকে পরিলক্ষিত হয় দেশ স্বাধীন হওয়ার পর পরই বাংলাদেশের প প্রতিটি ধর্মীয়, রাজনৈতিক, অর্থনৈতিক, সামাজিক অধিকার রক্ষা ও সাম্প্রদায়িক সম্প্রীতি বজায় রাখার উদ্দেশ্যে জনমত ও আকাঙ্ক্ষার প্রতি লক্ষ রেখে একটি সংবিধান রচিত হয়। এতে নাগরিকের মৌলিক অধিকার ও দায়িত্ব-কর্তব্য সংরক্ষিত হয়। এই সংবিধান অনুসারেই রাষ্ট্র পরিচালিত হচ্ছে। অনুরূপ ঘটনা মদিনা সনদের ক্ষেত্রেও লক্ষণীয়। মহানবি (সা.) যখন মদিনায় হিজরত করেন তখন মদিনার বিভিন্ন গোত্রের মধ্যে দ্বন্দ্ব ও অনৈক্য বিরাজমান ছিল। এছাড়া তখন মদিনার সামাজিক ও রাজনৈতিক অবস্থা অত্যন্ত শোচনীয় ছিল। এ সময় আউস ও খাযরাজ নামে দুটি গোত্র পরস্পর দ্বন্দ্ব-সংঘাতে লিপ্ত ছিল। এছাড়া মদিনায় বনু কাইনুকা, বনু নাজির ও বনু কুরায়জা নামে ইহুদিদের তিনটি শাখা পরস্পরের স্বার্থপরতা ও চক্রান্তের কারণে মদিনায় এক বিশৃঙ্খল পরিস্থিতি বিরাজমান ছিল। তারা মহানবি (সা.)-এর নেতৃত্বে সাম্য ও ভ্রাতৃত্বের আদর্শে উদ্বুদ্ধ হয়ে নবজীবন লাভ করে এবং মদিনায় শান্তি প্রতিষ্ঠিত হয়। ৬২২ খ্রিষ্টাব্দে মদিনায় হিজরতের পর মহানবি (সা.) মদিনার সংহতির চিন্তা করে সেখানে বসবাসকারী পৌত্তলিক, ইহুদি, খ্রিষ্টান এবং মুসলমানদের জন্য যে শাসনতন্ত্র প্রণয়ন করেন, তা-ই হলো 'কিতাব-আর-রাসুল বা 'সাহিফা-আর-রাসুল' সংক্ষেপে মদিনার শাসনতন্ত্র বা মদিনা সনদ। এস. ওয়াট একে 'মদিনার সংবিধান' বলেছেন। ইবনে হিশামের। 'সিরাত' গ্রন্থানুসারে মদিনা সনদের ৪৭টি ধারা ছিল। পরিশেষে বলা যায়, উদ্দীপকের বাংলাদেশের সংবিধান প্রণয়নের সাথে রাসুল (সা.) কর্তৃক প্রণীত মদিনা সনদের মিল রয়েছে।"
        },
        {
          "label": "ঘ",
          "question": "",
          "explanation": "রাষ্ট্রের সংহতি, শৃঙ্খলা ও উন্নয়নের জন্য সংবিধানের ভূমিকা তথা মদিনা সনদের ভূমিকা অপরিসীম। পৃথিবীর ইতিহাসে মদিনা সনদ ছিল সর্বপ্রথম লিখিত সংবিধান। মদিনায় মহানবি (সা.)-এর হিজরতের পূর্বে কেন্দ্রীয় কোনো সংগঠন ছিল না। সে কারণে সমাজে শান্তিশৃঙ্খলা প্রতিষ্ঠার জন্য তিনি ৬২২ সালে ৪৭টি ধারা সংবলিত মদিনা সনদ প্রণয়ন করে মদিনাকে সুখী সমৃদ্ধ শান্তিপূর্ণ রাষ্ট্রে পরিণত করেন। একটি সুখী, শান্তিপূর্ণ ও কল্যাণকর রাষ্ট্রের জন্য জাতি-ধর্ম-বর্ণ নির্বিশেষে জনগণের মধ্যে সহাবস্থান ও পারস্পরিক সাহায্য-সহযোগিতা অপরিহার্য। মদিনায় বসবাসরত ইহুদি, খ্রিষ্টান ও পৌত্তলিকরা অন্তঃকলহে ক্ষিপ্ত ছিল। বিশেষ করে আউস ও খাযরাজ গোত্রের কলহ সর্বজনবিদিত। তাই মহানবি (সা.) মদিনার সনদ প্রণয়ন করে সকল সম্প্রদায়ের লোকদের মধ্যে আইনের দ্বারা সহাবস্থান ও পারস্পরিক সাহায্য-সহযোগিতার ক্ষেত্র প্রস্তুত করেন। এ সনদের মাধ্যমে মহানবি (সা.) শতধাবিভক্ত ও আত্মকলহে লিপ্ত মদিনাবাসীর মধ্যে গৃহযুদ্ধের অবসান ঘটান। ফলে সমাজে অনাবিল শান্তি প্রতিষ্ঠিত হয়। মদিনা সনদ বিভিন্ন ধর্ম ও মতবাদে বিশ্বাসী গোত্র এবং বেদুইন আরবদেরকে একটি সুসংহত জাতিতে পরিণত করে। মহানবি (সা.) মদিনা সনদের মাধ্যমে মুসলমান ও অমুসলমান সম্প্রদায়ের মধ্যে পারস্পরিক সম্প্রীতি প্রতিষ্ঠার মাধ্যমে একটি ঐক্যবদ্ধ সমাজ ও শান্তিপূর্ণ রাষ্ট্র গঠন করেন। মদিনা সনদ ছিল ভ্রাতৃত্বের ও ঐক্যের সেতুবন্ধ- যা জাতি-ধর্ম-বর্ণ-গোত্র-দলমত নির্বিশেষে সকলকে একসূত্রে গ্রন্থিত করেছিল।'তাই এটি ছিল মানবাধিকারের এক উজ্জ্বল দৃষ্টান্ত।"
        }
      ]
    },
    {
      "number": "6",
      "uddipok": "ধর্মীয় আবেগকে পুঁজি করে মানুষকে শোষণ করা, মানুষের শক্তিকে নিজের স্বার্থে ব্যবহার করার আকাঙ্ক্ষা থেকে ধর্মীয় বিভিন্ন দল ও মতের জন্ম হয়। অনেক ব্যক্তি ভণ্ডামির আশ্রয় নিয়ে নিজেকে ঐশ্বরিক ক্ষমতার অধিকারী বলে দাবি করে। মানুষ তাদের অন্ধভাবে বিশ্বাস করে তাদের ভক্তি করে এবং অনুসরণ করে। মানুষ নিজের আয়- উপার্জন থেকে সরকারকে কর দেওয়ার বিষয়ে সবসময়েই অনীহা প্রকাশ করে। ইতিহাসে কর না দেওয়ার দাবিতে অনেক বিদ্রোহের পরিচয় পাওয়া যায়।",
      "tag": "DB, MB, RB, SB 23",
      "sub_questions": [
        {
          "label": "ক",
          "question": "বায়তুল মাল কে প্রতিষ্ঠা করেন?",
          "explanation": "বায়তুল মাল হযরত উমর (রা.) প্রতিষ্ঠা করেন।"
        },
        {
          "label": "খ",
          "question": "",
          "explanation": "মজলিস-উশ-শূরা গঠনের উদ্দেশ্য ছিল রাষ্ট্রীয় সকল কাজে পরামর্শের মাধ্যমে সিদ্ধান্ত গ্রহণ করা। হযরত উমর (রা.) ঘোষণা করেন পরামর্শ ছাড়া খিলাফত চলতে পারে না। তাই তিনি মজলিস- উশ-শূরা গঠন করেন। এর সদস্যরা রাষ্ট্রীয় গুরুত্বপূর্ণ সকল কাজে খলিফাকে তাদের দূরদর্শিতা ও বিচারবুদ্ধিতা দ্বারা বিভিন্ন পরামর্শ প্রদান করতেন। ফলে রাষ্ট্রীয় কাজ সম্পাদন করা সহজ ও নির্ভুল ছিল। তাই দেখা যায়, পরামর্শের ভিত্তিতে সুষ্ঠুভাবে শাসন পরিচালনার জন্য মজলিস-উশ-শূরা গঠন করা হয়।"
        },
        {
          "label": "গ",
          "question": "",
          "explanation": "উদ্দীপকে খলিফা আবু বকর (রা.)-এর শাসনামলের রিদ্দা তথা স্বধর্মত্যাগীদের আন্দোলনের মিল রয়েছে। উদ্দীপকে দেখা যায়, অনেকে ধর্মীয় আবেগকে পুঁজি করে মানুষকে শোষণ করে এবং জাগতিক ও ঐশ্বরিক ক্ষমতার অধিকারী বলে দাবি করে। মানুষ তাদের বিশ্বাস করে ও ভক্তি করে। অনুরূপ হযরত আবু বকর (রা.)-এর সময়ে জাগতিক সম্মানের লোভে কতিপয় ব্যক্তি। নিজেকে নবি বলে দাবি করে। তাদের প্ররোচনায় অনেক মানুষ বিভ্রান্ত হয় এবং কেউ পূর্বের ধর্মে ফিরে যেতে থাকে, কেউ যাকাত দিতে অস্বীকার করে এর ফলে বিদোহ সৃষ্টি হয়। যা রিদ্দা নামে পরিচিত। হযরত আবু বকর (রা.) সংকটময় অবস্থায় ইসলামি রাষ্ট্রের ক্ষমতা গ্রহণ করেন। এ সময় মুসলমানরা দলে দলে নিজ ধর্মে ধর্মে ফিরে যেতে থাকে এবং ইহুদি খ্রিষ্টানরা মাথাচাড়া দিয়ে ওঠে। তাছাড়া হেজাজ প্রদেশ ছাড়া সমগ্র আরব বিচ্ছিন্ন হয়ে পড়ে। মহানবি (সা.) শেষ নবি হলেও তাঁর মৃত্যুর পর মুসায়লামা, সাজাহ, তোলায়হা, আসাদ নিজেদের নবি হিসেবে দাবি করে বিদ্রোহ ঘোষণা করে। এ পরিস্থিতিতে হযরত আবু বকর (রা) তার সেনাদলকে বিভিন্ন ভাগে বিভক্ত করে এসব ভণ্ডনবিদের বিরুদ্ধে প্রেরণ করেন। তার সুযোগ্য । নেতৃত্বে ভন্ডনবিরা পরাজিত হয় এবং ইয়ামামার যুদ্ধে মুসায়লামার পরাজয়ের মধ্য দিয়ে তাদের চূড়ান্ত পরাজয় ঘটে। আল্লাহর আদেশ নেসাব পরিমাণ সম্পদের মালিককে শতকরা আড়াই ভাগ যাকাত দিতে হবে। কিন্তু মহানবি (সা.)-এর মৃত্যুর পর ইয়েমেন, ইয়ামামা ও ওমানের লোকেরা যাকাত প্রদানে অস্বীকার করলে হযরত আবু বকর (রা) তাদের কঠোর হস্তে দমন করে এ ইসলামি বিধান জারি রাখেন। তিনি স্বীয় কৃতিত্ববলে শিশু ইসলামি রাষ্ট্র মদিনাকে রক্ষা করেন এবং ইসলামের ত্রাণকর্তা উপাধি লাভ করেন। পরিশেষে বলা যায়, হযরত আবু বকর (রা.)-এর সময়ে উদ্দীপকের মতো ভণ্ডধর্মীয় শ্রেণির আবির্ভাব ঘটে এবং অনেকে যাকাত দিতে ! অস্বীকার করে বিদ্রোহ ঘোষণা করে। যা রিদ্দার ঘটনার সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত কর দিতে অনীহার বিষয়টি হযরত আবু বকর (রা)-এর শাসনামলের জাকাত প্রদানে অস্বীকৃতির বিষয়টিকে ইঙ্গিত করে। আর এ অস্বীকৃতির বিরুদ্ধে রিদ্দা যুদ্ধ পরিচালিত হয়। মহানবি (স)-এর ইন্তেকালের পর বিভিন্ন আরব গোত্র ইসলাম ত্যাগ করে আগের ধর্মে ফিরে যাচ্ছিল। এ সুযোগে কিছু ভণ্ড নবির আবির্ভাব হয় এবং মদিনার সম্পদশালীরা জাকাত দিতে অনীহা প্রকাশ করে। বিশেষ করে বেদুইন সম্প্রদায় ইসলামের বিধি মোতাবেক জাকাত দিতে অস্বীকৃতি জানায়। স্বাধীনচেতা আরবদের বিভিন্ন গোত্র জাকাত দেওয়াকে নিজেদের ব্যক্তিস্বাধীনতায় হস্তক্ষেপ বলে মনে করে তারা এর বিরুদ্ধে ভণ্ড নবি। তোলায়হার নেতৃত্বে একত্রিত হয়ে বিদ্রোহ ঘোষণা করে। হযরত আবু বকর (রা) রিদ্দা যুদ্ধের মাধ্যমে শক্তহাতে সব বিদ্রোহের উপযুক্ত জবাব দেন। রাসুল (স)-এর জীবদ্দশায় আসওয়াদ আনসি নবুয়ত দাবি করে দক্ষিণ আরবে নিজের অবস্থান সুসংহত করে। কিন্তু রাসুল (স)- এর মৃত্যুর দু-এক দিন আগে আত্মীয় ফিরোজ দাইলামির হাতে আসওয়াদ আনসি নিহত হয়। রাসুল (স)-এর মৃত্যুর পর মুসায়লামা, তোলায়হা এবং সাজাহ নামে বেশ কয়েকজন ভণ্ড নবির আবির্ভাব ঘটে। তাদের প্রবল আন্দোলনে মুসলিম খিলাফতের অস্তিত্ব বিপন্ন হওয়ার আশঙ্কা দেখা দেয়। হযরত আবু বকর (রা) নির্ভীকতা, বিচক্ষণতা ও সত্যনিষ্ঠার মাধ্যমে তাদেরকে কঠোরভাবে দমন করে ইসলামকে শঙ্কামুক্ত করেন। আবু বকর (রা) সেনাপতি খালিদ বিন ওয়ালিদের সহায়তায় তোলায়হা, সাজাহ ও মুসায়লামাকে কঠোর হস্তে দমন করেন। এছাড়া আবু বকর (রা) দক্ষিণ সিরিয়ার যাকাত প্রদানে অস্বীকৃতি জ্ঞাপনকারীদের দমনেও কঠোর ব্যবস্থা গ্রহণ করেন। আর এভাবেই বিভিন্ন ঘটনা ও বিচক্ষণ পরিকল্পনার মাধ্যমে রিদ্দা যুদ্ধ পরিচালিত হয়। পরিশেষে বলা যায়, হযরত আবু বকর (রা) জাকাত প্রদানে অস্বীকৃতি জ্ঞাপনকারী এবং ভণ্ড নবিদের বিরুদ্ধে রিদ্দার যুদ্ধ পরিচালনা করেন, যা ছিল মদিনার শিশু ইসলামকে রক্ষার এক সুদৃঢ়, সুচিন্তিত এবং সুদূরপ্রসারী পদক্ষেপ।"
        }
      ]
    },
    {
      "number": "7",
      "uddipok": "আরশাদ আরও অভিযোগ ওঠে যে, বিভিন্ন গরুত্বপূর্ণ পদে একতরফাভাবে নিজ আত্মীয়স্বজনকে নিয়োগ দিয়েছেন। ফলে অনেক যোগ্য লোক চাকরি পায়নি। অনেককে আবার জোরপূর্বক চাকরিচ্যুত করা হয়।",
      "tag": "DB, MB, RB, SB 23",
      "sub_questions": [
        {
          "label": "ক",
          "question": "",
          "explanation": "৬৫৬ খ্রিষ্টাব্দে উষ্ট্রের যুদ্ধ সংঘটিত হয়।"
        },
        {
          "label": "খ",
          "question": "",
          "explanation": "হযরত উসমান (রা.)-কে যুন্নুরাইন বলা হয়।  যুন্নুরাইন অর্থ দুই জ্যোতিষ্কের অধিকারী। হযরত উসমান (রা.) মহানবি (সা.)-এর দু কন্যা, রুকাইয়া ও কুলসুমকে বিয়ে করেছিলেন বলে ফেরেশতাগণ। তাঁকে যুন্নুরাইন উপাধি দান করেন।"
        },
        {
          "label": "গ",
          "question": "",
          "explanation": "উদ্দীপকের আরশাদ মিয়ার কর্মকাণ্ডের সাথে হযরত উসমান (রা.)-এর প্রশাসনিক রদবদলের প্রেক্ষিতে তার বিরুদ্ধে আনীত অভিযোগগুলো সাদৃশ্যপূর্ণ।  উদ্দীপকের আরশাদ মিয়া একটি সিরামিক ইন্ডাস্ট্রির কর্ণধার। তার বিরুদ্ধে দুটি অভিযোগ তোলা হয়। যার একটি হলো- আপনজনদের গুরুত্বপূর্ণ পদে নিয়োগ এবং অপরটি হলো- প্রতিষ্ঠানের আয়ের বিরাট অংশ স্বজনদের অন্যায়ভাবে দান করা। উদ্দীপকের এ ঘটনার সাথে হযরত উসমান (রা.)-এর ক্ষমতা গ্রহণের পর প্রশাসনিক রদবদল কর্মকাণ্ডের মিল রয়েছে। হযরত উসমান (রা.)-এর বিরুদ্ধে প্রধান অভিযোগ ছিল যে, তিনি হযরত মুহাম্মদ (স.)-এর ঘনিষ্ঠ সাহাবিদের অপসারণ করে, নিজের আত্মীয়স্বজনকে প্রাদেশিক শাসনকর্তা পদে নিযুক্ত করেন। কুফায় সাদ বিন আবি ওয়াক্কাসকে, বসরায় আব্দুল্লাহ ইবনে আমিরকে, মিশরে তাঁর দুধ ভাই আব্দুল্লাহকে এবং সিরিয়ার হযরত মুয়াবিয়াকে প্রাদেশিক হিসেবে গভর্নর নিয়োগ করে। হযরত উসমান (রা.)-এর বিরুদ্ধে অন্যতম একটি অভিযোগ ছিল তিনি বায়তুল মালের (সরকারি কোষাগার) অর্থ তাঁর আত্মীয়স্বজনদের দান করেছেন। তিনি রাজকোষ। শূন্য করেছেন এবং সরকারি সম্পত্তি উমাইয়াদের মাঝে বিতরণ করেছেন। ব্যক্তি উসমান (রা.)-কে বিচার করলে দেখা যায়, তিনি ছিলেন ধনী, দানবীর, খোদাভীরু, ধৈর্যশীল, অমায়িক ও সহনশীল ইত্যাদি। তিনি সহনশীলতার প্রতীক ছিলেন বিধায় রক্তপাত পছন্দ করতেন না। তাঁর মতো ব্যক্তি সরকারি অর্থ ব্যক্তিস্বার্থে ব্যবহার করতে পারেন না। ঐতিহাসিক তাবারির মতে, তিনি সরকারি অর্থের অপচয় করা তো দূরে থাক, খলিফা হিসেবে বায়তুল মাল হতে এক কপর্দকও গ্রহণ করতেন না। পরিশেষে বলা যায়, উদ্দীপকের আরশাদ মিয়ার কর্মকান্ডের সাথে উসমান (রা.)-এর কর্মকাণ্ডের মিল রয়েছে।"
        },
        {
          "label": "ঘ",
          "question": "",
          "explanation": "উদ্দীপকের আরশাদ মিয়ার বিরুদ্ধে আনীত স্বজনপ্রীতির সাথে উসমান (রা.)-এর স্বজনপ্রীতির তুলনা করলে দেখা যায় উসমানের বিবৃদ্ধে আনীত অভিযোগ ভিত্তিহীন। হযরত উসমান (রা) ৬৪৪ খ্রিষ্টাব্দে ক্ষমতা গ্রহণ করে ৬৫৬ খ্রিষ্টাব্দ পর্যন্ত শাসন পরিচালনা করেন। তার ১২ বছরের শাসনামলের প্রথম ৬ বছর শান্তিপূর্ণ থাকলেও শেষের ৬ বছরে খিলাফতে নানা গোলযোগ দেখা দেয় এবং তার বিরুদ্ধে অনেক মনগড়া ও মিথ্যা অভিযোগ উত্থাপিত হয়। হযরত উসমান (রা)-এর বিরুদ্ধে অভিযোগ ছিল তিনি প্রাদেশিক শাসনকর্তা হিসেবে স্বজনপ্রীতি করে সাদ বিন আবি ওয়াক্কাস, আব্দুল্লাহ ইবনে ওমর, দুধভাই আব্দুল্লাহকে নিয়োগদান করেন। 'প্রকৃতপক্ষে এ অভিযোগ মিথ্যা। কেননা তারা সবাই যোগ্যতার ভিত্তিতে এবং বিশিষ্ট সাহাবিদের পরামর্শে নিয়োগ লাভ করেন। তাছাড়া হযরত উমর (রা.) সাদ বিন আবি ওয়াক্কাসকে খলিফা হওয়ার প্রস্তাব দিয়েছিলেন। উসমান (রা)-এর বিরুদ্ধে বায়তুল মালের অর্থ আত্মীয়স্বজনদের মধ্যে দানের অভিযোগ ওঠে, যা মিথ্যা। কেননা খলিফা নিজে অনেক সম্পত্তি বায়তুল মালে দান করেন এবং তিনি বেতন হিসেবে কোনো অর্থ গ্রহণ করতেন না। তাই এ অভিযোগ মিথ্যা ও ভিত্তিহীন। উপর্যুক্ত আলোচনা হতে প্রতীয়মান হয় যে, হযরত উসমান (রা)-এর বিরুদ্ধে আনীত স্বজনপ্রীতির অভিযোগ ছিল মিথ্যা ও উদ্দেশ্যপ্রণোদিত। হযরত উসমান (রা.)-এর বক্তৃতা হতে ঐতিহাসিক তাবারির উদ্ধৃতি, \"আমি বায়তুল মাল হতে কিছুই গ্রহণ করি না, এমনকি আমি যা আহার করি, তা আমার নিজস্ব অর্জিত অর্থ দ্বারা করি।”"
        }
      ]
    },
    {
      "number": "8",
      "uddipok": "রাজা প্রথম জর্জ ১৭৭৪ খ্রিস্টাব্দে ইংল্যান্ডে রাজতন্ত্রের সূচনা করেন। সু কমতা গ্রহণের পরই তিনি রাজতন্ত্রের সুদৃঢ়করণের স্বার্থে সংস্কারমূলক কার্যক্রমে হাত দেন। তিনি বিভিন্ন মন্ত্রণালয় প্রতিষ্ঠার মাধ্যমে প্রশাসনকে ঢেলে সাজান। এছাড়া স্টটল্যান্ড , স্কশায়ার , ম্যানচেস্টার প্রভৃতি কান্ট্রিতে নিজ ক্ষমতা প্রতিষ্ঠিত করেন। ক্ষেত্রবিশেষে উদারতা হিসেবে তিনি রাজতন্ত্রের জাঁকজমকতা ও আড়ম্বরতায় বিশ্বাসী ছিলেন।",
      "tag": "DB, MB, RB, SB 23",
      "sub_questions": [
        {
          "label": "ক",
          "question": "",
          "explanation": "মুসলিম নৌবাহিনীর প্রতিষ্ঠাতা মুয়াবিয়া।"
        },
        {
          "label": "খ",
          "question": "",
          "explanation": "জিজিয়া হলো মুসলিম রাষ্ট্রে বসবাসরত অমুসলিম নাগরিকদের প্রদেয় নিরাপত্তা কর।   মুসলিম রাষ্ট্রে বসবাসকারী অমুসলিম সম্প্রদায়ের সক্ষম যুবকরা যুদ্ধে নিজের পরিবারের নিরাপত্তা পেতে রাষ্ট্রকে যে কর দিত তাকে জিজিয়া বলা হয়। এ কর শুধুমাত্র অমুসলিম সক্ষম যুবকদের দিতে হতো। তবে তারা যুদ্ধে অংশগ্রহণ করত তারা এ কর থেকে অব্যাহতি পেত। নারী , শিশু , বৃদ্ধ ও অক্ষমদের এ কর দিতে হতো না।"
        },
        {
          "label": "গ",
          "question": "",
          "explanation": "উদ্দীপকের ইংল্যান্ডের রাজা প্রথম জর্জের শাসননীতির সাথে মুয়াবিয়া ( রা .)- এর শাসননীতির নানা সাদৃশ্য রয়েছে।   খলিফা হযরত মুয়াবিয়া ( রা ) একজন সুদক্ষ ও প্রতিভাবান শাসক ছিলেন। তিনি খুলাফায়ে রাশেদিনের আমলে প্রবর্তিত মজলিস - উশ সূরা বা পরামর্শসভা বাতিল করে প্রচলিত ইসলামি রাষ্ট্রব্যবস্থায় কতকগুলো শাসনতান্ত্রিক পরিবর্তন এনেছিলেন। এছাড়া তিনি ৬৭৬ খ্রিষ্টাব্দে স্বীয় পুত্র ইয়াজিদকে খিলাফতের পরবর্তী উত্তরাধিকারী মনোনীত করে উত্তরাধিকারভিত্তিক রাজতন্ত্রের প্রবর্তন করেন। তিনি অত্যন্ত দক্ষতার সাথে প্রশাসনিক বিভিন্ন সংস্কার সাধন করেন। উদ্দীপকেও এ বিষয়গুলো পরিলক্ষিত হয়। উদ্দীপকে ইংল্যান্ডের রাজা প্রথম জর্জের কথা বলা হয়েছে। তিনি ১৭৭৪ খ্রিষ্টাব্দে রাজতন্ত্রের সূচনা করেন এবং এ রাজতন্ত্রকে সুদৃঢ় করার জন্য বিশাল নৌবাহিনী গঠন করাসহ বিভিন্ন প্রশাসনিক সংস্কার সাধন করেন। অনুরূপভাবে হযরত মুয়াবিয়া ( রা ) সর্বপ্রথম খিলাফতকে রাজত্বে রূপান্তরিত করেন এবং নিজেকে রাজ মর্যাদায় ভূষিত করেন। আর এ রাজতন্ত্রকে সুদৃঢ় করার জন্য তিনি খুলাফায়ে রাশেদিনের আমলে প্রবর্তিত মজলিস - উশ - শূরা বা পরামর্শসভা বাতিল করেন। তিনি একটি শক্তিশালী নৌবাহিনী গঠন করে ভূমধ্যসাগরে মুসলমানদের কর্তৃত্ব প্রতিষ্ঠা করেন। এছাড়া তিনি শাসনকার্যের সুবিধার জন্য কেন্দ্রীয় ও প্রাদেশিক রাজধানীগুলোতে সেক্রেটারিয়েট প্রতিষ্ঠা করেন। সুতরাং বলা যায় , উদ্দীপকে রাজা প্রথম জর্জের কার্যক্রমের মধ্যে মুয়াবিয়ার শাসনব্যবস্থার সুস্পষ্ট ইঙ্গিত পরিলক্ষিত হয়।"
        },
        {
          "label": "ঘ",
          "question": "",
          "explanation": "হযরত মুয়াবিয়া ( রা .) ক্ষমতা গ্রহণ করে প্রশাসনিক নানাবিধ সংস্কার সাধন করেন। তিনি ডাকবিভাগ , প্রতিষ্ঠা , সচিবালয় প্রতিষ্ঠা , গুপ্তচর প্রথা , রেজিস্ট্রি বিভাগ স্থাপন করেন। দিওয়ান আল খাতাম , দিওয়ান আল বারিদ , গুপ্তচর প্রথা ও সচিবালয় প্রতিষ্ঠা মুয়াবিয়ার শাসন সংস্কারের অংশ ছিল। মুয়াবিয়া তার শাসনামলে শাসনব্যবস্থার ব্যাপক পরিবর্তন আনেন। প্রজাদের কল্যাণার্থে তিনি প্রাদেশিক শাসন চালু করেন। প্রাদেশিক শাসনব্যবস্থা শক্তিশালী ও কল্যাণমুখী করার জন্য কেন্দ্র হতে প্রাদেশিক শাসনব্যবস্থা বিকেন্দ্রীকরণ করেন। শাসনকার্য পরিচালনার সুবিধার্থে বেশকিছু সংস্কার সাধন করেন। এসব সংস্কারের অন্যতম কেন্দ্রীয় ও প্রাদেশিক রাজধানীগুলোতে সচিবালয় প্রতিষ্ঠা করেন। এসব সচিবালয় প্রতিষ্ঠার মাধ্যমে অনেকটা কেন্দ্র হতে প্রাদেশিক শাসনব্যবস্থা বিকেন্দ্রীকরণ করা হয়েছিল। তিনি মৌলিক শাসন সংস্কারক হিসেবে ডাক বিভাগ তথা দিওয়ান উল বারিদ প্রতিষ্ঠা করেন এবং শাসনব্যবস্থায় স্বচ্ছতা ও জবাবদিহিতা আনয়নের জন্য রেজিস্ট্রি বিভাগ স্থাপন করেন। তিনি সকল দলিলপত্র রেজিস্ট্রি করার ব্যবস্থা করেন। তাছাড়া তিনি গুপ্তচর ব্যবস্থা পুনঃপ্রতিষ্ঠা করেন। পি . কে . হিট্টি বলেন , মুয়াবিয়ার শাসনকালে মুসলিম সাম্রাজ্য কেবল সুদৃঢ় ও সুসংহতই হয়নি। এর সম্প্রসারণও ঘটেছিল। খলিফা মুয়াবিয়া ছিলেন একজন সুদক্ষ সমরনায়ক ও রাজ্যবিজেতা। অভ্যন্তরীণ শান্তি - শৃঙ্খলা প্রতিষ্ঠা ও প্রয়োজনীয় প্রশাসনিক বিধিপ্রবর্তনের পর তিনি খিলাফত সম্প্রসারণে মনোনিবেশ করেন। তার সুদক্ষ পরিচালনায় খিলাফত সুদৃঢ় হয়।"
        }
      ]
    },
    {
      "number": "9",
      "uddipok": "ইলখানি সুলতান গাজান খান একজন প্রজারঞ্জক শাসক ছিলেন। তিনি জনগণের কল্যাণের কথা চিন্তা করে সকল প্রকার অন্যায় কর নিষিদ্ধ করেন। তার শাসননীতি ছিল প্রজাকল্যাণ ও ন্যায়নীতি প্রতিষ্ঠা। তিনি অত্যন্ত ন্যায়বান সচ্চরিত্রের অধিকারী , পরিশ্রমী শাসক ছিলেন সত্য , তবে সাম্রাজ্যের বিভিন্ন মতাবলম্বীদের বিরোধিতা , বহু জাতির সমন্বয়ে গঠিত রাষ্ট্রের দুর্বলতা , ইলখানিদের প্রতি বিরূপ মনোভাব ইত্যাদি কারণে ইলখানি সাম্রাজ্যটি খুব স্থায়ী হয়নি।",
      "tag": "DB, MB, RB, SB 23",
      "sub_questions": [
        {
          "label": "ক",
          "question": "",
          "explanation": "৭৫০ সালে উমাইয়া খিলাফতের পতন ঘটে।"
        },
        {
          "label": "খ",
          "question": "",
          "explanation": "খলিফা সুলায়মান একদিকে যেমন ছিলেন নিষ্ঠুর , অকর্মণ্য ও ইন্দ্রিয়পরায়ণ অন্যদিকে তেমনি ছিলেন সদাশয় , স্পষ্টভাষী ও আবেগপ্রবণ। তিনি তার জ্যেষ্ঠপুত্র আয়ুব অথবা দ্বিতীয় পুত্র দাউদকে উত্তরাধিকারী মনোনীত করতে ইচ্ছা করলেও শেষপর্যন্ত তার চাচাতো ভাই মহৎপ্রাণ উমর বিন আব্দুল আজিজকে পরবর্তী উত্তরাধিকারী মনোনীত করে এক অপরিসীম ভালো কাজ করেন। এ সুবিচারপূর্ণ সিদ্ধান্তের জন্য তাঁকে আশীর্বাদের চাবি (The Key of Blessing) বলা হয়।"
        },
        {
          "label": "গ",
          "question": "",
          "explanation": "গাজান খানের শাসননীতির সাথে উমাইয়া খলিফা উমর বিন আব্দুল আজিজের শাসননীতির মিল রয়েছে।   উদ্দীপকের গাজান খান প্রজারঞ্জক শাসক হিসেবে জনগণের কল্যাণ চিন্তায় সকল প্রকার অন্যায় কর রহিত করেন। তার শাসননীতির উদ্দেশ্য ছিল প্রজাকল্যাণ ও ন্যায়নীতি প্রতিষ্ঠা। গাজান খানের শাসননীতির সাথে উমর বিন আব্দুল আজিজের শাসননীতি সাদৃশ্যপূর্ণ। কেননা তিনি ক্ষমতা গ্রহণ করেই সকল অন্যায় কর বিলোপ করে প্রজাদের কল্যাণ সাধনে আত্মনিয়োগ করেন। তিনি ঘোষণা করেন যারা ইসলাম ধর্ম গ্রহণ করবে , তারা জিজিয়া কর দেওয়া হতে রেহাই পাবে এবং অন্যান্য মুসলমানদের সমপর্যায়ভুক্ত হয়ে সকল প্রকার সুযোগ ভোগের অধিকারী হবে। ' এ নীতির ফলে অতি দ্রুত ইসলাম ধর্ম বিভিন্ন জায়গায় প্রসার লাভ করে। সকল ধর্ম - বর্ণ - গোত্রের মধ্যে সৌহার্দ ও সম্প্রীতি স্থাপনই ছিল তার শাসননীতির লক্ষ্য। তার উদার ও নিরপেক্ষ শাসনব্যবস্থার কল্যাণে সাম্রাজ্যে আরব - অনারব , হিমারীয় - মুদারীয় , শিয়া - সুন্নি ও খারিজি - মাওয়ালিদের মধ্যকার বিরোধ ও বিভ্রান্তি দূর হয়েছিল। তার সমদর্শী ও শান্তিপ্রিয় নীতির ফলে এ সমস্ত সম্প্রদায়ের মধ্যে কোনো অসন্তোষ ছিল না। তিনি সাম্রাজ্যবাদী নীতি পরিহার করে সাম্রাজ্যের মধ্যে শান্তি ও শৃঙ্খলা আনয়নে প্রয়াসী হন। তিনি স্বজনপ্রীতি ও পক্ষপাতিত্ব বর্জন করেন। তিনি আলীর বংশধরদের প্রতি সদয় ব্যবহার করেন এবং খারিজিদের প্রতি উদার মনোভাব প্রদর্শন করেন। মুসলিম সাম্রাজ্যের ভিত্তি সুদৃঢ়করণের জন্য দ্বিতীয় উমর গোত্রীয় কোন্দল এবং আরব - অনারব বৈষম্য দূর করেন। এভাবে তিনি তার তিন বছরের রাজত্বকালে উমাইয়া যুগের অশান্তি , অরাজকতা , অনাচার ও অহেতুক রক্তপাতের স্থলে নিরবচ্ছিন্ন শান্তিশৃঙ্খলা , সমৃদ্ধি ও সংহতির এক সংক্ষিপ্ত অধ্যায়ের সূচনা করেন।   পরিশেষে বলা যায় , উদ্দীপকের গাজান খানের শাসননীতির অনুরূপ উমর বিন আজিজের শাসননীতি ছিল।"
        },
        {
          "label": "ঘ",
          "question": "",
          "explanation": "সাম্রাজ্যের বিভিন্ন মতলম্বীদের বিরোধিতা , বহুজাতির সমন্বয়ে গঠিত রাষ্ট্রের দুর্বলতা ও উমাইয়াদের প্রতি বিরূপ মনোভাবসহ নানা কারণে উমাইয়াদের পতন হয়। বিভিন্ন মতলম্বীদের মতের বিরোধিতা তথা শিয়া , খারেজি , আলাবিসহ নানা সম্প্রদায়ের বিরোধিতা উমাইয়াদের পতনের অন্যতম কারণ। তাছাড়া তিন মহাদেশব্যাপী বিস্তৃত বিশাল উমাইয়া সাম্রাজ্যের বিভিন্ন জাতিগোষ্ঠী দ্বন্দ্ব তথা , তুর্কি , আব্বাসীয় , ভারতীয় , স্পেনীয় ইত্যাদি। জাতিগোষ্ঠীর ভিন্নমত তাদের পতনকে ত্বরান্বিত করে। ঐতিহাসিক খোদা বকশ বলেন , উমাইয়াদের পিছনে জনসমর্থন না থাকায় শুধু সামরিক শক্তির জোরে তারা বেশিদিন টিকে থাকতে পারেননি। ” কোনো সাম্রাজ্যই কেবল সামরিক শক্তির ওপর টিকে থাকতে পারে না। স্থায়িত্বের জন্য জনগণের সমর্থন ও সহযোগিতা অপরিহার্য। কিন্তু উমাইয়া সাম্রাজ্যের পিছনে কোনো জনসমর্থন ছিল না। সাম্রাজ্যের সকল গোত্রগোষ্ঠীর সমর্থন তারা কোনোদিনই পায়নি , সম্ভবত এর চেষ্টাও করেনি। ফলে প্রথম থেকেই তারা সমরশক্তির ওপর নির্ভরশীল হয়ে পড়ে। কিন্তু জনসমর্থনহীন কোনো শাসনই স্থায়ী হয় না। কয়েকজন শাসক ব্যতীত অধিকাংশ উমাইয়া শাসক আড়ম্বরপূর্ণ বিলাসী জীবনযাপনে অভ্যস্ত হয়ে পড়েন। তারা সাম্রাজ্য শাসন করা বাদ দিয়ে আমোদ - প্রমোদে মত্ত হয়ে উঠেন। ফলে তাদের সামরিক শক্তি পঙ্গু হয়ে যায় এবং আর্থিক কাঠামো প্রায় ভেঙে পড়ে। এমতাবস্থায় কেবল উমাইয়া বংশের লোক ছাড়া সাম্রাজ্যের শিয়া , খারেজি , আরব - অনারব সকল শ্রেণির লোক আব্বাসি আন্দোলনের নেতা আবু মুসলিমের পতাকাতলে সমবেত হয়। ৭৫০ খ্রিষ্টাব্দে জাবের যুদ্ধে সম্মিলিত বাহিনী উমাইয়া বংশের শেষ খলিফা দ্বিতীয় মারওয়ানকে পরাজিত ও নিহত করে উমাইয়া বংশের পতন নিশ্চিত করে। পরিশেষে বলার যায় , সামরিক বাহিনীর দুর্বলতা , উত্তরাধিকার নীতির অভাব , সাম্রাজ্যের বিশালতা , বিভিন্ন ধর্মীয় সম্প্রদায়ের বিরেধিতার কারণে আব্বাসীয়দের হাতে উমাইয়াদের পতন হয়।"
        }
      ]
    },
    {
      "number": "10",
      "uddipok": "চেঙ্গিস খান অত্যন্ত সন্দেহপ্রবণ নিষ্ঠুর ব্যক্তি ছিলেন। ইতিহাসে প্রমাণ পাওয়া যায় যে, তিনি অনেক সময় অমূলক সন্দেহের বশবর্তী হয়েও তার অনেক কাছের বিশ্বস্ত মানুষকে হত্যা করেছেন। রাজবংশ ও সাম্রাজ্য শাসনের সুবিধার পাশাপাশি রাজধানীর নিরাপত্তার কথা বিবেচনা করে রাজধানী কারাকোরাম থেকে পিকিং-এ স্থানান্তর করেন এবং নতুন রাজধানীকে বিভিন্নভাবে সজ্জিত করেন।",
      "tag": "DB, MB, RB, SB 23",
      "sub_questions": [
        {
          "label": "ক",
          "question": "",
          "explanation": "সহস্র আরব্য রজনীর নায়ক খলিফা হারুন - অর - রশিদ।"
        },
        {
          "label": "খ",
          "question": "",
          "explanation": "খলিফা আবুল আব্বাসকে ' আস - সাফফাহ বলা হয়।   ৭৪৯ খ্রিষ্টাব্দের ৩০ অক্টোবর কুফার মসজিদে আবুল আব্বাস খলিফা বলে ঘোষিত হলে জনসাধারণ তার প্রতি আনুগত্যের শপথ গ্রহণ করেন। এরপর তিনি সকল প্রকার শত্রু ও সন্দেহভাজন লোকদেরকে বেপরোয়াভাবে হত্যা করেন। এজন্য তাকে আস - সাফফাহ বা রক্তপিপাসু উপাধি দেওয়া হয়।"
        },
        {
          "label": "গ",
          "question": "",
          "explanation": "চেঙ্গিস খানের চারিত্রিক বৈশিষ্ট্যের সাথে আব্বাসীয় খলিফা আবু আব্বাস আস - সাফফাহর চরিত্রের মিল রয়েছে। উদ্দীপকের চেঙ্গিস খান নিষ্ঠুর ব্যক্তি ছিলেন। তিনি সন্দেহের বশবর্তী হয়ে অনেক কাছের মানুষকে হত্যা করেন। চেঙ্গিস খানের সাথে আব্দুল আব্বাসের চরিত্রের সাদৃশ্য রয়েছে। খিলাফতে অধিষ্ঠিত হওয়ার পর আস - সাফফাহর , প্রধান লক্ষ্য ছিল উমাইয়া বংশীয়দের ধ্বংস সাধন করা। তিনি ৭৫০ খ্রিষ্টাব্দের ২৫ জুন ফিলিস্তিনের আবু ফুটস - এ ৮০ জন উমাইয়া বংশের লোককে আমন্ত্রণ জানিয়ে সবাইকে নিষ্ঠুরভাবে হত্যা করেন। দেশের বিভিন্ন স্থানে উমাইয়াদের প্রতি সহমর্মিতার ভাব পরিলক্ষিত হয় এবং ক্ষমতাচ্যুত উমাইয়া রাজবংশের পক্ষাবলম্বীগণ দামেস্কে , হিমস , কিন্নিসিরিন , ফিলিস্তিন এবং মেসোপটেমিয়ায় সাফফাহর বিরুদ্ধে বিদ্রোহ ঘোষণা করেন। আব্বাসি বংশের প্রথম শাসক আবুল আব্বাস আস - সাফফাহর চরিত্র ছিল নিষ্ঠুরতা ও নৃশংস এবং সচ্চরিত্রের সংমিশ্রণ। আবুল আব্বাস শুধুমাত্র নিষ্ঠুরই ছিলেন না , অঙ্গীকারের বরখেলাপকারী এমনকি বিশ্বাসঘাতকও ছিলেন। ঐতিহাসিক উইল - এর এ মন্তব্যকে অস্বীকার না করেই বলা যায় মধ্যযুগীয় রাজাদের এরূপ চরিত্র অস্বাভাবিক ছিল না। শেষোক্ত ঐতিহাসিক বলেন , \" মধ্যযুগীয় রাজাদের নিকট নরহত্যা আদৌ ন্যক্কারজনক বলে বিবেচিত হতো না। ” সৈয়দ আমীর আলী বলেন , \" সকল নিষ্ঠুরতা সত্ত্বেও সাফফাহকে সদাশয় , কর্তব্যপরায়ণ এবং ভোগাসক্তিবিহীন নরপতি বলে মনে করা হতো। সে যুগেও সমাজে একাধিক বার পরিগ্রহ করার প্রথা বিদ্যমান থাকলেও আস - সাফফাহর সালমা নামক একজন মাত্র স্ত্রী ছিল। প্রজাদরদি , বিদ্যোৎসাহী , কর্তব্যপরায়ণ ও চরিত্রবান হিসেবেও তিনি খ্যাতির শীর্ষে ছিলেন। তিনি জ্ঞানী - গুণী ও কবি - সাহিত্যিকদের সমাদর করতেন।   পরিশেষে বলা যায় , উদ্দীপকের চেঙ্গিস খানের চারিত্রিক বৈশিষ্ট্যের সাথে আবুল আব্বাসের চারিত্রিক বৈশিষ্ট্য সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "কুবলাই খান ও খলিফা আস - মনসুরের রাজধানী স্থানান্তরের লক্ষ্য ছিল অভিন্ন। - মন্তব্যটি যথার্থ। উদ্দীপকের কুবলাই খান যেমন সাম্রাজ্যের শাসন সুবিধা ও রাজধানীর নিরাপত্তা বিবেচনা করে রাজধানী কারাকোরাম থেকে পিকিং এ স্থানান্তর করেন এবং রাজধানী সজ্জিত করেন তেমনি আল - মনসুর বাগদাদে রাজধানী স্থানান্তর এবং তাকে সুসজ্জিত সুশোভিত করেন। বাগদাদে রাজধানী স্থানান্তর করা খলিফা আল মনসুরের অবিস্মরণীয় কীর্তি। তিনি রাজনৈতিক , অর্থনৈতিক প্রভৃতি সুবিধার জন্য বাগদাদকে পছন্দ করেন। বাগদাদের যে জায়গায় রাজধানী গড়ে ওঠে সেখানে প্রাচীন সাসানীয় আমলে ' বাগদাদ ' ( আল্লাহর দান ) নামে একটি গ্রাম ছিল। বিবিধ সুবিধার কারণে ৭৬২ খ্রিষ্টাব্দে আল মনসুর বাগদাদে নতুন রাজধানীর ভিত্তিপ্রস্তর স্থাপন করেন। সিরিয়া , মেসোপটেমিয়াসহ বিভিন্ন স্থান থেকে ১ , ০০ , ০০০ ( এক লক্ষ ) শ্রমিক ও শিল্পী দীর্ঘ পাঁচ বছর ( ৭৬২ - ৭৬৭ খ্রি .) পর্যন্ত অক্লান্ত পরিশ্রম করে বাগদাদ নগরী প্রতিষ্ঠা করেন। নির্মাণ শেষে এ নগরীর নাম দেওয়া হয় * ' দারুস সালাম ' ( শান্তির নগর ) । খলিফার নামানুসারে এর অপর নাম হলো ' আল - মনসুরিয়া ' । কিন্তু এ নগরী তার প্রাচীন নাম ' বাগদাদ ' নামেও অতি পরিচিত। যা আজ পর্যন্ত বিদ্যমান। নতুন জায়গায় রাজধানী স্থানান্তর হওয়ায় ভৌগোলিক দিক দিয়ে প্রাচ্যের সঙ্গে ভাবের আদান - প্রদানের সুযোগ তৈরি হয়। কয়েক বছরের মধ্যে শহরটি শিল্প - বাণিজ্যের কেন্দ্র হিসেবে গড়ে ওঠে। এমনকি রাজনৈতিক কেন্দ্র হিসেবে আন্তর্জাতিক গুরুত্বও লাভ করে। P. K. Hitti বলেন , \"This city of at Mansur..... attained a degree of pustige and splendour unrivalled in the middle ages, except perhaps by Constantinople. ( সম্ভবত মধ্যযুগে কনস্টান্টিনোপল ছাড়া অন্য কোনো শহরই এর সমকক্ষ হতে পারেনি। ) পরিশেষে বলা যায় , কুবলাই ও আল - মনসুরের রাজধানী স্থানান্তরের কারণ ছিল সাম্রাজ্য পরিচালনার সুবিধা ও রাজধানীর নিরাপত্তা।"
        }
      ]
    },
    {
      "number": "11",
      "uddipok": "ব্রাহ্মণবাড়িয়া জেলার জ্ঞানপিপাসু ব্যক্তিদের পৃষ্ঠপোষকতায় 'আলোকিত সাহিত্য পরিষদ' গঠিত হয়। দেশি-বিদেশি প্রচুর গ্রন্থের সমাবেশ রয়েছে এখানে। এখানে গ্রন্থাবলি সংরক্ষণ, অনুবাদ ও গবেষণার উদ্যোগ নেওয়া হয়। এই প্রতিষ্ঠান ভালো লেখক ও নতুন গবেষকদের জন্য প্রয়োজনীয় তথ্য সরবরাহ, আর্থিক অনুদান ও পুরস্কারের ব্যবস্থা করে থাকে।",
      "tag": "DB, MB, RB, SB 23",
      "sub_questions": [
        {
          "label": "ক",
          "question": "",
          "explanation": "যে স্থান থেকে চন্দ্র-সূর্যের ও নক্ষত্রের গতিবিধি পর্যবেক্ষণ করা হয় তাকে মান মন্দির বলে।"
        },
        {
          "label": "খ",
          "question": "",
          "explanation": "মক্কায় প্রতিবছর হজ মৌসুমে পবিত্র হজব্রত পালন করতে লক্ষ লক্ষ মুসলিমের আগমন ঘটে। কিন্তু এ বিপুল সংখ্যক লোকের অজু, গোসল কিংবা পানীয় জলের কোনো সুষ্ঠু ব্যবস্থা ছিল না। ফলে দূরদূরান্ত থেকে আসা হাজিদের অসহনীয় দুর্ভোগের সম্মুখীন হতে হতো। তাই ৮০২ খ্রিষ্টাব্দে হারুন অর রশিদের মহীয়সী স্ত্রী জুবাইদা মক্কাবাসীদের পানির কষ্ট দেখে ১,৫০,০০০ দিনার ব্যয় করে যেখানে একটি খাল খনন করেন। সেই খাল ইসলামের ইতিহাসে নহরে জুবাইদা নামে সুপরিচিত।"
        },
        {
          "label": "গ",
          "question": "",
          "explanation": "উদ্দীপকে সাহিত্য পরিষদের সাথে খলিফা আল-মামুনের বায়তুল হিকমার মিল রয়েছে। উদ্দীপকে দেখা যায়, ব্রাহ্মণবাড়িয়া জেলার জ্ঞানপিপাসু ব্যক্তিদের পৃষ্ঠপোষকতায় 'আলোকিত সাহিত্য পরিষদ' গঠিত হয়। দেশি-বিদেশি প্রচুর গ্রন্থের সমাবেশ রয়েছে এখানে। এখানে গ্রন্থাবলি সংরক্ষণ, অনুবাদ ও গবেষণার উদ্যোগ নেওয়া হয়। এই প্রতিষ্ঠান ভালো লেখক ও নতুন গবেষকদের জন্য প্রয়োজনীয় তথ্য সরবরাহ, আর্থিক অনুদান ও পুরস্কারের ব্যবস্থা করে থাকে। উক্ত সাহিত্য পরিষদের কর্মকাণ্ড আল-মামুনের বায়তুল হিকমার কর্মকাণ্ডের সাথে সাদৃশ্যপূর্ণ। ৮৩০ খ্রিষ্টাব্দে খলিফা আল মামুন জ্ঞান-বিজ্ঞানের অগ্রগতিকে প্রাতিষ্ঠানিক রূপদানের জন্য বায়তুল হিকমা (House of Wisdom) প্রতিষ্ঠা করেন। প্রখ্যাত পণ্ডিত, অনুবাদক ও চিকিৎসক হুসাইন ইবনে ইসহাককে বায়তুল হিকমার পরিচালক নিযুক্ত করা হয়। এ বিশ্ববিখ্যাত প্রতিষ্ঠানটি তিনটি ইউনিটে বিভক্ত করা হয়। যথা- গ্রন্থাগার, শিক্ষা নিকেতন ও অনুবাদ বিভাগ। পৃথিবীর বিভিন্ন দেশ, জাতি থেকে দূত ও প্রতিনিধি মারফত মূল্যবান গ্রন্থরাজি সংগ্রহ করে অনুবাদ বিভাগকে সমৃদ্ধিশালী করা হয় এবং অনুবাদের ব্যবস্থা গ্রহণ করা হয়। পারসিক, গ্রিক, হিন্দু, খ্রিষ্টান প্রভৃতি সম্প্রদায় ও জাতির পণ্ডিতগণ শিক্ষামূলক গবেষণা, জ্ঞান-বিজ্ঞানচর্চা, অনুশীলন ও অনুবাদকার্যে নিযুক্ত থাকতেন। এছাড়া ইহুদি, খ্রিষ্টান এবং সদ্য মুসলিম হওয়া বিদেশিরা প্রচুর অনুবাদকর্মে নিয়োজিত হন। আল মামুন এবং তার উত্তরাধিকারদের আমলেও বায়তুল হিকমাকে কেন্দ্র করে সকল গবেষণা ও অনুবাদ কাজ আবর্তিত হয়। পরিশেষে বলা যায়, উদ্দীপকের আলোকিত সাহিত্য পরিষদের সাথে রায়তুল হিকমার সামঞ্জস্য লক্ষ করা যায়।"
        },
        {
          "label": "ঘ",
          "question": "",
          "explanation": "উদ্দীপকের উল্লিখিত গ্রন্থাবলি সংরক্ষণ, অনুবাদ ও গবেষণার উদ্যোগ এবং আর্থিক অনুদান ও পুরস্কার ছাড়াও আল-মামুন গবেষণাকর্মে নানা উদ্যোগ গ্রহণ করেন। ৮৩০ খ্রিষ্টাব্দে প্রতিষ্ঠিত বায়তুল হিকমা সরকারি প্রতিষ্ঠান হওয়ায় গবেষণা, অনুবাদ, আবিষ্কার সকল ক্ষেত্রে ব্যাপক অবদান রাখে। জ্ঞান-বিজ্ঞানচর্চায় উক্ত প্রতিষ্ঠান অর্থাৎ বায়তুল হিকমার প্রতিষ্ঠাতা খলিফা আল, মামুনের ব্যাপক অবদানের জন্য তার সময়কে ইসলামের অগাস্টান যুগ বলা হয়। খলিফা আল মামুন ৮৩০ খ্রিষ্টাব্দে জ্ঞান-বিজ্ঞানের অগ্রগতিকে। প্রাতিষ্ঠানিক রূপদানের জন্য বায়তুল হিকমা প্রতিষ্ঠা করেন। প্রখ্যাত পণ্ডিত, অনুবাদক ও চিকিৎসক হুসাইন ইবনে ইসহাককে বায়তুল হিকমার পরিচালক নিযুক্ত করেন। এ বিশ্ববিখ্যাত প্রতিষ্ঠানটি তিনটি ইউনিটে বিভক্ত করেন। যথা- গ্রন্থাগার, শিক্ষা নিকেতন ও অনুবাদ বিভাগ। পারসিক, গ্রিক, হিন্দু, খ্রিষ্টান প্রভৃতি সম্প্রদায় ও জাতির পণ্ডিতগণ শিক্ষামূলক গবেষণা, জ্ঞান-বিজ্ঞানচর্চা, অনুবাদ কাজে নিযুক্ত। থাকতেন। বায়তুল হিকমার মহাপরিচালক হুনাইন বিন ইসহাক গ্রিস,। স্পেন, সিরিয়া, মিশর, ভারত থেকে গ্যালেন, ইউক্লিড, টলেমি, এরিস্টটল, সক্রেটিস, প্লেটো প্রমুখ মনীষীর দুর্লভ গ্রন্থাবলি সংগ্রহ করে সেগুলো আরবিতে অনুবাদের ব্যবস্থা করেন। বহু পণ্ডিত ব্যক্তি তার এ অনুবাদ কাজে সহযোগিতা করেন। তাদের মধো ইসা বিন ইয়াহিয়া, মুসা বিন খালিদ, কোস্টা, মানকাহ এবং দুবান নামক ব্যক্তি অনুবাদকার্য পরিচালনা করেন। অনুবাদের পারিশ্রমিক হিসেবে পুস্তকের ওজনে স্বর্ণ দেওয়া হতো। ঐতিহাসিক উইলিয়াম মুইর বলেন, \"এসব মনীষীর পরিশ্রমের ফলে মধ্যযুগের অন্ধকারাচ্ছন্ন ইউরোপীয় জাতিগুলো তাদের নিজস্ব অথচ হারানো ধন প্রাচীন গ্রিসের বিজ্ঞান ও দর্শনের সঙ্গে পুনরায় পরিচিত হয়। খলিফা মামুন বিদেশি মূল্যবান পুস্তক অনুবাদ করেই ক্ষান্ত হননি, এসব পুস্তকের ওপর মৌলিক গবেষণার জন্য বিভিন্ন মনীষীকে নিয়োগ করেন। ফলে বিদেশি ভাবধারায় আরবি ভাষার এক সৃজনশীল গবেষণার আত্মপ্রকাশ ঘটে। তাই বলা যায়, উল্লিখিত ব্যবস্থা ছাড়া শিক্ষাসংস্কৃতির উন্নয়নে আল মামুনের বায়তুল হিকমার অবদান অপরিসীম।"
        }
      ]
    }
  ]
}