{
  "title": "ঘাটাইল ক্যান্টনমেন্ট কলেজ, টাঙ্গাইল ২০২৩",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "মমিনপুর এলাকায় অধিবাসীদের মধ্যে সবসময় সংঘাত লেঘেই থাকত। প্রত্যেকটি ওয়ার্ডে আলাদা আলাদা নির্বাচিত মেম্বার থাকলেও ধান কাটা, মাছধরা, পশুপালন ইত্যাদি বিষয় নিয়ে ওয়ার্ডে ওয়ার্ডে এই সংঘাত জনজীবনকে পর্যুদস্ত করে তোলে। একবার যুদ্ধ শুরু হলে তা চলতো বছরের পর বছর ধরে।",
      "tag": "GCPSC 23",
      "sub_questions": [
        {
          "label": "ক",
          "question": "বেদুইন অর্থ কী?",
          "explanation": "বেদুইন অর্থ যাযাবর।"
        },
        {
          "label": "খ",
          "question": "উটকে মরুভূমির জাহাজ বলা হয় কেন? ব্যাখ্যা করো।",
          "explanation": "মরু অঞ্চলে যাতায়াতের প্রধান বাহন হওয়ায় উটকে 'মরুভূমির জাহাজ' বলা হয়। আরবের অধিকাংশ অঞ্চলই মরুময়। আর উত্তপ্ত মরু অঞ্চলে উট চলাচলের একমাত্র উপযোগী প্রাণী। তাই অর্থনৈতিক ও রাজনৈতিক গুরুত্ব বিবেচনায় মরুময় আরবে এটি সর্বাধিক গৃহপালিত প্রাণী। উট একবার পানি পান করে দীর্ঘদিন (শীতকালে প্রায় ২৫ এবং গ্রীষ্মকালে ৫দিন) ধরে রাখতে পারে। তাই মরুবাসীরা খাদ্য-পানীয় সংগ্রহ ও যোগাযোগের প্রধান বাহন এবং ক্রয়- বিক্রয়ের মাধ্যম হিসেবে উট ব্যবহার করে। এ কারণে একে 'মরুভূমির জাহাজ' বলা হয়।"
        },
        {
          "label": "গ",
          "question": "উদ্দীপকের সাথে প্রাচীন আরবের কোন অবস্থার সাদৃশ্য রয়েছে তা ব্যাখ্যা করো।",
          "explanation": "উদ্দীপকের সাথে প্রাচীন আরবের গোত্র প্রথার সাদৃশ্য রয়েছে। প্রাক-ইসলামি যুগে আরব উপদ্বীপে গোত্রভিত্তিক শাসনব্যবস্থা প্রচলিত ছিল। কেন্দ্রীয় শাসন অনুপস্থিত থাকায় তৎকালীন আরবের রাজনৈতিক পরিস্তিতি অত্যন্ত নৈরাজ্যজনক ও বিশৃঙ্খলায় পরিপূর্ণ ছিল। উদ্দীপকের ঘটনায়ও অনুরূপ পরিস্থিতি দেখা যায়। উদ্দীপকের মমিনপুর এলাকার অধিবাসীদের মধ্যেও সব সময় হানাহানি লেগে থাকে। এখানে ওয়ার্ড ব্যবস্থা বিদ্যমান এবং প্রতিটি ওয়ার্ডে একজন করে নির্বাচিত মেম্বারও রয়েছেন। তাই এখানে নিজ ওয়ার্ডের মধ্যে দ্বন্দ্ব হয় না। কিন্তু ফসল কাটা, মাছ ধরা প্রভৃতি ক্ষুদ্র বিষয় নিয়ে ওয়ার্ডে ওয়ার্ডে আন্তঃকলহ লেগেই থাকে। আরবদের গোত্রীয় ব্যবস্থায়ও প্রত্যেক গোত্রের মধ্য থেকে একজন করে দলপতি নির্বাচন করা হতো। একই গোত্রের লোকদের মধ্যে পারস্পরিক মিল ছিল। গোত্রের সদস্যরা শেখ বা গোত্রপ্রধানের প্রতি আনুগত্য প্রদর্শন করলেও তারা ব্যক্তিগত স্বাধীনতা বিসর্জন দিতে রাজি ছিল না। তাই অনেক সময় গোত্রের মধ্যেও অশান্তি বিরাজ করত। এছাড়া ভিন্ন গোত্রের লোকদের মধ্যে পারস্পরিক শত্রুতা লেগেই থাকত। পানির নহর, গবাদি পশু, তৃণভূমি দখল, ঘোড়দৌড়ের মতো সামান্য ঘটনাকে কেন্দ্র করে এক গোত্রের সাথে অন্য গোত্রের রক্তক্ষয়ী সংঘর্ষ হতো। তাদের গোত্রপ্রধান থাকলেও কেন্দ্রীয় কোনো শাসন না থাকায় এসব গোত্রকলহ বন্ধ করা অসম্ভব হয়ে পড়েছিল। সুতরাং বলা যায়, উদ্দীপকের ওয়ার্ড ব্যবস্থা প্রাক- ইসলামি আরবের গোত্রপ্রথারই প্রতিরূপ।"
        },
        {
          "label": "ঘ",
          "question": "অতিরিক্ত গোত্র প্রীতিই ছিল তাদের এ দূরবস্থার মূল কারণ- বিশ্লেষণ করো।",
          "explanation": "অতিরিক্ত গোত্র প্রীতিই ছিল আরবের দূরবস্থার মূল কারণ- উক্তিটি যথার্থ। গোত্রপ্রীতি ছিল আরব বেদুইনদের মূল প্রেরণা। এই প্রেরণা মূল কথা হলো গোত্রের সদস্যদের পরস্পরের প্রতি অকৃত্রিম ভালোবাসা এবং শেখ বা গোত্রপ্রধানের প্রতি নিঃশর্ত আনুগত্য ও শ্রদ্ধাবোধ। আরবদের এই গোত্রীয় চেতনাকে 'আসাবিয়া' বলা হয়। ঐতিহাসিক পি. কে. হিট্টি বলেন, 'ঐ সময় সদস্যদের ওপর গোত্রের দাবি এতই প্রবল ছিল যে, গোত্রীয় স্বার্থের প্রয়োজনে কোনো স্বামী তার স্ত্রীকেও ত্যাগ করতে পারত।' আরবদের গোত্রপ্রীতি গোত্রের অভ্যন্তরীণ সংহতি রক্ষা করলেও এটিই ছিল প্রাক-ইসলামি আরবে গোত্রীয় অংঘাতের মূল কারণ। কেননা আরবরা নিজ গোত্রের সদস্যদের যতটুকু ভালোবাসত ঠিক ততটুকুই ঘৃণা করত অন্য গোত্রের লোকদের। নিজ গোত্রের সদস্যদের জীবন ও সম্মান রক্ষায় তারা সর্বদা যুদ্ধের জন্য প্রস্তুত থাকত। আরবদের এ মানসিকতা তাদের মধ্যে দীর্ঘমেয়াদি সংঘর্ষের জন্ম দেয়। নানা তুচ্ছ বিষয়, যেমন- পানির নহর, গবাদি পশু, তৃণভূমি, ঘোড়দৌড় প্রভৃতিকে কেন্দ্র করে এক গোত্রের সাথে অন্য গোত্র রক্তক্ষয়ী সংঘর্ষে জড়িয়ে পড়ত। কোনো কোনো ক্ষেত্রে এ সংঘর্ষ দীর্ঘদিন ধরে চলত। একটি উটকে প্রহার করার ঘটনা নিয়ে বনু বকর ও বনু তাঘলিবের মধ্যে সংঘটিত 'বাসুসের যুদ্ধ' দীর্ঘ চল্লিশ বছর 'স্থায়ী হয়েছিল। ঐতিহাসিক এডওয়ার্ড গিবনের মতে, প্রাক-ইসলামি আরবে এরূপ প্রায় ১৭০০টি যুদ্ধ সংঘটিত হয়েছিল। উপরের আলোচনায় প্রমাণিত হয় যে, প্রাক-ইসলামি আরবে আরবদের প্রবল গোত্রীয় চেতনার ফলে তাদের মধ্যে অনেক রক্তক্ষয়ী সংঘর্ষ হয়। তাই এ গোত্রপ্রীতিকেই তাদের দূরবস্থার জন্য দায়ী করা হয়।"
        }
      ]
    },
    {
      "number": "2",
      "uddipok": "জন্মভূমিতে আপন লোকদের অত্যাচারে অতিষ্ঠ হয়ে আসলাম সদলবলে অন্যত্র গমন করেন। অল্পদিনের মধ্যেই তিনি সেই এলাকার চেয়ারম্যান নির্বাচিত হন। আসলামের এ উন্নতি তার জন্মভূমির লোকদের গায়ে জ্বালা ধরিয়ে দেয়। ফলে প্রবাসে থেকেই তিনি স্বগোত্রীয় লোকদের আক্রমণের শিকার হন। উভয় দলের মধ্যে একটি যুদ্ধ সংঘটিত হয়। এটিই ছিল ইসলামের ইতিহাসে প্রথম যুদ্ধ। তবে আসলামের দল এ যুদ্ধে জয়লাভ করে।",
      "tag": "GCPSC 23",
      "sub_questions": [
        {
          "label": "ক",
          "question": "ইসলামের ইতিহাসে প্রথম যুদ্ধ কোনটি?",
          "explanation": "ইসলামের ইতিহাসের প্রথম যুদ্ধ হলো বদরের যুদ্ধ।"
        },
        {
          "label": "খ",
          "question": "ওহুদের যুদ্ধে মুসলমানদের পরাজয়ের মূল কারণ কী ছিল?",
          "explanation": "উদ্বুদের যুদ্ধে মুসলমানদের পরাজয়ের প্রধান কারণ ছিল নেতার আদেশ অমান্য করা। যুদ্ধে জয়লাভের ক্ষেত্রে নেতার নির্দেশ পুঙ্খানুপুঙ্খ অনুসরণ করা অত্যাবশ্যক। কিন্তু ৬২৫ খ্রিষ্টাব্দে সংঘটিত উহুদের যুদ্ধে রাসুল (স) আবদুল্লাহ ইবনে যুবাইরের নেতৃত্বে ৫০ জন তীরন্দাজকে উদ্বুদ ও আইনাইন পর্বতের মাঝামাঝি সংকীর্ণ গিরিপথে নিয়োজিত করে চূড়ান্ত বিজয়ের পূর্ব পর্যন্ত সেখানে অবস্থান করতে বলেন। কিন্তু তারা মুসলমানদের বিজয় আসন্ন দেখে গনিমতের (যুদ্ধলব্ধ সম্পদ) মাল সংগ্রহের জন্য গিরিপথ থেকে সরে যায়। এ সুযোগকে কাজে লাগিয়ে কুরাইশরা সেনাপতি খালিদ বিন ওয়ালিদের নেতৃত্বে এ পথ দিয়ে আক্রমণ করলে মুসলমানরা কোণঠাসা হয়ে পড়ে। ফলে এ যুদ্ধে মুসলমানদের পরাজয় ঘটে।"
        },
        {
          "label": "গ",
          "question": "উদ্দীপকের ঘটনায় তোমার পাঠ্যবইয়ের বদরে যুদ্ধকে ইঙ্গিত করে কী? আলোচনা করো।",
          "explanation": "হ্যাঁ, উদ্দীপকের ঘটনায় আমার পাঠ্যবইয়ের বদরের যুদ্ধকে ইঙ্গিত করে। মক্কার কুরাইশদের অত্যাচারে অতিষ্ঠ হয়ে রাসুল (স) ৬২২ খ্রিস্টাব্দে মদিনায় হিজরত করেন। ফলে মুসলমানদের সাথে কুরাইশদের ক্ষোভ আরও বৃদ্ধি পায়। মদিনাবাসী রাসুল (স)-কে আশ্রয় দিলে তাদের সাথে ও কুরাইশদের শত্রুতা সৃষ্টি হয়। এর ফলেই মক্কার কুরাইশ এবং মদিনার মুসলমানদের মধ্যে রক্তক্ষয়ী বদরের যুদ্ধ সংঘটিত হয়, যা উদ্দীপকের সাথে সামঞ্জস্যপূর্ণ। উদ্দীপকের আসলাম জন্মভূমির লোকদের দ্বারা অত্যাচারে অতিষ্ঠ হয়ে অন্যত্র গমন করেন এবং সেই এলাকার চেয়ারম্যান নির্বাচিত হন। আসলামের এমন উন্নতিতে তার জন্মভূমির লোকেরা আগ্রাসী আচরণ করলে তাদের মধ্যে যুদ্ধ সংগঠিত হয়। অনুরূপভাবে রাসুল (স) প্রথমে মক্কাবাসীর কাছে দীনের দাওয়াত দিলে তারা তা গ্রহণ না করে রাসূল (স)-এর ওপর অমানসিক নির্যাতন চালায়। ফলে রাসুল (স) আল্লাহর নির্দেশে ৬২২ খ্রিষ্টাব্দে মক্কা থেকে মদিনায় হিজরত করেন। মদিনার মানুষ তাঁকে সাদরে গ্রহণ করে এবং তাদের নেতা হিসেবে মেনে নেন। পরবর্তী সময়ে মহানবি (স) মদিনা সনদ প্রণয়ন করে বিশ্ব নেতায় পরিণত হলে কুরাইশরা মহানবি এবং মদিনার মানুষের ওপর ঈর্ষান্বিত হয়ে ষড়যন্ত্র শুরু করে। ফলে ৬২৪ খ্রিষ্টাব্দে বদর নামক প্রান্তরে উভয় দলের মধ্যে রক্তক্ষয়ী যুদ্ধ সংঘটিত হয়। এ যুদ্ধে মুসলমানরা বিজয় লাভ করে। সুতরাং উদ্দীপকে উল্লেখিত যুদ্ধটিতে বদরের যুদ্ধের ইঙ্গিত রয়েছে।"
        },
        {
          "label": "ঘ",
          "question": "ইসলামের ইতিহাসে সেই যুদ্ধের প্রভাব বিশ্লেষণ করো।",
          "explanation": "ইসলামের ইতিহাসে সেই যুদ্ধ অর্থাৎ বদরের যুদ্ধের প্রভাব অপরিসীম। বদরের যুদ্ধ ইসলামের ইতিহাসে প্রথম ও গুরুত্বপূর্ণ সামরিক বিজয়। মুসলমানদের জন্য এ যুদ্ধ ছিল অস্তিত্ব রক্ষার যুদ্ধ। মুসলমানরা এ 'যুদ্ধে পরাজিত হলে বিশ্ব হতে ইসলামের নাম মুছে যেত। ফলে এটি যে যুগান্তকারী ও গুরুত্বপূর্ণ যুদ্ধ ছিল তা সহজেই অনুমেয়। বদরের যুদ্ধে অল্প সংখ্যক মুসলমান সহস্রাধিক কুরাইশদের সাথে জয়লাভ করে আত্মবিশ্বাসে বলীয়ান হয়ে ওঠে। তাদের মনোবল, শক্তি- সাহস ও উদ্দীপনা বৃদ্ধি পায়। বদর যুদ্ধের ফলে ইসলাম ধর্ম একটি রাষ্ট্রীয় পর্যায়ে উন্নীত হয় এবং মুসলমানদের মর্যাদা বৃদ্ধি পায়। বদরের যুদ্ধে মুসলমানদের বিজয় ইসলাম প্রচারে নবযুগের সৃষ্টি করে। এ যুদ্ধে জয় লাভের ফলে মহানবি (স) মদিনার একক রাষ্ট্রনায়কের মর্যাদায় অধিষ্ঠিত হন। এ যুদ্ধে জয় লাভ করায় মুসলমানদের জন্য পরবর্তী বিশ্বজয়ের পথ উন্মুক্ত হয়। পরিশেষে বলা যায়, এ যুদ্ধ ছিল মুসলমানদের জন্য এক যুগান্তকারী ও গুরুত্বপূর্ণ যুদ্ধ। এ যুদ্ধের ফলে পৌত্তলিকতার বিনাশ ও তাওহিদের জয় হয়।"
        }
      ]
    },
    {
      "number": "3",
      "uddipok": "আয়াতুল্লা আলী খোমেনী ইরানে ইসলামি আদর্শ প্রচার শুরু করলে শাসকগোষ্ঠী তার ওপর ক্ষিপ্ত হয়। তাদের ওপর অত্যাচার নির্যাতন শুরু করে। অতপর তিনি মাতৃভূমি ইরান ত্যাগ করে পার্শ্ববর্তী দেশে গমন করেন। সেখান থেকেই তিনি তার প্রচারকার্য চালাতে থাকেন। অবশেষে ১৯৭৯ সালে তিনি দেশ ফিরে স্বৈরাচারী শাসক রেজা শাহের পতন - ঘটিয়ে ইসলামি শাসন ব্যবস্থা কায়েম করেন এবং তিনি কোনো প্রতিশোধ না নিয়ে সকলকে ক্ষমা করে দেন।",
      "tag": "GCPSC 23",
      "sub_questions": [
        {
          "label": "ক",
          "question": "খন্দকের যুদ্ধ কত সালে সংঘটিত হয়েছিল?",
          "explanation": "৬২৭ সালে খন্দকের যুদ্ধ সংঘটিত হয়েছিল।"
        },
        {
          "label": "খ",
          "question": "ফাতহুল মুবিন বলতে কী বোঝ?",
          "explanation": "হুদায়বিয়ার সন্ধিকে 'ফাতহুম মুবিন' বা সুস্পষ্ট বিজয় বলা হয়। ইসলামের ইতিহাসে হুদায়বিয়ার সন্ধি একটি যুগান্তকারী ঘটনা। কারণ এ সন্ধির মাধ্যমেই মুসলমানরা যে একটি স্বতন্ত্র শক্তি তার বহিঃপ্রকাশ ঘটে। ৬২৮ খ্রিষ্টাব্দে মহানবি (স) এবং কুরাইশদের মধ্যে মক্কার কাছাকাছি হুদায়বিয়া নামের স্থানে এ সন্ধি স্বাক্ষরিত হয়। এ সন্ধির মাধ্যমে কুরাইশরা মহানবি (স)-কে একজন মহান নেতা এবং মদিনা রাষ্ট্রের প্রধান হিসেবে মেনে নেয়। এ সন্ধি মুসলমানদের একটি স্থায়ী রাজনৈতিক মর্যাদা দেয়। এ কারণে হুদায়বিয়ার সন্ধিকে 'ফাতহুম মুবিন' বা শ্রেষ্ঠ বিজয় বলা হয়।"
        },
        {
          "label": "গ",
          "question": "উদ্দীপকের মধ্যে তোমার পঠিত কোন ঘটনার ইঙ্গিত পাও? আলোচনা করো।",
          "explanation": "উদ্দীপকের মাধ্যমে আমার পঠিত মহানবি (স)-এর ৬২২ খ্রিস্টাব্দের মদিনা হিজরতের ঘটনার ইঙ্গিত পাই। ৬২২ খ্রিষ্টাব্দে মহানবি (স)-এর মদিনায় হিজরত ইসলামের বিকাশ, সমৃদ্ধি এবং প্রচারের ক্ষেত্রে গুরুত্বপূর্ণ ঘটনা। মক্কায় ইসলাম প্রচার 'করতে গিয়ে কুরাইশদের সীমাহীন অত্যাচারের শিকার হন। উদ্দীপকেও এমন চিত্র দেখা যায়। আয়াতুল্লাহ আলী খোমেনী ইরানে ইসলামি আদর্শ প্রচার শুরু করলে শাসকগোষ্ঠী তার ওপর ক্ষিপ্ত হয় এবং অত্যাচার-নির্যাতন শুরু করে। এরপর খোমিনী মাতৃভূমি ইরান ত্যাগ করে পার্শ্ববর্তী দেশে যান। মহানবি (স)-ও এ রকম পরিস্থিতিতে মক্কা থেকে মদিনায় হিজরত করেন। মক্কার অভিজাত গোত্র কুরাইশরা মনে করত, ইসলামের প্রসার ও প্রভাব বৃদ্ধি পেলে তাদের প্রভাব-প্রতিপত্তি কমে যাবে। তাই তারা মহানবি (স)-কে নিজেদের স্বার্থের প্রতিবন্ধক মনে করে তাঁর ওপর অমানবিক অত্যাচার চালায়। পাথর ছুঁড়ে নবি (স)-এর শরীর রক্তাক্ত করে দেয়। নামাজের সিজদায় গেলে মহানবি (স)-এর পিঠে উটের নাড়ি ভুঁড়ি চাপিয়ে দেয়। পাগল বলে তাঁকে ঠাট্টা-বিদ্রূপ করে। এসব বাধা সত্ত্বেও মক্কায় ইসলাম দিন দিন প্রসার লাভ করলে তারা মহানবি (স)-কে হত্যার পরিকল্পনা করে। আবু জাহেলের প্রস্তাব অনুযায়ী তারা একটি হত্যাকারী দল গঠন করে। এরূপ পরিস্থিতিতে মহান আল্লাহ নবি (স)-কে মক্কা ছেড়ে মদিনায় হিজরতের আদেশ দেন। এ আদেশ পেয়ে মহানবি (স) মক্কা থেকে মদিনায় যান। সুতরাং দেখা যায়, আয়াতুল্লাহ আলী খামিনীর ঘটনার মাধ্যমে মহানবির মদিনায় হিজরতের ঘটনার ইঙ্গিত পাওয়া যায়।"
        },
        {
          "label": "ঘ",
          "question": "মহানবি (স) সেই ক্ষমা উদ্দীপকের চেয়েও ছিল গুরুত্বপূর্ণ? বিশ্লেষণ করো।",
          "explanation": "মহানবি (স)-এর মক্কা বিজয়ের পর সাধারণ ক্ষমার ঘোষণা উদ্দীপকের ক্ষমার চেয়েও ছিল গুরুত্বপূর্ণ বক্তব্যটি যথার্থ। মক্কা বিজয় ছিল হযরত মুহাম্মদ (স)-এর জীবনে অত্যন্ত তাৎপর্যপূর্ণ এবং সুদূরপ্রসারী একটি ঘটনা। কোনো ধরনের রক্তপাত বা যুদ্ধ না করেও যে শুধু ক্ষমা. ও উদারতা দ্বারা সত্য বা ন্যায় প্রতিষ্ঠা করা সম্ভব, তারই জলন্ত প্রমাণ মক্কা বিজয়ের ঘটনা। উদ্দীপকেও এদিকটি ফুটে উঠেছে। মক্কার অভ্যন্তরীণ কলহপূর্ণ রাজনৈতিক অবস্থা, হুদায়বিয়ার সন্ধির শর্ত ভঙ্গ প্রভৃতি বিষয় রাসুল (স)-এর মক্কা অভিযানকে ত্বরান্বিত করেছিল। তিনি প্রায় বিনা বাধায় ৬৩০ খ্রিষ্টাব্দের জানুয়ারি মাসে মক্কা বিজয় করেন। মক্কার কুরাইশদের নানা শঠতাপূর্ণ আচরণে ক্ষতিগ্রস্ত হলেও রাসুল (স) তাদের প্রতি কোনো প্রতিশোধপরায়ণতা প্রদর্শন করেননি। বরং দয়া, অনুগ্রহ আর কোমলতার চরম পরকাষ্ঠা- দেখিয়েছেন তিনি। মক্কাবাসীদের প্রতি সাধারণ ক্ষমা ঘোষণা করে তিনি তাদের চোখের মণিতে পরিণত হন। সকল অন্যায়, অসত্যকে জলাঞ্জলি দিয়ে মক্কাবাসীরা সত্যের ধারক রাসুল (স)-এর দলে অন্তর্ভুক্ত হন। ফলে পৌত্তলিকতার (মূর্তিপূজা) অবসান ঘটে। কাবাঘরে প্রতিষ্ঠিত মূর্তি ভেঙে ফেলা হয়। প্রতিষ্ঠিত হয় একেশ্বরবাদ। অর্থাৎ মিথ্যা দূরীভূত হয়, আর সত্য প্রতিষ্ঠিত হয়। অত্যাচারের বিরুদ্ধে ক্ষমা যে সর্বোত্তম অস্ত্র হতে পারে, রাসুল (স)-এর মক্কা বিজয় আমাদের সামনে সে আদর্শই তুলে ধরে। মক্কা বিজয় রাসুল (স) কে মক্কার একচ্ছত্র অধিপতির মর্যাদা দান করে। জীবন সাধনায় তিনি অর্জন করেন সফলতা। অসত্য নির্মূল করে সমগ্র মক্কায় তিনি সত্যের বীজ বপন করেন। পরিশেষে বলা যায়, আয়াতুল্লাহ আলী খোমেনী একজন ইসলামি রাজনৈতিক ব্যক্তিত্ব এবং তিনি রাজনৈতিক ক্ষমা ঘোষণা দেন। কিন্তু মহানবি (স) ছিলেন আল্লাহর প্রেরিত রাসূল। আর রাসূলদের ক্ষমা করার গুণাবলি আল্লাহ প্রদত্ত। তাই মহানবির ক্ষমা উদ্দীপকের চেয়েও গুরুত্বপূর্ণ।"
        }
      ]
    },
    {
      "number": "4",
      "uddipok": "দিল্লির সুলতান মুহাম্মদ ঘুরির মৃত্যুর পর কুতুবউদ্দিন আইবেক সুলতান হিসেবে মনোনীত হন। তিনি দেশ জয়ের মাধ্যমে সাম্রাজ্যের পরিধিকে আরও বিস্তৃত করেন। তিনি শুধু একজন বিজেতাই ছিলেন না বরং একজন সফল প্রশাসকও ছিলেন। প্রশাসনিক ক্ষেত্রে ব্যাপক সংস্কার সাধন করে একটি শক্তিশালী প্রশাসন ব্যবস্থা গড়ে তোলেন। মূলত তার শাসনামলেই ভারতবর্ষে মুসলিম শাসন পূর্ণতা লাভ করে।",
      "tag": "GCPSC 23",
      "sub_questions": [
        {
          "label": "ক",
          "question": "‘ফারুক' শব্দের অর্থ কী?",
          "explanation": "ফারুক শব্দের অর্থ সত্য-মিথ্যার পার্থক্যকারী।"
        },
        {
          "label": "খ",
          "question": "রিদ্দার যুদ্ধ বলতে কী বোঝ?",
          "explanation": "মহানবি (স)-এর মৃত্যুর পর আরবের বিদ্রোহী গোত্র ও ভণ্ডনবিদের দমনের লক্ষ্যে আবু বকর (রা) কর্তৃক পরিচালিত যুদ্ধকে রিদ্দার যুদ্ধ বলা হয়। রিদ্দা আরবি শব্দ। এর অর্থ স্বধর্মত্যাগ বা দলত্যাগ। মহানবি (স)-এর ইন্তেকালে হেজাজ ছাড়া প্রায় পুরো আরবে ইসলাম ধর্ম ও নবপ্রতিষ্ঠিত মদিনা রাষ্ট্রের বিরুদ্ধে প্রচন্ড বিদ্রোহ শুরু হয়। অনেকে ইসলাম ধর্ম ত্যাগ করে। আবার অনেকে নবুয়তকে লাভজনক ব্যবসা মনে করে নিজেকে নবি বলে দাবি করে। এদের বিরুদ্ধে হযরত আবু বকর (রা) যে যুদ্ধ পরিচালনা করা হয় তাই রিদ্দার যুদ্ধ নামে পরিচিত।"
        },
        {
          "label": "গ",
          "question": "উদ্দীপকের ঘটনার সাথে তোমার পঠিত কোন খলিফার সাদৃশ্য রয়েছে? ব্যাখ্যা করো।",
          "explanation": "উদ্দীপকের ঘটনার সাথে আমার পঠিত উমাইয়া খলিফা আল ওয়ালিদের সাদৃশ্য রয়েছে। আল ওয়ালিদ উমাইয়া বংশের প্রকৃত প্রতিষ্ঠাতা আবদুল মালিকের পুত্র। 'আবদুল মালিকের মৃত্যুর পর তার মনোনয়ন অনুসারে আল ওয়ালিদ ৭০৫ খ্রিষ্টাব্দে দামেস্কের সিংহাসনে আরোহণ করেন। তিনি সেনাপতিদের সহযোগিতায় এশিয়া, ইউরোপ এবং আফ্রিকা জয় করেন। উদ্দীপকেও এ দিকটির প্রতিফলন ঘটেছে। উদ্দীপকে বলা হয়েছে, দিল্লির সুলতান মোহাম্মদ ঘুরির মৃত্যুর পর কুতুব উদ্দিন আইবেক সুলতান হিসেবে মনোনীত হন এবং দেশ জয়ের মাধ্যমে তার সাম্রাজ্য বিস্তার করেন। অনুরূপভাবে উয়াইয়া খলিফা আল ওয়ালিদ সিংহাসন লাভ করে বিশ্বজয়ের পরিকল্পনায়, মেতে ওঠেন এবং তিনি সফল হন। তিনি হাজ্জাজ বিন ইউসুফের মাধ্যমে তার তরুণ সেনাপতি মুহাম্মদ বিন কাসিম এর মাধ্যমে ভারতবর্ষের সিন্ধু জয় করেন। এছাড়া তিনি মুসা বিন নুসায়েরের সহযোগিতায় উত্তর আফ্রিকা এবং তারিক বিন যিয়াদের সাহায্যে স্পেন জয় করেন। ওয়ালিদ একাধারে বিশ্ব বিজেতা এবং দক্ষ প্রশাসক ছিলেন। সুতরাং বলা যায়, উদ্দীপকের ঘটনার সাথে উমাইয়া খলিফা ওয়ালিদের সাদৃশ্য রয়েছে।"
        },
        {
          "label": "ঘ",
          "question": "উদ্দীপকের আলোকে সেই খলিফার শাসন ব্যবস্থা পর্যালোচনা করো।",
          "explanation": "খলিফা আল ওয়ালিদ একজন দক্ষ ও সুযোগ্য শাসক ছিলেন। খলিফা আল ওয়ালিদ পরোপকারী, মহানুভব, ও আদর্শ খলিফা হিসেবে বিশেষ অবদান রাখেন। তিনি অত্যন্ত বিচক্ষণ, দূরদর্শী, কর্তব্যপরায়ণ ও নীতিসম্পন্ন শাসক ছিলেন। শান্তি শৃঙ্খলা প্রতিষ্ঠা, সাম্রাজ্যের বিস্তৃতি, শিক্ষা-সংস্কৃতির উন্নতিতে গুরুত্বপূর্ণ ব্যবস্থা গ্রহণ করেছেন। উদ্দীপকের শাসকের ক্ষেত্রেও এ গুণাবলি লক্ষ্য করা যায়। খলিফা আল ওয়ালিদ একজন দক্ষ ও বিচক্ষণ শাসক হিসেবে শাসনকর্তা পদে নিয়োগ ও রদবদল করেন। কিন্তু তিনি পিতার নির্দেশ মতো হাজ্জাজ বিন ইউসুফকে শাসনকর্তা পদে বহাল রাখেন। তিনি পিতৃব্যপুত্র ওমর বিন আবদুল আজিজকে হেজাজের শাসনকর্তা নিয়োগ করেন। আল ওয়ালিদ হাজ্জাজ, কোতায়বা, তারিক, মুসা, কাসিমের মতো দক্ষ সেনাপতিদের সহযোগিতা লাভ করেছিলেন। এ সকল সেনাপতিগণ প্রত্যেকেই দক্ষ প্রশাসক ছিলেন। এ ছাড়া খলিফা আল ওয়ালিদ আরবীয় সামন্ত প্রথার উন্নতি করেন। তিনি নৌবাহিনীকে শক্তিশালী করেন এবং পাঁচভাগে বিভক্ত করেন। খলিফা আল ওয়ালিদ একজন শ্রেষ্ঠ নির্মাতা ছিলেন। তিনি দামেস্কে জামি মসজিদ নির্মাণ করে খ্যাতি লাভ করেন। পরিশেষে বলা যায়, একজন দক্ষ শাসক হিসেবে তিনি শান্তি-শৃঙ্খলা প্রতিষ্ঠা, সাম্রাজ্য বিস্তৃতি ও শিল্প-স্থাপত্য নির্মাণ করে তার শাসনকালকে উমাইয়া বংশের স্বর্ণযুগ হিসেবে পরিচিত করতে সক্ষম হন।"
        }
      ]
    },
    {
      "number": "5",
      "uddipok": "জনাব আজিমুদ্দিন নরম প্রকৃতির লোক ছিলেন। তিনি 'ক' উপজেলার চেয়ারম্যান নির্বাচিত হয়ে পূববর্তী চেয়ারম্যানের নিয়োগকৃত কিছু অফিসারকে পরিবর্তন করে কয়েকজন অফিসার নিয়োগ করেন। ঘটনাচক্রে তারা কোনো না কোনাভাবে আজিমুদ্দীনের আত্মীয় ছিলেন। এ নিয়ে অসন্তোষ দেখা দেয় এবং আরো কিছু কিছু অভিযোগ তার বিরুদ্ধে উত্থিত হয়। ফলে দেশের পরিস্থিতি অশান্ত হয়ে ওঠে এবং তা সামাল দেওয়া চেয়ারম্যানের পক্ষে সম্ভব হয় নি, বরং বিদ্রোহীদের হাতে প্রাণ দিতে হয়।",
      "tag": "GCPSC 23",
      "sub_questions": [
        {
          "label": "ক",
          "question": "জিজিয়া কর কী?",
          "explanation": "জিজিয়া কর হলো মুসলিম রাষ্ট্রে বসবাসরত অমুসলিম প্রজাদের ওপর নির্ধারিত নিরাপত্তামূলক কর।"
        },
        {
          "label": "খ",
          "question": "যুন্নুরাইন বলতে কী বোঝ? ব্যাখ্যা করো।",
          "explanation": "যুন্নুরাইন বলতে দুই নুর বা জ্যোতিষ্কের অধিকারীকে বোঝায়। মহানবি (স)-এর মেয়েরা ছিলেন জ্যোতিষ্কের সাথে তুলনীয়। হযরত ওসমান (রা) মহানবি (স)-এর দুই মেয়ে বুকাইয়া ও উম্মে কুলসুমকে বিয়ে করেছিলেন বলে তাকে যুন্নুরাইন বলা হয়। বিবাহ সূত্রে ওসমান (রা) মহানবির (স)-দুই কন্যার 'অধিকার' লাভ করেন। এজন্যই তাকে দুই জ্যোতিষ্কের অধিকারী বা যুন্নুরাইন বলা হয়।"
        },
        {
          "label": "গ",
          "question": "উদ্দীপকের চেয়ারম্যানের মাধ্যমে তুমি তোমার পঠিত কোন খলিফার মিল পাও? আলোচনা করো।",
          "explanation": "উদ্দীপকের চেয়ারম্যানের মাধ্যমে আমার পঠিত খলিফা হযরত ওসমান (রা)-এর মিল পাই। হযরত ওসমান (রা) ছিলেন ইসলামের তৃতীয় খলিফা। তার মধ্যে মানব চরিত্রের সকল প্রকার মহৎ গুণের সমাবেশ ঘটেছিল। তিনি ছিলেন ন্যায়নিষ্ঠ, কর্তব্যপরায়ণ ও মহৎপ্রাণ ব্যক্তি। খিলাফত লাভের পর ওসমান (রা) ইসলামের সার্বিক খেদমত ও জনসাধারণের মঙ্গলের জন্য আপ্রাণ চেষ্টা করেছিলেন। তবুও তাকে স্বজনপ্রীতি, কুরআন শরিফ দন্ধীকরণ ও বায়তুল মালের অর্থ আত্মসাৎ করা প্রভৃতি অভিযোগের প্রেক্ষিতে হত্যা করা হয়। উদ্দীপকেও এ ধরনের ঘটনা পরিলক্ষিত হয়। উদ্দীপকের চেয়ারম্যান আজিমুদ্দিন তার পূর্ববর্তী শাসকের নিয়োগ দেওয়া অফিসারদের বহাল এবং নতুন কিছু অফিসার নিয়োগ দেন। তারা যোগ্যতা বলে চাকরি পেলেও তারা চেয়ারম্যানের আত্মীয় ছিলেন। এজন্য জনগণ তার বিরুদ্ধে স্বজনপ্রীতি, অর্থ-আত্মসাৎসহ নানা অভিযোগ তোলে। যার শেষ পরিণতিতে তাকে জীবন দিতে হয়। একই রকম ঘটনার শিকার হন হযরত ওসমান (রা)। হযরত ওসমান (রা)-এর বিরুদ্ধে নানা প্রকার অভিযোগ আনা হয়। সেগুলোর মধ্যে আরব বেদুইন ও অনারব মুসলমানগণ স্বজনপ্রীতির অভিযোগ আনেন। এছাড়া কুরআন শরিফ দন্ধীকরণের অভিযোগ, বায়তুল মালের আত্মসাৎ করে নিজের আত্মীয়-স্বজনকে দান করা এবং সরকারি চারণভূমি নিজস্ব কাজে ব্যবহার করা প্রভৃতি অভিযোগের ভিত্তিতে সাম্রাজ্যের অনেক স্থান থেকে বিদ্রোহীরা মদিনায় উপস্থিত হয়ে খলিফা ওসমান (রা)-এর বাসগৃহ অবরোধ করে এবং কুরআন পাঠরত অবস্থায় ৬৫৬ খ্রিষ্টাব্দে খলিফাকে হত্যা করে। তাই বলা যায়, উদ্দীপকের চেয়ারম্যানের সাথে আমার পঠিত কলিফা ওসমান (রা) এর মিল পাই।"
        },
        {
          "label": "ঘ",
          "question": "তোমার পঠিত খলিফার বিরুদ্ধে আনীত অভিযোগগুলোর যথার্থতা বিচার করো।",
          "explanation": "আমার পঠিত খলিফা তথা হযরত ওসমান (রা) এর বিরুদ্ধে আনীত অভিযোগগুলো ভিত্তিহীন, অযৌক্তিক ও উদ্দেশ্যপ্রণোদিত। হযরত ওসমান (রা)-এর বিরুদ্ধে আরব বেদুইন ও অনারব মুসলমানেরা অনেকগুলো অভিযোগ উত্থাপন করে। এর উল্লেখযোগ্য অভিযোগছিল- স্বজনপ্রীতি, কুরআন শরিফ দন্ধীকরণ, বায়তুল মালের অর্থ আত্মসাৎ, সরকারি চারণভূমির অপব্যবহার, আবু-জর গিফারীকে নির্বাসন আবদুল্লাহ বিন মাসউদের ভাতা স্থগিত ইত্যাদি। ও খলিফা ওসমানের বিরুদ্ধে আনীত অভিযোগগুলো নিরপেক্ষভাবে বিশ্লেষণ করলে নিঃসন্দেহে সেগুলো ভিত্তিহীন, অযৌক্তিক, কল্পনাপ্রসূত ও উদ্দেশ্যপ্রণোদিত বলে মনে হয়। যেমন- তিনি আত্মীয়স্বজনদের প্রতি কিছুটা দুর্বল থাকলেও কোনো অনুপযুক্ত আত্মীয়কে কোনো গুরুত্বপূর্ণ পদে নিয়োগ দান করেননি। পরিস্থিতির কারণে তিনি গভর্নর পরিবর্তন করলেও সকল গভর্নর তার আত্মীয় ছিল না। কুরআন শরিফে উচ্চারণগত সমস্যা দূর করার জন্যই পদক্ষেপ নিয়েছিলেন এবং ত্রুটিপূর্ণ ও অসঙ্গতিপূর্ণ কপিগুলো পুড়িয়ে ফেলেছিলেন। বায়তুল মালের অর্থ আত্মসাৎ তো দূরের কথা বরং তিনি নিজের সম্পদ ইসলামের জন্য অকাতরে দান করেছেন। সরকারি চারণভূমি রাষ্ট্রীয় পশুপালনের জন্য ব্যবহার করেছিলেন এবং এক্ষেত্রে তিনি তার আগের দুইজন খলিফাকে অনুসরণ করেছিলেন। রাষ্ট্রের শান্তি ও নিরাপত্তা বিধানের জন্য তিনি আবুজর গিফারীকে নির্বাসন দিয়েছিলেন। শান্তিপ্রিয় ও ন্যায়পরায়ণ খলিফা ওসমান (রা) অভিযোগগুলোর সত্যতা বিচারের জন্য প্রাদেশিক শাসনকর্তাদের সাথে বৈঠক করেন। তার বিরুদ্ধে উত্থাপিত অভিযোগের বিরুদ্ধে যুক্তি দিয়ে তা সমাধানের চেষ্টা করেন। তবুও তা বিশৃঙ্খলা থামাতে এবং নিজেকে হত্যাকান্ডের হাত থেকে বাঁচাতে ব্যর্থ হন। পরিশেষে বলা যায়, হযরত ওসমান (রা)-এর বিরুদ্ধে আনীত অভিযোগগুলো নিরপেক্ষভাবে বিশ্লেষণ করলে এগুলোকে ভিত্তিহীন, অযৌক্তিক, কল্পনাপ্রসূত ও উদ্দেশ্যপ্রণোদিত মনে হয়।"
        }
      ]
    },
    {
      "number": "6",
      "uddipok": "উমাইয়া খিলাফতের প্রতিষ্ঠাতা শাসকের ছেলে ইমন মাত্র তিন বছর রাজত্ব করার সুযোগ পেয়েছিলেন। এ তিন বছরে তিনি কোনো কাজে তার বাবার ন্যায় যোগ্যতার পরিচয় দিতে পারেননি বরং ইসলামের ইতিহাসে একটি কলঙ্কজনক অধ্যায়ের সংযোজন করেছেন। ফলে তার শাসনতো বটেই তার বংশের শাসনও ধ্বংসের আশঙ্কায় পড়ে যায়।",
      "tag": "GCPSC 23",
      "sub_questions": [
        {
          "label": "ক",
          "question": "উমাইয়া খিলাফত কত খ্রিষ্টাব্দে প্রতিষ্ঠিত হয়েছিল?",
          "explanation": "৬৬১ খ্রিস্টাব্দে উমাইয়া খিলাফত প্রতিষ্ঠিত হয়েছিল।"
        },
        {
          "label": "খ",
          "question": "কারবালার যুদ্ধ ব্যাখ্যা করো।",
          "explanation": "৬৮০ খ্রিষ্টাব্দে প্রথম ইয়াজিদ ও মহানবি (স)-এর দৌহিত্র ইমাম হুসাইনের মধ্যে যে যুদ্ধ সংঘটিত হয় তাই ইতিহাসে কারবালার যুদ্ধ নামে পরিচিত। ৬৮০ খ্রিষ্টাব্দের ১০ মহররম কারবালার প্রান্তরে উভয় বাহিনীর মধ্যে অসম যুদ্ধ সংঘটিত হয়। ইমাম হুসাইনের বাহিনীতে মাত্র ৭২ জন যুদ্ধক্ষম ব্যক্তি ছিলেন। অন্যদিকে ইয়াজিদের বাহিনীতে সৈন্য সংখ্যা ছিল পাঁচ হাজারেরও বেশি। যুদ্ধে কাশিম প্রথম শাহাদাত বরণ করেন। শিশুপুত্র আলী আসগরের জন্য ফোরাত নদীর কুলে পানির জন্য অগ্রসর হলে একটি তীর আসগরের বুকে লেগে মারা যান। এরপর হুসাইন বীর বিক্রমে যুদ্ধ করে মারা যান। নিষ্ঠুর সীমার অর্ধমৃত হুসাইনের ঘাড়ের ওপর তরবারি চালিয়ে মস্তক বিচ্ছিন্ন করে। কারবালাতেই হুসাইনের দেহ সমাহিত করা হয়।"
        },
        {
          "label": "গ",
          "question": "উদ্দীপকের ইমনের সাথে তোমার পঠিত কোন উমাইয়া খলিফার মিল রয়েছে তা আলোচনা করো।",
          "explanation": "উদ্দীপকের ইমনের সাথে আমার পঠিত উমাইয়া খলিফা ইয়াজিদের মিল রয়েছে। ইয়াজিদ উমাইয়া বংশের প্রতিষ্ঠাতা খলিফা মুয়াবিয়ার পুত্র। ৬৮০ খ্রিষ্টাব্দে মুয়াবিয়া ইন্তেকাল করলে ইয়াজিদ নিজেকে খলিফা ঘোষণা করেন। তিনি ৬৮০-৬৮৩ পর্যন্ত মোট তিন বছর উমাইয়া বংশ শাসন করেন। উদ্দীপকেও এ ঘটনার প্রতিফলন লক্ষ্য করা যায়। উদ্দীপকে বলা হয়েছে, উমাইয়া শাসকের প্রতিষ্ঠাতা শাসকের ছেলে ইমন মাত্র তিন বছর রাজত্ব করেন। এ তিন বছরে তিনি কোনো কাজে পিতার ন্যায় যোগ্যতার পরিচয় দিতে পারেননি বরং ইসলামের ইতিহাসে একটি কলঙ্কজনক অধ্যায়ের সংযোজন করেন। একই রকম ঘটনা লক্ষ্য করা যায় উমাইয়া খলিফা ইয়াজিদের ক্ষেত্রে। উমাইয়া বংশের প্রতিষ্ঠাতা খলিফা মুয়াবিয়া তার মৃত্যুর পূর্বে পুত্র ইয়াজিদকে পরবর্তী উত্তরাধিকারী মনোনীত করে যান। ইয়াজিদ ৬৮০ খ্রিস্টাব্দ থেকে ৬৮৩ পর্যন্ত মোট তিন বছর উমাইয়া বংশের রাজত্ব করেন। তিনি তার পিতার মতো দক্ষ ও যোগ্য শাসক ছিলেন না। তার শাসনামলে উল্লেখযোগ্য কোনো শাসন-সংস্কারও সাধন করেননি। তবে তিনি কারবালা নামক যুদ্ধে হযরত মুহাম্মদ (স)-এর প্রিয়তম দৌহিত্র ইমাম হুসাইনকে হত্যা করে ইসলাম তথা বিশ্বের ইতিহাসে একটি কলঙ্কজনক অধ্যায়ের সংযোজন করেন। সুতরাং বলা যায়, উদ্দীপকের ইমন হচ্ছেন উমাইয়া খলিফা ইয়াজিদেরই প্রতিচ্ছবি।"
        },
        {
          "label": "ঘ",
          "question": "উদ্দীপকের ইমনের চেয়ে ইয়াজিদের শাসনামল ছিল আরও ভয়াবহ মূল্যায়ন করো।",
          "explanation": "উদ্দীপকের ইমনের চেয়ে ইয়জিদের শাসনামল ছিল আরও ভয়াবহ বক্তব্যটি যথার্থ। উমাইয়া খিলাফতের দ্বিতীয় খলিফা ইয়াজিদ হারেম প্রথা প্রবর্তন, মদপান, ব্যভিচার, ধর্মপ্রাণ মুসলমানদের ধর্মীয় অনুভূতিতে আঘাত হানে। তার শাসনামলে উমাইয়া ও হাশেমি মাথাচাড়া দিয়ে ওঠে। ইতিহাসের অন্যতম কলঙ্কজনক অধ্যায় কারবালার হত্যাকান্ড সংঘটিত হয়। যা উদ্দীপকের বর্ণনায় প্রতিফলিত হয়নি। উদ্দীপকে বলা হয়েছে, উমাইয়া খলিফা ইমন মাত্র তিন বছর রাজত্ব করেছিলেন এবং তিনি যোগ্য শাসক ছিলেন না। তার শাসনামলে একটি কলঙ্কজনক অধ্যায়ের সংযোজন করেছেন এবং তার বংশের পতনের জন্য তিনি অনেকাংশে দায়ী। উমাইয়া খলিফা ইয়াজিদের কর্মকান্ড ছিল আরও বিস্তৃত। কেননা, উমাইয়া খলিফা ইয়াজিদদের শাসনামলে উমাইয়া হাশেমি দ্বন্দ্ব চরম আকার ধারণ করে। ইয়াজিদ ৬৮৩ খ্রিস্টাব্দের ২৪ সেপ্টেম্বর হুসাইন বিন নুবাইরের নেতৃত্বে মক্কা অবরোধ করে পবিত্র কাবা ও অন্যান্য ধর্মীয় স্থাপনার অনেক ক্ষতি সাধন করেন। তিনি কাবা গৃহে অগ্নি সংযোজন করেন এবং পবিত্র কৃষ্ণ পাথর ত্রিখণ্ডিত হয়। ইয়াজিদ পবিত্র মদিনা নগরীরও চরম ক্ষতি সাধন করেন। ইয়াজিদের শাসনামলের ভয়াবহতার চরম দৃষ্টান্ত কারবালার হত্যাকাণ্ড। ইয়াজিদের দ্বারা ইমাম হুসাইনের হত্যাকাণ্ড সংঘটিত হওয়ায় মক্কা মদিনায় বিদ্রোহের সৃষ্টি হয়। এর ফলে শিয়া ও পারস্য জাতীয়তাবাদের উন্মেষ ঘটে এবং উমাইয়াদের পতনের বীজ রোপিত হয়। পরিশেষে বলা যায়, উদ্দীপকের ইমনের চেয়ে উমাইয়া খলিফা ইয়াজিদের শাসনামলে ভয়াবহতার দিক থেকে বিস্তৃত ছিল।"
        }
      ]
    },
    {
      "number": "7",
      "uddipok": "বাদশা নাসিরউদ্দিন বিশাল সাম্রাজ্যের অধিপতি হওয়া সত্ত্বেও সহজ, সরল ও অনাড়ম্বর জীবনযাপন করতেন। তার কোনো দাস-দাসী ছিল না। তিনি ব্যক্তিগত ও সাংসারিক প্রয়োজনে সরকারি কোষাগার থেকে কোনো অর্থ খরচ করতেন না। কুরআন শরিফ নকল ও টুপি সেলাই করে তিনি জীবিকা নির্বাহ করতেন। তিনি খুলাফায়ে রাশেদিনের আদর্শ ও ইসলামি মূল্যবোধে বিশ্বাসী ছিলেন। প্রশাসনিক কাজের চেয়ে তিনি ধর্মীয় কার্যাবলিকে অধিক গুরুত্ব দিতেন।",
      "tag": "GCPSC 23",
      "sub_questions": [
        {
          "label": "ক",
          "question": "উমাইয়া খিলাফতের রাজধানী কোথায় ছিল?",
          "explanation": "উমাইয়া খিলাফতের রাজধানী ছিল দামেস্কে।"
        },
        {
          "label": "খ",
          "question": "কুব্বাতুস সাখরা কী? ব্যাখ্যা করো।",
          "explanation": "৬৯১ খ্রিষ্টাব্দে উমাইয়া খলিফা আবদুল মালিকের জেরুজালেমে নির্মিত অষ্টকোণাকৃতির স্মৃতিস্তম্ভটিই 'কুব্বাতুস সাখরা' বা (Dome of the Rock) নামে পরিচিত। হজযাত্রীদের মক্কায় গমন থেকে বিরত রাখা এবং জেরুজালেমের প্রতি আকৃষ্ট করার জন্যই 'কুব্বাতুস সাখরা' নির্মাণ করা হয়। আব্দুল্লাহ ইবনে জুবায়ের মক্কা ও মদিনায় আধিপত্য বিস্তার করে নিজেকে খলিফা হিসেবে ঘোষণা করেন। তার বিদ্রোহ দমন, জেরুজালেমের প্রতি মানুষকে আকৃষ্ট করা এবং মক্কা-মদিনার অধিবাসীদের হতাশ করার জন্য খলিফা আবদুল মালিক এটি নির্মাণ করেন। মহানবি (স) যে পাথরের ওপর পদচিহ্ন রেখে মিরাজ গমন করেন সে পাথরকে কেন্দ্র করে 'Dome of the Rock' নির্মাণ করা হয়।"
        },
        {
          "label": "গ",
          "question": "উদ্দীপকে উল্লেখিত বাদশাহ নাসিরউদ্দিনের সাথে উমাইয়া খিলাফতের কোন খলিফার সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লেখিত বাদশাহ নাসিরউদ্দিনের সাথে উমাইয়া খলিফা ওমর বিন আবদুল আজিজের মিল রয়েছে। উমাইয়া খলিফাদের রাজত্বকালে দেশজুড়ে ক্ষমতা নিয়ে সংঘর্ষ, বিশ্বাসঘাতকতা, ষড়যন্ত্র ও নিষ্ঠুরতা চলছিল। তবে দ্বিতীয় ওমর হিসেবে পরিচিত খলিফা ওমর বিন আবদুল আজিজ ছিলেন এ যুগের ব্যতিক্রমধর্মী একজন মহান 'শাসক। উদ্দীপকের বাদশা নাসিরউদ্দিনের মধ্যে তারই চারিত্রিক বৈশিষ্ট্য ও কর্মের প্রতিচ্ছবি দেখা যায়। উদ্দীপকের বাদশা নাসিরউদ্দিন চারিত্রিক দিক দিয়ে ছিলেন সরল, অনাড়ম্বর, ধর্মানুরাগী ও কর্তব্যপরায়ণ। এ ধরনের বৈশিষ্ট্য খলিফা ওমর বিন আবদুল আজিজের ক্ষেত্রেও দেখা যায়। তিনি ছিলেন একজন অনাড়ম্বর, ধর্মানুরাগী, কর্তব্যপরায়ণ ও প্রজাবৎসল খলিফা। খুলাফায়ে রাশেদিনের আদর্শ ও ইসলামি মূল্যবোধে বিশ্বাসী ছিলেন তিনি। খলিফা ওমর বিন আবদুল আজিজ অত্যন্ত সহজ-সরল সাধারণ জীবনযাপন করতেন। তিনি প্রথম ওমরের মতো তালিযুক্ত কাপড় পরিধান করতেন। বিশাল সাম্রাজ্যের খলিফা হয়েও তিনি নিজের ও পরিবারের জীবিকা নির্বাহের জন্য মাত্র দুই দিরহাম অর্থ বায়তুল মাল থেকে গ্রহণ করতেন। তিনি বিশ্বাস করতেন, বায়তুল মাল প্রজাদের সম্পদ। খলিফা শুধু এর রক্ষক। ভোগবিলাসী, আড়ম্বরপ্রিয়, ক্ষমতালোভী, মদ্যপায়ী উমাইয়া খলিফাদের মধ্যে তিনি ছিলেন বিশাল ব্যতিক্রম। সততা, নিরপেক্ষতা, সরলতা ও পবিত্রতার মূর্ত প্রতীক। খলিফা দ্বিতীয় ওমর কুরআন ও হাদিসের বিধান অনুসারে জীবনযাপন ও শাসনকাজ পরিচালনা করতেন ধর্মের ক্ষেত্রে নিরপেক্ষতা তার চরিত্রের অন্যতম শ্রেষ্ঠ বৈশিষ্ট্য ছিল। তিনি ছিলেন অত্যন্ত ধর্মভীরু। খিলাফতের ইতিহাসের মধ্যে বিরল ধর্মভীরুতা ও চারিত্রিক নিষ্কলুষতার জন্য তাকে 'উমাইয়া সাধু' (Ummaya Saint) এবং 'পঞ্চম ধর্মপ্রাণ খলিফা' বলা হয়। সুতরাং বলা যায়, বাদশাহ নাসিরউদ্দিনের সাথে উমাইয়া খলিফা ওমর বিন আবদুল আজিজের চারিত্রিক বৈশিষ্ট্যের অনেক মিল রয়েছে।"
        },
        {
          "label": "ঘ",
          "question": "তুমি কি মনে কর, উক্ত শাসকের নীতিসমূহ উমাইয়া বংশের পতনের জন্য দায়ী ছিল? উত্তরের সপক্ষে যুক্তি দাও।",
          "explanation": "উক্ত খলিফার অর্থাৎ খলিফা ওমর বিন আবদুল আজিজের নীতি অর্থাৎ শাসন সংস্কার উমাইয়া বংশের পতনের জন্য দায়ী ছিল বলে আমি মনে করি না। খলিফা ওমর বিন আবদুল আজিজের শাসন সংস্কার উমাইয়া খিলাফতের ভিত্তিকে দুর্বল করে দিয়েছিল। তবে এ বংশের পতনের জন্য তার গৃহীত নীতি সম্পূর্ণরূপে দায়ী ছিল না। নিরপেক্ষ দৃষ্টিভঙ্গি নিয়ে ওমর বিন আবদুল আজিজের শাসনকালের প্রতিটি দিক বিবেচনা করলে উমাইয়া বংশের পতনের জন্য তাকে দায়ী করা যায় না। তার উদার ও সাম্যের নীতির ফলে উমাইয়া বংশের প্রতি কেউ শত্রুভাবাপন্নও ছিল না। দ্বিতীয় ওমর নামে খ্যাত ওমর বিন আবদুল আজিজ তার শাসনামলে উমাইয়া, হাশেমি, আরব-অনারব, হিমারীয়-মুদারীয় দ্বন্দ্ব নিরসন করার চেষ্টা করেন। এতে তিনি অনেকাংশে সফল হন। দীর্ঘদিনের রক্তপাত, ষড়যন্ত্র এবং বিশ্বাসঘাতকতার বিভীষিকার মধ্যে তার শাসনকাল উপশমের ভূমিকা পালন করেছে। উমাইয়া খিলাফতের পতনের দায় তার ওপর আরোপিত হওয়া একেবারেই ঠিক নয়। বরং ওমরের তিরোধানের পর তার নীতি অব্যাহত রাখা হলে আলি ও আব্বাসি বংশীয়রা সহজে ক্ষুব্ধ হতো না। তাদের আন্দোলনের জন্য দায়ী পরবর্তী দুর্বল শাসকেরা, খলিফা ওমর বিন আবদুল আজিজ নন। তার মৃত্যুর পর আরব সমাজে নতুন করে অতীতের অসাম্য ও ভেদাভেদ নীতি মাথাচাড়া দেওয়ায় উমাইয়াবিরোধী আন্দোলন জোরদার হয়। এর পরিণতিতেই উমাইয়াদের পতন ঘটে। উপরের আলোচনায় প্রমাণিত হয় যে, উমাইয়া বংশের পতনের পেছনে ওমর বিন আবদুল আজিজের শাসন সংস্কার দায়ী ছিল না। তবে তার শাসন সংস্কার উমাইয়া শাসনের ভিত্তিকে কিছুটা দুর্বল করে দিয়েছিল। তবে এ বংশের চূড়ান্ত পতন ঘনিয়ে এনেছিলেন তার পরবর্তী অযোগ্য শাসকেরা।"
        }
      ]
    },
    {
      "number": "8",
      "uddipok": "উত্থান-পতন জগতের চিরাচরিত নিয়ম। খলিফা মুয়াবিয়া ইবনে আবু সুফিয়ানের মাধ্যমে যে খিলাফতের সৃষ্টি হয়েছিল তা ৯০ বছর পর খলিফা দ্বিতীয় মারওয়ানের পরাজয়ের মধ্য দিয়ে পতনের মুখ দেখে।",
      "tag": "GCPSC 23",
      "sub_questions": [
        {
          "label": "ক",
          "question": "দ্বিতীয় জাবের যুদ্ধ কার শাসনামলে সংঘটিত হয়েছিল?",
          "explanation": "উমাইয়া খলিফা দ্বিতীয় মারওয়ানের শানামলে দ্বিতীয় জাবের যুদ্ধ সংঘটিত হয়েছিল।"
        },
        {
          "label": "খ",
          "question": "রাজেন্দ্র (Father of Kings) বলতে কী বোঝ?",
          "explanation": "উমাইয়া খলিফা আবদুল মালিকের চারজন পুত্র তার মৃত্যু পরবর্তী সময়ে উমাইয়া খলিফা নির্বাচিত হওয়ায় আবদুল মালিক রাজেন্দ্র বা Father of kings নামে পরিচিত ছিলেন। ৬৮৫ খ্রিস্টাব্দে আবদুল মালিক উমাইয়া সিংহাসনে আরোহণ করেন। ৭০৫ খ্রিষ্টাব্দে তিনি মৃত্যুবরণ করেন। তার মৃত্যুর পর পুত্র ওয়ালিদ (৭০৫-১৫ খ্রি.), সুলায়মান (৭১৫-১৭ খ্রি.), দ্বিতীয় ইয়াজিদ (৭২০-২৪ খ্রি.) এবং হিশাম (৭২৪-৪৩ খ্রি.) পর্যন্ত উমাইয়া সিংহাসনে আরোহণ করেন। এজন্য আবদুল মালিককে বা রাজেন্দ্র বা Father of kings বলা হয়।"
        },
        {
          "label": "গ",
          "question": "উদ্দীপকে কোন শাসনামলের কথা বলা হয়েছে তা আলোচনা করো।",
          "explanation": "উদ্দীপকে মুয়াবিয়া কর্তৃক প্রতিষ্ঠিত উমাইয়া শাসনামলের কথা বলা হয়েছে। ৬৬১ খ্রিষ্টাব্দে উমাইয়া খিলাফত প্রতিষ্ঠা ইসলামের ইতিহাসে একটি গুরুত্বপূর্ণ ঘটনা। হযরত আলি (রা)-এর শাহাদাত বরণের পর আমির মুয়াবিয়া রাজতন্ত্রভিত্তিক এই উমাইয়া বংশ প্রতিষ্ঠা করেন। এই রাজবংশটি ৭৫০ খ্রিষ্টাব্দ পর্যন্ত টিকে ছিল। উদ্দীপকে এ দিকটি ফুটে উঠেছে। উদ্দীপকে বলা হয়েছে, খলিফা মুয়াবিয়া ইবনে আবু সুফিয়ানের মাধ্যমে যে খিলাফতের সৃষ্টি হয়েছিল তা ৯০ বছর পর দ্বিতীয় মারওয়ানের পরাজয়ের মধ্য দিয়ে পতনের মুখ দেখে। একই রকম ঘটনা লক্ষ্য করা যায় উমাইয়া শানামলের ক্ষেত্রে। মুয়াবিয়া ছিলেন কুরাইশদের উমাইয়া শাখার নেতা আবু সুফিয়ানের পুত্র। ইসলামের চতুর্থ খলিফা হযরত আলি (রা)-এর মৃত্যুর পর আমির মুয়াবিয়া উমাইয়া রাজবংশ প্রতিষ্ঠা করেন। মুয়াবিয়ার উমাইয়া খিলাফতের ফলে মুসলমানদের রাজনৈতিক, সামাজিক ও সাংস্কৃতিক ক্ষেত্রে নতুন ভাবধারা ও রীতিনীতির উদ্ভব হয়। উমাইয়া খলিফাদের রাজত্বকালে মুসলিম সাম্রাজ্য, এশিয়া, আফ্রিকা ও ইউরোপব্যাপী বিস্তার লাভ করে। তবে এক পর্যায়ে অযোগ্য শাসকদের কর্মকাণ্ডে উমাইয়া বংশের ভিত দুর্বল হয়ে পড়ে। শেষ পর্যন্ত নানা বাধা-বিপত্তির মুখে ৭৫০ খ্রিস্টাব্দে জাবের যুদ্ধে আব্বাসি শক্তির কাছে এ বংশের চূড়ান্ত পতন হয়। এ রাজবংশের ১৪ জন শাসক মোট ৯০ বছর শাসন করেন। সুতরাং দেখা যায়, উদ্দীপকটি উমাইয়া শাসনামলের সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের আলোকে প্রাপ্ত সেই খিলাফতের পতনের কারণগুলো পর্যালোচনা করো।",
          "explanation": "উমাইয়া খিলাফতের পতনের কারণগুলো অত্যন্ত তাৎপর্যপূর্ণ। উমাইয়ারা ৯০ বছর এ রাজবংশ শাসন করার পর ৭৫০ খ্রিস্টাব্দে আব্বাসি আন্দোলনের মাধ্যমে এ খিলাফতের চূড়ান্ত পতন ঘটলেও এর পেছনে একাধিক কারণ রয়েছে। যেমন- প্রথমত, প্রাকৃতিক নিয়মেই একটি রাজবংশের উত্থান, বিকাশ ও পতন এ তিনটি কাল অতিক্রম করতে হয়। উমাইয়া রাজবংশের ক্ষেত্রেও তাই ঘটেছে। দ্বিতীয়ত, সুষ্ঠু উত্তরাধিকারনীতির অভাবে উমাইয়া খিলাফত পতন এর ত্বরান্বিত হয়। তৃতীয়ত, উমাইয়া খলিফাদের অযোগ্যতা, বিলাসিতা ও খলিফাদের অনৈতিক কর্মকাণ্ড উমাইয়া রাজবংশের পতনের অন্যতম কারণ হিসেবে বিবেচিত হয়। চতুর্থত, সেনাবাহিনী ঠিকমতো বেতন না পেয়ে বিদ্রোহ করে এবং খলিফাদের পরিবর্তে শত্রুদের সহযোগিতা করে যার ফলে বংশের পতন দ্রুততর হয়। পঞ্চমত শাসনামলে উমাইয়া হাশেমি দ্বন্দ্ব এবং শিয়া-সুন্নি দ্বন্দ্ব প্রকট আকার ধারণ করে ফলশ্রুতিতে উমাইয়া রাজবংশ পতনের দিকে ধাবিত হয়। ষষ্ঠত খারেজিদের বিদ্রোহ এবং হিমারীয় ও মুদারীয় দ্বন্দ্বও মাথাচাড়া দিয়ে ওঠে। খলিফাগণ নিজ স্বার্থসিদ্ধির অভিপ্রায়ে এ দ্বন্দ্ব ও বিরোধ দমন না করে এক পক্ষকে অপর পক্ষের বিরুদ্ধে ব্যবহারে ঘৃণ্য খেলায় মেতে ওঠেন ফলে তা সাম্রাজ্যের জন্য হুমকি হয়ে দাড়ায়। এছাড়াও জনসমর্থনের অভাব ও ধর্মবেত্তা ও বুদ্ধিজীবীমহলের বিরোধিতা এ বংশের পতনের অন্যতম কারণ। উমাইয়াদের বংশানুক্রমিক রাজবংশ প্রতিষ্ঠা, মজলিশ উস শুরার বিলুপ্তি, কারবালার হত্যাকান্ড, মক্কা মদিনায় লুটতরাজ ও অপবিত্রকরণ অনৈসলামিক জীবন যাপন সাধারণ জনগণ ও বুদ্ধিজীবীরা অপছন্দ করে এবং বিরোধিতা করে। এই অসহযোগিতা উমাইয়াদের পতন ডেকে আনে। উমাইয়া বংশের পতনে ওমর বিন আবদুল আজিজের উদার নীতিও কিছুটা দায়ী বলে মনে করেন। উমাইয়া শাসনামলে অমুসলিম প্রজারা উমাইয়া বিরোধী আন্দোলনকারীদের ইন্ধন জোগায় বলে ঐতিহাসিকেরা মনে করে। পরিশেষে বলা যায়, জাবের যুদ্ধের মাধ্যমে ৭৫০ খ্রিষ্টাব্দে উমাইয়াদের চূড়ান্ত পতন ঘটে।"
        }
      ]
    },
    {
      "number": "9",
      "uddipok": "জোটের নেতা ফটিক এক যুদ্ধে প্রতিপক্ষ উমাইয়া শাসককে পরাজিত করে নিজ বংশের প্রথম শাসক হিসেবে ক্ষমতায় অধিষ্ঠিত হন। উমাইয়া বংশের শাসনের যেন পুনরাবৃত্তি না ঘটে সেইজন্য তিনি সেই বংশের লোকদের অকাতরে হত্যা করেন। বিপুল পরিমাণ রক্ত ঝরিয়েছিলেন বলে তাকে এক বিশেষ নামে ডাকা হতো।",
      "tag": "GCPSC 23",
      "sub_questions": [
        {
          "label": "ক",
          "question": "আব্বাসি খিলাফতের প্রথম খলিফার নাম কী?",
          "explanation": "আব্বাসি খিলাফতের প্রথম খলিফার নাম আবুল আব্বাস আস সাফফাহ।"
        },
        {
          "label": "খ",
          "question": "আস সাফফাহ বলতে কী বোঝ?",
          "explanation": "আস সাফফাহ বলতে নৃশংসতা ও রক্ত লোলুপতাকে বোঝায়। আব্বাসি শাসনকে শঙ্কামুক্ত করতে আবুল আব্বাস ক্ষমতায় আরোহণ করে উমাইয়া নিধন নীতি গ্রহণ করেন। ৭৫০ খ্রিষ্টাব্দের ২৫ জুন তিনি ফিলিস্তিনের আবু ফ্রুট্রস নামক স্থানে উমাইয়া বংশের ৮০ জন লোককে আমন্ত্রণ জানিয়ে নিষ্ঠুরভাবে হত্যা করেন। বসরাতেও তিনি এরূপ হত্যাযজ্ঞ চালান। তার আদেশে উমাইয়াদের মৃতদেহ কবর থেকে উঠিয়ে হাড়গুলো ভস্মীভূত করে বায়ুতে ছড়িয়ে দেওয়া হয়। এ নৃশংস চারিত্রিক বৈশিষ্ট্যের জন্য তাকে আস-সাফফাহ উপাধি দেওয়া হয়।"
        },
        {
          "label": "গ",
          "question": "উদ্দীপকে কোন বংশ প্রতিষ্ঠার দেখা মেলে তা আলোচনা করো ।",
          "explanation": "উদ্দীপকে আব্বাসি বংশ প্রতিষ্ঠার দেখা মেলে। উমাইয়া খিলাফতের ধ্বংসস্তূপের ওপর আব্বাসি খিলাফতের উত্থান ইসলামের ইতিহাসে ইতিহাসের উল্লেখযোগ্য ঘটনা। ৭৫০ খ্রিষ্টাব্দে জাবের যুদ্ধে শেষ উমাইয়া খলিফা দ্বিতীয় মারওয়ানকে পরাজিত করে আবুল আব্বাস আস সাফফাহ এই আব্বাসি রাজবংশ প্রতিষ্ঠা করেন। উদ্দীপকেও এ দিকটির প্রতিফলন ঘটেছে। উদ্দীপকে বলা হয়েছে, জোটের নেতা ফটিক এক যুদ্ধে প্রতিপক্ষ উমাইয়া শাসককে পরাজিত করে একটি বংশ প্রতিষ্ঠা করেন। উমাইয়া বংশের শাসনের যেন পুনরাবৃত্তি না ঘটে সেই জন্য তিনি সেই বংশের লোকদের অকতারে হত্যা করেন। এ জন্য তাকে এক বিশেষ নামে ডাকা হতো। অনুরূপভাবে আব্বাসি আন্দোলনের মাধ্যমে আবু মুসলিম খোরাসানির সহায়তায় আবুল আব্বাস ৭৫০ খ্রিষ্টাব্দে জাবের যুদ্ধে শেষ উমাইয়া খলিফা দ্বিতীয় মারওয়ানকে পরাজিত করে আব্বাসি বংশের প্রতিষ্ঠা করেন। তিনি আব্বাসি বংশের প্রথম শাসক ছিলেন। তিনি উমাইয়াদের চির প্রতিদ্বন্দ্বী মনে করতেন। এ জন্য উমাইয়া' গোত্রের ৮০ জন লোককে সমঝোতার নামে একটি ভোজ সভা আহ্বান করে সবাইকে নিষ্ঠুরভাবে হত্যা করেন। শুধু তাই নয়, আবুল আব্বাসের নির্দেশে মৃতদের কবর থেকে উঠিয়ে হাড়গুলো পুড়িয়ে ছাই করা হয়। আবুল আব্বাস এরূপ নিষ্ঠুর ও রক্তলোলুপতার জন্য তাকে আস সাফফাহ বা রক্তপিপাসু নামে আখ্যায়িত করা হয়। সুতরাং বলা যায়, উদ্দীপকে আব্বাসি রাজবংশ প্রতিষ্ঠার দেখা মেলে।"
        },
        {
          "label": "ঘ",
          "question": "একটি বংশের প্রতিষ্ঠাতা হিসেবে তার কৃতিত্ব বিচার করো।",
          "explanation": "উক্ত শাসক অর্থাৎ আবুল আব্বাস আস-সাফফাহ উজ্জ্বল ও দীপ্তিমান কৃতিত্বের অধিকারী। আবুল আব্বাস ক্ষমতালাভ করে উমাইয়াসহ সব বিদ্রোহী মনোভাবাপন্নদের প্রতি কঠোর অবস্থান নেন। তিনি সকল বিদ্রোহ দমনের পর সাম্রাজ্যের সুষ্ঠু শাসন পরিচালনার জন্য প্রাদেশিক শাসনব্যবস্থা পুনর্গঠন করেন। ফলে তার প্রতিষ্ঠিত আব্বাসি বংশ সুদীর্ঘকাল শাসনকার্য পরিচালনা করে। উদ্দীপকের শাসক মূলত আব্বাসি খলিফা আবুল আব্বাসের প্রতিচ্ছবি। আবুল আব্বাস ক্ষমতারোহণ করেই বিদ্রোহীদের সমুচিত শিক্ষা দেন। এই ধারায় ইরাকে উমাইয়া রাজপ্রতিনিধি ইয়াজিদ ইবনে হুবাইয়া ক্ষমতা আঁকড়ে থাকলে আস-সাফ্ফাহ সেনাপতি হাসান বিন কাহতাবা এবং ভ্রাতা আবু জাফরকে প্রেরণ করে আবু মুসলিমের পরামর্শে তাকে হত্যা করা হয়। প্রাথমিক বাধা-বিপত্তি এবং বিদ্রোহের মূলোৎপাটনের পর আস- সাফাহ প্রাদেশিক শাসন ব্যবস্থা পুনর্গঠন করেন। খালিদ বার্মাকিকে তিনি অর্থ মন্ত্রণালয়ের দায়িত্ব দেন। আবু সালমা আল খাল্লাল যিনি আস সাফ্ফাহকে খলিফা বলে ঘোষণা করতে বিশেষ সহায়তা করেছেন তাকে উজির পদে নিযুক্ত করা হয়। সম্ভবত তিনি বিশ্বস্ত উপদেষ্টার দায়িত্বও পালন করতেন। এছাড়াও তিনি তার ভাই আবু জাফরকে ইরাক, আর্মেনিয়া ও আজারবাইজানের শাসনকর্তা নিযুক্ত করেন। সেনাপতি আবু মুসলিমকে তিনি খোরাসানের এবং সেনাপতি আবু আয়ুনকে মিসরের শাসনকর্তা নিয়োগ করেন। তবে তিনি সন্দেহবশত ফন্দি করে আবু সালমাকে হত্যা করে এ হত্যার দায়ভার খারেজিদের ওপর চাপিয়ে দেন। তাছাড়া তিনি নিজের বংশের নিরাপত্তার কথা চিন্তা করে কুফা থেকে আল হাশেমিয়ায় রাজধানী স্থানান্তর করেন। সেখানে তিনি 'আল হাশেমিয়া' নামে একটি দুর্গ প্রাসাদও নির্মাণ করেন। তিনি রাজধানীতে বিভিন্ন উদ্যান ও হর্মরাজি নির্মাণ করে সুসজ্জিত করেন। আব্বাসি বংশ প্রতিষ্ঠা ও এর সুদৃঢ়ীকরণে আবুল আব্বাস আস-সাফফাহের ভূমিকা বিচার করে বলা যায়, তার প্রতিষ্ঠিত রাজবংশ নতুন একটি সভ্যতার সূচনা করেছিল।"
        }
      ]
    },
    {
      "number": "10",
      "uddipok": "বাকুড়ার জমিদার রঘুনাথ দত্ত একজন প্রভাবশালী জমিদার ছিলেন। তিনি মৃত্যুর পূর্বে জমিদারির পূর্বাংশে বড় ছেলে যদুকে এবং পশ্চিমাংশে ছোট ছেলে মধুকে শাসক নিযুক্ত করেন। সেই সাথে দুই ছেলেকে মন্দিরে নিয়ে গিয়ে শপথ করালেন যে তার মৃত্যুর পর ছোট ছেলে মধু হবে জমিদার এবং মধুর মৃত্যুর পর বড় ছেলে যদু জমিদারির দায়িত্ব গ্রহণ করবেন। অতপর পিতার মৃত্যুর পর মধু হলেন জমিদার। কিন্তু তৃতীয় পক্ষের প্ররোচনায় মধুর সাথে বড় ভাই যদুর শত্রুতা সৃষ্টি হয়। পরিণামে পরবর্তীতে চরম ভ্রাতৃবিরোধের সৃষ্টি হয়।",
      "tag": "GCPSC 23",
      "sub_questions": [
        {
          "label": "ক",
          "question": "আব্বাশি বংশের প্রতিষ্ঠাতা কে ছিলেন?",
          "explanation": "আব্বাসি বংশের প্রতিষ্ঠাতা ছিলেন আবুল আব্বাস আস সাফফাহ।"
        },
        {
          "label": "খ",
          "question": "বার্মাকি বংশের পতন ঘটেছিল কেন? ব্যাখ্যা করো।",
          "explanation": "আব্বাসি খলিফা হারুন-অর-রশীদের রোষানলে পড়ে বার্মাকি পরিবারের পতন ঘটে। বার্মাকি বংশের অপরিসীম প্রভাবে তাদের প্রতি ঈর্ষাপরায়ণ লোকদের নানা সন্দেহ ও নানারকম বা নেতিবাচক কথার প্রভাবে প্রভাবিত হয়ে খলিফা হারুন তাদের প্রতি ক্ষুদ্ধ হন। হারুনের নির্দেশে জাফরের শিরশ্ছেদ, বৃদ্ধ ইয়াহিয়া, ফজল, মুসা ও মুহাম্মদকে রাক্কায় কারারুদ্ধ করা হয়। তাছাড়া তাদের সমুদয় সম্পত্তি বাজেয়াপ্ত করায় বার্মাকি বংশের পতনের দরজা খুলে যায়।"
        },
        {
          "label": "গ",
          "question": "উদ্দীপকে জমিদারি শাসনামলে ভ্রাতৃবিরোধের সাথে আব্বাসি আমলের কোন ঘটনার মিল রয়েছে তা আলোচনা করো।",
          "explanation": "উদ্দীপকের জমিদারি শাসনামলে ভ্রাতৃবিরোধের সাথে আব্বাসি আমলের খলিফা মামুন ও তার ভাই আমিনের মধ্যকার দ্বন্দ্ব ও গৃহযুদ্ধের মিল রয়েছে। আব্বাসি খলিফা হারুন-অর-রশীদ খিলাফতের উত্তরাধিকার নিয়ে যাতে দ্বন্দ্ব সৃষ্টি না হয় সে জন্য মৃত্যুর আগেই তার পুত্রদের মধ্য থেকে চারজনকে পরস্পর উত্তরাধিকারী মনোনীত করেন। কিন্তু তার এ পরিকল্পনা ব্যর্থতায় পর্যবসিত হয়। উল্টা তা আমিন ও মামুনের মধ্যে গৃহযুদ্ধ সৃষ্টিতে ভূমিকা রাখে। উদ্দীপকেও এ ঘটনার প্রতিফলন রয়েছে। উদ্দীপকে বলা হয়েছে, বাকুড়ার জমিদার রঘুনাথ দত্ত একজন প্রভাবশালী জমিদার ছিলেন। তিনি মৃত্যুর পূর্বে জমিদারি দুই পুত্রের মাঝে ভাগাভাগি করে দেন এবং মন্দিরে নিয়ে শপথ পাঠ করান। কিন্তু তৃতীয় পক্ষের প্ররোচনায় দুই ভাইয়ের মধ্যে শত্রুতা চরম ভ্রাতৃবিরোধের সৃষ্টি হয়। অনুরূপভাবে আব্বাসি খলিফা হারুন-অর-রশীদের মৃত্যুর পর তার পুত্র আল আমিন ও মামুনের মধ্যে উত্তরাধিকার দ্বন্দ্বের সূত্রপাত হয়। এই দ্বন্দ্ব ৮১২ খ্রিস্টাব্দে সশস্ত্র সংঘর্ষের রূপ ধারণ করে। এ যুদ্ধে পরাজয় নিশ্চিত জেনে আমিন মদিনা আল মনসুর দুর্গে আশ্রয় নিয়ে আত্মসমর্পনের প্রস্তাব দেন। মামুন তার ভাইয়ের প্রস্তাব মেনে নেন। কিন্তু একদল উগ্রপন্থি আমিনের মাথা কেটে তাকে হত্যা করে। এভাবে আমিন পরাজিত হন এবং বিজয়ী মামুন আব্বাসি খিলাফতের সিংহাসনে আরোহণ করেন। সুতরাং বলা যায়, উদ্দীপকের ঘটনা ও আব্বাসি খিলাফতের দুই ভাইয়ের গৃহযুদ্ধ একই ঘটানার প্রতিরূপ।"
        },
        {
          "label": "ঘ",
          "question": "উদ্দীপকের আলোকে প্রাপ্ত ভ্রাতৃদ্বন্দ্বের ফলাফল মূল্যায়ন করো।",
          "explanation": "উদ্দীপকের রঘুনাথ দত্তের ছেলে যদু ও মধুর ভ্রাতৃদ্বন্দ্বের ন্যায় হারুন-অর-রশীদের পুত্র আমিন ও মামুনের মধ্যকার গৃহযুদ্ধের ফলাফল তাৎপর্যপূর্ণ ও সুদূরপ্রসারী। আমিন ও মামুনের মধ্যকার গৃহযুদ্ধ এবং এতে আমিনের পরাজিত ও নিহত হওয়ার ঘটনা ইসলামের ইতিহাসে একক যুগান্তকারী ও তাৎপর্যপূর্ণ ঘটনা। এ যুদ্ধের ফলে-আরব প্রাধান্য তথা আরব জাতীয়তাবাদের বিলুপ্তি ঘটে এবং পারসিক প্রাধান্য বৃদ্ধি পায়। আমিন ও মামুনের ভ্রাতৃদ্বন্দ্বের সৃষ্টিকারী ও সুবিধাভোগী গোষ্ঠী ছিলো আব্বাসি আমিরগণ। উদ্দীপকেও এ দিকটির প্রতিফলন রয়েছে। উদ্দীপকে দেখা যায়, তৃতীয় পক্ষের প্ররোচনায় মধুর সাথে বড় ভাই যদুর শত্রুতা হয় এবং পরিনামে পরবর্তীতে চরম ভ্রাতৃবিরোধের সৃষ্টি হয়। অনুরূপভাবে আমিন ও মামুনের গৃহযুদ্ধের ফলে আরব প্রাধান্য তথা আরব জাতীয়তাবাদের বিলুপ্তি ঘটে এবং পারসিক প্রভাবের উত্থান ঘটে। আব্বাসি খিলাফত আবরদের কেবল ভাষা ও ইসলাম ধর্মই কেবল টিকে থাকে। প্রশাসনের সকল ক্ষেত্রে পারসিক চিন্তা ও রীতিনীতি প্রতিষ্ঠা পায়। এ দ্বন্দ্বে মামুনের বিজয় এর মধ্য দিয়ে বাগদাদ শিক্ষা সংস্কৃতির এক তীর্থকেন্দ্রে পরিণত হয়। ঐতিহাসিক পি. কে. হিট্টির মতে, \"এই ভ্রাতৃদ্বন্দ্ব নবদীক্ষিত মুসলমানদের বিশেষ করে স্বকীয় জাতীয়তাবোধ ও কৃষ্টিসম্পন্ন পারস্যবাসীর সাথে আরবীয় মুসলমানরা সংঘাতে জড়িয়ে পড়ে।\" পরিশেষে বলা যায়, উদ্দীপকের ন্যায় মামুন ও আমিনের দ্বন্দ্বের প্রভাব ছিল সুদূরপ্রসারী।"
        }
      ]
    },
    {
      "number": "11",
      "uddipok": "একাদশ শতাব্দীর শেষভাগে হতে ত্রয়োদশ শতাব্দী পর্যন্ত খ্রিষ্টান এবং মুসলমানদের মধ্যে সংঘটিত ধর্মযুদ্ধ ইসলামের ইতিহাসে একটি অধ্যায় সংযোজন করেছ। ধর্মের ডাক দিয়ে এ যুদ্ধের সূত্রপাত ঘটানো হয়েছিল। এর ফলাফল ছিল বীভৎস, ব্যাপক বিধ্বংসী এবং রক্তপাতে পরিপূর্ণ।",
      "tag": "GCPSC 23",
      "sub_questions": [
        {
          "label": "ক",
          "question": "সালাউদ্দিন কোথায় রাজধানী প্রতিষ্ঠা করেন?",
          "explanation": "সালাউদ্দিন মিসরে রাজধানী প্রতিষ্ঠা করেন।"
        },
        {
          "label": "খ",
          "question": "ক্রুসেড বলতে কী বোঝ?",
          "explanation": "ক্রুসেড বলতে মধ্যযুগে খ্রিষ্টান ও মুসলমানদের মধ্যে সংঘটিত ধর্মযুদ্ধকে বোঝায়। একাদশ থেকে ত্রয়োদশ শতাব্দী পর্যন্ত প্রায় তিনশত বছর ধরে ঈর্ষাপরায়ণ ও বিক্ষুব্ধ খ্রিষ্টান জগৎ ধর্মের ডাকে বক্ষে ক্রুস চিহ্ন ধারণ করে মুসলমানদের বিরুদ্ধে যে যুদ্ধ পরিচালনা করে, তাই ইতিহাসে ক্রুসেড নামে পরিচিত। ক্রুসেড শব্দটির অর্থ ধর্মযুদ্ধ। খ্রিষ্টানদের ধর্মীয় প্রতীক ক্রস থেকে 'ক্রুসেড' শব্দটির উৎপত্তি হয়েছে। মুসলিম এশিয়ার। বিরুদ্ধে খ্রিষ্টান ইউরোপের সীমাহীন হিংসা-বিদ্বেষ প্রকাশিত হয়েছে ক্রুসেড নামক এ ধর্মযুদ্ধের মাধ্যমে।"
        },
        {
          "label": "গ",
          "question": "উদ্দীপকে বর্ণিত তোমার পাঠ্যবইয়ের সেই ধর্মযুদ্ধের কারণ আলোচনা করো।",
          "explanation": "উদ্দীপকে বর্ণিত আমার পাঠ্যবইয়ের ক্রুসেড তথা ধর্মযুদ্ধের মূল ধর্মীয়, অর্থনৈতিক, রাজনৈতিক ও সামাজিক কারণ বিদ্যমান ছিল।. ৬৩৪ খ্রিস্টাব্দে খলিফা ওমর (রা) এর আমলে আমর ইবনে আল আস জেরুজালেম দখল করেন। এর ফলে খ্রিস্টান জগতে ব্যাপক আলোড়ন সৃষ্টি হয়। পবিত্র জেরুজালেম নগরী খ্রিস্টান, ইহুদি ও মুসলমান সকল ধর্মের কাছেই পবিত্র স্থান হিসেবে বিবেচিত হয়। সেলজুকরা খ্রিস্টানদের জেরুজালেম তীর্থযাত্রার ওপর নিষেধজ্ঞা আরোপ করে। এর ফলে ইউরোপের ধর্মপ্রাণ খ্রিষ্টানদের মধ্যে ক্ষোভের সৃষ্টি হয়। ১০ম শতাব্দীতে ভূমধ্যসাগরীয় এলাকাগুলো মুসলমানরা দখল করলে ইউরোপের খ্রিস্টানদের সাথে মুসলমানদের দ্বন্দ্ব শুরু হয়। ভৌগোলিকভাবে ইউরোপের তিন দিকের মুসলিম শক্তি কায়েম ছিল। এ 'পরিস্থিতিতে সেলজুকরা ক্ষমতায় এসে খ্রিস্টানদের বিরুদ্ধে অগ্রসর হলে ইউরোপের খ্রিষ্টানরা নিজেদের নিরাপত্তা ও অস্তিত্ব নিয়ে খুবই উদ্ভিগ্ন হয়ে পড়ে। অনেক ঐতিহাসিক মনে করেন তৎকালীন সামন্ত প্রভুরা এক অন্যের সাথে সংঘর্ষে লিপ্ত ছিল। তারা নিজেদের প্রভাব ও শক্তিবৃদ্ধির জন্য ক্রুসেডকে উৎসাহিত করেছিল। তবে ক্রুসেড এর প্রত্যক্ষ কারণ ছিল ১০৭৬ খ্রিষ্টাব্দে সেলজুকদের জেরুজালেম অধিকার করে সেখানে পবিত্র গির্জার পাশে একটি মসজিদ তৈরি করা। এর ফলে খ্রিষ্টানরা আতঙ্কিত হয়ে পড়ে এরই প্রতিক্রিয়ায় পোপ দ্বিতীয় আরবান খ্রিষ্টান ধর্ম যাজক, অভিজাত ব্যক্তিবর্গ, ও রাজদের এক ধর্মসভার আয়োজন করে মুসলমানদের হাত থেকে জেরুজালেম রক্ষার আহ্বান করে শত বছরব্যাপী মহাযুদ্ধের সূচনা ঘটায়।"
        },
        {
          "label": "ঘ",
          "question": "সংঘর্ষের ঘটনাটি ইউরোপে জ্ঞান-বিজ্ঞান ও শিক্ষা-সংস্কৃতির ওপর কীরূপ প্রভাব বিস্তার করেছিল। বিশ্লেষণ করো।",
          "explanation": "সংঘর্ষ অর্থাৎ ক্রুসেডের ঘটনাটি ইউরোপের জ্ঞান-বিজ্ঞান ও শিক্ষা- সংস্কৃতির ওপর ইতিবাচক প্রভাব বিস্তার করেছিল। ধংসাত্মক ক্রুসেডের কিছু ইতিবাচক দিক পরিলক্ষিত হয়। এ যুদ্ধের ফলে উইরোপীয় সমাজে স্বৈরতান্ত্রিক ধর্মযাজকদের প্রভাব অনেকাংশে কমে যায় এবং প্রগতির পক্ষে তা আশীবাদ হয়ে দাড়ায়। মুসলমান এবং খ্রিষ্টানদের মধ্যে দীর্ঘদিন ধরে ক্রুসেড চলার ফলে তাদের মধ্যে ভাবের আদান-প্রদান হয়েছিল। এর মধ্য দিয়ে ধর্মযুদ্ধ প্রাচ্য ও পাশ্চাত্যের মধ্যে ঘনিষ্ঠ সম্পর্ক স্থাপনে সহায়তা করেছিল। জ্ঞান-বিজ্ঞান ও শিল্প সংস্কৃতির বিকাশের ক্ষেত্রেও গুরুত্বপূর্ণ অবদান রেখেছিল। উদ্দীপকের ঘটনার ফলেই এ ইতিবাচক প্রভাব সম্ভব হয়েছে। জ্ঞান-বিজ্ঞান ও শিক্ষা সংস্কৃতির ক্ষেত্রে ক্রুসেড একটি আশীবাদ হয়ে দেখা, দেয়। তৎকালীন আরবের মুসলমানরা শিক্ষা সংস্কৃর্তি ও জ্ঞান-বিজ্ঞানে শ্রেষ্ঠত্ব, অর্জন করেছিল। ক্রুসেডের মাধ্যমে ইউরোপীয়রা তাতে প্রভাবিত হয়। এ প্রসঙ্গে বুটন ওয়েবস্টার বলেন, ক্রুসেডরা মুসলমানদের মার্জিত রুচিজ্ঞান, উন্নতর ভাবধারা, ও উদার সহানুভূতি নিয়ে স্বদেশে ফিরে যায়।\" ইউরোপের আলোড়ন তোলা রেঁনেসা বা পুনর্জাগরণ ঘটাতে ক্রুসেড যথেষ্ট সহায়তা করেছিল। পরিশেষে বলা যায়, ইউরোপের নবজাগরণে ও বিশ্বসভ্যতার অগ্রগতিতে ক্রুসেডের অবদান ছিল 'অপরিসীম।"
        }
      ]
    }
  ]
}