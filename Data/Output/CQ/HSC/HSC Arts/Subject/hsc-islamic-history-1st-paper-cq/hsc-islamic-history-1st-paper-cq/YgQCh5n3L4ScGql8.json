{
  "title": "ঢাকা, দিনাজপুর, কুমিল্লা ২০২৫",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "অথৈদের সমাজে পরিবারের গুরুত্বপূর্ণ সিদ্ধান্তসমূহ গ্রহণের ক্ষমতা নারীর জন্য সংরক্ষিত। পুরুষদের সুনির্দিষ্ট অধিকার থাকলেও তারা নিয়ন্ত্রিত হয় নারীদের দ্বারা। তারা কঠিনভাবে ধর্ম-কর্মে বিশ্বাসী। মৃত্যুর পরে যে জীবন আছে এবং সে জীবনে বেঁচে থাকা বা সুখ-শান্তিতে কাটানোর জন্য মৃতদেহের সাথে সমাধিতে তারা রসদাদি এমনকি ব্যবহার্য জিনিসপত্রও দিয়ে দিত।",
      "tag": "DB, DIN.B, CB 25",
      "sub_questions": [
        {
          "label": "ক",
          "question": "",
          "explanation": "মিসরকে পিরামিডের দেশ বলা হয়।"
        },
        {
          "label": "খ",
          "question": "",
          "explanation": "নীল নদ প্রাচীন মিসরীয় সভ্যতার বিকাশে প্রধান ভূমিকা রাখায় মিসরকে নীল নদের দান বলা হয়। কৃষিসহ দৈনন্দিন কাজে প্রাচীন মিসরীয়দের ব্যবহৃত পানির প্রধান উৎস ছিল নীল নদ। প্রতিবছর বন্যার পর নীল নদের অববাহিকা অঞ্চলে উর্বর পলিমাটির আস্তরণ পড়ত। এ পলিমিশ্রিত উর্বর জমিতে প্রচুর ফসল উৎপাদিত হতো। এছাড়া মিসরীয়দের লিখন পদ্ধতি ও পঞ্জিকা উদ্ভাবন, জ্যোতির্বিদ্যা চর্চা, নৌপরিবহন ইত্যাদি ক্ষেত্রেও নীল নদের ভূমিকা ছিল। এভাবে মিসরীয় সভ্যতার বিকাশ ও উন্নতির মূলে ছিল নীল নদ। এসব কারণে দেশটিকে নীল নদের দান বলা হয়।"
        },
        {
          "label": "গ",
          "question": "",
          "explanation": "অথৈদের পরিবারের সাথে প্রাচীন মিসরীয়দের মাতৃতান্ত্রিক পরিবারের সামঞ্জস্য রয়েছে। প্রাচীন মিসরের সমাজ ব্যবস্থা ছিল মাতৃতান্ত্রিক। এ সমাজে নারীরা সম্পত্তির অধিকারসহ নানা রকম সুবিধা ভোগ করত, যা অথৈদের পরিবারেও লক্ষ করা যায়। উদ্দীপকে বলা হয়েছে, অথৈদের সমাজে পরিবারের গুরুত্বপূর্ণ সিদ্ধান্তসমূহ গ্রহণের ক্ষমতা নারীদের জন্য সংরক্ষিত। পুরুষদের সুনির্দিষ্ট অধিকার থাকলেও তারা নারীদের দ্বারা নিয়ন্ত্রিত হয়, যা মাতৃতান্ত্রিক পরিবার ব্যবস্থাকে নির্দেশ করে। এ ধরনের বৈশিষ্ট্য মিসরীয় সভ্যতার পরিবারেও দেখা যায়। মিসরীয় সমাজের মেয়েরা উচ্চ সামাজিক মর্যাদা ভোগ করত। তারা পরিবারেও নানা ধরনের সুযোগ-সুবিধা ভোগ করত। মাতৃতান্ত্রিক সমাজ ব্যবস্থার উদাহরণ হিসেবে দেখা যায়, ফারাও প্রথম থুথমোসের মেয়ে হাটশিপুট বিশ্বের প্রথম মহিলা শাসক হিসেবে মিসরের সিংহাসনে অধিষ্ঠিত হন। সুতরাং বলা যায়, মাতৃতান্ত্রিক পরিবারই মিসরীয় পরিবারের সাথে অথৈদের পরিবারের মিল তৈরি করেছে।"
        },
        {
          "label": "ঘ",
          "question": "",
          "explanation": "উদ্দীপকে অথৈদের সমাজের মানুষের ধর্মচিন্তা প্রাচীন মিসরীয়দের ধর্মচিন্তার অনুরূপ ছিল। প্রাচীন মিসরীয়রা বিভিন্ন প্রাকৃতিক শক্তিকে দেবতা মেনে পূজা করত। তাদের মৃত্যুপরবর্তী জীবনে বিশ্বাস ছিল। তারা বিশ্বাস করত মৃত মানুষ কবরে গেলে তার দেহে আত্মা ফিরে আসে, যা অথৈদের ধর্মচিন্তার সাথে অনেকাংশে মিলে যায়। উদ্দীপকের অথৈদের সমাজের মানুষরা কঠিনভাবে ধর্মে-কর্মে বিশ্বাসী। মৃত্যুর পরে যে জীবন আছে এবং সে জীবনে-বেঁচে থাকা বা সুখ-শান্তিতে কাটানোর জন্য তারা মৃতদেহের সাথে সমাধিতে রসদাদি এমনকি ব্যবহার্য জিনিসপত্রও দিয়ে দিত। এ ধরনের বিশ্বাস মিসরীয় সভ্যতার মানুষের মধ্যেও লক্ষণীয়। মিসরের মানুষ মনে করত পৃথিবীতে তারা যে পাপ বা পুণ্য করেছে, দেবতা ওসিরিসের সামনে সেগুলোর হিসাব হবে। এরপর পুণ্যবানকে সুখময় স্থানে এবং পাপীকে অন্ধকার ঘরে নিক্ষেপ করা হবে। তাছাড়া মিসরীয়রা মৃতদেহ সমাহিত করার সময় সমাধিতে সিন্দুক ভর্তি অমূল্য গহনা, বিভিন্ন ধরনের তৈজসপত্র, মুদ্রা, দামি কাপড় প্রভৃতি দিয়ে দিত। উপরের আলোচনা থেকে বোঝা যায়, অথৈদের সমাজ ও মিসরীয় সভ্যতার সমাজ সমকালীন না হলেও এদের ধর্মীয় চিন্তা-চেতনায় অনেক মিল রয়েছে। তাই বলা যায়, অথৈদের ধর্মচিন্তা প্রাচীন মিসরীয়দের ধর্মচিন্তার অনুরূপ ছিল।"
        }
      ]
    },
    {
      "number": "2",
      "uddipok": "জাভা দ্বীপে তখন কোনো কেন্দ্রীয় শাসন ছিল না। অধিবাসীরা রক্তের সম্পর্কের ভিত্তিতে সমাজ গঠন করে বসবাস করত। নিজেদের মধ্য থেকে নেতা নির্বাচন করে তারা পরিষদে পাঠাত। আর এভাবে সমাজের প্রতিনিধিদের দ্বারা গঠিত পরিষদ দ্বীপের প্রধান শহরের শান্তি-শৃঙ্খলা দেখভাল করতেন। দ্বীপবাসীর অর্থনৈতিক অবস্থাও ভালো ছিল না। কষ্টসাধ্য কিছু পেশার বাইরে অধিবাসীদের আয়ের উৎস ছিল সীমিত। বছরের নির্দিষ্ট একটি সময়ে দ্বীপের সৌন্দর্য দর্শনে আসা বাইরের দেশের পর্যটকদের ঘিরে কিছু মানুষ ব্যবসা-বাণিজ্য করে জীবন-জীবিকা নির্বাহ করত।",
      "tag": "DB, DIN.B, CB 25",
      "sub_questions": [
        {
          "label": "ক",
          "question": "",
          "explanation": "উকাজ মেলার কবিতা প্রতিযোগিতায় সেরা হিসেবে বিবেচিত সাতটি কবিতাকে কাবাঘরের দেওয়ালে ঝুলিয়ে দেওয়া হতো, যাকে 'আস-সাবউল মুয়াল্লাকাত' বলে।"
        },
        {
          "label": "খ",
          "question": "",
          "explanation": "আরবের যেসব অধিবাসী কোনো নির্দিষ্ট স্থানে বসবাস না করে মরুভূমির এক স্থান থেকে অন্য স্থানে ঘুরেফিরে বসবাস করত তাদেরকে বেদুইন বলা হয়। আরব অধিবাসীদের অধিকাংশই স্বাধীনচেতা, বেপরোয়া ও দুর্ধর্ষ মরুবাসী বেদুইন। সমাজের শৃঙ্খলে আবদ্ধ হয়ে স্থায়ীভাবে শহরে বসবাস করার পরিবর্তে বেদুইনরা জীবনযাপনের জন্য মরুভূমির সর্বত্র ঘুরে বেড়াত। তাদের গৃহ ছিল তাঁবু, খাবার ছিল উটের মাংস, পানীয় ছিল উট ও ছাগলের দুধ এবং প্রধান জীবিকা ছিল লুটতরাজ ও শিকার। তাই বলা যায়, মরুপ্রান্তরে পশু চারণভূমির সন্ধানে অস্থায়ীভাবে বসবাসকারী আরবরাই বেদুইন নামে পরিচিত।"
        },
        {
          "label": "গ",
          "question": "",
          "explanation": "উদ্দীপকে উল্লেখিত জাভা দ্বীপের পরিষদ গঠনের সাথে প্রাক-ইসলামি মক্কার 'আল মালার' সামঞ্জস্য রয়েছে। প্রাক-ইসলামি আরবে 'আল মালা' নামে একটি রাজনৈতিক সংগঠন বা মন্ত্রণাসভা ছিল। এ পরিষদ মক্কার বিবদমান গোত্রগুলোর মধ্যে ভারসাম্য রক্ষার চেষ্টা করত। এর উদ্দেশ্য ছিল শান্তি-শৃঙ্খলা বজায় রাখা, গোত্রীয় ভারসাম্য রক্ষা করা এবং মৈত্রী ও সম্ভাব তৈরি করা, যা উদ্দীপকের জাভা দ্বীপের পরিষদের ক্ষেত্রেও দেখা যায়। জাভা দ্বীপে কোনো কেন্দ্রীয় শাসন ছিল না। অধিবাসীরা রক্তের সম্পর্কের ভিত্তিতে সমাজ গঠন করত। তারা নিজেদের মধ্য থেকে নেতা নির্বাচন করে পরিষদে পাঠাত। এভাবে সমাজের প্রতিনিধিদের দ্বারা গঠিত পরিষদ দ্বীপের প্রধান শহরের শান্তি-শৃঙ্খলা দেখভাল করত। এটি তৎকালীন মক্কার আল মালা মন্ত্রণাসভার প্রতিনিধিত্ব করে। কারণ প্রাক-ইসলামি আরবে কোনো কেন্দ্রীয় শাসন ব্যবস্থা ছিল না। এ সময় সমগ্র আরব বিভিন্ন গোত্রে বিভক্ত হয়ে গোত্রীয় শাসন ব্যবস্থা চালু করেছিল। তারা গোত্রের প্রতিনিধিদের নিয়ে আল মালা নামক মন্ত্রণাসভা গঠন করে সমাজে শান্তি-শৃঙ্খলা রক্ষার চেষ্টা করে। তবে এ পরিষদের কোনো নির্বাহী ক্ষমতা ছিল না। এটি কেবল পরামর্শ দিতে পারত। তাই বলা যায়, জাভা দ্বীপের পরিষদের সাথে প্রাক-ইসলামি মক্কার আল মালার সামঞ্জস্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকের জাভাবাসীর অর্থনৈতিক কর্মকান্ডের সাথে প্রাক-ইসলামি আরববাসীর অর্থনৈতিক কর্মকাণ্ডের সম্পূর্ণ মিল না থাকলেও কিছু ক্ষেত্রে মিল লক্ষ করা যায়। প্রাক-ইসলামি আরব ছিল মরুময় ও অনুর্বর, যা কৃষি কাজের জন্য অনুপযোগী ছিল। ফলে সেখানকার অর্থনৈতিক অবস্থা ভালো ছিল না। এ সময় আরববাসী পশুপালন, লুটতরাজ, সুদ ব্যবসা এবং ব্যবসা-বাণিজ্যের মাধ্যমে অর্থনৈতিক কর্মকান্ড পরিচালনা করত। এ সময় মক্কায় জিলকদ মাসে ২০ দিন ব্যাপী উকায মেলা বসত। ফলে প্রতিবছর হজ ও মেলা উপলক্ষ্যেও আরবদের অর্থনৈতিক কর্মকাণ্ড পরিচালিত হতো, যা জাভা দ্বীপের মানুষের অর্থনৈতিক কর্মকাণ্ডেও লক্ষ করা যায়। উদ্দীপকের জাভা দ্বীপের মানুষের অর্থনৈতিক অবস্থা ভালো ছিল না। তারা সীমিত কিছু পেশার পাশাপাশি প্রতিবছর একটি নির্দিষ্ট সময় দ্বীপের সৌন্দর্য উপভোগ করতে আসা বাহিরের পর্যটকদের ঘিরে ব্যবসা-বাণিজ্য করে জীবিকা নির্বাহ করত। তাদের এ কর্মকান্ড আরব অধিবাসীদের উকাজ মেলাকে কেন্দ্র করে পরিচালিত অর্থনৈতিক কর্মকাণ্ডকে নির্দেশ করে। এছাড়াও আরবের বেদুইন অধিবাসীদের প্রধান জীবিকার উৎস ছিল পশুপালন। পশুপালনের পাশাপাশি তারা লুটতরাজ করেও জীবন অতিবাহিত করত। অন্যদিকে শহরবাসী আরবরা ব্যবসা-বাণিজ্যের মাধ্যমে তাদের জীবিকা নির্বাহ করত। তাছাড়া এ সময় একশ্রেণির মানুষ দেব-দেবীর মূর্তি তৈরির পেশায়ও নিয়োজিত ছিল। উপরের আলোচনা শেষে বলা যায়, উদ্দীপকের জাভা দ্বীপের অধিবাসীদের অর্থনৈতিক কর্মকান্ডের সাথে আরববাসীর অর্থনৈতিক কর্মকাণ্ডের সম্পূর্ণ মিল নেই। তবে কিছু ক্ষেত্রে দুই অঞ্চলের অধিবাসীদের অর্থনৈতিক কর্মকান্ডের মিল খুঁজে পাওয়া যায়।"
        }
      ]
    },
    {
      "number": "3",
      "uddipok": "শুধু ধর্মের দোহাই দিয়ে রোহিঙ্গা জনগোষ্ঠীকে মাতৃভূমি ত্যাগ করতে বাধ্য করা হয়েছে। মায়ানমারের বৌদ্ধ ধর্মাবলম্বী শাসকগোষ্ঠী নির্যাতন, ভয়-ভীতি প্রদর্শন এবং অতর্কিত আক্রমণের মাধ্যমে তাদের বিতাড়িত করে। ফলে উপায়ান্তর না পেয়ে তারা দলে দলে বাংলাদেশে প্রবেশ করে। বাংলাদেশ তাদেরকে আশ্রয় দিয়ে জীবন-জীবিকা ও নিরাপত্তার সুব্যবস্থা করে। এমনকি জন্মভূমিতে যাতে ফিরে যেতে পারে সেজন্যও সহায়তা অব্যাহত রেখেছে।",
      "tag": "DB, DIN.B, CB 25",
      "sub_questions": [
        {
          "label": "ক",
          "question": "",
          "explanation": "মহানবি (স) ৬১০ খ্রিস্টাব্দে নবুয়ত প্রাপ্ত হন।"
        },
        {
          "label": "খ",
          "question": "",
          "explanation": "হযরত আলি (রা)-এর ওপর হযরত মুহাম্মদ (স)-এর কাছে থাকা . আমানত তার মালিকের কাছে ফেরত দেওয়ার দায়িত্ব থাকায় তিনি মহানবি (স)-এর পরে হিজরত করেন। ৬২২ খ্রিষ্টাব্দে হযরত মুহাম্মদ (স) যখন মদিনায় হিজরত করেন, তখন তাঁর কাছে অনেকের আমানত জমা ছিল। মহানবি (স) শত্রুদের দ্বারা পরিবেষ্টিত থাকায় এ আমানত তিনি মালিকদের কাছে ফেরত দেওয়ার সময় পাননি। ফলে এ আমানত ফেরত দেওয়ার দায়িত্ব তিনি আলি (রা)-এর ওপর অর্পণ করেন। এ অবস্থায়, আলি (রা) শত্রু পরিবেষ্টিত মহানবি (স)-এর গৃহে মৃত্যুর ঝুঁকি নিয়ে তাঁর বিছানায় শুয়ে থাকেন এবং লোকজনের জমা রাখা আমানত রক্ষা করেন। পরবর্তীতে সম্পদের মালিকদের কাছে তিনি তা এ ফেরত দেন। এরপর তিনিও মদিনায় হিজরত করেন।"
        },
        {
          "label": "গ",
          "question": "",
          "explanation": "ধর্মীয় দিক বিবেচনায় বাংলাদেশে বিতাড়িত রোহিঙ্গাদের সাথে মদিনায় হিজরতকারী মুসলমানদের সামঞ্জস্য রয়েছে। মানবতার মুক্তির দূত মহানবি (স) নবুয়ত লাভের পর মক্কাবাসীর কাছে তাওহিদের বাণী প্রচার শুরু করেন। এতে মক্কার পৌত্তলিক কুরাইশরা ক্ষিপ্ত হয়ে ওঠে এবং তাঁর ওপর অত্যাচার ও নির্যাতন শুরু করে। কুরাইশদের অত্যাচারের মাত্রা মারাত্মকভাবে বেড়ে গেলে হযরত আবু বকর (রা)-কে সাথে নিয়ে তিনি মক্কা থেকে মদিনায় হিজরত করেন। উদ্দীপকেও এ ঘটনার প্রতিফলন লক্ষ করা যায়। উদ্দীপকের বর্ণনানুযায়ী, শুধু ধর্মের দোহাই দিয়ে রোহিঙ্গা জনগোষ্ঠীকে মাতৃভূমি ত্যাগ করতে বাধ্য করা হয়েছে। তারা মায়ানমারের বৌদ্ধ ধর্মাবলম্বী শাসকগোষ্ঠী কর্তৃক বিতাড়িত হয়ে বাংলাদেশে আশ্রয় গ্রহণ করে। অনুরূপভাবে মহানবি (স) কুরাইশদের অত্যাচার ও নির্যাতনের কারণেই মক্কা থেকে মদিনায় হিজরত করেন। তিনি মক্কায় ইসলাম প্রচার শুরু করলে মক্কার কুরাইশরা তাঁর ওপর নির্যাতন শুরু করে। তাঁকে পাগল বলে ঠাট্টা-বিদ্রূপ করতে থাকে। এমনকি তারা মহানবি (স)-কে হত্যার পরিকল্পনাও করে। ফলে মহানবি (স) আল্লাহর নির্দেশে মক্কা ছেড়ে মদিনায় হিজরত করেন। তাই বলা যায়, অত্যাচার-নির্যাতনের প্রেক্ষিতে নিজ দেশ ত্যাগ করে অন্য দেশে যাওয়া এবং সে দেশের সহযোগিতা লাভের দিক বিবেচনায় উদ্দীপকের রোহিঙ্গাদের ঘটনা ও হিজরতের ঘটনার মধ্যে সামঞ্জস্য রয়েছে।"
        },
        {
          "label": "ঘ",
          "question": "",
          "explanation": "\"বাংলাদেশে আশ্রিত রোহিঙ্গা জনগোষ্ঠীর তুলনায় মদিনায় হিজরতকারী মুসলমানরা অনেক বেশি সমাদৃত ও অধিকার প্রাপ্ত হয়েছিল\"- উক্তিটি যথার্থ। হিজরত ছিল মহানবি (স)-এর জীবনে একটি মোড় পরিবর্তনকারী ঘটনা। মহানবি হযরত মুহাম্মদ (স)-এর ওপর কুরাইশদের অত্যাচারের মাত্রা চরমে পৌঁছালে তিনি আল্লাহর আদেশে হযরত আবু বকর (রা)-কে সাথে নিয়ে মক্কা থেকে মদিনায় হিজরত করেন। মদিনায় তাঁর জীবনের মোড় ঘুরে যায়। মদিনাবাসীর সহযোগিতায় ইসলামের প্রচার ও বিস্তৃতি সহজ হয়। মহানবি (স)-এর হিজরতের ফলেই মদিনায় ইসলামি রাষ্ট্র প্রতিষ্ঠা সম্ভব হয়, যা পরবর্তী সময়ে মক্কা এবং কালক্রমে অর্ধেক বিশ্ব বিজয়ের দ্বার উন্মোচন করে, যা রোহিঙ্গাদের ক্ষেত্রে তঅনুপস্থিত। উদ্দীপকে বলা হয়েছে, মায়ানমার থেকে বিতাড়িত রোহিঙ্গাদেরকে বাংলাদেশ আশ্রয় দিয়ে জীবন-জীবিকা ও নিরাপত্তার সুব্যবস্থা করে। পাশাপাশি তারা যাতে তাদের মাতৃভূমিতে ফিরতে পারে সেদিকেও সহায়তা দিচ্ছে। এক্ষেত্রে হিজরতের পর মুসলমানরা মদিনায় রোহিঙ্গাদের চেয়ে আরও বেশি সমাদৃত ও অধিকার প্রাপ্ত হয়েছিল। হিজরতের ফলে মহানবি (স) স্থিতিশীল পরিবেশে বসবাস করার সুযোগ পান। তিনি মদিনায় পৌঁছালে মদিনাবাসী তাঁকে সম্মানিত অতিথি হিসেবে বরণ করে নেয়। হিজরতকারীদের মদিনাবাসী ভ্রাতৃত্বের বন্ধনে আবদ্ধ করে এবং তাদের জান-মালের সুরক্ষায় সর্বতোভাবে সহযোগিতা করে। হিজরতের পরপরই মুহাম্মদ (স) মদিনাতে মুসলমানদের মিলনকেন্দ্র হিসেবে মসজিদে নববি নির্মাণ করেন। মদিনাবাসী মহানবি (স)-এর প্রতি সম্মান প্রদর্শনের জন্য তাদের নগরীর নাম রাখেন 'মদিনাতুন্নবি' বা নবির শহর। এতে রাসুল (স)-এর পাশাপাশি মদিনাবাসীর সম্মানও বেড়ে যায়। মহানবি (স) বিচ্ছিন্ন ও দ্বন্দ্বে লিপ্ত মদিনাবাসীকে একই পতাকাতলে নিয়ে আসতে একটি সংবিধান প্রণয়ন করেন, যা 'মদিনা সনদ' নামে পরিচিত। এ সনদে সংবলিত ধারাসমূহ তাঁর রাজনৈতিক দূরদর্শিতার প্রমাণ দেয় এবং তাঁকে আদর্শ রাষ্ট্রনায়ক হিসেবে উপস্থাপন করে। এর ফলে মদিনার লোকজন দলে দলে ইসলাম গ্রহণ করে এবং তারা দীর্ঘদিনের ভেদাভেদ ও শত্রুতা ভুলে ভ্রাতৃত্বের বন্ধনে আবদ্ধ হয়। সার্বিক আলোচনার পরিপ্রেক্ষিতে বলা যায়, হিজরতের ফলে মহানবি (স)-এর পরিচিতি, প্রভাব ও মর্যাদা বহুগুণে বেড়ে যায় এবং ইসলামের প্রচার ও প্রসার বৃদ্ধি পায়। কিন্তু রোহিঙ্গাদের ক্ষেত্রে বাংলাদেশে এমন কোনো পরিবেশ সৃষ্টি হয়নি। তাই বাংলাদেশে আশ্রিত রোহিঙ্গাদের তুলনায় মদিনায় হিজরতকারী মুসলমানরা বেশি সমাদৃত ও অধিকার প্রাপ্ত হয়েছিল বলাটা যথার্থ।"
        }
      ]
    },
    {
      "number": "4",
      "uddipok": "৫ আগস্ট ২০২৪-বাংলাদেশের মানুষ অন্যরকম এক বিজয় দেখল। স্বৈরাচার বিরোধী অসংখ্য মানুষের ঢল ক্ষমতাসীনদের পালিয়ে যেতে বাধ্য করল অথচ দু'বছর আগেও মানুষ ভাবতে পারেনি যে, এমনটা সম্ভব। রাষ্ট্র ৩-৪ দিন সরকারবিহীন থাকল। তারপরও বিজয়ীদের পক্ষ থেকে কোনো রক্তপাত হলো না, ধ্বংসলীলা হলো না, বরং জীবন-সম্পদ রক্ষায় সকলে স্বতঃস্ফূর্ত এগিয়ে এলো। সর্বত্র বিজয় ও মানবতার পতাকা পতপত করে উড়তে থাকল।",
      "tag": "DB, DIN.B, CB 25",
      "sub_questions": [
        {
          "label": "ক",
          "question": "",
          "explanation": "'ফাতহুম মুবিন' অর্থ প্রকাশ্য বিজয়।"
        },
        {
          "label": "খ",
          "question": "",
          "explanation": "দক্ষ ও সুকৌশলী বীর সেনাপতি হিসেবে খালিদ বিন ওয়ালিদ ইতিহাসে বিখ্যাত হয়ে আছেন। প্রাথমিক জীবনে কুরাইশদের সেনাপতি হিসেবে যুদ্ধ করলেও (উদ্বুদের যুদ্ধ) হুদায়বিয়ার সন্ধির পর রাসুল (স)-এর বিচক্ষণতা ও উদারতায় মুগ্ধ হয়ে খালিদ বিন ওয়ালিদ ইসলাম গ্রহণ করেন। রাসুল (স)-এর সময়ে হুনায়ুনের যুদ্ধ, তায়েফ বিজয়, তাবুক অভিযানে দক্ষতার সাথে যুদ্ধ করে তিনি ইসলামের বিজয় ত্বরান্বিত করেন। তাছাড়া রাসুল (স)-এর মৃত্যুর পর ইয়ামামার যুদ্ধে-বীর বিক্রমে যুদ্ধ করে খালিদ বিন ওয়ালিদ ভন্ড নবিদের শায়েস্তা করেন। এরপর জীবিত থাকা পর্যন্ত মুসলমানদের সাথে সংঘটিত সব যুদ্ধে অংশগ্রহণ করে তিনি ইসলামের বিজয় ছিনিয়ে এনেছেন। এমন বীরত্বপূর্ণ অবদানের জন্যই খালিদ বিন ওয়ালিদ ইতিহাসে বিখ্যাত হয়ে আছেন।"
        },
        {
          "label": "গ",
          "question": "",
          "explanation": "সংখ্যা বিচারে উদ্দীপকের বিজয়ী দলের সাথে মক্কা বিজয়ী মুসলমানদের সামঞ্জস্য রয়েছে। মক্কা বিজয় ছিল হযরত মুহাম্মদ (স)-এর জীবনের একটি গুরুত্বপূর্ণ ঘটনা। এটি ছিল পৃথিবীর ইতিহাসে রক্তপাতহীন এক ঐতিহাসিক বিজয়। এ সময় মক্কার কুরাইশরা মুসলমান বাহিনীর সংখ্যা দেখে ভীত হয়ে তাদের প্রতিহত করার সাহস হারিয়ে ফেলে। ফলে বিনা যুদ্ধে এবং বিনা রক্তপাতে মুসলমানরা মক্কা বিজয় করতে সক্ষম হয়, যা উদ্দীপকের প্রথমাংশের ঘটনায়ও লক্ষণীয়। উদ্দীপকে প্রথমাংশে বলা হয়েছে, ৫ আগস্ট, ২০২৪ বাংলাদেশের মানুষ অন্যরকম এক বিজয় দেখে। যেখানে স্বৈরাচার বিরোধী অসংখ্য মানুষের চল ক্ষমতাসীনদের পালিয়ে যেতে বাধ্য করে। অনুরূপ ঘটনা দেখা যায় মক্কা বিজয়ের ক্ষেত্রে। মহানবি (স) ৬৩০০ খ্রিস্টাব্দে প্রায় ১০,০০০ সৈন্য নিয়ে মক্কা অভিযানে বের হন। মুসলিম বাহিনীর আগমনে কুরাইশরা ভীত হয়ে পড়ে। কুরাইশ নেতা আবু সুফিয়ান গোপনে মুসলিম সৈন্য সমাবেশ দেখতে এসে মুসলমানদের হাতে ধরা পড়েন এবং ইসলাম কবুল করেন। মহানবি (স) মক্কায় প্রবেশ করলে আবু সুফিয়ান তাঁকে অভ্যর্থনা জানান। তিনি এবং হযরত আব্বাস (রা) কুরাইশদের মহানবি (স)-এর কাছে আত্মসমর্পণে উদ্বুদ্ধ করেন। এর ফলে বলতে গেলে বিনা বাধায় এবং বিনা রক্তপাতে মক্কা বিজিত হয়। তাই বলা যায়, সংখ্যা বিচারে উদ্দীপকের বিজয়ী দলের সাথে মক্কা বিজয়ী মুসলমানদের সামঞ্জস্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকের মতো মক্কা বিজয় পরবর্তী বিজয়ী মুসলমানদের কর্মকান্ড ছিল প্রশংসনীয়। ৬৩০ খ্রিস্টাব্দে মহানবি (স)-এর মক্কা বিজয় ছিল পৃথিবীর ইতিহাসে রক্তপাতহীন এক ঐতিহাসিক বিজয়। মহানবি (স) মক্কা জয়ের পর সবাইকে নিঃশর্তভাবে ক্ষমা করলে বিশ্ববাসী এক রক্তপাতহীন মহাবিজয় প্রত্যক্ষ করে, যার প্রতিফলন উদ্দীপকের ঘটনায়ও দেখা যায়। উদ্দীপকের বর্ণনানুযায়ী, ৫ আগস্ট, ২০২৪ সালে ক্ষমতাসীনরা পালিয়ে গেলে বাংলাদেশ ৩-৪ দিন সরকারবিহীন ছিল। তারপরও বিজয়ীদের দ্বারা কোনো রক্তপাত এবং ধ্বংসলীলা হয়নি। বরং জীবন-সম্পদ রক্ষায় সকলে স্বতঃস্ফূর্তভাবে এগিয়ে আসে। অনুরূপ ঘটনা দেখা যায় মক্কা বিজয়ের পরে। মহানবি (স) দীর্ঘ ১৩ বছর অসহ্য নির্যাতন সহ্য করে প্রিয় মাতৃভূমি মক্কা থেকে বিতাড়িত হয়েছিলেন। এরপর আট বছর নির্বাসনে থাকার পর বিজয়ী বেশে মাতৃভূমিতে প্রবেশ করেন। কুরাইশদের অতীতের সমস্ত অপমান ও অন্যায় ভুলে গিয়ে তাদের প্রতি তিনি সর্বজনীন ক্ষমা প্রদর্শন করেন। তিনি চাইলে তখন মক্কাবাসীর ওপর প্রতিশোধ নিতে পারতেন। কিন্তু তিনি তা না করে সবাইকে সাধারণ ক্ষমা ঘোষণা। মাধ্যমে পৃথিবীর ইতিহাসে এক অভূতপূর্ব দৃষ্টান্ত স্থাপন করেন। উপরের আলোচনা থেকে বলা যায়, ৫ আগস্টের পর বাংলাদেশের মানুষ প্রতিহিংসা পরায়ণ না হয়ে ধৈর্যধারণ করেছে। মক্কা বিজয়ের পর মুসলমান বাহিনীও পরাজিতদের সাধারণ ক্ষমা ঘোষণা করে এক প্রশংসনীয় দৃষ্টান্ত স্থাপন করেছে।"
        }
      ]
    },
    {
      "number": "5",
      "uddipok": "বিগত সরকার পরপর তিনটি একতরফা নির্বাচনে নিজেদেরকে নির্বাচিত দাবি করে ক্ষমতায় অধিষ্ঠিত হয়। অথচ সঠিকভাবে জনরায় নিলে তারা নির্বাচিত হতে পারতো না। ফলে তাদের বিরুদ্ধে দেশের অধিকাংশ মানুষ ক্ষুব্ধ ছিল। প্রকাশ্যে-অপ্রকাশ্যে তাদের বিরোধিতা করেছে। অথচ ইতিপূর্বে তত্ত্বাবধায়ক সরকারের অধীনে অনুষ্ঠিত তিনটি সুষ্ঠু নির্বাচনে নির্বাচিত সরকার নির্বিঘ্নে দেশ পরিচালনা করেছে।",
      "tag": "DB, DIN.B, CB 25",
      "sub_questions": [
        {
          "label": "ক",
          "question": "",
          "explanation": "ইসলামের প্রথম খলিফার নাম হযরত আবু বকর (রা)।"
        },
        {
          "label": "খ",
          "question": "",
          "explanation": "হযরত মুহাম্মদ (স)-এর ইন্তেকালের পর যে চারজন সাহাবি তাঁর প্রতিনিধিরূপে আরব রাষ্ট্র ও মুসলিম সমাজের প্রতিনিধিত্ব করে গেছেন, তারাই ইসলামের ইতিহাসে 'খুলাফায়ে রাশেদিন' নামে পরিচিত। খুলাফায়ে রাশেদিনের চার জন খলিফা হলেন- হযরত আবু বকর (রা), হযরত ওমর (রা), হযরত ওসমান (রা) এবং হযরত আলি (রা)। এ চারজন খলিফা আল্লাহ ও রাসুল (স) নির্দেশিত পথ অনুসারে খিলাফত পরিচালনা করেছেন বলে তাদেরকে খুলাফায়ে রাশেদিন তথা সত্য বা ন্যায়পথগামী খলিফা বলা হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত একতরফা নির্বাচনের সাথে খুলাফায়ে রাশেদিনের নির্বাচনের বিস্তর পার্থক্য ছিল। খুলাফায়ে রাশেদিনের নির্বাচন ব্যবস্থা ছিল গণতান্ত্রিক। এ সময় উত্তরাধিকার সূত্রে বা জোরপূর্বক কেউ খলিফার পদ লাভ করেনি। কিন্তু উদ্দীপকের নির্বাচন ব্যবস্থা এর ব্যতিক্রম। উদ্দীপকে বলা হয়েছে, বিগত সরকার পরপর তিনটি একতরফা নির্বাচনে নিজেদেরকে নির্বাচিত দাবি করে ক্ষমতায় অধিষ্ঠিত হয়। অথচ সঠিকভাবে জনরায় নিলে তারা নির্বাচিত হতে পারত না। অর্থাৎ তারা জোরপূর্বক ক্ষমতা দখল করেছিল। কিন্তু খুলাফায়ে রাশেদিনের নির্বাচন ব্যবস্থায় এমন কোনো দৃষ্টান্ত নেই। এ সময় খলিফা নির্বাচন হতো গণতান্ত্রিকভাবে। অর্থাৎ খলিফাকে বিশিষ্ট ব্যক্তিবর্গের সমন্বয়ে গঠিত নির্বাচকমণ্ডলী দ্বারা নির্বাচিত হতে হতো। এরপর জনগণের নিকট থেকে শপথ গ্রহণ করে খলিফা খিলাফতের পদে অধিষ্ঠিত হতেন। তাই বলা যায়, উদ্দীপকে বর্ণিত একতরফা নির্বাচনের সাথে খুলাফায়ে রাশেদিনের নির্বাচনের বিস্তর পার্থক্য ছিল।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত তত্ত্বাবধায়ক সরকারের অধীনে অনুষ্ঠিত নির্বাচনের মতোই খুলাফায়ে রাশেদিনের নির্বাচনে জনরায় প্রতিফলিত হয়েছে বলে আমি মনে করি। হযরত মুহাম্মদ (স)-এর ইন্তেকালের পর চারজন বিশিষ্ট সাহাবি মুসলিম জাহানের খলিফা নির্বাচিত হন। এ নির্বাচন গণতান্ত্রিকভাবে অনুষ্ঠিত হয়েছিল। উত্তরাধিকার সূত্রে কেউ খলিফা পদ লাভ করেননি, যেমনটা তত্ত্বাবধায়ক সরকারের অধীনে অনুষ্ঠিত নির্বাচনে দেখা যায়। উদ্দীপকে বলা হয়েছে, বাংলাদেশে ইতঃপূর্বে তত্ত্বাবধায়ক সরকারের অধীনে তিনটি নির্বাচন সুষ্ঠুভাবে অনুষ্ঠিত হয়েছে। যেখানে নির্বাচিত সরকার নির্বিঘ্নে দেশ পরিচালনা করেছে। এরূপ সুষ্ঠু নির্বাচন ব্যবস্থা ছিল খুলাফায়ে রাশেদিনের নির্বাচন ব্যবস্থায়। এ সময় খলিফা নির্বাচনের জন্য সুনির্দিষ্ট নীতিমালা না থাকলেও দুটি পদ্ধতি অনুসরণ করা হতো। ১. সরাসরি নির্বাচন: এ পদ্ধতিতে উপস্থিত নেতৃবৃন্দ এবং সাধারণ মুসলমানদের সমর্থনের ভিত্তিতে খলিফা নির্বাচন করা হতো। ২. নির্বাচকমণ্ডলীর মাধ্যমে নির্বাচন: এ পদ্ধতিতে একজন খলিফা দায়িত্বে থাকাকালীন পরবর্তী খলিফা নির্বাচনের জন্য আহল আল ইমামাহ বা নির্বাচকমণ্ডলী নামে একটি পরিষদ গঠন করতেন। এ পরিষদ যোগ্যতার ভিত্তিতে খলিফা নির্বাচন করত। এরপর জনগণ নির্বাচিত খলিফার নিকট বাইয়াত গ্রহণ করলে নির্বাচিত খলিফা খিলাফতের পদে অধিষ্ঠিত হতেন। পরিশেষে বলা যায়, খুলাফায়ে রাশেদিনের নির্বাচন ব্যবস্থায় বর্তমানকালের মতো জনসাধারণের প্রত্যক্ষ ভোট প্রদানের ব্যবস্থা না থাকলেও সেখানে সাধারণ মুসলমানদের প্রত্যক্ষ সমর্থনের সুযোগ ছিল। তাই তত্ত্বাবধায়ক সরকারের মতো খুলাফায়ে রাশেদিনের নির্বাচন অনুষ্ঠানে জনরায়ের প্রতিফলন ঘটেছে বলে আমি মনে করি।"
        }
      ]
    },
    {
      "number": "6",
      "uddipok": "ঘটনা ১: ২০১৩ সালে শাপলা চত্বরের নৃশংস হত্যাকাণ্ডের ঘটনার পর তৎকালীন সরকার প্রধান অসৎ উদ্দেশ্যে হেফাজতের লোকজন কুরআন পুড়িয়েছে বলে অভিযোগ তোলেন। ঘটনা ২: রেজাশাহ পাহলভী ইমাম খোমেনিকে তাঁর স্বৈরাচারী শাসনের জন্য হুমকি মনে করে ফ্রান্সে নির্বাসনে পাঠান। কেননা, ইমাম খোমেনি গণতান্ত্রিক অধিকার ও মানবাধিকার রক্ষার জন্য জনগণকে সংগঠিত করে আন্দোলনের ডাক দেন।",
      "tag": "DB, DIN.B, CB 25",
      "sub_questions": [
        {
          "label": "ক",
          "question": "",
          "explanation": "হযরত ওসমান (রা)-এর শাসনকাল ছিল ৬৪৪-৬৫৬ খ্রিষ্টাব্দ পর্যন্ত।"
        },
        {
          "label": "খ",
          "question": "",
          "explanation": "ইসলামের তৃতীয় খলিফা হযরত ওসমান (রা) মহানবি (স)-এর দুই মেয়ে, রুকাইয়া ও উম্মে কুলসুমকে বিয়ে করেছিলেন বলে তাকে যুন্নুরাইন বলা হয়। 'যুন্নুরাইন' শব্দের অর্থ দুই নুর বা জ্যোতিষ্কের অধিকারী। হযরত মুহাম্মদ (স)-এর মেয়েরা ছিলেন নুরের সাথে তুলনীয়। বিবাহ সূত্রে ওসমান (রা) তাদের অধিকার লাভ করেন। এজন্য তাঁকে দুই নুরের অধিকারী বা যুন্নুরাইন বলা হয়।"
        },
        {
          "label": "গ",
          "question": "",
          "explanation": "উদ্দীপকের ঘটনার সাথে ওসমান (রা)-এর বিরুদ্ধে কুরআন শরিফ দন্ধীকরণের মিথ্যা অভিযোগের ঘটনার মিল পাওয়া যায়। ওসমান (রা) ছিলেন ইসলামের তৃতীয় খলিফা। তিনি ১২ বছর ইসলামি খিলাফত পরিচালনা করেন। খিলাফতের প্রথম ছয় বছর তিনি খ্যাতি অর্জন করলেও শেষের ছয় বছর তিনি প্রজাদের কাছে অপ্রিয় হয়ে ওঠেন। সে সময়ে তার বিরুদ্ধে কিছু গুরুতর অভিযোগ উত্থাপন করা হয়। যেগুলো ছিল সম্পূর্ণ অমূলক ও ভিত্তিহীন। তার বিরুদ্ধে আনীত এমন একটি মিথ্যা অভিযোগ ছিল কুরআন শরিফ দক্ষ্মীকরণ, যার অনুরূপ ঘটনা ১-এ প্রকাশ পেয়েছে। ঘটনা ১-এ বলা হয়েছে, ২০১৩ সালে শাপলা চত্বরের নৃশংস হত্যাকাণ্ডের পর তৎকালীন সরকার অসৎ উদ্দেশ্যে লোকজনের ওপর কুরআন শরিফ পুড়িয়ে ফেলার অভিযোগ আনে। এ ঘটনাটি ওসমান (রা)-এর বিরুদ্ধে আনীত কুরআন শরিফ পুড়িয়ে ফেলার ঘটনাকে নির্দেশ করে। অথচ ওসমান (রা) এ কাজটি করেছিলেন কুরআন শরিফের নির্ভুলতা রক্ষা ও বিশুদ্ধ কপি সংরক্ষণের উদ্দেশ্যে। মূলত তার রাজত্বকালে ইসলামের ব্যাপক বিস্তার ঘটলে বিভিন্ন অঞ্চলের মানুষ বিশেষ করে অনারবরা কুরআন শরিফের বিকৃত পাঠ করতে থাকে। এ অবস্থা থেকে উত্তরণের জন্য ওসমান (রা) হযরত হাফসা (রা)-এর কাছে সংরক্ষিত কুরআনের নির্ভুল কপি থেকে সাতটি প্রতিলিপি তৈরি করেন এবং অন্যান্য সকল ভ্রান্তিপূর্ণ কুরআনের পাণ্ডুলিপি পুড়িয়ে ফেলেন। তার এ পদক্ষেপের কারণে মুসলমানরা বড় ধরনের ক্ষতির হাত থেকে রক্ষা পায়। কিন্তু দুর্ভাগ্যক্রমে স্বার্থান্বেষী এক মহল পরবর্তীতে তার এই কাজটিকে বিকৃতভাবে ব্যাখ্যা করে কুরআন দন্ধীকরণের অভিযোগে অভিযুক্ত করে। উদ্দীপকের বর্ণনায় ওসমান (রা)-এর ওপর আনীত মিথ্যা অভিযোগের এ দিকটিকে ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "ইমাম খোমেনির নির্বাসন এবং কর্মের সাথে আবু-জর গিফারি (রা)-এর নির্বাসন এবং কর্মের বৈসাদৃশ্য লক্ষ করা যায়। আবু-জর গিফারি (রা) ছিলেন একজন সাধু পুরুষ ও মহানবি (স)-এর প্রিয় সাহাবা। তিনি মুসলমানদের জাঁকজমক ও বিলাসবহুল জীবনযাপন পছন্দ করতেন না। তার মতে, যারা সম্পদ জমা করবে তারা জাহান্নামে যাবে। পরবর্তীতে তিনি এই মত মানুষের মাঝে প্রচার করতে থাকেন। এতে রাষ্ট্রে বিশৃঙ্খলা সৃষ্টি হতে থাকে। এ পরিস্থিতিতে ওসমান (রা) রাষ্ট্রের নিরাপত্তা ও শান্তির কথা ভেবে তাকে প্রয়োজনীয় জিনিসসহ রাবাদায় নির্বাসন দেন। রাবাদায় বসবাসের সময় তার স্বাভাবিক মৃত্যু হয়। কিন্তু ইমাম খোমেনির জীবনে এরূপ ঘটনা লক্ষণীয় নয়। - উদ্দীপকের বর্ণনানুযায়ী, ইমাম খোমেনি নির্বাসিত হন তার সময়ের শাসকের = স্বৈরাচারী মনোভাবের জন্য। কারণ ইমাম খোমেনি শাসকের বিরুদ্ধে গণতান্ত্রিক অধিকার ও মানবাধিকার রক্ষার জন্য জনগণকে একত্র করে আন্দোলনের ডাক দিয়েছিলেন। এক্ষেত্রে আবু-জর গিফারি (রা)-এর জীবনীতে দেখা যায়, তিনি নির্বাসিত হয়েছিলেন তার মতবাদ প্রচারের জন্য। তার মতবাদ ছিল সম্পদ জমা করলে জাহান্নামি হতে হবে। সম্পদ জমা না - করে বরং জনকল্যাণে তা ব্যয় করতে হবে। প্রথমে সিরিয়াতে তিনি এ মতবাদ প্রচার করলে সেখানকার শাসনকর্তা মুয়াবিয়া (রা) তাকে মদিনায় পাঠিয়ে দেন। পরে মদিনায় আসলে ওসমান (রা) তাকে বোঝান যে, জাকাত প্রদানের পর সম্পদ সঞ্চয় করা বৈধ। কিন্তু খলিফার এ কথা না শুনে তিনি মদিনাতেও এ মতবাদ প্রচার করে বিশৃঙ্খলা সৃষ্টি করেন। এরূপ পরিস্থিতিতে রাষ্ট্রের শান্তি ও নিরাপত্তার স্বার্থে খলিফা তাকে প্রয়োজনীয় জিনিসপত্রসহ রাবাদায় পাঠিয়ে দেন। সুতরাং বলা যায়, উদ্দীপকে উল্লেখিত ইমাম খোমেনি এবং আবু-জর গিফারি (রা) উভয়ই নির্বাসিত হন ঠিকই, কিন্তু তাদের উভয়েরই কর্ম এবং নির্বাসনের কারণ ছিল সম্পূর্ণ আলাদা।"
        }
      ]
    },
    {
      "number": "7",
      "uddipok": "যোগ্যতম একজন সাধু যখন একটি শহরে এসে ক্ষমতাসীনদের রোষানলে পড়ে নিহত হন তখন ঐ শহরে তাঁর ভক্ত শ্রেণির অধিকাংশ তাঁকে ত্যাগ করেন। অথচ শাসক বদল হলে পরবর্তীতে এই ভক্ত শ্রেণি ঐ সাধু ব্যক্তির নামে দল গঠন করে এবং হত্যার প্রতিশোধ নেয়। নতুন শাসক উদ্ভুত পরিস্থিতিতে তাদের কঠোর হাতে দমন করেন। শাসক নিজ বংশের ক্ষমতা স্থায়ীকরণ ও রাষ্ট্রের কল্যাণে সমগ্র দেশে একই মুদ্রা ও একই ভাষা প্রবর্তনের ব্যবস্থা করেন। তিনি রাজস্ব নীতিতেও পরিবর্তন এনে রাজকোষ সমৃদ্ধ করেন।",
      "tag": "DB, DIN.B, CB 25",
      "sub_questions": [
        {
          "label": "ক",
          "question": "",
          "explanation": "ইসলামের ইতিহাসে উমাইয়া খলিফা আবদুল মালিককে রাজেন্দ্র বা Father of Kings বলা হয়।"
        },
        {
          "label": "খ",
          "question": "",
          "explanation": "হাজ্জাজ বিন ইউসুফ ছিলেন প্রশাসক, রাজনীতিবিদ ও উমাইয়া খিলাফতের প্রতিরক্ষামন্ত্রী। হাজ্জাজ বিন ইউসুফ আরবের মক্কার পার্শ্ববর্তী তায়েফ নগরীর অধিবাসী ছিলেন। তিনি উমাইয়া খলিফা আবদুল মালিক ও ওয়ালিদের খিলাফতকালে পূর্বাঞ্চলীয় শাসক হিসেবে দায়িত্ব পালন করেন। বিদ্রোহ দমন ও সাম্রাজ্য সম্প্রসারণে তিনি গুরুত্বপূর্ণ ভূমিকা পালন করেন। তিনি উমাইয়া বংশকে পতনের হাত থেকে রক্ষা করে সমৃদ্ধি ও গৌরবের পথে পরিচালিত করেন। তিনি আজীবন নিষ্ঠার সাথে নিজের কর্তব্য পালন করে ইসলামের ইতিহাসে স্মরণীয় হয়ে আছেন।"
        },
        {
          "label": "গ",
          "question": "",
          "explanation": "উদ্দীপকের ভক্ত শ্রেণির সাথে কুফার অনুশোচনাকারী দলটি তথা প্রায়শ্চিত্তকারী সম্প্রদায়ের সামঞ্জস্য রয়েছে। চঞ্চল ও অস্থির মস্তিষ্কের অধিকারী কুফাবাসী ইয়াজিদের অপশাসন থেকে মুক্তির জন্য ইমাম হুসাইনের সাহায্য প্রার্থনা করে। তারা উমাইয়াদের কুশাসনে বিদ্রোহী হয়ে ইমাম হুসাইন (রা)-কে অকুন্ঠ সমর্থন দেয়। কিন্তু ইয়াজিদের চাপে পড়ে তারা ইমাম হুসাইনকে দেওয়া প্রতিশ্রুতি ভঙ্গ করে ইমাম হুসাইনের পক্ষ ত্যাগ করে। ফলে কারবালার হৃদয়বিদারক ঘটনাটি সংঘটিত হয়, যা উদ্দীপকের সাথে সামঞ্জস্যপূর্ণ। উদ্দীপকে বর্ণিত যোগ্যতম একজন সাধু যখন একটি শহরে এসে ক্ষমতাসীনদের রোষানলে পড়ে নিহত হন, তখন ঐ শহরে তার ভক্ত শ্রেণির অধিকাংশ লোক তাকে ত্যাগ করেন। কিন্তু পরবর্তীতে তারা ঐ সাধুর নামে দল গঠন করে সাধু, হত্যার প্রতিশোধ নেয়, যা কুফার প্রায়শ্চিত্তকারী সম্প্রদায়ের অনুরূপ। কারবালায় মর্মান্তিক হত্যাকান্ড সংঘটিত হওয়ার পিছে কুফাবাসী অনেকাংশে দায়ী। তাদের বিশ্বাসঘাতকতার কারণে হুসাইন (রা)-কে জীবন দিতে হয়েছিল। কিন্তু ইয়াজিদের শাসনামল শেষ হলে তাদের একটি বড় অংশ ইমাম হুসাইন (রা) ও তার পরিবারবর্গকে সর্বনাশা কারবালা প্রান্তরে পরিত্যাগ করে আসার কারণে অনুতপ্ত হয় এবং হুসাইন (রা)-এর হত্যাকারীদের বিরুদ্ধে সমুচিত প্রতিশোধ নেওয়ার শপথ গ্রহণ করে অস্ত্রধারণ করে। তারা নিজেদের প্রায়শ্চিত্তকারী সম্প্রদায় হিসেবে পরিচয় দিত। তাই বলা যায়, উদ্দীপকের ভক্ত শ্রেণির সাথে কুফার প্রায়শ্চিত্তকারী সম্প্রদায়ের সামঞ্জস্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকের নতুন শাসকের কর্মকাণ্ডের মতো খলিফা আবদুল মালিক তার কর্মকাণ্ড দ্বারা উমাইয়া বংশের শাসনকে সুদৃঢ় করেন। খলিফা আবদুল মালিক সিংহাসনে আরোহণ করেই নানা বাধা-বিপত্তির সম্মুখীন হন। কিন্তু তিনি বিচলিত না হয়ে ধৈর্য, কৌশল ও সাহসের সাথে পরিস্থিতি মোকাবিলা করে উমাইয়া খিলাফতের ভিত্তিকে সুসংহত করেন। তাছাড়া তিনি শাসন ব্যবস্থায় ও রাজস্ব ব্যবস্থায় নানা সংস্কারও সাধন করেন। তার এরূপ কর্মকাণ্ডই উদ্দীপকে চিত্রিত হয়েছে। উদ্দীপকে শেষাংশের বর্ণনানুযায়ী, একজন নতুন শাসক রাজ্যে উদ্ভূত পরিস্থিতি কঠোর হাতে দমন করেন। তিনি নিজ বংশের ক্ষমতা স্থায়ীকরণ ও রাষ্ট্রের কল্যাণে সমগ্র দেশে একই মুদ্রা ও ভাষা প্রবর্তন করেন। তাছাড়া তিনি রাজস্ব নীতিতেও পরিবর্তন এনে রাজকোষ সমৃদ্ধ করেন। তার এরূপ কর্মকাণ্ড খলিফা আবদুল মালিকের কর্মকাণ্ডের সাথে সাদৃশ্যপূর্ণ। আবদুল মালিক সিংহাসনে আরোহণ করে রাজ্যে উদ্ভূত বিভিন্ন বিদ্রোহ তার সামরিক ক্ষমতাবলে দমন করেন। তিনি রাজ্যের ব্যবসা-বাণিজ্যের সুবিধার জন্য সমগ্র দেশে খাঁটি আরবি মুদ্রার প্রচলন করেন। এছাড়াও সুষ্ঠু শাসনব্যবস্থা প্রবর্তনের জন্য তিনি ফারসি, সিরীয় ও গ্রিকসহ প্রচলিত বিভিন্ন ভাষার পবিবর্তে আরবিকে রাষ্ট্র ভাষার মর্যাদা দেন। অন্যদিকে রাজস্ব সংস্কারের মাধ্যমে রাজ্যে বিরাজমান অর্থনৈতিক স্থবিরতা কাটানোর জন্য তিনি হাজ্জাজ বিন ইউসুফের পরামর্শে কিছু নীতি গ্রহণ করেন। এসব নীতি গ্রহণের ফলে রাজ্যের রাজস্ব আয় বৃদ্ধি পায় এবং রাজ্যের অর্থনৈতিক সংকট কেটে যায়। উপরের আলোচনা শেষে বলা যায়, উদ্দীপকের শাসক যেমন তার শাসনকালে বিভিন্ন সংস্কার সাধন করে তার বংশের ক্ষমতা স্থায়ীকরণ করেন, তেমনই আবদুল মালিকও তার অসাধারণ মেধা বলে উমাইয়া খিলাফতের শাসনকে সুদৃঢ় করেন। এজন্য তাকে এ বংশের প্রকৃত প্রতিষ্ঠাতাও বলা হয়।"
        }
      ]
    },
    {
      "number": "8",
      "uddipok": "একটি রক্তক্ষয়ী যুদ্ধের মাধ্যমে বাংলাদেশ স্বাধীন হয়। স্বাধীনতা যুদ্ধে সম্মুখ সময়ে আমাদের সেনাবাহিনীর অবদান ছিল অনস্বীকার্য। অথচ স্বাধীনতা পরবর্তী সরকার সেই সেনাবাহিনীকে দুর্বল করে রাখে। অন্যদিকে দেশ গঠনে কিছু উদারনৈতিক কার্যক্রম অনিয়ন্ত্রিত হয়ে পড়ে এবং ভুল অর্থনীতির মারপ্যাচে দিনে দিনে দেশ তলাবিহীন ঝুড়িতে পরিণত হয়। ফলে দেশের পতনের জন্য সকলে সেই ১ম সরকারকেই দায়ী করে।",
      "tag": "DB, DIN.B, CB 25",
      "sub_questions": [
        {
          "label": "ক",
          "question": "",
          "explanation": "উমাইয়া খলিফা ওমর ইবনে আবদুল আজিজ বায়তুল মালকে মুসলমানদের সম্পদ বলে ঘোষণা করেন।"
        },
        {
          "label": "খ",
          "question": "",
          "explanation": "খোরাসানের গভর্নর কর্তৃক নবদীক্ষিত মুসলমানদের ইমান পরীক্ষার জন্য খতনা করার নির্দেশের প্রেক্ষাপটে উমাইয়া খলিফা দ্বিতীয় ওমর উক্তিটি ব্যক্ত করেন। হযরত ওমর ইবনে আবদুল আজিজ ছিলেন একজন খাঁটি মুসলমান। তার মধ্যে কোনো গোঁড়ামি ছিল না। তার শাসনামলে একবার খোরাসানের গভর্নর নবদীক্ষিত মুসলমানদের ইমানের পরীক্ষা নেওয়ার জন্য খতনা করার নির্দেশ দেন। খলিফা বিষয়টি সম্পর্কে অবগত হয়ে গভর্নরকে নির্দেশ দিয়ে বলেন, \"মানুষকে সত্য ধর্মে আহ্বান করার জন্য মুহাম্মদ (গ)-কে পাঠানো হয়েছিল, খতনা করার জন্য নয়।\""
        },
        {
          "label": "গ",
          "question": "",
          "explanation": "\"উদ্দীপকে উল্লেখিত বাংলাদেশের প্রথম সরকারের গৃহীত সেনাবাহিনীর প্রতি দৃষ্টিভঙ্গি খলিফা দ্বিতীয় ওমরের খিলাফতকালেও প্রদর্শিত হয়েছিল- উক্তিটি যুক্তিসঙ্গত। উল্লইয়া খলিফাদের বেশিরভাগই রাজ্য সম্প্রসারণবাদে বিশ্বাসী ছিলেন। তবে খলিফা দ্বিতীয় ওমর ছিলেন এর ব্যতিক্রম। তিনি অন্য খলিফাদের সাম্রাজ্যবাদী নীতি পরিহার করেন। অনেক ঐতিহাসিকের মতে, খলিফার এ সম্প্রসারণ নীতি বর্জনে উমাইয়াদের সামরিক শক্তি হ্রাস পায় ও সৈন্যবাহিনী দুর্বল হয়ে পড়ে। উদ্দীপকের প্রথমাংশেও এ ঘটনা লক্ষ করা যায়। উদ্দীপকের প্রথমাংশে বলা হয়েছে, বাংলাদেশের স্বাধীনতা যুদ্ধে আমাদের দেশের সেনাবাহিনী অসাধারণ অবদান রাখলেও স্বাধীনতা পরবর্তী সরকার সেই সেনাবাহিনীকে দুর্বল করে রাখে। অনুরূপ ঘটনা ওমর বিন আবদুল আজিজের শাসনামলেও লক্ষণীয়। উমাইয়া শাসকরা সাম্রাজ্যবাদী নীতিতে রাজ্য পরিচালনা করতেন। খলিফা আল ওয়ালিদের শাসনামলে তার সুযোগ্য সেনানায়করা মুসলিম সাম্রাজ্যের সীমানা পশ্চিমে স্পেন থেকে পূর্বে ভারতবর্ষ এবং উত্তরে মধ্য এশিয়ার ফারগানা থেকে দক্ষিণে ইয়েমেন পর্যন্ত বিস্তৃত করেন। কিন্তু দ্বিতীয় ওমর রাজ্য সম্প্রসারণ নীতি পরিহার করেন। পাশাপাশি তার রাজস্ব সংস্কারের ফলে খিলাফতের রাজস্ব আয় কমে যায় এবং শহরে অনুচর সংখ্যা বেড়ে সেনাদলের বহর বাড়তে থাকে। কিন্তু সাম্রাজ্যের অর্থনৈতিক অবস্থা খারাপ হওয়ায় এ বিশাল সৈন্যবাহিনীর খরচ বহন করা খলিফার জন্য কঠিন হয়ে পড়ে। আর এভাবে রাজ্য সম্প্রসারণ নীতি বর্জন এবং রাজ্যের অর্থনৈতিক অবস্থার বেহাল দশার কারণে উমাইয়া সেনাবাহিনী দুর্বল হয়ে পড়ে। তাই বলা যায়, উদ্দীপকের সেনাবাহিনীর প্রতি সরকারের দৃষ্টিভঙ্গি খলিফা দ্বিতীয় ওমরের সময়ও প্রদর্শিত হয়েছিল।"
        },
        {
          "label": "ঘ",
          "question": "",
          "explanation": "\"রাষ্ট্র পরিচালনায় উদ্দীপকে গৃহীত পদক্ষেপের মতো খলিফা দ্বিতীয় ওমরও কিছু কিছু পদক্ষেপ গ্রহণ করেছিলেন বলে উমাইয়া খিলাফতের পতন ত্বরান্বিত হয়েছিল\"- উক্তিটি কিছুটা যৌক্তিক। ওমর বিন আবদুল আজিজ খিলাফতের দায়িত্ব গ্রহণ করে শাসন ব্যবস্থায় উল্লেখযোগ্য কিছু সংস্কার সাধন করেন। এর মধ্যে রাজস্ব সংস্কার অন্যতম। কিন্তু অনেক ঐতিহাসিক তার রাজস্ব নীতির সমালোচনা করেছেন এবং তার নীতিকে। উমাইয়া খিলাফতের পতনের জন্য দায়ী করেছেন। উদ্দীপকের শেষাংশের বর্ণনায়ও এমন বিষয় লক্ষণীয়। উদ্দীপকের শেষাংশের বর্ণনানুযায়ী, স্বাধীনতার পর দেশ গঠনে কিছু উদারনৈতিক কার্যক্রম অনিয়ন্ত্রিত হয়ে পড়ে এবং ভুল অর্থনৈতিক মারপ্যাচে দিনে দিনে দেশ তলাবিহীন ঝুড়িতে পরিণত হয়। এজন্য দেশের পতনের জন্য সকলে সেই প্রথম সরকারকেই দায়ী করে। এমন পরিস্থিতি দেখা যায় খলিফা দ্বিতীয় ওমরের শাসনামলে। তিনি খিলাফতের দায়িত্ব গ্রহণ করে মাওয়ালিদের ওপর অন্যায়ভাবে আরোপ করা জিজিয়া ও খারাজ রহিত করেন। ফলে দলে দলে মানুষ ইসলাম গ্রহণ করে এবং খারাজ ও জিজিয়া প্রদান থেকে অব্যাহতি পায়। এজন্য রাজস্ব আয় কমে যায় এবং অর্থের অভাবে সেনাবাহিনী দুর্বল হয়ে পড়ে। এ কারণে অনেকে দ্বিতীয় ওমরকে উমাইয়া বংশের পতনের জন্য দায়ী করেন। কিন্তু নিরপেক্ষ দৃষ্টিভঙ্গি নিয়ে তার শাসনকালের প্রত্যেকটি দিক বিবেচনা করলে উমাইয়া বংশের পতনের জন্য তাকে পুরোপুরি দায়ী করা যায় না। কারণ তার উত্তরাধিকারীরা যদি তার অনুসৃত নীতি অনুসরণ করত, তাহলে মাওয়ালি, হাশেমি ও আলির সমর্থকরা কখনোই উমাইয়া বিরোধী আন্দোলনে যোগ দিত না। উপরের আলোচনা থেকে প্রমাণ হয়, দ্বিতীয় ওমরের রাজস্ব সংস্কার 'উমাইয়া বংশের পতনের জন্য পুরোপুরি দায়ী ছিল না। তবে কিছু ক্ষেত্রে তা এ বংশের পতনকে ত্বরান্বিত করে। এজন্য প্রশ্নোল্লেখিত উক্তিটি কিছুটা যৌক্তিক বলা যায়।"
        }
      ]
    },
    {
      "number": "9",
      "uddipok": "জুলাই বিপ্লবে আন্দোলনকারীদের অভিনব কিছু কৌশলের মধ্যে একটি ছিল ফেসবুক প্রোফাইল পিকচার লাল করা। এতে সরকার আরও তটস্থ হয়ে নৃশংস হয়ে ওঠে। আন্দোলনকারীদেরকে নির্বিচারে হত্যা করতে থাকে। এক যাত্রাবাড়িতেই ছাত্র-জনতার অসংখ্য লাশ পড়ে। পুলিশবাহিনী খুঁজে খুঁজে এদের হত্যা করে। সরকারের এই নৃশংসতা শুধুই নিজের দম্ভ ও ক্ষমতা প্রদর্শন ও ক্ষমতা কুক্ষিগত করার মানসে।",
      "tag": "DB, DIN.B, CB 25",
      "sub_questions": [
        {
          "label": "ক",
          "question": "",
          "explanation": "আস্-সাফফাহ শব্দের অর্থ রক্তপিপাসু।"
        },
        {
          "label": "খ",
          "question": "",
          "explanation": "আহলে বায়াত বলতে মহানবি (স)-এর নিকটাত্মীয় তথা পরিবারের লোকজনদের বোঝায়। আহলে বায়াত অর্থ বাড়ির লোকজন বা পরিবার পরিজন। আহলে বায়াত তারাই যাদের ওপর সাদাকাহ হারাম করা হয়েছে। আর তারা হলেন হযরত মুহাম্মদ (স)-এর স্ত্রীগণ, সন্তানগণ এবং বনু হাশেম ও বুন মুত্তালিব গোত্রের প্রত্যেক মুসলিম নর-নারী।"
        },
        {
          "label": "গ",
          "question": "",
          "explanation": "উদ্দীপকের 'প্রোফাইল পিকচার লাল' করার সাথে সামঞ্জস্যপূর্ণ যে কাজটি আস-সাফফাহর নিষ্ঠুরতার বিরুদ্ধে উমাইয়া যুবকরা করেছিল তা হলো নিজেদের দাড়িগোঁফ কামিয়ে আব্বাসি বংশের বিরোধিতা করা। আব্বাসি খিলাফত প্রতিষ্ঠার পর আস-সাফফার প্রধান লক্ষ্য ছিল উমাইয়া বংশীয়দের নির্মূল করা। তিনি খিলাফতে অধিষ্ঠিত হয়ে ফিলিস্তিন ও বসরাতে বহু উমাইয়া বংশের লোকদের নির্মমভাবে হত্যা করেন। এ নিষ্ঠুর আচরণের ফলে দেশের বিভিন্ন স্থানের উমাইয়া সমর্থকরা নিজেদের দাড়িগোঁফ কামিয়ে আব্বাসি বংশের বিরোধিতা করে, যা উদ্দীপকের প্রোফাইল পিকচার লাল করার সাথে সাদৃশ্যপূর্ণ। উদ্দীপকের প্রথমাংশে বলা হয়েছে, জুলাই বিপ্লবে আন্দোলনকারীদের অভিনব কিছু কৌশলের মধ্যে একটি ছিল ফেইসবুক প্রোফাইল পিকচার লাল করা। অনুরূপ একটি কৌশল আস-সাফফার নিষ্ঠুরতার বিরুদ্ধে উমাইয়া যুবকরা গ্রহণ করেছিল। আবুল আব্বাস আস-সাফফাহ আব্বাসি খিলাফতের প্রতিষ্ঠার পর উমাইয়া বংশের লোকদের নিষ্ঠুরভাবে হত্যা করে। তার এরূপ নিষ্ঠুর কর্মকাণ্ডের কারণে সাম্রাজ্যের বিভিন্ন স্থানে বিশেষ করে দামেস্ক, হিমস, কিন্নিসিরিন, ফিলিস্তিন এর উমাইয়া সমর্থকরা আস-সাফাহ ও আব্বাসি বংশের বিরোধিতা করে। এক্ষেত্রে তারা একটি অভিনব কৌশল অবলম্বন করে। তারা নিজেদের দাড়িগোঁফ কামিয়ে ফেলে, যা উদ্দীপকের প্রোফাইল পিকচার লাল করার সাথে সামঞ্জস্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত নৃশংসতার মতো আস-সাফফার কর্মকাণ্ডেও নৃশংসতা প্রকাশ পেয়েছিল। আবুল আব্বাস আস-সাফফাহ ৭৫০ খ্রিষ্টাব্দে উমাইয়া খলিফা দ্বিতীয় মারওয়ানকে পরাজিত করে আব্বাসি বংশের খিলাফত প্রতিষ্ঠা করেন। খিলাফতে অধিষ্ঠিত হয়ে তিনি উমাইয়া বংশের লোকদের নিষ্ঠুরভাবে হত্যা করেন। আবুল আব্বাস খলিফা দ্বিতীয় মারওয়ানের ছিন্ন মস্তক দেখে আস-সাফাহ বা রক্তপিপাসু উপাধি গ্রহণ করেন। উদ্দীপকের সরকারের কর্মকাণ্ডেও এরূপ নৃশংসতার চিত্র দেখা যায়। উদ্দীপকের বর্ণনানুযায়ী, জুলাই বিপ্লবের সময় পতিত সরকারের নির্দেশে পুলিশবাহিনী আন্দোলনকারী ছাত্র-জনতাকে খুঁজে খুঁজে হত্যা করে। সরকারের এ নৃশংসতা ছিল শুধুই নিজের দম্ভ ও ক্ষমতা প্রদর্শন এবং ক্ষমতা কুক্ষিগত করার মানসে। এমনই নৃশংসতা লক্ষ করা যায় আবুল আব্বাসের কর্মকাণ্ডে। খিলাফতে অধিষ্ঠিত হওয়ার পর তার প্রধান লক্ষ্য ছিল উমাইয়া বংশীয়দের নির্মূল করা। তাই ৭৫০ খ্রিষ্টাব্দের ২৫ জুন ফিলিস্তিনের আবু কুট্রসে ৮০ জন উমাইয়া বংশের লোকদের সমঝোতার নামে ভোজের আমন্ত্রণ করে ডেকে এনে সবাইকে নিষ্ঠুরভাবে হত্যা করেন। বসরাতেও অনুরূপভাবে হত্যাযজ্ঞ সাধিত হয়। শুধু তাই নয়, আস-সাফ্ফার আদেশে মৃতদের কবর থেকে উঠিয়ে নিয়ে হাড়গুলো ভস্মীভূত করে বাতাসে ছড়িয়ে দেওয়া হয়। মুয়াবিয়া ও দ্বিতীয় ওমর ছাড়া সকল উমাইয়া খলিফার সমাধি এ সময় ধ্বংস করা হয়। পরিশেষে নৃশংসতার দিক বিবেচনা করলে দেখা যায়, বাংলাদেশের পতিত সরকার ও আস-সাফফাহ প্রায় সমপর্যায়ের ছিল। তাই বলা যায়, উদ্দীপকের সরকার এবং আস-সাফ্ফার নৃশংস কর্মকাণ্ড অত্যন্ত ঘৃণিত"
        }
      ]
    },
    {
      "number": "10",
      "uddipok": "আবদুর রহমান সিংহাসন আরোহণ করে আম জনতার আশা-আকাঙ্ক্ষা পূরণে সচেষ্ট হন। কে কোথায় অন্নহীন-বস্ত্রহীন হয়ে পড়ে আছে, নিজে গিয়ে তার সাহায্য করে আসতেন। শক্তিমত্তায়ও তিনি পরাক্রমশালী ছিলেন। পার্শ্ববর্তী চিরশত্রু রাষ্ট্র তাঁর দেশ আক্রমণ করলে তিনি বীরবিক্রমে তা প্রতিহত করেন। শত্রু ঔদ্ধতা প্রকাশ করলে তার দাঁতভাঙা জবাব দেন। কিন্তু এই চিরশত্রুকে তিনি একাধিকবার বাগে পেয়েও বারবার ক্ষমা করে দেন।",
      "tag": "DB, DIN.B, CB 25",
      "sub_questions": [
        {
          "label": "ক",
          "question": "",
          "explanation": "খলিফা হারুন-অর-রশীদের মায়ের নাম খায়জুরান।"
        },
        {
          "label": "খ",
          "question": "",
          "explanation": "নহরে জুবাইদা হলো খলিফা হারুন-অর-রশীদের স্ত্রী জুবাইদার অর্থায়নে খনন করা একটি খালের নাম। হারুন-অর-রশীদ ৮০২ খ্রিষ্টাব্দে তার স্ত্রী জুবাইদা এবং পুত্র আমীন ও মামুনকে নিয়ে মক্কায় হজ পালন করতে যান। এ সময় জুবাইদা মক্কাবাসী ও হজ যাত্রীদের পানির কষ্ট দেখে মর্মাহত হন। তিনি পানির সংকট দূর করার জন্য প্রচুর অর্থ (প্রায় ২০ লক্ষ দিনার) ব্যয়ে ফোরাত নদীর উপকূল থেকে মক্কা পর্যন্ত একটি খাল খনন করেন। এটিই নহরে জুবাইদা নামে পরিচিত।"
        },
        {
          "label": "গ",
          "question": "",
          "explanation": "\"উদ্দীপকের আবদুর রহমানের মতো প্রজাবাৎসল্যের উদাহরণ খলিফা, হারুন-অর-রশীদের বেলায়ও প্রযোজ্য\"- উক্তিটি যুক্তিসঙ্গত। আব্বাসি খলিফা হারুন-অর-রশীদ ছিলেন তৎকালীন বিশ্বের সর্বশ্রেষ্ঠ শাসক। একজন প্রজারঞ্জক, জনদরদি এবং মহানুভব খলিফা হিসেবে তার যথেষ্ঠ খ্যাতি ছিল। তিনি প্রজাদের মঙ্গলের জন্য রাত্রিতে পরিভ্রমণ করে সাম্রাজ্যের সকল সমস্যা স্বচক্ষে দেখতেন, যা উদ্দীপকের আবদুর রহমানের সাথে সাদৃশ্যপূর্ণ। উদ্দীপকের আবদুর রহমান সিংহাসনে আরোহণ করে আম-জনতার কে কোথায় অন্নহীন-বস্ত্রহীন হয়ে পড়ে আছে, নিজে গিয়ে তার সাহায্য করে আসতেন। অনুরূপ আচরণ খলিফা হারুন-অর-রশীদের কর্মকাণ্ডেও লক্ষ করা যায়। খলিফা হারুন অত্যন্ত প্রজাবৎসল একজন খলিফা ছিলেন। জনগণের সুখ-স্বাচ্ছন্দ্য ও সুযোগ-সুবিধা দান ছিল তার চরম লক্ষ্য। তিনি প্রজাদের সমস্যা স্বচক্ষে দেখার জন্য রাতে সাম্রাজ্যের বিভিন্ন স্থানে ঘুরে বেড়াতেন। প্রজাদের সুবিধার জন্য রাজ্যের বিভিন্ন স্থানে তিনি মসজিদ, মাদরাসা, সরাইখানা, রাস্তাঘাট, সেতু, খাল প্রভৃতি নির্মাণ করেন। তিনিই সর্বপ্রথম আরব সাম্রাজ্যে হাসপাতাল নির্মাণ করেন। খলিফার স্ত্রী জুবায়দাও এ ব্যাপারে উৎসাহী ছিলেন। তিনি ফোরাত থেকে মক্কা পর্যন্ত নহর-ই-জুবায়দা নামে একটি খাল খনন করেন। তাই বলা যায়, খলিফা হারুন সম্পর্কিত প্রশ্নোল্লেখিত উক্তিটি যথার্থ।"
        },
        {
          "label": "ঘ",
          "question": "",
          "explanation": "উদ্দীপকের আবদুর রহমানের প্রতিবেশী রাষ্ট্রের প্রতি গৃহীত যুদ্ধনীতির সাথে খলিফা হারুন-অর-রশীদের গৃহীত বাইজান্টাইন নীতির সামঞ্জস্য রয়েছে। খলিফা হারুন-অর-রশীদ বাগদাদের সিংহাসনে আরোহণ করার পর থেকেই বারবার বাইজান্টাইনদের বিরুদ্ধাচরণের সম্মুখীন হন। তার শাসনামলে বাইজান্টাইনরা বারবার মুসলিম সাম্রাজ্য আক্রমণ করলে তিনি প্রতিবারই তাদের পরাজিত করেন এবং ক্ষমা করে দেন। যেমনটা আবদুর রহমানের গৃহীত যুদ্ধনীতিতেও লক্ষণীয়। উদ্দীপকের আবদুর রহমানের পার্শ্ববর্তী চিরশত্রু রাষ্ট্র তার দেশে আক্রমণ করলে তিনি বীরবিক্রমে তা প্রতিহত করেন। শত্রু উদ্ধত আচরণ প্রকাশ করলে তার দাঁতভাঙা জবাব দেন। কিন্তু এই চিরশত্রুকে তিনি একাধিকবার বাগে পেয়েও বার বার ক্ষমা করে দেন। খলিফা হারুন তার শাসনামলে বাইজান্টাইন শাসকদের ক্ষেত্রে অনুরূপ নীতি গ্রহণ করেন। তার শাসনামলে বাইজান্টাইন সাম্রাজ্ঞী আইরিন পূর্ববর্তী খলিফা মাহদীর সাথে স্বাক্ষরিত সন্ধি ভঙ্গ করে মুসলিম সাম্রাজ্যে আক্রমণ করলে খলিফা হারুন তাকে পরাজিত করেন এবং তাকে পুনরায় সন্ধি করতে বাধ্য করেন। পরবর্তীতে বাইজান্টাইন সম্রাট নাইসিফোরাস মুসলমানদের সাথে সম্পাদিত চুক্তি ভঙ্গ করেন। খলিফা হারুন তাকেও পরাজিত ও ক্ষমা করে পুনরায় সন্ধি করেন। এরপর নাইসিফোরাস আরও কয়েকবার সন্ধি ভঙ্গ করেন এবং যুদ্ধে খলিফার কাছে পরাজিত হন। প্রতিবারই খলিফা তাকে ক্ষমা করে দেন। পরিশেষে বলা যায়, শত্রুকে বারবার হাতের নাগালে পেয়েও তাকে সমূলে বিনাশ না করে বার বার ক্ষমা করার দিক দিয়ে উদ্দীপকের আবদুর রহমান ও খলিফা হারুনের মধ্যে সামঞ্জস্য খুঁজে পাওয়া যায়।"
        }
      ]
    },
    {
      "number": "11",
      "uddipok": "ইবনে আম্মার খলিফা মুতাসিমের প্রধান উজির ও প্রিয়পাত্র ছিলেন। বন্ধুর মতো তাঁরা একসাথে ঘুরে বেড়াতেন। ইবনে আম্মারের বদান্যতা অনেক সময় খলিফাকেও ছাপিয়ে যেত। জনসাধারণ খলিফার চেয়ে উজিরের দরবারে যেতেই বেশি স্বাছন্দ্যবোধ করত। কিন্তু একবার ইবনে আম্মারের কিছু কর্মকাণ্ড খলিফার মান-সম্মানের বিরুদ্ধে গেলে তিনি আম্মারকে বরখাস্ত করেন। আম্মারের আত্মীয়-স্বজন যারা রাজকার্যে নিয়োজিত ছিলেন তাদেরকেও বরখাস্ত ও এদের সকলের বিরুদ্ধে কঠিন শাস্তিমূলক ব্যবস্থা গ্রহণ করেন।",
      "tag": "DB, DIN.B, CB 25",
      "sub_questions": [
        {
          "label": "ক",
          "question": "",
          "explanation": "বার্মাক শব্দের অর্থ প্রধান বা নেতা।"
        },
        {
          "label": "খ",
          "question": "",
          "explanation": "জাফরি প্রাসাদ হলো জাফর বিন ইয়াহহিয়া বার্মাকি কর্তৃক নির্মিত বার্মাকি পরিবারের বাসভবন। জাফর বিন ইয়াহহিয়া ছিলেন খলিফা হারুন-অর-রশীদের প্রধানমন্ত্রী। তিনি অত্যন্ত শৌখিন ব্যক্তি ছিলেন। বাগদাদের পূর্বদিকে দজলা নদীর তীরে তিনি নিজ পরিবারের বসবাসের জন্য আল জাফরি নামে একটি সুদৃশ্য বাসভবন নির্মাণ করেন। পরবর্তীতে এ প্রাসাদকে কেন্দ্র করে পার্শ্ববর্তী অঞ্চলে অভিজাত শ্রেণির আবাসভূমি গড়ে ওঠে।"
        },
        {
          "label": "গ",
          "question": "",
          "explanation": "উদ্দীপকের ইবনে আম্মারের সাথে খলিফা হারুন-অর-রশীদের বার্মাকি উজির জাফর বিন ইয়াহহিয়ার সামঞ্জস্য রয়েছে। আব্বাসি বংশের প্রতিষ্ঠাকাল থেকে শুরু করে এ বংশের সুদৃঢ় অবস্থান তৈরিতে যে বংশটি গুরুত্বপূর্ণ ভূমিকা পালন করে সেটি হলো বার্মাকি বংশ। এ বংশেরু প্রভাবশালী সদস্য ছিলেন জাফর বিন ইয়াহহিয়া। তিনি খলিফা হারুন-অর-রশীদের নিত্যসহচর ছিলেন। তিনি আব্বাসি খিলাফতে দীর্ঘদিন মন্ত্রী এবং প্রধানমন্ত্রীর দায়িত্বও পালন করেন। কিন্তু জাফরকে শেষ পর্যন্ত হারুন-অর-রশীদের রোষানলে পড়ে জীবন দিতে হয়। উদ্দীপকে বর্ণিত ইবনে আম্মারের ক্ষেত্রেও একই ঘটনা লক্ষ করা যায়। উদ্দীপকে বর্ণিত ইবনে আম্মার খলিফা মুতাসিমের প্রধান উজির ও প্রিয়পাত্র ছিলেন। তারা বন্ধুর মতো একসাথে ঘুরে বেড়াতেন। কিন্তু ইবনে আম্মারের কিছু কর্মকাণ্ড খলিফার মান-সম্মানের বিরুদ্ধে গেলে তিনি তাকে প্রধান উজির পদ থেকে বরখাস্ত করেন। অনুরূপ ঘটনা খলিফা হারুন-অর-রশীদ ও জাফর বিন, ইয়াহহিয়ার মধ্যেও দেখা যায়। জাফর বিন ইয়াহহিয়া ছিলেন খলিফা হারুনের বন্ধু। খলিফা তাকে তার ছেলে মামুনের অভিভাবক নিযুক্ত করেন। জাফর যোগ্যতা ও কর্তব্যনিষ্ঠার সাথে কয়েকটি প্রদেশের শাসনকার্য পরিচালনা করেন। এছাড়া তিনি দীর্ঘদিন মন্ত্রিত্ব করেন এবং প্রধানমন্ত্রীর দায়িত্বও পালন করেন। তার প্রশাসনে আব্বাসি খিলাফতের প্রভাব ও প্রতিপত্তি বৃদ্ধি পায়। কিন্তু জাফর হারুন-অর-রশীদের বোন আব্বাসাকে গোপনে বিয়ে করলে খলিফা অত্যন্ত ক্ষুব্ধ হন এবং এক সময়ের প্রিয়সহচর ও প্রধানমন্ত্রী জাফরকে হত্যার আদেশ দেন। হারুন-অর-রশীদের নির্দেশে জাফরের শিরশ্ছেদ করা হয়। এভাবে জাফরের ক্ষমতাচ্যুতি ও জীবনাবসান ঘটে। তাই বলা যায়, উদ্দীপকের ইবনে আম্মার এবং বার্মাকি পরিবারের জাফর বিন ইয়াহহিয়ার ঘটনা একই সূত্রে গাঁথা।"
        },
        {
          "label": "ঘ",
          "question": "",
          "explanation": "উদ্দীপকের ইবনে আম্মারের পরিবারের মতো খলিফা হারুন-অর-রশীদের খিলাফতকালে বার্মাকি পরিবারও করুণ পরিণতি ভোগ করে। আব্বাসি সাম্রাজ্যে বার্মাকিরা অনেক জনপ্রিয় হয়েছিল। খলিফার কাছে বার্মাকিদের এরূপ প্রভাব-প্রতিপত্তি ও জনপ্রিয়তা অসহনীয় মনে হয়। এছাড়া খলিফার বোন আব্বাসার সাথে জাফর বামার্কির গোপন সম্পর্ক, সম্পদের প্রাচুর্য, আরব-পারসিক দ্বন্দ্ব ও শিয়া-সুন্নি দ্বন্দ্ব বার্মাকিদের পতনে প্রভাব রেখেছিল। উদ্দীপকেও এ ধরনের ঘটনা লক্ষ করা যায়। উদ্দীপকে বলা হয়েছে, খলিফা মুতাসিমের শাসনামলে তার প্রধান উজির ইবনে আম্মারের কিছু কর্মকান্ড খলিফার বিরুদ্ধে গেলে তিনি তাকে বরখাস্ত করেন। পাশাপাশি তার আত্মীয়-স্বজন যারা রাজকার্যে নিয়োজিত ছিলেন তাদেরকেও বরখাস্ত করেন এবং তাদের বিরুদ্ধে কঠিন শাস্তিমূলক ব্যবস্থা গ্রহণ করেন। এ ঘটনাটি বার্মাকি পরিবারের পতনের কারণকে নির্দেশ করে। বার্মাকি পরিবারের পতনের ক্ষেত্রে নানাবিধ কারণ ক্রিয়াশীল ছিল। বার্মাকিদের প্রভাব ও ঐশ্বর্য এতো বেশি বেড়ে গিয়েছিল যে, খলিফা হারুন-অর-রশীদ তাদের ওপর নির্ভরশীল হয়ে পড়েন। ফলে তিনি বার্মাকিদের ক্ষমতার রেশ টানার চেষ্টা করতে থাকেন। এমতাবস্থায় জাফর বার্মাকি খলিফা হারুন-অর-রশীদের বোন আব্বাসাকে গোপনে বিয়ে করলে খলিফা বার্মারিদের প্রতি খুবই ক্ষুব্ধ হন, যা তাদের পতনের দরজা খুলে দেয়। এছাড়া বার্মাকিরা ছিল শিয়া মতাবলম্বী। তাই সুন্নি আব্বাসিদের দরবার ও খিলাফতে তাদের বিপুল প্রতিপত্তি সাম্রাজ্যের সুন্নি অভিজাতদের ক্ষুব্ধ করে তোলে। তাই তারা বার্মাকিদের ধ্বংস সাধনে নানাভাবে খলিফাকে প্ররোচিত করে। এ প্রসঙ্গে গৃহাধ্যক্ষ ফজল বিন রাবির ব্যক্তিগত আক্রোশের কথা বলা যায়। তিনি নিজে প্রধান উজির হওয়ার প্রত্যাশায় বার্মাকিদের বিরুদ্ধে খলিফাকে উস্কানি দেন। এসব কারণে খলিফা হারুন-অর-রশীদ জাফরের শিরশ্ছেদ করেন এবং বার্মাকি পরিবারের অন্য সদস্যদের কারারুদ্ধ করেন। এভাবে বার্মাকি পরিবারের চূড়ান্ত পতন ঘটে। উপরের আলোচনা থেকে রলা যায়, আব্বাসি খিলাফতের সমৃদ্ধি ও উন্নয়নে বার্মাকিদের অবদান অতুলনীয়। তাই আপাতদৃষ্টিতে বার্মাকিদের প্রতি খলিফার ব্যবহার যৌক্তিক মনে হয় না। কিন্তু তাদের পতনের কারণগুলো বিশ্লেষণ করলে বোঝা যায়, ক্ষমতা এবং প্রতিপত্তিই তাদের পতনকে ত্বরান্বিত করেছিল।"
        }
      ]
    }
  ]
}