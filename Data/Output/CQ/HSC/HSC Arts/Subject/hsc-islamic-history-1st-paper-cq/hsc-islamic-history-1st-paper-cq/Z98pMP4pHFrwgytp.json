{
  "title": "ক্যান্টনমেন্ট পাবলিক স্কুল ও কলেজ, রংপুর ২০২৩",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "মিসর প্রাচীন সভ্যতার ভিত্তিভূমি হিসেবে পরিচিত। এর উত্তরে ভূমধ্যসাগর আর দক্ষিণে সুদান রাষ্ট্র অবহিত। মিসরীয়দের ইতিহাসের শ্রেষ্ঠ নির্মাতা বলা হয়। হোয়াংহো নদীকে চীনের দুঃখ বলা হলেও নীল নদকে মিসরের প্রাণ হিসেবে অভিহিত করা হয়। মিসর বাস্তবিক পক্ষে নীলনদের দান।",
      "tag": "CPSCR 23",
      "sub_questions": [
        {
          "label": "ক",
          "question": "মিসর কোন মহাদেশে অবস্থিত?",
          "explanation": "মিসর আফ্রিকা মহাদেশে অবস্থিত।"
        },
        {
          "label": "খ",
          "question": "মিসর নীলনদের দান বলে খ্যাত কেন? ব্যাখ্যা করো।",
          "explanation": "নীল নদ প্রাচীন মিসরীয় সভ্যতার বিকাশে প্রধান ভূমিকা রাখায় মিসরকে নীল নদের দান বলা হয়। কৃষিসহ দৈনন্দিন কাজে প্রাচীন মিসরীয়দের ব্যবহৃত পানির প্রধান উৎস ছিল নীল নদ। প্রতিবছর বন্যার পর নীলনদের অববাহিকা অঞ্চলে উর্বর পলিমাটির আস্তরণ পড়ত। এ পলিমিশ্রিত উর্বর জমিতে প্রচুর ফসল উৎপাদিত হতো। এছাড়া মিসরীয়দের লিখন পদ্ধতি ও পঞ্জিকা উদ্ভাবন, জ্যোতির্বিদ্যা চর্চা, নৌপরিবহন ইত্যাদি ক্ষেত্রেও নীল নদের ভূমিকা ছিল। এভাবে মিসরীয় সভ্যতার বিকাশ ও উন্নতির মূলে ছিল নীল নদ। এসব কারণে দেশটিকে নীল নদের দান বলা হয়।"
        },
        {
          "label": "গ",
          "question": "মিসরীয়দের স্থাপত্য শিল্প প্রাচীন সভ্যতার অন্যতম নিদর্শন ছিল- যথার্থতা মূল্যায়ন করো।",
          "explanation": "জামিসরীয়দের স্থাপত্য শিল্প প্রাচীন সভ্যতার অন্যতম নিদর্শন ছিল- মন্তব্যটি সঠিক। প্রাচীন মিসরীয়দের ইতিহাসে শ্রেষ্ঠ নির্মাতা বলা হয়। পাথর কেটে কেটে প্রকান্ড সৌধসহ নানা ধরনের স্থাপত্য তৈরিতে তারা ছিল সিদ্ধহস্ত। নির্মাণ কৌশলের কারণেই তারা বিশ্বের ইতিহাসে স্মরণীয় হয়ে আছে। প্রাচীন মিসরীয়দের শ্রেষ্ঠ স্থাপত্যিক নিদর্শন হলো পিরামিড। তারা মৃত্যুর পরবর্তী জীবনে বিশ্বাস করত। তারা ফারাওয়ের মৃতদেহকে বিশেষ পদ্ধতিতে মমি করে তা সংরক্ষণের ব্যবস্থা করত। ফারাওয়ের সমাধিতে তারা দামি সব জিনিসপত্র দিত। এগুলোর নিরাপত্তার জন্য প্রাচীন মিসরীয়রা বড় বড় পাথর খন্ড দিয়ে পিরামিড নির্মাণ করেছিল। প্রাচীন বিশ্বের বিস্ময় পিরামিডের নির্মাণশৈলী এখনও বিশেষজ্ঞদের বিস্মিত করে। বর্তমানে টিকে থাকা পিরামিডগুলোর মধ্যে সবচেয়ে বিখ্যাত হলো 'ফারাও খুফুর পিরামিড'। ১৩ একর জমির উপর এটি নির্মিত হয়েছে। এর দৈর্ঘ্য ৭৫৫ ফুট ও উচ্চতা ৪৮১ ফুট। এটি নির্মাণ করতে ১ লাখ শ্রমিকের প্রায় ২০ বছর সময় লেগেছিল। মিসরীয় সভ্যতার মধ্য ও শেষ ভাগে তারা বৃহৎ ও সুদৃশ্য ধর্মমন্দির নির্মাণ করেছে। মন্দিরের প্রবেশ পথের দু'পাশে সারি সারি স্ফিংকসের মূর্তি এবং সামনে ফারাওয়ের মূর্তি রাখা হতো। স্ফিংকসের দেহ সিংহের মতো এবং মাথা মানুষের আকৃতির। মন্দির চত্বরের শেষভাগে থাকতো একটি বিশাল হল ঘর। নিবস শহরের প্রধান ধর্ম মন্দিরটি উচ্চতা হলো ২৩ মিটার। এসব স্থাপনা স্থাপত্য শিল্পে মিসরীয়দের অনন্য নৈপুন্যের স্বাক্ষর বহন করে। তাই প্রশ্নের মন্তব্যটি সঠিক হিসেবে বিবেচ্য।"
        },
        {
          "label": "ঘ",
          "question": "মিসরীয় সভ্যতা শুধু স্থাপত্য ক্ষেত্রেই নয়, শিল্প ও সংস্কৃতিতেও গুরুত্বপূর্ণ অবদান রেখেছিল- তোমার মতের সপক্ষে যুক্তি দেখাও।",
          "explanation": "মিসরীয় সভ্যতা শুধু স্থাপত্য ক্ষেত্রেই নয়, শিল্প ও সংস্কৃতিতেও গুরুত্বপূর্ণ অবদান রেখেছিল- এ মন্তব্যটির সাথে আমি একমত। মানব সৃষ্টির সূচনা পর্ব থেকেই মানব সভ্যতার বিকাশ শুরু হয়। সভ্যতার এ বিকাশে মিসরীয় সভ্যতা প্রথম সারির সভ্যতা হিসেবে বিবেচ্য। প্রাচীন সভ্যতার ভিত্তিভূমি হিসেবে বিবেচিত এ সভ্যতা বিভিন্ন ক্ষেত্রে অভাবনীয় অবদান রেখেছে। সভ্যতা বিকাশে অবদানের ক্ষেত্রে তাদের সবচেয়ে বড় সাফল্য স্থাপত্য ক্ষেত্রে। কিন্তু সভ্যতার শিল্প বিকাশে মিসরীয়রা পিছিয়ে ছিলেন না। মিসরের চিত্রশিল্পীরাও পিছিয়ে ছিলেন না। মন্দিরের দেওয়াল, মমি ও তার কফিনের ওপর প্রাচীন মিসরীয় চিত্রশিল্পের নিদর্শন দেখা যায়। এসব চিত্রে ধর্মীয় ধারণার প্রকাশ বেশি ছিল। অষ্টাদশ রাজবংশের আমলে থিবসে নির্মিত লুক্সর মন্দিরের গায়ে অসংখ্য দেয়ালচিত্র (fresco) দেখা যায়। এছাড়া লুক্সরের মন্দিরের গায়ে লতাপাতা ও জ্যামিতিক নকশাও রয়েছে। প্রাচীন মিসরীয়রা, কারুশিল্পেও দক্ষ ছিল। তারা স্বর্ণ, রৌপ্য ও ব্রোঞ্জের ব্যবহার জানত। এগুলোর সাহায্যে তারা নানাপ্রকার তৈজসপত্র তৈরি করত। মিসরীয় কুমোররা বাহারি রঙের চমৎকার মাটির পাত্র, বয়নশিল্পীরা সুন্দর নকশা আঁকা কম্বল, পর্দা এবং কুশন তৈরিতে দক্ষ ছিল। তারা মণিরত্ন ও সুগন্ধি রাখার কৌটা, নানারকম অলংকার ও অস্ত্রশস্ত্র তৈরিতেও নৈপূণ্যের পরিচয় দিয়েছিল। পরিশেষে বলা যায়, মিসরীয়রা স্থাপত্য, শিল্পসহ সভ্যতা বিকাশের আরও নানা ক্ষেত্রে অবদান রেখে সভ্যতাকে এগিয়ে নিয়ে গেছে।"
        }
      ]
    },
    {
      "number": "2",
      "uddipok": "বাংলাদেশকে পৃথিবীর বৃহত্তম ব-দ্বীপ বলা হয়। এ দেশকে তিন অন্যলে ভাগ করা হয়েছে। উত্তরে পাহাড়ি অঞ্চল থাকায় লোক বসতির ঘনত্ব কম। মধ্যাঞ্চলে রাজধানীসহ বৃহত্তম জনগোষ্ঠীর বাস। এর দক্ষিণে রয়েছে পৃথিবীর বৃহত্তম ম্যানগ্রোভ সুন্দরবন ও বঙ্গোপসাগর। এগুলোকে কেন্দ্র করে গড়ে উঠেছে জনবসতি। জোয়ার-ভাটা নদী থাকার কারণে এখানো বিভিন্ন প্রকার গাছপালা ও রয়েল বেঙ্গল টাইগারসহ বিভিন্ন প্রকার পশুপাখি দেখা যায়।",
      "tag": "CPSCR 23",
      "sub_questions": [
        {
          "label": "ক",
          "question": "পৃথিবীর বৃহত্তম উপদ্বীপ কোনটি?",
          "explanation": "পৃথিবীর বৃহত্তম উপদ্বীপের নাম আরব উপদ্বীপ।"
        },
        {
          "label": "খ",
          "question": "আরব দেশকে জাজিরাতুল আরব বলা কেন?",
          "explanation": "আরবের তিনদিকে জল এবং একদিকে স্থল দ্বারা বেষ্টিত। এমন ত্রিভুজাকৃতির বৈশিষ্ট্যের জন্য আরবকে জাজিরাতুল আরব বা আরব উপদ্বীপ বলা হয়। 'জাজিরা' আরবি শব্দ। এর অর্থ হলো উপদ্বীপ। যেহেতু আরবের তিনদিকে জল দ্বারা বেষ্টিত এজন্য আরবকে জাজিরাতুল আরব বা আরব উপদ্বীপ বলে। জাজিরাতুল আরব পৃথিবীর সর্ববৃহৎ উপদ্বীপ। এ উপদ্বীপের উত্তরে রয়েছে সিরিয়া মরুভূমি, পূর্বে পারস্য ও ওমান উপসাগর, দক্ষিণে ভারত মহাসাগর এবং পশ্চিমে লোহিত সাগর। অর্থাৎ তিনদিক বিশাল জলরাশি এবং একদিক মরুপ্রান্তর দ্বারা বেষ্টিত। এরূপ ভৌগোলিক অবস্থানের জন্য আরবকে জাজিরাতুল আরব বলা হয়।"
        },
        {
          "label": "গ",
          "question": "বাংলাদেশের সাথে তোমার পঠিত বইয়ের কোন অঞ্চলের মিল পাওয়া যায়? ব্যাখ্যা করো।",
          "explanation": "বাংলাদেশের সাথে পাঠ্যবইয়ের আরব উপদ্বীপের সাদৃশ্য বিদ্যমান। পাহাড়-পর্বত আরব উপদ্বীপের ভৌগোলিক বৈশিষ্ট্যের অন্যতম। পর্বতমালা এবং মালভূমি, ছাড়া সমগ্র আরব উপদ্বীপটি মরু অঞ্চল এবং অনুর্বর ভূমি। আরব উপদ্বীপের বৈচিত্র্যময় ভৌগোলিক অবস্থান ও আবহাওয়ার কারণে এখানকার অধিবাসীদের জীবনযাত্রা, সামাজিক আচার-আচরণসহ সবক্ষেত্রে পার্থক্য পরিলক্ষিত হয়, যেমনটি উদ্দীপকের দেশেও দেখা যায়। উদ্দীপকে বর্ণিত বাংলাদেশ পৃথিবীর বৃহত্তম 'ব' দ্বীপ বলে আখ্যায়িত। দ্বীপটিকে তিনটি অন্যলে ভাগ করে এর বৈশিষ্ট্যসমূহ আলোচনা করা হয়েছে। একইভাবে আরব উপদ্বীপকেও মরু অঞ্চল, পাহাড়ি অঞ্চল ও উর্বর অঞ্চলে ভাগ করা হয়েছে। এখানকার অধিকাংশ এলাকা মরুময়। এ উপদ্বীপের উত্তরে নজদ, হেজাজ প্রদেশ, ওমান ও হাজরামাউতে অনেক পাহাড়-পর্বত ও উচ্চ মালভূমি দেখা যায়। মরু ও পার্বত্য এলাকা ছাড়াও আরব ভূখণ্ডে উর্বর তৃণভূমি অঞ্চল রয়েছে। এ রকম ভৌগোলিক বৈশিষ্ট্যের কারণে আরবীয়দের পোশাক-পরিচ্ছদ ও খাদ্যাভ্যাসে অঞ্চলভিত্তিক পার্থক্য দেখা যায়। সুতরাং বলা যায়, উদ্দীপকে বর্ণিত বাংলাদেশের বর্ণনায় আরব উপদ্বীপের ভৌগোলিক বৈশিষ্ট্য ফুটে উঠেছে।"
        },
        {
          "label": "ঘ",
          "question": "উক্ত অঞ্চলের সীমানা উল্লেখ করে উদ্দীপকের আলোকে এর উর্বর অঞ্চলের ফলমূল-পশুপাখি ও জীবজন্তুর চিত্র তুলে ধরো।",
          "explanation": "উত্তরে সিরিয়ার মরুভূমি, পূর্বে পারস্য ও ওমান উপসাগর, দক্ষিণে ভারত মহাসাগর এবং পশ্চিমে লোহিত সাগর হচ্ছে আরব ভূমির সীমা। আরবের দক্ষিণ অঞ্চল এর উর্বর ভূমি হিসেবে পরিচিত। তিনদিকে জল ও একদিকে স্খল পরিবেষ্টিত ভূখণ্ডকে উপদ্বীপ বলা হয়। আরবের পূর্ব দিকে পারস্য উপসাগর, পশ্চিমে লোহিত সাগর, দক্ষিণে ভারত মহাসাগর এবং উত্তরে সিরিয়ার, মরুভূমি অবস্থিত। এজন্য এ অঞ্চলকে জাজিরাতুল আরব বা আরব উপদ্বীপ বলা হয়। ভৌগোলিক অবস্থানের দিক থেকে এটি এশিয়া, ইউরোপ ও আফ্রিকা মহাদেশের সংযোগস্থলে অবস্থিত। অন্যান্য মহাদেশ আবিষ্কারের আগে প্রাচীন আরব মানচিত্র অনুযায়ী এ উপদ্বীপটি বিশ্বের কেন্দ্রস্থল হিসেবে বিবেচিত হতো। উদ্দীপকে বর্ণিত বাংলাদেশের দক্ষিণ অঞ্চলের সুন্দরবন এলাকায় বিভিন্ন ধরনের গাছপালা ও পশু-পাখি পাওয়া যায়। হাজরামাউত, ইয়েমেন ও ওমান নিয়ে গঠিত দক্ষিণ আরবের উর্বর অঞ্চলগুলোতে প্রাচীন আরবের জনপদ গড়ে ওঠে। ব্যবসা-বাণিজ্য ও কৃষিকাজের জন্য এ অঞ্চল বিখ্যাত হলেও এখানে ফলমূল, পশুপাখি ও জীবজন্তুর প্রাধান্য লক্ষ করার মতো। দক্ষিণ আরবের প্রধান ফল খেজুর। এখানকার উর্বর ভূমিতে খেজুর ছাড়াও কফি, নীল, শাক-সবজি ও বিভিন্ন ফল ও ফসলের উৎপাদন হয়। ইয়েমেনে কফি ও গম বেশি উৎপন্ন হয়ে থাকে। ভৌগোলিক বৈচিত্র্যময় দক্ষিণ আরবের প্রধান গৃহপালিত পশু উট এবং ঘোড়া। জীবজন্তুর মধ্যে চিতাবাঘ, হায়েনা, গিরগিটি ও সাপ অন্যতম। শিকারি পাখির মধ্যে ঈগল, বাজপাখি, বাসটার্ড ও পেঁচা উল্লেখযোগ্য। তাছাড়া এ অঞ্চলে ঝুঁটিওয়ালা পাখিও দেখা যায়। উপরের আলোচনা থেকে বলা যায়, আরব উপদ্বীপটি একটি বৈচিত্র্যময় অঞ্চল। এ অঞ্চলের ফলমূল, পশুপাখি ও জীবজন্তুর ওপর ভূ-প্রাকৃতিক বৈশিষ্ট্যের ব্যাপক প্রভাব রয়েছে। আর এ কারণেই এখানকার মানুষের জীবনযাত্রায় পার্থক্য দেখা যায়।"
        }
      ]
    },
    {
      "number": "3",
      "uddipok": "আয়াতুল্লাহ আলী খোমিনী ইরানে ইসলামি আদর্শ প্রচার শুরু করলে শাসকগোষ্ঠী তার ওপর ক্ষিপ্ত হয়। তাদের ওপর অত্যাচার-নির্যাতন শুরু হয়। অতঃপর খোমিনী মাতৃভূমি ইরান ত্যাগ করে পার্শ্ববর্তী দেশে গমন করেন। সেখান থেকেই তিনি তার প্রচারকার্য চালাতে থাকেন। অবশেষে ১৯৭৯ সালে তিনি দেশে ফিরে স্বৈরাচারী শাসক রেজা শাহের পতন ঘটিয়ে ইসলামি শাসন ব্যবস্থা কায়েম করেন এবং তিনি কোনো প্রতিশোধ না নিয়ে সকলকে ক্ষমা করে দেন।",
      "tag": "CPSCR 23",
      "sub_questions": [
        {
          "label": "ক",
          "question": "কত খ্রিষ্টাব্দে মহানবি (স) মৃত্যুবরণ করেন?",
          "explanation": "৬৩২ খ্রিষ্টাব্দে মহানবি (স) মৃত্যুবরণ করেন।"
        },
        {
          "label": "খ",
          "question": "বায়াতুর রিদওয়ান কী? ব্যাখ্যা করো।",
          "explanation": "বায়াতুর রিদওয়ান হলো মুসলমানদের গ্রহণকৃত একটি শপথ। হুদায়বিয়ার সন্ধির আগে মহানবি (স) ওসমান (রা)-কে কুরাইশ নেতাদের কাছে শান্তি আলোচনার জন্য পাঠান। এ সময় কুরাইশরা ওসমান (রা)-কে আটক করে রাখে। পরবর্তীকালে মুসলিম শিবিরে রব ওঠে যে কুরাইশরা ওসমান (রা)-কে হত্যা করেছে। এ সংবাদে মুসলমানরা দৃঢ় শপথ গ্রহণ করে যে, তারা জীবন বিসর্জন দিয়ে হলেও ওসমান (রা)-এর হত্যার প্রতিশোধ গ্রহণ করবে। এ শপথকেই ইসলামের ইতিহাসে বায়াতুর রিদওয়ান বলা হয়।"
        },
        {
          "label": "গ",
          "question": "মহানবি (স)-এর জীবনের কোন ঘটনার সাথে খোমিনীর মাতৃভূমি ত্যাগের সাদৃশ্য রয়েছে? ব্যাখ্যা করো।",
          "explanation": "মহানবি (স)-এর মক্কা থেকে মদিনায় হিজরতের ঘটনার সাথে খোমিনীর মাতৃভূমি ত্যাগের সাদৃশ্য রয়েছে। নবুয়ত লাভের পর মহানবি (স) মক্কাবাসীর কাছে তাওহিদের বাণী প্রচার শুরু করেন। এতে মক্কার পৌত্তলিক কুরাইশরা ক্ষিপ্ত হয়ে ওঠে এবং তাঁর ওপর অত্যাচার, নির্যাতন শুরু করে। কুরাইশদের অত্যাচারের মাত্রা মারাত্মকভাবে বেড়ে গেলে হযরত আবু বকর (রা)-কে সাথে নিয়ে তিনি মক্কা থেকে মদিনায় হিজরত করেন। উদ্দীপকের খোমিনীর ক্ষেত্রেও এ ঘটনার প্রতিফলন লক্ষ করা যায়। আয়াতুল্লাহ আলী খোমিনী ইরানে ইসলামি আদর্শ প্রচার শুরু করলে শাসকগোষ্ঠী তার ওপর ক্ষিপ্ত হয় এবং অত্যাচার-নির্যাতন শুরু করে। এরপর খোমিনী মাতৃভূমি ইরান ত্যাগ করে পার্শ্ববর্তী দেশে যান। মহানবি (স)-ও এ রকম পরিস্থিতিতে মক্কা থেকে মদিনায় হিজরত করেন। মক্কার অভিজাত গোত্র কুরাইশরা মনে করত, ইসলামের প্রসার ও প্রভাব বৃদ্ধি পেলে তাদের প্রভাব-প্রতিপত্তি কমে যাবে। তাই তারা মহানবি (স)-কে নিজেদের স্বার্থের প্রতিবন্ধক মনে করে তাঁর ওপর অমানবিক অত্যাচার চালায়। তারা পাথর ছুঁড়ে নবি (স)-এর শরীর রক্তাক্ত করে দেয়। নামাজের সিজদায় গেলে মহানবি (স)-এর পিঠে উটের নাড়ি ভুঁড়ি চাপিয়ে দেয়। পাগল বলে তাঁকে ঠাট্টা- বিদ্রূপ করে। এসব বাধা সত্ত্বেও মক্কায় ইসলাম দিন দিন প্রসার লাভ করলে তারা মহানবি (স)-কে হত্যার পরিকল্পনা করে। আবু জেহেলের প্রস্তাব অনুযায়ী তারা একটি হত্যাকারী দল গঠন করে। এরূপ পরিস্থিতিতে মহান আল্লাহ নবি (স)-কে মক্কা ছেড়ে মদিনায় হিজরতের আদেশ দেন। এ আদেশ পেয়ে মহানবি (স) মক্কা থেকে মদিনায় যান। সুতরাং দেখা যায়, খোমেনীর দেশ ত্যাগ মহানবি (স)-এর মক্কা থেকে মদিনায় হিজরতের সাথে সাদৃশ্যপূর্ণ।"
        },
        {
          "label": "ঘ",
          "question": "উক্ত ঘটনার গুরুত্ব নিরূপণ করো।",
          "explanation": "ইসলামের ইতিহাসে ৬২২ খ্রিষ্টাব্দে রাসুল (স)-এর হিজরতের তাৎপর্য ও গুরুত্ব অপরিসীম। মহানবি হযরত মুহাম্মদ (স)-এর ওপর কুরাইশদের অত্যাচারের মাত্রা চরমে পৌঁছলে তিনি আল্লাহর আদেশে'হযরত আবু বকর (রা)-কে সাথে নিয়ে মক্কা থেকে মদিনায় হিজরত করেন। মদিনায় হিজরতের গুরুত্ব অনেক। কারণ মদিনায় তাঁর জীবনের মোড় ঘুরে যায়। মদিনাবাসীর সহযোগিতায় ইসলামের প্রচার ও বিস্তৃতি সহজ হয়। মহানবি (স)-এর হিজরতের ফলেই মদিনায় ইসলামি রাষ্ট্র প্রতিষ্ঠা সম্ভব হয়, যা পরবর্তী সময়ে মক্কা এবং কালক্রমে অর্ধেক বিশ্ব বিজয়ের দ্বার উন্মোচন করে। মক্কা থেকে মদিনায় হিজরতের ফলে মহানবি (স) স্থিতিশীল পরিবেশে বসবাস করার সুযোগ পান। মদিনায় তিনি নির্বিঘ্নে ধর্মীয়, সামাজিক ও রাষ্ট্রীয় বিষয়ে মনোনিবেশ করেন। ঐতিহাসিক পি. কে. হিট্টি বলেন, 'হিজরতের সাথে সাথে হযরত মুহাম্মদ (স)-এর মক্কা জীবনের অবসান ও মদিনা জীবনের সূচনা হয় এবং সেখানেই তাঁর জীবনের মোড় ঘুরে যায়।' মহানবি (স) মদিনায় পৌঁছালে মদিনাবাসী তাঁকে সম্মানিত অতিথি হিসেবে বরণ করে নেয়। এরপর মদিনায় ইসলাম দ্রুতগতিতে প্রসার লাভ করে এবং অল্প সময়ের মধ্যে সমগ্র আরব মুসলমানদের অধীনে আসে। হিজরতের পরপরই মুহাম্মদ (স) মদিনাতে মুসলমানদের মিলনকেন্দ্র হিসেবে মসজিদে নববি নির্মাণ করেন। এছাড়াও মদিনাবাসী মহানবি (স)-এর প্রতি সম্মান প্রদর্শনের জন্য তাদের নগরীর নাম রাখেন 'মদিনাতুন্নবি' বা নবির শহর। এতে রাসুল (স) ছাড়াও মদিনাবাসীর সম্মান বেড়ে যায়। মহানবি (স) বিচ্ছিন্ন ও দ্বন্দ্বে লিপ্ত মদিনাবাসীকে একই পতাকাতলে নিয়ে আসতে একটি সংবিধান প্রণয়ন করেন যা 'মদিনা সনদ' নামে পরিচিত। এ সনদে সংবলিত ধারাসমূহ তাঁর রাজনৈতিক দূরদর্শিতার প্রমাণ দেয় এবং তাঁকে আদর্শ রাষ্ট্রনায়ক হিসেবে উপস্থাপন করে। এর ফলে মদিনার লোকজন দলে দলে ইসলাম গ্রহণ করে এবং তারা দীর্ঘদিনের ভেদাভেদ ও শত্রুতা ভুলে গিয়ে • ভ্রাতৃত্বের বন্ধনে আবদ্ধ হয়। পরিশেষে বলা যায়, রাসুল (স) ও ইসলামের ইতিহাসে হিজরতের গুরুত্ব ও তাৎপর্য অপরিসীম।"
        }
      ]
    },
    {
      "number": "4",
      "uddipok": "রংপুর কলেজের শিক্ষার্থীরা শিক্ষা সফরে সুন্দরবনে যান। অধ্যক্ষ তাদেরকে শ্রেণি শিক্ষকের তত্ত্বাবধানে থাকতে বলেন এবং কোন অবস্থাতেই অনুমতি ছাড়া শিক্ষার্থীদের বনের অভ্যন্তরে প্রবেশ করতে নিষেধ করেন। ব্যাপক আনন্দ ও উচ্ছ্বাসের মধ্যে অল্পসংখ্যক শিক্ষার্থী শ্রেণি শিক্ষককে না জানিয়ে বনে প্রবেশ করে এবং বাঘের শিকারে পরিণত হয়। এ দুঃখজনক ঘটনাটি এক শোকাবহ পরিবেশের সৃষ্টি করে। শিক্ষার্থীরা বুঝতে পারে বড়দের আদেশ-নির্দেশ সর্বদা পালনীয়।",
      "tag": "CPSCR 23",
      "sub_questions": [
        {
          "label": "ক",
          "question": "মদিনার পূর্বনাম কী?",
          "explanation": "মদিনার পূর্বনাম ইয়াসরিব।"
        },
        {
          "label": "খ",
          "question": "মেরাজ বলতে কী বোঝায়?",
          "explanation": "মেরাজ বলতে মুহাম্মদ (স)- এর উর্ধ্বাকাশে গিয়ে আল্লাহর সাক্ষাৎ লাভের ঘটনাকে বোঝায়। 'মেরাজ' অর্থ ঊর্ধ্বগমন। ৬২০ খ্রিষ্টাব্দে আল্লাহ তায়ালা ২৭ রজব রাতে মহানবি (স)-কে তাঁর গৃহ থেকে বায়তুল মুকাদ্দাস হয়ে সপ্ত আকাশ ভেদ করে স্বীয় আরশে আজিমে নিয়ে যান। সেখানে বেহেশত, দোজখসহ সৃষ্টির রহস্যাবলি দেখিয়ে ইসলামের কতিপয় মৌলিক বিষয়াবলি প্রদান করে আবার পৃথিবীতে ফিরিয়ে দিয়ে যান। এই সময়েই মুসলমানদের ওপর পাঁচ ওয়াক্ত নামাজ ফরজের বিধান করা হয়। এই ঊর্ধ্বগমনই ইসলামি শরিয়তের পরিভাষায় 'মেরাজ' নামে পরিচিত।"
        },
        {
          "label": "গ",
          "question": "উদ্দীপকটি ইসলামের ইতিহাসের কোন যুদ্ধের প্রতি ইঙ্গিত প্রদান করেছে? ব্যাখ্যা করো।",
          "explanation": "উদ্দীপকে ইসলামের ইতিহাসের অন্যতম গুরুত্বপূর্ণ ঘটনা উদ্বুদ যুদ্ধের ইঙ্গিত দেওয়া হয়েছে। যুদ্ধে জয়লাভের জন্য সেনাপতির নির্দেশনা অনুসরণ এবং আন্তরিকতার সাথে যুদ্ধ করা আবশ্যক। নেতৃত্বের আদেশ অমান্য করার কারণেই উহুদ যুদ্ধে মুসলমানরা পরাজিত, হয়েছিল। শুধু যুদ্ধক্ষেত্রে নয়, যেকোনো দলীয় কাজে ব্যর্থতা বা বিপর্যয় এড়িয়ে সফলতা লাভের জন্য কর্তৃপক্ষ বা নেতার আদেশ মেনে চলা আবশ্যক। উদ্দীপকে আলোচিত ঘটনায় এ কথার সত্যতা পাওয়া যায়। উদ্দীপকে দেখা যায়, সুন্দরবন ভ্রমণরত রংপুর কলেজের শিক্ষার্থীদের শ্রেণি শিক্ষকের তত্ত্বাবধানে থাকতে বলা হয়েছিল। অধ্যক্ষ শিক্ষকের অনুমতি ছাড়া শিক্ষার্থীদের বনের ভেতর প্রবেশ করতে নিষেধ করেন। কিন্তু কয়েকজন শিক্ষার্থী এ আদেশ অমান্য করে বনে প্রবেশ করে এবং বাঘের, শিকারে পরিণত হয়। ৬২৫ খ্রিষ্টাব্দে মক্কার কুরাইশ এবং মদিনার মুসলমানের মধ্যে সংঘটিত উহুদ যুদ্ধেও এরূপ বেদনাদায়ক ঘটনা ঘটে। মুসলিম সেনা শিবিরের একপাশে একটি সংকীর্ণ গিরিপথ ছিল। ঐ পথে শত্রুর আক্রমণের সম্ভাবনা থাকায় রাসুল (স) সেটি পাহাড়া দেওয়ার জন্য ৫০ জন তীরন্দাজ নিযুক্ত করেন। তিনি তাদের কোনো অবস্থাতেই গিরিপথ ত্যাগ না করার নির্দেশ দেন। কিন্তু যুদ্ধের প্রাথমিক পর্যায়ে মুসলমানদের বিজয় দেখে গিরিপথ রক্ষীরা তাদের অবস্থান ত্যাগ করে গনিমত (যুদ্ধলব্ধ সম্পদ) সংগ্রহে ব্যস্ত হয়ে পড়ে। তখন ঐ অরক্ষিত গিরিপথ দিয়ে কুরাইশ সেনাপতি খালিদ বিন ওয়ালিদ পাল্টা আক্রমণ চালান। ফলে মুসলমানরা পরাজিত হয়। সুতরাং বলা যায়, উদ্দীপকে উহুদ যুদ্ধের প্রতিই ইঙ্গিত করা হয়েছে।"
        },
        {
          "label": "ঘ",
          "question": "নেতার আদেশ অমান্য করা উক্ত যুদ্ধে পরাজয়ের অন্যতম কারণ- উক্তিটি পাঠ্যবইয়ের আলোকে বিশ্লেষণ করো।",
          "explanation": "নেতার আদেশ অমান্য করা উক্ত যুদ্ধে অর্থাৎ উহুদ যুদ্ধে মুসলমানদের পরাজয়ের অন্যতম কারণ ছিল। যুদ্ধের মতো যেকোনো গুরুত্বপূর্ণ দলগত কাজে নেতার ভূমিকা খুব গুরুত্বপূর্ণ। তার দূরদৃষ্টিসম্পন্ন নির্দেশনা যে কোনো কাজে সফলতা এনে দেয়। সেনাপতির কথা না মানলে যুদ্ধে জয়লাভ কার্যত অসম্ভব। উদ্দীপকে বর্ণিত ইসলামপুরের ঘটনা এবং উহুদ যুদ্ধের ক্ষেত্রে এ কথার সত্যতাই প্রমাণিত হয়েছে। ৬২৫ খ্রিস্টাব্দে সংঘটিত উহুদ যুদ্ধে মুসলমানরা পরাজিত হয়েছিল। এ যুদ্ধে হযরত মুহাম্মদ (স) আবদুল্লাহ ইবনে যুবায়েরের নেতৃত্বে ৫০ জন তীরন্দাজ সৈন্যকে উদ্বুদ ও আইনাইন পর্বতের মাঝামাঝি সংকীর্ণ গিরিপথে মোতায়েন করেন। যুদ্ধে চূড়ান্ত বিজয় না হওয়া পর্যন্ত তিনি ঐ সৈন্যদের সেখানে অবস্থান করতে বলেন। কিন্তু তীরন্দাজ সৈন্যরা মহানবি (স) এর আদেশ অমান্য করে গনিমতের (যুদ্ধলব্ধ সম্পদ: অশ্ব, উট, অস্ত্রশস্ত্র প্রভৃতি) মাল সংগ্রহের জন্য গিরিপথ থেকে সরে গেলে কুরাইশরা সেনাপতি খালিদ বিন ওয়ালিদের নেতৃত্বে এ পথ দিয়ে আক্রমণ করে মুসলমানদের পরাজিত করে। এ আলোচনা থেকে বলা যায়, উহুদ যুদ্ধে মুসলমানদের নেতা মুহাম্মদ (স) সেনাপতি হিসেবে দূরদৃষ্টির অধিকারী ছিলেন। তিনি যুদ্ধের সার্বিক পরিস্থিতি পর্যালোচনা করে গিরিপথ থেকে সৈন্য না সরার নির্দেশ দিয়েছিলেন। এ নির্দেশ না মানার কারণে মুসলমানরা সাময়িকভাবে পরাজিত হয়।"
        }
      ]
    },
    {
      "number": "5",
      "uddipok": "শাসন- ক্ষমতা লাভের পর জনাব ইমরান চৌধুরী অনেক সমস্যা ও বাধা- বিপত্তির সম্মুখীন হন। তাঁর সময় ভণ্ড ধর্ম প্রচারকদের উদ্ভব, করবিরোধী আন্দোলন ও স্বধর্মত্যাগীদের বিদ্রোহ রাষ্ট্রে ধর্ম ব্যবস্থার উপর আঘাত হানে। তিনি সাহস ও দৃঢ়তার সাথে এ জটিল পরিস্থিতি মোকাবিলা করেন। বিশ্বস্ততার জন্য তাঁকে বিশেষ উপাধিতে ভূষিত করা হয়।",
      "tag": "CPSCR 23",
      "sub_questions": [
        {
          "label": "ক",
          "question": "হযরত আলি (রা) কত বছর বয়সে ইসলাম গ্রহণ করেন?",
          "explanation": "হযরত আলি (রা) ১০ বছর বয়সে ইসলাম গ্রহণ করেন।"
        },
        {
          "label": "খ",
          "question": "হযরত আবু বকর (রা)-কে রাসুল (স) সিদ্দিক উপাধিতে ভূষিত করেন কেন?",
          "explanation": "বিশ্বস্ততার জন্য মহানবি (স) হযরত আবু বকর (রা)-কে 'সিদ্দিক' উপাধি দিয়েছিলেন। হযরত আবু বকর (রা) ছিলেন মহানবি (স)-এর একান্ত সহযোগী। তাই রাসুল (স)-এর নবুয়ত লাভের পর বয়স্ক পুরুষ হিসেবে তিনিই সর্বপ্রথম ইসলাম গ্রহণ করেন। এছাড়া রাসুল (স)-এর মেরাজ (আল্লাহর সাথে সাক্ষাতের জন্য ঊর্ধ্বগমন) গমনের কথা হযরত আবু বকর (রা)-ই সর্বপ্রথম নির্ধিদ্বায় বিশ্বাস করেন। এসব কারণে মহানবি (স) তাঁকে 'সিদ্দিক' বা বিশ্বাসী উপাধিতে ভূষিত করেন।"
        },
        {
          "label": "গ",
          "question": "উদ্দীপকে জনাব ইমরান চৌধুরীর সাথে তোমার পঠিত কোন শাসকের সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লেখিত জনাব ইমরান চৌধুরীর সাথে ইসলামের ইতিহাসের দক্ষ ও বিচক্ষণ খলিফা হঙ্গবত আবু বকর (রা)-এর সাদৃশ্য আছে। হযরত মুহাম্মদ (স)-এর মৃত্যুবরণের পর যে চারজন সাহাবি তাঁর প্রতিনিধিরূপে মুসলিম রাষ্ট্র পরিচালনার দায়িত্ব পালন করেন তাদের মধ্যে আবু বকর (রা) একজন। তিনি ইসলাম ধর্ম ও নবগঠিত ইসলামি রাষ্ট্রের অস্তিত্বকে শঙ্কামুক্ত করার জন্য অসীম সাহস, দৃঢ়তা আর দক্ষতার সাথে নানা সমস্যা মোকাবেলা এবং সুষ্ঠুভাবে খিলাফতের শাসনকাজ পরিচালনা করেছেন। আবু বকর (রা)-এর এ বৈশিষ্ট্যগুলোই মি. রহিমের মধ্যে দেখা যায়। শাসনক্ষমতা লাভের পর জনাব ইমরান চৌধুরীর অনেক সমস্যা ও বাঁধা- বিপত্তির সম্মুখীন হন। তার সময় ভণ্ড ধর্ম প্রচারকদের উদ্ভব, করবিরোধী আন্দোলন ও স্বধর্মত্যাগীদের বিদ্রোহ রাষ্ট্রে ধর্ম ব্যবস্থার ওপর আঘাত হানে। তবে তিনি সাহস ও দৃঢ়তার সাথে এ জটিল পরিস্থিতি মোকাবেলা করেন। এছাড়া বিশ্বস্ততার জন্য তিনি বিশেষ উপাধিতে ভূষিত হন। একইভাবে হযরত আবু বকর (রা) খলিফার দায়িত্ব গ্রহণের পর নানাবিধ সমস্যার সম্মুখীন হন। মহানবি (স)-এর জীবনের শেষ দিকে নবুয়তকে 'লাভজনক ব্যবসা' মনে করে আসওয়াদু আনসি এবং আবু বকর (রা)-এর ক্ষমতা গ্রহণের পর মুসায়লামা, তোলায়হ্য এবং সাজাহ নবুয়তের দাবি করে খিলাফতের সর্বত্র বিশৃঙ্খলা সৃষ্টি করে। অনেক বেদুইন গোত্র জাকাত দিতে অস্বীকার করে। আবার অনেকে ইসলাম ধর্ম ত্যাগ করে আগের ধর্মে ফিরে যায়। ফলে গোটা আরবে খন্ড খন্ড বিদ্রোহ দেখা দেয়। হযরত আবু বকর (রা) বিচক্ষণতার সাথে বিশিষ্ট মুসলিম সেনাপতি খালিদ বিন ওয়ালিদের সহায়তায় ভণ্ড নবি ও বিদ্রোহীদের কঠোর হাতে দমন করেন। এছাড়া মহানবি (স)-এর মেরাজের (আল্লাহর সাথে সাক্ষাতের জন্য উর্ধ্বগমন) ঘটনা তিনিই প্রথম বিশ্বাস করে 'সিদ্দিক' উপাধি লাভ করেন। এসব কারণে বলা যায়, উদ্দীপকের জনাব ইমরান চৌধুরীর সাথে ইসলামের প্রথম খলিফা হযরত আবু বকর (রা)-এর সাদৃশ্য রয়েছে।"
        },
        {
          "label": "ঘ",
          "question": "উক্ত শাসককে কি ইসলামের ত্রাণকর্তা বলা যায়? তোমার মতামত বিশ্লেষণ করো।",
          "explanation": "ইসলামের সংকটকালীন পরিস্থিতি মোকাবেলায় দক্ষতা ও বিচক্ষণতার পরিচয় দেওয়ায় হযরত আবু বকর (রা)-কে ইসলামের ত্রাণকর্তা বলা যায়। মহানবি (স)-এর মৃত্যুর পর তাঁর প্রতিনিধি হয়ে হযরত আবু বকর (রা) খিলাফত পরিচালনার দায়িত্ব গ্রহণ করেন। তিনি ছিলেন মহানবি (স)- এর যোগ্য ও উপযুক্ত প্রতিনিধি। মহান আল্লাহ ও রাসুলের (স) নির্দেশ অনুযায়ী ইসলামের একনিষ্ঠ সেবা করে তিনি ইসলামের ত্রাণকর্তা হিসেবে স্বীকৃতি পান। মহানবি (স)-এর ওফাতের পর মুসলমানদের মধ্যে যে বিভ্রান্তি ও বিশৃঙ্খলা ছড়িয়ে পড়েছিল আবু বকর (রা) দক্ষতার সাথে তা দূর করে মুসলিম সমাজকে ঐক্যবন্ধ করেন। রাসুল (স)-এর পবিত্র দেহ সমাহিতকরণ ও খলিফা নির্বাচনের সমস্যার সুষ্ঠু সমাধান করে তিনি ইসলামের প্রাথমিক পর্যায়ের সংকট কাটিয়ে উঠতে অবদান রাখেন। সংকটের এই পরিস্থিতিতে খিলাফতের দায়িত্ব গ্রহণ করে তিনি নিয়ন্ত্রণহীন ও বিশৃঙ্খল নাগরিকদের সুনির্দিষ্ট ধর্মীয় অনুশাসন পালনে বাধ্য করেন। এভাবে তিনি ইসলামকে অনিশ্চয়তার হাত থেকে রক্ষা করেন। তাছাড়া জাকাত প্রদানে অস্বীকৃতি জ্ঞাপনকারী বেদুইন গোত্রগুলোর (আবস ও জুবিয়ান) বিরুদ্ধে তিনি উপযুক্ত ব্যবস্থা গ্রহণ করে ইসলামি বিধান অনুযায়ী তাদের জাকাত প্রদানে বাধ্য করেন। তিনি দিনকে (ইসলাম) সব আদর্শের ঊর্ধ্বে প্রতিষ্ঠা করেন। ভণ্ডনবিদের সমুচিত শিক্ষা দিয়ে খলিফা আবু বকর (রা) ইসলামের ভিত্তি নিরাপদ করেন। তিনি আরব ভূখণ্ড থেকে প্রতারণা, ভণ্ডামিসহ অনৈসলামিক কার্যকলাপের মূলোৎপাটন করে ইসলামকে নিরাপদ করেন। এছাড়া তিনি বিক্ষিপ্তভাবে ছড়িয়ে থাকা পবিত্র কুরআনের বাণীগুলো সংগ্রহ করে পুস্তক আকারে লিখে রাখার ব্যবস্থা করেন। পরিশেষে বলা যায়, খিলাফত লাভের পর ইসলাম ধর্ম ও মুসলিম রাষ্ট্রের একনিষ্ঠ সেবা করে হযরত আবু বকর (রা) ইসলামি খেলাফতকে যেভাবে রক্ষা করেছেন, তাতে নিঃসন্দেহে তাকে ইসলামের ত্রাণকর্তা বলা যায়।"
        }
      ]
    },
    {
      "number": "6",
      "uddipok": "দিল্লির বাদশা নাসিরউদ্দিন ছিলেন একজন প্রজারঞ্জক শাসক। তিনি রাতে ছদ্মবেশে পথে-প্রান্তরে ঘুরে ঘুরে নিজ চোখে প্রজাদের অবস্থা দেখতেন। বাদশা অনেক সময় স্বয়ং খাবার সামগ্রী বহন করে দুঃখী প্রজাদের গৃহে পৌছে দিতেন। প্রজারঞ্জক, ধর্মভীরু ও ন্যায়পরায়ণ শাসক হিসেবে তিনি বিশেষ খ্যাতি লাভ করেন। তবে বিচারের ক্ষেত্রে তিনি তেমন কঠোর হতে পারেননি কিংবা সাম্রাজ্যের সম্প্রসারণেও বিশেষ কোনো অবদান রাখেননি।",
      "tag": "CPSCR 23",
      "sub_questions": [
        {
          "label": "ক",
          "question": "হযরত আলির পিতার নাম কী?",
          "explanation": "হযরত আলি (রা)-এর পিতার নাম আবু তালিব।"
        },
        {
          "label": "খ",
          "question": "হযরত ওমর (রা)-এর দিউয়ান বা রাজস্ব ব্যবস্থা ব্যাখ্যা করো।",
          "explanation": "হযরত ওমর (রা)-এর কেন্দ্রীয় প্রশাসনের একটি অন্যতম দফতর ছিল দিওয়ান বা রাজস্ব বিভাগ। সাম্রাজ্যের আয়-ব্যয়ের হিসাব সংরক্ষণের জন্য হযরত ওমর (রা) দিওয়ান নামক একটি স্থায়ী বিভাগ প্রতিষ্ঠা করেন। প্রশাসনিক সুবিধার্থে একে দুভাগে বিন্যস্ত করা হয়। এর প্রথম ভাগে আয় এবং দ্বিতীয় ভাগে ব্যয়ের হিসাব সংরক্ষিত হতো। খিলাফতের রাজস্ব আদায়ের উৎসগুলো ছিল- গনিমত, জাকাত, উশর, জিজিয়া, আল খারাজ (ভূমিকর), উশুর, ফাই - (রাষ্ট্রীয় ভূমির আয়), আল হিসা। এসব উৎস থেকে আয়কৃত অর্থ বায়তুল মালের মাধ্যমে, জনকল্যাণে ব্যয় করা হতো। বিজিত এলাকার জমির সুষ্ঠু বণ্টন, রাজস্ব নির্ধারণ ও তা আদায়, কৃষি ও কৃষকের উন্নয়নেরও দায়িত্ব ছিল এ বিভাগের ওপর।"
        },
        {
          "label": "গ",
          "question": "উদ্দীপকের বাদশা নাসিরউদ্দিনের কর্মকান্ডের সাথে তোমার পঠিত ইসলামের কোন খলিফার কর্মকাণ্ডের মিল রয়েছে? ব্যাখ্যা করো।",
          "explanation": "উদ্দীপকের বাদশাহ নাসিরউদ্দিনের কর্মকাণ্ডের সাথে ইসলামের ইতিহাসের দ্বিতীয় খলিফা হযরত ওমর (রা)-এর কর্মকান্ডের মিল রয়েছে। হযরত ওমর (রা) হযরত আবু বকর (রা)-এর মৃত্যুর পর ৬৩৪ খ্রিষ্টাব্দের আগস্ট মাসে খলিফা হিসেবে দায়িত্ব পান। তিনি এমন জনদরদি শাসক ছিলেন যে, প্রজাদের দারিদ্র্য, ক্ষুধা এবং অভাবের কারণে কোনো প্রজা কষ্টে আছেন কি না তা দেখা ও জানার জন্য রাতের বেলা ছদ্মবেশে নগরীর বিভিন্ন স্থানে ঘুরে বেড়াতেন। তিনি ভাবতেন তার সাম্রাজ্যে যদি কেউ কষ্টে থাকেন তাহলে আল্লাহর কাছে তাকে অপরাধের শাস্তি পেতে হবে। এজন্য তিনি নিজে অভাবীদের দুয়ারে খাদ্য পৌছে দিতেন। এমনকি প্রসূতির প্রসব যন্ত্রণা দূর করতে নিজ স্ত্রীকে প্রেরণ করতে দ্বিধা করতেন না। হযরত ওমর (রা)-এর মতোই জনদরদি শাসক ছিলেন দিল্লির বাদশা নাসিরুদ্দিন। নাসিরউদ্দিনের রাতের অন্ধকারে প্রজাদের খোঁজ রাখা, প্রসূতির প্রসব যন্ত্রণায় সাহায্য করা প্রভৃতি জনকল্যাণমূলক কর্মকাণ্ড হযরত ওমর (রা)-এর কর্মকাণ্ডকে তুলে ধরে। সুতরাং, প্রজাহিতৈষী শাসনকার্য বিবেচনায় উদ্দীপকের 'শাসক হযরত ওমর (রা)-এর আদর্শ ধারণ করেছে।"
        },
        {
          "label": "ঘ",
          "question": "উদ্দীপকের বাদশা অপেক্ষা তোমার পঠিত খলিফার কর্মকাণ্ড অধিক প্রশংসার দাবি রাখে- বিশ্লেষণ করো।",
          "explanation": "দূরদর্শী চিন্তা-চেতনা এবং ন্যায়বিচার প্রতিষ্ঠার দিক দিয়ে উদ্দীপকের বাদশাহর চেয়ে হযরত ওমর অধিক কৃতিত্বের অধিকারী। হযরত ওমর (রা) প্রজারঞ্জক খলিফা ছিলেন। তিনি রাতের অন্ধকারে গরিব প্রজাদের দুঃখ নিজ চোখে দেখতেন এবং অভাবীর ঘরে নিজে বয়ে নিয়ে যেতেন খাবার। প্রসূতির যন্ত্রণা দূর করার জন্য তার স্ত্রীকে পাঠিয়ে দিতেন। প্রসব যন্ত্রণায় কাতর মায়েদের গৃহে। এগুলো ছিল হযরত ওমরের (রা) কোমলতার দিক, যা উদ্দীপকের শাসকের ক্ষেত্রেও লক্ষ করা যায়। উদ্দীপকের বাদশাহর সাথে ওমর (রা)-এর মৌলিক প্রশংসনীয় পার্থক্য হচ্ছে তাঁর বিচারব্যবস্থা। ওমর (রা) ছিলেন ন্যায়পরায়ণ শাসক। তিনি কঠোরভাবে অন্যায় দমন করতেন। তার কাছে আপন-পর ভেদাভেদ ছিল না। বিচারক হিসেবে তিনি সকলকে সমানভাবে বিবেচনা করতেন। ওমরের কুরআন-সুন্নাহভিত্তিক বিচারব্যবস্থায় অন্যায় করে কেউ মুক্তি পেত না। তিনি তাঁর পুত্রকে অপরাধের জন্য শাস্তি দিয়েছিলেন। তখন তাঁর পিতৃহৃদয় পুত্রের জন্য একটুও করুণা ঝরায়নি। শাস্তি প্রয়োগে তাঁর পুত্র মারা গিয়েছিল। ওমর (রা)-এর বিচারব্যবস্থায় মুসলিম-অমুসলিম বিবেচনা করা হতো না। ন্যায় প্রতিষ্ঠার ক্ষেত্রে তিনি ছিলেন আপসহীন। এমনই ছিল তাঁর ন্যায়পরায়ণতা ও বিচারব্যবস্থা। তিনি শরিয়তের বিধানাবলি রাষ্ট্রে কার্যকর করেছিলেন। কথিত আছে 'ওমরের চাবুক 'অপরের তরবারি হতেও বেশি ভয়ংকর।' উপরের আলোচনার প্রেক্ষিতে বলা যায়, বিচারব্যবস্থায় নিরপেক্ষতা এবং ন্যায়বিচার প্রতিষ্ঠাই উদ্দীপকের শাসক থেকে হযরত ওমর (রা) কে অধিক মর্যাদা আসীনে অধিষ্ঠিত করেছে।"
        }
      ]
    },
    {
      "number": "7",
      "uddipok": "'ক' বিভাগের মেয়র একজন ব্যতিক্রমধর্মী ব্যক্তি। তিনি খুব সাধারণ জীবনযাপন করতেন। বিলাসিতা মনে করে তিনি তার বরাদ্দকৃত সরকারি গাড়ি ব্যবহার করতেন না। এমনকি বাসায় কোন কাজের লোকও রাখেন না। তার স্ত্রী নিজের হাতে রান্না করেন। তিনি তার স্ত্রীর সব রকমের গহনাপত্র বিক্রয় করে রাজকোষের জমা দেন। ব্যক্তি জীবনে তিনি ইসলামের রীতিনীতি মেনে চলার চেষ্টা করেন। জনগণের কল্যাণ সাধনাই নিজের প্রধান কর্তব্য বলে মনে করেন।",
      "tag": "CPSCR 23",
      "sub_questions": [
        {
          "label": "ক",
          "question": "কুব্বাত তুস সাখরা কে নির্মাণ করেন?",
          "explanation": "খলিফা আবদুল মালিক কুব্বাতুস সাখরা নির্মাণ করেন।"
        },
        {
          "label": "খ",
          "question": "দিওয়ান-উল-বারিদ সম্পর্কে কী জানো?",
          "explanation": "উমাইয়া খলিফা মুয়াবিয়া প্রতিষ্ঠিত ডাক বিভাগই 'দিওয়ানুল বারিদ' নামে পরিচিত। 'দিওয়ানুল বারিদ' এর শাব্দিক অর্থ ডাক বিভাগ। দিয়ানুল বারিদ রাষ্ট্রের সংবাদ আদান-প্রদানের জন্য কাজ করত। সাম্রাজ্যের বিভিন্ন অঞ্চলের সংবাদ আদান-প্রদানের জন্য মুয়াবিয়া প্রতি ১২ মাইল অন্তর একটি করে ডাকঘর স্থাপন করেন। ঘোড়া ও উটের সাহায্যে এক ডাকঘর থেকে অন্য ডাকঘরে সংবাদ আদান-প্রদান করা হতো। এ বিভাগকে বলা হতো 'দিওয়ানুল বারিদ' এবং এর প্রধান কর্মকর্তাকে বলা হতো 'সাহিব উল বারিদ'।"
        },
        {
          "label": "গ",
          "question": "উদ্দীপকে বর্ণিত মেয়রের সাথে কোন খলিফার কর্মকাণ্ডের সাদৃশ্য রয়েছে? ব্যাখ্যা করো।",
          "explanation": "উদ্দীপকে বর্ণিত 'ক' বিভাগের মেয়রের সাথে উমাইয়া খলিফা ওমর বিন আবদুল আজিজের কর্মকাণ্ডের সাদৃশ্য রয়েছে। উমাইয়া খলিফাদের মধ্যে ব্যতিক্রমধর্মী একজন শ্রেষ্ঠ ও মহান শাসক ছিলেন খলিফা ওমর বিন আবদুল আজিজ। তিনি তার আগের শাসকদের বিশ্বাসঘাতকতা, ষড়যন্ত্র ও নিষ্ঠুরতার নীতি পরিহার করে খুলাফায়ে রাশেদিনের আদর্শ অনুসারে শাসনকাজ পরিচালনা করেন। তিনি রাজদ্ব ব্যবস্থার ব্যাপক সংস্কার সাধন করেন। উদ্দীপকে বর্ণিত মেয়রের কাজে ওমর বিন আবদুল আজিজের কর্মকান্ডের প্রতিফলন ঘটেছে। উদ্দীপকে বর্ণিত 'ক' বিভাগের মেয়রের মতো উমাইয়া খলিফা ওমর বিন আবদুল আজিজ ক্ষমতায় আরোহণ করে মুয়াবিয়া থেকে সুলায়মান পর্যন্ত উমাইয়া খলিফাদের বিশ্বাসঘাতকতা, ষড়যন্ত্র ও নিষ্ঠুরতার নীতি পরিহার করেন। তিনি একজন ধার্মিক খলিফা হিসেবে খুলাফায়ে রাশেদিনের শাসননীতি পুনঃপ্রতিষ্ঠা করেন। কুরআন ও হাদিসের বিধান অনুসারে তিনি জীবনযাপন ও শাসনকাজ পরিচালনা করেন। এজন্য তিনি দ্বিতীয় ওমর হিসেবে পরিচিতি লাভ করেন। ধনী, দরিদ্র, আরব-অনারব, আরব মুসলিম, নওমুসলিম, হিমারীয়-মুদারীয় এরূপ ভেদাভেদ তিনি পছন্দ করতেন না। তাই সবার প্রতি তিনি উদার নীতি গ্রহণ করেন। খলিফা হিসেবে ইসলাম প্রচারকে তিনি প্রধান দায়িত্ব বলে মনে করেন। এজন্য ইসলামের প্রসারকল্পে তিনি ঘোষণা করেন, যে ব্যক্তি ইসলাম ধর্ম গ্রহণ করবে তাকে খারাজ (ভূমিকর) ও জিজিয়া (অমুসলিমদের নিরাপত্তা কর) থেকে অব্যাহতি দেওয়া হবে। এছাড়া তাকে অতিরিক্ত পেনশন দেওয়া হবে বলেও তিনি ঘোষণা দেন। এভাবে তিনি রাজস্ব নীতি পরিবর্তনের মাধ্যমে অমুসলিমদের ইসলামের প্রতি আকৃষ্ট করেন। তাই বলা যায়, উদ্দীপকের মেয়র ও ওমর বিন আবদুল আজিজের কর্মকাণ্ড একইসূত্রে গাঁথা।"
        },
        {
          "label": "ঘ",
          "question": "উক্ত খলিফার কর্মকাণ্ড কোন দিক দিয়ে মেয়রের কর্মকান্ডের চেয়ে অধিক প্রশংসনীয়? উদ্দীপকের আলোকে বিশ্লেষণ করো।",
          "explanation": "খলিফা ওমর বিন আবদুল আজিজের রাজস্বনীতির দিক দিয়ে মেয়রের কর্মকান্ডের চেয়ে অধিক প্রশংসনীয় ছিলেন। খলিফা ওমর বিন আবদুল আজিজ ইসলাম ধর্ম প্রচারে বিশেষ মনোযোগী হন এবং প্রজাকল্যাণে জনসাধারণের ওপর থেকে অতিরিক্ত কর রহিত করে একটি জনকল্যাণকামী শাসনব্যবস্থা চালু করেন। ৭১৫ খ্রিষ্টাব্দে ওমর বিন আবদুল আজিজ ক্ষমতায় আরোহণ করে খুলাফায়ে রাশেদিনের নীতি অনুসারে একটি জনকল্যাণমুখী শাসন ব্যবস্থা চালু করেন। তিনি তার পূর্ববর্তী খলিফাদের কলুষিত নীতি ত্যাগ করে দুর্নীতিমুক্ত, ন্যায়নিষ্ঠ, গোত্র ও স্বজনপ্রীতিমুক্ত একটি সর্বজনীন প্রশাসন প্রতিষ্ঠার নীতি গ্রহণ করেন। তিনি মাওয়ালিদের ওপর থেকে জিজিয়া ও খারাজ প্রত্যাহার করেন। এছাড়া ইসলামের প্রসারকল্পে ঘোষণা দেন, যে ব্যক্তি ইসলাম গ্রহণ করবে তাকে খারাজ ও জিজিয়া থেকে অব্যাহতি দেওয়া হবে। ফলে ইসলামের ব্যাপক প্রসার ঘটে। ইসলামের সাম্য, মৈত্রী, ভ্রাতৃত্ব-এ নীতিতে উদ্বুদ্ধ হয়ে তিনি মাওয়ালিদের জিজিয়া ও খারাজ থেকে মুক্ত করেন এবং মুসলমানদেরকে যাকাত ও উশর প্রদানের নির্দেশ দেন। খলিফা দ্বিতীয় ওমরের রাজ্য শাসনের মূলমন্ত্র ছিল মানবতার সেবা ও প্রজাপালন। তিনি প্রাদেশিক গভর্নরদের কল্যাণকামী শাসন ব্যবস্থার রূপরেখা প্রণয়নের নির্দেশ দেন। উমাইয়াদের চরম শত্রু যাশেমি, খারেজি সবার প্রতি তিনি উদার নীতি গ্রহণ করেন।"
        }
      ]
    },
    {
      "number": "8",
      "uddipok": "'ভাষার জন্য যারা দিয়ে গেল প্রাণ, ভুলিনি আমরা' মাতৃভাষা রক্ষার জন্য বাঙালিরা জীবন দিয়েছিল। সেই বিষয়টি মাথায় রেখে বাংলাদেশ সরকার বাংলা ভাষাকে সরকারি অফিস আদালতের দাপ্তরিক ভাষার মর্যাদা দিয়েছে। এছাড়া বাংলা ভাষার উন্নয়নের জন্য একটি একাডেমিও প্রতিষ্ঠিত হয়। বিভিন্ন পন্ডিত ব্যক্তিদের সহায়তা নিয়ে উক্ত প্রতিষ্ঠান বাংলা ভাষার নানাবিধ সমস্যা দূর করার জন্য ভাষার উচ্চারণ ও ব্যাকরণ রীতিতে এক নতুন মাত্রা যোগ করে।",
      "tag": "CPSCR 23",
      "sub_questions": [
        {
          "label": "ক",
          "question": "উমাইয়া খিলাফতের প্রতিষ্ঠাতার নাম কী?",
          "explanation": "উমাইয়া খিলাফতের প্রতিষ্ঠাতার নাম খলিফা মুয়াবিয়া (রা)।"
        },
        {
          "label": "খ",
          "question": "কাকে এবং কেন Father of kings বা রাজেন্দ্র বলা হয়?",
          "explanation": "আবদুল মালিককে রাজেন্দ্র বা Father of kings বলার কারণ তার পরবর্তী চারজন খলিফাই আবদুল মালিকের পুত্র ছিলেন। খলিফা আবদুল মালিকের মৃত্যুর পর তার চার পুত্র পর্যায়ক্রমে উমাইয়া খিলাফতে অধিষ্ঠিত হন। এরা হলেন- আল ওয়ালিদ (৭০৫-৭১৫ খ্রি.) সুলাইমান (৭১৫-৭১৭ খ্রি.), দ্বিতীয় ইয়াজিদ (৭২০-৭২৪ খ্রি.) এবং হিশাম (৭২৪-৭৪৩ খ্রি.)। তারা সুযোগ্য নেতৃত্ব দিয়ে উমাইয়া খিলাফতকে সমৃদ্ধির স্বর্ণশিখরে পৌঁছে দেন। ঐতিহাসিক পি, কে. হিটি বলেন, \"আবদুল মালিক এবং তার উত্তরাধিকারী চার পুত্রের শাসনকালে দামেস্কের এ রাজবংশ শৌর্যবীর্য ও গৌরবের চরম শিখরে আরোহণ করে।\" এ কারণে আবদুল মালিককে রাজেন্দ্র বলা হয়।"
        },
        {
          "label": "গ",
          "question": "উদ্দীপকে উল্লিখিত বাংলা ভাষার দাপ্তরিক ব্যবহার কোন শাসকের কার্যক্রমের সাথে সাদৃশ্যপূর্ণ ব্যাখ্যা করো।",
          "explanation": "উদ্দীপকে উল্লেখিত বাংলা ভাষার দাপ্তরিক ব্যবহার আবদুল মালিকের রাষ্ট্রীয় কাজে আরবি ভাষা প্রচলনের সাথে সাদৃশ্যপূর্ণ। খলিফা আবদুল মালিক রাষ্ট্রকে জাতীয়করণ এবং সুষ্ঠু শাসনব্যবস্থা প্রবর্তনের জন্য আগে থেকে চালুকৃত ফারসি, সিরীয় ও গ্রিকসহ প্রচলিত বিভিন্ন ভাষার পরিবর্তে আরবিকে রাষ্ট্র ভাষার মর্যাদা দেন। এর বাস্তবায়ন ও সর্বত্র আরবির প্রচলন সহজসাধ্য ছিল না। কেননা আরবি ছিল বেদুইনদের ভাষা। তারপরও আরবি ভাষায় উৎকর্ষ সাধন, আরবিকে বিশ্বজনীন ভাষায় রূপান্তরের কঠিন কাজটি তিনি দক্ষতার সাথে সম্পন্ন করেন। উদ্দীপকেও এ ঘটনার দৃশ্যপট অঙ্কিত হয়েছে। উদ্দীপকে বলা হয়েছে, বাংলাদেশ সরকার বাংলা ভাষাকে অফিস- আদালতের দাপ্তরিক ভাষার মর্যাদা দেয়। তাছাড়া বাংলা ভাষার উন্নয়নের জন্য একাডেমি প্রতিষ্ঠা করে। অনুরূপভাবে আবদুল মালিকও সালিহ বিন আব্দুর রহমান নামে জনৈক পারসিক মুসলমানের পরামর্শে সরকারি কাজে আরবি ভাষা ব্যবহারের নির্দেশ দেন। ফলে সিরিয়া ও ইরাকের প্রদেশসমূহে আরবি ভাষায় সরকারি কার্য ও হিসাবপত্র লিপিবদ্ধ রাখার নিয়ম প্রবর্তিত হয়। পরে মিসর ও পারস্যেও আরবি ভাষা সরকারি ভাষার মর্যাদা লাভ করে। এতে সাম্রাজে অনারব অমুসলমানরা কর্মচ্যুত হলে তাদের জায়গায় রাষ্ট্রের বিভিন্ন বিভাগে আরব মুসলমানরা নিয়োগপ্রাপ্ত হন। এতে আরব মুসলমানদের প্রশাসনিক প্রতিভা বিকাশের পথ সুগম হয়। তাই বলা যায়, উদ্দীপকে উল্লেখিত বাংলা ভাষার দাপ্তরিক ব্যবহারের সাথে আবদুল মালিকের আরবি ভাষার জাতীয়করণের মিল রয়েছে।"
        },
        {
          "label": "ঘ",
          "question": "আরবি ভাষার মর্যাদা বৃদ্ধিতে উত্ত শাসকের গৃহীত ব্যবস্থাবলি সহায়ক হয়েছিল- মতামত দাও।",
          "explanation": "আরবি ভাষার মর্যাদা বৃদ্ধিতে আবদুল মালিক অসামান্য অবদান রাখেন। আবদুল মালিকের খিলাফতে আরোহণের আগে ইরাক ও অন্যান্য প্রাচ্য দেশে ফারসি বা পাহলভি ভাষায় সিরিয়া, ট্রান্সজর্দান ও অন্যান্য, উত্তর পশ্চিমাঞ্চলে গ্রিক ও সিরিয়া এবং মিসর ও উত্তর আফ্রিকার অন্যান্য এলাকাতে কোবতি ভাষায় প্রশাসনিক কার্যক্রম পরিচালিত হতো। খলিফা বিজাতীয় প্রভাব থেকে সাম্রাজ্যকে মুক্ত করা এবং আরবি ভাষার মর্যাদা ঊর্ধ্বে তুলে ধরার মানসে আরবিকে রাষ্ট্রভাষা হিসেবে প্রতিষ্ঠিত করেন। উদ্দীপকেও এ বিষয়ের প্রতি ইঙ্গিত করা হয়েছে। উদ্দীপকে বাংলা ভাষার মর্যাদা বৃদ্ধির স্বার্থে সরকারি অফিস আদালতের দাপ্তরিক ভাষার মর্যাদা প্রদানের কথা বলা হয়েছে। অনুরূপভাবে উমাইয়া খলিফা আবদুল মালিকও আরবি ভাষার মর্যাদা বৃদ্ধি ব্যবস্থা গ্রহণ করেছিলেন। তিনি রাষ্ট্রে চালুকৃত বিভিন্ন ভাষার পরিবর্তে আরবি ভাষাকে রাষ্ট্রভাষার মর্যাদা দান করেন। ফলে আঞ্চলিক ভাষাসমূহের পরিবর্তে অফিস-আদালতে দলিলপত্রাদি আরবি ভাষায় রক্ষিত হওয়ার নিয়ম চালু হয়। সমগ্র মুসলিম সাম্রাজ্যে একই ধরনের শাসনব্যবস্থা প্রচলিত হয় এবং বিভিন্ন অঞ্চলে বিভিন্ন ভাষা প্রচলিত হওয়ায় শাসনকার্যে যে সমস্যা দেখা দিত তার অবসান ঘটে। বিশুদ্ধ আরব শাসন প্রচলিত হওয়ায় আরবি ভাষার মর্যাদা বৃদ্ধি পায়। এ ব্যবস্থায় অনারব মুসলমানরা চাকরিচ্যুত হন এবং তাদের জায়গায় আরব মুসলমানরা নিযুক্ত হন। উপরের আলোচনার প্রেক্ষিতে বলা যায়, খলিফা আবদুল মালিক আরবি ভাষার মর্যাদা বৃদ্ধির জন্য রাষ্ট্রের সকল পর্যায়ে আরবি ভাষা প্রচলনের মাধ্যমে অসামান্য অবদান রাখেন।"
        }
      ]
    },
    {
      "number": "9",
      "uddipok": "জনাব 'ক' ছিলেন একজন প্রজারজক শাসক। প্রজাসাধারণের জন্য তিনি রাস্তাঘাট, সরাইখানা, পয়ঃপ্রণালী ব্যবস্থা প্রভৃতি করেন। তিনি মক্কা ও মদিনাতে মসজিদ ও মাদ্রাসা নির্মাণে অর্থ ব্যয় করেন। তিনি হজব্রত পালনকারীদেরও অর্থ সাহায্য দেন। তিনি কাব্য প্রীতিতে মগ্ন থাকতেন। ফারসি কবি হাফিজের সাথে তার পত্রালাপ হয়েছিল। চীনের সম্রাট তার দরবারে প্রতিনিধি দল প্রেরণ করেন। তবে তিনি সমরনীতিতে তেমন কোনো কৃতিত্ব দেখাতে পারেননি। বিভিন্ন অঞ্চলের রাজাদের ওপর তিনি প্রভুত্ব প্রতিষ্ঠিত করতে পারেননি।",
      "tag": "CPSCR 23",
      "sub_questions": [
        {
          "label": "ক",
          "question": "আরবীয় জোয়ান অব আর্ক নামে পরিচিত কে?",
          "explanation": "খলিফা ওয়ালিদ ইবনে তারিকের বোন লায়লা আরবের জোয়ান অব আর্ক নামে পরিচিত।"
        },
        {
          "label": "খ",
          "question": "আবুল আব্বাসকে আস সাফফাহ বলা হয় কেন? ব্যাখ্যা করো।",
          "explanation": "আবুল আব্বাসের চরিত্রে নৃশংসতা ও রস্তলোলুপতার ছাপ ছিল বলে তাকে আস-সাফাহ উপাধি দেওয়া হয়। ৭৫০ খ্রিস্টাব্দের ২৫ জানুয়ারি জাবের যুদ্ধে দ্বিতীয় মারওয়ানের পরাজয়ের মাধ্যমে উমাইয়া বংশের পতন ঘটে। সর্বশেষ উমাইয়া শাসক। ৫ আগস্ট মারওয়ানের ছিন্ন মস্তক দেখে আবুল আব্বাস 'আস-সাফফাহ' বা 'রক্তপিপাসু' উপাধি গ্রহণ করেন। খিলাফতে অধিষ্ঠিত হয়েই তিনি উমাইয়া নিধন নীতি গ্রষণ করেছিলেন। তিনি অত্যন্ত নৃশংসভাবে উমাইয়াদের হত্যা করেন। তিনি ফিলিস্তিনের আবু ফুটুস নামক স্থানে ৮০ জন উমাইয়াকে আমন্ত্রণ জানিয়ে নিষ্ঠুরভাবে হত্যা করেন। এসব কারণেই তাকে আস সাফ্ফাহ বা রক্তপিপাসু বলে অভিহিত করা হয়।"
        },
        {
          "label": "গ",
          "question": "উদ্দীপকের শাসকের সাথে কোন আব্বাসি খলিফার কর্মকান্ডের আংশিক মিল পাওয়া যায়? ব্যাখ্যা করো।",
          "explanation": "উদ্দীপকে উল্লেখিত জনাব 'ক' এবং আব্বাসি খলিফা হারুন-অর- রশীদের মানবিক গুণাবলির মধ্যে অধিকাংশ ক্ষেত্রেই মিল রয়েছে। আব্বাসি খলিফা হারুন-অর-রশীদ ছিলেন একজন প্রজারঞ্জক শাসক। তার চরিত্রে কঠোরতা ও কোমলতার অপূর্ব সংমিশ্রণ ঘটেছিল। তিনি একদিকে অপরাধীদের কঠোর শাস্তির দিতেন, অপরদিকে নিষ্ঠার সাথে ধর্মীয় আচার-অনুষ্ঠান পালন এবং প্রজাদের কল্যাণে প্রচুর দান করতেন। তার এসব গুণ উদ্দীপকের শাসকের চরিত্রেও ফুটে উঠেছে। উদ্দীপকের জনাব 'ক' অন্যায়কারীদের প্রতি কঠোর এবং দরিদ্র ও অসহায় মানুষের প্রতি উদার ও মহানুভব ছিলেন। আরব্য রজনীর রূপকথার নায়ক হিসেবে পরিচিত খলিফা হারুন-অর-রশীদও এরূপ স্বভাবের ছিলেন। তিনি খারেজি সম্প্রদায় এবং খাজার উপজাতির বিদ্রোহসহ অন্যান্য বিদ্রোহ কঠোরভাবে দমন করেন। আবার প্রজাদের কল্যাণে তিনি সাম্রাজ্যের বিভিন্ন স্থানে রাস্তা, মসজিদ, স্কুল, মাদ্রাসা, বিমারিস্তান (হাসপাতাল) প্রভৃতি নির্মাণ করেন। পানীয় জল ও সেচ কাজের সুবিধার জন্য হারুন-অর-রশীদ অনেক খাল খনন করেন। রাজা সুমন চৌধুরীর মতো খলিফা হারুন-অর-রশীদও প্রজাসাধারণের অবস্থা স্বচক্ষে দেখার জন্য রাতে ছদ্মবেশে লোকালয়ে ঘুরে বেড়াতেন। আবার, সুমন চৌধুরী নিষ্ঠার সাথে ধর্মকর্ম পালন ও প্রচুর দান-খয়রাত করতেন। একইভাবে খলিফা হারুন-অর-রশীদ দৈনিক পাঁচ ওয়াক্ত ফরজ এবং প্রত্যেক রাতে একশ রাকাত নফল নামাজ আদায় করতেন। তিনি প্রতিদিন ১০০০ দিরহাম দরিদ্র প্রজাদের দান করতেন। তবে খলিফা কিছুটা সন্দেহপ্রবণ স্বভাবের ছিলেন যা-জনাব 'ক' মধ্যে নেই। এ দিকটি ছাড়া জনাব 'ক' এর মানবিক গুণাবলি এবং আব্বাসি খলিফা হারুন-অর- রশীদের চারিত্রিক বৈশিষ্ট্যের মধ্যে যথেষ্ট মিল রয়েছে।"
        },
        {
          "label": "ঘ",
          "question": "পুনঃ পুনঃ ক্ষমা প্রদর্শন করে উক্ত খলিফা অদূরদর্শিতার পরিচয় দিয়েছিলেন- বিশ্লেষণ করো।",
          "explanation": "পুনঃপুনঃন ক্ষমা প্রদর্শন করে খলিফা হারুনর রশিদ অদূরদর্শিতার পরিচয় দিয়েছেন। আব্বাসি বংশের শ্রেষ্ঠ খলিফা হারুন-অর-রশীদ শান্তিপূর্ণ বৈদেশিক নীতিতে বিশ্বাসী ছিলেন। ফ্রান্স, চীন এবং ভারতের রাজন্যবর্গের সাথে তিনি দূত এবং উপঢৌকন বিনিময় করতেন। হারুন-অর-রশীদ সাম্রাজ্যবাদী নীতি পছন্দ করতেন না। এজন্য বাইজান্টাইন সম্রাট নাইসিফোরাস বারবার সন্ধি ভঙ্গ করলেও খলিফা তাকে ক্ষমা করে দেন। 'খলিফা হারুন-অর-রশীদও অনেক দেশের সাথে সুসম্পর্ক তৈরি করেন। ৭৯৭-৮০৬ খ্রিস্টাব্দের মধ্যে বেশ কয়েকবার ফ্রান্সের তৎকালীন নৃপতি শার্লিম্যানের সাথে হারুনের দূত ও উপঢৌকন বিনিময় হয়। এছাড়া হারুন- অর-রশীদ চীনের সম্রাটের (Faghfur) প্রেরিত দূতকে সাদরে অভ্যর্থনা জানান এবং চৈনিকদের সাথে মুসলমানদের বন্ধুত্বের ঘোষণা দেন। ঐতিহাসিক পি কে হিস্ট্রির মতে, ভারতের রাজাদের সাথেও হারুন-অর- রশীদের সুসম্পর্ক তৈরি হয়েছিল। প্রতিবেশী বাইজান্টাইন সাম্রাজ্যের সাথেও খলিফা সুম্পর্ক বজায় রাখার জন্য যথেষ্ট চেষ্টা করেন। ৭৯১ খ্রিস্টাব্দে রোমান এবং মুসলমানদের মধ্যে সম্পাদিত চুক্তি বাইজান্টাইন সম্রাট নাইসিফোরাস ৮০৩ খ্রিস্টাব্দে ভঙ্গ করেন। হারুন-অর-রশীদ তাকে পরাজিত ও ক্ষমা করে পুনরায় সন্ধি করেন। পরবর্তী সময়ে নাইসিফোরাস আরও কয়েকবার সন্ধি ভজল এবং যুদ্ধে খলিফার কাছে পরাজিত হন। প্রতিবারই খলিফা হারুন-অর-রশীদ তাকে ক্ষমা করেন, যা তার শান্তিপূর্ণ সহাবস্থান নীতির বড় প্রমাণ। তবে খলিফা শত্রুকে সমূলে বিনাশ না করে বার বার ক্ষমা করায় তা আব্বাসি খিলাফতের জন্য ক্ষতির কারণ হয়েছিল। পুনঃপুন অপরাধিকে ক্ষমা করা খিলাফতের জন্য হুমকিস্বরূপ। এ ধরনের কাজ খলিফার অদূরদর্শিতার প্রমাণ বহন করে।' উপরের আলোচনা থেকে প্রতীয়মান হয় যে, প্রতিপক্ষকে বার বার ক্ষমা করে খলিফা অদূরদর্শিতার পরিচয় দিয়েছেন।"
        }
      ]
    },
    {
      "number": "10",
      "uddipok": "জনাব শাহজাহান তালুকদার তার গ্রামে নিজ উদ্যোগে একটি বিশাল পাঠাগার গড়ে তোলেন। সেখানে প্রতিদিন প্রচুর পাঠক সমাবেশ হয়। তিনি বিভিন্ন ভাষার গুরুত্বপূর্ণ গ্রন্থাবলি বাংলা অনুবাদ ও গবেষণার ব্যবস্থা করেন। দেশি-বিদেশি বহু বিদোৎসাহী ব্যক্তির সহযোগিতায় পাঠাগারটি উত্তরোত্তর সমৃদ্ধি লাভ করেছে।",
      "tag": "CPSCR 23",
      "sub_questions": [
        {
          "label": "ক",
          "question": "বাগদাদ নগরীর প্রতিষ্ঠাতা কে?",
          "explanation": "বাগদাদ নগরীর প্রতিষ্ঠাতা হলেন আব্বাসি খলিফা আবু জাফর আল মনসুর।"
        },
        {
          "label": "খ",
          "question": "রাওয়ান্দিয়া সম্প্রদায় কারা? ব্যাখ্যা করো।",
          "explanation": "রাওয়ান্দিয়া সম্প্রদায় হলো একদল উগ্রপন্থি পারসিক। তারা আব্বাসি খলিফা আবু জাফর আল মনসুরকে 'আল্লাহর অবতার' বলে প্রচার করেছিল। খলিফা আবু জাফর আল মনসুরের অতি অনুগত একটি দল তিনিই 'খাদ্য ও পানীয়দাতা সৃষ্টিকর্তা'- এরকম একটি ভ্রান্ত মতবাদ প্রচার করতে থাকে। তাদের এ অনৈসলামিক ও ধর্মদ্রোহিতামূলক আচরণে ধর্মপরায়ণ মানুষ ক্ষুব্ধ হয়। তখন খলিফা আল মনসুর ওই উগ্র পারসিক লোকদের কঠোর হাতে দমন করেন। আর এ বিশেষ ধর্মীয় মতবাদের দলটিই ইসলামের ইতিহাসে 'রাওয়ান্দিয়া' সম্প্রদায় নামে অভিহিত।"
        },
        {
          "label": "গ",
          "question": "উদ্দীপকে উল্লিখিত পাঠাগারের সাথে আব্বাসি খিলাফতের কোন প্রতিষ্ঠানের সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লেখিত পাঠাগারের সাথে আব্বাসি খিলাফতের জ্ঞান- বিজ্ঞান চর্চার কেন্দ্র বায়তুল হিকমার মিল রয়েছে। আব্বাসি খলিফা আল মামুনের নির্মিত বায়তুল হিকমা ছিল আব্বাসিদের গৌরবোজ্জ্বল যুগের অন্যতম প্রতীক। জ্ঞান-বিজ্ঞানকে প্রাতিষ্ঠানিক রূপ প্রদানের জন্য তিনি ৮৩০ খ্রিষ্টাব্দে ৰাগদাদে এই জগদ্বিখ্যাত প্রতিষ্ঠানটি নির্মাণ করেন। জ্ঞান বিকাশের জন্য তিনি এই প্রতিষ্ঠানটিতে গ্রন্থাগার, শিক্ষায়তন ও অনুবাদ কেন্দ্র এই তিনটি পৃথক বিভাগ স্থাপন করেন। উদ্দীপকেও আমরা এ বিষয়ের প্রতিফলন লক্ষ করি। উদ্দীপকে দেখা যায়, জনাব শাহজাহান তালুকদার প্রতিষ্ঠিত পাঠাগারটি গ্রামের জ্ঞান-বিজ্ঞানের উন্নয়নে ভূমিকা রাখছে। এ প্রতিষ্ঠানটির বিভিন্ন ভাষার বইয়ের বাংলা অনুবাদ ও গবেষণা কর্ম মানুষের জ্ঞানের পরিধি বৃদ্ধিতে সহায়তা করছে। এ প্রতিষ্ঠানের মতোই আব্বাসি খলিফা আল মামুনের প্রতিষ্ঠিত বায়তুল হিকমা গ্রিক, রোমান, পারসিক প্রভৃতি ভাষার প্রাচীন গ্রন্থাবলি সংগ্রহ, সংরক্ষণ ও গবেষণা কাজে বিশেষ অবদান রাখে। এতে তিনটি বিভাগ ছিল, যথা- গ্রন্থাগার, মিলনায়তন ও অনুবাদ কার্যালয়। হুনায়ন ইবনে ইসহাক নামে একজন সুপণ্ডিতকে এ প্রতিষ্ঠানের তত্ত্বাবধায়ক নিযুক্ত করা হয়। তার চেষ্টায় এরিস্টটল, গ্যালিলিও, প্লেটো প্রমুখ পণ্ডিতের গ্রন্থগুলো আরবি অনূদিত হয়। পরবর্তী সময়ে ইউরোপে রেঁনেসার সূচনায় এসব অনুবাদ কর্ম ভূমিকা রেখেছিল। সুতরাং দেখা যায়, উদ্দীপকের পাঠাগারটিতে বায়তুল হিকমার কর্মকান্ডের প্রতিফলন ঘটেছে।"
        },
        {
          "label": "ঘ",
          "question": "উদ্দীপকের পাঠাগারটি উক্ত প্রতিষ্ঠানের একটি আংশিক রূপমাত্র- উক্তিটি সত্যতা যাচাই করো।",
          "explanation": "খলিফা আল মামুনের প্রতিষ্ঠিত বায়তুল হিকমা জ্ঞান-বিজ্ঞান চর্চায় বহুমুখী অবদান রেখেছে, যার আংশিক কাজের প্রতিফলন উদ্দীপকের পাঠাগারে লক্ষণীয়। উদ্দীপকে আমরা দেখি যে, জনাব শাহজাহান তালুকদার প্রতিষ্ঠিত পাঠাগারটি একটি ব্যক্তিগত প্রতিষ্ঠান। এছাড়া এটি ছিল একটি গ্রামভিত্তিক প্রতিষ্ঠান। অপরপক্ষে খলিফা মামুন প্রতিষ্ঠিত বায়তুল হিকমা ছিল একটি বৈশ্বিক প্রতিষ্ঠান। তিনি এই 'প্রতিষ্ঠানের উন্নয়নে ব্যাপক পৃষ্ঠপোষকতা দান করেন। যার ফলে গবেষণা, জ্ঞান-বিজ্ঞান চর্চা ও সাম্রাজ্যের সাংস্কৃতিক উন্নয়নে এটি বিশেষ অবদান রাখতে সক্ষম হয়। আর এ কারণেই জ্ঞান- বিজ্ঞানের উন্নয়নে উদ্দীপকের সংস্থার চেয়ে বায়তুল হিকমা অনেক বেশি অবদান রাখে। মামুনের প্রত্যক্ষ সহায়তায় বায়তুল হিকমায় এথেন্স, আলেকজান্দ্রিয়া, সিরিয়া, এশিয়া মাইনরসহ অনেক স্থান থেকে বহু মূল্যবান প্রাচীন গ্রন্থ সংগ্রহ করে সেগুলো আরবিতে অনুবাদের ব্যবস্থা করা হয়। ফলে প্রাচীন বিশ্বের শ্রেষ্ঠ দার্শনিক এরিস্টটল ও প্লেটোর পুস্তকগুলো এবং গ্যালেন, ইউক্লিড, টলেমি প্রমুখ মনীষীদের বৈজ্ঞানিক গ্রন্থাবলি আরবিতে অনূদিত হয়। বায়তুল হিকমার অনুবাদকারীদের গ্রন্থের ওজনে স্বর্ণমুদ্রা পারিশ্রমিক দেওয়া হতো। এ সব অনুবাদকের সাহায্যে বায়তুল হিকমা গ্রিক পণ্ডিতগণের আজীবনের সাধনা ও গবেষণার ফলাফল ধরে রাখতে সক্ষম হয়। বস্তুত মুসলমানরা অনুবাদের মাধ্যমে এ সব বিশ্ববিখ্যাত পণ্ডিতের গবেষণাকর্ম রক্ষা না করলে পৃথিবী হতে এগুলো বিলুপ্ত হয়ে যেত। বায়তুল হিকমার অনুবাদকর্মের মাধ্যমে প্রাচীন সভ্যতার জ্ঞান-বিজ্ঞানের গ্রন্থগুলো নবজীবন লাভ করে। উপরের আলোচনার আলোকে বলা যায় যে, আব্বাসি খিলাফতে জ্ঞান- বিজ্ঞান ও সাংস্কৃতিক উন্নয়নে বায়তুল হিকমা অসাধারণ ভূমিকা পালন করে, যার তুলনায় উদ্দীপকের পাঠাগারের অবদান খুবই কম।"
        }
      ]
    },
    {
      "number": "11",
      "uddipok": "ইতিহাস প্রসিদ্ধ বাদশা ফুয়াদ প্রজাদরদী ও প্রজাকল্যাণকামী শাসক ছিলেন। তার স্ত্রীও তীর্থযাত্রীদের পানির কষ্ট দূর করার জন্য দূরাঞ্চল থেকে পানি আনার ব্যবস্থা করেছিলেন। কিন্তু বাদশা তার পার্শ্ববর্তী প্রতাপশালী শত্রুকে বারবার যুদ্ধে পরাজিত করেও তাকে ক্ষমা করে দেন।",
      "tag": "CPSCR 23",
      "sub_questions": [
        {
          "label": "ক",
          "question": "আব্বাসিদের রাজধানী কোথায় ছিল?",
          "explanation": "আব্বাসিদের রাজধানী ছিল বাগদাদ।"
        },
        {
          "label": "খ",
          "question": "বায়তুল হিকমা কী? ব্যাখ্যা করো।",
          "explanation": "আব্বাসি খলিফা আল মামুন প্রতিষ্ঠিত একটি শিক্ষা প্রতিষ্ঠান বা জ্ঞানগৃহ হলো বায়তুল হিকমা। বায়তুল হিকমা অর্থ জ্ঞানগৃহ। খলিফা আল মামুন ৮৩০ খ্রিষ্টাব্দে বাগদাদে এটি প্রতিষ্ঠা করেন। এটি গ্রন্থাগার, শিক্ষায়তন ও অনুবাদ বিভাগ- এ তিন ভাগে বিভক্ত ছিল। সুপণ্ডিত হুনায়ন বিন-ইসহাক এর প্রথম তত্ত্বাবধায়ক নিযুক্ত হয়েছিলেন। এখানে গ্যালেন, ইউক্লিড, টলেমি, পল প্রমুখ মনীষীদের প্রাচীন গ্রন্থাবলি অনুবাদ করা হতো এবং অনুবাদকারীকে গ্রন্থের ওজনে স্বর্ণমুদ্রায় পারিশ্রমিক দেওয়া হতো।"
        },
        {
          "label": "গ",
          "question": "উদ্দীপকের নারীর সাথে আব্বাসি কোন মহীয়সী নারীর কর্মকান্ডের মিল রয়েছে? ব্যাখ্যা করো।",
          "explanation": "উদ্দীপকের নারীর সাথে আব্বাসি খলিফা হারুন-অর-রশীদের স্ত্রী জুবাইদার কর্মকাণ্ডের মিল রয়েছে। আব্বাসি খলিফা হারুন-অর-রশীদের স্ত্রী জনকল্যাণমূলক কাজে বিশেষ অবদান রেখেছেন। খলিফা হারুন-অর-রশীদ যেমন প্রজাদের কল্যাণ ও উন্নতির জন্য বিভিন্ন পদক্ষেপ গ্রহণ করেছিলেন তেমনি তার এ সব কাজে সহযোগিতা করেছেন তার স্ত্রী জুবাইদা। উদ্দীপকে বর্ণিত বাদশা ফুয়াদের স্ত্রীর কাজে জুবাইদার কর্মকাণ্ডের প্রতিফলন রয়েছে। উদ্দীপকে দেখা যায়, ইতিহাসখ্যাত বাদশা ফুয়াদের স্ত্রী প্রজাকল্যাণকামী পানির কষ্ট করার জন্য দূরাঞ্চল থেকে পানি আনার ব্যবস্থা করেন। অনুরূপ কাজ করে প্রজারঞ্জক খলিফা হারুন-অর-রশীদের স্ত্রী জুবাইদা ইতিহাসে বিখ্যাত হয়ে আছেন। তিনি হজব্রত পালনে মক্কায় অবস্থানকারী মুসলমানদের পানির কষ্ট দূর করার লক্ষ্যে ৮০২ খ্রিষ্টাব্দে ২০ লাখ দিনার খরচ করে ফোরাত নদী থেকে মক্কার উপকূল পর্যন্ত একটি নহর খনন করে মক্কা নগরীতে পানি সরবরাহ নিশ্চত করেন। এটি নহরে জুবাইদা নামে পরিচিত। তাই বলা যায়, উদ্দীপকের বাদশা ফুয়াদের স্ত্রীর কাজের সাথে খলিফা হারুন-অর-রশীদের স্ত্রী জুবাইদার জনকল্যাণমূলক কাজের মিল রয়েছে।"
        },
        {
          "label": "ঘ",
          "question": "'উদ্দীপকের শাসক ও আব্বাসিয় খলিফা হারুন-অর-রশীদ-এর শাসন বৈশিষ্ট্য একই রূপ-মূল্যায়ন করো।",
          "explanation": "উদ্দীপকের শাসক ও আব্বাসি খলিফা হারুন-অর-রশীদের শাসন বৈশিষ্ট্য একই রূপ- মন্তব্যটি যথার্থ। আরব্য উপন্যাসের নায়ক আব্বাসি খলিফা হারুন-রশীদের শাসনকাল ইতিহাসে স্বর্ণযুগ হিসেবে চিহ্নিত হয়ে আছে। তার রাজত্বকালে (৭৮৬-৮০৯ খ্রি.) আব্বাসি সাম্রাজ্যে সুখ-শান্তি বিরাজিত ছিল। সাম্রাজ্যের অভ্যন্তরে ও বৈদেশিক ক্ষেত্রে বলিষ্ঠ নীতি গ্রহণ করার ফলে তার সময়ে সাম্রাজ্যের গৌরব বৃদ্ধি পায়। তবে বৈদেশিক নীতির ক্ষেত্রে হারুন-অর রশীদ প্রভাবশালী শত্রু পক্ষকে বারবার ক্ষমা প্রদর্শন করেন। উদ্দীপকে বর্ণিত শাসকের কাজেও হারুন-অর-রশীদের এ শাসননীতি প্রতিফলিত হয়েছে। উদ্দীপকে বলা হয়েছে, ইতিহাসখ্যাত শাসক বাদশা ফুয়াদ প্রজাদের জন্য অন্তঃপ্রাণ ছিলেন। কিন্তু তিনি তার পার্শ্ববর্তী প্রতাপশালী শত্রু সাম্রাজ্যের অধিপতিকে বারবার যুদ্ধে পরাজিত করেও তাকে ক্ষমা করে দেন। খলিফা। হারুন-অর-রশীদও প্রজাদের মঙ্গল ও সাম্রাজ্যের দ্বিতীশীলতার কথা চিন্তা করে কল্যাণধর্মী শাসননীতি গ্রহণ করেন। তার শাসনের অন্যতম বৈশিষ্ট্য ছিল প্রজাকল্যাণ নিশ্চিত করা। তিনি প্রজাদের উন্নয়নের জন্য যথাসাধ্য চেষ্টা করতেন। প্রজাদের সুবিধার জন্য রাজ্যের বিভিন্ন স্থানে মসজিদ, মাদ্রাসা, খাল ও হাসপাতাল নির্মান করেন। কিন্তু বৈদেশিক নীতির ক্ষেত্রে খলিফা-বাইজান্টাইনদের বারবার যুদ্ধে পরাজিত করেও ক্ষমা করে দেন। বাইজান্টাইন কোষাধ্যক্ষ নাইসিফোরাস খলিফাকে বারবার কর প্রদানের প্রতিশ্রুতি দিয়েও ভঙ্গ করলে খলিফা হারুন-অর-রশীদ ৮০৩ খ্রিষ্টাব্দে তার বিরুদ্ধে অভিযান পরিচালনা করেন এবং সন্ধি স্বাক্ষরের মাধ্যমে কর প্রদানে বাধ্য করেন। কিন্তু ধূর্ত নাইসিফোরাস সন্ধি ভঙ্গ করে পুনরায় মুসলিম সাম্রাজ্য আক্রমণ করে। খলিফা পুনরায় তাকে পরাজিত করেন এবং কর প্রদানের শর্তে ক্ষমা প্রদর্শন করে সন্ধি স্বাক্ষর করেন। এভাবে নাইফোরাস বারবার কর প্রদানের সন্ধি ভঙ্গ করেন এবং খলিফা হারুন-অর-রশীদ চূড়ান্ত শাস্তি না দিয়ে তাকে বারবার ক্ষমা করেন। উপরের আলোচনা থেকে বলা যায় যে, জনকল্যাণ ও বৈদেশিক নীতির ক্ষেত্রে উদ্দীপকের শাসক এবং খলিফা হারুন-অর-রশীদের শাসননীতির মধ্যে যথেষ্ট মিল রয়েছে।"
        }
      ]
    }
  ]
}