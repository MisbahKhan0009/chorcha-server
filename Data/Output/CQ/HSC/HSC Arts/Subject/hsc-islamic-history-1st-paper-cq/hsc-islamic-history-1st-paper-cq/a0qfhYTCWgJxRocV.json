{
  "title": "ক্যান্ট. পাবলিক কলেজ, মোমেনশাহী ২০২৫",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "সাকিব ঢাকা বিশ্ববিদ্যালয়ের ইতিহাস বিভাগের ছাত্র। সে এমন একটি সভ্যতা নিয়ে গবেষণা করছিল, যে সভ্যতার লোকজন সর্বপ্রথম লিখিত পদ্ধতির আবিষ্কার করে। সে গবেষণা করে পায় যে, স্থাপত্য শিল্পের দক্ষতার জন্য তারা ইতিহাসে শ্রেণি নির্মাতা হিসেবেও পরিচিত।",
      "tag": "CPSCM 25",
      "sub_questions": [
        {
          "label": "ক",
          "question": "আলেকজান্ডারের শিক্ষক কে ছিলেন?",
          "explanation": "আলেকজান্ডারের শিক্ষক ছিলেন এরিস্টটল।"
        },
        {
          "label": "খ",
          "question": "আরবকে জাজিরাতুল আরব বলা হয় কেন? বর্ণনা করো।",
          "explanation": "ত্রিভুজাকৃতির ভৌগোলিক অবস্থানের জন্য আরব দেশকে 'জাজিরাতুল আরব' বলা হয়। 'জাজিরা'আরবি শব্দ। এর অর্থ উপদ্বীপ। আর আরব একটি ভূখণ্ডের নাম। সুতরাং জাজিরাতুল আরব অর্থ আরব উপদ্বীপ। সাধারণত তিনদিক পানি এবং একদিক স্থল পরিবেষ্টিত ভূখণ্ডকে উপদ্বীপ বলা হয়। আরব এশিয়া মহাদেশের দক্ষিণ-পশ্চিমে অবস্থিত। এটি বিশ্বের সর্ববৃহৎ উপদ্বীপ। এর তিন দিক বিশাল জলরাশি এবং একদিক বিস্তীর্ণ মরুপ্রান্তর দ্বারা'বেষ্টিত এরূপ ত্রিভুজাকৃতির ভৌগোলিক অবস্থানের জন্যই আরব দেশকে জাজিরাতুল আরব বলা হয়।"
        },
        {
          "label": "গ",
          "question": "উদ্দীপকের সাকিব কোন সভ্যতা নিয়ে গবেষণা করছিল? ব্যাখ্যা করো।",
          "explanation": "উদ্দীপকের সাকিব মিসরীয় সভ্যতা নিয়ে গবেষণা করছিল। সভ্যতার ইতিহাসে মিসরীয়দের গুরুত্বপূর্ণ অবদানগুলোর মধ্যে একটি হলো লিখন পদ্ধতির আবিষ্কার। প্রাচীন মিসরীয়রা নগরসভ্যতা গড়ে তোলার সাথে সাথে এক বিশেষ ধরনের চিত্রভিত্তিক লিখন পদ্ধতির আবিষ্কার করে, যার নাম হায়ারোগ্লিফিক। উদ্দীপকেও এ বিষয়টি লক্ষণীয়। উদ্দীপকের সাকিব এমন একটি সভ্যতা নিয়ে গবেষণা করে, যে সভ্যতার লোকজন সর্বপ্রথম লিখন পদ্ধতির আবিষ্কার করে। তার এ গবেষণাটি মূলত মিসরীয় সভ্যতারই প্রতিচ্ছবি ফুটিয়ে তোলে। মিসরীয়দের আবিষ্কৃত লিখন পদ্ধতি প্রথমদিকে হায়ারোগ্লিফিক বা চিত্রলিখন পদ্ধতি ছিল। পরবর্তীতেহিরাটিক বা ব্যবসায় ব্যবহৃত দ্রুত লিখন পদ্ধতি এবং ডেমোটিক লিখন পদ্ধতি, যা সামগ্রিকভাবে জনসাধারণ ব্যবহার করতো। সুতরাং বলা যায়, উদ্দীপকের সাকিবের গবেষণা মিসরীয় সভ্যতার সাথে সামঞ্জস্যপূর্ণ।"
        },
        {
          "label": "ঘ",
          "question": "উক্ত সভ্যতার লোকজন ইতিহাসে শ্রেষ্ঠ নির্মাতা হিসেবে পরিচিত-কথাটি মূল্যায়ন করো।",
          "explanation": "উক্ত সভ্যতা তথা মিসরীয় সভ্যতার লোকজন ইতিহাসের শ্রেষ্ঠ নির্মাতা হিসেবে পরিচিত। প্রাচীন মিসরীয়রা মানব সভ্যতার বিকাশে মৌলিক ও গুরুত্বপূর্ণ অবদান রেখেছিল। মিসর হলো প্রাচীন সভ্যতার ভিত্তিভূমি। পৃথিবীতে যত সভ্যতা আছে প্রত্যেক ক্ষেত্রেই মিসরীয়রা ছিল অগ্রপথিক। মিসরীয়রা জ্ঞান-বিজ্ঞান, চিকিৎসা, ধর্ম, সাহিত্যের মতো স্থাপত্যেও মৌলিক প্রতিভার স্বাক্ষর রেখেছে। তারা পিরামিড, ধর্ম মন্দির, ভাস্কর্য ও চিত্রকলায় যে অবদান রেখেছে বিশ্বের প্রতিটি সভ্যতাই তার কাছে ঋণী। উদ্দীপকের শেষোন্ত বাক্য স্থাপত্য শিল্পে মিসরীয়দের অসামান্য অবদানকেই ইঙ্গিত করে। উদ্দীপকের সাকিব এমন একটি সভ্যতা নিয়ে গবেষণা করে, যে সভ্যতার লোকজন ইতিহাসের শ্রেষ্ঠ নির্মাতা হিসেবে পরিচিত। মূলত স্থাপত্য শিল্পে অসাধারণ অবদান রেখে মিসরীয়রা ইতিহাসের শ্রেষ্ঠ নির্মাতা হিসেবে বিখ্যাত হয়েছে। মিসরীয়রা পাথর কেটে প্রকাণ্ড পিরামিড তৈরি করেছে। প্রাচীন বিশ্বের বিস্ময় পিরামিডের নির্মাণশৈলী এখনও বিশেষজ্ঞদের বিস্মিত করে। মিসরে টিকে থাকা পিরামিডের মধ্যে ফারাও খুফুর পিরামিড সর্বাপেক্ষা বৃহৎ। পিরামিড ছাড়াও, মিসরীয়রা বিশাল বিশাল ধর্ম মন্দির নির্মাণ করেছেন। এসবের মধ্যে কার্নাক ও লুক্সরের মন্দির বিখ্যাত। মন্দিরের প্রবেশ পথের দু'পাশের সারিতে স্ফিংকসের মূর্তি নির্মাণ করা হয়েছে। এসব মন্দির স্থাপত্য শিল্পে মিসরীয়দের অনন্য নৈপুণ্যের পরিচয় বহন করে। মিসরীয়রা বিভিন্ন সমাধিসৌধ, ধর্ম মন্দির ও প্রাসাদের প্রবেশ পথে ভাস্কর্য নির্মাণ করতো। মূর্তি খোদাই করে মন্দিরের ভেতরের দেয়াল সাজানো হতো। স্ফিংকস হলো প্রাচীন মিসরের ভাস্কর্যের প্রধান উদাহরণ। স্ফিংকসের দেহ সিংহের মতো কিন্তু মাথা মানুষের আকৃতির। মিসরের চিত্রশিল্পীরাও পিছিয়ে ছিলেন না। মন্দিরের দেয়াল, মমি ও তার কফিনের ওপর প্রাচীন মিসরীয় চিত্রশিল্পের নিদর্শন দেখা যায়। পরিশেষে বলা যায়, স্থাপত্য শিল্প,ভাস্কর্য, চারুকলা প্রভৃতি ক্ষেত্রে-মৌলিক অবদান রেখে মিসরীয়রা ইতিহাসের শ্রেষ্ঠ নির্মাতা হওয়ার গৌরব অর্জন করেছে।"
        }
      ]
    },
    {
      "number": "2",
      "uddipok": "জাতিগত দাঙ্গায় সিয়েরা লিওনের জনজীবন প্রায় বিপর্যস্ত। সামান্য স্বার্থহানি ঘটলেই তারা বড় সংঘাতে জড়িয়ে পড়ে। ফলে তাদের সামাজিক, রাজনৈতিক ও অর্থনৈতিক কাঠামো ভেঙে পড়েছে। এ অবস্থায় জাতিসংঘের উদ্যোগে বাংলাদেশের শান্তিরক্ষা বাহিনী সেখানে যুদ্ধ, নির্যাতন ও অসাম্য দূর করে শান্তি ও স্থিতিশীলতা ফিরিয়ে আনার লক্ষ্যে দিনরাত কাজ করছে।",
      "tag": "CPSCM 25",
      "sub_questions": [
        {
          "label": "ক",
          "question": "'মালা' কী?",
          "explanation": "প্রাক-ইসলামি আরবের রাজনৈতিক সংগঠন বা মন্ত্রণাসভা মালা নামে পরিচিত ছিল, যেটি গোত্রীয় ভারসাম্য রক্ষায় কাজ করত।"
        },
        {
          "label": "খ",
          "question": "সাবায়ে মুয়াল্লাকাত বলতে কী বোঝায়? ব্যাখ্যা করো।",
          "explanation": "সাবায়ে মুয়াল্লাকাত (সপ্ত ঝুলন্ত কবিতা) বলতে আরবের উকাজ মেলায় পুরস্কারপ্রাপ্ত সাতটি কবিতাকে বোঝায়। প্রতি বছর মক্কার নিকটবর্তী উকাজের বার্ষিক মেলায় আরবের প্রখ্যাত কবিগণ কবিতা প্রতিযোগিতার আয়োজন করতেন। উকাজের বাৎসরিক সাহিত্য সম্মেলনে সাতটি কবিতাকে পুরস্কৃত করা হতো। সোনালি হরফে লিপিবদ্ধ করে এ কবিতাগুলো মক্কায় কাবার দেয়ালে ঝুলিয়ে রাখা হতো। এ কবিতাগুলোর বিষয়বস্তু ছিল প্রেম, যুদ্ধবিগ্রহ, বীরত্বপূর্ণ কাহিনি, বংশ গৌরব, আরব সমাজের আতিথেয়তা, স্বাধীনচেতা মনোভাব ইত্যাদি। এ কবিতাগুলোই সাবায়ে মুয়াল্লাকাত নামে পরিচিত ছিল।"
        },
        {
          "label": "গ",
          "question": "৮উদ্দীপকের বর্ণিত জাতিগত দাঙ্গার সাথে প্রাক-ইসলামি আরবের কোন বৈশিষ্ট্যের মিল পাওয়া যায়? ব্যাখ্যা করো।",
          "explanation": "উদ্দীপকে বর্ণিত জাতিগত দাঙ্গার সাথে প্রাক-ইসলামি যুগের রাজনৈতিক অবস্থার মিল পাওয়া যায়। কোনো অঞ্চল বা রাষ্ট্রে একাধিক গোত্র বা দল থাকলে তাদের মধ্যে মতপার্থক্য হওয়াটা স্বাভাবিক। এক্ষেত্রে পরমতসহিষ্ণুতা না থাকলে সামান্য বিষয় নিয়েই গোত্রে গোত্রে সংঘাত হতে পারে। আর গোত্রীয় সংঘাত অস্থিতিশীল পরিস্থিতির জন্ম দেয়। ফলে শান্তি ও নিরাপত্তা বিঘ্নিত হয়। যেমনটি প্রাক-ইসলামি আরব এবং উদ্দীপকের সিয়েরা লিওনে লক্ষ করা যায়। উদ্দীপকে দেখা যায়, সিয়েরা লিওনে সামান্য কারণে জাতিগত সংঘাতের সৃষ্টি হচ্ছে। ফলে সেখানে রাজনৈতিক ও অর্থনৈতিক মেরুদন্ড ভেঙে পড়েছে। একইভাবে প্রাক-ইসলামি যুগে আরবে তুচ্ছ কারণেই গোত্রীয় কলহের সূত্রপাত হতো এবং এর জের রক্তক্ষয়ী সংগ্রামের মধ্য দিয়ে বংশানুক্রমে চলত। যেমন- মদিনার আউস ও খাযরাজ গোত্রের মধ্যে 'বুয়াসের যুদ্ধ' এবং মক্কার কুরাইশ ও হাওয়াযিন গোত্রদ্বয়ের মধ্যে 'হারবুল-ফুজ্জার' যুদ্ধ (৫৮৪-৫৮৮ খ্রি.) ব্যাপক ও দীর্ঘস্থায়ী হয়েছিল। অনবরত যুদ্ধ-বিগ্রহের এ সময়কে 'আইয়াম আল-আরব' বলা হতো। পানির নহর, তৃণভূমি ও গবাদি পশুকে উপলক্ষ করে এক গোত্রের সঙ্গে অপর গোত্রের যুদ্ধের সূত্রপাত হতো। সুতরাং প্রাক-ইসলামি আরবের অস্থিতিশীল রাজনৈতিক অবস্থার সাথে সিয়েরা লিওনের জাতিগত দাঙ্গার তুলনা করা চলে।"
        },
        {
          "label": "ঘ",
          "question": "উদ্দীপকের শান্তিরক্ষী বাহিনীর কর্মকাণ্ডের আলোকে আরব জীবন ইসলামের ভূমিকা নিরূপণ করো।",
          "explanation": "বাংলাদেশের শান্তিরক্ষী বাহিনী যেভাবে সিয়েরা লিওনে শান্তি ও স্থিতিশীলতা সৃষ্টিতে ভূমিকা রাখছে, ঠিক একইভাবে অরাজকতাপূর্ণ, বিশৃঙ্খল আরব সমাজে ইসলাম শান্তি ও শৃঙ্খলা প্রতিষ্ঠায় সক্ষম হয়েছে। ইসলাম শান্তি ও কল্যাণের ধর্ম। এখানে নৈরাজ্য, বিশৃঙ্খলা, অরাজকতার কোনো স্থান নেই। আর তাই আজ থেকে প্রায় ১৫০০ শত বছর পূর্বে বিশৃঙ্খল আরব সমাজে আবির্ভাব ঘটেছিল ইসলামের। আর এর ধারক। ছিলেন বিশ্বমানবতার মুক্তির দূত হযরত মুহাম্মদ (স)। তিনি ইসলামের শাশ্বত ও সুমহান বাণী প্রচার করে নৈরাজ্যপূর্ণ আরব সমাজে শান্তি প্রতিষ্ঠা করেছিলেন। ইসলামের এ অবদানেরই একটি খণ্ডচিত্র বাংলাদেশের শান্তিরক্ষী বাহিনীর ভূমিকায় পরিলক্ষিত হয়। সংঘাতপূর্ণ সিয়েরা লিওনে জাতিসংঘের উদ্যোগে বাংলাদেশ শান্তিরক্ষী বাহিনী যুদ্ধ, নির্যাতন ও অসাম্য দূর করে শান্তি ও স্থিতিশীলতা প্রতিষ্ঠায় কাজ করছে। ইসলামও এমন বিপর্যন্ত আরব সমাজে সঠিক পথ প্রদর্শন করে সাম্য ও ন্যায় প্রতিষ্ঠা করেছিল। তৎকালীন আরবে গোত্রে গোত্রে যুদ্ধ-বিগ্রহ লেগে থাকত। হত্যা, খুন, রাহাজানি, লুটতরাজ প্রভৃতি অসামাজিক কাজে সমাজ নিমজ্জিত ছিল। কন্যাশিশু হত্যা, নারী নির্যাতন প্রভৃতি ছিল সমাজের নিত্যনৈমত্তিক ব্যাপার। সমাজে নারীদের কোনো মর্যাদা ছিল না। তারা পণ্যসামগ্রী হিসেবে বাজারে বিক্রি হতো। কুসিদ প্রথার (চক্রবৃদ্ধি হারে সুদের প্রচলন) বেড়াজালে সমাজে অর্থনৈতিক বিপর্যয় সৃষ্টি হয়েছিল। গোত্রীয় দ্বন্দ্ব-সংঘাত এত প্রবল ছিল যে সামান্য কারণেই যুদ্ধ লেগে যেত। ব্রিটিশ ঐতিহাসিক এডওয়ার্ড গিবনের (Edward Gibbon) মতে, 'অজ্ঞতার যুগে আরবে প্রায় ১৭০০ যুদ্ধ-বিগ্রহ সংঘটিত হয়েছিল।' এরূপ অরাজকতাপূর্ণ সমাজে শান্তির মহান বার্তা নিয়ে আবির্ভূত হন হযরত মুহাম্মদ (স)। ইসলামের সুমহান আদর্শের আলোকে তিনি সমাজে বৈপ্লবিক সংস্কার সাধন করেন। সমাজ থেকে অসাম্য ও ভেদাভেদ দূর করে মানুষকে উপহার দেন ন্যায়নিষ্ঠ আদর্শ-সমাজ। তিনি সমাজে বিদ্যমান খুন-খারাবি, মদ্যপান, জুয়াখেলা, সুদপ্রথা ইত্যাদি অনাচার দূর করেন। নারীর মর্যাদা প্রতিষ্ঠা করে তাদেরকে মা, স্ত্রী, কন্যা হিসেবে সম্মানজনক অবস্থান দান করেন। গোত্রীয় দ্বন্দ্ব নিরসন করে তিনি সাম্যভিত্তিক সমাজ প্রতিষ্ঠা করেন। এভাবে তিনি সামাজিক, অর্থনৈতিক, ধর্মীয়, রাজনৈতিক প্রতিটি ক্ষেত্রে ইসলামি আদর্শ প্রতিষ্ঠা করে আদর্শ সমাজ ও রাষ্ট্র ব্যবস্থা কায়েম করেন। উপরের আলোচনায় এটা প্রমাণিত যে, উদ্দীপকে বর্ণিত সিয়েরা লিওনে বাংলাদেশের শান্তিরক্ষী বাহিনীর শান্তি ও স্থিতিশীলতা প্রতিষ্ঠা ইসলামের সুমহান আদর্শেরই আংশিক প্রতিফলন।"
        }
      ]
    },
    {
      "number": "3",
      "uddipok": "জনাব আতাউর রহমান নামক একজন ধর্মপ্রচারক নিজ এলাকার মানুষের অত্যাচারে অন্য এলাকায় চলে যায় এবং সেখানে গিয়ে সকল ধর্মের লোকদের নিয়ে একটি সনদ প্রণয়ন করেন। এ সনদে সকল ধর্মের লোকদের অধিকারের ব্যাপারে বলা হয়েছিল। এ সনদ ছিল বিশ্বের ইতিহাসে সর্বপ্রথম লিখিত দলিল এবং যুগান্তকারী বিপ্লব।",
      "tag": "CPSCM 25",
      "sub_questions": [
        {
          "label": "ক",
          "question": "মুহাম্মদ শব্দের অর্থ কী?",
          "explanation": "মুহাম্মদ শব্দের অর্থ উচ্চ প্রশংসিত।"
        },
        {
          "label": "খ",
          "question": "হিলফুল ফুজুল বলতে কী বোঝ? বিবরণ দাও।",
          "explanation": "হিলফুল ফুজুল বলতে কিশোর বয়সে মহানবি (স)-এর প্রতিষ্ঠিত একটি শান্তিসংঘকে বোঝায়। মহানবি (স) ছিলেন শান্তির দূত। বালক বয়সেই তিনি পাঁচ বছর ধরে চলা 'হারবুল ফিজার' যুদ্ধের (৫৮৪-৫৮৮ খ্রি.) ভয়াবহতা দেখেন। যুদ্ধের রক্তপাত ও মানুষের দুর্ভোগ দেখে কিশোর মুহাম্মদ (স)-এর অন্তর কেঁদে উঠল। এর পরিপ্রেক্ষিতেই তিনি সমমনা কয়েকজন উৎসাহী তরুণ-যুবক ও পিতৃব্য যুবাইরকে নিয়ে ৫৯০ খ্রিষ্টাব্দে গড়ে তুলেছিলেন 'হিলফুল ফুজুল' নামের শান্তিসংঘটি। এটি গোত্রীয় যুদ্ধের অবসানসহ সমাজে শান্তি-শৃঙ্খলা প্রতিষ্ঠা ও মানুষের জানমালের নিরাপত্তা রক্ষায় কাজ করত।"
        },
        {
          "label": "গ",
          "question": "উদ্দীপকের সনদের সাথে তোমার পঠিত কোন সনদের মিল খুঁজে পাওয়া যায়? ব্যাখ্যা করো।",
          "explanation": "উদ্দীপকের সনদের সাথে মদিনা সনদের মিল খুঁজে পাওয়া যায়। কুরাইশদের সীমাহীন অত্যাচারের শিকার হয়ে এবং ইসলামের সুমহান বাণী প্রচারের জন্য মহানবি (স) মক্কা ছেড়ে মদিনায় পৌছালে মদিনাবাসী তাঁকে সাদরে গ্রহণ করে। মহানবি (স) সেখানে গিয়ে সেখানকার আর্থ-সামাজিক ও রাজনৈতিক অবস্থার উন্নয়নে বেশ কিছু পদক্ষেপ গ্রহণ করেন। মদিনা সনদ প্রণয়ন এগুলোর মধ্যে অন্যতম। এ সনদের মাধ্যমে ধর্ম-বর্ণ নির্বিশেষে সবার অধিকার সুরক্ষিত হয়। উদ্দীপকে এ বিষয়টিই লক্ষণীয়। উদ্দীপকে দেখা যায়, জনাব আতাউর রহমান নিজ এলাকার মানুষের অত্যাচারে অতিষ্ঠ হয়ে অন্য এলাকায় চলে যান এবং সেখানে একটি সনদ প্রণয়ন করে সেখানকার সকল ধর্মের লোকের অধিকার নিশ্চিত করেন। এ বিষয়টি মহানবি (স)-এর হিজরত এবং হিজরত পরবর্তী মদিনা সনদ প্রণয়নকে নির্দেশ করে। মদিনা সনদ প্রণয়নের মাধ্যমে মহানবি (স) সকল ধর্মের লোকের অধিকার সুরক্ষিত করেন। এ সনদের ধারায় বলা হয়- প্রত্যেকের পূর্ণ ধর্মীয় স্বাধীনতা থাকবে এবং কেউ কারো ধর্মে হস্তক্ষেপ করবে না। মূলত ধর্মীয় অধিকার ছাঁড়াও এ.-সনদের মাধ্যমে মানুষের মৌলিক অধিকারসহ জীবনযাপনের সকল দিকের অধিকার নিশ্চিত হয়। সামাজিক, রাজনৈতিক ও ধর্মীয় ক্ষেত্রে গঠনমূলক সংস্কারে এ সনদ সকল দেশের জন্য অনুসারণীয় সংবিধান।"
        },
        {
          "label": "ঘ",
          "question": "\"উক্ত সনদ ছিল বিশ্বের ইতিহাসে সর্বপ্রথম লিখিত দলিল।\"-উক্তিটির যথার্থতা যাচাই করো।",
          "explanation": "\"উক্ত সনদ ছিল বিশ্বের ইতিহাসে সর্বপ্রথম লিখিত দলিল\" মদিনা-সনদ সম্পর্কে এ উক্তিটি যথার্থ। মহানবি (স) কর্তৃক যে মদিনা সনদটি প্রণীত হয়, পৃথিবীর কোঁনো প্রশাসক এরূপ সংবিধান প্রণয়ন করতে পারেননি। মহানবি (স) এ সনদের মাধ্যমে সব জাতি ও ধর্মের মানুষকে সম্প্রীতির বন্ধনে আবদ্ধ করে তাঁর শ্রেষ্ঠত্ব প্রমাণ করেছেন। এজন্য আধুনিক ঐতিহাসিকরা এটিকে প্রথম লিখিত সংবিধান হিসেবে আখ্যা দিয়েছেন। উদ্দীপকেও মদিনা সনদের এরূপ বৈশিষ্ট্যের কথা বলা হয়েছে। উদ্দীপকে একটি সনদ সম্পর্কে বলা হয়েছে। সেটি ইতিহাসের সর্বপ্রথম দলিল এবং যুগান্তকারী বিপ্লব। এ তথ্যটি মদিনা সনদের সাথে সাদৃশ্যপূর্ণ। ইসলামের সুমহান বাণী প্রচারের জন্য হযরত মুহাম্মদ (স) প্রিয় প্রিয় জন্মভূমি মক্কা ছেড়ে মদিনায় হিজরত করেন। তাঁর মদিনায় হিজরতের প্রাক্কালে মদিনার রাজনৈতিক ও সামাজিক অবস্থা ছিল শোচনীয়। তখন মদিনার নাম ছিল ইয়াসরিব বা রোগাক্রান্ত। কারণ তখনকার রাজনীতি, অর্থনীতি ও সামাজিক কাঠামোতে স্থিতিশীলতা ও ভারসাম্য ছিল না; বরং সর্বগ্রাসী নৈরাজ্য মদিনাকে রোগাক্রান্ত করে ফেলেছিল। এছাড়াও সেখানে গোত্রে গোত্রে দ্বন্দ্ব ও যুদ্ধ-বিগ্রহও লেগে থাকত। মদিনার এই বিশৃঙ্খল অবস্থা দেখে মহানবি (স) লিখিত সংবিধান প্রণয়নের উদ্যোগ নেন। এ সংবিধানই মদিনা সনদ হিসেবে পরিচিত। পূর্বের কোনো প্রশাসকই এরূপ কোনো উদ্যোগে নিতে পারেননি বলে এ সনদই ইতিহাসের প্রথম লিখিত সংবিধান হিসেবে পরিচিত। উদ্দীপকের আলোচনা থেকে বলা যায়, মদিনা সনদই পৃথিবীর ইতিহাসে প্রথম লিখিত সংবিধান। এ সংবিধান প্রণয়ন মহানবি (স)-এর রাজনৈতিক দূরদর্শিতার পরিচয় বহন করে।"
        }
      ]
    },
    {
      "number": "4",
      "uddipok": "মাহি তার দাদার কাছে মূলসামনদের এক যুদ্ধের ইতিহাস শুনছিল। এই যুদ্ধে মহানবি (স)-এর দুটি দাঁত শহিদ হয়। যুদ্ধে জয় যখন সুনিশ্চিত তখন মুসলিম বাহিনী নেতার আদেশ অমান্য করে গনিমত সংগ্রহে লিপ্ত হয়। ফলে শত্রুবাহিনীর পাল্টা আক্রমণে মুসলিম বাহিনী পরাজিত হয়।",
      "tag": "CPSCM 25",
      "sub_questions": [
        {
          "label": "ক",
          "question": "ইসলামের ইতিহাসে মুলমানদের সর্বপ্রথম যুদ্ধ কোনটি?",
          "explanation": "ইসলামের ইতিহাসে মুসলমানদের সর্বপ্রথম যুদ্ধ বদর যুদ্ধ।"
        },
        {
          "label": "খ",
          "question": "হুদায়বিয়ার সন্ধিকে ফাতহুম মুবিন কেন বলা হয়? ব্যাখ্যা করো।",
          "explanation": "হুদায়বিয়ার সন্ধি ইসলাম ও মুসলমানদের জন্য বিশেষ সাফল্য বয়ে আনায় এটিকে 'প্রকাশ্য বিজয়' বলা হয়। ইসলামের ইতিহাসে হুদায়বিয়ার সন্ধি একটি যুগান্তকারী ঘটনা। আপাতদৃষ্টিতে এ সন্ধির শর্তগুলো মুসলমানদের স্বার্থের প্রতিকূলে বলে মনে হলেও বাস্তবে এর ফলাফল মুসলমানদের জন্য অনুকূল ছিল। হুদায়বিয়ার সন্ধির মাধ্যমে কুরাইশরা মহানবি (স)-কে মদিনা রাষ্ট্রের প্রধান হিসেবে মেনে নেয়। ফলে মুসলমানরা একটি স্বতন্ত্র রাজনৈতিক শক্তি হিসেবে স্বীকৃতি লাভ করে। দশ বছরের জন্য যুদ্ধ বন্ধের চুক্তি হওয়ায় রাসূল (স) ইসলাম প্রচারে মনোযোগ দিতে পারেন। আবার হুদায়বিয়ার সন্ধি ভঙ্গের কারণেই মুসলমানরা মক্কায় অভিযান চালিয়ে তা জয় করে। এসব কারণে এ সন্ধিকে মুসলমানদের জন্য 'ফাতহুম মুবিন' বা প্রকাশ্য বিজয় বলা হয়।"
        },
        {
          "label": "গ",
          "question": "উদ্দীপকের সাথে তোমার পঠিত কোন যুদ্ধের সাদৃশ্য পাওয়া যায়? বিবরণ দাও।",
          "explanation": "উদ্দীপকের সাথে উহুদ যুদ্ধের সাদৃশ্য পাওয়া যায়। উহুদ যুদ্ধ ৬২৫ খ্রিষ্টাব্দে মুসলমান ও কুরাইশদের মাঝে সংঘটিত হয়। এ যুদ্ধের এক পর্যায়ে মুসলমানরা যখন জয়ের দ্বারপ্রান্তে পৌঁছায়, ঠিক সেই সময়ে গিরিপথ রক্ষীরা গনিমত সংগ্রহের লোভে মহানবি (স)-এর নির্দেশ অমান্য করে গিরিপথ ত্যাগ করে। এতে কুরাইশরা সুযোগ নিয়ে গিরিপথ দিয়ে পেছনের দিক থেকে মুসলমানদের ওপর আক্রমণ চালায়। এতে মুসলিম বাহিনী বিপর্যস্ত হয়। এমনকি রাসুল (স)-এর দুটি দাঁত শহিদ হয়। উদ্দীপকে এ ঘটনাই লক্ষণীয়। উদ্দীপকে একটি যুদ্ধের ইতিহাস বর্ণনা করা হয়েছে। যে যুদ্ধে মুসলমানরা নেতার আদেশ অমান্য করে এবং রাসুল (স)-এর দুটি দাঁত শহিদ হয়। এ বর্ণনা উহুদ যুদ্ধের প্রতিই ইঙ্গিত করে। কেননা উহুদ যুদ্ধে মুসিলম বাহিনীর গিরিপথ রক্ষীরা মহানবি (স)-এর আদেশ অমান্য করে গনিমত সংগ্রহ করতে যায়। এ সুযোগে কুরাইশদের সুচতর সেনাপতি খালিদ বিন ওয়ালিদ তার নেতৃত্বাধীন অশ্বারোহী সৈন্যদের নিয়ে গিরিপথ দিয়ে মুসলিম বাহিনীর উপর আক্রমণ করে। আকস্মিক এ আক্রমণ রক্ষা করতে না পেরে মুসলিম বাহিনী এ যুদ্ধে পরাজিত হয়। সুতরাং বলা যায়, উদ্দীপকের ঘটনাটি উহুদ যুদ্ধেরই প্রতিচ্ছবি।"
        },
        {
          "label": "ঘ",
          "question": "উক্ত যুদ্ধে মুসলমানদের পরাজয়ের কারণগুলো কী কী ছিল? বিশ্লেষণ করো",
          "explanation": "উহুদ যুদ্ধে মুসলমানদের পরাজয়ের পেছনে নেতার আদেশ অমান্য ছাড়াও আরো অনেক কারণ বিদ্যমান। ৬২৫ খ্রিষ্টাব্দে সংঘটিত হওয়া উহুদ যুদ্ধে মুসলমানরা কুরাইশদের বিরুদ্ধে পরাজিত হন। এ যুদ্ধে পরাজয়ের অন্যতম কারণ ছিল নেতার আদেশ অমান্য করা। তবে পরোক্ষভাবে অন্যান্য কারণও রয়েছে। যেমন- প্রতিকূল আবহাওয়া, খালিদের বীরত্ব, মহানবি (স)-কে হত্যার মিথ্যা গুজব, আবদুল্লাহ ইবনে উবাইয়ের ষড়যন্ত্র, বনু কায়নুকা গোত্রের শর্তভঙ্গ ইত্যাদি। উদ্দীপকে একটি কারণ লক্ষণীয়। উদ্দীপকে বর্ণিত যুদ্ধে পরাজয়ের কারণ হিসেবে নেতার আদেশ অমান্য করার বিষয়টি তুলে ধরা হয়েছে। যা উহুদ যুদ্ধের সাথে সাদৃশ্যপূর্ণ। তবে নেতার আদেশ অমান্য ছাড়াও এ যুদ্ধে পরাজয়ের আয়ো কিছু কারণ লক্ষণীয়। উহুদ যুদ্ধের সময় যুদ্ধক্ষেত্রে হঠাৎ প্রবল ঝড় ওঠে। এতে মুসলিম বাহিনী শত্রু-মিত্র নির্ণয়ে ব্যর্থ হলে কুরাইশরা সেটির সুবিধা নেয়। আবার মুসলিম বাহিনী ঠিক যে মুহূর্তে গনিমত সংগ্রহের জন্য যায়, ঠিক সেই মুহূর্তে সুচতুর খলিদ বিন ওয়ালিদ গিরিপথ দিয়ে প্রবেশ করে অসাধারণ বীরত্বের পরিচয় দেয়। এদিকে মুনাফিক আব্দুল্লাহ ইবনে উবাই মুসলমানদের বিরুদ্ধে ষড়যন্ত্র করে ৩০০ জন মুসলিম সৈন্যকে নিজের দলে আনে। এতে মুসলিম সৈন্য ১০০০ থেকে ৭০০ জনে পরিণত হয়। ফলে মাত্র ৭০০ জন সৈন্য নিয়ে ৩০০০ কুরাইশদের বিরুদ্ধে যুদ্ধ করা মুসলমানদের জন্য কঠিন হয়ে যায়। তাছাড়া বনু কায়নুকা গোত্রের শর্ত ভঙ্গ করে কুরাইশদের সাহায্য প্রদান করা এবং, কুরাইশ নারীদের প্রলোভনমূলক বিভিন্ন আচরণ কুরাইশ বাহিনীর জয়ের পেছনে বিশেষ ভূমিকা পালন করে। উপরের আলোচনা থেকে বলা যায়, উহুদ যুদ্ধে মুসলমানদের পরাজয়ের পেছনে বিভিন্ন কারণ বিদ্যমান ছিল। এ যুদ্ধের পরাজয় মুসলমানদের জন্য ছিল এক অগ্নিপরীক্ষার ন্যায়।"
        }
      ]
    },
    {
      "number": "5",
      "uddipok": "পলাশীর যুদ্ধ বাংলার ভাগ্যাকাশে এক চরম বিপর্যয় ডেকে। আনে। ১৭৫৭ সালে সংঘটিত এ যুদ্ধে মীরজাফরের শঠতাপূর্ণ আচরণে বাংলার শেষ নবাব সিরাজ-উদ-দৌলার পরাজয় ঘটে। এ যুদ্ধে মীরমদন, মোহনলাল যখন প্রাণপণ লড়াই করে নবাবের বিজয়কে সুনিশ্চিত করে তোলেন, তখনই মীরজাফর নবাবকে যুদ্ধ বন্ধ করতে পরামর্শ দেন। নবাব মীরজাফরকে বিশ্বাস করে যুদ্ধ বন্ধ করার ঘোষণা দেন। মীরজাফরের এ বিশ্বাসঘাতকতায় নবাবের পরাজয় ঘটে। ফলে ভারতবর্ষে ইংরেজ ঔপনিবেশিক শাসনের সূত্রপাত ঘটে।",
      "tag": "CPSCM 25",
      "sub_questions": [
        {
          "label": "ক",
          "question": "কাকে আরব বিশ্বের প্রথম রাজা বলা হয়?",
          "explanation": "মুয়াবিয়াকে আরব বিশ্বের প্রথম রাজা বলা হয়।"
        },
        {
          "label": "খ",
          "question": "খলিফা সুলাইমানকে 'আশীর্বাদের চাবি' বলা হয় কেন? ব্যাখ্যা। করো।",
          "explanation": "ইরাকের বন্দিদের মুক্তিদানের জন্য খলিফা সুলায়মানকে 'আশীর্বাদের চাবি' বলা হয়। উমাইয়া শাসনামলে ইরাকের শাসনকর্তা হাজ্জাজ বিন ইউসুফ কুফা ও বসরায় ইসলামের চতুর্থ খলিফা হযরত আলি (রা)-এর অনুসারীদের বিদ্রোহ দমন করেন। এ সময় তিনি হাজার হাজার মানুষকে বন্দি করে । কারাগারে নিক্ষেপ করেন। খলিফা সুলায়মান ক্ষমতায় আরোহণের পর হাজ্জাজের বন্দিকৃত কয়েদিদের মুক্ত করে দেন। এ কারণে তাকে মিফতাহুল খায়র বা আশীর্বাদের চাবি বলা হয়।"
        },
        {
          "label": "গ",
          "question": "উদ্দীপকে বর্ণিত যুদ্ধের সাথে ইসলামের ইতিহাসের কোন যুদ্ধের সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লেখিত যুদ্ধের সাথে ইসলামের ইতিহাসের সিফফিনের যুদ্ধের সাদৃশ্য রয়েছে। হযরত আলি (রা) ও মুয়াবিয়ার মধ্যে সংঘটিত সিফফিনের যুদ্ধ (৬৫৭ খ্রি.) ইসলামের ইতিহাসে একটি গুরুত্বপূর্ণ ঘটনা। এ যুদ্ধের মাধ্যমে ইসলামি এ খিলাফতের পবিত্রতা নষ্ট হয়। এ যুদ্ধে হযরত আলি (রা)-এর প্রচন্ড অক্রেমণে যখন মুয়াবিয়ার পরাজয় নিশ্চিত তখন তিনি আমর ইবনুল আসের পরামর্শে যুদ্ধ বন্ধ করে সন্দ্বি প্রার্থনা করেন। পরবর্তী সময়ে দুমাতুল জন্দলের সালিশে আমর ইবনুল আসে ধূর্ততার সুযোগে মুয়াবিয়া ক্ষমতায় আরোহণ করেন। উদ্দীপকের যুদ্ধেও এরকম শঠতা ও বিশ্বাসঘাতকতার দৃষ্টান্ত দেখা যায়। উদ্দীপকে বর্ণিত পলাশীর যুদ্ধে মীরজাফরের শঠতা ও বিশ্বাসঘাতকতায় নবাব পরাজয় বরণ করেন। একইভাবে সিফফিনের যুদ্ধে হযরত আলি (রা)-এর প্রচন্ড আক্রমণে মুয়াবিয়ার পরাজয় যখন অনিবার্য তখন তার সেনাপতি ও উপদেষ্টা আমর ইবনুল আসের পরামর্শে যুদ্ধ স্থগিত রাখার জন্য মুয়াবিয়া কালিমার পতাকা শীর্ষে উঠিয়ে ও বর্ণার মাথায় পবিত্র কুরআন উত্তোলন করে সন্ধির আহ্বান জানান। পরবর্তী সময়ে হযরত আলি (রা) আবু মুসা আল আশারি এবং মুয়াবিয়া আমর ইবনুল আসকে মধ্যস্থতাকারী নিযুক্ত করে সালিশে বসেন। কিন্তু আমর ইবনুল আস বিশ্বাসঘাতকতা করে মুয়াবিয়াকে খলিফা ঘোষণা করেন। সুতরাং দেখা যায়, উদ্দীপকের যুদ্ধের সাথে সিফফিনের যুদ্ধের সুস্পষ্ট সাদৃশ্য রয়েছে।"
        },
        {
          "label": "ঘ",
          "question": "তুমি কি মনে কর, উদ্দীপকের যুদ্ধের মতো উক্ত যুদ্ধের ফলেও। ইসলামের এক নতুন শাসনব্যবস্থার যাত্রা শুরু হয়? যৌক্তিক মত দাও।",
          "explanation": "হ্যাঁ, উদ্দীপকের যুদ্ধের মতো সিফফিনের যুদ্ধের পরিণতিতেও ইসলামে গণতান্ত্রিক শাসনব্যবস্থা বিলুপ্ত হয়ে রাজতন্ত্রের সূচনা হয়েছিল। সিফফিনের যুদ্ধের দুই পক্ষ হযরত আলি (রা) ও মুয়াবিয়ার মধ্যে মীমাংসা । করার জন্য হযরত আলির (রা) পক্ষে আবু মুসা আল আশারি এবং অ' মুয়াবিয়ার পক্ষে আমর ইবনুল আস মধ্যস্থতাকারী নিযুক্ত হন। সালিশ বৈঠকে আমর ইবনুল আস শঠতা করে মুয়াবিয়াকে খলিফা নিযুক্ত করেন। এর মাধ্যমে খিলাফতের গণতান্ত্রিক ধারা বিনষ্ট হয় এবং রাজতন্ত্রের সূত্রপাত ঘটে। উদ্দীপকে বর্ণিত পলাশীর যুদ্ধের পরিণতিতেও এমনটি দেখা যায়। পলাশীর যুদ্ধে নবাবের পরাজয়ের ফলে বাংলার স্বাধীনতার সূর্য অন্তমিত হয়। ব্রিটিশরা এদেশের শাসনক্ষমতায় বসে শাসন, শোষণ, অত্যাচার- নির্যাতনের ঔপনিবেশিক শাসনব্যবস্থা শুরু করে। অনুরূপভাবে সিফফিনের যুদ্ধে হযরত আলি (রা) ও মুয়াবিয়ার মধ্যে মীমাংসা করার জন্য দুমাতুল জান্দলে সালিশি বৈঠক বসে। এ বৈঠকে মুয়াবিয়ার পক্ষের মধ্যস্থতাকারী আমর ইবনুল আস হযরত আলি (রা)-এর সরলতার সুযোগ নিয়ে শঠতা করে মুয়াবিয়াকে খলিফা ঘোষণা করেন। ফলে ইসলামের ইতিহাসে এক নতুন শাসনব্যবস্থা সুচনা হয়। মুয়াইবিয়া খিলাফতে অধিষ্টিত হওয়ার পর খুলাফায়ে রাশেদিনের সব গণতান্ত্রিক নীতি বর্জন করে রাজতন্ত্র প্রবর্তন করেন। উপরের আলোচনারে প্রেক্ষিতে বলা যায, প্রতারণা ও শঠতার আশ্রয় নিয়ে মুয়াইবিয়া শাসন ক্ষমতায় অধিষ্ঠিত হয়ে এক ধরনে নতুন শাসনব্যবস্থার সূচনা করেছিলেন। যা খুলাফায়ে রাশেদিনের নীতি ও আদর্শের সম্পূর্ণ পরিপন্থি ছিল । তাই উদ্দীপকে বর্ণিত যুদ্ধের ফলাফলের সাথে এর সাদৃশ্য রয়েছে।"
        }
      ]
    },
    {
      "number": "6",
      "uddipok": "জনাব শাহজাহান খান কলাখালী ইউনিয়নের চেয়ারম্যান নির্বাচিত হন। তিনি অত্যন্ত দয়ালু, সদাশয় ও জনদরদী ব্যক্তি এবং চারিত্রিক দিক দিয়ে ছিলেন সরল, অনাড়ম্বর, ধর্মানুরাগী ও কর্তব্যপরায়ণ। তিনি ইসলামি আদর্শ ও মূল্যবোধকে হৃদয়ে ধারণ করতেন। চেয়ারম্যান নির্বাচিত হয়ে তিনি গরিব জনগণের বিভিন্ন খাজনা মওকুফ করেন এবং কর ব্যবস্থার সংস্কার করে শিল্প ও ব্যবসা-বাণিজ্যের উন্নতি সাধন করেন। ভিন্ন মতাবলম্বীদের শাসনকার্যে নিয়োগ করে তিনি এক অভূতপূর্ব দৃষ্টান্ত স্থাপন করেন।",
      "tag": "CPSCM 25",
      "sub_questions": [
        {
          "label": "ক",
          "question": "কত খ্রিষ্টাব্দে কারবালার বিয়োগান্ত-ঘটনা ঘটে?",
          "explanation": "৬৮০ খ্রিস্টাব্দে কারবালার বিয়োগান্ত ঘটনা ঘটে।"
        },
        {
          "label": "খ",
          "question": "হাজ্জাজ বিন ইউসুফ বিখ্যাত ছিলেন কেন? ব্যাখ্যা করো।",
          "explanation": "যাজ্জাজ বিন ইউসুফ ছিলেন শ্রেষ্ঠ উমাইয়া প্রশাসক। উমাইয়া প্রশাসনের সার্বিক সুরক্ষায় হাজ্জাজ বিন ইউসুফ অনন্য অবদান রাখেন। বিভিন্ন সময়ে তিনি হেজাজ, ইরাক ও পূর্বাঞ্চলের শাসক হিসেবে দায়িত্ব পালন করেন। তার নির্দেশে মুসলিম বাহিনী ভারতবর্ষের সিন্ধুসহ বিভিন্ন গুরুত্বপূর্ণ অঞ্চল জয় করে। তিনি রাজস্বব্যবস্থা সংস্কার ও কৃষি উন্নয়নে ভূমিকা পালন করেন। তার পৃষ্ঠপোষকতায় শিল্প, শিক্ষা ও সংস্কৃতির যথেষ্ট উন্নতি সাধিত হয়েছিল। এছাড়া তিনি আরবি বর্ণমালায় হরকত সংযোজন করেন, যা তাকে বিখ্যাত করেছে।"
        },
        {
          "label": "গ",
          "question": "উদ্দীপকে কোন উমাইয়া খলিফার প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে উমাইয়া খলিফা ওমর বিন আবদুল আজিজের প্রতি ইঙ্গিত করা হয়েছে। উমাইয়া খলিফাদের রাজত্বকালে দেশজুড়ে ক্ষমতা নিয়ে সংঘর্ষ, বিশ্বাসঘাতকতা, ষড়যন্ত্র ও নিষ্ঠুরতায় নিমজ্জিত ছিল। তবে এসব অপকর্ম সৃষ্টিকারী খলিফাদের মধ্যে দ্বিতীয় ওমর হিসেবে পরিচিত খলিফা ওমর বিন আবদুল আজিজ ছিলেন ব্যতিক্রমধর্মী একজন শ্রেষ্ঠ ও মহান শাসক। জনাব্ আলি আজমের চরিত্রে তার চারিত্রিক বৈশিষ্ট্য ও কর্মের প্রতিচ্ছবিই স্পষ্ট হয়ে উঠেছে। জনাব আলি আজম একজন দয়ালু, সদাশয় ও প্রজাবৎসল খলিফা। চারিত্রিক দিক দিয়ে তিনি ছিলেন সরল, অনাড়ম্বর, ধর্মানুরাগী ও কর্তব্যপরায়ণ। তিনি খুলাফায়ে রাশেদিনের আদর্শ ও ইসলামি মূল্যবোধে বিশ্বাসী ছিলেন। কর ব্যবস্থার সংস্কার করে তিনি শিল্প ও ব্যবসা- বাণিজ্যের উন্নতি সাধন করেন। এছাড়া তিনি ভিন্ন মতাবলম্বীদের শাসনকার্যে নিয়োগ করে এক অপূর্ব দৃষ্টান্ত স্থাপন করেন। এ ধরনের বৈশিষ্ট্য খলিফা ওমর বিন আবদুল আজিজের ক্ষেত্রেও দেখা যায়। তিনি ছিলেন অনাড়ম্বর, ধর্মানুরাগী, কর্তব্যপরায়ণ ও প্রজাবৎসল খলিফা। তিনি খুলাফায়ে রাশেদিনের আদর্শ ও ইসলামি মূল্যবোধে বিশ্বাসী ছিলেন। রাজস্বব্যবস্থা সংস্কারের ক্ষেত্রে তিনি মাওয়ালিদের (অনারব মুসলিম) জিজিয়া কর (অমুসলিমদের ওপর ধার্যকৃত কর) থেকে রেহাই দেন। প্রশাসনিক কাজের ক্ষেত্রে তিনি সম্পূর্ণ নিরপেক্ষভাবে যোগ্য লোকদের নিয়োগ দেন। সুতরাং বলা যায় যে, উদ্দীপকে উমাইয়া খলিফা ওমর বিন আবদুল আজিজেরই ইঙ্গিত দেওয়া হয়েছে।"
        },
        {
          "label": "ঘ",
          "question": "উক্ত খলিফার শাসননীতি ছিল জনকল্যাণমুখী-বিশ্লেষণ করো ।",
          "explanation": "উত্ত খলিফা অর্থাৎ ওমর বিন আবদুল আজিজের শাসন নীতি ছিল জনকল্যাণমুখী- মন্তব্যটি যথার্থ। খলিফা ওমর বিন আবদুল আজিজ তার আগের ও পরের সব উমাইয়া শাসক থেকে চারিত্রিক গুণাবলি, ধর্মপালন ও শাসনকার্যে একেবারেই ভিন্ন ছিলেন। তিনি ধার্মিক, দয়ালু, সুবিচারক, উদার, সরল ও শান্তি প্রয় মানুষ ছিলেন। তিনি ইসলাম ধর্ম প্রচারে বিশেষ মনোযোগী হন এবং প্রজাকল্যাণে জনসাধারণের ওপর থেকে অতিরিক্ত কর রহিত করে একটি জনকল্যাণকামী শাসনব্যবস্থা চালু করেন। ৭১৫ খ্রিস্টাব্দে ওমর বিন আবদুল আজিজ ক্ষমতায় আরোহণ করে খুলাফায়ে রাশেদিনের নীতি অনুসারে একটি জনকল্যাণমুখী শাসন ব্যবস্থা চালু করেন। তিনি তার পূর্ববর্তী খলিফাদের কলুষিত নীতি, ত্যাগ করে দুর্নীতিমুক্ত, ন্যায়নিষ্ঠ, গোত্র ও স্বজনপ্রীতিমুক্ত একটি সর্বজনীন প্রশাসন প্রতিষ্ঠার নীতি গ্রহণ করেন। তিনি দাওয়ালিদের ওপর থেকে জিজিয়া ও খারাজ প্রত্যাহার করেন। এছাড়া ইসলামের প্রসারকল্পে ঘোষণা দেন, যে ব্যক্তি ইসলাম গ্রহণ করবে তাকে খারাজ ও জিজিয়া থেকে অব্যাহতি দেওয়া হবে। ফলে ইসলামের ব্যাপক প্রসার ঘটে। ইসলামের সাম্য, মৈত্রী, ভ্রাতৃত্ব-এ নীতিতে উদ্বুদ্ধ হয়ে তিনি মাওয়ালিদের জিজিয়া ও খারাজ থেকে মুক্ত করেন এবং মুসলমানদেরকে যাকাত ও ঊশর প্রদানের নির্দেশ দেন। খলিফা দ্বিতীয় ওমরের রাজ্য শাসনের মূলমন্ত্র ছিল মানবতার সেবা ও প্রজাপালন। তিনি প্রাদেশিক গভর্নরদের কল্যাণকামী শাসন ব্যবস্থার রূপরেখা প্রণয়নের নির্দেশ দেন। উমাইয়াদের চরম শত্রু যাশেমি, খারেজি সবার প্রতি তিনি উদার নীতি গ্রহণ করেন। উপরের আলোচনা থেকে বলা যায়, ওমর বিন আবদুল আজিজ মুসলমান, অমুসলমান, আরব-অনারব, হিমারীয়, মুদারীয় সবার সমানাধিকারের ভিত্তিকে একটি জনকল্যাণকামী শাসন ব্যবস্থা প্রতিষ্ঠা করেছিলেন।"
        }
      ]
    },
    {
      "number": "7",
      "uddipok": "প্রখ্যাত এক ঐতিহাসিক উমাইয়া এক শাসক সম্পর্কে বলেছেন X কেবল নতুন এক সাম্রাজ্যের প্রতিষ্ঠাতাই ছিলেন না, বরং ওমরের পর দ্বিতীয় প্রতিষ্ঠাতাও ছিলেন। তিনি আরও বলেছেন, X রাজতন্ত্রের প্রবর্তন করে ইসলামের গণতান্ত্রিক আদর্শের মূলে কুঠারাঘাত করেন।",
      "tag": "CPSCM 25",
      "sub_questions": [
        {
          "label": "ক",
          "question": "",
          "explanation": "ইয়াজিদ উমাইয়া বংশের প্রতিষ্ঠাতা মুয়াবিয়ার পুত্র।"
        },
        {
          "label": "খ",
          "question": "",
          "explanation": "কারবালার যুদ্ধে ইয়াজিদ বাহিনী অত্যন্ত নিষ্ঠুরভাবে নবি করিম (স)-এর দৌহিত্র ইমাম হোসেন এবং তার পরিবারের সদস্যদের হত্যা করে। ৬০ হিজরির ১০ই মহররম কারবালার প্রান্তরে ইমাম হোসেনের রাহিনী ও ইয়াজিদের সেনাবাহিনীর মধ্যে রক্তক্ষয়ী সংগ্রাম শুরু হয়। ইয়াজিদ বাহিনী ফোরাত নদীর পাড় দখল করে ইমাম হোসেনের বাহিনীকে পানি থেকে বঞ্চিত করে। ফলে পানির অভাবে ইমাম হোসেনের ভ্রাতুষ্পুত্র কাসেম মৃত্যুবরণ করেন। পরে ইমাম হোসেন নিজপুত্র শিশু আসগরকে নিয়ে ফোরাত নদীতে পানির জন্য গেলে আসগর শরবিদ্ধ হয়ে নিহত হয়। পরে ইয়াজিদের নির্দেশে পাপিষ্ট সীমার তরবারি দ্বারা ইমাম হোসেনের শিরশ্ছেদ করে।"
        },
        {
          "label": "গ",
          "question": "উদ্দীপকে ঐতিহাসিক তোমার পাঠ্যবইয়ের কোন শাসকের কথা বলেছেন? ব্যাখ্যা করো।",
          "explanation": "উদ্দীপকের ঐতিহাসিক আমার পঠিত খলিফা মুয়াবিয়ার কথা বলেছেন। খলিফা মুয়াবিয়া একজন সুদক্ষ ও প্রতিভাবান শাসক ছিলেন। তিনি খুলাফায়ে রাশেদিনের আমলে প্রবর্তিত মজলিশ-উস-শুরা বা পরামর্শসভা বাতিল করে প্রচলিত ইসলামি রাষ্ট্র ব্যবস্থায় কতগুলো শাসনতান্ত্রিক পরিবর্তন এনেছিলেন। এর মধ্যে অন্যতম একটি কাজ হলো গণতন্ত্রের পরিবর্তে উত্তরাধিকার ভিত্তিক রাজতন্ত্র প্রতিষ্ঠা। তিনি ৬৭৯ খ্রিষ্টাব্দে পুত্র ইয়াজিদকে খিলাফতের পরবর্তী উত্তরাধিকারী মনোনীত করে উত্তরাধিকারভিত্তিক রাজতন্ত্রের প্রবর্তন করেন। উদ্দীপকের ঐতিহাসিকের বক্তব্যে এ শাসকের পরিচয় প্রকাশ পেয়েছে। উদ্দীপকে দেখা যায়, একজন ঐতিহাসিক এমন এক উমাইয়া শাসকের চারিত্রিক বৈশিষ্ট্য বর্ণনা করেছেন, যিনি নতুন এক সাম্রাজ্যের প্রতিষ্ঠাতা ছিলেন এবং ইসলামি গণতন্ত্রের পরিবর্তে রাজতন্ত্রের প্রবর্তন করেন। এ বিষয়টি উমাইয়া শাসক মুয়াবিয়ার সাথে সাদৃশ্যপূর্ণ। কেননা মুয়াবিয়া ছিলেন উমাইয়া বংশের প্রতিষ্ঠাতা। তিনি সর্বপ্রথম ইসলামি খিলাফতকে রাজতন্ত্রে রূপান্তরিত করেন এবং নিজেকে রাজ মর্যাদায় ভূষিত করেন। তিনি ৬৭৯ খ্রিষ্টাব্দে পুত্র ইয়াজিদকে খিলাফতের পরবর্তী উত্তরাধিকারী মনোনীত করে নির্বাচনভিত্তিক খিলাফতকে উত্তরাধিকারভিত্তিক রাজতন্ত্রে রূপান্তরিত করেন। আর এ রাজতন্ত্রকে সুদৃঢ় করার জন্য খুলাফায়ে রাশেদিনের আমলে প্রবর্তিত মজলিশ-উস-শুরা বা পরামর্শসভা বাতিল করেন। সুতরাং বলা যায়, উদ্দীপকের ঐতিহাসিক মুয়াবিয়ার শাসনামলের প্রতিই ইঙ্গিত করেছেন।"
        },
        {
          "label": "ঘ",
          "question": "উক্ত শাসক কীভাবে গণতন্ত্রের পরিবর্তে রাজতন্ত্র প্রবর্তন করেন? বিশ্লেষণ করো।",
          "explanation": "খলিফা মুয়াবিয়া পুত্র ইয়াজিদকে খিলাফতের পরবর্তী উত্তরাধিকারী মনোনীত করার মাধ্যমে গণতন্ত্রের পরিবর্তে রাজতন্ত্র প্রথার প্রবর্তন করেন। মৃত্যুর পূর্বে খলিফা মুয়াবিয়া ৬৭৯ খ্রিষ্টাব্দে ইয়াজিদকে পরবর্তী খলিফা হিসেবে মনোনীত করে যান। এতে ইসলামের নির্বাচনভিত্তিক খিলাফত উত্তরাধিকারভিত্তিক সালতানাতে রূপান্তরিত হয়। তার প্রবর্তিত এ নীতি পরবতীতে উমাইয়া মুগের অন্যান্য শাসকগণ অনুসরণ করেন। এজন্য তাকে আরববিশ্বের প্রথম রাজাও বলা হয়। উদ্দীপকে এ শাসকেরই পরিচয় বর্ণিত হয়েছে। উদ্দীপকে দেখা যায়, একজন ঐতিহাসিক ইসলামে গণতান্ত্রিক ব্যবস্থার পরিবর্তে রাজতান্ত্রিক শাসন প্রবর্তনকারী উমাইয়া শাসক সম্পর্কে বক্তব্য দিয়েছেন। যা উমাইয়া বংশের প্রতিষ্ঠাতা মুয়াবিয়ার প্রতি ইঙ্গিত করে। কেননা খলিফা মুয়াবিয়া ইসলামের মৌলিক আদর্শ থেকে বিচ্যুত হয়ে সর্বপ্রথম ইসলামি গণতন্ত্রের পরিবর্তে উত্তরাধিকার ভিত্তিক রাজতন্ত্রের প্রবর্তন করেন। খলিফা মুয়াবিয়া খুলাফায়ে রাশেদিনের যুগের কুরআন-সুন্নাহভিত্তিক গণতান্ত্রিক শাসনের ইতি ঘটিয়ে রোমান ও সাসানীয় ধারার রাজতন্ত্রের গোড়াপত্তন করেন। পুত্র ইয়াজিদকে উত্তরাধিকারী নিয়োগের মধ্য দিয়ে তিনি আরবে প্রচলিত শাসনরীতিও পরিবর্তন করেন। তিনি খুলাফায়ে রাশেদিনের যুগের মজলিশ-উশ-শুরা বাতিল করে তার স্থলে নিজ নিয়ন্ত্রণাধীন আমলাতন্ত্রের মাধ্যমে শাসনব্যবস্থা পরিচালনা করেন। ঐতিহাসিক উইলিয়াম মুরের মতে, \"মুয়াবিয়ার সিংহাসনে আরোহণের ফলে খুলাফায়ে রাশেদিনের গণতান্ত্রিক শাসনের অবসান ঘটে এবং রাজতান্ত্রিক (Kingship) শাসনের সূচনা হয়।\" উপরের আলোচনা থেকে বলা যায়, খলিফা মুয়াবিয়া ছিলেন আরবে রাজতন্ত্রের প্রতিষ্ঠাতা। তিনি ইসলামের মৌলিক গণতন্ত্রের আদর্শকে উপেক্ষা করে পুত্র ইয়াজিদকে তার পরবর্তী খলিফা হিসেবে নিযুক্ত করার মাধ্যমে রাজতন্ত্রের প্রবর্তন করেন।"
        }
      ]
    },
    {
      "number": "8",
      "uddipok": "জনদরদি চেয়ারম্যান কাশেম সাহেব ধর্ম-বর্ণ-শ্রেণি নির্বিশেষে সকলের কাছে খুবই জনপ্রিয় ছিলেন। সকলের সমর্থনেই তিনি চেয়ারম্যান নিযুক্ত হন। তার শাসননীতি ছিল প্রশংসার দাবিদার। তিনি সবাইকে সমান চোখে দেখতেন। অর্থনৈতিক ও রাজস্ব সংস্কারে তার জুরি নেই।",
      "tag": "CPSCM 25",
      "sub_questions": [
        {
          "label": "ক",
          "question": "মাওয়ালি কারা?",
          "explanation": "উমাইয়া খলিফা ওমর বিন আবদুল আজিজের সময়কালের অনারব নওমুসলিমরা মাওয়ালি নামে পরিচিত ছিল।"
        },
        {
          "label": "খ",
          "question": "ডোম অব দ্য রক কী? পরিচয় দাও।",
          "explanation": "৬৯১ খ্রিষ্টাব্দে উমাইয়া খলিফা আবদুল মালিকের জেরুজালেমে নির্মিত অষ্টকোণাকৃতির স্মৃতিস্তম্ভটিই 'কুব্বাতুস সাখরা' (Dome of the Rock) নামে পরিচিত। হজযাত্রীদের মক্কায় গমন থেকে বিরত রাখা এবং জেরুজালেমের প্রতি আকৃষ্ট করার জন্যই 'কুব্বাতুস সাখরা' নির্মাণ করা হয়। আব্দুল্লাহ ইবনে জুবায়ের মক্কা ও মদিনায় আধিপত্য বিস্তার করে নিজেকে খলিফা হিসেবে ঘোষণা করেন। তার বিদ্রোহ দমন, জেরুজালেমের প্রতি মানুষকে আকৃষ্ট করা এবং মক্কা-মদিনার অধিবাসীদের হতাশ করার জন্য খলিফা আবদুল মালিক এটি নির্মাণ করেন। মহানবি (স) যে পাথরের ওপর পদচিহ্ন রেখে মিরাজ গমন করেন সে পাথরকে কেন্দ্র করে 'Dome of the Rock' নির্মাণ করা হয়।"
        },
        {
          "label": "গ",
          "question": "উদ্দীপকের চেয়ারম্যান সাহেবের শাসন ব্যবস্থার সাথে কোন উমাইয়া খলিফার মিল রয়েছে? বর্ণনা করো।",
          "explanation": "উদ্দীপকে চেয়ারম্যানের শাসনব্যবস্থার সাথে উমাইয়া খলিফা ওমর বিন আবদুল আজিজের মিল রয়েছে। উমাইয়া খলিফাগণের বেশিরভাগই সম্প্রসারণবাদী, স্বেচ্ছাচারী, স্বজনপ্রীতি, গোত্রপ্রীতি ইত্যাদি বৈশিষ্ট্যের অধিকারী ছিলেন। কিন্তু ওমর বিন আবদুল আজিজের শাসন নীতি ছিল ব্যতিক্রমধর্মী। তিনি উমাইয়াদের সাম্রাজ্যবাদী নীতি পরিহার করেন। ধর্ম-বর্ণ-গোত্র নির্বিশেষে সকলের প্রতি তিনি সহনশীলতা প্রদর্শন করেন এবং প্রশাসনিক, অর্থনৈতিক এবং রাজস্ব ব্যবস্থার সংস্কার সাধন করেন। উদ্দীপকের চেয়ারম্যানের শাসন বৈশিষ্ট্যও এরূপ। উদ্দীপকের চেয়ারম্যান কাশেম সাহেব ধর্ম-বর্ণ-গোত্র নির্বিশেষে সকলের কাছেই খুবই জনপ্রিয়। তার শাসননীতি প্রশংসার দাবিদার। অর্থনৈতিক ও রাজস্ব সংস্কারে তার জুরি নেই। চেয়ারম্যানের এ শাসন বৈশিষ্ট্য ওমর বিন আবদুল আজিজের শাসন বৈশিষ্ট্যের অনুরূপ। কেননা উমাইয়া শাসকদের মধ্যে ওমর বিন আবদুল আজিজই একমাত্র শাসক ছিলেন, যিনি স্বেচ্ছাচারিতার নীতি পরিহার করে সকলের কল্যাণ ও প্রশাসনিক সংস্কার সাধন করেছিলেন। প্রকৃতপক্ষে ওমর বিন আবদুল আজিজ ছিলেন ধার্মিক, দয়ালু, সুবিচারক, উদার, সরল ও শান্তিপ্রিয় মানুষ। প্রজাদের কল্যাণে তিনি প্রশাসনিক ও অর্থনৈতিক ক্ষেত্রের নানা দিক সংস্কার করেছেন। ন্যায়বিচার প্রতিষ্ঠায় তিনি ছিলেন নিবেদিত প্রাণ। অমুসলিম প্রজাদের ধর্মীয় স্বাধীনতায় তিনি কখনো হস্তক্ষেপ করেননি। এক কথায়, তার শাসনামল উমাইয়া যুগের ব্যতিক্রমী ও প্রশংসনীয় একটি অধ্যায়।"
        },
        {
          "label": "ঘ",
          "question": "উক্ত শাসকের সংস্কার নীতিগুলো কেমন ছিল? মূল্যায়ন করো।",
          "explanation": "ওমর বিন আবদুল আজিজের সংস্কার নীতিগুলো ছিল উমাইয়া যুগের ব্যতিক্রমধর্মী ও জনকল্যাণমুখী নীতি। খলিফা ওমর বিন আবদুল আজিজ খুলাফায়ে রাশেদিনের আদর্শ ও ইসলামি মূল্যবোধে বিশ্বাসী ছিলেন। খুলাফায়ে রাশেদিনের মতোই আবদুল আজিজের রাজ্যশাসনের মূলমন্ত্র ছিল মানবতার সেবা ও প্রজাপালন। তিনি প্রাদেশিক গভর্নরদের কল্যাণকামী শাসনব্যবস্থার রূপরেখা, অনুসরণের নির্দেশ দেন। তিনি হাশেমি, খারেজি, মাওয়ালি, সকলের প্রতি উদার নীতি গ্রহণ করেন। উমাইয়া খলিফাদের মধ্যে খারেজিরা একমাত্র তারই আনুগত্য স্বীকার করেন। উদ্দীপকে এ শাসকেরই বৈশিষ্ট্য বর্ণিত হয়েছে। উদ্দীপকে একজন চেয়ারম্যানের প্রজাকল্যাণ এবং অর্থনৈতিক ও রাজস্ব সংস্কারের কথা বলা হয়েছে। যা উমাইয়া খলিফা ওমর বিন আবদুল আজিজের সাথে সাদৃশ্যপূর্ণ। প্রকৃতপক্ষে ধর্মপরায়ণ হওয়ার কারণে তার গৃহীত সকল নীতি ও সংস্কারই ছিল অত্যধিক প্রশংসিত, বৈষম্যহীন ও জনকল্যাণমুখী। খলিফা প্রশাসনের বিভিন্ন গুরুত্বপূর্ণ পদে মাওয়ালিদের নিয়োগ দেন। উপরন্তু তাদের ওপর ধার্যকৃত জিজিয়া করসহ অতিরিক্ত কর রহিত করেন। উমাইয়ারা আফ্রিকার বার্বারদের কাছ থেকে যে নিষ্ঠুর শিশু কর আদায় করতো, সে করও তিনি রহিত করেন। খলিফা ওমর বিন আবদুল আজিজ একজন গোঁড়া মুসলমান ধার্মিক ছিলেন। তিনি মনে করতেন প্রথমে তিনি মুসলমান এরপর আল্লাহর প্রতিনিধি বা খলিফা। ইসলাম প্রচারকল্পে তিনি ঘোষণা করেন, যে ব্যক্তি ইসলাম গ্রহণ করবে তাকে খারাজ ও জিজিয়া কর থেকে অব্যাহতি দেওয়া হবে। এছাড়া তাকে পেনশন দেওয়া হবে। ফলে শুধু খোরাসান, পারস্যই নয় বরং বাবার সম্প্রদায় পর্যন্ত বহুলোক ইসলাম গ্রহণে উদ্বুদ্ধ হয়। খলিফা অমুসলিম প্রজাদের ধর্মীয় স্বাধীনতায় হস্তক্ষেপ করেননি। সমাজের রাজস্ব ঘাটতি পূরণের জন্য খলিফা তার রাজস্ব কর্মচারীদের যথাযথভাবে জিজিয়া আদায় এবং বিত্তবান নাগরিকদের অতিরিক্ত সম্পদের যাকাত আদায়ের নির্দেশ দেন। উপরের আলোচনা থেকে বলা যায়, জনকল্যাণধর্মী শাসন প্রতিষ্ঠা এবং ধর্মভীরুতার জন্য খলিফা আবদুল আজিজকে ধার্মিক খলিফা বা দ্বিতীয় ওমর বলা হয়। তার শাসনামল সকল শাসকদের জন্য অনুসরণীয় আদর্শ।"
        }
      ]
    },
    {
      "number": "9",
      "uddipok": "সম্রাট M ছিলেন কিংবদন্তির নায়ক। তিনি গরীব-দুঃখীদের প্রতি ছিলেন দরদি এবং অন্যায়কারী ও বিদ্রোহীদের প্রতি ছিলেন কঠোর। তিনি পাঁচ ওয়াক্ত নামাজ আদায় ছাড়াও গভীর রাত পর্যন্ত ধর্মীয় কার্যাদি সম্পন্ন করতেন। তিনি দশবার পবিত্র হজ সম্পাদন করেন।",
      "tag": "CPSCM 25",
      "sub_questions": [
        {
          "label": "ক",
          "question": "",
          "explanation": "আস-সাফফাহ শব্দের অর্থ রক্তপিপাসু।"
        },
        {
          "label": "খ",
          "question": "",
          "explanation": "আব্বাসি খিলাফতের ভিত্তি মজবুত করার জন্য নানাবিধ ভূমিকা পালন করায় আল মনসুরকে আব্বাসি খিলাফতের প্রকৃত প্রতিষ্ঠাতা বলা হয়। আল মনসুর বিদ্রোহ দমন, সম্ভাব্য প্রতিদ্বন্দ্বীদের নির্মূল ও শাক্তিশালী সেনাবাহিনী গড়ে তুলে আব্বাসি বংশের ভিত্তি মজবুত করেন। তিনি আব্বাসি বংশের জন্য বিপজ্জনক মনে হলে যেকোনো ব্যক্তিকে হত্যা করতেও দ্বিধা করতেন না। সর্বোপরি সাম্রাজ্যের স্থিতিশীলতা প্রতিষ্ঠা, সুন্নি মতবাদকে রাষ্ট্রীয় পৃষ্ঠপোষকতা, আলি বংশীয়দের দমন এবং আবু মুসলিমকে হত্যার মাধ্যমে আব্বাসি খিলাফতকে সুদৃঢ় ভিত্তি প্রদান করায় মনসুরকে আব্বাসি বংশের প্রকৃত প্রতিষ্ঠাতা বলা হয়।"
        },
        {
          "label": "গ",
          "question": "",
          "explanation": "উদ্দীপকের সাথে আমার পঠিত আব্বাসি খলিফা হারুন-অর-রশীদের সাদৃশ্য আছে। হারুন-অর-রশীদ ছিলেন পঞ্চম আব্বাসি খলিফা। ৭৮৬ খ্রিষ্টাব্দে সিংহাসনে আরোহণ করে তিনি অত্যন্ত ক্ষমতাধর শাসক হিসেবে নিজেকে প্রতিষ্ঠিত করেন। এ মহান শাসক ছিলেন খুবই প্রজাবৎসল। ধর্মীয় আচার-অনুষ্ঠান পালনেও তিনি ছিলেন নিবেদিত প্রাণ। উদ্দীপকের সম্রাটের মধ্যেও এ বৈশিষ্ট্য লক্ষণীয়। উদ্দীপকের সম্রাট 'M' এর মধ্যে গরিব-দুঃখীদের প্রতি কোমলতা এবং অন্যায়কারীদের প্রতি কঠোরতা প্রকাশ পেয়েছে। গভীর রাত পর্যন্ত ধর্মীয় কাজ করার বিষয়টিও তার মধ্যে লক্ষণীয়। সম্রাট 'M'-এর মতো খলিফা হারুন-অর-রশীদও প্রজাবৎসল শাসক ছিলেন। প্রজাদের মঙ্গলের জন্য তিনিও রাতে সাম্রাজ্যের বিভিন্ন স্থানে ঘুরে বেড়াতেন। প্রজাসাধারণের ভালোর জন্য তিনি নানাবিধ উন্নয়নমূলক কাজ করেন। রাজ্যের বিভিন্ন স্থানে মসজিদ, মাদ্রাসা, সরাইখানা, রাস্তাঘাট, সেতু, খাল ও হাসপাতাল নির্মাণ করেন। তাছাড়া ধর্মপ্রাণ শাসক হিসেবেও তিনি ছিলেন উত্তম আদর্শের অনুসারী। তিনি দৈনিক পাঁচ ওয়াক্ত নামাজের সাথে বহু নফল নামাজ আদায় করতেন। তিনি দশবার পবিত্র হজব্রত পালন করেন। সুতরাং বোঝা যায়, সম্রাট 'M'-এর মধ্যে আব্বাসি খলিফা হারুন-অর-রশীদের চরিত্রেরই প্রতিফলন ঘটেছে।"
        },
        {
          "label": "ঘ",
          "question": "",
          "explanation": "উদ্দীপকের সম্রাটের মতো খলিফা হারুন-অর-রশীদের মধ্যেও নানা চারিত্রিক বৈশিষ্ট্য বিদ্যমান ছিল। রূপকথার রাজা, কিংবদন্তির নায়ক খলিফা হারুন-অর-রশীদের চরিত্র ছিল অসাধারণ। শাসক হিসেবে মানুষের মধ্যে যেসব ইতিবাচক বৈশিষ্ট্য থাকা দরকার তার বেশির ভাগই এ খলিফার মধ্যে ছিল। উদ্দীপকে তার এ গুণাবলির কিছু দিক উপস্থাপিত হয়েছে। উদ্দীপকের সম্রাটের মধ্যে প্রজাকল্যাণ, কঠোরতা, কোমলতা ও ধর্মপরায়ণতা প্রকাশ পেয়েছে। তার চারিত্রিক বৈশিষ্ট্যসমূহ আব্বাসি খলিফা হারুন-অর-রশীদের চরিত্রের প্রতিচ্ছবি। খলিফা হারুন-অর-রশীদের চরিত্রে নানা গুণের সমন্বয় ঘটেছিল। খলিফা হারুন-অর-রশীদ অত্যন্ত ধর্মপ্রাণ মানুষ ছিলেন। তিনি দৈনিক পাঁচ ওয়াক্ত নামাজের সাথে বহু নফল নামাজ পড়তেন। তিনি দশবার পবিত্র হজব্রত পালন করেন। ব্যক্তিজীবনে বড় একটি সময় কাটাতেন ধর্মোপদেশ শুনে। যে সকল আলেমের সান্নিধ্যে তিনি সময় কাটাতেন তাদের মধ্যে সুফিয়ান সওরী, সুফিয়ান বি-উনায়না, ফুদাইল নি আয়াজ, ইবনে সামসাক ও আল উমরী ছিলেন উল্লেখযোগ্য। খলিফা হারুনের ন্যায়বিচার ও দানশীলতার খ্যাতি আরব বিশ্বের বাইরেও ছড়িয়ে পড়েছিল। তিনি দৈনিক ১০০০ দিরহাম দান করতেন। প্রতিবার হজ পালনের সময় প্রজাসাধারণের মাঝে অকাতরে ধন-সম্পদ দান করতেন। প্রজাদের কল্যাণে তার স্ত্রী জুবাইদা ৮০২ খ্রিষ্টাব্দে 'নহর ই-জুবাইদা' খাল খনন করেন। খলিফা হারুন-অর-রশীদের চরিত্রের মধ্যে ছিল ভালো-মন্দের মিশ্রণ। তিনি বিরোধীদের প্রতি কঠোর থাকলেও প্রজাসাধারণ ও বন্ধুদের কাছে ছিলেন অত্যন্ত সহৃদয়। তবে তিনি অন্যের কথায় অতিমাত্রায় কান দিতেন বলে অকৃত্রিম বন্ধু বার্মাকি পরিবারকে নির্মূল করেছিলেন। এটি ছিল হারুনের চরিত্রের এক দুর্বল দিক। সৈয়দ আমীর আলী বলেন, \"হারুন-অর-রশীদ ছিলেন ধর্মীয় কর্তব্য পালনে নিষ্ঠাবান, জীবনযাপনে মিতব্যয়ী, দানশীলতায় উদার। তিনি রাজকীয় আড়ম্বরে পরিবেষ্টিত থাকতেও পছন্দ করতেন।\" উপরের আলোচনা থেকে বোঝা যায়, শাসন হিসেবে খলিফা হারুন-অর-রশীদ অনেক গুণে গুণান্বিত ছিলেন। উদ্দীপকের সম্রাটের চরিত্র তার আদর্শেরই প্রতিনিধিত্ব করে।"
        }
      ]
    },
    {
      "number": "10",
      "uddipok": "রেজা সাহেব ছিলেন জ্ঞানপিপাসু শাসক। তিনি বিশ্ববিখ্যাত পণ্ডিতদের গ্রন্থাবলি আরবি ভাষায় অনুবাদের ব্যবস্থা করেন। অনুবাদ কার্যাবলিকে সুষ্ঠুভাবে সম্পাদন করার জন্য রাজধানী শহরে জ্ঞানগৃহ নামে একটি প্রতিষ্ঠান স্থাপন করেন। তার শাসনকালকে মুসলিম সভ্যতার স্বর্ণযুগ বলা হয়।",
      "tag": "CPSCM 25",
      "sub_questions": [
        {
          "label": "ক",
          "question": "সেলজুক বংশের সর্বশ্রেষ্ঠ শাসক কে ছিলেন?",
          "explanation": "সেলজুক বংশের সর্বশ্রেষ্ঠ শাসক ছিলেন মালিক শাহ।"
        },
        {
          "label": "খ",
          "question": "বার্মাকি কারা? পরিচয় দাও।",
          "explanation": "বার্মাকিরা ছিলেন পারস্যের খোরাসানের অধিবাসী। বার্মাকি উজিরদের পূর্বপুরুষ জাফর বলখের বৌদ্ধ মন্দিরের প্রধান পুরোহিত থাকায় তার উপাধি ছিল বার্মাক। উল্লেখ্য জাফর তার স্ত্রী ও পুত্র খালিদসহ উমাইয়া খলিফা আল-ওয়ালিদের সেনাপতি কুতাইবা বিন মুসলিমের মধ্য এশিয়া বিজয়ের সময় যুদ্ধে বন্দিরূপে ধরা পড়েন। পরবর্তী সময়ে তারা ইসলাম গ্রহণ করে বন্দিত্ব থেকে মুক্তি লাভ করেন। এরা আব্বাসি আন্দোলন থেকে শুরু করে এ বংশের প্রতিষ্ঠা, বিদ্রোহ দমন ও প্রশাসন পরিচালনায় বিশেষ অবদান রেখে খ্যাতি অর্জন করে।"
        },
        {
          "label": "গ",
          "question": "উদ্দীপকের রেজা সাহেবের সাথে কোন খলিফার মিল পরিলক্ষিত হয়? বর্ণনা করো।",
          "explanation": "উদ্দীপকে উল্লেখিত রেজা সাহেবের সাথে আব্বাসি বংশের অন্যতম খলিফা আল-মামুনের মিল রয়েছে। খলিফা আবদুল্লাহ আল-মামুন ছিলেন আব্বাসি খলিফা হারুন-অর-রশীদের জ্যেষ্ঠ পুত্র। ৮১৩ খ্রিস্টাব্দে ভাই আল-আমিনের বিরুদ্ধে গৃহযুদ্ধে জয়লাভকরে তিনি আব্বাসি সিংহাসনে আরোহণ করেন। শিক্ষিত, বুচিশীল, ন্যায়বান চরিত্রের অধিকারী মামুন বাগদাদ নগরীকে সুরক্ষিত করা এবং সাম্রাজ্যের শান্তি-শৃঙ্খলা রক্ষার পাশাপাশি শিক্ষা ও সংস্কৃতির উন্নয়নে বিশেষ, মনোযোগী হন। আর এ লক্ষ্যে তিনি ৮৩০ খ্রিষ্টাব্দে বাগদাদে গড়ে তোলেন বিশ্বখ্যাত বায়তুল হিকমা (বিজ্ঞানাগার)। এখানে বিদেশি গুরুত্বপূর্ণ গ্রন্থের অনুবাদ, গবেষণাসহ জ্ঞান-বিজ্ঞানের চর্চা করা হতো, যেমনটি উদ্দীপকের রেজা সাহেবের ক্ষেত্রেও দেখা যায়। উদ্দীপকের রেজা সাহেব জ্ঞানপিপাসু শাসক হওয়ায় রাজধানী শহরে জ্ঞানগৃহ নামে একটি প্রতিষ্ঠান স্থাপন করেছেন। সেখানে বিশ্ববিখ্যাত পণ্ডিতদের গ্রন্থাবলি আরবি ভাষায় অনুবাদের ব্যবস্থা করেছেন। অনুরূপভাবে খলিফা আল-মামুনও ছিলেন একজন জ্ঞানপিপাসু শাসক। তিনি আব্বাসি খিলাফতে শিক্ষা বিস্তারের জন্য বাগদাদে একটি কলেজ প্রতিষ্ঠা করেন। শিক্ষাগ্রহণের জন্য এ প্রতিষ্ঠানটিকে তিনি সবার জন্য উন্মুক্ত করে দেন। এই শিক্ষা প্রতিষ্ঠানের ব্যয় নির্বাহের জন্য খলিফা প্রচুর নগদ অর্থ ও লা-খারাজ সম্পত্তি দান করেন। এছাড়া তিনি বায়তুল হিকমা প্রতিষ্ঠা করে জ্ঞান-বিজ্ঞানের প্রসারের ক্ষেত্রে এক নতুন অধ্যায়ের সূচনা করেন। বায়তুল হিকমা গ্রিক, রোমান, পারসিক প্রভৃতি ভাষার প্রাচীন ও সমকালীন গ্রন্থাবলি সংগ্রহ, সংরক্ষণ ও গবেষণার কাজে বিশেষ অবদান রেখেছিল। সেখানে বিভিন্ন প্রাচীন পাণ্ডুলিপি অনুবাদের ব্যবস্থা করা হয়। বায়তুল হিকমায় তিনটি বিভাগ ছিল- গ্রন্থাগার, মিলনায়তন ও অনুবাদ কার্যালয়। হুনায়ন ইবনে ইসহাক নামে একজন পণ্ডিতকে এ প্রতিষ্ঠানের তত্ত্বাবধায়ক নিযুক্ত করা হয়। তার চেষ্টায় এরিস্টটল, প্লেটো, কোস্টার, গ্যালেন, ইউক্লিড, টলেমি প্রমুখ ইউরোপীয় পণ্ডিতের বিখ্যাত প্রাচীন গ্রন্থগুলো আরবি ভাষায় অনূদিত হয়। এর মাধ্যমে আরব ও বহির্বিশ্বের মধ্যে জ্ঞানের বিনিময় হয়, যা উভয়কে উপকৃত করে। কুরআন, হাদিস, তাফসির, তর্কশাস্ত্র, গণিত, রসায়ন, ভূগোল, পদার্থ, চিকিৎসা প্রভৃতি শিক্ষার প্রসারে তিনি ব্যাপক পৃষ্ঠপোষকতা করেন। এসব দিক দিয়ে উদ্দীপকের রেজা সাহেবের সঙ্গে আব্বাসি খলিফা আল-মামুনের সাদৃশ্য রয়েছে।"
        },
        {
          "label": "ঘ",
          "question": "\"উক্ত শাসকের শাসনকালকে মুসলিম সভ্যতার স্বর্ণযুগ বলা হয়\"-উক্তিটির যথার্থতা নিরূপণ করো।",
          "explanation": "মুসলিমদের জ্ঞান-বিজ্ঞান চর্চার দ্বার উন্মুক্ত করে দেওয়ায় খলিফা আল-মামুনের শাসনকালকে মুসলিম সভ্যতার স্বর্ণযুগ বলা হয়। সভ্যতা হলো বস্তুগত সংস্কৃতির চূড়ান্ত বিকাশ। খলিফা আল-মামুন ছিলেন আব্বাসি বংশের শাসক। তিনি তার বিশ বছরের শাসনকালের চিন্তাধারার প্রত্যেক ক্ষেত্রে মুসলমানদের বুদ্ধিবৃত্তিক উন্নয়নের যে স্মৃতিচিহ্ন রেখে গেছেন, তা মুসলিম সভ্যতার চর্চা ও বিকাশে অসামান্য ভূমিকা রাখে। এজন্য তার শাসনকালকে মুসলিম সভ্যতার স্বর্ণযুগ বলা হয়। উদ্দীপকেও এ শাসকের দিকেই ইঙ্গিত করা হয়েছে। উদ্দীপকে জ্ঞানপিপাসু একজন শাসকের পরিচয় দেওয়া হয়েছে, যিনি বিশ্ববিখ্যাত পণ্ডিতদের গ্রন্থের অনুবাদ কার্যাবলি সম্পাদনের জন্য জ্ঞানগৃহ প্রতিষ্ঠা করেন। তার শাসনকাল মুসলিম সভ্যতার স্বর্ণযুগ হিসেবে বিবেচিত। তদ্রুপ আব্বাসি খলিফা আল-মামুনের শাসনকালকেও মুসলিম সভ্যতার স্বর্ণযুগ বলা হয়। খলিফা আল মামুন বাগদাদে বায়তুল হিকমা প্রতিষ্ঠা করে সবার জন্য জ্ঞান-বিজ্ঞান চর্চার দ্বার উন্মুক্ত করে দেন। এখানে দেশি-বিদেশি গ্রন্থের অনুবাদ, গবেষণা করা হতো যা জ্ঞান চর্চায় বিশেষ ভূমিকা রাখে। মামুন জ্যোতির্বিজ্ঞানে উৎসাহী ছিলেন। তাই জ্যোতির্বিদ্যার উৎকর্ষ সাধনে তিনি বাগদাদের অদূরে শামাসিয়ায় জ্যোতির্বিজ্ঞান নিয়ে গবেষণার জন্য একটি মানমন্দির নির্মাণ করেন। রাজ্যের বিভিন্ন অঞ্চলে মহাকাশ পর্যবেক্ষণ কেন্দ্র প্রতিষ্ঠিত হয়। খলিফার আদেশে মুসলিম গবেষকেরা পৃথিবীর আকার ও চন্দ্রসূর্যের অবস্থান, গতিপ্রকৃতি ইত্যাদি বিষয়ে বিভিন্ন মূল্যবান তথ্য আবিষ্কার করেন। মামুনের সময়েই আরব পদার্থবিদ আবুল হাসান দূরবীণ যন্ত্র আবিষ্কার করেন। তার শাসনামলে আব্বাসি গণিত শাস্ত্রের চরম উৎকর্ষ সাধিত হয়। মামুন নিজে একজন গণিতজ্ঞ ছিলেন। 'হিসাবুল-জাবর ওয়াল মুকাবালাহ'-এর রচয়িতা আল খাওয়ারিজমি তার সময়কারই বিখ্যাত গণিতজ্ঞ ছিলেন। ষোড়শ শতাব্দী পর্যন্ত এ গ্রন্থটি ইউরোপের বিভিন্ন বিশ্ববিদ্যালয়ের পাঠ্যসূচির অন্তর্ভুক্ত ছিল। খলিফা মামুনের পৃষ্ঠপোষকতায় বিখ্যাত রসায়নবিদ জাবির ইবনে হাইয়ান ভস্মীকরণ ও লঘুকরণ সূত্র দুটি আবিষ্কার করেন। এছাড়া খলিফা মামুন দর্শনশাস্ত্রের উন্নতিতে অবদান রেখেছেন। দার্শনিক আল কিসিদ তার পৃষ্ঠপোষকতা লাভ করেন। কিন্দি এরিস্টটলের 'ধর্মতত্ত্ব' আরবি ভাষায় অনুবাদ করেন এবং মুসলিম দর্শনের সাথে প্লেটো ও এরিস্টটলের মতবাদের সমন্বয় সাধনের চেষ্টা করেন। উপরের আলোচনায় স্পষ্ট যে, আব্বাসি খলিফা আল-মামুন গণিত, জ্যোতিষশাস্ত্র, রসায়ন, ইতিহাস ও দর্শন চর্চায় অসামান্য অবদান রেখে মুসলিমদের জ্ঞান-বিজ্ঞান চর্চার দ্বার উন্মুক্ত করে গেছেন।। এ কারণে তার শাসনকালকে মুসলিম সভ্যতার স্বর্ণযুগ বলে অভিহিত করা সম্পূর্ণ যৌক্তিক।"
        }
      ]
    },
    {
      "number": "11",
      "uddipok": "রোমান রাজা ফিউডাল খুবই ধার্মিক ছিলেন। তবে রাজনৈতিক স্বার্থে তিনি খুব নৃশংস ছিলেন। প্রতিদ্বন্দ্বী হতে পারে ভেবে তিনি তার প্রধান সেনাপতিকে হত্যা করলে সেনাপতির সমর্থকদের দ্বারা যে বিদ্রোহ দেখা দেয় রাজা তাও অতি কঠোর হস্তে দমন করেন। তার ধার্মিকতার সুযোগ নিতে একদল প্রলা তাকে প্রভু বলে পূজা করতে এলে এক মারাত্মক পরিস্থিতি তৈরি হয়। সৌভাগ্যক্রমে তিনি সবকিছু মোকাবিলা করতে সক্ষম হন।",
      "tag": "CPSCM 25",
      "sub_questions": [
        {
          "label": "ক",
          "question": "'বাগদাদ নগরী' কে প্রতিষ্ঠা করেন।",
          "explanation": "বাগদাদ নগরী প্রতিষ্ঠা করেন খলিফা আল-মনসুর।"
        },
        {
          "label": "খ",
          "question": "ক্রুসেড বলতে কী বোঝ? বর্ণনা করো।",
          "explanation": "ক্রুসেড বলতে মধ্যযুগে খ্রিষ্টান ও মুসলমানদের মধ্যে সংঘটিত ধর্মযুদ্ধকে বোঝায়। একাদশ থেকে ত্রয়োদশ শতাব্দী পর্যন্ত প্রায় তিনশত বছর ধরে ঈর্ষাপরায়ণ ও বিক্ষুব্ধ খ্রিষ্টান জগৎ ধর্মের ডাকে বক্ষে ক্রুস চিহ্ন ধারণ করে মুসলমানদের বিরুদ্ধে যে যুদ্ধ পরিচালনা করে, তাই ইতিহাসে ক্রুসেড নামে পরিচিত। ক্রুসেড শব্দটির অর্থ ধর্মযুদ্ধ। খ্রিষ্টানদের ধর্মীয় প্রতীক ক্রস থেকে 'ক্রুসেড' শব্দটির উৎপত্তি হয়েছে। মুসলিম এশিয়ার বিরুদ্ধে খ্রিষ্টান ইউরোপের সীমাহীন হিংসা-বিদ্বেষ প্রকাশিত হয়েছে ক্রুসেড নামক এ ধর্মযুদ্ধের মাধ্যমে।"
        },
        {
          "label": "গ",
          "question": "উদ্দীপকে রাজা ফিউডালের সাথে কোন আব্বাসি খলিফার সাদৃশ্য রয়েছে? ব্যাখ্যা করো।",
          "explanation": "উদ্দীপকের রাজা ফিউডালের সাথে আব্বাসি খলিফা আবু জাফর আল-মনসুরের সাদৃশ্য রয়েছে। খলিফা আল-মনসুর ছিলেন উমাইয়া বংশের শাসক। ব্যক্তিত্বের দিক থেকে তিনি ধার্মিক হলেও শাসক হিসেবে কঠোর ও নিষ্ঠুর ছিলেন। সন্দেহের বশবর্তী হয়ে তিনি তার সেনাপতি আবু মুসলিমকেও হত্যা করতে দ্বিধাবোধ করেননি। উদ্দীপকেও এরূপ বিষয় লক্ষণীয়। উদ্দীপকের রোমান রাজা ফিউডাল ধার্মিক হলেও রাজনৈতিক স্বার্থে তিনি ছিলেন নৃশংস। প্রতিদ্বন্দ্বী হতে পারে ভেবে তিনি তার প্রধান সেনাপতিকে হত্যা করেন। এটি নিয়ে রাজ্যে বিদ্রোহ দেখা দিলে তিনি তা কঠোর হস্তে দমন করেন। আবার ধার্মিকতার সুযোগ নিয়ে একদল লোক তাকে প্রভু হিসেবে পূজা করলে তাদেরকেও তিনি দমন করেন। অনুরূপভাবে খলিফা আল-মনসুরের সময়কালে রাওয়ানন্দিয়া সম্প্রদায়ের কিছু লোক তাকে আল্লাহর অবতার বলে ঘোষণা করেছিল। এ বিষয়টি তিনি সহ্য করতে না পেরে তাদেরকে কঠোর হস্তে দমন করে ধার্মিকতার পরিচয় দেন। তার মধ্যে এরূপ ধার্মিকতার উপস্থিতি থাকলেও তিনি ছিলেন নিষ্ঠুর ও অকৃতজ্ঞ শাসক। আব্বাসি খিলাফত প্রতিষ্ঠায় যে সেনাপতি মুখ্য ভূমিকা পালন করেন তিনি তাকেই কৌশলে হত্যা করেন। হতভাগ্য সেই সেনাপতি ছিলেন আবু মুসলিম খোরাসানি। আবু মুসলিমকে এমন অন্যায়ভাবে হত্যা করার জন্য পারসিকরা সানবাদের নেতৃত্বে আল-মনসুরের বিরুদ্ধে বিদ্রোহের ঘোষণা দেন। কিন্তু আল-মনসুরের বাহিনী তাদেরকে কঠোর হস্তে দমন করেন। সুতরাং বলা যায়, উদ্দীপকের ঘটনাটি আব্বাসি খলিফা আবু জাফর আল-মনসুরের শাসনকালেই প্রতিচ্ছবি।"
        },
        {
          "label": "ঘ",
          "question": "উদ্দীপকে উল্লেখিত ধর্মীয় ঘটনার মতোই রাওয়ান্দিয়া সম্প্রদায় যে পরিস্থিতির সৃষ্টি করেছিল রাজা ফিউডালের মতোই উক্ত খলিফা তা দমনে সক্ষম হয়েছিলেন- উক্তিটি বিশ্লেষণ করো।",
          "explanation": "উদ্দীপকে উল্লেখিত ধর্মীয় ঘটনার মতোই রাওয়ান্দিয়া সম্প্রদায় যে পরিস্থিতির সৃষ্টি করেছিল উক্ত খলিফা তথা আবু জাফর আল-মনসুর তা কঠোর হস্তে দমন করতে সক্ষম হয়েছিলেন। আবু জাফর আল-মনসুর নিষ্ঠুর ও অকৃতজ্ঞ শাসক হলেও তিনি অত্যন্ত ধার্মিক ছিলেন। তার ধার্মিকতার কারণে রাওয়ান্দিয়া নামের এক সম্প্রদায় তাকে আল্লাহর অবতার বলে ঘোষণা করে। এতে সাম্রাজ্যে বিশৃঙ্খলা সৃষ্টি হলে আবু জাফর আল-মনসুর তাদেরকে কঠোর হস্তে দমন করেন। উদ্দীপকেও এরূপ ঘটনা লক্ষণীয়। উদ্দীপকে দেখা যায়, রাজা ফিউডালের ধার্মিকতার সুযোগ নিয়ে একদল লোক তাকে প্রভু বলে ঘোষণা দিলে তিনি তাদেরকে কঠোর হস্তে দমন করেন। এ ঘটনাটি আল-মনসুর কর্তৃক রাওয়ান্দিয়া সম্প্রদায় দমনের সাথে সাদৃশ্যপূর্ণ। খলিফা 'আল মনসুরের সময়ে আবির্ভাব হওয়া রাওয়ান্দিয়া সম্প্রদায় আল-মনসুরকে খাদ্য ও পানীয় দাতা ঈশ্বর বলে প্রচার করতে থাকে। এতে সাম্রাজ্যে গোলযোগপূর্ণ অবস্থার সৃষ্টি হয়। খলিফা তাদের এ মনোভাবে ক্ষিপ্ত হয়ে তাদেরকে দমন করার জন্য কঠোর পদক্ষেপ নিতে শুরু করেন। রাওয়ান্দিয়াদের এরূপ ধর্মবিরোধী কাজের জন্য মনসুর বাধ্য হয়ে ২০০ জনকে কারারুদ্ধ করেন। এতে সম্প্রদায়ের লোকেরা ক্ষিপ্ত হয়। ফলে ৬০০ রাওয়ান্দিয়ার একটি দল খলিফার সঙ্গে সাক্ষাতের কথা বলে তাকে আক্রমণ করে। সৌভাগ্যক্রমে খলিফা এ আক্রমণ থেকে বেঁচে যান এবং তাদেরকে কঠোর হস্তে দমন করেন। উপরের আলোচনা থেকে বলা যায়, উদ্দীপকের রোমান রাজার মতো খলিফা আবু জাফর আল-মনসুরও তার সময়ে আবির্ভাব হাওয়া রাওয়ান্দিয়া সম্প্রদায়কে কঠোরভাবে দমন করেন। যা তার ধার্মিকতার প্রমাণ বহন করে।"
        }
      ]
    }
  ]
}