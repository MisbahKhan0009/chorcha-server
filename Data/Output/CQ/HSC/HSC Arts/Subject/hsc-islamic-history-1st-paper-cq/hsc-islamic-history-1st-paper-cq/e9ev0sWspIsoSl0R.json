{
  "title": "বিএএফ শাহীন কলেজ ২০২৪",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "পায়রা নদীটি নদীয়া গ্রামের পাশ দিয়ে বয়ে গেছে। প্রতিবছরই নদীর পানি দ্বারা নদীয়া এলাকার সংশ্লিষ্ট এলাকাসহ আশপাশের গ্রামগুলো ক্ষতিগ্রস্ত হয়। এ সমস্যার সমাধানে প্রশাসন বাঁধ দিয়ে নদী শাসনের ব্যবস্থা করে। ফলে উক্ত এলাকা বন্যামুক্ত হয় এবং কৃষি উৎপাদন বহুগুণ হয় বা স্থানীয় অর্থনীতিতে ইতিবাচক পরিবর্তন আনে। উত্ত পদক্ষেপ সে এলাকার সার্বিক উন্নতিতে গুরুত্বপূর্ণ ভূমিকা রাখে।",
      "tag": "BAFSC 24",
      "sub_questions": [
        {
          "label": "ক",
          "question": "মেসোপটেমিয়া সভ্যতা কোন নদীর তীরে গড়ে ওঠে?",
          "explanation": "টাইগ্রিস ও ইউফ্রেটিস নদীর মধ্যবর্তী অঞ্চলে মেসোপটেমিয়া সভ্যতা গড়ে উঠেছিল।"
        },
        {
          "label": "খ",
          "question": "মিসরকে নীলনদের দান বলা হয় কেন?",
          "explanation": "নীল নদ প্রাচীন মিসরীয় সভ্যতার বিকাশে প্রধান ভূমিকা রাখায় মিসরকে নীল নদের দান বলা হয়। কৃষিসহ দৈনন্দিন কাজে প্রাচীন মিসরীয়দের ব্যবহৃত পানির প্রধান উৎস ছিল নীল নদ। প্রতিবছর বন্যার পর নীলনদের অববাহিকা অঞ্চলে উর্বর পলিমাটির আস্তরণ পড়ত। এ পলিমিশ্রিত উর্বর জমিতে প্রচুর ফসল উৎপাদিত হতো। এছাড়া মিসরীয়দের লিখন পদ্ধতি ও পঞ্জিকা উদ্ভাবন, জ্যোতির্বিদ্যা চর্চা, নৌপরিবহন ইত্যাদি ক্ষেত্রেও নীল নদের ভূমিকা ছিল। এভাবে মিসরীয় সভ্যতার বিকাশ ও উন্নতির মূলে ছিল নীল নদ। এসব কারণে দেশটিকে নীল নদের দান বলা হয়।"
        },
        {
          "label": "গ",
          "question": "উদ্দীপকে উল্লিখিত নদী শাসনের সাথে প্রাচীন মিসরীয় সভ্যতার যে অংশটির মিল খুঁজে পাওয়া যায় তা ব্যাখ্যা করো।",
          "explanation": "উদ্দীপকে উল্লেখিত নদী শাসনের সাথে প্রাচীন মিসরীয় সভ্যতার নীল নদভিত্তিক নদী শাসনের মিল পাওয়া যায়। মিসরীয় সভ্যতা প্রাচীন সভ্যতাসমূহের অন্যতম। মিসরকে নীল নদের দান হিসেবে অভিহিত করা হয়। কারণ মিসরীয় সভ্যতার বিকাশে নীল নদই সবচেয়ে বড় ভূমিকা পালন করেছিল। মিসরের ক্ষেত্রে নীল নদের এ অরদানই গোমতী নদীর ক্ষেত্রে লক্ষ করা যায়। উদ্দীপকের গোমতী নদীর তীরবর্তী এলাকা প্লাবনে প্লাবিত হয়ে ক্ষতির সম্মুখীন হলে সরকার নদীর তীরে স্থায়ী বাঁধ নির্মাণ করে এলাকাবাসীর দুর্দশা লাঘব ও কৃষির উন্নয়নের ব্যবস্থা করেছেন। মিসরীয় সভ্যতার ক্ষেত্রেও নীল নদের এমন ভূমিকা লক্ষ করা যায়। এ সভ্যতার বিকাশে নীল নদের ভূমিকা অতুলনীয়। মিসরীয় সভ্যতার সূচনাকারী জনগণ পানির প্রাপ্যতা, কৃষি উৎপাদন, মাছ ধরে জীবিকা নির্বাহ, পশু পালনের জন্য তৃণভূমির সহজলভ্যতা ইত্যাদি বিষয় চিন্তা করে নীল নদের তীরবর্তী অধ্যলসমূহে বসতি স্থাপন করেছিল। তারাই প্রথম প্লাবনের হাত থেকে রক্ষা পেতে নীল নদে বাঁধ নির্মাণ করেছিল। আবার বাঁধের সাহায্যে পানি ধরে রেখে তারা কৃষিকাজে ব্যবহার করত। এভাবে ঘর-গৃহস্থালির কাজ থেকে শুরু করে ব্যবসা-বাণিজ্য এমনকি জীবনের প্রতিটি ক্ষেত্রেই নীল নদ গুরুত্বপূর্ণ ভূমিকা পালন করেছে। মরুভূমিতে পরিণত হওয়া মিসর নীল নদের দানের ফলেই শস্য-শ্যামল ও সমৃদ্ধিশালী দেশে পরিণত হয়েছে। সুতরাং বলা যায় যে, উদ্দীপকে উল্লেখিত কুমিল্লার উন্নয়নে গোমতী নদীর ভূমিকা মিসরীয় সভ্যতার বিকাশে নীল নদের অবদানেরই ইঙ্গিত বহন করে। সুতরাং বলা যায়, নীল নদকে শাসন করে মিসরীয় সভ্যতার উন্নয়নের সাথে উদ্দীপকের নদী শাসনের মিল রয়েছে।"
        },
        {
          "label": "ঘ",
          "question": "উদ্দীপকে উল্লেখিত কার্যক্রমই মিসরীয় সভ্যতার উন্নয়নের ভিত্তি ছিল- মূল্যায়ন করো।",
          "explanation": "উদ্দীপকে উল্লেখিত কার্যক্রমই মিসরীয় সভ্যতার উন্নয়নের ভিত্তি ছিল- মন্তব্যটি সঠিক। পৃথিবীর আবহাওয়া ও জলবায়ুতে নানা পরিবর্তনের ফলে একসময় দিনের পর দিন বৃষ্টি হতো, ফলে নীল নদের পানি উপচে দুকূল ছাপিয়ে মানুষের কৃষি উৎপাদনসহ সব সহায় সম্বল ভাসিয়ে নিয়ে নিঃস্ব করে দিত। তাই প্রাচীন মিসরীয়রা নদী শাসন পদ্ধতি অবলম্বন করেছিল যা তাদের সভ্যতাকে আমূল উন্নয়নের দিকে নিয়ে যায। উদ্দীপকে এ বিষয়ের প্রতিই ইঙ্গিত করা হয়েছে। উদ্দীপকে দেখা যায়, নদী শাসন ব্যবস্থা গ্রহণের ফলে নদীয়া ও সংশ্লিষ্ট এলাকা বন্যামুক্ত হয়। এতে কৃষি উৎপাদন বহুগুণ বৃদ্ধি পায় যা স্থানীয় অর্থনীতিতে ইতিবাচক পরিবর্তন আনে। মিসরীয়রা ও এমনটি করেছিল। তারা প্রতি বছর সংঘটিত বন্যাকে নিয়ন্ত্রণ করার জন্য বাঁধ দেওয়ার পদ্ধতি অবলম্বন করেছিল। এভাবে সমস্যা সমাধান করতে গিয়ে প্রাচীন মিসরে বন্যা নিয়ন্ত্রণ বাঁধ, কৃষির উপকরণ, সেচ ব্যবস্থা প্রভৃতির বিকাশ ঘটে। নদীতে বাঁধ দিয়ে মিসরীয়রা পানি ধরে রাখত। শুষ্ক মৌসুমে তারা কৃষিকাজে এ পানি ব্যবহার করত। এতে পুরো বছরই তারা জমিতে বিভিন্ন ধরণের ফসল উৎপাদন করতে পারত। অধিক ফসল চাষের প্রয়োজনীয়তার তাগিদে তারা বিভিন্ন কৃষিজ দ্রব্য উৎপাদন করত। এর কারণে মিসরের ব্যবসা-বাণিজ্যেও সমৃদ্ধি এসেছিল। মানুষের অর্থনৈতিক অবস্থা সচল হওয়ার কারণে নগরভিত্তিক বিভিন্ন বিষয় স্থাপিত হয়েছে। এসব কারণে খুব দ্রুত মিসরীয় সভ্যতার ব্যাপক উন্নয়ন ঘটে। উপরের আলোচনা থেকে বলা যায়, মিসরীয়রা নীল নদকে শাসন করেই 'বিভিন্ন কৃষি উৎপাদনের মাধ্যমে সভ্যতার উন্নয়ন ঘটায়।"
        }
      ]
    },
    {
      "number": "2",
      "uddipok": "লাবন্য শীতের ছুটিতে সিলেট অঞ্চলে বেড়াতে গেল। সেখানে সে বিভিন্ন কৃষিদ্রব্য, উৎপাদন পদ্ধতি এবং স্থানীয় লোকের কষ্টসহিষ্ণুতা ও তাদের আথিতেয়তা দেখে বিস্মিত হয়। পাহাড়ি এলাকার চাষাবাদ পদ্ধতির সাথে তার নিজ এলাকা সাতক্ষীরা অঞ্চলের অনেক অমিল খুঁজে পায়। সে আরো লক্ষ করল মানুষের আচার-আচরণ, পোশাক-পরিচ্ছদ, খাবার- দাবারসহ সব কিছুই যেন এলাকাভিত্তিক আলাদা আলাদা বৈশিষ্ট্যের অধিকারী।",
      "tag": "BAFSC 24",
      "sub_questions": [
        {
          "label": "ক",
          "question": "ভূ-প্রকৃতি অনুসারে আরব দেশকে কয়টি ভাগে ভাগ করা হয়েছে?",
          "explanation": "ভূ-প্রকৃতি অনুসারে আরব দেশকে তিন ভাগে ভাগ করা হয়েছে।"
        },
        {
          "label": "খ",
          "question": "জাজিরাতুল আরব বলতে কী বোঝায়?",
          "explanation": "জাজিরাতুল আরব বলতে আরব ভূখণ্ডকে বোঝায়। 'জাজিরা' আরবি শব্দ। এর অর্থ উপদ্বীপ। আর আরব একটি ভূখন্ডের নাম। সুতরাং জাজিরাতুল আরব অর্থ আরব উপদ্বীপ। সাধারণত তিনদিক পানি এবং একদিক স্খল পরিবেষ্টিত ভূ-খণ্ডকে উপদ্বীপ বলা হয়। এশিয়া মহাদেশের দক্ষিণ-পশ্চিমে অবস্থিত আরব দেশ বিশ্বের সর্ববৃহৎ উপদ্বীপ। এর তিন দিক বিশাল জলরাশি এবং একদিক বিস্তীর্ণ মরুপ্রান্তর দ্বারা বেষ্টিত। এরূপ ত্রিভুজাকৃতির ভৌগোলিক অবস্থানের জন্যই আরব দেশকে জাজিরাতুল আরব বলা হয়।"
        },
        {
          "label": "গ",
          "question": "উদ্দীপকে উল্লেখিত অঞ্চলের সাথে আরবের ভূ-প্রকৃতির যে অঞ্চলের মিল আছে তার বর্ণনা দাও।",
          "explanation": "নিম্নের অনুরূপ: উদ্দীপকে উল্লেখিত অঞ্চলের সাথে আরবের ভূ-প্রকৃতির উর্বর ও মরু অঞ্চলের মিল রয়েছে। ভূ-প্রাকৃতিক বৈশিষ্ট্য অনুসারে সমগ্র আরব উপদ্বীপ তিন ভাগে বিভক্ত। মরু, পাহাড়ি ও উর্বর অঞ্চল। উদ্দীপকের কৃষির বিষয়টি আরব উপদ্বীপের উর্বর অঞ্চলের প্রতি ইঙ্গিত করে। আর কষ্টসহিষ্ণুতা ও আতিথেয়তা আরবের মরু অঞ্চলের মানুষের চারিত্রিক বৈশিষ্ট্যের প্রতিচ্ছবি। উদ্দীপকে চট্টগ্রাম অঞ্চলের কৃষিদ্রব্য উৎপাদন পদ্ধতির কথা বলা হয়েছে। এছাড়া এখানের মানুষের কষ্টসহিষ্ণুতা ও আতিথেয়তা ফয়সালকে মুগ্ধ 'করে। প্রাক-ইসলামি আরব উপদ্বীপে শুধু উর্বর অঞ্চলেই কৃষি উৎপাদন হতো। উর্বর তৃণভূমি অঞ্চলটি কয়েকটি প্রদেশে বিভক্ত ছিল। যেমন- হেজাজ, ইয়েমেন, নজদ, হাজরামউত ও ওমান। হেজাজের বিখ্যাত শহর মক্কা, মদিনা ও তায়েফ ছিল শস্য-শ্যামল ও ছায়া-শীতল। এ কারণে এখানে প্রচুর কৃষি উৎপাদন হতো। হেজাজের উপকূলবর্তী প্রদেশগুলোতে পাহাড়ি ও অনাবাদি অঞ্চল থাকলেও কয়েকটি উর্বর বিস্তৃত উপত্যকা রয়েছে। এ উর্বর ভূ-ভূখণ্ডগুলোতে কফি, নীল, খেজুর, শাক-সবজি, বিভিন্ন ফল ও ফসলের উৎপাদন হতো। তবে মরুবাসী, আরবদের জীবন ছিল যাযাবর। তারা খাদ্য সংগ্রহ ও পশুদের তৃণভূমি রক্ষার জন্য অত্যন্ত কঠোর পরিশ্রম করত। মরুময় প্রতিকূল পরিবেশে প্রতিনিয়ত তাদেরকে সংগ্রাম করতে হতো। তাই ঝড়-ঝঞ্জাসহ যেকোনো অবস্থায় কষ্ট সহ্য করা তাদের জন্য খুবই সহজ ছিল। কষ্টসহিষ্ণু এ মরুবাসীরা \"রক্তের বদলে রক্ত\" নীতিতে বিশ্বাসী হলেও অতিথিপরায়ণতায় ছিল সবচেয়ে এগিয়ে। চরম শত্রুও তাদের ঘরে আশ্রয় নিলে তারা অতিথিকে পরম যত্নে সমাদর করত। সুতরাং বোঝা যায়, উদ্দীপকের অঞ্চলের মাধ্যমে আরব উপদ্বীপের মরু ও উর্বর অঞ্চলের বৈশিষ্ট্য তুলে ধরা হয়েছে।"
        },
        {
          "label": "ঘ",
          "question": "উদ্দীপকে উল্লেখিত অবস্থার ন্যায় আরবদের চারিত্রিক বৈশিষ্ট্যও সে দেশের পরিবেশ দ্বারা প্রভাবিত হয়েছে- মূল্যায়ন করো।",
          "explanation": "নিম্নের অনুরূপ: উদ্দীপকে উল্লেখিত অবস্থার মতো আরবদের চারিত্রিক বৈশিষ্ট্যও তাদের পরিবেশ দ্বারা প্রভাবিত হয়েছে। আরব উপদ্বীপের বৈচিত্র্যময় ভৌগোলিক অবস্থান ও আবহাওয়া এর অধিবাসীদের জীবনযাত্রা, মানসিক গঠন তথা চরিত্র গঠনে ব্যাপক প্রভাব বিস্তার করেছে। পরিবেশই তাদের চারিত্রিক বৈশিষ্ট্যকে নতুন মাত্রা দিয়েছে। উদ্দীপকেও এমনটি লক্ষ করা যায়। উদ্দীপকে বাংলাদেশের চট্টগ্রাম ও বরিশাল অঞ্চলের কথা বলা হয়েছে।. পরিবেশ অনুযায়ী এ দুই এলাকার মানুষের জীবনযাত্রা, আচার-আচরণ সবকিছুতেই ভিন্ন বৈশিষ্ট্য খুঁজে পাওয়া যায়। আরবের পরিবেশও সেখানকার মানুষের বৈশিষ্ট্যকে এভাবেই নিয়ন্ত্রণ করেছে। মরুবাসী আরবরা অত্যন্ত রুক্ষ, দুঃসাহসী, দুর্ধর্ষ সৈনিক। তারা রক্তের বদলে রক্তনীতিতে বিশ্বাসী। কারণ আরবের মরু অঞ্চলের অনাবৃষ্টি, পানীয় জলের অভাব, চারণ ভূমির স্বল্পতার জন্য এখানকার মানুষ প্রকৃতির সাথে প্রতিনিয়ত সংগ্রাম করত। প্রতিকূল পরিবেশের সাথে এ লড়াই তাদেরকে কষ্টসহিষ্ণু, কঠোর পরিশ্রমী ও ধৈর্যশীল করে গড়ে তুলেছে। খাদ্যের অভাব মরুবাসী আরবদের চরিত্রে উদ্দাম ও অপ্রতিরোধ্য গতি সৃষ্টি করেছে। ফলে নিজের ভালো, স্বার্থপরতা আর কঠোরতাই তাদের চরিত্রের মূল বৈশিষ্ট্য হয়ে উঠেছে। তবে শহরবাসী আরবদের ক্ষেত্রে এর সম্পূর্ণ ভিন্ন চিত্র লক্ষ করা যায়। আরবের দক্ষিণাংশের পরিবেশ হলো সুশীতল ও শ্যামল। এ ধরনের আবহাওয়া এখানকার জনগণকে করেছে মার্জিত, দয়ালু ও পরোপকারী। নির্মল, কোমল, ভদ্র আচরণের মাধ্যমে নিমেষেই তারা অন্যের মনে স্থান করে নিতে পারে। পরিশেষে বলা যায়, আরবের মদিনা, ইয়েমেন ও তায়েফের অধিবাসীরা যখন শান্ত পরিবেশে গঠনমূলক চরিত্র গড়ে তুলেছে, তখন মক্কা ও অন্যান্য স্থানের অধিবাসী আত্মকলহ ও গোত্রীয় দ্বন্দ্বে বিপর্যস্ত হয়ে পড়েছে। পরিবেশের ব্যাপক প্রভাবের কারণেই তাদের চারিত্রিক বৈশিষ্ট্য এমন হয়েছে।"
        }
      ]
    },
    {
      "number": "3",
      "uddipok": "পলাশীর যুদ্ধে সিরাজ-উদ-দৌলা বিজয়ের দ্বারপ্রান্তে পৌঁছেও সেনাপতি মীরজাফরের বিশ্বাস ঘাতকতার কারণে পরাজিত হন। প্রথম দিনের যুদ্ধে নবাবের বাহিনী জয়ের কাছাকাছি পৌঁছলে বিশ্বাসঘাতক মীরজাফর যুদ্ধ বন্ধের অনুরোধ জানালে নবাব মীরজাফরের পরামর্শে যুদ্ধ বন্ধের আদেশ দেন। কিন্তু রাতের অন্ধকারে মীরজাফর ইংরেজদের সাথে হাত মিলিয়ে নবাবের বাহিনীর উপর অতর্কিত হামলা চালালে নবাবের বাহিনী পর্যুদস্ত হওয়ায় নবাবের বাহিনী পরাজিত হয়।",
      "tag": "BAFSC 24",
      "sub_questions": [
        {
          "label": "ক",
          "question": "মহানবি (স) কত সালে মদিনায় হিজরত করেন?",
          "explanation": "মহানবি (স) ৬২২ খ্রিষ্টাব্দে মদিনায় হিজরত করেন।"
        },
        {
          "label": "খ",
          "question": "নাখলার খণ্ড যুদ্ধকে বদরের যুদ্ধের প্রত্যক্ষ কারণ বলা হয় কেন? ব্যাখ্যা করো।",
          "explanation": "খানাখলার খণ্ডযুদ্ধের ফলে কুরাইশরা আক্রমণমুখী হয়ে পড়েছিল বলে এটিকে বদর যুদ্ধের প্রত্যক্ষ কারণ বলা হয়। মক্কার কুরাইশ ও তাদের মিত্ররা প্রায়ই মদিনার প্রান্তসীমায় লুটতরাজ করত। তাদের ধ্বংসাত্মক কার্যাবলি থেকে মদিনা রাষ্ট্রকে রক্ষার জন্য হযরত মুহাম্মদ (স) আবদুল্লাহ ইবনে জাহসের নেতৃত্বে ১২ সদস্যের একটি গোয়েন্দা দল মক্কার উপকণ্ঠে পাঠান। কিন্তু আবদুল্লাহ ভুলক্রমে মক্কাগামী কুরাইশদের একটি কাফেলাকে নাখলা নামক স্থানে আক্রমণ করে। ফলে সেখানে একটি খণ্ড যুদ্ধ হয়। এ যুদ্ধে কুরাইশ নেতা আমর বিন হাজরামি নিহত ও অপর দুই ব্যক্তি বন্দি হন। আমর বিন হাজরামির মৃত্যু কুরাইশদের মধ্যে উত্তেজনা সৃষ্টি করে এবং এটিই বদরের যুদ্ধের প্রত্যক্ষ কারণ হয়ে দাঁড়ায়।"
        },
        {
          "label": "গ",
          "question": "উদ্দীপকে উল্লিখিত মীরজাফরের চরিত্রের সাথে উহুদের যুদ্ধে যে ব্যক্তির কর্মকান্ডে সাদৃশ্য পাওয়া যায়- তা ব্যাখ্যা করো।",
          "explanation": "উদ্দীপকে উল্লেখিত মীরজাফরের চরিত্রের সাথে উহুদের যুদ্ধে আবদুল্লাহ ইবনে উবাইয়ের মিল পাওয়া যায়। আবদুল্লাহ ইবনে উবাই ছিলেন বনু খাজরাজ গোত্রের প্রধান এবং মদিনার একজন নেতৃস্থানীয় ব্যক্তি। মুহাম্মদ (স)-এর সাথে তার বার বার দ্বন্দ্বের কারণে ইসলামি ঐতিহ্য অনুসারে তাকে একজন মুনাফিক বলা হয়ে থাকে। শুধু মুনাফিক নয়, বরং সে মুনাফিকদের সর্দার হিসেবে আখ্যায়িত। মুনাফিকির পরিচয় পাওয়া যায় উহুদের যুদ্ধে তার কর্মকাণ্ডের মাধ্যমে। উদ্দীপকের মীরজাফরের মধ্যেও এর প্রতিফলন লক্ষ করা যায়। পলাশীর যুদ্ধে প্রথম দিনে নবাবের বাহিনী জয়ের কাছাকাছি পৌঁছালে বিশ্বাসঘাতক মীরজাফর যুদ্ধ বন্ধের অনুরোধ জানায়। তার এ অনুরোধে নবাব যুদ্ধ বন্ধের আদেশ দেন। কিন্তু রাতের অন্ধকারে মীর জাফর ইংরেজদের সাথে হাত মিলিয়ে নবাবের বাহিনীর উপর অতর্কিত হামলা চালায়। এতে নবাবের বাহিনী পরাজিত হয়। অনুরূপভাবে ৬২৫ খ্রিষ্টাব্দে মহানবি (স) আবু সুফিয়ানের যুদ্ধাভিযানের খবর পেয়ে ১,০০০ জন মুজাহিদ নিয়ে উহুদের প্রান্তরে যাত্রা করেন। পথে মুনাফিক নেতা আবদুল্লাহ ইবনে উবাই তার তিনশত লোক নিয়ে দলত্যাগ করে। অবশেষে মাত্র সাতশত সৈন্য নিয়ে মহানবি (স) যুদ্ধে অবতীর্ণ হন। সুতরাং বোঝা যায়, উদ্দীপকের মীরজাফর চরিত্রের সাথে উহুদের যুদ্ধের আবদুল্লাহ ইবনে উবাইয়ের চরিত্রের মিল রয়েছে।"
        },
        {
          "label": "ঘ",
          "question": "উক্ত ব্যক্তির ষড়যন্ত্র উহুদের যুদ্ধে মুসলমানদের পরাজয়ের জন্য দায়ী ছিল? ব্যাখ্যা করো।",
          "explanation": "হ্যাঁ, উক্ত ব্যক্তি অর্থাৎ আবদুল্লাহ ইবনে উবাইর কর্মকাণ্ড উহুদের যুদ্ধে মুসলমানদের পরাজয়ের জন্য দায়ী ছিল। উহুদের যুদ্ধ মহানবি (স)-এর জীবনের একটি গুরুত্বপূর্ণ ঘটনা। এ যুদ্ধে নবি (স) আবু সুফিয়ানের তিন হাজার সৈন্যের এক বিশাল বাহিনীর সাথে মাত্র সাতশত মুসলিম সৈন্য লড়েছিল। বিভিন্ন কারণে এ যুদ্ধে মুসলমানদের পরাজয় হয়েছিল। এগুলোর মধ্যে আবদুল্লাহ ইবনে উবাই এর দলত্যাগ ছিল অন্যতম কারণ।আবদুল্লাহ ইবনে উবাই দীর্ঘদিন ধরে মদিনার নেতা হওয়ার স্বপ্নে বিভোর ছিলেন। মহানবি (স) মদিনার ত্রাণকর্তা হয়ে উঠলে তার এ স্বপ্ন ভেঙ্গে যায়। তাই তিনি মুসলমানদের বিরুদ্ধে ষড়যন্ত্র করেন। উহুদের যুদ্ধে তিনি অংশগ্রহণ করেছিলেন। কিন্তু যুদ্ধে তিনি নিজের তিনশত লোক নিয়ে দলত্যাগ করেন। এ অবস্থায় মহানবি (স) মাত্র সাতশত সৈন্য নিয়ে কুরাইশদের মোকাবিলা করার প্রস্তুতি নেন। কিন্তু মাত্র ৭০০ মুজাহিদের পক্ষে ৩০০০ সৈন্যের কুরাইশ বাহিনীকে পরাজিত করা কঠিন হয়ে পড়ে। এছাড়া এ যুদ্ধে মুসলমানরা মহানবি (স)-এর আদেশ অমান্য করেছিল। নবি (স) যুদ্ধে চূড়ান্ত বিজয় আসার আগ পর্যন্ত তীরন্দাজ সৈন্যদের গিরিপথে অবস্থান করতে বলেছিলেন। কিন্তু তারা সাময়িক বিজয় দেখে গিরিপথ ছেড়ে গণিমত সংগ্রহ করতে উদ্যত হয়েছিল। এ সুযোগে কুরাইশ বাহিনীর সেনাধ্যক্ষ খালিদ বিন ওয়ালিদের রণকৌশল মুসলমানদের বিপর্যস্ত করে দিল। পরাজয় হলো মুসলমানদের। উপরের আলোচনা থেকে বোঝা যায়, উহুদ যুদ্ধে মুসলমানদের পরাজয়ের পেছনে নানা কারণ বিদ্যমান ছিল। সেগুলোর মধ্যে আবদুল্লাহ বিন উবাইয়ের মুনাফিকি আচরণ অন্যতম।"
        }
      ]
    },
    {
      "number": "4",
      "uddipok": "শ্রীপুর ও লালপুর গ্রামবাসী দীর্ঘদিন যাবৎ শ্রীপুর ইদগাহ মাঠে ইদের নামায আদায় করত। কিন্তু সম্প্রতি উভয় পক্ষের মধ্যে কিছু বিষয় নিয়ে তীব্র মতবিরোধ হওয়ায় লালপুর গ্রামবাসী উক্ত ইদগায়ে এ বছর ইদের নামাজ আদায় করতে পারেনি। এমতাবস্থায় ব্যাপক উত্তেজনা সৃষ্টি হলে উভয় পক্ষের গণ্য-মান্য ব্যক্তিবর্গের মধ্যস্থতার একটি সমঝোতা চুক্তি স্বাক্ষরিত হয়। এতে লালপুরবাসী সাময়িক পরাজয় মেনে নিলে তাদের বৃহৎ বিজয়ের পথ সুগম হয়।",
      "tag": "BAFSC 24",
      "sub_questions": [
        {
          "label": "ক",
          "question": "কত সালে মক্কা বিজয় হয়?",
          "explanation": "৬৩০ সালে মক্কা বিজয় হয়।"
        },
        {
          "label": "খ",
          "question": "হুজ্জাতুল বিদা বলতে কি বোঝায়?",
          "explanation": "মহানবি (স)-এর প্রথম পূর্ণাঙ্গ এবং সর্বশেষ হজ পালনকেই 'হুজ্জাতুল বিদা' বা বিদায় হজ বলা হয়। হিজরির দশম বছরে দলে দলে লোক ইসলাম ধর্মে দীক্ষিত হওয়ায় হযরত মুহাম্মদ (স) বুঝতে পারলেন তাঁর ওপর অর্পিত ইহলৌকিক কর্তব্য শেষ হয়েছে। এ উপলব্ধি থেকে তিনি হজ পালনের সিদ্ধান্ত গ্রহণ করেন। এ উদ্দেশ্যে তিনি ১০ম হিজরি সনের ২৫ জিলকদ (৬৩২ খ্রিষ্টাব্দের ২৩ ফেব্রুয়ারি) ১ লক্ষ ১৪ হাজার মুসলমান নিয়ে মক্কায় হজ করতে যান। এটিই মহানবি (স)-এর প্রথম পূর্ণাঙ্গ এবং সর্বশেষ হজ পালন।"
        },
        {
          "label": "গ",
          "question": "উদ্দীপকে উল্লেখিত ঘটনাতে মহানবি (স)-এর যে ঘটনাটির ইঙ্গিত পাওয়া যায় তার প্রেক্ষাপট বর্ণনা করো।",
          "explanation": "উদ্দীপকে উল্লেখিত ঘটনাটির সাথে মহানবি (স)-এর জীবনের হুদায়বিয়ার সন্ধির ইঙ্গিত পাওয়া যায়। হিজরতের পর দীর্ঘ ছয় বছর মহানবি (স) ও তার অনুসারীগণ মদিনায় অবস্থান করেন। এ সময় তারা জন্মভূমি মক্কা দর্শন ও হজ পালন করতে পারেননি। তৎকালীন আরবের নিয়ম অনুসারে জিলকদ মাসে যুদ্ধবিগ্রহ নিষিদ্ধ ছিল। এজন্য মহানবি (স) তাঁর ১৪০০ জন সাহাবি নিয়ে ষষ্ঠ হিজরির জিলকদ মাসের ২৫ তারিখ মক্কার উদ্দেশ্যে যাত্রা করেন। মহানবি (স) যখন উসফান নামক স্থানে পৌছান তখন সুফিয়ান আলকারীর পুত্র বিশর মহানবি (স)-এর সাথে সাক্ষাৎ করে বলেছিলেন, হে আল্লাহর রাসুল কুরাইশরা আপনার যাত্রার সংবাদ পেয়ে চিতাবাঘের চামড়ার পোশাক পরিধান করে মক্কা হতে যাত্রা করেছে। তারা প্রতিজ্ঞা করেছে আপনাকে কোনোক্রমেই মক্কায় প্রবেশ করতে দেবে না। তারা 'যতুওয়া' নামক স্থানে প্রতিরোধ গড়েছে। মহানবি (স) কুরাইশদের দূরভিসন্ধির কথা অবগত হয়ে মক্কার নয় মাইল দূরে হুদায়বিয়া নামক স্থানে শিবির স্থাপন করেন। তিনি বুদাইল নামক দূত মারফত কুরাইশদের জানান যে, তারা শুধু হজ পালনের উদ্দেশ্যে এখানে এসেছে কুরাইশদের সাথে যুদ্ধ করতে নয়। কুরাইশগণ মহানবি (স)-এর কথায় বিশ্বাস স্থাপন করে আবওয়াকে আলোচনার জন্য পাঠায় কিন্তু আবওয়ার দূর্ব্যবহারে আলোচনা ব্যর্থ হয়। তবে পরবর্তীতে উভয়পক্ষ আলোচনা করে হুদায়বিয়ার সন্ধি স্বাক্ষর করে।"
        },
        {
          "label": "ঘ",
          "question": "উক্ত সন্ধির গুরুত্ব পাঠ্যবইয়ের আলোকে মূল্যায়ন করো।",
          "explanation": "উক্ত সন্ধি অর্থাৎ হুদায়বিয়ার সন্ধি ইসলামের ইতিহাসে অত্যন্ত গুরুত্বপূর্ণ অধ্যায়। বাহ্যিক দৃষ্টিতে হুদায়বিয়ার সন্ধি মুসলমানদের স্বার্থের পরিপন্থি বলে মনে হলেও দূরদৃষ্টি দিয়ে বিচার করলে স্পষ্ট প্রতীয়মান হয় যে, এ সন্ধি মুসলমানদের অনুকূলে সম্পাদিত হয়েছিল। ইসলামের সর্বাত্মক বিজয় সংকেত এতে লুকায়িত ছিল। সন্ধি স্বাক্ষর করে মহানবি (স) অসাধারণ প্রজ্ঞা ও কূটনৈতিক দক্ষতার পরিচয় দেন। এ চুক্তি বিশ্বে মুসলমানদের একটি স্থায়ী অবস্থান তৈরি করে। উদ্দীপকেও এ সন্ধির অপরিসীম তাৎপর্যের প্রতি ইঙ্গিত লক্ষ করা যায়। উদ্দীপকে শ্রীপুর ও লালপুর গ্রামবাসীর মধ্যে স্বাক্ষরিত চুক্তির মাধ্যমে হুদায়বিয়ার সন্ধির কথাই বলা হয়েছে। এ সন্ধির ফলে মুসলমানরা হজ না করেই মদিনায় ফিরে যেতে বাধ্য হলেও পরবর্তী সময়ে ইসলাম বিস্তারের পথকে প্রশস্ত করেছিল। এ সন্ধির স্বাধীন ও অবাধ গতিবিধির ফলে অনেক গোত্র ইসলাম ধর্মে দীক্ষিত হলে ইসলামের শক্তি উত্তরোত্তর বৃদ্ধি পেতে থাকে। হযরত মুহাম্মদ (স) আরব দেশের বাইরে সিরিয়া, মিসর, পারস্য, আবিসিনিয়া প্রভৃতি দেশে এবং আরব দেশের অভ্যন্তরে বিভিন্ন গোত্রপতির কাছে দূত প্রেরণ করেন। উপরন্তু কুরাইশগণ নিরপেক্ষ হয়ে পড়ায় মহানবি (স) ইসলামের জাতশত্রু খাইবারের ইহুদিদের শাস্তি দেওয়ার সুযোগ পেলেন। এর ফলে একদিকে হযরতের ক্ষমতা বৃদ্ধি, অপরদিকে কুরাইশদের ক্ষমতা হ্রাস পেতে লাগল। এভাবে বিভিন্ন দিক দিয়ে বিচার করলে দেখা যাবে যে, হুদায়বিয়ার সন্ধি মুসলমানদের অনুকূলে থাকায় ইসলাম ধর্ম ও রাষ্ট্র হিসেবে আরবে সুপ্রতিষ্ঠিত হয় এবং বহির্বিশ্বে এর সম্প্রসারণে সহায়তা করে। উপরের আলোচনা থেকে বলা যায়, হুদায়বিয়ার সন্ধি মুসলমানদের জন্য সাময়িক পরাজয় হলেও ইসলাম ও মুসলমানদের বিস্তৃতি ও শক্তি বৃদ্ধির ক্ষেত্রে তাৎপর্যপূর্ণ ভূমিকা রেখেছিল।"
        }
      ]
    },
    {
      "number": "5",
      "uddipok": "নবগঠিত টোগো রাষ্ট্র যাতে সুষ্ঠুভাবে পরিচালিত হয় সেজন্য সেখানে রাষ্ট্রপ্রধান তার শাসনকার্যের স্বচ্ছতা ও নাগরিক সুযোগ-সুবিধা নিশ্চিত করার জন্য রাষ্ট্রের যোগ্য লোকদের নিয়ে একটি উপদেষ্টা পরিষদ গঠন করেন। উক্ত পরিষদ রাষ্ট্রপ্রধানকে স্বল্প ও দীর্ঘমেয়াদি কর্মকাণ্ডে পরামর্শ দিয়ে সহযোগিতা করেন। তাছাড়া বিচার বিভাগকে শাসন বিভাগ থেকে স্বাধীন করা তার শাসনামল ইতিহাসে প্রসিদ্ধ হয়ে আছে।",
      "tag": "BAFSC 24",
      "sub_questions": [
        {
          "label": "ক",
          "question": "ওমর (রা) তার সাম্রাজ্যকে কয়টি প্রদেশে বিভক্ত করেন?",
          "explanation": "ওমর (রা) তার সাম্রাজ্যকে ১৪টি প্রদেশে বিভক্ত করেন।"
        },
        {
          "label": "খ",
          "question": "হযরত ওমর (রা)-এর ইসলাম গ্রহণ কীভাবে ইসলামের প্রসার ঘটাতে সহায়তা করে? ব্যাখ্যা করো।",
          "explanation": "হযরত ওমর (রা) ইসলাম গ্রহণের পর তার তেজস্বিতা ও বীরত্বের কারণে ইসলামের শক্তি অনেক বেড়ে যায়। হযরত ওমর (রা) এর ইসলাম গ্রহণের আগে ইসলামের বিধানসমূহ। গোপনে পালন করতে হতো। তিনি মুসলিম হওয়ার পর তার প্রভাব প্রতিপত্তির কারণে কুরাইশরা মুসলমানদেরকে কাবা শরিফে নামাজ আদায় করতে বাধা দিতে পারেনি। হিজরতের পর তার পরামর্শে রাসুল (স) মদিনা মসজিদে নামাজের আগে আজান দেওয়ার ব্যবস্থা চালু করেন। বদর, উহুদ, খন্দক, হুনায়ুন, খাইবারসহ অনেকগুলো যুদ্ধে প্রত্যক্ষভাবে অংশগ্রহণ করে ওমর (রা) ইসলামের প্রসারে গুরুত্বপূর্ণ ভূমিকা রাখেন। এছাড়াও তিনি তার অর্থ-সম্পদ প্রচুর পরিমাণে ইসলামের সেবায় উৎসর্গ এরেন। এতে ইসলামের শক্তি অনেকগুণ বেড়ে যায় ও ইসলামের উত্তরোত্তর প্রসার ঘটে।"
        },
        {
          "label": "গ",
          "question": "উদ্দীপকে উল্লিখিত উপদেষ্টা পরিষদের সাথে ওমর (রা)-এর যে বিষয়টির মিল 'খুঁজে পাওয়া যায় তার বিবরণ দাও।",
          "explanation": "খুলাফায়ে রাশেদিনের খলিফা হযরত ওমর (রা)-এর রাষ্ট্র পরিচালনার সাথে উদ্দীপকে উল্লেখিত উপদেষ্টা পরিষদের সামঞ্জস্য আছে। খলিফা ওমর (রা) ছিলেন প্রজাদরদি শাসক। খিলাফতের কাজের যেকোনো বিষয়ে তিনি জনগণের মতামতের বিষয়টিতে গুরুত্বের সাথে প্রাধান্য দিতেন। জনগণের ইচ্ছাই শাসনক্ষমতার মূলমন্ত্র-এই নীতির ওপর অটল থেকে আল্লাহ ও রাসুলের বিধান অনুযায়ী ওমর (রা) খিলাফত পরিচালনা করেছেন। উদ্দীপকের শাসনব্যবস্থার ক্ষেত্রেও এমনটি লক্ষণীয়। উদ্দীপকে দেখা যায়, নবগঠিত টোগো রাষ্ট্র যাতে সুষ্ঠুভাবে পরিচালিত হয় সেজন্য সেখানে রাষ্ট্রপ্রধান তার শাসন কার্যের স্বচ্ছতা ও নাগরিক সুযোগ- সুবিধা নিশ্চিত করার জন্য সচেষ্ট হন। এ লক্ষ্যে তিনি রাষ্ট্রের যোগ্য লোকদের নিয়ে একটি উপদেষ্টা পরিষদ গঠন করেন। উক্ত পরিষদ রাষ্ট্রপ্রধানকে স্বল্প ও দীর্ঘমেয়াদি কর্মকান্ডে পরামর্শ দিয়ে সহযোগিতা করেন। উদ্দীপকে গণতান্ত্রিক শাসনব্যবস্থার কথা বলা হয়েছে। এ ব্যবস্থায় রাষ্ট্রপ্রধান তার সিদ্ধান্ত কারও ওপর চাপিয়ে দেবেন না। এজন্য রাষ্ট্রপ্রধান পরামর্শ গ্রহণের লক্ষ্যে রাষ্ট্রের গুরুত্বপূর্ণ ব্যক্তিদের সমন্বয়ে একটি কমিটি গঠন করেন। খলিফা ওমর (রা)-এর ক্ষেত্রেও এমনটি চোখে পড়ে। তিনি ঘোষণা করেন যে, \"পরামর্শ ছাড়া কোনো খিলাফত চলতে পারে না।\" তাই তিনি জনসাধারণের ইচ্ছানুযায়ী শাসনকার্যাদি পরিচালনার জন্য একটি উচ্চ ক্ষমতাসম্পন্ন মন্ত্রণা পরিষদ গঠন করেন। এটাই 'মজলিশ-উস-শুরা' নামে পরিচিত। এই পরিষদ আবার দুভাগে বিভক্ত ছিল, যথা- মজলিশ-উল-আম এবং মজলিশ-উল-খাস। রাসুল (স)-এর সাহাবিগণ, মদিনার বিশিষ্ট নাগরিক এবং বিশিষ্ট বেদুইন প্রধানগণকে নিয়ে মজলিশ-উল-আম গঠিত হতো। মদিনার মসজিদে এর অধিবেশন অনুষ্ঠিত হতো। এজন্য অধিবেশনকালে মসজিদে উপস্থিত যে কোনো মুসলমান মজলিশ-উল-আমের আলোচনায় অংশগ্রহণ করতে পারত। দৈনন্দিন কার্যাদি সম্পাদনের জন্য খলিফা মজলিশ-উল-খাসের পরামর্শ গ্রহণ করতেন। অতি অল্পসংখ্যক বিশিষ্ট মোহাজিরীন নিয়ে মজলিশ-উল-খাস গঠিত ছিল। হযরত আলি, ওসমান, তালহা, যুবায়ের প্রমুখ সদস্যের সমন্বয়ে এটা গঠিত ছিল। কর্মচারী, সৈনিক, শাসনকর্তা, বিচারক প্রভৃতি নিয়োগ ও বদলি ইত্যাদি রাষ্ট্রের খুঁটিনাটি ব্যাপারে খলিফা মজলিশ-উস-শূরার মতামত গ্রহণ করতেন এবং সে মোতাবেক শাসন কার্যাদি পরিচালনা করতেন। খলিফা ওমর (রা) নিজের ইচ্ছানুযায়ী কিছুই করতেন না। সুতরাং দেখা যায়, খলিফা ওমর (রা)-এর রাষ্ট্র পরিচালনার সাথে উদ্দীপকের রাষ্ট্র পরিচালনার সাদৃশ্য আছে।"
        },
        {
          "label": "ঘ",
          "question": "উদ্দীপকে উল্লিখিত বিচারব্যবস্থার চেয়ে ওমর (রা)-এর বিচারব্যবস্থা আরো অধিক ন্যায়ভিত্তিক ছিল- বিশ্লেষণ করো।",
          "explanation": "উদ্দীপকে উল্লেখিত বিচার ব্যবস্থার চেয়ে ওমর (রা)-এর বিচার ব্যবস্থা অধিক ন্যায়ভিত্তিক ছিল। নিরপেক্ষভাবে বিচার কাজ পরিচালনা করার জন্য রাসুল (স.)-এর সময় থেকেই বিচার বিভাগের যাত্রা শুরু হয়। হযরত ওমর (রা)-এর সময় বিচার বিভাগ দৃঢ় ভিত্তির ওপর প্রতিষ্ঠিত হয়। বিচার প্রক্রিয়া, বিচারক নিয়োগ ও রায় প্রদানের ক্ষেত্রে সুষ্ঠু নীতি প্রণয়ন করা হয়। উদ্দীপকে এ বিচারব্যবস্থার কিছুটা প্রতিচ্ছবি পড়লেও ওমর (রা)-এর বিচার ছিল সর্বকালের সেরা ন্যায়ভিত্তিক বিচার ব্যবস্থা।' উদ্দীপকে দেখা যায়, রাষ্ট্রপ্রধান বিচার বিভাগ থেকে স্বাধীন করেন। হযরত ওমর (রা)ও এ কাজ করেছিলেন অধিকতর দৃঢ়তার সাথে। কেন্দ্রে খলিফা নিজেই দায়িত্ব পালন করতেন। বিচারালয় হিসেবে মসজিদকে ব্যবহার করা হতো। বাদী ও বিবাদীকে আইনি পরামর্শ দেওয়ার জন্য খলিফা ওমর (রা) মুফতি বা আইন বিশেষজ্ঞ নিয়োগ দেন। বিচার করার ক্ষেত্রে খলিফার নির্দেশ ছিল- যেসব মুসলমানকে কোনো দিন শাস্তি দেওয়া হয়নি এবং যার সাক্ষ্য মিথ্যা প্রমাণিত হয়নি। কেবল তাদের সাক্ষ্য গৃহীত হবে। ওয়ালি, আমিল, কাজি প্রমুখ উচ্চপদস্থ কর্মচারীদের নিয়োগের সময় তাদের বিষয়- সম্পত্তির তালিকা নেওয়া হতো। উৎকোচ গ্রহণের প্রমাণ মিললে তাদের বরখাস্ত করা হতো এবং সম্পত্তি বাজেয়াপ্ত করা হতো। বিচারের জন্য বিচারপ্রার্থীর কোনো ফি লাগত না। ন্যায়বিচার প্রতিষ্ঠায় তিনি ছিলেন আপসহীন। তার কাছে ধনী-দরিদ্র, মুসলিম-অমুসলিম, আপন-পর সবাই ছিল আইনের চোখে সমান। বিচারে নিজ পুত্র আবু শাহমা মদপান ও ব্যভিচারের অপরাধে দায়ী প্রমাণিত হয়। আইন অনুসারে তিনি নিজ হাতে তাকে দোররা মেরে হত্যা করেন। সামান্য অপরাধে তিনি দিগ্বিজয়ী সেনানায়ক খালিদ বিন ওয়ালিদকে সেনাপতির পদ থেকে অপসারণ করে সামান্য সৈনিক পদে নামিয়ে আনেন। উপরের আলোচনা থেকে বোঝা যায়, উদ্দীপকের বিচার ব্যবস্থার চেয়ে ওমর (রা)-এর বিচার ব্যবস্থা অধিক ন্যায়ভিত্তিক ছিল।"
        }
      ]
    },
    {
      "number": "6",
      "uddipok": "শিমুলিয়া উচ্চ বিদ্যালয়ের ম্যানেজিং কমিটির সদস্য মনিরের সভাপতি পদটির প্রতি খুব আগ্রহ। তাই তিনি তার সমর্থকদের নিয়ে সভাপতির এক সিদ্ধান্তের বিরুদ্ধে কঠোর অবস্থান গ্রহণ করে এবং এ নিয়ে উভয় পক্ষের মধ্যে একপর্যায়ে মারামারিও বেঁধে যায়। মনিরের এক ঘনিষ্ঠ সহযোগীর উদ্যোগে উভয়ের বিরোধ মিমাংসার জন্য বৈঠক বসলে প্রতারণার মাধ্যমে বর্তমান সভাপতিকে অপসারণ করে মনিরকে সভাপতি। হিসেবে ঘোষণা দেওয়া হয়। এতে উপস্থিত সদস্যদের মাঝে কয়েকজন এর বিরোধিতা করে তৃতীয় শক্তি হিসেবে আবির্ভূত হয় এবং এই তৃতীয় শক্তির কার্যকলাপ ছিল চরম ভাবাপন্ন। পরবর্তী সময়ে বিদ্যালয়ের সকল কর্মকান্ডে তারা প্রতিবন্ধকতা সৃষ্টি করে।",
      "tag": "BAFSC 24",
      "sub_questions": [
        {
          "label": "ক",
          "question": "উষ্ট্রের যুদ্ধে কোন মহিয়সী নারী হযরত আলী (রা) এর বিপক্ষে ছিলেন?",
          "explanation": "উস্ট্রের যুদ্ধে মহীয়সী হযরত আয়েশা (রা) হযরত আলি (রা) এর বিপক্ষে ছিল।"
        },
        {
          "label": "খ",
          "question": "হযরত উসমান (রা) কে যুন্নুরাইন বলা হয় কেন?",
          "explanation": "ইসলামের তৃতীয় খলিফা হযরত ওসমান (রা) মহানবি (স)-এর দুই মেয়ে, রুকাইয়া ও উম্মে কুলসুমকে বিয়ে করেছিলেন বলে তাকে যুন্নুরাইন বলা হয়। 'যুন্নুরাইন' শব্দের অর্থ দুই নুর বা জ্যোতিষ্কের অধিকারী। হযরত মুহাম্মদ (স)-এর মেয়েরা ছিলেন নুরের সাথে তুলনীয়। বিবাহ সূত্রে ওসমান (রা) তাদের অধিকার লাভ করেন। এজন্য তাকে দুই নুরের অধিকারী বা যুন্নুরাইন বলা হয়।"
        },
        {
          "label": "গ",
          "question": "উদ্দীপকের সমঝোতা বৈঠকের ফলে সৃষ্ট তৃতীয় শক্তির সাথে ইসলামের কোন সম্প্রদায়ের সাদৃশ্য রয়েছে ? ব্যাখ্যা করো।",
          "explanation": "উদ্দীপকের সমঝোতা বৈঠকের ফলে সৃষ্ট তৃতীয় শক্তির সাথে ইসলামের ইতিহাসে খারেজি দল আবির্ভূত হওয়ার সাদৃশ্য রয়েছে। খারেজি অর্থ দলত্যাগী। হযরত আলি (রা)-এর দল ত্যাগ করে এরা অন্য একটি দলের উদ্ভব ঘটায়। পরবর্তীতে এরাই উমাইয়া খিলাফতে গোলযোগ সৃষ্টি করে এবং শক্তিশালী দল হিসেবে আবির্ভূত হয়। উদ্দীপকের সমঝোতা বৈঠকের ফলে সৃষ্ট তৃতীয় পক্ষটির ক্ষেত্রেও অনুরূপ দৃষ্টান্ত লক্ষণীয়। উদ্দীপকে সমঝোতা বৈঠকে দেখা যায়, ম্যানেজিং কমিটির সভাপতি পদের প্রতি আগ্রহী মনির বর্তমান সভাপতিকে প্রতারণার মাধ্যমে অপসারণ করে নিজেই সভাপতির পদ দখল করে। এতে উপস্থিত সদস্যদের মাঝে কয়েকজন এর বিরোধিতা করে তৃতীয় শক্তি হিসেবে আবির্ভূত হয়। ইসলামের ইতিহাসেও এমন একটি ঘটনা দেখা যায়, যা হযরত আলি (বা)- এর খিলাফতে ঘটেছিল। খলিফা পদের প্রতি আগ্রহী মুয়াবিয়া প্রতারণামূলক দুমাতুল জান্দলের মীমাংসার বৈঠকে হযরত আলি (রা) কে পদচ্যুত করে নিজেকে খলিফা পদে প্রতিষ্ঠিত করে। এতে হযরত আলি (রা)-এর পক্ষের কিছু সমর্থক এই রায় মেনে নিতে না পেরে দলত্যাগ করে। পরবর্তীতে এরা তৃতীয় দল হিসেবে আবির্ভূত হয়, যারা খারেজি নামে পরিচিত ছিল। সুতরাং বলা যায়, উদ্দীপকে বর্ণিত দল সৃষ্টির সাথে খারেজি দলের আবির্ভাবের সামঞ্জস্য রয়েছে।"
        },
        {
          "label": "ঘ",
          "question": "তুমি কি মনে করো উদ্দীপকের দ্বন্দ্বটি হযরত আলী (রা) ও মুয়াবিয়ার দ্বন্দ্বের পূর্ণাঙ্গ রূপ? তোমার উত্তরের সপক্ষে যুক্তি দেখাও।",
          "explanation": "হ্যাঁ, উদ্দীপকের দ্বন্দ্বটিকে আমি হযরত আলি (রা) এবং মুয়াবিয়া (রা)-এর দ্বন্দ্বের পূর্ণাঙ্গ রূপ বলে মনে করি। উদ্দীপকে দেখা যায়, শিমুলিয়া উচ্চ বিদ্যালয়ের ম্যানেজিং কমিটি নিয়ে সৃষ্ট দ্বন্দ্বের মীমাংসার জন্য 'বৈঠক বসলে প্রতারণার মাধ্যমে বর্তমান সভাপতিকে অপসারণ করে মনিরকে সভাপতি হিসেবে ঘোষণা করা হয়। একইভাবে দেখা যায় হযরত আলি (রা)-এর খিলাফতে মুয়াবিয়ার খলিফা পদে অধিষ্ঠিত হওয়ার ঘটনাটি ছিল প্রতারণামূলক দুমাতুল জন্দলের সালিশের মাধ্যম। সিফফিনের যুদ্ধে পরাজয় নিশ্চিত জেনে মুয়াবিয়া রাজনৈতিক কৌশলের আশ্রয় নেয়। মুয়াবিয়ার পক্ষ থেকে ধূর্ত আমর ইবনে আস এবং হযরত আলি (রা)-এর পক্ষ থেকে সরল মনের মুসা-আল আশারি উভয়েই দুমাতুল জন্দল নামক স্থানে উভয় পক্ষের সমর্থকদের নিয়ে বৈঠক ডাকে। ধূর্ত আমর মুসাকে বললেন প্রথমে মুসা হযরত আলি (রা)-এর পদচ্যুতির ঘোষণা করবেন এবং পরে আমর মুয়াবিয়াকে পদচ্যুতির ঘোষণা দিবেন। দেখা গেল সরলমনা মুসা আল আশারি আলি (রা) কে পদচ্যুতির ঘোষণা দিলেন। কিন্তু আমর আলি (রা) কে পদচ্যুতি গ্রহণ করে তার সালে মুয়াবিয়াকে নিযুক্তির ঘোষণা দিলেন। এ ঘোষণায় হযরত আলি (রা)-এর কিছু সমর্থক রায় অমান্য করে বিক্ষুব্ধ হয়ে পড়ে। পরে তারা দলত্যাগী হয় এবং পরবর্তীতে উমাইয়া খিলাফতে বিশৃঙ্খলা সৃষ্টি করে। উপরের আলোচনায় প্রমাণ হয় যে, উদ্দীপকের দ্বন্দ্বটিতে হযরত আলি (রা) এবং মুয়াবিয়া (রা)-এর দ্বন্দ্বের সম্পূর্ণ প্রতিফলন ঘটেছে।"
        }
      ]
    },
    {
      "number": "7",
      "uddipok": "উসমানের প্রতিষ্ঠিত এশিয়া মাইনরের ছোট উসমানীয় শাসনকে সুলতান ২য় মুরাদ এক বিশাল সাম্রাজ্যে পরিণত করেন তার সৌভাগ্য যে বেশ কিছু রণনিপুণ সেনাপতির কর্মক্ষমতা তিনি কাজে লাগাতে সক্ষম হয়েছিলেন। তিনি তার সাম্রাজ্যকে ইউরোপ এশিয়া ও আফ্রিকায় বিস্তৃত করে সর্বত্র সুশাসন প্রতিষ্টা করেছিলেন। তবে তার এই রাজ্য বিজয়ে দেশের যেই স্থিতিশীলতা এবং অর্থের যে প্রয়োজন ছিল, তার ব্যবস্থা পূর্ববর্তী সম্রাট, তার পিতা রেখে গিয়েছিলেন।",
      "tag": "BAFSC 24,All.B 15",
      "sub_questions": [
        {
          "label": "ক",
          "question": "সিন্ধু বিজয়ী নেতার নাম কি?",
          "explanation": "সিন্ধু বিজয়ী নেতার নাম মুহাম্মদ বিন কাসিম।"
        },
        {
          "label": "খ",
          "question": "সিন্ধু বিজয়ের প্রত্যক্ষ কারণটি ব্যাখ্যা করো।",
          "explanation": "আরবদের কিছু বাণিজ্য জাহাজ সিন্দুর জলদস্যু কর্তৃক লুণ্ঠিত হলে হাজ্জাজের দাবি অনুসারে রাজা দাহির কর্তৃক ক্ষতিপূরণ দানে অস্বীকৃতিই ছিল সিন্ধু বিজয়ের প্রত্যক্ষ কারণ। অষ্টম শতকের শুরুতে আরবদের ৮টি বাণিজ্য জাহাজ সিন্ধুর দেবল বন্দরে জলদস্যু কর্তৃক লুণ্ঠিত হলে খলিফা আল-ওয়ালিদের পূর্বাঞ্চলীয় শাসনকর্তা হাজ্জাজ সিন্ধুর রাজা দাহিরের নিকট ক্ষতিপূরণ দাবি করেন। কিন্তু রাজা দাহির এ ক্ষতিপূরণ দিতে অস্বীকার করেন। ফলে সিন্ধু আক্রমণ অবশ্যম্ভাবী হয়ে পড়ে, যা ছিল সিন্ধু বিজয়ের প্রত্যক্ষ কারণ।"
        },
        {
          "label": "গ",
          "question": "উদ্দীপকের সুলতান ২য় মুরাদের পিতার সাথে কোন উমাইয়া খলিফার কাজের সামঞ্জস্য রয়েছে? ব্যাখ্যা করো।",
          "explanation": "উদ্দীপকের সুলতান দ্বিতীয় মুরাদের পিতার সাথে উমাইয়া খলিফা আবদুল মালিকের কাজের সামঞ্জস্য রয়েছে। খলিফা আবদুল মালিক রাজস্ব সংস্কারের মাধ্যমে রাজ্যে বিরাজমান অর্থনৈতিক স্থবিরতা কাটাতে সক্ষম হন। অর্থনৈতিক উন্নতির জন্য তিনি কিছু নীতি গ্রহণ করেন। যেমন- ইসলাম গ্রহণ করলেও মাওয়ালিদের জিজিয়া ও খারাজ দিতে হবে, সেনাবাহিনীতে যোগ দিলেও তাদের গ্রামে স্ব-স্ব পেশায় নিযুক্ত হতে হবে, মুসলমানরা যে জমি ক্রয় করেছে তাদেরকে আগের মতো কর দিতে হবে। এছাড়া কৃষকদের কৃষিঋণ প্রদান করা হয়, তিন বছর পর্যন্ত যার কোনো ট্যাক্স দিতে হয়নি। এভাবে তিনি একটি সুষ্ঠু অর্থনৈতিক ব্যবস্থা গড়ে তোলেন যার সুফল তার পরবর্তী শাসকগণও ভোগ করে। উদ্দীপকেও এসব বিষয়ের প্রতিফলন ঘটেছে। উদ্দীপকে আমরা দেখতে পাই যে, দ্বিতীয় মুরাদ এশিয়া মাইনরে উসমানের প্রতিষ্ঠিত ছোট উসমানীয় রাজ্যকে এক বিশাল সাম্রাজ্যে পরিণত করেন। তবে তার এই রাজ্য বিজয়ের দেশের যে স্থিতিশীলতা এবং অর্থের প্রয়োজন ছিল, তার ব্যবস্থা পূর্ববর্তী সম্রাট তার পিতা করে রেখে যান। অনুরূপভাবে উমাইয়া খলিফা আল ওয়ালিদও তার পিতা আবদুল মালিকের রেখে যাওয়া স্থিতিশীল অর্থনৈতিক অবস্থার, উপর ভিত্তি করে বিশাল এক সাম্রাজ্য প্রতিষ্ঠা করেছিলেন। খলিফা প্রথম ওয়ালিদ দশ বছরের রাজত্বকালে মুসলিম সাম্রাজ্য পশ্চিমে স্পেন পূর্বে ভারতবর্ষ এবং উত্তরে মধ্য এশিয়ার ফারগানা দক্ষিণে ইয়েমেন পর্যন্ত বিস্তৃত করেন। এই বিশাল সাম্রাজ্য প্রতিষ্ঠার জন্য যে পরিমাণ অর্থের প্রয়োজন ছিল তা তার পিতা আবদুল মালিক উমাইয়া সাম্রাজ্যে রেখে গিয়েছিলেন। তাই বলা যায়, উদ্দীপকের সুলতান দ্বিতীয় মুরাদের পিতার মতো উমাইয়া খলিফা আবদুল মালিকও রাজ্য বিজয়ের জন্য প্রয়োজনীয় রাষ্ট্রীয় স্থিতিশীলতা ও অর্থের ব্যবস্থা করে গিয়েছিলেন।"
        },
        {
          "label": "ঘ",
          "question": "তুমি কি মনে করো উদ্দীপকের ২য় মুরাদের সাম্রাজ্য বিস্তারে সেনাপতিদের অবদানের মতোই খলিফা আল ওয়ালিদও সুযোগ্য সেনাপতিদের সহায়তা পেয়েছিলেন? তোমার উত্তরের সপক্ষে ব্যাখ্যা দাও।",
          "explanation": "উক্ত খলিফা অর্থাৎ ওমর বিন আবদুল আজিজের শাসন নীতি ছিল জনকল্যাণমুখী-মন্তব্যটি যথার্থ। খলিফা ওমর বিন আবদুল আজিজ তার আগের ও পরের সব উমাইয়া শাসক থেকে চারিত্রিক গুণাবলি, ধর্মপালন ও শাসনকার্যে একেবারেই ভিন্ন ছিলেন। তিনি ধার্মিক, দয়ালু, সুবিচারক, উদার, সরল ও শান্তিপ্রিয় মানুষ ছিলেন। তিনি ইসলাম ধর্ম প্রচারে বিশেষ মনোযোগী হন এবং প্রজাকল্যাণে জনসাধারণের ওপর থেকে অতিরিক্ত কর রহিত করে একটি জনকল্যাণকামী শাসন ব্যবস্থা চালু করেন। ৭১৫ খ্রিস্টাব্দে ওমর বিন আবদুল আজিজ ক্ষমতায় আরোহণ করে খুলাফায়ে রাশেদিনের নীতি অনুসারে একটি জনকল্যাণমুখী শাসন ব্যবস্থা চালু করেন। তিনি তার পূর্ববর্তী খলিফাদের কলুষিত নীতি ত্যাগ করে দুর্নীতিমুক্ত, ন্যায়নিষ্ঠ, গোত্র ও স্বজনপ্রীতিমুক্ত একটি সর্বজনীন প্রশাসন প্রতিষ্ঠার নীতি গ্রহণ করেন। তিনি মাওয়ালিদের (অনারব মুসলিম) ওপর থেকে জিজিয়া ও খারাজ প্রত্যাহার করেন। এছাড়া ইসলামের প্রসারকল্পে ঘোষণা দেন যে, যে ব্যক্তি ইসলাম গ্রহণ করবে তাকে খারাজ ও জিজিয়া থেকে অব্যাহতি দেওয়া হবে। ফলে ইসলামের ব্যাপক প্রসার ঘটে। ইসলামের সাম্য, মৈত্রী, ভ্রাতৃত্ব-এ নীতিতে উদ্বুদ্ধ হয়ে তিনি মাওয়ালিদের জিজিয়া ও খারাজ থেকে মুক্ত করেন এবং মুসলমানদেরকে যাকাত ও উশর প্রদানের নির্দেশ দেন। খলিফা দ্বিতীয় ওমরের রাজ্য শাসনের মূলমন্ত্র, ছিল মানবতার সেবা ও প্রজাপালন। তিনি প্রাদেশিক গভর্নরদের কল্যাণকামী শাসন ব্যবস্থার রূপরেখা প্রণয়নের নির্দেশ দেন। প্রজাপীড়ন পরিহার করে জনসাধারণের দুঃখ-দুর্দশা লাঘবে তিনি নানা উদ্যোগ গ্রহণ করেন। উমাইয়াদের চরম শত্রু হাশেমি, খারেজি সবার প্রতি তিনি উদার নীতি গ্রহণ করেন। এভাবে ওমর বিন আবদুল আজিজ উদারনৈতিক জনকল্যাণকামী শাসন ব্যবস্থা প্রতিষ্ঠা করেন। উপরের আলোচনা থেকে বলা যায়, ওমর বিন আবদুল আজিজ মুসলমান, অমুসলমান, আরব-অনারব, হিমারীয়, মুদারীয় সবার সমানাধিকারের ভিত্তিকে একটি জনকল্যাণকামী শাসন ব্যবস্থা প্রতিষ্ঠা করেছিলেন।"
        }
      ]
    },
    {
      "number": "8",
      "uddipok": "ভাষার জন্য বাঙ্গালিরা জীবন দিয়েছিল। সেই বিষয়টি মাথায় রেখে বাংলাদেশ সরকার বাংলা ভাষাকে সরকারি অফিস আদালতের দাপ্তরিক ভাষার মর্যাদা দেয়। তাছাড়া উত্ত প্রতিষ্ঠান বাংলা ভাষার নানাবিধ সমস্যা দূর করায় ভাষা উচ্চারণ ও ব্যাকরণ রীতিতে এক নতুন মাত্রা শুরু হয়।",
      "tag": "BAFSC 24",
      "sub_questions": [
        {
          "label": "ক",
          "question": "উমাইয়া বংশের প্রতিষ্ঠাতার নাম কী?",
          "explanation": "উমাইয়া খিলাফতের প্রতিষ্ঠাতার নাম মুয়াবিয়া।"
        },
        {
          "label": "খ",
          "question": "আবদুল মালিককে রাজেন্দ্র বলা হয় কেন?",
          "explanation": "হাউমাইয়া খলিফা আবদুল মালিকের চারজন পুত্র তার মৃত্যু পরবর্তী সময়ে উমাইয়া খলিফা নির্বাচিত হওয়ায় আবদুল মালিক রাজেন্দ্র বা Father of kings নামে পরিচিত ছিলেন। ৬৮৫ খ্রিষ্টাব্দে আবদুল মালিক উমাইয়া সিংহাসনে আরোহণ করেন। ৭০৫ খ্রিষ্টাব্দে তিনি মৃত্যুবরণ করেন। তার মৃত্যুর পর পুত্র ওয়ালিদ (৭০৫-১৫ খ্রি.), সুলায়মান (৭১৫-১৭ খ্রি.), দ্বিতীয় ইয়াজিদ (৭২০-২৪ খ্রি.) এবং হিশাম (৭২৪-৪৩ খ্রি.) উমাইয়া সিংহাসনে আরোহণ করেন। এজন্য আবদুল মালিককে রাজেন্দ্র বা Father of kings বলা হয়।"
        },
        {
          "label": "গ",
          "question": "উদ্দীপকে উল্লিখিত বাংলাভাষার দাপ্তরিক ব্যবহার আবদুল মালিকের কোন কার্যক্রমটির সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকে উল্লেখিত বাংলা ভাষার দাপ্তরিক ব্যবহার আবদুল মালিকের রাষ্ট্রীয় কাজে আরবি ভাষা প্রচলনের সাথে সাদৃশ্যপূর্ণ। খলিফা আবদুল মালিক রাষ্ট্রকে জাতীয়করণ এবং সুষ্ঠু শাসনব্যবস্থা প্রবর্তনের জন্য আগে থেকে চালুকৃত ফারসি, সিরীয় ও গ্রিকসহ প্রচলিত বিভিন্ন ভাষার পরিবর্তে আরবিকে রাষ্ট্র ভাষার মর্যাদা দেন। এর বাস্তবায়ন ও সর্বত্র আরবির প্রচলন সহজসাধ্য ছিল না। কেননা আরবি ছিল বেদুইনদের ভাষা। তারপরও আরবি ভাষায় উৎকর্ষ সাধন, আরবিকে বিশ্বজনীন ভাষায় রূপান্তরের কঠিন কাজটি তিনি দক্ষতার সাথে সম্পন্ন করেন। উদ্দীপকেও এ ঘটনার দৃশ্যপট অঙ্কিত হয়েছে। উদ্দীপকে বলা হয়েছে, বাংলাদেশ সরকার বাংলা ভাষাকে অফিস- আদালতের দাপ্তরিক ভাষার মর্যাদা দেয়। তাছাড়া বাংলা ভাষার উন্নয়নের জন্য একাডেমি প্রতিষ্ঠা করে। অনুরূপভাবে আবদুল মালিকও সালেহ বিন আবদুর রহমান নামে জনৈক পারসিক মুসলমানের পরামর্শে সরকারি কাজে আরবি ভাষা ব্যবহারের নির্দেশ দেন। ফলে সিরিয়া ও ইরাকের প্রদেশসমূহে আরবি ভাষায় সরকারি কার্য ও হিসাবপত্র লিপিবন্ধ রাখার নিয়ম প্রবর্তিত হয়। পরে মিসর ও পারস্যেও আরবি ভাষা সরকারি ভাষার মর্যাদা লাভ করে। এতে সাম্রাজ্যে অনারব অমুসলমানরা কর্মচ্যুত হলে তাদের জায়গায় রাষ্ট্রের বিভিন্ন বিভাগে আরব মুসলমানরা নিয়োগপ্রাপ্ত হন'। এতে আরব মুসলমানদের প্রশাসনিক প্রতিভা বিকাশের পথ সুগম হয়। তাই বলা যায়, উদ্দীপকে উল্লেখিত বাংলা ভাষার দাপ্তরিক ব্যবহারের সাথে আবদুল মালিকের আরবি ভাষার জাতীয়করণের মিল রয়েছে।"
        },
        {
          "label": "ঘ",
          "question": "আরবি ভাষার মর্যাদা বৃদ্ধিতে আবদুল মালিকের অবদান উদ্দীপকের আলোকে মূল্যায়ন করো।",
          "explanation": "আরবি ভাষার মর্যাদা বৃদ্ধিতে আবদুল মালিক অসামান্য অবদান রাখেন। আবদুল মালিকের খিলাফতে আরোহণের আগে ইরাক ও অন্যান্য প্রাচ্য দেশে ফারসি বা পাহলভি ভাষায় সিরিয়া, ট্রান্সজর্ডান ও অন্যান্য, উত্তর পশ্চিমাঞ্চলে গ্রিক ও সিরিয়া এবং মিসর ও উত্তর আফ্রিকার অন্যান্য এলাকাতে কোবতি ভাষায় প্রশাসনিক কার্যক্রম পরিচালিত হতো। খলিফা বিজাতীয় প্রভাব থেকে সাম্রাজ্যকে মুক্ত করা এবং আরবি ভাষার মর্যাদা উর্ধ্বে তুলে ধরার মানসে আরবিকে রাষ্ট্রভাষা হিসেবে প্রতিষ্ঠিত করেন। উদ্দীপকেও এ বিষয়ের প্রতি ইঙ্গিত করা হয়েছে। উদ্দীপকে বাংলা ভাষার মর্যাদা বৃদ্ধির স্বার্থে সরকারি অফিস-আদালতের দাপ্তরিক ভাষার মর্যাদা প্রদানের কথা বলা হয়েছে। অনুরূপভাবে উমাইয়া খলিফা আবদুল মালিকও আরবি ভাষার মর্যাদা বৃদ্ধির ব্যবস্থা গ্রহণ করেছিলেন। \"তিনি রাষ্ট্রে চালুকৃত বিভিন্ন ভাষার পরিবর্তে আরবি ভাষাকে রাষ্ট্রভাষার মর্যাদা দান করেন। ফলে আঞ্চলিক ভাষাসমূহের পরিবর্তে অফিস-আদালতে দলিলপত্রাদি আরবি ভাষায় রক্ষিত হওয়ার নিয়ম চালু হয়। সমগ্র মুসলিম সাম্রাজ্যে একই ধরনের শাসনব্যবস্থা প্রচলিত হয় এবং বিভিন্ন অঞ্চলে বিভিন্ন ভাষা প্রচলিত হওয়ায় শাসনকার্যে যে সমস্যা দেখা দিত তার অবসান ঘটে। বিশুদ্ধ আরব শাসন প্রচলিত হওয়ায় আরবি ভাষার মর্যাদা বৃদ্ধি পায়। এ ব্যবস্থায় অনারব মুসলমানরা চাকরিচ্যুত হন এবং তাদের জায়গায় আরব মুসলমানরা নিযুক্ত হন।উপরের আলোচনার প্রেক্ষিতে বলা যায়, খলিফা আবদুল মালিক আরবি ভাষার মর্যাদা বৃদ্ধির জন্য রাষ্ট্রের সকল পর্যায়ে আরবি ভাষা প্রচলনের মাধ্যমে অসামান্য অবদান রাখেন।"
        }
      ]
    },
    {
      "number": "9",
      "uddipok": "কারাকাসের স্বৈরাচারী সরকারের কার্যক্রমে যখন সাধারণ মানুষ অতিষ্ঠ তখন হামাস বংশের হাফিস নামের বিপ্লবী এক নেতার আবির্ভাব ঘটে। তিনি সরকার উৎখাতের কর্মসূচির ডাক দেন। কর্মসূচিকে বেগবান ও সফল করার জন্য নানামুখী প্রলোভন ও প্রতিশ্রুতির বিনিময়ে বিভিন্ন ভুক্তভোগী শ্রেণি ও সম্প্রদায়ের সমর্থন পেয়ে উক্ত সরকারের পতন ঘটাতে সক্ষম হন।",
      "tag": "BAFSC 24",
      "sub_questions": [
        {
          "label": "ক",
          "question": "ক্রুসেড শব্দের অর্থ কী?",
          "explanation": "ক্রুসেড শব্দের অর্থ ধর্মযুদ্ধ।"
        },
        {
          "label": "খ",
          "question": "আবু মুসলিম খোরাসানির পরিচয় দাও।",
          "explanation": "আব্বাসি আন্দোলনকে বিপ্লবে পরিণত করার সেরা কারিগর ছিলেন আবু মুসলিম নামে আরব বংশোদ্ভূত এক পারসিক মাওয়ালি। আবু মুসলিমের বলিষ্ঠ নেতৃত্বের কারণে খোরাসান উমাইয়াবিরোধী আন্দোলনের কেন্দ্রস্থলে পরিণত হয়। ৭৪৭ খ্রিস্টাব্দে আবু মুসলিম খোরাসানে আব্বাসিদের কালো পতাকা উত্তোলন করেন। তার কাছে খোরাসানের উমাইয়া শাসনকর্তা নসর বিন সাইয়ার পরাজিত হয়। আবু মুসলিমের সেনাপতি কাহতাবা উমাইয়া শাসনকর্তা ইয়াজিদকে পরাজিত করে ইরাকের রাজধানী কুফা দখল করেন। সেখানে ৭৪৯ খ্রিষ্টাব্দের নভেম্বর মাসে আব্বাসি আন্দোলনের নেতা মুহাম্মদের পুত্র আবুল আব্বাসকে প্রথম আব্বাসকে খলিফা ঘোষণা করা হয়। আবু মুসলিমের এই অতুলনীয় সাংগঠনিক দক্ষতার জন্যই আব্বাসিদের সিংহাসন লাভ সম্ভব হয়েছিল।"
        },
        {
          "label": "গ",
          "question": "উদ্দীপকে উল্লিখিত বিপ্লবী নেতা হাফিসের সাথে আব্বাসি কোন খলিফার মিল রয়েছে ব্যাখ্যা করো।",
          "explanation": "উদ্দীপকে উল্লেখিত বিপ্লবী নেতা সেলিমের সাথে আব্বাসি খলিফা আবুল আব্বাস আস-সাফফাহর মিল রয়েছে। উদ্দীপকে দেখা যায়, 'মালাগার স্বৈরাচারী সরকারের অন্যায়, অরাজকতা থেকে জনগণকে রক্ষা করতে আফেন্দি বংশের সেলিম নামের এক বিখ্যাত নেতা ভূমিকা পালন করেন। তিনি জনগণকে নানামুখী প্রলোভন দেখিয়ে ও প্রতিশ্রুতি দিয়ে জনসমর্থন আদায় করেন এবং সরকার উৎখাতে আন্দোলনের ডাক দেন। তার আহ্বানে জনগণ সাড়া দেয় এবং তারা সরকারের পতন ঘটাতে সক্ষম হয়। একই পরিস্থিতি দেখা যায় আব্বাসি আন্দোলনের মাধ্যমে উমাইয়াদের পতনের ক্ষেত্রে। উমাইয়া বংশীয় শেষ পর্যায়ের দুর্বল শাসকদের অন্যায়-অপকর্ম যখন মারাত্মক রূপ নিয়েছিল, তখন আব্বাসিরা তাদের উৎখাতে তৎপর হয়ে ওঠে। আব্বাসিরা কুরাইশ বংশের হাশেমি শাখা থেকে উদ্ভূত। রাসুল (স) ও ছিলেন এই শাখার সদস্য। এই সূত্রে আব্বাসিরা মুহাম্মদ (স)-এর নিকটতম এবং খিলাফতের ন্যায্য দাবিদার বলে প্রচারণা চালানো হয়। আব্বাসি বংশের সদস্য মুহাম্মদ বিন আলী আব্বাসি এই প্রচারণা শুরু করেন। তার পুত্র আবুল আব্বাস ৭৫০ খ্রিস্টাব্দে সংঘটিত জাবের যুদ্ধে উমাইয়া বংশের শেষ খলিফা দ্বিতীয় মারওয়ানকে পরাজিত করে আব্বাসি বংশের শাসন প্রতিষ্ঠা করেন। আবুল আব্বাস নানা প্রলোভন ও মিথ্যা প্রতিশ্রুতি দিয়ে শিয়া, খারেজি, মাওয়ালি (অনারব নবমুসলিম) প্রভৃতি সম্প্রদায়কে উমাইয়াদের বিরুদ্ধে উত্তেজিত করেছিলেন। এ সম্প্রদায়গুলো উমাইয়াদের পতনে আব্বাসিদের সর্বতোভাবে সহায়তা করেছিল। সুতরাং দেখা যাচ্ছে, উদ্দীপকে বর্ণিত সেলিমের গৃহীত কর্মকান্ডে আব্বাসি বংশের প্রতিষ্ঠাতা আবুল আব্বাস আস-সাফফাহর কাজের প্রতিফলন ঘটেছে।"
        },
        {
          "label": "ঘ",
          "question": "উদ্দীপকের প্রলোভন ও প্রতিশ্রুতিই আব্বাসি আন্দোলনকে সফল করেছিল- মূল্যায়ন করো।",
          "explanation": "প্রলোভন ও প্রতিশ্রুতিই ছিল উমাইয়া বংশের অবসান ঘটিয়ে আব্বাসি বংশ প্রতিষ্ঠায় আবুল আব্বাস আস-সাফফাহর সফলতা অর্জনের মূল কারণ। উমাইয়া সাম্রাজ্যের বিশৃঙ্খলার সুযোগে মুহাম্মদ বিন আলীর নেতৃত্বে তার অপর তিন ভাই ও অন্যান্যরা আব্বাসি আন্দোলনের সূচনা করেন। মুহাম্মদ বিন আলী রাসুল (স)-এর জামাতা ও ইসলামের চতুর্থ খলিফা আলি (রা)- এর অনুসারী শিয়াদের সমর্থন লাভের জন্য একটি কাল্পনিক মতবাদ প্রচার করেন। এ মতবাদ অনুসারে কারবালায় খলিফা আলির পুত্র হুসাইনের মৃত্যুর পর 'ইমামত' হুসাইনের বৈমাত্রেয় ভাই মুহাম্মদ আল হানাফিয়া লাভ করেন। মুহাম্মদ আল হানাফিয়ার মৃত্যুর পর তার পুত্র হাশিম ইমামতের অধিকারী হন। এই হাশিম মৃত্যুর আগে ইমামতের দায়িত্ব আব্বাসি আন্দোলনের সূচনাকারী মুহাম্মদ বিন আলীকে দেন বলে প্রচারণা চালানো হয়। এরফলে শিয়ারা দলে দলে আব্বাসি আন্দোলনে যোগ দেয় এবং ৭৪৯ খ্রিস্টাব্দের নভেম্বর মাসে এই আন্দোলনের নেতা আবুল আব্বাসকে কুফা মসজিদে খলিফা ঘোষণায় প্রধান ভূমিকা রাখে। উদ্দীপকের সেলিম যেমন তার কর্মসূচিকে বেগবান ও সফল করার জন্য জনগণকে নানা ধরনের প্রলোভন ও প্রতিশ্রুতি প্রদানের পন্থা অবলম্বন করেছিল, তেমনি উমাইয়াবিরোধী আন্দোলনকে সফল করে তুলতে আবুল আব্বাসও অনুসারীদের প্রলোভন দেখান ও মিথ্যা প্রতিশ্রুতি দেন। ফলে মানুষ তার পক্ষ নিয়ে উমাইয়াদের বিরুদ্ধে বিদ্রোহে যোগ দেয়। সফল বিদ্রোহের মাধ্যমে ৭৫০ খ্রিস্টাব্দে উমাইয়া বংশের পতনের মধ্য দিয়ে আব্বাসি বংশের শাসন প্রতিষ্ঠা লাভ করে। উপরের আলোচনা থেকে প্রমাণিত হয়, প্রলোভন ও প্রতিশ্রুতিই আব্বাসি আন্দোলনকে সফল করে তুলেছিল।"
        }
      ]
    },
    {
      "number": "10",
      "uddipok": "আরিয়ান গ্রুপের মালিক তমিজ সাহেব তার ব্যবসায়িক সাফল্যের জন্য বন্ধু আব্দুল আলিমের পরামর্শ ও সার্বিক সহযোগিতা গ্রহণ করেন। এর কৃতজ্ঞতা স্বরূপ তিনি আব্দুল আলিমকে কোম্পানির প্রধান নির্বাহী পদে আসীন করে, তার আত্মীয়স্বজনদেরও বিভিন্ন পদে নিয়োগ দেন। ফলে কোম্পানিতে আলিম পরিবারের যে প্রভাব বলয় সৃষ্টি হয় তাতে কোম্পানির কর্মকর্তা-কর্মচারীরাও উপকারভোগী তমিজ সাহেবের চেয়ে আলিম সাহেবের দিকে বেশি ঝুঁকে পড়ে। এতে ঈর্ষান্বিত ও শংকিত তমিজ সাহেব তার বন্ধু আলিম সাহেবকে স্বীয় পদ থেকে বরখাস্ত এবং তার পরিবারের সকলকে শুধু উৎখাতই নয়, তাদের সহায় সম্পদও কেড়ে নেন।",
      "tag": "BAFSC 24",
      "sub_questions": [
        {
          "label": "ক",
          "question": "খায়জুরান কে ছিলেন?",
          "explanation": "খায়জুরান ছিলেন আব্বাসি খলিফা আল হাদী এবং হারুন-অর- রশীদের মাতা।"
        },
        {
          "label": "খ",
          "question": "খলিফা হারুন-অর-রশীদকে রূপকথার নায়ক বলা হয় কেন?",
          "explanation": "আরব্যোপন্যাসের সহস্র রজনীর (আলিফ লায়লা) নায়ক হওয়ার কারণে খলিফা হারুন-অর-রশীদকে রূপকথার নায়ক বলা হয়। আরব্যোপন্যাস এক হাজার এক রাত্রি (আলিফ লায়লা ওয়া লায়লা) নামক একটি প্রাচীন পুস্তক তার সময়ে লিখিত হয়। এ উপন্যাসে হারুনের নৈশ ভ্রমণের বিভিন্ন কাহিনি লিপিবদ্ধ আছে। খলিফা হারুন-অর-রশীদের শাসনামলে বাগদাদ নগরী সমৃদ্ধি ও প্রাচুর্যে এতই খ্যাতি অর্জন করেছিল যে তাকে ঘিরে বিখ্যাত আরব্যোপন্যাস রচিত হয়েছিল এবং তার নায়ক ছিলেন হারুন-অর-রশীদ।"
        },
        {
          "label": "গ",
          "question": "আরিয়ান গ্রুপে আলিম সাহেবের উত্থান এবং খলিফা হারুন-অর-রশীদের খিলাফতে বার্মাকিদের উত্থান সামঞ্জস্যপূর্ণ- ব্যাখ্যা করো।",
          "explanation": "আরিয়ান গ্রুপে আলিম সাহেবের উত্থান এবং খলিফা হারুন-অর- -রশীদের সময় বার্মাকিদের উত্থান সামঞ্জস্যপূর্ণ- বক্তব্যটি যথার্থ। পারস্যের খোরাসানের অধিবাসী বার্মাকিরা বলখের বৌদ্ধ মন্দিরের পুরোহিত ছিল। পরবর্তীতে খলিফা আল ওয়ালিদের সময় তারা বন্দি হয় এবং ইসলাম গ্রহণের মাধ্যমে মুক্তি লাভ করে। কালক্রমে এরা আব্বাসি আন্দোলন থেকে শুরু করে এই বংশের প্রতিষ্ঠা, বিদ্রোহ দমন ও প্রশাসন পরিচালনায় বিশেষ অবদান রেখে খ্যাতি অর্জন করে। ক্রমেই এ পরিবারের প্রভাব প্রতিপত্তি-বৃদ্ধি পেয়ে এ বংশ হারুন-অর-রশীদের শাসনকালে স্বর্ণযুগে উপনীত হয়। উদ্দীপকেও এর প্রতিফলন লক্ষ করা যায়। উদ্দীপকে নির্দেশিত তমিজ সাহেবের ব্যবসায়িক সাফল্যে বন্ধু হালিমের গুরুত্বপূর্ণ অবদান থাকে। অনুরূপভাবে খলিফা হারুন-অর-রশীদের শাসনামলে বার্মাকিদের উত্থান এবং ভূমিকা ছিল অগ্রগণ্য। উমাইয়া শাসনামলে সেনাপতি কুতাইবা ইবন মুসলিম কর্তৃক মধ্য এশিয়া জয়ের পর বন্দি বার্মাকিগণ ইসলাম গ্রহণ করে। এই বংশ খলিফা হারুন অর- রশীদের শাসনামলে অনন্য উচ্চতায় আসীন হয়। বার্মাকি উজিরগণ পরমনিষ্ঠা, অবিচল আনুগত্য ও আত্মত্যাগ এবং অসামান্য কর্মনৈপুণ্যের মাধ্যমে আব্বাসিদের শক্ত ভিত্তির ওপর প্রতিষ্ঠা করেন। প্রজাদের উন্নতিকল্পে ইয়াহহিয়া বার্মাক খলিফা হারুনের সময় বিশেষ ভূমিকা পালন করেন। এ সময় বার্মাকিরা আব্বাসি সাম্রাজ্যে ব্যাপক প্রভাব বিস্তার করেন। তাই বলা যায়, উদ্দীপকে বর্ণিত ব্যক্তির উত্থানের সাথে হারুন- অর-রশীদের সময় বার্মাকিদের উত্থানের সাদৃশ্য বিদ্যমান।"
        },
        {
          "label": "ঘ",
          "question": "উদ্দীপকে আলিম পরিবারের পতনের কারণটি বার্মাকি পরিবারের পতনের একমাত্র কারণ নয়- উক্তিটি বিশ্লেষণ করো।",
          "explanation": "উদ্দীপকে আলিম পরিবারের পতনের কারণটি বার্মাকি পরিবারের পতনের একমাত্র কারণ নয়- উক্তিটি যথার্থ। হারুন-অর-রশীদের শাসনামলে বার্মাকি বংশ গৌরব ও ঐশ্বর্যের চূড়ায় আরোহণ করে। তাদের প্রভাব বৃদ্ধি, জাফর বার্মাক কর্তৃক হারুনের বোন আব্বাসাকে গোপনে বিবাহ ইত্যাদি কারণে ভবিষ্যৎ প্রতিদ্বন্দ্বী ভেবে হারুন-অর-রশীদ ৮০৯ খ্রিষ্টাব্দে এ বংশের পতন ঘটান। যা উদ্দীপকের সাথে বৈসাদৃশ্যপূর্ণ। উদ্দীপকে বর্ণিত আছে, ঈর্ষান্বিত ও শঙ্কিত হয়ে তমিজ সাহেব তার বন্ধু আলিম সাহেবকে সপরিবারে উৎখাত করেন। পক্ষান্তরে, আব্বাসীয় শাসনামলে দীর্ঘ সতের বৎসর পরমনিষ্ঠা, অবিচল আনুগত্য ও আত্মত্যাগ এবং অসামান্য কর্মনৈপুণ্য প্রভৃতির মাধ্যমে বার্মাকি উজিরগণ আব্বাসিদের শস্ত্র ভিত্তির ওপর প্রতিষ্ঠা করে। কিন্তু ফজল বিন রাবীর ব্যক্তিগত শত্রুতা ও উচ্চাভিলাষ, বার্মাকিদের অপরিসীম প্রভাব ও ঐশ্বর্য, উজির জাফরের প্রাসাদ ষড়যন্ত্র, জাফর বার্মাকি কর্তৃক হারুনের বোন আব্বাসাকে গোপনে বিবাহ এবং নানা সন্দেহ ও লোকজনের নানারকম কথার প্রভাবে খলিফা হারুন- অর-রশীদ বার্মাকিদের প্রতি খুবই ক্ষুব্ধ হন। খলিফা হঠাৎ একরাতে মসরুর নামক তার এক নৈশ অনুচর দ্বারা জাফরের শিরশ্ছেদ করালেন। বৃদ্ধ ইয়াহহিয়া, ফজল, মুসা ও মুহাম্মদকে রাক্কায় কারারুদ্ধ করে তাদের সমুদয় সম্পত্তি বাজেয়াপ্ত করা হয় এবং ৮০৬ খ্রিস্টাব্দে ইয়াহহিয়া এবং ৮০৯ খ্রিস্টাব্দে ফজল কারাগারে মৃত্যুবরণ করেন। এরই সাথে বামাকিদের পতন ঘটে। পরিশেষে বলা যায়, শুধু উদ্দীপকে উল্লিখিত ঈর্ষাই নয় বরং বার্মাকিদের উচ্চাভিলাষ, ব্যক্তিগত শত্রুতা, শিয়া মতাদর্শী, আব্বাসাকে গোপনে বিবাহ ইত্যাদি কারণে বার্মাকি বংশের পতন ঘটে।"
        }
      ]
    },
    {
      "number": "11",
      "uddipok": "সূর্যতরুণ ক্লাবটি শান্তাহার, লালমহন ও কচুয়া এলাকার মিলনস্থলে অবস্থিত হওয়ায় উক্ত ক্লাবের উপর প্রাধান্য বিস্তারকে নিয়ে এলাকাবাসীদের মধ্যে দীর্ঘমেয়াদি সংঘর্ষের সৃষ্টি হয়। শুধু প্রাধান্য বিস্তারই নয়, রাজনৈতিক ও সামাজিক বিদ্বেষও এই দ্বন্দ্বকে তরান্বিত করেছিল।",
      "tag": "BAFSC 24",
      "sub_questions": [
        {
          "label": "ক",
          "question": "ক্রুসেডের মেয়াদকাল কত?",
          "explanation": "ব্রুসেডের মেয়াদকাল হলো ১০৯৫-১২৫১ সাল।"
        },
        {
          "label": "খ",
          "question": "মামুনের শাসনামলকে ইসলামের অগাস্টান যুগ বলা হয় কেন? ব্যাখ্যা করো।",
          "explanation": "মামুনের সময় রোমান সম্রাট অগাস্টানের শাসনামলের মতো বাগদাদ শিক্ষা, সংস্কৃতির পাদপীঠে পরিণত হয়েছিল বলে তার শাসনামলকে ইসলামের অগাস্টান যুগ বলা হয়। মামুনের শাসনকাল ছিল আব্বাসি তথা আরবদের জন্য অলংকারস্বরূপ। সৈয়দ আমির আলী বলেন, \"তার বিশ বছরব্যাপী শাসনকাল চিন্তাধারার প্রত্যেক ক্ষেত্রে মুসলমানদের বুদ্ধিবৃত্তি পরিবর্ধিত স্থায়ী স্মৃতিচিহ্ন রেখে গিয়েছে।\" তার শাসনকালে সাম্রাজ্যের সর্বত্র সুখ, শান্তি ও শৃঙ্খলা বিরাজ করত। আমির আলী বলেন, \"মামুনের খিলাফত সারাসানীয় ইতিহাসে সর্বাপেক্ষা গৌরবময় অধ্যায়। যথার্থভাবেই এটিকে ইসলামের অগাস্টান যুগ বলা হয়েছে।\""
        },
        {
          "label": "গ",
          "question": "উদ্দীপকে উল্লিখিত দীর্ঘমেয়াদি সংঘর্ষ ইতিহাসের যে বিষয়টির প্রতিচ্ছবি তার স্বরূপ ব্যাখ্যা করো।",
          "explanation": "উদ্দীপকে উল্লেখিত দীর্ঘমেয়াদি সংঘর্ষ ইতিহাসের ক্রুসেড বা ধর্ম যুদ্ধের প্রতিচ্ছবি। ক্রুসেডের শাব্দিক অর্থ ধর্মযুদ্ধ। একাদশ থেকে ত্রয়োদশ শতাব্দী পর্যন্ত প্রায় তিনশত বছর ধরে ঈর্ষাপরায়ণ বিক্ষুদ্ধ খ্রিস্টানরা মুসলমানদের বিরুদ্ধে যুদ্ধ পরিচালনা করে। এ যুদ্ধই ইতিহাসে ক্রুসেড-নামে পরিচিত। উদ্দীপকে এ যুদ্ধের প্রতি ইঙ্গিত করা হয়েছে। উদ্দীপকে দেখা যায়, সূর্যতরুণ ক্লাবটি শান্তাহার লালমোহন ও কচুয়া এলাকার মিলনস্থলে অবস্থিত। উত্ত ক্লাবের উপর প্রাধান্য বিস্তারকে নিয়ে এলাকাবাসীর মধ্যে দীর্ঘমেয়াদি সংঘর্ষের সৃষ্টি হয়। ক্রুসেডের ক্ষেত্রেও এমনটি লক্ষ করা যায়। হযরত ওমরের শাসনামলে জেরুজালেম মুসলমানদের অধিকারে আসে। নবি মুসা ও দাউদের কর্মস্থল ঈসা (আ)- এর জন্মভূমি, মহানবি (স)-এর মিরাজের স্মৃতি বিজড়িত শহরটি হলো জেরুজালেম। এটি ইহুদি, খ্রিস্টান ও মুসলমানদের কাছে সমান সম্মানের স্থান। মুসলিম শাসনামলে ইহুদি ও খ্রিস্টানরা জেরুজালেমে পূর্ণ স্বাধীনতা ও অধিকার ভোগ করেন। তা সত্ত্বেও তারা কখনোই এটিকে সহজ ভাবে গ্রহণ করেনি। বরং এ স্থানকে সকলেই নিজস্ব পবিত্র ভূমি মনে করে। ফলে এ পবিত্র ভূমিকে কেন্দ্র করে মুসলিম ও খ্রিস্টানদের মধ্যে ক্রুসেড সংঘটিত হয়। সুতরাং দেখা যায়, উদ্দীপকে উল্লেখিত দীর্ঘমেয়াদি সংঘর্ষ ক্রুসেডেরই প্রতিচ্ছবি।"
        },
        {
          "label": "ঘ",
          "question": "শুধু প্রাধান্য বিস্তারই নয়, রাজনৈতিক ও সামাজিক বিদ্বেষও এই দ্বন্দ্বকে তরান্বিত করেছিল- উক্তিটি মূল্যায়ন করো।",
          "explanation": "\"শুধু প্রাধান্য বিস্তারই নয়, রাজনৈতিক ও সামাজিক বিদ্বেষ ও এই দ্বন্দ্বকে তরান্বিত করেছিল\"- উক্তিটি সঠিক। কুসেড শব্দের অর্থ ধর্মযুদ্ধ হলেও শুধু ধর্মকে কেন্দ্র করেই এ যুদ্ধ পরিচালিত হয়নি। যুদ্ধে অংশগ্রহণ করা ক্রুসেডররা কোনো ধর্ম প্রতিষ্ঠা, প্রাধান্য বিস্তার, ধর্ম প্রচার কিংবা ধর্ম রক্ষাকে উদ্দেশ্যে করে যুদ্ধে অবতীর্ণ হয়নি। এর পেছনে ভৌগোলিক ও ধর্মীয় পরিচয়ে চিহ্নিত দুটি জনগোষ্ঠীর মধ্যে একের বিরুদ্ধে অন্যের সীমাহীন ঘৃণা বিদ্বেষ নিহিত ছিল। ক্রুসেড যুদ্ধের প্রাক্কালে ভৌগোলিকভাবে ইউরোপের তিন দিকে ছিল মুসলিম শক্তি। স্পেনে উমাইয়া, উত্তর আফ্রিকায় ফাতেমীয় এবং আরব ভূ- খণ্ডে শক্তিশালী আব্বাসি শাসন। এ পরিস্থিতিতে সেলজুকরা ক্ষমতায় এসে খ্রিস্টানদের বিরুদ্ধে অগ্রসর হলে ইউরোপীয় খ্রিস্টানরা নিজেদের নিরাপত্তা ও অস্তিত্ব নিয়ে খুবই উদ্বিগ্ন হয়ে পড়ে। বেনজামিন জেড কেদার বলেন, \"নিজেদের অস্তিত্বের প্রশ্নে খ্রিষ্টানরা মুসলমানদের বিরুদ্ধে ঐক্যবদ্ধ আন্দোলনের ডাক দেয়।\" সামন্ততন্ত্র ও ক্রুসেড বা ধর্মযুদ্ধকে উৎসাহিত করেছিল। সামন্ততন্ত্রের প্রভাবে মধ্যযুগের ইউরোপের সামাজিক, অর্থনৈতিক ও রাজনৈতিক জীবনে এক ধরনের অরাজকতা নেমে এসেছিল। এ সময় সামন্ত প্রভুরা একে অন্যের সাথে সংঘর্ষে লিপ্ত ছিল। তারা নিজেদের প্রভাব ও শক্তিবৃদ্ধির জন্য ক্রুসেডকে উৎসাহিত করেছিল। উপরের আলোচনা থেকে বোঝা যায়, শুধু প্রাধান্য বিস্তারই নয়, রাজনৈতিক ও সামাজিক বিদ্বেষও এই দ্বন্দ্বকে তরান্বিত করেছিল।"
        }
      ]
    }
  ]
}