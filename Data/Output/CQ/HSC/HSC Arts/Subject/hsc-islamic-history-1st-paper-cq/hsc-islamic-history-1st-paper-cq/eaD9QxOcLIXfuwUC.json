{
  "title": "দিনাজপুর, কুমিল্লা, চট্টগ্রাম, যশোর, বরিশাল ২০২৩",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "রসুলপুর স্কুলে প্রতিবছর সাহিত্য মেলা অনুষ্ঠিত হয়। এ। মেলায় ছাত্র-ছাত্রীরা তাদের স্বরচিত কবিতা, গল্প, ছড়া, প্রবন্ধ পাঠ করে।। বিচারকমণ্ডলী কর্তৃক নির্বাচিত লেখকগণকে পুরস্কার দেওয়া হয় এবং তাদের লেখনীসমূহ সুন্দর হস্তাক্ষরে দেয়াল পত্রিকায় লিপিবদ্ধ করা হয়।। অতঃপর উক্ত দেয়াল পত্রিকা স্কুলের লাইব্রেরিতে প্রদর্শনের জন্য রাখা। হয়। ফলে ছাত্র-ছাত্রীরা সাহিত্য ও সংস্কৃতি চর্চায় উৎসাহিত হয়। এতে। অনেক কবি-সাহিত্যিকের উদ্ভব ও বিকাশ ঘটে।",
      "tag": "DIN.B CB, CTG.B, JB, BB 23",
      "sub_questions": [
        {
          "label": "ক",
          "question": "প্রাচীন আরবে গোত্রপ্রধানদের কী বলা হতো?",
          "explanation": "প্রাচীন আরবে গোত্রপ্রধানদের শেখ বলা হতো।"
        },
        {
          "label": "খ",
          "question": "'আইয়ামে জাহেলিয়া' বলতে কী বোঝ? ব্যাখ্যা করো।",
          "explanation": "'আইয়ামে জাহেলিয়া' বলতে প্রাক-ইসলামি আরবের অরাজক ও বিশৃঙ্খল সময়কে বোঝায়। 'আইয়ামে জাহেলিয়া' আরবি শব্দ। 'আইয়াম' অর্থ যুগ এবং 'জাহেলিয়া' অর্থ তমসা, অজ্ঞতা, বর্বরতা বা কুসংস্কার। মহানবি (স)-এর নবুয়ত লাভের আগের প্রায় একশ বছর সময়কে (৫১০-৬১০ খ্রি.) আইয়ামে জাহেলিয়া বলা হয়। এ সময় আরবের মানুষের মধ্যে কোনো প্রকার নৈতিকতা, সততা, দায়িত্বজ্ঞান ও শালীনতা ছিল না। অন্যায়-অনাচারে সমাজ নিমজ্জিত ছিল। এজন্য ওই সময়কে আইয়ামে জাহেলিয়া বা অন্ধকারের যুগ বলা হয়।"
        },
        {
          "label": "গ",
          "question": "উদ্দীপকের সাহিত্য মেলার সাথে প্রাচীন আরবের কোন মেলার সাদৃশ্য রয়েছে? ব্যাখ্যা করো।",
          "explanation": "উদ্দীপকের সাহিত্য মেলার সাথে প্রাক-ইসলামি আরবের উকাজ মেলার সাদৃশ্য রয়েছে। প্রাক-ইসলামি আরব সংস্কৃতির গুরুত্বপূর্ণ একটি অংশ ছিল হজের মৌসুমে মক্কার উপকণ্ঠে উকাজ মেলার আয়োজন। এ মেলায় আরবদের বিখ্যাত সব কবিদের কবিতা আবৃত্তির ব্যবস্থা করা হতো। বিচারকমণ্ডলীদের দ্বারা নির্বাচিত সাতটি কবিতা শ্রেষ্ঠ হিসেবে নির্বাচিত হতো। উদ্দীপকেও এ দিকটির প্রতিফলন লক্ষ করা যায়। উদ্দীপকে বলা হয়েছে, রসুলপুর স্কুলে প্রতিবছর সাহিত্য মেলা অনুষ্ঠিত হয়। এ মেলায় ছাত্র-ছাত্রীরা তাদের স্বরচিত কবিতা, গল্প, ছড়া, প্রবন্ধ পাঠ করে। বিচারকমণ্ডলী কর্তৃক নির্বাচিত লেখকগণকে পুরস্কৃত করা হয় এবং নির্বাচিত লেখাগুলো দেয়াল পত্রিকায় লিপিবদ্ধ করে স্কুলে প্রদর্শনীর ব্যবস্থা করা হয়। অনুরূপভাবে প্রাক-ইসলামি আরবেও প্রতিবছর হজের মৌসুমে মক্কার উপকণ্ঠে অবস্থিত উকাজ মেলার আয়োজন করা হতো। এ মেলার সবচেয়ে গুরুত্বপূর্ণ বিষয় ছিল কাব্য প্রতিযোগিতা। আরবের কবিরা এ প্রতিযোগিতায় অংশগ্রহণ করে স্বরচিত কবিতা আবৃত্তি করতেন। বিচারকদের রায়ে শ্রেষ্ঠ কবিকে পুরস্কার দেওয়া হতো। এ প্রতিযোগিতায় সেরা সাতটি কবিতা সোনালি হরফে লিখে কাবাঘরের দেয়ালে ঝুলিয়ে রাখা হতো। এরূপ সাতটি কবিতাকে 'সাবায়ে মুয়াল্লাকাত' বলা হতো। এগুলো প্রাচীন আরবি সাহিত্যের অমূল্য সম্পদ হিসেবে বিবেচিত। সুতরাং বলা যায়, রসুলপুর স্কুলের প্রতিযোগিতার সাথে প্রাক-ইসলামি আরবের উকাজ মেলায় কবিতা প্রতিযোগিতার সাদৃশ্য লক্ষ করা যায়।"
        },
        {
          "label": "ঘ",
          "question": "উদ্দীপকের আলোকে সাহিত্য চর্চায় উক্ত মেলার অবদান নিরূপণ করো।",
          "explanation": "প্রাক-ইসলামি আরবদের সাংস্কৃতিক, বুদ্ধিবৃত্তিক ও সাহিত্য চর্চায় উকাজ মেলার অবদান অপরিসীম। প্রাক-ইসলামি আরব অধিবাসীদের জীবনের বিভিন্ন দিক সমুজ্জ্বল না হলেও সাংস্কৃতিক ক্ষেত্রে তাদের গৌরবময় ঐতিহ্য রয়েছে। এ ঐতিহ্যের একটি বিশেষ দিক হলো উকাজ সাহিত্য মেলা। এ মেলাকে কেন্দ্র করে নানা সাংস্কৃতিক আয়োজন-সম্মাননার ব্যবস্থা করা হতো। উদ্দীপকেও এ বিষয়টি লক্ষ করা যায়। উদ্দীপকে বলা হয়েছে, রসুলপুর স্কুল কর্তৃক আয়োজিত সাহিত্য প্রতিযোগিতায় নির্বাচিত লেখনীসমূহ সুন্দর হস্তাক্ষরে দেয়াল পত্রিকায় লিপিবদ্ধ করে স্কুলের লাইব্রেরিতে প্রদর্শনের জন্য রাখা হয়। ফলে ছাত্র- ছাত্রীরা সাহিত্য ও সংস্কৃতি চর্চায় উৎসাহিত হয়। এতে অনেক কবি সাহিত্যিকদের উদ্ভব ও বিকাশ ঘটে। অনুরূপ বিষয় লক্ষ করা যায়, প্রাক- ইসলামি আরবে অনুষ্ঠিত উকাজ মেলায়। যার একটি বিশেষ দিক হলো কবিতা চর্চা। কবিতা চর্চায় আরবদের উচ্চ ভাষাজ্ঞানের দক্ষতা ও পারদর্শিতা পরিলক্ষিত হয়। উৎকৃষ্ট শব্দ চয়ন, সাবলীল রচনাশৈলীযুক্ত এসব কবিতায় তাদের যুদ্ধের ঘটনা, বংশ গৌরব ও বীরত্বপূর্ণ যুদ্ধের কাহিনি সম্পর্কে চমৎকার ধারণা পাওয়া যায়। উকাজ মেলা আরবের কবিদের এক মিলনমেলায় পরিণত হতো। এ মেলায় আরবদের শ্রেষ্ঠ কবিদের এক বা একাধিক শ্রেষ্ঠ কবিতা নির্বাচিত হতো। শ্রেষ্ঠ কবিদের পুরস্কৃত করে তাদের কবিতাগুলো সোনালি অক্ষরে মুড়িয়ে কাবাঘরের দেয়ালে ঝুলিয়ে রাখা' হতো। পুরস্কারপ্রাপ্ত এরূপ সাতটি কবিতাকে 'সাবায়ে মুয়াল্লাকাত' বলা হয়। এগুলো প্রাচীন আরবি সাহিত্যের অমূল্য সম্পদ হিসেবে বিরেচিত। উকাজ মেলায় আরবের গোত্রগুলো পরস্পরের সংস্কৃতি সম্পর্কে জানার সুযোগ পেত। ঐতিহাসিক পি. কে. হিট্টির মতে, ইসলামপূর্ব দিনগুলোতে উকাজ মেলা আরবে এক ধরনের মতবিনিময়ের শিক্ষায়তন বলে গণ্য হতো। তিনি উকাজ মেলাকে 'Academic Francaise' বলে অভিহিত করেন। উপরের আলোচনা শেষে বলা যায়, উকাজ মেলায় আয়োজিত কবিতা প্রতিযোগিতা আরবদের বিশ্বে বিশেষ খ্যাতি এনে দিয়েছিল। তাই সাহিত্য ও সংস্কৃতি চর্চায় উকাজ মেলার গুরুত্ব অনস্বীকার্য।"
        }
      ]
    },
    {
      "number": "2",
      "uddipok": "দীর্ঘ আলোচনার পর ফ্রান্সের ভার্সাই নগরীতে ১৯১৯ সালে মিত্র শক্তি ও জার্মানির মধ্যে একটি সন্ধি স্বাক্ষরিত হয়। ইতিহাসে যা ভার্সাই সন্ধি নামে পরিচিত। এ সন্ধিতে এমন কতগুলো শর্ত আরোপ করা হয়, যা জার্মানির জন্য ছিল অসম ও অবমাননাকর। তারপরও জার্মানি শান্তির জন্য সকল শর্ত স্বীকার করে চূড়ান্ত পরাজয় মেনে নেয়।",
      "tag": "DIN.B CB, CTG.B, JB, BB 23",
      "sub_questions": [
        {
          "label": "ক",
          "question": "মুহাম্মদ শব্দের অর্থ কী?",
          "explanation": "মুহাম্মদ শব্দের অর্থ প্রশংসিত।"
        },
        {
          "label": "খ",
          "question": "'নাখলার খণ্ডযুদ্ধ' কী? ব্যাখ্যা করো।",
          "explanation": "'নাখলার খণ্ডযুদ্ধ' হচ্ছে মক্কার কুরাইশ ও মদিনাবাসী মুসলমানদের মধ্যে সংঘটিত হওয়া একটি আক্রমণের ঘটনা, যা বদরের যুদ্ধের প্রত্যক্ষ কারণ হিসেবে বিবেচিত। মক্কার কুরাইশ ও তাদের মিত্ররা প্রায়ই মদিনার প্রান্তসীমায় লুটতরাজ, করত। তাদের ধ্বংসাত্মক কার্যাবলি থেকে মদিনা রাষ্ট্রকে রক্ষার জন্য হযরত মুহাম্মদ (স) আব্দুল্লাহ ইবনে জাহসের নেতৃত্বে ১২ সদস্যের একটি গোয়েন্দা দল মক্কার উপকণ্ঠে পাঠান। কিন্তু আবদুল্লাহ ভুলক্রমে মক্কাগামী কুরাইশদের একটি কাফেলাকে নাখলা নামক স্থানে আক্রমণ করে। ফলে সেখানে ক্ষুদ্র পরিসরে একটি যুদ্ধ সংঘটিত হয়, যা 'নাখলার খণ্ড যুদ্ধ' নামে পরিচিত।"
        },
        {
          "label": "গ",
          "question": "উদ্দীপকের ভার্সাই সন্ধির সাথে তোমার পঠিত কোন সন্ধির সাদৃশ্য রয়েছে? ব্যাখ্যা করো।",
          "explanation": "উদ্দীপকের ভার্সাই সন্ধির সাথে আমার পঠিত হুদায়বিয়ার সন্ধির সাদৃশ্য রয়েছে। হিজরতের পর দীর্ঘ ছয় বছর মহানবি (স) ও তাঁর অনুসারীরা মদিনায় অবস্থান করেন। এ সময় তারা জন্মভূমি মক্কা দর্শন ও হজ পালন করতে পারেননি। তৎকালীন আরবের নিয়ম অনুসারে জিলকদ মাসে যুদ্ধবিগ্রহ নিষিদ্ধ ছিল। এজন্য মহানবি (স) তাঁর ১৪০০ সাহাবি সাথে নিয়ে ষষ্ঠ হিজরির জিলকদ মাসের ২৫ তারিখে মক্কার উদ্দেশ্যে যাত্রা করলে পথে কুরাইশদের দ্বারা বাধাপ্রাপ্ত হন এবং একটি চুক্তি করেন যা হুদায়বিয়ার সন্ধি নামে পরিচিত। উদ্দীপকেও এরূপ ঘটনা পরিলক্ষিত হয়। উদ্দীপকে বর্ণিত হয়েছে যে, ১৯১৯ সালে ফ্রান্সের ভার্সাই নগরে মিত্রশক্তি ও জার্মানির মধ্যে একটি সন্ধি স্বাক্ষরিত হয়। এ সন্ধিতে এমন কতগুলো শর্ত আরোপ করা হয়, যা জার্মানির জন্য অসম ও অবমাননাকর ছিল। তারপরও জার্মানি শান্তির জন্য সকল শর্ত মেনে নেয়। ৬২৮ খ্রিস্টাব্দে স্বাক্ষরিত হুদায়বিয়ার সন্ধিতেও এরূপ চিত্র লক্ষ করা যায়। হুদায়বিয়ার সন্ধির একটি শর্তে বলা হয়- কোনো কুরাইশ মক্কা ছেড়ে মদিনায় গেলে মুসলমানরা তাকে ফেরত দিতে বাধ্য থাকবে। কিন্তু কোনো মুসলমান মদিনা থেকে মক্কায় এলে কুরাইশরা তাকে ফেরত দিতে বাধ্য থাকবে না। আরেকটি শর্তে বলা হয়, মক্কার কোনো নাবালক তার অভিভাবক্রের অনুমতি ছাড়া মুসলমানদের দলে যোগ দিলে তাকে ফেরত দিতে হবে। হুদায়বিয়ার সন্ধিতে এমন অনেক শর্ত আরোপ করা হয়েছিল, যা আপাতদৃষ্টিতে মুসলমানদের জন্য ছিল অবমাননাকর এবং অসম। সুতরাং বলা যায়, ভার্সাই সন্ধির সাথে আমার পঠিত মক্কার কুরাইশ ও মদিনার মুসলমানদের মধ্যে সম্পাদিত হুদায়বিয়ার সন্ধির সাদৃশ্য রয়েছে।"
        },
        {
          "label": "ঘ",
          "question": "উদ্দীপকের আলোকে উক্ত ঘটনার গুরুত্ব নিরূপণ করো।",
          "explanation": "মক্কা বিজয় ও ইসলামের দ্রুত প্রচার-প্রসারে উক্ত ঘটনা তথা হুদায়বিয়ার সন্ধির গুরুত্ব ছিল অপরিসীম। চুদায়বিয়ার সন্ধি ইসলামের ইতিহাসে একটি গুরুত্বপূর্ণ ঘটনা। এ সন্ধির ফলাফল ছিল সুদূরপ্রসারী। আপাতদৃষ্টিতে হুদায়বিয়ার সন্ধি কুরাইশদের অনুকূলে সম্পাদিত হয়েছে বলে মনে হয়। কিন্তু বাস্তবে এটি ইসলাম ও মুসলমানদের জন্য এক আশীর্বাদ হিসেবে আবির্ভূত হয়। হুদায়বিয়ার সন্ধির ফলে দীর্ঘ সময় যুদ্ধবিগ্রহ বন্ধ থাকায় মুসলমানরা অনায়াসে ইসলাম প্রচার ও প্রসার করতে সক্ষম হন। ফলে অল্পদিনের মধ্যে ইসলাম আন্তর্জাতিক ক্ষেত্রে বিস্তার লাভ করে। উদ্দীপকের চুক্তিতেও। এ বিষয়টি পরিলক্ষিত হয়। হুদায়বিয়ার সন্ধি স্বাক্ষর করে মহানবি (স) এক অসাধারণ প্রজ্ঞা ও দূরদর্শিতার পরিচয় দেন। এ চুক্তির মাধ্যমে কুরাইশরা প্রথমবারের মতো মুসলমানদের একটি রাজনৈতিক শক্তি হিসেবে স্বীকৃতি দেয়। তারা মহানবি (স)-কে একজন মহান নেতা ও মদিনা রাষ্ট্রের প্রধান হিসেবে মেনে নেয়। হুদায়বিয়ার সন্ধির ফলে ইসলাম প্রচার ও প্রসারের পথ দিন দিন প্রশস্ত হতে থাকে। ইসলামের সৌন্দর্য, শ্রেষ্ঠত্ব ও মাহাত্ম্য অনুধাবন করে কুরাইশরা দলে দলে ইসলাম গ্রহণ করে। দশ বছর যুদ্ধবিরতি থাকায় মদিনা প্রজাতন্ত্রের সাংগঠনিক কাঠামো মজবুত হয়। এর ফলে ইসলাম প্রসারের যে প্রক্রিয়া শুরু হয় তা পরবর্তী সময়ে আন্তর্জাতিক অঙ্গনে বিস্তৃতি লাভ করে। পরিশেষে বলা যায়, মদিনা প্রজাতন্ত্র গঠন, বিদেশে প্রতিনিধি প্রেরণ, ইসলামের দ্রুত প্রচার ও প্রসারে হুদায়বিয়ার সন্ধির গুরুত্ব অনস্বীকার্য।"
        }
      ]
    },
    {
      "number": "3",
      "uddipok": "অফ্রিকার উত্তরাংশে বিশাল অংশ জুড়ে সাহারা মরুভূমি অবস্থিত। এর পশ্চিমে আটলান্টিক মহাসাগর, পূর্বে লোহিত সাগর, উত্তরে আটলাস পর্বত ও ভূমধ্যসাগর এবং তার দক্ষিণে নাইজার উপত্যকা অবস্থিত। অঞ্চলটি অতি উষ্ণ ও বেশির ভাগ অঞ্চলই অনুর্বর। অধিবাসীর অধিকাংশই যাযাবর। তারা ছাগল, ভেড়া, উট পালন করে এবং পানির সন্ধানে ঘুরে বেড়ায়। যাযাবর ও পণ্য বাহকেরা যাতায়াতের জন্য উট ব্যবহার করে।",
      "tag": "DIN.B CB, CTG.B, JB, BB 23",
      "sub_questions": [
        {
          "label": "ক",
          "question": "কাদের বেদুইন বলা হয়?",
          "explanation": "মরুবাসী আরবদের বেদুইন বলা হয়।"
        },
        {
          "label": "খ",
          "question": "আসাবিয়া বলতে কী বোঝায়? ব্যাখ্যা করো।",
          "explanation": "আসাবিয়া বলতে গোত্রীয় সংহতিকে বোঝায়। আসাবিয়া শব্দের ইংরেজি প্রতিশব্দ Social Solidarity বাংলায় একে সামাজিক সংহতি বা গোত্রীয় সংহতি বলা হয়। গোত্রপ্রীতি ছিল আরব বেদুইনদের মূল প্রেরণা। এর মূল কথা হলো গোত্রের সদস্যদের প্রতি সীমাহীন ও নিঃস্বার্থ ভালোবাসা ও আনুগত্য। ইবনে খালদুনের মতে, রক্ত, ধর্ম, জাতীয়তা প্রভৃতির মাধ্যমে আসাবিয়া বা গোত্রীয় সংহতি গড়ে ওঠে।"
        },
        {
          "label": "গ",
          "question": "উদ্দীপকের সাহারা মরুভূমির সাথে তোমার পঠিত কোন অঞ্চলের সাদৃশ্য লক্ষ করা যায়? ব্যাখ্যা করো।",
          "explanation": "উদ্দীপকের সাহারা মরুভূমির সাথে আমার পঠিত প্রাক-ইসলামি আরবের ভৌগোলিক অবস্থান ও ভূ-প্রাকৃতিক অঞ্চলের সাদৃশ্য লক্ষ করা যায়। আরব উপদ্বীপের উত্তরে রয়েছে সিরিয়া মরুভূমি, পূর্বে পারস্য উপসাগর ও ওমান উপসাগর, দক্ষিণে ভারত মহাসাগর এবং পশ্চিমে লোহিত সাগর। ওমান উপসাগর, দাক্ষণে ভারত মহাসাগর এবং পশ্চিমে লোহিত সাগর। ভৌগোলিক অবস্থানের দিক দিয়ে আরব উপদ্বীপ এশিয়া, ইউরোপ ও আফ্রিকা মহাদেশের সংযোগস্থলে অবস্থিত। উদ্দীপকের সাহারা মরুভূমির ক্ষেত্রেও এ রকম বৈশিষ্ট্য চোখে পড়ে। উদ্দীপকে বর্ণিত সাহারা মরুভূমির পশ্চিমে আটলান্টিক মহাসাগর, পূর্বে লোহিত সাগর, উত্তরে আটলাস পর্বত ও ভূমধ্যসাগর এবং তার দক্ষিণে নাইজার উপত্যকা অবস্থিত। অঞ্চলটি অতি উষ্ণ ও অনুর্বর। অধিবাসীরা অধিকাংশই যাযাবর। তারা যাতায়াতের জন্য উট ব্যবহার করে। এসব চিত্র প্রাক-ইসলামি আরব উপদ্বীপেও লক্ষ করা যায়। ভূ-প্রকৃতি অনুসারে সমগ্র আরব উপদ্বীপ তিন ভাগে বিভক্ত। যথা- (ক) মরু অঞ্চল, (খ) পাহাড়ি অঞ্চল এবং (গ) উর্বর অঞ্চল। অভ্যন্তরীণ নদ-নদীর অভাবে উত্তপ্ত মরু অঞ্চল শুল্ক, রুক্ষ, রৌদ্র দন্দ্ব ও গাছপালা শূন্য এবং 'লু' হাওয়া প্রবাহিত এলাকা। আরব ভূমির অধিকাংশই আফ্রিকা ও এশিয়ার বৃষ্টিহীন প্রান্তর। তবে হেজাজ প্রদেশের উত্তরাংশে অবস্থিত মরুদ্যানগুলো মানুষের বসবাসের উপযোগী। আরবদেশে নৌ চলাচলের উপযোগী কোনো নদ-নদী না থাকায় উটই প্রাচীন আরববাসীর ব্যবসা-বাণিজ্য ও চলাচলের প্রধান বাহন হিসেবে ব্যবহৃত হতো। সুতরাং বলা যায়, সাহারা মরুভূমির সাথে প্রাক-ইসলামি আরব অঞ্চলের সাদৃশ্য বিদ্যমান।"
        },
        {
          "label": "ঘ",
          "question": "উদ্দীপকের আলোকে উক্ত অঞ্চলের অধিবাসীদের জীবন-জীবিকা পর্যালোচনা করো।",
          "explanation": "উদ্দীপকে বর্ণিত সাহারা অঞ্চলের মতো আরব অধিবাসীদের জীবন- জীবিকায় বৈচিত্র্যতা পরিলক্ষিত হয়। আরব উপদ্বীপের বৈচিত্র্যময় ভৌগোলিক অবস্থান ও আবহাওয়া এর অধিবাসীদের জীবন-জীবিকা তথা দৈহিক ও মানসিক চরিত্র গঠন, ধর্মীয় ও রাজনৈতিক মূল্যবোধ বিকাশে ব্যাপক প্রভাব ফেলেছিল। পৃথিবীর অত্যন্ত শুষ্ক ও গ্রীষ্মপ্রধান অঞ্চলের মধ্যে আরব উপদ্বীপ অন্যতম। তাই বৃষ্টিহীন মরুভূমিকে ঘিরেই এখানকার জনগোষ্ঠীর জীবন ও জীবিকা গড়ে ওঠে। উদ্দীপকেও এমন প্রতিচ্ছবি ফুটে উঠেছে। উদ্দীপকে উল্লেখিত সাহারা মরুভূমি অঞ্চলটি অতি উষ্ণ ও বেশির ভাগ অঞ্চলই অনুর্বর। এর অধিকাংশ অধিবাসী যাযাবর। তারা ছাগল, ভেড়া, উট পালন করে এবং পানির সন্ধানে ঘুরে বেড়ায়। পণ্য পরিবহন ও যাতায়াতের জন্য তারা উট ব্যবহার করে। অনুরূপভাবে আরব উপদ্বীপের মরুময় প্রান্তরে আরব বেদুইনরা বাস করে। আরবে নদ-নদী না থাকা, কৃষিযোগ্য জমির স্বল্পতা, জীবনধারণের উপযোগী খাদ্যদ্রব্য পর্যাপ্ত পরিমাণে উৎপন্ন না হওয়ার কারণে পশুচারণই ছিল তাদের প্রধান জীবিকা। তারা খাদ্য ও পানির সন্ধানে এক স্থান থেকে অন্য স্থানে ছুটে বেড়াত। মরুময় দুর্গম পথে চলার সময় নিরাপত্তার জন্য বেদুইনরা কাফেলাবন্ধ হয়ে চলত। বেদুইনদের আয়ের অন্যতম উৎস ছিল পশু শিকার। মরুভূমির কঠোর প্রকৃতি, অসহ্য উত্তাপ, খাদ্যের অভাব প্রভৃতির বিরুদ্ধে সংগ্রাম করতে গিয়ে তারা হয়ে উঠেছিল অপ্রতিরোধ্য। সঙ্গত কারণে তাদের অন্যতম প্রিয় পেশা ছিল লুটতরাজ। তবে নগরবাসী আরবদের জীবনযাত্রা ছিল কিছুটা উন্নত। তারা ব্যবসা-বাণিজ্য করে জীবিকা নির্বাহ করত। আরব অধিবাসীদের নেতিবাচক গুণাবলির পাশাপাশি কিছু ভালো গুণাবলিও ছিল। যেমন- গোত্রপ্রীতি ও আতিথেয়তা। বেদুইনরা রক্তের বদলে রক্তের নীতিতে বিশ্বাসী হলেও তারা ছিল খুবই অতিথিপরায়ণ। যত বড়ো শত্রুই হোক না কেন কোনো বেদুইনের ঘরে আশ্রয় নিলে আশ্রয়দাতা তাকে সমাদর করতেন। পরিশেষে বলা যায়, প্রাক-ইসলামী আরবে শহরবাসীরা কৃষি ও বাণিজ্যের মাধ্যমে নিজেদের জীবনযাত্রাকে উন্নত করেছে। অপরদিকে প্রকৃতির সাথে লড়াই করতে গিয়ে বেদুইনরা একদিকে যেমন- রুক্ষ দুঃসাহসী, দুর্ধর্ষ সৈনিক অন্যদিকে হয়েছে কষ্টসহিষ্ণু ও পরিশ্রমী।"
        }
      ]
    },
    {
      "number": "4",
      "uddipok": "মুঘল সম্রাট আওরঙ্গজেব স্বীয় ভ্রাতাদের সাথে উত্তরাধিকার দ্বন্দ্বে জয়লাভ করে সিংহাসনে আরোহণ করেন। সুশাসন ও জনকল্যাণ নিশ্চিত করাই ছিল তার শাসনামলের অন্যতম লক্ষ্য । তার সময়কাল ছিল জ্ঞান-বিজ্ঞান চর্চার ইতিহাসে এক গৌরবোজ্জ্বল অধ্যায়। কারণ তার সময়েই সর্বাপেক্ষা বুদ্ধিবৃত্তিক জাগরণ ও চিন্তাধারা বিকাশ লাভ করে। শিক্ষা, শিল্পকলা ও সাহিত্যের পৃষ্ঠপোষকতা করার জন্য মুঘল ইতিহাসে তার রাজত্বকাল উল্লেখযোগ্য স্থান দখল করে আছে।",
      "tag": "DIN.B CB, CTG.B, JB, BB 23",
      "sub_questions": [
        {
          "label": "ক",
          "question": "বার্মাকি বংশের প্রতিষ্ঠাতা কে ছিলেন?",
          "explanation": "বার্মাকি বংশের প্রতিষ্ঠাতা ছিলেন খালিদ বার্মাক ।"
        },
        {
          "label": "খ",
          "question": "আবুল আব্বাসকে ‘আস-সাফফাহ' বলা হয় কেন? ব্যাখ্যা করো।",
          "explanation": "আবুল আব্বাসের চরিত্রে নৃশংসতা ও রক্তলোলুপতার ছাপ ছিল বলে তাকে 'আস-সাফ্ফাহ' উপাধি দেওয়া হয়। ৭৫০ খ্রিস্টাব্দের ২৫ জানুয়ারি জাবের যুদ্ধে দ্বিতীয় মারওয়ানের পরাজয়ের মাধ্যমে উমাইয়া বংশের পতন ঘটে। সর্বশেষ উমাইয়া শাসক দ্বিতীয় মারওয়ানের ছিন্ন মস্তক দেখে আবুল আব্বাস 'আস-সাফফাহ' বা 'রক্তপিপাসু' উপাধি গ্রহণ করেন। খিলাফতে অধিষ্ঠিত হয়েই তিনি উমাইয়া নিধন নীতি গ্রহণ করেছিলেন। তিনি অত্যন্ত নৃশংসভাবে উমাইয়াদের হত্যা করেন। তিনি ফিলিস্তিনের আবু ফুটুস নামক স্থানে ৮০ জন উমাইয়াকে আমন্ত্রণ জানিয়ে নিষ্ঠুরভাবে হত্যা করেন। এসব কারণেই তাকে আস- সাফ্ফাহ বা রক্তপিপাসু বলে অভিহিত করা হয় ।"
        },
        {
          "label": "গ",
          "question": "উদ্দীপকে উল্লেখিত শাসকের সাথে তোমার পঠিত কোন আব্বাসি খলিফার কর্মকাণ্ডের সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লেখিত শাসকের সাথে আমার পঠিত আব্বাসি খলিফা আব্দুল্লাহ আল-মামুনের কর্মকাণ্ডের সাদৃশ্য রয়েছে। ৮০৯ খ্রিষ্টাব্দে খলিফা হারুন-অর রশীদের মৃত্যুর পর সিংহাসন নিয়ে আমিন ও মামুনের মধ্যে এক রক্তক্ষয়ী গৃহযুদ্ধ সংঘটিত হয়। এ গৃহযুদ্ধে মামুন, জয়লাভ করেন। তিনি আব্বাসি বংশের অন্যতম শ্রেষ্ঠ শাসক হিসেবে আব্বাসি রাজবংশের ঐতিহ্য রক্ষা করেন এবং এর সীমানা বৃদ্ধি করেন। তিনি জ্ঞান-বিজ্ঞান চর্চায় উদার পৃষ্ঠপোষকতা করেন। উদ্দীপকের শাসকের ক্ষেত্রেও এমন বৈশিষ্ট্য লক্ষ করা যায়। উদ্দীপকে বলা হয়েছে, সম্রাট আওরঙ্গজেব তার সাম্রাজ্যে সুশাসন ও জনকল্যাণ নিশ্চিত করার পর বুদ্ধিবৃত্তিক জাগরণ ও চিন্তাধারার বিকাশে শিল্প, শিল্পকলা ও সাহিত্যের পৃষ্ঠপোষকতা করে ইতিহাসে অমর হয়ে বিজ্ঞানের চর্চার জন্য ৮৩০ খ্রিষ্টাব্দে বাগদাদে বায়তুল হিকমাহ নামে একটি আছেন। আব্বাসি খলিফা আল মামুনও সিংহাসনে আরোহণ করেন। জ্ঞান- জ্ঞানগৃহ প্রতিষ্ঠা করেন। তিনি জ্যোতির্বিদ্যা, গণিত, রসায়ন, চিকিৎসা, ভূগোল, ইতিহাস ও দর্শনশাস্ত্রের উন্নতিতে গুরুত্বপূর্ণ অবদান রাখেন। এ ঘড়াও তিনি সিহাহ-সিত্তাহ সংকলন, কাগজের কারখানা স্থাপন করে মুসলমানদের জ্ঞান-সাধনার পথ সুগম করেন। সুতরাং বলা যায়, আওরঙ্গজেবের কর্মকাণ্ড যেন আল-মামুনের কর্মকাণ্ডেরই প্রতিরূপ ।"
        },
        {
          "label": "ঘ",
          "question": "তোমার পঠিত উক্ত খলিফার আমলে সাহিত্য, ইতিহাস, ধর্ম- দর্শন এবং বিজ্ঞান চর্চার কার্যক্রম বিশ্লেষণ করো।",
          "explanation": "উক্ত খলিফা আল-মামুনের আমলে সাহিত্য, ইতিহাস, ধর্ম-দর্শন এবং বিজ্ঞানের ক্ষেত্রে প্রভূত উন্নতি সাধিত হয়। খলিফা আল-মামুন জ্ঞান-বিজ্ঞান চর্চা ও বুদ্ধিবৃত্তিক বিকাশে উদার পৃষ্ঠপোষকতা করেন। খলিফা মামুনের নির্মিত বায়তুল হিকমাহ কেবল আব্বাসিদের শাসনামলেরই নয় বরং এটি ছিল বিশ্ববিখ্যাত জ্ঞানগৃহ । আল-মামুনের পৃষ্ঠপোষকতায় ফারসি সাহিত্য নবজীবন লাভ করে। মামুনের রাজসভার কবি আব্বাস তখনকার ফারসি ভাষার একজন প্রধান কবি। খলিফা মামুনের পৃষ্ঠপোষকতায় আল-ওয়াকিদী 'মাগাজী' এবং ইবনে সাদ 'তাবাকাত' নামের প্রসিদ্ধ ঐতিহাসিক গ্রন্থ রচনা করেন। এছাড়া হিশাম আল কালবী, আলী বিন মুহাম্মদ বিন আব্দুল্লাহ মাদায়েনী প্রখ্যাত ইতিহাস রচয়িতা ছিলেন। আব্বাসি যুগে ধর্ম-দর্শন ও অধিবিদ্যার ব্যাপক চর্চা হয়। দার্শনিক আল-কিন্দি তার পৃষ্ঠপোষকতায় ‘এরিস্টটলের ধর্মতত্ত্ব' আরবি ভাষায় অনুবাদ করেন। আল-কিন্দি ২৬১টি দর্শন গ্রন্থ রচনা করে খ্যাতি অর্জন করেন। খলিফা মামুনের আমলেই ইমাম বুখারি তাঁর বিখ্যাত হাদিসগ্রন্থ ‘বুখারি শরীফ' সংকলন করেন। এ ছাড়া তার আমলে বিজ্ঞানের নানা ক্ষেত্রে যেমন— জ্যোতির্বিদ্যা, গণিত, রসায়ন, ভূগোল ও চিকিৎসা ক্ষেত্রে ব্যাপক উন্নতি ঘটে। জ্যোতির্বিদ্যার গবেষণার জন্য মামুন তাদমীরে শামসিয়া নামক স্থানে একটি মানমন্দির প্রতিষ্ঠা করেন। খলিফা মামুনের শাসনামলে গণিত শাস্ত্রের চরম উৎকর্ষ সাধিত হয়। এই সময়ে মুহাম্মদ বিন মুসা আল-খাওয়ারিজমি 'হিসাবুল জবর-ওয়াল মুকাবালাহ' রচনা করেন । ‘সুরাতুল আরদ' খাওয়ারিজমির ভূগোলের ওপর আরেকটি জগৎবিখ্যাত গ্রন্থ। মামুনের পৃষ্ঠপোষকতায় আবুল হাসান নামের একজন বৈজ্ঞানিক দূরবীক্ষণ যন্ত্র ও নৌকম্পাস তৈরি করেন। উপরের আলোচনার প্রেক্ষিতে বলা যায়, খলিফা মামুন জ্ঞান-বিজ্ঞান, চিকিৎসা, সাহিত্য, ভূগোল, গণিত, হাদিস প্রভৃতি ক্ষেত্রে পৃষ্ঠপোষকতা করে ইতিহাসে অমর হয়ে আছেন ।"
        }
      ]
    },
    {
      "number": "5",
      "uddipok": "",
      "tag": "DIN.B CB, CTG.B, JB, BB 23",
      "sub_questions": [
        {
          "label": "ক",
          "question": "'ফারাও' কোন রাজাদের উপাধি ছিল?",
          "explanation": "মিসরীয় রাজাদের উপাধি ছিল ফারাও।"
        },
        {
          "label": "খ",
          "question": "হায়ারোগ্লিফিক কী? ব্যাখ্যা করো।",
          "explanation": "মিসরীয়দের উদ্ভাবিত লিখন পদ্ধতি 'হায়ারোগ্লিফিক' নামে পরিচিত। 'হায়ারোগ্লিফিক' একটি গ্রিক শব্দ, যার অর্থ পবিত্র লিপি। 'হায়ারোগ্লিফিক' লিখন পদ্ধতিতে নানা প্রকার দ্রব্যের ছবি আঁকা থাকত। এ থেকে জিনিসগুলোর পরিচয় ও নাম জানা সম্ভব হতো। হায়ারোগ্লিফিক লিপি প্রথমে তৈজসপত্রে, ফলক এবং কবরে মৃতের পরিচয়ের ফলক আকারে গায়ে খোদাই করা হতো। পরে প্যাপিরাস কাগজ আবিষ্কৃত হলে এতে এ লিপি উৎকীর্ণ করা হয়। প্রায় ৭৫০টি চিত্রলিপির চিহ্ন দিয়ে এ প্রাচীন মিসরীয় লিপি পদ্ধতি তৈরি হয়েছিল। আর এসব চিত্রলিপিই হায়ারোগ্লিফিক নামে পরিচিত।"
        },
        {
          "label": "গ",
          "question": "উদ্দীপকের চিত্রটি কোন প্রাচীন সভ্যতার নিদর্শন? ব্যাখ্যা করো।",
          "explanation": "উদ্দীপকের চিত্রটি তথা পিরামিড প্রাচীন মিসরীয় সভ্যতার নিদর্শন। প্রাচীন মিসরীয়দের ইতিহাসের শ্রেষ্ঠ নির্মাতা বলা হয়। পাথর কেটে প্রকাণ্ড সৌধ বানাতে তারা ছিল সিদ্ধহস্ত। প্রাচীন মিসরীয়দের শ্রেষ্ঠ স্থাপত্যিক নিদর্শন হলো পিরামিড। ২০০৮ সাল পর্যন্ত মিসরে ১৩৫টি পিরামিড পাওয়া গেছে। এর মধ্যে ৭০টির বেশি সভ্যতার সাক্ষী হয়ে টিকে আছে। উদ্দীপকের চিত্রটিতে তেমন কয়েকটি পিরামিডের ছবি দেখা যাচ্ছে। উদ্দীপকের চিত্রে জ্যামিতিক আকৃতির কয়েকটি ছবি আঁকা হয়েছে। এগুলো হলো প্রাচীন মিসরীয়দের পাথরে নির্মিত পিরামিড। গ্রিক ভাষায় পিরামিড। - শব্দের অর্থ খুব উঁচু। মিসরীয়রা মৃত্যুর পরবর্তী জীবনে বিশ্বাস করত। তারা বিশ্বাস করত ফারাও এর মৃত্যুর পর তার আত্মা স্বর্গে চলে যায় এবং সেখানে দেবতা হিসেবে ফিরে আসে। তাই মৃতদেহ পচে গেলে সমস্যা হতে পারে ভেবে ফারাওয়ের মৃতদেহ বিশেষ পদ্ধতিতে মমি করে তা সংরক্ষণের ব্যবস্থা করা হতো। ফারাওয়ের মৃতদেহ সমাহিত করার স্থান আগে থেকেই তৈরি করে রাখা হতো। এসব সমাধিতে দেওয়া হতো সিন্ধুক ভর্তি অমূল্য গহনা, মুদ্রা, দামি কাপড় ইত্যাদি। মৃত ফারাওয়ের দেহ ও মূল্যবান এসব সামগ্রীর নিরাপত্তার জন্য প্রাচীন মিসরীয়রা বড়ো বড়ো পাথরখণ্ড দিয়ে পিরামিড নির্মাণ করেছিল। পিরামিড হলো ত্রিভুজ আকৃতিতে তৈরি অতি উঁচু সমাধিসৌধ। মিসরীয় পিরামিডের মধ্যে সর্বাপেক্ষা বড় পিরামিড হলো ফারাও খুফুর পিরামিড। ১৩ একর জমির ওপর নির্মিত এর দৈর্ঘ্য ৭৫৫ ফুট এবং প্রস্থ ৪৮১ ফুট। এটি নির্মাণ করতে ১ লাখ শ্রমিকের ২০ বছর সময় লেগেছিল। সুতরাং বলা যায়, উদ্দীপকের চিত্রটি মিসরীয় সভ্যতার অন্যতম নিদর্শন পিরামিড।"
        },
        {
          "label": "ঘ",
          "question": "উদ্দীপকের আলোকে উক্ত সভ্যতার অবদান মূল্যায়ন করো।",
          "explanation": "উদ্দীপকের চিত্রে স্থাপত্য শিল্পে মিসরীয় সভ্যতার অবদান ফুটে উঠেছে। প্রাচীন মিসরীয়রা মানব সভ্যতার বিকাশে মৌলিক ও গুরুত্বপূর্ণ অবদান রেখেছিল। মিসর হলো প্রাচীন সভ্যতার ভিত্তিভূমি। পৃথিবীতে যত সভ্যতা আছে প্রত্যেক ক্ষেত্রেই মিসরীয়রা ছিল অগ্রপথিক। মিসরীয়রা জ্ঞান-বিজ্ঞান, চিকিৎসা, ধর্ম, সাহিত্যের মতো স্থাপত্যেও মৌলিক প্রতিভার সাক্ষর রেখেছে। তারা পিরামিড, ধর্ম মন্দির, ভাস্কর্য ও চিত্রকলায় যে অবদান রেখেছে বিশ্বের প্রতিটি সভ্যতাই তার কাছে ঋণী। উদ্দীপকে চিত্রায়িত পাথরের তৈরি পিরামিড স্থাপত্য শিল্পে মিসরীয়দের অসামান্য অবদানকেই ইঙ্গিত করে। উদ্দীপকের চিত্রটি হলো মিসরীয় সভ্যতার অন্যতম নিদর্শন পাথরের তৈরি জ্যামিতিক আকৃতিতে নির্মিত পিরামিড তথা সমাধিসৌধ। প্রাচীন মিসরীয়দেরকে ইতিহাসের শ্রেষ্ঠ নির্মাতা বলা হয়। তারা পাথর কেটে প্রকান্ড পিরামিড তৈরি করেছে। প্রাচীন বিশ্বের বিস্ময় পিরামিডের নির্মাণশৈলী এখনও বিশেষজ্ঞদের বিস্মিত করে। মিসরে টিকে থাকা পিরামিডের মধ্যে ফারাও খুফুর পিরামিড সর্বাপেক্ষা বৃহৎ। পিরামিড ছাড়াও মিসরীয়রা বিশাল বিশাল ধর্ম মন্দির নির্মাণ করেছেন। এসবের মধ্যে কার্নাক ও লুক্সরের মন্দির বিখ্যাত। মন্দিরের প্রবেশ পথের দু'পাশের সারিতে স্ফিংকসের মূর্তি নির্মাণ করা হয়েছে। এসব মন্দির স্থাপত্য শিল্পে মিসরীয়দের অনন্য নৈপুণ্যের পরিচয় বহন করে। মিসরীয়রা বিভিন্ন সমাধিসৌধ, ধর্ম মন্দির ও প্রাসাদের প্রবেশ পথে ভাস্কর্য নির্মাণ করতো। মূর্তি খোদাই করে মন্দিরের ভেতরের দেয়াল সাজানো হতো। স্ফিংকস হলো প্রাচীন মিসরের ভাস্কর্যের প্রধান উদাহরণ। স্ফিংকসের দেহ সিংহের মতো কিন্তু মাথা মানুষের আকৃতির। মিসরের চিত্রশিল্পীরাও পিছিয়ে ছিলেন না। মন্দিরের দেয়াল, মমি ও তার কফিনের ওপর প্রাচীন মিসরীয় চিত্রশিল্পের নিদর্শন দেখা যায়। পরিশেষে বলা যায়, স্থাপত্য শিল্প, ভাস্কর্য, চারুকলা প্রভৃতি ক্ষেত্রে মৌলিক অবদান রেখে মিসরীয়রা বিশ্বসভ্যতার অগ্রগতিকে অনন্য মাত্রায় পৌছে দিয়েছে।"
        }
      ]
    },
    {
      "number": "6",
      "uddipok": "গাজান খান পারস্যের ইলখানি শাসকদের মধ্যে সর্বশ্রেষ্ঠ ছিলেন। তিনি ইলখানি বংশের এক সংকটময় মুহূর্তে সিংহাসনে বসেন। স্বীয় প্রতিভা, সাহস, দক্ষতা ও সাংগঠনিক শক্তিবলে তিনি পারস্যের হারানো গৌরব পুনরুদ্ধার করেন। যে সমস্ত বিদ্রোহ ও বিশৃন্সলা সাম্রাজ্যের অস্তিত্বকে বিপন্ন করে তুলেছিল, তিনি সেগুলো কঠোর হয়ে দমন করে আসন্ন বিপদের হাত থেকে ইলখানি সাম্রাজ্যকে রক্ষা করেন। এজন্য তাকে ইলখানি সাম্রাজ্যের 'রক্ষাকারী' বলে অভিহিত করা হয়",
      "tag": "DIN.B CB, CTG.B, JB, BB 23",
      "sub_questions": [
        {
          "label": "ক",
          "question": "গনিমত কী?",
          "explanation": "গনিমত হলো যুদ্ধক্ষেত্রে শত্রুপক্ষের কাছ থেকে প্রাপ্ত ধন-সম্পদ।"
        },
        {
          "label": "খ",
          "question": "'মজলিশ-উস-শুরা' বলতে কী বোঝ? ব্যাখ্যা করো।",
          "explanation": "মজলিশ-উস-শুরা ইসলামি রাষ্ট্রব্যবস্থার একটি মন্ত্রণাপরিষদ। প্রাক-ইসলামি যুগের দারুন নাদওয়ায় বয়োজ্যেষ্ঠ পরিষদের অনুকরণে রাসুল (স) একটি পরামর্শব্যবস্থা চালু রাখেন। পরবর্তী সময়ে হযরত আবু বকর (রা)-ও সেটি অনুসরণ করেন। হযরত ওমর (রা)-এ ব্যবস্থা আধুনিকীকরণের উদ্যোগ গ্রহণ করেন। কারণ তিনি সবসময় বলতেন, পরামর্শ ছাড়া খিলাফত চলতে পারে না। এ গণতান্ত্রিক চেতনায় উদ্বুদ্ধ হয়ে তিনি জনগণের সুযোগ-সুবিধা নিশ্চিতকরণ এবং স্বচ্ছভাবে শাসনকার্য পরিচালনার জন্য একটি উচ্চ ক্ষমতাসম্পন্ন মন্ত্রণাপরিষদ গঠন করেন, যা মজলিশ-উস-শুরা নামে পরিচিত। এটি মজলিশ-উল-আম' ও মজলিশ-উল-খাস-এ দু ভাগে বিভক্ত ছিল।"
        },
        {
          "label": "গ",
          "question": "উদ্দীপকের গাজান খানের সাথে খুলাফায়ে রাশেদিনের কোন খলিফার মিল রয়েছে? ব্যাখ্যা করো।",
          "explanation": "উদ্দীপকের গাজান খানের সাথে খুলাফায়ে রাশেদিনের প্রথম খলিফা হযরত আবু বকর (রা)-এর মিল রয়েছে।হযরত মুযাম্মদ (স)-এর মৃত্যুবরণের পর যে চারজন সাহাবি তাঁর প্রতিনিধিরূপে মুসলিম রাষ্ট্র পরিচালনার দায়িত্ব পালন করেন তাদের মধ্যে হযরত আবু বকর (রা) অন্যতম। তিনি ইসলাম ধর্ম ও নবগঠিত ইসলামি রাষ্ট্রের অস্তিত্বকে শঙ্কামুক্ত করার জন্য অসীম সাহস, দৃঢ়তা ও দক্ষতার সাথে নানা সমস্যা মোকাবেলা এবং সুষ্ঠুভাবে খিলাফতের শাসনকার্য পরিচালনা করেছেন। উদ্দীপকের শাসকের মধ্যেও উত্ত গুণাবলির উপস্থিতি লক্ষ করা যায়। উদ্দীপকের গাজান খান এক সংকটময় সময়ে পারস্যের সিংহাসনে আরোহণ করেন। তিনি দ্বীয় প্রতিভা, সাহস, দক্ষতা ও সাংগঠনিক শক্তিবলে পারস্যের হারানো গৌরব পুনরুদ্ধার করেন। তিনি সাম্রাজ্যের বিদ্রোহ-বিশৃঙ্খলা কঠোর হস্তে দমন করেন বিধায় তাকে ইলখানি সাম্রাজ্যের রক্ষাকারী বলে আখ্যায়িত করা হয়। অনুরূপভাবে হযরত মুহাম্মদ (স)-এর মৃত্যুর পর হযরত আল বকর (রা) ইসলামি খিলাফতের প্রথম খলিফা নির্বাচিত হন। খলিফা নির্বাচিত হয়ে তিনি ভন্ড নবিদের আন্দোলন, জাকাত আদায়ে অদ্বীকৃতিসহ নানা প্রতিবন্ধকতার সম্মুখীন হন। তিনি ভণ্ড নবিদের দমন, জাকাতবিরোধীদের দমন এবং অভ্যন্তরীণ ও বহিঃশত্রুর আক্রমণ থেকে মদিনার শিশু ইসলামি রাষ্ট্রকে রক্ষা করেন। এ জন্য হযরত আবু বকর (রা)-কে ইসলামের ড্রাণকর্তা বলা হয়। সুতরাং বলা যায়, উদ্দীপকের গাজান খানের সাথে খুলাফায়ে রাশেদিনের প্রথম খলিফা হযরত আবু বকর (রা)-এর কর্মকান্ডের মিল রয়েছে।"
        },
        {
          "label": "ঘ",
          "question": "উদ্দীপকের আলোকে উত্ত খলিফার কৃতিত্ব মূল্যায়ন করো",
          "explanation": "উত্ত খলিফা অর্থাৎ হযরত আবু বকর (রা) ইসলাম ও খিলাফতের অস্তিত্ব রক্ষায় কৃতিত্বপূর্ণ অবদান রেখেছেন। মহানবি (স)-এর মৃত্যুর পর তাঁর প্রতিনিধি হয়ে হযরত আবু বকর (রা) খিলাফত পরিচালনার দায়িত্ব গ্রহণ করেন। তিনি ছিলেন মহানবি (স)-এর যোগ্য ও উপযুক্ত প্রতিনিধি। মহান আল্লাহ ও রাসুল (স)-এর নির্দেশ অনুযায়ী ইসলামের একনিষ্ঠ সেবা করে তিনি ইসলামের ত্রাণকর্তা হিসেবে স্বীকৃতি পান। মহানবি (স)-এর ওফাতের পর মুসলমানদের মধ্যে যে বিভ্রান্তি ও বিশৃঙ্খলা ছড়িয়ে পড়েছিল আবু বকর (রা) দক্ষতার সাথে তা দূর করে মুসলিম সমাজকে ঐক্যবদ্ধ করেন। রাসুল (স)-এর পবিত্র দেহ সমাহিতকরণ ও খলিফা নির্বাচনের সমস্যার সুষ্ঠু সমাধান করে তিনি ইসলামের প্রাথমিক পর্যয়ের সংকট কাটিয়ে উঠতে অবদান রাখেন। সংকটকালীন খিলাফতের দায়িত্ব গ্রহণ করে তিনি নিয়ন্ত্রণহীন ও বিশৃঙ্খল নাগরিকদের সুনির্দিষ্ট ধর্মীয় অনুশাসন পালনে বাধ্য করেন। এভাবে তিনি ইসলামকে অনিশ্চয়তার হাত থেকে রক্ষা করেন। তাছাড়া জাকাত প্রদানে অদ্বীকৃতি জ্ঞাপনকারী বেদুইন গোত্রগুলোর (আবস ও জুবিয়ান) বিরুদ্ধে তিনি উপযুক্ত ব্যবস্থা গ্রহণ করে ইসলামি বিধান অনুযায়ী তাদের জাকাত প্রদানে বাধ্য করেন। তিনি দীনকে (ইসলাম) সব আদর্শের ঊর্ধ্বে প্রতিষ্ঠা করেন। ভণ্ড দবিদের সমুচিত শিক্ষা দিয়ে খলিফা আবু বকর (রা) ইসলামের ভিত্তি নিরাপদ করেন। তিনি আরব ভূখণ্ড থেকে প্রতারণা, ভণ্ডামিসহ অনৈসলামিক কার্যকলাপের মূলোৎপাটন করে ইসলামকে নিরাপদ করেন। এছাড়া তিনি বিক্ষিপ্তভাবে ছড়িয়ে থাকা পবিত্র কুরআনের বাণীগুলো সংগ্রহ করে পুস্তক আকারে লিখে রাখার ব্যবস্থা করেন। তিনি রাজাকে দেশের আইনের এবং দেশের আইনকে জনগণের ইচ্ছার অধীন করেন। জনগণকে পূর্ণ স্বাধীনতা ও সমান অধিকার দান করে আবু বকর (রা) প্রকৃত গণতান্ত্রিক সরকারের গোড়াপত্তন করেন। তিনিই প্রথম দীন-দুঃখীর দুর্দশা দূর করার জন্য রাষ্ট্রীয় কোষাগার হিসেবে 'বায়তুল মাল' প্রতিষ্ঠা করেন। উপরের আলোচনা থেকে বোঝা যায়, হযরত আবু বকর (রা) ছিলেন ইসলাম ও জনগণের একনিষ্ঠ সেবক। ইসলাম ও জনগণের সেবায় তার অবদান ছিল অপরিসীম।"
        }
      ]
    },
    {
      "number": "7",
      "uddipok": "রায়পুর জেলা পরিষদের প্রশাসক নির্বাচিত হয়ে সেলিম চৌধুরী তার জেলায় কিছু সংখ্যক কর্মকর্তা-কর্মচারী নিয়োগ দেন। এদের মধ্যে কয়েকজন যোগ্য হলেও তারা ছিলেন প্রশাসকের নিকটআত্মীয়। কিছু দিন পর কতিপয় ব্যক্তি তার বিরুদ্ধে স্বজনপ্রীতি, কোষাগারের অর্থ আত্মসাৎ এবং ক্ষমতার অপব্যবহারসহ বেশ কিছু অভিযোগ উত্থাপন করে। বিশেষ মহলের উস্কানিতে বিদ্রোহীরা এক পর্যায়ে প্রশাসকের বাসভবন অবরোধ করে এবং সেই সাথে উত্তেজিত জনতা তাকে আক্রমণ করে। ফলে রায়পুরের অধিবাসীদের মধ্যে সৌহার্দ ও সম্প্রীতি বিনষ্ট হয় এবং সংঘাতের বীজ রোপিত হয়।",
      "tag": "DIN.B CB, CTG.B, JB, BB 23",
      "sub_questions": [
        {
          "label": "ক",
          "question": "আসাদুল্লাহ' শব্দের অর্থ কী?",
          "explanation": "'আসাদুল্লাহ' শব্দের অর্থ আল্লাহর সিংহ।"
        },
        {
          "label": "খ",
          "question": "খারেজি কারা? ব্যাখ্যা করো।",
          "explanation": "উমাইয়াদের বিলাসিতা ও আর্থিক লালসার বিরোধিতা থেকে যে সম্প্রদায় আত্মপ্রকাশ করে তারাই খারেজি নামে অভিহিত।খারেজি শব্দের অর্থ দলত্যাগ। প্রকৃত প্রস্তাবে খারেজিদের উদ্ভব হলো দুমাতুল জন্দলের মীমাংসাকে কেন্দ্র করে। আবু মুসা আশারি ও আমর ইবনুল আস আলি (রা) ও মুয়াবিয়ার দ্বন্দ্ব নিরসনে শান্তি প্রক্রিয়া বের করার উদ্দেশ্যে আলোচনায় বসেন। আলোচনার এক পর্যায়ে আমর ইবনুল আস আলি (রা)-কে পদচ্যুত করে মুয়াবিয়া (রা)-কে খলিফা ঘোষণা করেন। এতে হযরত আলি (রা)-এর দল থেকে ১২০০০ সদস্য বের হয়ে চলে যায়। এরাই ইতিহাসে খারেজি নামে পরিচিত।"
        },
        {
          "label": "গ",
          "question": "উদ্দীপকের ঘটনাটি খুলাফায়ে রাশেদিনের কোন খলিফাকে ইঙ্গিত করে? ব্যাখ্যা করো।",
          "explanation": "উদ্দীপকের ঘটনাটি খুলাফায়ে রাশেদিনের তৃতীয় খলিফা হযরত ওসমান (রা)-কে ইঙ্গিত করে। হযরত ওসমান (রা) ছিলেন মুসলিম জাহানের তৃতীয় খলিফা। তিনি ছিলেন ন্যায়নিষ্ঠ, কর্তব্যপরায়ণ ও মহৎপ্রাণ ব্যক্তি। খিলাফত লাভের পর হরত ওসমান (রা) ইসলামের সার্বিক খেদমতে নিজেকে নিয়োজিত করেন। কিন্তু তার বিরুদ্ধে বিদ্রোহীরা স্বজনপ্রীতি, কুরআন শরীফ দর্শীকরণ, বায়তুল মালের অর্থ আত্মসাৎ, আবুজর গিফারি (রা)-কে নির্বাসন প্রভৃতি অভিযোগ এনে তাকে হত্যা করে। উদ্দীপকেও এ ধরনের ঘটনা পরিলক্ষিত হয়। উদ্দীপকে বলা হয়েছে, সেলিম চৌধুরী জেলা প্রশাসক নির্বাচিত হয়ে কিছু সংখ্যক কর্মকর্তা কর্মচারী নিয়োগ দেন। এদের মধ্যে কয়েকজন তার নিকটাত্মীয় ছিল। কিছুদিন পর তার বিরুদ্ধে স্বজনপ্রীতি, কোষাগারের অর্থ আত্মসাৎ এবং ক্ষমতার অপব্যবহারসহ বেশ কিছু অভিযোগ উত্থাপন করে। বিশেষ মহলের উস্কানিতে জনতা উত্তেজিত হয়ে তার ওপর আক্রমণ করে। খুলাফায়ে রাশেদিনের তৃতীয় খলিফা হযরত ওসমান (রা)- এর বিরুদ্ধে আরব বেদুইন ও অনারব মুসলমানরা স্বজনপ্রীতির অভিযোগ তোলে। যদিও নিকটাত্মীয়দের তিনি নিয়োগ দেন তবে তারা যোগ্য ও দক্ষ ছিল। খলিফা ওসমান (রা)-এর বিরুদ্ধে কুরআন শরীফ দন্ধীকরণ, বায়তুল মালের অর্থ আত্মসাৎ, সরকারি চারণভূমি নিজস্ব কাজে ব্যবহার, আবু জর গিফারি (রা)-কে নির্বাসন, মদিনা বাজারে একচেটিয়া আধিপত্য বিস্তারসহ নানা অভিযোগ উত্থাপন করা হয়। এসব অভিযোগের প্রেক্ষিতে খলিফার বিরুদ্ধে সাম্রাজ্যের বিভিন্ন প্রদেশে বিদ্রোহ দেখা দেয়। এক পর্যায়ে বিদ্রোহীরা খলিফা ওসমানের (রা) বাসগৃহ অবরোধ করে। বিদ্রোহীরা মুহাম্মদ বিন আবু বকরের নেতৃত্বে খলিফাকে কুরআন পাঠরত অবস্থায় হত্যা করে। সুতরাং বলা যায়, উদ্দীপকের সেলিম চৌধুরীর ঘটনা যেন হযরত ওসমান (রা)-এর ঘটনারই বহিঃপ্রকাশ।"
        },
        {
          "label": "ঘ",
          "question": "উদ্দীপকের আলোকে উক্ত খলিফার পরিণতি বিশ্লেষণ করো।",
          "explanation": "খলিফা ওসমান (রা) ইসলামের সেবায় অনন্যসাধারণ অবদান রাখেন ও শেষ পর্যন্ত বিদ্রোহীদের হাতে শহিদ হন, যার ফলে মুসলমানদের ঐক্যে ফাটল ধরে এবং গৃহযুদ্ধের সূচনা হয়। হযরত ওসমান (রা) ১২ বছর খিলাফত পরিচালনা করেন। এর মধ্যে প্রথম ছয় বছর তিনি বেশ সুনাম ও খ্যাতি অর্জন করেন। কিন্তু দুর্ভাগ্যবশত তিনি শেষ ছয় বছর প্রজাসাধারণের নিকট অপ্রিয় হয়ে ওঠেন। এ সময় তার বিরুদ্ধে নানা বিদ্রোহ দেখা দেয়। কুফা, বসরা এবং মিসর থেকে বিদ্রোহীদের দল মদিনায় আসে। প্রধান উপদেষ্টা মারওয়ানের ষড়যন্ত্রে বিদ্রোহী দল এবং সাধারণ জনতা উত্তেজিত হয়ে ওঠে। বিদ্রোহীরা খলিফা ওসমান (রা)-এর বাসগৃহ অবরোধ করে। তারা খলিফাকে অযোগ্য ঘোষণা করে তাকে পদত্যাগ করতে বলে। হযরত আলি (রা), তালহা (রা) ও যুবায়ের (রা)-এর পুত্ররা বিদ্রোহীদের প্রতিহত করতে ব্যর্থ হন। এক পর্যায়ে বিদ্রোহীরা মুখাম্মদ বিন আবু বকরের নেতৃত্বে খলিফাকে কুরআন পাঠরত অবস্থায় হত্যা করে। এ সময় তার স্ত্রী নায়লা তাকে রক্ষা করতে আসলে তার হাতের আঙুল কাটা পড়ে। ৬৫৬ খ্রিস্টাব্দের ১৭ জুন বিদ্রোহীদের হাতে হযরত ওসমান (রা) শাহাদাত বরণ করেন। ইসলামের ইতিয্যসে তার এ শাহাদাত বরণ একটি বলয়কজনক ও মর্মান্তিক ঘটনা। ওসমান (রা)-কে হত্যার ফলে খিলাফতের প্রতি মুসলমানদের অকুন্ঠ শ্রদ্ধা ও ভক্তি নষ্ট হয়। এ হত্যাকাণ্ডের ফলে মুসলমানদের মধ্যে ঐক্যে ফাটল ধরে এবং উস্ট্রের যুদ্ধ, সিফফিনের যুদ্ধ এবং শেষ পর্যন্ত কারবালার মতো মর্মান্তিক যুদ্ধ সংঘটিত হয়। খলিফা ওসমান (রা)-এর হত্যাকাণ্ডের প্রতিক্রিয়ায় মুসলিম সমাজের ঐক্য চিরতরে বিনষ্ট হয় এবং পরবর্তী সময়ে মুসলিম সমাজ সুন্নি, শিয়া, খারেলি প্রভৃতি ধর্মীয় ও রাজনৈতিক সম্প্রদায়ে বিভস্ত হয়ে পড়ে। পরিশেষে বলা যায়, উদ্দেশ্যপ্রণোদিত মিথ্যা ও ভিত্তিহীন অভিযোগের ভিত্তিতে ইসলামের একজন একনিষ্ঠ সেবক ও দক্ষ খলিফা হযরত ওসমান (রা)-কে প্রাণ দিতে হয়েছে।"
        }
      ]
    },
    {
      "number": "8",
      "uddipok": "হযরত ইব্রাহীম (আ) ২০০০ খ্রিষ্টপূর্বাব্দে ইরাকের বাবেল শহরে জন্মগ্রহণ করেন। ঐশীবাণী প্রাপ্ত হয়ে তিনি সেখানে একটি নতুন। ধর্মমত এবং আল্লাহর একত্ববাদ প্রচার শুরু করেন। কিন্তু বাবেলের শাসক মূর্তি পূজারি নমরুদ এর বিরোধিতা শুরু করে এবং শেষ পর্যন্ত। শান্তিস্বরূপ হযরত ইব্রাহীম (আ)-কে অগ্নিকুণ্ডে নিক্ষেপ করে হত্যার চেষ্টা করে। আল্লাহর রহমতে তিনি অগ্নি থেকে রক্ষা পান এবং নিজ মাতৃভূমি পরিত্যাগ করে সিরিয়া গমন করেন। তিনি আল্লাহর ইবাদত। করার জন্য ধ্বংসপ্রাপ্ত কাবাঘর পুনঃনির্মাণ করেন এবং আল্লাহর। একত্ববাদ প্রচার করতে থাকেন।",
      "tag": "DIN.B CB, CTG.B, JB, BB 23",
      "sub_questions": [
        {
          "label": "ক",
          "question": "মিরাজ কত খ্রিষ্টাব্দে সংঘটিত হয়?",
          "explanation": "৬২০ খ্রিষ্টাব্দে মিরাজ সংঘটিত হয়।"
        },
        {
          "label": "খ",
          "question": "মক্কা বিজয়কে 'রক্তপাতহীন বিজয়' বলা হয় কেন? ব্যাখ্যা করো।",
          "explanation": "মক্কা বিজয়ের সময়ে মহানবি (স) কোনো প্রকার রক্তপাত না। ঘটিয়ে মক্কাবাসীকে নিঃশর্তভাবে ক্ষমা করেছিলেন বলে এ বিজয়কে রক্তপাতহীন বিজয় বলা হয়। মহানবি (স) ৬৩০ খ্রিস্টাব্দে মক্কা বিজয় করেন। এ সময় তিনি অতীতের সব অপমান ও অন্যায় ভুলে গিয়ে মক্কাবাসীর প্রতি সর্বজনীন ক্ষমা ঘোষণা করেন। এভাবে রচিত হয় পৃথিবীর ইতিহাসে রক্তপাতহীন এক ঐতিহাসিক বিজয়। আলেকজান্ডার, জুলিয়াস সিজার ও নেপোলিয়ানের দেশজয় ছিল নিরীহ জনসাধারণের রক্তপাতের ইতিহাস। কিন্তু মহানবি (স)-এর মক্কা বিজয় ছিল রক্তপাতহীন এক মহাবিজয়।"
        },
        {
          "label": "গ",
          "question": "উদ্দীপকের হযরত ইব্রাহীম (আ)-এর সাথে তোমার পঠিত। কোন মহান ব্যক্তির সাদৃশ্য রয়েছে? ব্যাখ্যা করো।",
          "explanation": "উদ্দীপকের হযরত ইব্রাহীম (আ)-এর সাথে আমার পঠিত হযরত মুহাম্মদ (স)-এর সাদৃশ্য রয়েছে। নবুয়ত লাভের পর মহানবি (স) মক্কাবাসীর কাছে তাওহিদের বাণী প্রচার - শুরু করেন। এতে মক্কার পৌত্তলিক কুরাইশরা ক্ষিপ্ত হয়ে ওঠে এবং তার ওপর অত্যাচার, নির্যাতন শুরু করে। কুরাইশদের অত্যাচারের মাত্রা মারাত্মকভাবে বেড়ে গেলে হযরত আবু বকর (রা)-কে সাথে নিয়ে তিনি মক্কা থেকে মদিনায় হিজরত করেন। উদ্দীপকের হযরত ইব্রাহীম (আ)-এর ক্ষেত্রেও এমন ঘটনার প্রতিচ্ছবি লক্ষ করা যায়। উদ্দীপকে বর্ণিত হয়েছে, হযরত ইব্রাহীম (আ) বাবেল শহরে জন্মগ্রহণ করেন এবং সেখানে তিনি ঐশীবাণী প্রাপ্ত হন। তিনি সেখানে একটি নতুন ধর্মমত এবং আল্লাহর একত্ববাদ প্রচার শুরু করলে মূর্তিপূজারি নমরুদ এর • বিরোধিতা করে এবং শেষ পর্যন্ত তাকে হত্যার চেষ্টা করে। কিন্তু আল্লাহর করুণায় তিনি বেঁচে যান। তিনি বাবেল শহর ছেড়ে সিরিয়ায় গমন করেন এবং সেখানে আল্লাহর একত্ববাদ প্রচার করেন। অনুরূপভাবে মহানবি (স) ৭ ৬১০ খ্রিষ্টাব্দে নবুয়ত লাভের পর মক্কায় আল্লাহর একত্ববাদ প্রচার শুরু করেন। এতে মক্কার অভিজাত কুরাইশরা তাঁর ওপর ক্ষিপ্ত হয়ে ওঠে। তারা মনে করে ইসলামের প্রসার ও প্রভাব বৃদ্ধি পেলে তাদের প্রভাব-প্রতিপত্তি কমে যাবে। তাই তারা মহানবি (স)-কে নিজেদের প্রতিবন্ধক ভেবে তাঁর ওপর অমানবিক নির্যাতন চালায়, পাথর ছুঁড়ে মহানবি (স)-কে রক্তাক্ত করে। নামাজের সিজদায় গেলে মহানবি (স)-এর পিঠে উটের নাড়ি-ভুঁড়ি চাপিয়ে দেয়। পাগল বলে তারা মহানবি (স)-কে অপমানিত করে। এসব বাধা- বিপত্তি সত্ত্বেও মক্কায় অপ্রতিরোধ্য গতিতে ইসলামের 'প্রসার ঘটতে থাকলে কুরাইশরা মহানবি (স)-কে হত্যার পরিকল্পনা করে। আবু জাহেলের নির্দেশে হত্যাকারী দল গঠিত হয়। এরূপ পরিস্থিতিতে মহান আল্লাহ মহানবি (স)-কে মক্কা থেকে মদিনায় হিজরতের আদেশ দেন। মহানবি (স) ৬২২ খ্রিস্টাব্দে মদিনায় গিয়ে মদিনা ইসলামি রাষ্ট্র প্রতিষ্ঠা করেন এবং মসজিদুল নববি নির্মাণ করেন। সুতরাং হযরত ইব্রাহীম (আ)-এর দেশত্যাগ মহানবি (স)-এর হিজরতের সাথে সাদৃশ্যপূর্ণ।"
        },
        {
          "label": "ঘ",
          "question": "তোমার পঠিত উক্ত মহান ব্যক্তির জন্মভূমি ত্যাগকে কি 'মোড় পরিবর্তনকারী ঘটনা' হিসেবে অভিহিত করা যায়? বিশ্লেষণ করো।",
          "explanation": "উক্ত মহান ব্যক্তি তথা মহানবি (স)-এর জন্মভূমি ত্যাগকে 'মোড় পরিবর্তনকারী ঘটনা' হিসেবে অভিহিত করা যায়। মহানবি হযরত মুহাম্মদ (স)-এর ওপর কুরাইশদের অত্যাচারের মাত্রা চরমে পৌছালে তিনি আল্লাহর আদেশে হযরত আবু বকর (রা)-কে সাথে নিয়ে মক্কা থেকে মদিনায় হিজরত করেন। মদিনায় তাঁর জীবনের মোড় ঘুরে যায়। মদিনাবাসীর সহযোগিতায় ইসলামের প্রচার ও বিস্তৃতি সহজ হয়ে যায়। মহানবি (স)-এর হিজরতের ফলেই মদিনায় ইসলামি রাষ্ট্র প্রতিষ্ঠা সম্ভব হয়, যা পরবর্তী সময়ে মক্কা এবং কালক্রমে অর্ধেক বিশ্ব বিজয়ের দ্বার উন্মোচন করে। হিজরতের ফলে মহানবি (স) স্থিতিশীল পরিবেশে বসবাস করার সুযোগ পান। মদিনায় তিনি নির্বিঘ্নে ধর্মীয়, সামাজিক ও রাষ্ট্রীয় বিষয়ে মনোনিবেশ করেন। 'মার্কিন ঐতিহাসিক পি. কে. হিট্টি বলেন, 'হিজরতের সাথে সাথে হযরত মুহাম্মদ (স)-এর মক্কা জীবনের অবসান ও মদিনা জীবনের সূচনা হয় এবং সেখানেই তাঁর জীবনের মোড় ঘুরে যায়।' মহানবি (স) মদিনায় পৌছালে মদিনাবাসী তাঁকে সম্মানিত অতিথি হিসেবে বরণ করে নেয়। এরপর মদিনায় ইসলাম দ্রুতগতিতে প্রসার লাভ করে এবং অল্প সময়ের মধ্যে সমগ্র আরব জাহান মুসলমানদের অধীনে আসে। হিজরতের পরপরই মহানবি (স) বিচ্ছিন্ন ও দ্বন্দ্বে লিপ্ত মদিনাবাসীকে একই পতাকাতলে নিয়ে আসতে একটি সংবিধান প্রণয়ন করেন যা 'মদিনা সনদ' নামে পরিচিত। এ সনদে সংবলিত ধারাসমূহ তাঁর রাজনৈতিক দূরদর্শিতার প্রমাণ দেয় এবং তাঁকে আদর্শ রাষ্ট্রনায়ক হিসেবে উপস্থাপন করে। সার্বিক আলোচনার পরিপ্রেক্ষিতে বলা যায়, হিজরতের ফলে মহানবি (স)- এর পরিচিতি, প্রভাব ও মর্যাদা বহুগুণে বেড়ে যায় এবং ইসলামের প্রচার ও প্রসার বৃদ্ধি পায়। এ কারণে ইসলাম ও মহানবি (স)-এর জন্য হিজরতের ঘটনা ছিল খুবই গুরুত্বপূর্ণ।"
        }
      ]
    },
    {
      "number": "9",
      "uddipok": "রোমান রাজা ফিউডাল খুবই ধার্মিক ছিলেন। তবে রাজনৈতিক স্বার্থে তিনি খুবই নৃশংস ছিলেন। প্রতিদ্বন্দ্বী হতে পারে ভেবে তিনি তার প্রধান সেনাপতিকে হত্যা করলে সেনাপতির সমর্থকদের দ্বারা যে বিদ্রোহ দেখা দেয় রাজা তাও অতি কঠোর হাতে দমন করেন। তার ধার্মিকতার সুযোগে একদল প্রজা তাকে প্রভু বলে পূল করতে এলে এক মারাত্মক পরিস্থিতি তৈরি হয়। সৌভাগ্যক্রমে রাজা সবকিছু মোকাবিলা করতে সক্ষম হন।",
      "tag": "DIN.B CB, CTG.B, JB, BB 23,All.B 15",
      "sub_questions": [
        {
          "label": "ক",
          "question": "",
          "explanation": "আব্বাসি খলিফা আবু জাফর আল-মনসুর বাগদাদ নগরী প্রতিষ্ঠা করেন।"
        },
        {
          "label": "খ",
          "question": "",
          "explanation": "খলিফা আল মনসুর আলি বংশীয়দের আব্বাসি খিলাফতের প্রতিদ্বন্দ্বী মনে করতেন বলে তাদের প্রতি দুর্ব্যবহার করেন। ইসলামের চতুর্থ খলিফা হযরত আলি (রা) ও তার স্ত্রী ফাতিমা (রা)-এর বংশধররা আব্বাসি বংশের উত্থানের সময় গুরুত্বপূর্ণ ভূমিকা রাখে। এরপরেও খলিফা আল মনসুর তাদেরকে সুনজরে দেখেননি। আলির বংশধরদের প্রতি মুসলমানদের অসীম ভক্তি ও শ্রদ্ধা ছিল। তাই তাদেরকে খিলাফতের সম্ভাব্য প্রতিদ্বন্দ্বী মনে করে খলিফা আল-মনসুর তাদেরকে বন্দি, হত্যাসহ নানাভাবে নির্যাতন করেন।"
        },
        {
          "label": "গ",
          "question": "",
          "explanation": "উদ্দীপকে বর্ণিত রাজা ফিউডাল তার প্রধান সেনাপতির প্রতি যেরূপ ব্যবহার করেছেন খলিফা আল-মনসুর তার সেনাপতি আবু মুসলিম খোরাসানির প্রতি সেরূপ আচরণ করেছিলেন। বিশ্বের ইতিহাসে এমন অনেক সেনাপতি সম্পর্কে জানা যায়, যাদের দক্ষতা, যোগ্যতা ও উচ্চাভিলাষের বলে অনেক রাজবংশের জন্ম হয়েছে। অনেক সময় তারা নিজে ক্ষমতা না নিয়ে অন্য কাউকে ক্ষমতায় বসিয়েছেন। আবার এসব সেনাপতির অনেকেই পদচ্যুতি, এমনকি নির্মম হত্যাকাণ্ডের শিকার হয়েছেন। আব্বাসি খিলাফত প্রতিষ্ঠায় প্রধান ভূমিকা পালনকারী সেনাপতি আবু মুসলিম খোরাসানি এরূপ করুণ পরিণতির শিকার হয়েছিলেন। উদ্দীপকেও এরূপ ঘটনা দেখা যায়। উদ্দীপকে আমরা দেখতে পাই, রাজা ফিউডাল খুবই ধার্মিক হলেও রাজনৈতিক স্বার্থের বিষয়ে খুব নৃশংস ছিলেন। প্রতিদ্বন্দ্বী হতে পারে ভেবে তিনি তার প্রধান সেনাপতিকে হত্যা করেন। শুধু তাই নয়, প্রধান সেনাপতিকে হত্যার ফলে তার সমর্থকরা বিদ্রোহ করায় রাজা ফিউডাল তাদেরও কঠোর হাতে দমন করেন। একইভাবে আব্বাসি খলিফা আল- মনসুরও ছিলেন ধার্মিক মুসলিম। তবে শাসক হিসেবে তিনি ছিলেন নিষ্ঠুর ও বিশ্বাসঘাতক। আব্বাসি আন্দোলনের প্রধান সেনাপতি আবু মুসলিমের জনপ্রিয়তাকে আল-মনসুর নিজ বংশের জন্য হুমকি মনে করতেন। তাই তিনি আবু মুসলিমকে কৌশলে রাজদরবারে ডেকে এনে নৃশংসভাবে হত্যা করেন। ৭৫৫ খ্রিষ্টাব্দে সানবাদের নেতৃত্বে পারসিকরা আবু মুসলিম খোরাসানিকে নির্মমভাবে হত্যার প্রতিবাদে বিদ্রোহ ঘোষণা করে। আল- মনসুর তার বিশাল সেনাবাহিনী পাঠিয়ে সে বিদ্রোহ দমন করেন। উদ্দীপকে আল-মনসুরের এ নৃশংস ঘটনায়ই প্রতিফলন ঘটেছে।"
        },
        {
          "label": "ঘ",
          "question": "",
          "explanation": "খলিফা আল-মনসুর কর্তৃক তার সেনাপতি আবু মুসলিমের বিরুদ্ধে গৃহীত ব্যবস্থার ফলাফল ছিল অত্যন্ত বেদনাদায়ক। আবু মুসলিম খোরাসানে যে প্রভাব ও প্রতিপত্তি বিস্তার করেছিলেন, তা মনসুরের ভয় ও ঈর্ষার কারণ হয়ে দাঁড়িয়েছিল। আবু মুসলিমের বহুসংখ্যক অনুচর ছিল। তিনি যেমন আব্বাসি বংশকে প্রতিষ্ঠিত করেছিলেন, তেমনি তার ধ্বংস সাধনও করার ক্ষমতাও তার ছিল। সৈয়দ আমীর আলী বলেন, আবু মুসলিমের আচরণ দাম্ভিকতাপূর্ণ হয়ে উঠেছিল এবং খলিফার প্রতি তার আচরণ সম্মানজনক ছিল না। এমন পরিস্থিতিতে আব্বাসিদের প্রতি অতীত ও বর্তমান সমস্ত অবদান ভুলে গিয়ে খলিফা মনসুর আবু মুসলিমের প্রাণনাশের পরিকল্পনা করেন। পরিকল্পনা মোতাবেক রাজদরবারে কথোপকথনের সময় ঘাতক পিছন দিক থেকে আবু মুসলিমের শিরশ্ছেদ করে। কথোপকথনের সময় ঘাতক পিছন দিক থেকে আবু মুসলিমের শিরশ্ছেদ মুসলিমের হত্যাকাণ্ডের বিদ্রোহ দেখা যায়। পারস্য ও মেসোপটেমিয়ায় এ বিদ্রোহ সাংঘাতিক রুপ ধারণ করে। খাজুসি সম্প্রদায়ের নেতা সানবাদ নিজেকে আবু মুসলিমের হত্যার প্রতিশোধ গ্রহণকারী হিসেবে ঘোষণা করেন। তিনি রাই থেকে। নিশাপুর পর্যন্ত সমগ্র ভূভাগে ত্রাস সৃষ্টি করেন। অবশেষে ৭৫৬ খ্রিষ্টাব্দে রাজকীয় বাহিনীর সাথে এক যুদ্ধে এ বিদ্রোহী নেতা পরাজিত ও নিহত হয়।আবু মুসলিম খোরাসান ত্যাগের পূর্বে আবু নাসের নামক জনৈক বিশ্বস্ত। অনুচরের ওপর হলওয়ানের শাসনভার অর্পণ করেছিলেন। আবু মুসলিমের পতন ঘটলে তিনি স্বেচ্ছায় আত্মসমর্পণ করেন। এতে মনসুর নিশ্চিত হন। এবং খোরাসানে খলিফার কর্তৃত্ব প্রতিষ্ঠিত হয়। পরিশেষে বলা যায়, আব্বাসি রাজবংশের অকৃত্রিম বন্ধু ও মনসুরের সেনাপতি আবু মুসলিমের অপরিসীম ক্ষমতা ও জনপ্রিয়তা শেষ পর্যন্ত তার পক্ষে কাল হয়ে দাঁড়ায় এবং যার পরিণতিতে তার পতন ঘটে।"
        }
      ]
    },
    {
      "number": "10",
      "uddipok": "মেনেস প্রাচীন মিসরের শক্তিশালী ফারাও ছিলেন। তিনি। মিসরের গণতান্ত্রিক শাসন ব্যবস্থা উচ্ছেদ করে নিজ বংশের শাসন। প্রতিষ্ঠা করেন। রাজকোষকে তিনি ব্যক্তিগত সম্পত্তি মনে করতেন। তিনি প্রথম মিসরে নৌবাহিনীর পত্তন করে গ্রিকদের অনেক দীপাঞ্চল। নিজ রাজভুক্ত করেছিলেন। মিসরের প্রধান পুরোহিত ছিলেন তার ভগ্নিপতি। তার শাসনকাল ছিল গৌরবোজ্জ্বল। ধর্ম-কর্মে একনিষ্ঠ হলেও। তিনি ছিলেন কুটিল চরিত্রের অধিকারী। রাজনৈতিক উদ্দেশ্য হাসিলের জন্য তিনি যে কোনো জঘন্য কাজ করতেও দ্বিধাবোধ করতেন না। তার একমাত্র পুত্র ছিল পাপাসক্ত, অত্যাচারী, ইন্দ্রিয়পরায়ণ এবং অকর্মণ্য। মেনেস মৃত্যুকালে তার পাপাসক্ত ছেলেকে মিসরের সিংহাসনের পরবর্তী' উত্তরাধিকার নিযুক্ত করেন।",
      "tag": "DIN.B CB, CTG.B, JB, BB 23",
      "sub_questions": [
        {
          "label": "ক",
          "question": "উমাইয়া সাধু পুরুষ কে ছিলেন?",
          "explanation": "উমাইয়া সাধু পুরুষ ছিলেন ওমর বিন আবদুল আজিজ।"
        },
        {
          "label": "খ",
          "question": "রাজেন্দ্র বলতে কী বোঝ? ব্যাখ্যা করো।",
          "explanation": "উমাইয়া খলিফা আবদুল মালিকের চারজন পুত্র তার মৃত্যু পরবর্তী সময়ে উমাইয়া খলিফা নির্বাচিত হওয়ায় আবদুল মালিক রাজেন্দ্র বা Father of kings নামে পরিচিত ছিলেন। ৬৮৫ খ্রিষ্টাব্দে আবদুল মালিক উমাইয়া সিংহাসনে আরোহণ করেন। ৭০৫ খ্রিষ্টাব্দে তিনি মৃত্যুবরণ করেন। তার মৃত্যুর পর পুত্র ওয়ালিদ (৭০৫-১৫ খ্রি.), সুলায়মান (৭১৫-১৭ খ্রি.), দ্বিতীয় ইয়াজিদ (৭২০-২৪ খ্রি.) এবং হিশাম (৭২৪-৪৩ খ্রি.) উমাইয়া সিংহাসনে আরোহণ' করেন। এজন্য আবদুল মালিককে রাজেন্দ্র বা Father of kings বলা হয়।"
        },
        {
          "label": "গ",
          "question": "উদ্দীপকে বর্ণিত ফারাও মেনেসের সাথে তোমার পঠিত কোন উমাইয়া খলিফার মিল রয়েছে? ব্যাখ্যা করো।",
          "explanation": "উদ্দীপকে বর্ণিত ফারাও মেনেসের সাথে আমার পঠিত উমাইয়া খলিফা মুয়াবিয়ার মিল রয়েছে। খলিফা মুয়াবিয়া একজন সুদক্ষ ও প্রতিভাবান শাসক ছিলেন। তিনি খুলাফায়ে রাশেদিনের আমলে প্রবর্তিত মজলিশ-উস-শুরা বা পরামর্শ সভা বাতিল করে প্রচলিত ইসলামি শাসনব্যবস্থায় কতগুলো মৌলিক পরিবর্তন এনেছিলেন। এছাড়া তিনি নিজের পুত্র ইয়াজিদকে খিলাফতের পরবর্তী উত্তরাধিকারী মনোনীত করে রাজতন্ত্র প্রবর্তন করেন। উদ্দীপকের রাজা মেনেসের ক্ষেত্রেও এ বিষয়গুলো দেখা যায়। উদ্দীপকে বলা হয়েছে, রাজা মেনেস মিসরের গণতান্ত্রিক শাসন ব্যবস্থা উচ্ছেদ করে নিজ বংশের শাসন প্রতিষ্ঠা করেন। রাজকোষ তিনি ব্যক্তিগত সম্পত্তি মনে করেন। তিনি নৌবাহিনী প্রতিষ্ঠা করেন। মেনেস মৃত্যুর পূর্বে তার পাপাসক্ত এক ছেলেকে মিসরের সিংহাসনের পরবর্তী উত্তরাধিকাকারী নিযুক্ত করেন। একই রকম কর্মকাণ্ড পরিলক্ষিত হয় উমাইয়া বংশের প্রতিষ্ঠাতা মুয়াবিয়ার ক্ষেত্রে। খলিফা মুয়াবিয়া খুলাফায়ে রাশেদিনের চতুর্থ খলিফা হযরত আলি (রা)-কে অস্বীকার করে নিজেকে খলিফা ঘোষণা করেন। মুয়াবিয়ার সিংহাসনে আরোহণের ফলে খিলাফতে গণতান্ত্রিক শাসন ব্যবস্থার পরিবর্তে রাজতন্ত্রের সূত্রপাত হয়। তিনি খুলাফায়ে রাশেদিনের মজলিশ-উস-শুরা বাতিল করেন এবং বায়তুল মালের সম্পত্তি ব্যক্তিগত সম্পত্তিতে পরিণত করেন। তিনি শাসনকার্যের সুবিধার জন্য প্রাদেশিক রাজধানীতে সচিবালয় গড়ে তোলেন। এছাড়া তিনি দিওয়ান আল-খাতাম, দিওয়ান আল-খারাজ, ডাক বিভাগ, নৌ ও সেনাবাহিনী প্রতিষ্ঠা করেন। মৃত্যুর পূর্বে মুয়াবিয়া তার অযোগ্য পুত্র ইয়াজিদকে উমাইয়া রাজবংশের পরবর্তী উত্তরাধিকারী মনোনীত করেন। সুতরাং বলা যায়, মিসরের রাজা মেনেসের কর্মকাণ্ডের সাথে উমাইয়া রাজবংশের প্রতিষ্ঠাতা মুয়াবিয়ার কর্মকাণ্ডের মিল রয়েছে।"
        },
        {
          "label": "ঘ",
          "question": "উদ্দীপকের আলোকে উত্ত খলিফার পুত্রের চরিত্র বিশ্লেষণ করো",
          "explanation": "খলিফা মুয়াবিয়ার পুত্র ইয়াজিদ ছিলেন পাপাসন্ত, অত্যাচারী, মদ্যপায়ী ও হৃদয়হীন। ইয়াজিদ তার পিতা মুয়াবিয়ার মতো যোগ্য ও দক্ষ ছিলেন না। মাত্র তিন বছর ছয় মাস রাজত্ব করার পর ৬৮৩ খ্রিস্টাব্দে ইয়াজিদ ৪৩ বছর বয়সে মৃত্যুবরণ করেন। ব্যক্তিগত জীবনে, তিনি পাপাসত্ত ও দুশ্চরিত্র ছিলেন। নিষ্ঠুরতা, অধার্মিকতা, মদ্যপান ও ইন্দ্রিয়পরায়ণতা তার চরিত্রকে কলুষিত করেছিল। কারবালার যুদ্ধের নৃশংসতার জন্য খলিফা ইয়াজিদকে দায়ী করা হয়। কিন্তু মর্মান্তিক এ হত্যাকাণ্ডের অধিনায়ক ছিলেন নিষ্ঠুর ও দুরাত্মা ওবায়দুল্লাহ। এমনকি খলিফা ইয়াজিদ ইমাম হুসাইনের হত্যাকাণ্ডের পরিকল্পনা ও ষড়যন্ত্রের কথা জানতেও পারেননি। কারবালার যুদ্ধের পর ইমাম হুসাইনের ছিন্ন মস্তকসহ তার পরিবারের সদস্যদেরকে বন্দিরূপে দামেস্কে হাজির করা হলে ইয়াজিদ তাদের মুক্ত করে সসম্মানে মদিনায় প্রেরণ করেন। তবে অনেক ঐতিহাসিক তার রাজত্বে সংগঠিত বর্বরোচিত এ হত্যাকাণ্ডের জন্য তাকেই দায়ী করেন। এ কথাও সত্য যে, হাশেমি বিদ্বেষ তার মজ্জাগত ছিল এবং উমাইয়া বংশের নিরাপত্তার জন্য সিংহাসনকে তিনি কণ্টকমুক্ত করতে চেয়েছিলেন। ঐতিহাসিক বার্নার্ড লুইস বলেন, 'ইয়াজিদ রাজোচিত গুণাবলির অধিকারী ছিলেন।' তিনি সাহিত্যের পৃষ্ঠাপাষকতা করতেন এবং তার পুত্র খালিদ গ্রিক বিজ্ঞানের অসংখ্য পুস্তক সংগ্রহ করেন। ইবনে কাতিবের মতে, ইয়াজিদ উদারপন্থি ও বাগ্মী ছিলেন। তবে অনৈসলামিক কার্যকলাপ ও মৌলিক ইসলামি আদর্শকে ধ্বংস করে ইয়াজিদ নিঃসন্দেহে উমাইয়া বংশকে অসংখ্য শত্রু দ্বারা পরিবেষ্টিত হতে সহায়তা করেন এবং পক্ষান্তরে এর অধঃপতনের সূচনা করেন। পরিশেষে বলা যায়, উমাইয়া খলিফা ইয়াজিদের চরিত্রে নানা দোষ ও গুণের উপস্থিতি লক্ষ করা যায়। তবে ইসলামি আদর্শ হতে তিনি বিচ্যুত ছিলেন- এ কথায় সকল ঐতিহাসিক একমত পোষণ করেন।"
        }
      ]
    },
    {
      "number": "11",
      "uddipok": "উত্তর আফ্রিকার এক বিখ্যাত রাজা ছিলেন মিস্টার হান্টার। সিংহাসনে আরোহণ করেই তিনি সংকটময় রাজনৈতিক পরিস্থিতি আয়ত্তে আনেন। তিনি রাজ্যে বহুবিধ শাসন সংস্কার করে মৌলিক প্রতিভার পরিচয় দেন। তিনি রাজ্যের সরকারি দপ্তরে তার নিজ মাতৃভাষাকে বাধ্যতামূলক করেন। এছাড়াও তিনি নিজ মাতৃলিপির উৎকর্ষ সাধন, নির্দিষ্ট মানের ধাতব মুদ্রার সংস্কার এবং প্রচলন, ডাক বিভাগের উন্নয়ন, রাষ্ট্রের অর্থনৈতিক সমৃদ্ধির জন্য রাজস্ব ব্যবস্থা পুনর্বিন্যাস করেন। উত্তর আফ্রিকার শাসকদের মধ্যে মিস্টার হান্টারই শ্রেষ্ঠত্বের আসন অর্জন করে চির ভাস্বর হয়ে আছেন।",
      "tag": "DIN.B CB, CTG.B, JB, BB 23",
      "sub_questions": [
        {
          "label": "ক",
          "question": "",
          "explanation": "আরবদের প্রথম রাজা ছিলেন উমাইয়া খলিফা মুয়াবিয়া।"
        },
        {
          "label": "খ",
          "question": "",
          "explanation": "ইরাকের বন্দিদের মুক্তিদানের জন্য খলিফা সুলায়মানকে আশীর্বাদের চাবি বলা হয়। উমাইয়া শাসনামলে হাজ্জাজ বিন ইউসুফ কুফা ও বসরায় ইসলামের চতুর্থ খলিফা হযরত আলি (রা)-এর অনুসারীদের বিদ্রোহ দমন করে ইরাকের শাসনকর্তা নিযুক্ত হন। এ সময় তিনি ইরাকের হাজার হাজার মানুষকে কারাগারে নিক্ষেপ করেন। খলিফা সুলায়মান ক্ষমতায় আরোহণের পর হাজ্জাজের বন্দিকৃত কয়েদিদের মুক্ত করে দেন। এ কারণে তাকে আশীর্বাদের চাবি বলা হয়।"
        },
        {
          "label": "গ",
          "question": "",
          "explanation": "উদ্দীপকের মিস্টার হান্টারের সাথে আমার পঠিত উমাইয়া খিলাফতের প্রকৃত প্রতিষ্ঠাতা আবদুল মালিকের মিল রয়েছে। শুধু উমাইয়া সাম্রাজ্যের সুদৃঢ়ীকরণ ও সম্প্রসারণ নয়, খলিফা আবদুল মালিক শাসন নীতি প্রণয়ন ও শাসন ব্যবস্থার সংস্কারেও মৌলিক প্রতিভার স্বাক্ষর রাখেন। আবদুল মালিক আরব জাতীয়তাবাদী নীতি প্রবর্তন, সরকারি অফিসে আরবি ভাষার প্রচলন, আরবি মুদ্রা প্রচলনসহ নানা ক্ষেত্রে অবদান রাখেন। উদ্দীপকের রাজা মিস্টার হান্টারের শাসনকাজেও এসব দিক পরিলক্ষিত হয়। উদ্দীপকে বলা হয়েছে, রাজা মিস্টার হান্টার সিংহাসনে আরোহণ করে রাজনৈতিক সংকট নিয়ন্ত্রণ করে নানা মৌলিক সংস্কার সাধন করেন। তিনি রাজ্যের সরকারি দপ্তরে মাতৃভাষাকে বাধ্যতামূলক করেন। এ ছাড়াও তিনি মাতৃলিপির উৎকর্ষ সাধন, ধাতব মুদ্রার সংস্কার, ডাক বিভাগের উন্নয়ন এবং রাজস্ব ব্যবস্থার পুনর্বিন্যাস করেন। অনুরূপভাবে,উমাইয়া খিলাফতের প্রকৃত প্রতিষ্ঠাতা খলিফা আবদুল মালিকও নানামুখী সংস্কার করে উমাইয়া বংশকে একটি সুদৃঢ় ভিত্তির ওপর প্রতিষ্ঠিত করেন। খলিফা আবদুল মালিক আরব জাতীয়তাবাদী নীতির প্রবর্তন ও সরকারি অফিসে আরবি ভাষার প্রচলন করেন। তিনি আরবি লিপির পরিবর্তন ও আরবি মুদ্রার প্রচলন করেন। এছাড়াও তিনি ডাক বিভাগ, রেজিস্ট্রি বিভাগ, বিচার বিভাগ ও রাজস্ব বিভাগের সংস্কার সাধন করে ইতিহাসে অমর হয়ে আছেন। সুতরাং দেখা যায়, মিস্টার হান্টারের সাথে উমাইয়া খলিফা আবদুল মালিকের মিল রয়েছে।"
        },
        {
          "label": "ঘ",
          "question": "",
          "explanation": "উক্ত খলিফা অর্থাৎ,আবদুল মালিকের আমলে শাসন ব্যবস্থায় অভূতপূর্ব সংস্কার করা হয়, যা ছিল অনেক প্রশংসনীয়। খলিফা আবদুল মালিকের শাসনকালকে উমাইয়া যুগের শ্রেষ্ঠ সংস্কারমূলক শাসনকাল বলা হয়। তিনি সিংহাসনে আরোহণ করেই সংস্কারমূলক অনেকগুলো পদক্ষেপ গ্রহণ করেন। উদ্দীপকের রাজার মধ্যেও এরূপ সংস্কার প্রতিফলিত হয়েছে। খলিফা আবদুল মালিক রাষ্ট্রে আরব জাতীয় সংহতি বৃদ্ধি ও সুষ্ঠু শাসন ব্যবস্থা প্রচলনের জন্য সালেহ বিন আবদুর রহমান নামে জনৈক বিশিষ্ট পারসিক মুসলমানের পরামর্শে সরকারি কাজে আরবি ভাষা ব্যবহারের নির্দেশ দেন। আরবি রাষ্ট্রীয় ভাষা হিসেবে স্বীকৃতি লাভের পর আরব- অনারব সকলের কাছে এর পঠন সহজ করণার্থে তিনি উমাইয়া প্রশাসক হাজ্জাজ বিন ইউসুফের মাধ্যমে আরবি হরফে হরকত ও নোকতার প্রবর্তন করেন। বৈদেশিক মুদ্রা বিনিময় সমস্যা সমাধানের জন্য আবদুল মালিক খাঁটি আরবি মুদ্রা প্রচলন করেন। এজন্য তিনি ৬৯৫ খ্রিস্টাব্দে দামেস্কে একটি টাকশাল নির্মাণ করে দিনার, দিরহাম, ফালুস নামে স্বর্ণ, রৌপ্য ও তাম্রমুদ্রার প্রচলন করেন। আবদুল মালিক রাজস্ব সংস্কারের জন্য মাওয়ালিদের ওপর জিজিয়া ও খারাজ কর বাধ্যতামূলক করেন। চাষাবাদের সুবিধার জন্য তিনি সেচ সুবিধা এবং খাল খননের ব্যবস্থা করেন। এছাড়াও আবদুল মালিক ডাক বিভাগের সংস্কার, রেজিস্ট্রি বিভাগের সংস্কার এবং বিচার বিভাগ প্রতিষ্ঠা ও সংস্কার করে ইতিহাসে বিখ্যাত হয়ে আছেন। উপরের আলোচনার পরিপ্রেক্ষিতে বলা যায়, আবদুল মালিকের শাসন আমলে প্রভূত সংস্কার সাধন হয়। তার সংস্কারমূলক কাজ উমাইয়া খিলাফতকে সুদৃঢ় ভিত্তি দান করে। এ কারণে তার নাম ইতিহাসে স্মরণীয় হয়ে আছে।"
        }
      ]
    }
  ]
}