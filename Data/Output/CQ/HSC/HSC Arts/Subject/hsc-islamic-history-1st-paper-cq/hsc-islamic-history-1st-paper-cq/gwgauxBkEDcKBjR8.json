{
  "title": "আইডিয়াল কলেজ, ধানমন্ডি ২০২৫",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "সিন্ধু সভ্যতা প্রাচীন সভ্যতাগুলোর অন্যতম। এটি একটি নগরভিত্তিক সভ্যতা। এদের লিখন পদ্ধতি ছিল চিত্রভিত্তিক সিন্ধু। সভ্যতা নগরভিত্তিক হলেও তাদের ছিল উন্নত কৃষি ব্যবস্থা। যব, গম, তুলাসহ নানা রকম ফসল তারা উৎপন্ন করত। উন্নত ফসল উৎপাদনের জন্য তারা জমিতে বাঁধ দিত। বন্যার পানিকে সংরক্ষণ করে কাজে লাগাত। আবার নালা কেটে জলসেচের মাধ্যমে পানি এনে ফসলের মাঠে সরবরাহ করত।",
      "tag": "ISCD 25",
      "sub_questions": [
        {
          "label": "ক",
          "question": "ইতিহাসের জনক কে?",
          "explanation": "ইতিহাসের জনক হেরোডোটাস।"
        },
        {
          "label": "খ",
          "question": "উটকে 'মরুভূমির জাহাজ' বলা হয় কেন?",
          "explanation": "মরু অঞ্চলে যাতায়াতের প্রধান বাহন হওয়ায় উটকে 'মরুভূমির জাহাজ' বলা হয়। আরবের অধিকাংশ অঞ্চলই মরুময়। আর উত্তপ্ত মরু অঞ্চলে উট চলাচলের একমাত্র উপযোগী প্রাণী। তাই অর্থনৈতিক ও রাজনৈতিক গুরুত্ব বিবেচনায় মরুময় আরবে এটি সর্বাধিক গৃহপালিত প্রাণী। উট একবার পানি পান করে দীর্ঘদিন (শীতকালে প্রায় ২৫ এবং গ্রীষ্মকালে ৫দিন) ধরে রাখতে পারে। তাই মরুবাসীরা খাদ্য-পানীয় সংগ্রহ ও যোগাযোগের প্রধান বাহন এবং ক্রয়- বিক্রয়ের মাধ্যম হিসেবে উট ব্যবহার করতো। এ কারণে উটকে 'মরুভূমির জাহাজ' বলা হয়।"
        },
        {
          "label": "গ",
          "question": "উদ্দীপকের সিন্ধু সভ্যতার লিখন পদ্ধতির সাথে প্রাচীন কোন সভ্যতার লেখনীর মিল রয়েছে? ব্যাখ্যা করো।",
          "explanation": "উদ্দীপকের সিন্ধু সভ্যতার লিখন পদ্ধতির সাথে প্রাচীন মিসরীয় সভ্যতার লিখন পদ্ধতির মিল রয়েছে। লিপির মাধ্যমে ভাষাকে লিখিতভাবে উপস্থাপন করা হয়। মৌখিক ভাষার স্থানগত ও কালগত সীমাবদ্ধতা জয় করেছে এ লিখিত ভাষা। এ কারণে লিপি বা লিখন পদ্ধতি সভ্যতার ইতহাসে বিশেষ গুরুত্বপূর্ণ একটি আবিষ্কার। প্রাচীন মিসরীয় সভ্যতা এবং উদ্দীপকের সিন্ধু সভ্যতা উভয়ই এক্ষেত্রে গুরুত্বপূর্ণ অবদান রেখেছিল। উদ্দীপকে উল্লেখিত সিন্ধু সভ্যতার অধিবাসীরা চিত্রভিত্তিক লিপি উদ্ভাবন করেছে। অর্থাৎ চিত্রের মাধ্যমে এ লিপিতে মনের ভাব প্রকাশ করা হতো। আর এ দিক থেকেই মিসর ও সিন্ধু সভ্যতার লিখন পদ্ধতি একই প্রকৃতির। বিশ্বসভ্যতার ইতিহাসে মিসরীয়রাই প্রথম চিত্রলিপিভিত্তিক লিখন পদ্ধতি আবিষ্কার করে। তাদের লিপির নাম ছিল 'হায়ারোগ্লিফিক', যার অর্থ 'পবিত্র লিপি'। এটি ছিল একটি লিখিত ভাষা। এ লিখিত ভাষায় নানা প্রকার দ্রব্য, প্রাকৃতিক বিষয়, প্রকৃতির ছবি আঁকা থাকত। এ থেকে জিনিসগুলোর পরিচয় ও নাম জানা সম্ভব হতো। হায়ারোগ্লিফিক শিলালিপি প্রথমে তৈজসপত্র ফলক এবং কবরের নামে খোদাই করা হতো। পরে মিসরে প্যাপিরাস উদ্ভিদ থেকে কাগজ আবিষ্কৃত হলে এতে এ লিপি উৎকীর্ণ করা হয়। প্রায় ৭৫০টি চিত্রলিপির চিহ্ন দিয়ে এ প্রাচীন মিসরীয় লিপি পদ্ধতি তৈরি করা হয়েছিল। সুতরাং সিন্ধু সভ্যতার লিখন পদ্ধতি প্রাচীন মিসরীয় সভ্যতার লিখন পদ্ধতির কথাই মনে করিয়ে দেয়।"
        },
        {
          "label": "ঘ",
          "question": "'সিন্ধু সভ্যতার কৃষি ব্যবস্থা মিসরীয় সভ্যতার কৃষি ব্যবস্থার প্রতিচ্ছবি'- উক্তিটি ব্যাখ্যা করো।",
          "explanation": "পদ্ধতিগত দিক থেকে উদ্দীপকে বর্ণিত সিন্ধু সভ্যতার কৃষিব্যবস্থা মিসরীয় কৃষিব্যবস্থারই প্রতিচ্ছবি। কৃষিকাজের জন্য পানিসেচ ও উর্বর ভূমি প্রয়োজন হয়। নদীর অববাহিকায় এ দুইয়ের প্রাপ্তিই সুনিশ্চিত হয়। ফলে কৃষি উৎপাদনের জন্য নদীর পার্শ্ববর্তী ভূমি গুরুত্বপূর্ণ বলে বিবেচিত। আলোচ্য মিসর ও সিন্ধু সভ্যতা তার প্রমাণ বহন করে। উদ্দীপকে বর্ণিত সিন্ধু সভ্যতা সিন্ধু নদকে ঘিরে গড়ে উঠেছে। সিন্ধুর অববাহিকায় তারা কৃষির ব্যাপক প্রচলন করেছিল। সিন্ধুর পানি তাদের কৃষি কাজের মূল উৎস ছিল। নদীতে বাঁধ দিয়ে পানি ধরে রেখে তারা কৃষিকাজে ব্যবহার করত, যা মিসরীয় সভ্যতারই অনুরূপ। কারণ নীল নদের পানিবাহিত পলিমাটিতে মিসরীয়রা চাষাবাদ করে প্রচুর ফসল ফলাতে সমর্থ হয়েছিল। নদীতে বাঁধ দিয়ে তারা পানি ধরে রাখত এবং শুষ্ক মৌসুমে তারা কৃষিকাজে এ পানি ব্যবহার করত। এভাবে বিভিন্ন প্রকার কৃষিজ দ্রব্য উৎপাদন হতো প্রচুর পরিমাণে। যার কারণে মিসরের ব্যবসা-বাণিজ্যেও সমৃদ্ধি এসেছিল। আর এ কৃষি উৎপাদন প্রাচীন মিসরীয়দের প্রধান জীবিকা হওয়ায় এ সময় কৃষিকে কেন্দ্র করেই বসতি স্থাপন, বাঁধ নির্মাণ কৌশল, সেচ ব্যবস্থা ও ক্ষুদ্র শিল্পের বিকাশ ঘটেছিল। এভাবে প্রাচীন মিসরীয়রা কৃষিক্ষেত্রে ব্যাপক উন্নতি সাধন করেছিল। পরিশেষে বলা যায়, নদীকেন্দ্রিক সভ্যতা হওয়ায় উদ্দীপকের সিন্ধু এবং প্রাচীন মিসরীয় সভ্যতা উভয়ই কৃষিক্ষেত্রে ব্যাপক অগ্রগতি লাভ করেছিল।"
        }
      ]
    },
    {
      "number": "2",
      "uddipok": "নদীভাঙনের শিকার হয়ে একদল মানুষ ঘরবাড়ি, ফসলি জমি হারিয়ে বস্তিতে আশ্রয় নেয়। বাজারের মাল উঠানামা, হোররে কর্মচারী, পত্রিকা বিক্রি, ফল বিক্রি, রিকশা-ভ্যান চালানো ইত্যাদি কাজ নাখালপাড়ার করে তারা অতি কষ্টে দিনযাপন করছিল। একদিন হঠাৎ উৎখাত হয়ে তারা শ্যামলীর বস্তিতে আশ্রয় নেয়। শুরু হয় নতুন সংগ্রাম। এভাবে আতঙ্ক ও অনিশ্চয়তায় তাদের দিন কাটে।",
      "tag": "ISCD 25",
      "sub_questions": [
        {
          "label": "ক",
          "question": "",
          "explanation": "প্রাক-ইসলামি আরবের গোত্রপতিকে শেখ বলা হতো।"
        },
        {
          "label": "খ",
          "question": "",
          "explanation": "আরবের অর্থনৈতিক ও রাজনৈতিক উভয় ক্ষেত্রেই উটের ভূমিকা বিশেষভাবে উল্লেখযোগ্য। উট ছিল আরবের যাযাবরদের ধাত্রীসম আর যাতায়াতের একমাত্র বাহন ও আদান-প্রদানের মাধ্যম। অর্থাৎ আরবে নৌ-চলাচলের উপযোগী কোনো নদনদী না থাকায় ব্যবসায় বাণিজ্যের প্রধান বাহন ছিল উট। তাই উটকে 'মরুভূমির জাহাজ' বলা হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনজীবনের সাথে প্রাক-ইসলামি আরবের যাযাবর বেদুইন জনগোষ্ঠীর জীবনযাপনের সাদৃশ্য রয়েছে। নদীভাঙনের শিকার একদল মানুষ বস্তিতে আশ্রয় গ্রহণ করে নানা পেশার মাধ্যমে জীবনধারণ করত। কিন্তু একদিন তারা উৎখাত হয়ে শ্যামলীর বস্তিতে আশ্রয় নেয়। শুরু হয় তাদের সংগ্রাম এবং তাদের জীবন অতিবাহিত হয় আতঙ্ক ও অনিশ্চয়তার মধ্যে দিয়ে। উদ্দীপকের এ জনগোষ্ঠীর সাথে আরবের যাযাবর জনগোষ্ঠীর মিল রয়েছে। কেননা তারা অনুরূপ অস্থায়ী, সংগ্রামী জীবনযাপন করত। প্রাক-ইসলামি সমাজে আরবের যাযাবর বেদুইনদের কোনো স্থায়ী আবাস ছিল না তারা ভ্রাম্যমাণ জীবনযাপন করত। তাদের বেদুইনদের সামাজিক ও অর্থনৈতিক অবস্থা ছিল খুবই করুণ। তাদের মধ্যে একটা শ্রেণি ছিল যারা ভাসমান অবস্থায় দিনাতিপাত করত এবং তাদের কোনো অর্থনৈতিক সচ্ছলতা ছিল না। পশুপালন ও লুটতরাজ ছিল তাদের যাযাবর জীবনের আয়ের প্রধান উৎস। বিভিন্ন গ্রন্থের আলোকে বলা হয়, তাদের জীবনযাত্রা এবং অর্থনৈতিক ও সামাজিক অবস্থা ছিল ঠিক উদ্দীপকের অস্থায়ী বস্তিবাসী সম্প্রদায়ের মতো। অস্থায়ী বস্তিবাসী উচ্ছেদের ফলে যেমন এক স্থান থেকে অন্য স্থানে ভেসে বেড়ায়। তাদের যেমন কোনো স্থানীয় আবাস নেই এবং বাজারের মাল উঠানামা, হোটেলে কাজ, ফুল বিক্রি, রিকশা চালানোর মাধ্যমে তারা জীবিকা নির্বাহ করে তদ্রূপ প্রাক-ইসলামি আরব সমাজের যাযাবর জনগোষ্ঠীর অর্থাৎ বেদুইন জনগোষ্ঠীর সামাজিক ও অর্থনৈতিক অবস্থা ছিল খুবই করুণ এবং অনিশ্চিত। সুতরাং আলোচনার আলোকে বলা যায়, উদ্দীপকে উল্লিখিত জনগোষ্ঠীর সাথে প্রাক-ইসলামি আরবের যাযাবর জনগোষ্ঠীর সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকের জনগোষ্ঠীর সাথে প্রাক-ইসলামি আরবের যাযাবর জনগোষ্ঠীর জীবনযাপনের ক্ষেত্রে নানা বৈসাদৃশ্য পরিলক্ষিত হয়। উদ্দীপকে উল্লিখিত জনগোষ্ঠীর জীবনে নানা পেশা দেখা যায়। সেখানে তারা বাজারের মাল উঠানামা, হোটেল কর্মচারী, পত্রিকা বিক্রি, ফুল বিক্রি, রিকশা-ভ্যান চালানো ইত্যাদি কাজ করে অতি কষ্টে দিনযাপন করছিল। কিন্তু আরবদের এ রকম কোনো পেশা ছিল না। তাদের জীবন ছিল সংগ্রামমুখর। আরবের অধিবাসী ছিল দুপ্রকার যথা- (ক) শহরবাসী (খ) মরুবাসী যাযাবর। উদ্দীপকের জনগোষ্ঠীর সাথে সাদৃশ্যপূর্ণ বেদুইনদের জীবিকা ছিল পশুপালন ও লুটতরাজ। তারা পশুর চারণভূমির সন্ধানে এক স্থান থেকে অন্য স্থানে ঘুরে বেড়াত এবং মাঝে মাঝে ব্যবসার কাফেলায় লুটতরাজ করত। তাই তাদের জীবন-জীবিকার সাথে উদ্দীপকের জনগোষ্ঠীর জীবন ও জীবিকা বৈসাদৃশ্য লক্ষ করা যায়। তাই দেখা যায়, উদ্দীপকের জনগোষ্ঠীর পেশার সাথে যাযাবরদের পেশাগত বৈসাদৃশ্য রয়েছে। তারা উভয়েই সংগ্রামী জীবনযাপন করলেও জীবনধারণ ও জীবিকায় বৈসাদৃশ্য পরিলক্ষিত।"
        }
      ]
    },
    {
      "number": "3",
      "uddipok": "দেশ স্বাধীন হওয়ার পর পরই বাংলাদেশের প্রতিটি ধর্মীয়, রাজনৈতিক, অর্থনৈতিক, সামাজিক অধিকার রক্ষা ও সাম্প্রদায়িক সম্প্রীতি বজায় রাখার উদ্দেশ্যে জনমত ও আকাঙ্ক্ষার প্রতি লক্ষ রেখে একটি সংবিধান রচিত হয়। এতে নাগরিকের মৌলিক অধিকার ও দায়িত্ব- কর্তব্য সংরক্ষিত হয়। এই সংবিধান অনুসারেই রাষ্ট্র পরিচালিত হচ্ছে।",
      "tag": "ISCD 25",
      "sub_questions": [
        {
          "label": "ক",
          "question": "",
          "explanation": "৬৩০ খ্রিষ্টাব্দে মক্কা বিজয় হয়েছিল।"
        },
        {
          "label": "খ",
          "question": "",
          "explanation": "মক্কার কুরাইশদের সাথে হযরত মুহাম্মদ (সা.) ৬ষ্ঠ হিজরিতে হুদাইবিয়া নামক স্থানে যে সন্ধি সম্পন্ন করেন তা হুদাইবিয়ার সন্ধি নামে পরিচিত। আপাতদৃষ্টিতে এ সন্ধিপত্র মুসলমানদের প্রতিকূলে ছিল বলে মনে হলেও প্রকৃতপক্ষে তা ছিল মুসলমানদের অনুকূলে সুদূরপ্রসারী। এ চুক্তির ফলে মুসলমানদের সাথে কুরাইশদের দীর্ঘ যুদ্ধের অবসান ঘটে। দলে দলে অমুসলমান কুরাইশরা ইসলাম ধর্ম গ্রহণ করতে থাকে। মূলত এ সন্ধির মাধ্যমে মহানবি (সা.)-এর রাজনৈতিক প্রজ্ঞা ও দূরদর্শিতার পরিচয় পাওয়া যায়। তাই হুদাইবিয়ার সন্ধিকে ফাতহুম মুবিন বলে কুরআন মাজিদে উল্লেখ করা হয়েছে।"
        },
        {
          "label": "গ",
          "question": "",
          "explanation": "উদ্দীপকের সংবিধান প্রণয়নের সাথে মহানবি (সা.)-এর প্রণীত মদিনা সনদের মিল রয়েছে।  উদ্দীপকে পরিলক্ষিত হয় দেশ স্বাধীন হওয়ার পর পরই বাংলাদেশের প প্রতিটি ধর্মীয়, রাজনৈতিক, অর্থনৈতিক, সামাজিক অধিকার রক্ষা ও সাম্প্রদায়িক সম্প্রীতি বজায় রাখার উদ্দেশ্যে জনমত ও আকাঙ্ক্ষার প্রতি লক্ষ রেখে একটি সংবিধান রচিত হয়। এতে নাগরিকের মৌলিক অধিকার ও দায়িত্ব-কর্তব্য সংরক্ষিত হয়। এই সংবিধান অনুসারেই রাষ্ট্র পরিচালিত হচ্ছে। অনুরূপ ঘটনা মদিনা সনদের ক্ষেত্রেও লক্ষণীয়। মহানবি (সা.) যখন মদিনায় হিজরত করেন তখন মদিনার বিভিন্ন গোত্রের মধ্যে দ্বন্দ্ব ও অনৈক্য বিরাজমান ছিল। এছাড়া তখন মদিনার সামাজিক ও রাজনৈতিক অবস্থা অত্যন্ত শোচনীয় ছিল। এ সময় আউস ও খাযরাজ নামে দুটি গোত্র পরস্পর দ্বন্দ্ব-সংঘাতে লিপ্ত ছিল। এছাড়া মদিনায় বনু কাইনুকা, বনু নাজির ও বনু কুরায়জা নামে ইহুদিদের তিনটি শাখা পরস্পরের স্বার্থপরতা ও চক্রান্তের কারণে মদিনায় এক বিশৃঙ্খল পরিস্থিতি বিরাজমান ছিল। তারা মহানবি (সা.)-এর নেতৃত্বে সাম্য ও ভ্রাতৃত্বের আদর্শে উদ্বুদ্ধ হয়ে নবজীবন লাভ করে এবং মদিনায় শান্তি প্রতিষ্ঠিত হয়। ৬২২ খ্রিষ্টাব্দে মদিনায় হিজরতের পর মহানবি (সা.) মদিনার সংহতির চিন্তা করে সেখানে বসবাসকারী পৌত্তলিক, ইহুদি, খ্রিষ্টান এবং মুসলমানদের জন্য যে শাসনতন্ত্র প্রণয়ন করেন, তা-ই হলো 'কিতাব-আর-রাসুল বা 'সাহিফা-আর-রাসুল' সংক্ষেপে মদিনার শাসনতন্ত্র বা মদিনা সনদ। এস. ওয়াট একে 'মদিনার সংবিধান' বলেছেন। ইবনে হিশামের। 'সিরাত' গ্রন্থানুসারে মদিনা সনদের ৪৭টি ধারা ছিল। পরিশেষে বলা যায়, উদ্দীপকের বাংলাদেশের সংবিধান প্রণয়নের সাথে রাসুল (সা.) কর্তৃক প্রণীত মদিনা সনদের মিল রয়েছে।"
        },
        {
          "label": "ঘ",
          "question": "",
          "explanation": "রাষ্ট্রের সংহতি, শৃঙ্খলা ও উন্নয়নের জন্য সংবিধানের ভূমিকা তথা মদিনা সনদের ভূমিকা অপরিসীম। পৃথিবীর ইতিহাসে মদিনা সনদ ছিল সর্বপ্রথম লিখিত সংবিধান। মদিনায় মহানবি (সা.)-এর হিজরতের পূর্বে কেন্দ্রীয় কোনো সংগঠন ছিল না। সে কারণে সমাজে শান্তিশৃঙ্খলা প্রতিষ্ঠার জন্য তিনি ৬২২ সালে ৪৭টি ধারা সংবলিত মদিনা সনদ প্রণয়ন করে মদিনাকে সুখী সমৃদ্ধ শান্তিপূর্ণ রাষ্ট্রে পরিণত করেন। একটি সুখী, শান্তিপূর্ণ ও কল্যাণকর রাষ্ট্রের জন্য জাতি-ধর্ম-বর্ণ নির্বিশেষে জনগণের মধ্যে সহাবস্থান ও পারস্পরিক সাহায্য-সহযোগিতা অপরিহার্য। মদিনায় বসবাসরত ইহুদি, খ্রিষ্টান ও পৌত্তলিকরা অন্তঃকলহে ক্ষিপ্ত ছিল। বিশেষ করে আউস ও খাযরাজ গোত্রের কলহ সর্বজনবিদিত। তাই মহানবি (সা.) মদিনার সনদ প্রণয়ন করে সকল সম্প্রদায়ের লোকদের মধ্যে আইনের দ্বারা সহাবস্থান ও পারস্পরিক সাহায্য-সহযোগিতার ক্ষেত্র প্রস্তুত করেন। এ সনদের মাধ্যমে মহানবি (সা.) শতধাবিভক্ত ও আত্মকলহে লিপ্ত মদিনাবাসীর মধ্যে গৃহযুদ্ধের অবসান ঘটান। ফলে সমাজে অনাবিল শান্তি প্রতিষ্ঠিত হয়। মদিনা সনদ বিভিন্ন ধর্ম ও মতবাদে বিশ্বাসী গোত্র এবং বেদুইন আরবদেরকে একটি সুসংহত জাতিতে পরিণত করে। মহানবি (সা.) মদিনা সনদের মাধ্যমে মুসলমান ও অমুসলমান সম্প্রদায়ের মধ্যে পারস্পরিক সম্প্রীতি প্রতিষ্ঠার মাধ্যমে একটি ঐক্যবদ্ধ সমাজ ও শান্তিপূর্ণ রাষ্ট্র গঠন করেন। মদিনা সনদ ছিল ভ্রাতৃত্বের ও ঐক্যের সেতুবন্ধ- যা জাতি-ধর্ম-বর্ণ-গোত্র-দলমত নির্বিশেষে সকলকে একসূত্রে গ্রন্থিত করেছিল।'তাই এটি ছিল মানবাধিকারের এক উজ্জ্বল দৃষ্টান্ত।"
        }
      ]
    },
    {
      "number": "4",
      "uddipok": "আধুনিক সিঙ্গাপুর রাষ্ট্র এক সময় মালয়েশিয়ার সাথে সংযুক্ত ছিল। পরবর্তীতে তারা মালয়েশিয়া থেকে বিচ্ছিন্ন হয়ে যায়। এ সময় সিঙ্গাপুরে বিভিন্ন অনৈতিক কাজ ব্যাপক হারে বৃদ্ধি পায়। এ সকল চুরি- ডাকাতিসহ অন্যান্য কাজের অপবাদ থেকে নিজেদেরকে বাঁচানোর জন্য কয়েকজন যুবক ঐক্যবদ্ধ একটি সমিতি গঠন করেন এবং উক্ত সমিতি। কিছু কর্মসূচি গ্রহণ করে। সে অনুযায়ী অপরাধীদের কঠোর শাস্তির। ব্যবস্থা করে। এতে অল্প সময়ের মধ্যে সিঙ্গাপুর একটি শ্রেষ্ঠ রাষ্ট্র ও সভ্য জাতিতে পরিণত হয়।",
      "tag": "ISCD 25",
      "sub_questions": [
        {
          "label": "ক",
          "question": "আরব দেশ কোন মহাদেশে অবস্থিত?",
          "explanation": "আরব দেশ এশিয়া মহাদেশে অবস্থিত।"
        },
        {
          "label": "খ",
          "question": "হযরত মুহাম্মদ (স)-কে 'আল-আমিন' বলা হতো কেন? ব্যাখ্যা করো।",
          "explanation": "সততা ও বিশ্বস্ততার ধারক হওয়ায়, হযরত মুহাম্মদ (স)-কে আল- আমিন বলা হয়। 'আল আমিন' শব্দের অর্থ বিশ্বাসী। মহানবি (স) ছোটবেলা থেকেই এ গুণটির অধিকারী ছিলেন। তিনি কখনো মিথ্যা কথা বলতেন না। তাই সবাই তাঁকে প্রচণ্ড বিশ্বাস করত এবং তাঁর ওপর আস্থা রাখত। এ মহৎ গুণের জন্য তাঁকে সবাই 'আল-আমিন' বলে ডাকত।"
        },
        {
          "label": "গ",
          "question": "উদ্দীপকে বর্ণিত সমিতি গঠনের সাথে তোমার পাঠ্যবইয়ের কোন ঘটনার মিল আছে? ব্যাখ্যা করো।",
          "explanation": "উদ্দীপকে বর্ণিত সমিতি গঠনের সাথে মহানবি (স)-এর হিলফুল ফুজুল শান্তিসংঘ গঠনের মিল রয়েছে। হযরত মুহাম্মদ (স)-এর জীবনের প্রতিটি কাজ মানবজাতির জন্য পথনির্দেশনা ও আদর্শ শিক্ষা। তাঁর গঠিত হিলফুল ফুজুল শান্তিসংঘের শিক্ষা আজও মানবজাতিকে শান্তির পথে পরিচালিত করছে। উদ্দীপকের সমিতি এ সংঘেরই ইঙ্গিত দেয়। উদ্দীপকে বলা হয়েছে, কয়েকজন যুবক অন্যায় থেকে বেঁচে থাকার জন্য ঐক্যবদ্ধ একটি সমিতি গঠন করে। হযরত মুহাম্মদ (স)-ও কিশোর বয়সে এমন একটি সমিতি গঠন করে আরব সমাজে শান্তি প্রতিষ্ঠার উদ্যোগ নিয়েছিলেন। তৎকালীন আরব ছিল জাহেলিয়াতে পরিপূর্ণ। সমাজের সর্বত্র অন্যায়-অবিচার বিরাজমান ছিল। বিশেষ করে মক্কার অদূরে আয়োজিত উকাজ মেলার বিভিন্ন প্রতিযোগিতাকে কেন্দ্র করে ৫৮৪ খ্রিষ্টাব্দে ফিজার যুদ্ধ শুরু হয়েছিল। পবিত্র জিলকদ মাসে এ যুদ্ধ শুরু হয় বলে একে হারবুল ফিজার বা অন্যায় সময় বলা হয়। দীর্ঘ পাঁচ বছর ধরে চলা এ যুদ্ধের ভয়াবহুতা বালক মুহাম্মদ (স)-এর মনে গভীর রেখাপাত করে। তিনি আরব সমাজ থেকে সব অন্যায়, অবিচার, শোষণ ও নির্যাতন বন্ধ করার উদ্যোগ নেন। সমাজের সর্বত্র শান্তি প্রতিষ্ঠার জন্য তিনি ৫৯০ খ্রিষ্টাব্দে শান্তিপ্রিয় কয়েকজন উৎসাহী যুবক ও পিতৃব্য যুবায়েরকে নিয়ে 'হিলফুল ফুজুল' নামের শান্তিসংঘ গঠন করেন। এ সংঘ আজও সমাজে শান্তি প্রতিষ্ঠার অগ্রদূত ও আদর্শ হিসেবে কাজ করছে। সুতরাং বলা যায়, উদ্দীপকের সমিতি গঠনের সাথে 'হিলফুল ফুজুল' গঠনের মিল রয়েছে।"
        },
        {
          "label": "ঘ",
          "question": "উক্ত সমিতির কর্মসূচিগুলো তোমার পাঠ্যবইয়ের আলোকে। বিশ্লেষণ করো।",
          "explanation": "উক্ত সমিতি অর্থাৎ হিলফুল ফুজুলের কর্মসূচিগুলো সর্বকালের শান্তি প্রত্যাশীদের জন্য অনুকরণীয় আদর্শ। মহানবি (স) ছিলেন সব অন্যায়, অনাচার, অবিচার, শোষণ ও নির্যাতনের বিরুদ্ধে সফল আন্দোলনকারী। তাঁর জীবনের প্রতিটি কাজের মতো 'হিলফুল ফুজুল' সংঘ প্রতিষ্ঠাও ছিল বিশেষ তাৎপর্যপূর্ণ। এ সংগঠনটির শান্তিপূর্ণ প্রয়াস ক্ষমতাশীলদের দাপট নিয়ন্ত্রণ এবং অসহায়দের আশ্রয় বিধানে গুরুত্বপূর্ণ ভূমিকা রেখেছে। হিলফুল ফুজুলের কাজগুলো হলো- ১. দেশে শান্তি-শৃঙ্খলা প্রতিষ্ঠা করা ২. বিভিন্ন গোত্রের মধ্যে সম্ভাব স্থাপন ও রক্তক্ষয়ী যুদ্ধ বন্ধ করা ৩. অত্যাচারীকে বাধা দেওয়া ও অত্যাচারিতকে রক্ষা করা ৪. দুর্বল, অসহায় ও এতিমদের সাহায্য করা ৫. বিদেশি বণিকদের জানমালের নিরাপত্তা দেওয়া। তৎকালীন আরব সমাজ থেকে অন্যায়, অপরাধ দূরীকরণে হিলফুল ফুজুলের এ কর্মসূচি ফলপ্রসূ ভূমিকা পালন করেছিল। দুর্বল ও মজলুমদের দ্বার্থ সংরক্ষণে এটি প্রভৃত শক্তি সঞ্চার করেছিল। এটির তৎপরতায় প্রথম বর্ষেই ভীতি প্রদর্শন বন্ধ, ক্ষমতাশীলদের আইন-শৃঙ্খলা লঙ্ঘন দমন এবং সহায়হীনের প্রতি অন্যায়ের প্রতিকার বিধানে অগ্রগতি হয়েছিল। বর্তমানে যুবসমাজ রাসুল (স)-এর হিলফুল ফুজুলের কর্মকাণ্ড অনুযায়ী কাজ করলে সমাজ থেকে সব অন্যায় দূর করে শান্তি প্রতিষ্ঠায় সক্ষম হবে। উপরের আলোচনা থেকে বোঝা যায়, হিলফুল ফুজুলের কার্যক্রম তৎকালীন সমাজে শান্তি প্রতিষ্ঠায় সক্ষম হয়েছিল। তাই বর্তমানে শান্তিপূর্ণ সমাজ গঠনে এটি একটি কার্যকর মাইলফলক।"
        }
      ]
    },
    {
      "number": "5",
      "uddipok": "আরশাদ আরও অভিযোগ ওঠে যে, বিভিন্ন গরুত্বপূর্ণ পদে একতরফাভাবে নিজ আত্মীয়স্বজনকে নিয়োগ দিয়েছেন। ফলে অনেক যোগ্য লোক চাকরি পায়নি। অনেককে আবার জোরপূর্বক চাকরিচ্যুত করা হয়।",
      "tag": "ISCD 25",
      "sub_questions": [
        {
          "label": "ক",
          "question": "",
          "explanation": "৬৫৬ খ্রিষ্টাব্দে উষ্ট্রের যুদ্ধ সংঘটিত হয়।"
        },
        {
          "label": "খ",
          "question": "",
          "explanation": "হযরত উসমান (রা.)-কে যুন্নুরাইন বলা হয়।  যুন্নুরাইন অর্থ দুই জ্যোতিষ্কের অধিকারী। হযরত উসমান (রা.) মহানবি (সা.)-এর দু কন্যা, রুকাইয়া ও কুলসুমকে বিয়ে করেছিলেন বলে ফেরেশতাগণ। তাঁকে যুন্নুরাইন উপাধি দান করেন।"
        },
        {
          "label": "গ",
          "question": "",
          "explanation": "উদ্দীপকের আরশাদ মিয়ার কর্মকাণ্ডের সাথে হযরত উসমান (রা.)-এর প্রশাসনিক রদবদলের প্রেক্ষিতে তার বিরুদ্ধে আনীত অভিযোগগুলো সাদৃশ্যপূর্ণ।  উদ্দীপকের আরশাদ মিয়া একটি সিরামিক ইন্ডাস্ট্রির কর্ণধার। তার বিরুদ্ধে দুটি অভিযোগ তোলা হয়। যার একটি হলো- আপনজনদের গুরুত্বপূর্ণ পদে নিয়োগ এবং অপরটি হলো- প্রতিষ্ঠানের আয়ের বিরাট অংশ স্বজনদের অন্যায়ভাবে দান করা। উদ্দীপকের এ ঘটনার সাথে হযরত উসমান (রা.)-এর ক্ষমতা গ্রহণের পর প্রশাসনিক রদবদল কর্মকাণ্ডের মিল রয়েছে। হযরত উসমান (রা.)-এর বিরুদ্ধে প্রধান অভিযোগ ছিল যে, তিনি হযরত মুহাম্মদ (স.)-এর ঘনিষ্ঠ সাহাবিদের অপসারণ করে, নিজের আত্মীয়স্বজনকে প্রাদেশিক শাসনকর্তা পদে নিযুক্ত করেন। কুফায় সাদ বিন আবি ওয়াক্কাসকে, বসরায় আব্দুল্লাহ ইবনে আমিরকে, মিশরে তাঁর দুধ ভাই আব্দুল্লাহকে এবং সিরিয়ার হযরত মুয়াবিয়াকে প্রাদেশিক হিসেবে গভর্নর নিয়োগ করে। হযরত উসমান (রা.)-এর বিরুদ্ধে অন্যতম একটি অভিযোগ ছিল তিনি বায়তুল মালের (সরকারি কোষাগার) অর্থ তাঁর আত্মীয়স্বজনদের দান করেছেন। তিনি রাজকোষ। শূন্য করেছেন এবং সরকারি সম্পত্তি উমাইয়াদের মাঝে বিতরণ করেছেন। ব্যক্তি উসমান (রা.)-কে বিচার করলে দেখা যায়, তিনি ছিলেন ধনী, দানবীর, খোদাভীরু, ধৈর্যশীল, অমায়িক ও সহনশীল ইত্যাদি। তিনি সহনশীলতার প্রতীক ছিলেন বিধায় রক্তপাত পছন্দ করতেন না। তাঁর মতো ব্যক্তি সরকারি অর্থ ব্যক্তিস্বার্থে ব্যবহার করতে পারেন না। ঐতিহাসিক তাবারির মতে, তিনি সরকারি অর্থের অপচয় করা তো দূরে থাক, খলিফা হিসেবে বায়তুল মাল হতে এক কপর্দকও গ্রহণ করতেন না। পরিশেষে বলা যায়, উদ্দীপকের আরশাদ মিয়ার কর্মকান্ডের সাথে উসমান (রা.)-এর কর্মকাণ্ডের মিল রয়েছে।"
        },
        {
          "label": "ঘ",
          "question": "",
          "explanation": "উদ্দীপকের আরশাদ মিয়ার বিরুদ্ধে আনীত স্বজনপ্রীতির সাথে উসমান (রা.)-এর স্বজনপ্রীতির তুলনা করলে দেখা যায় উসমানের বিবৃদ্ধে আনীত অভিযোগ ভিত্তিহীন। হযরত উসমান (রা) ৬৪৪ খ্রিষ্টাব্দে ক্ষমতা গ্রহণ করে ৬৫৬ খ্রিষ্টাব্দ পর্যন্ত শাসন পরিচালনা করেন। তার ১২ বছরের শাসনামলের প্রথম ৬ বছর শান্তিপূর্ণ থাকলেও শেষের ৬ বছরে খিলাফতে নানা গোলযোগ দেখা দেয় এবং তার বিরুদ্ধে অনেক মনগড়া ও মিথ্যা অভিযোগ উত্থাপিত হয়। হযরত উসমান (রা)-এর বিরুদ্ধে অভিযোগ ছিল তিনি প্রাদেশিক শাসনকর্তা হিসেবে স্বজনপ্রীতি করে সাদ বিন আবি ওয়াক্কাস, আব্দুল্লাহ ইবনে ওমর, দুধভাই আব্দুল্লাহকে নিয়োগদান করেন। 'প্রকৃতপক্ষে এ অভিযোগ মিথ্যা। কেননা তারা সবাই যোগ্যতার ভিত্তিতে এবং বিশিষ্ট সাহাবিদের পরামর্শে নিয়োগ লাভ করেন। তাছাড়া হযরত উমর (রা.) সাদ বিন আবি ওয়াক্কাসকে খলিফা হওয়ার প্রস্তাব দিয়েছিলেন। উসমান (রা)-এর বিরুদ্ধে বায়তুল মালের অর্থ আত্মীয়স্বজনদের মধ্যে দানের অভিযোগ ওঠে, যা মিথ্যা। কেননা খলিফা নিজে অনেক সম্পত্তি বায়তুল মালে দান করেন এবং তিনি বেতন হিসেবে কোনো অর্থ গ্রহণ করতেন না। তাই এ অভিযোগ মিথ্যা ও ভিত্তিহীন। উপর্যুক্ত আলোচনা হতে প্রতীয়মান হয় যে, হযরত উসমান (রা)-এর বিরুদ্ধে আনীত স্বজনপ্রীতির অভিযোগ ছিল মিথ্যা ও উদ্দেশ্যপ্রণোদিত। হযরত উসমান (রা.)-এর বক্তৃতা হতে ঐতিহাসিক তাবারির উদ্ধৃতি, \"আমি বায়তুল মাল হতে কিছুই গ্রহণ করি না, এমনকি আমি যা আহার করি, তা আমার নিজস্ব অর্জিত অর্থ দ্বারা করি।”"
        }
      ]
    },
    {
      "number": "6",
      "uddipok": "ভ্রান্তিবিলাসী আরব বসন্তের ঢেউ মিসরের বয়োঃবৃদ্ধ প্রেসিডেন্টকে ক্ষমতাচ্যুত করে। কিন্তু জনগণ নতুন যাকে শাসক নিয়োগ করে তিনি সেনাপ্রধানের সাথে ক্ষমতার দ্বন্দ্বে জড়িয়ে পড়েন। ফলে নতুন শাসক শক্তি ও শাসনে যোগ্যতার পরিচয় দিলেও কূটকৌশলে বিরোধীদের কাছে হেরে যান এবং অল্প সময়ের মধ্যে কঠিন পরিণতি ভোগ করেন। সেনাপ্রধান খোলস ছেড়ে প্রেসিডেন্টের পদ দখল করেন।",
      "tag": "ISCD 25",
      "sub_questions": [
        {
          "label": "ক",
          "question": "'আসাদুল্লাহ' কার উপাধি?",
          "explanation": "'আসাদুল্লাহ' হযরত আলি (রা)-এর উপাধি।"
        },
        {
          "label": "খ",
          "question": "'শিয়া' শব্দের অর্থ ব্যাখ্যাসহ লেখো।",
          "explanation": "'শিয়া' আরবি শব্দ। এর অর্থ দল, সমার্থক, অনুসারী প্রভৃতি। ইসলামের ইতিহাসে 'শিয়া' শব্দটি মহানবি (স)-এর জামাতা হযরত আলি (রা)-এর অনুসারীদের সমন্বয়ে গঠিত দলকে বোঝায়। এ দল দাবি করে যে, একমাত্র হযরত মুহাম্মদ (স)-এর গোত্রভুক্ত, বিশেষ করে তার মেয়ে ফাতিমা এবং তার স্বামী আলি (রা)-এর বংশধরেরাই শিয়া। প্রকৃতপক্ষে, খিলাফতের প্রশ্নে ইসলামের প্রাথমিক যুগে সৃষ্ট বিভক্তির ফলে গড়ে ওঠা দুই প্রতিদ্বন্দ্বী গোষ্ঠীর একটি হলো শিয়া।"
        },
        {
          "label": "গ",
          "question": "মিসরের প্রেসিডেন্টের পরিণতির সাথে হযরত উসমান (রা)-এর পরিণতির সামঞ্জস্য ব্যাখ্যা করো।",
          "explanation": "মিসরের প্রেসিডেন্টের পরিণতির সাথে খলিফা ওসমান (রা)-এর পরিণতির সামঞ্জস্য লক্ষ করা যায়। তাদের উভয়েরই আন্দোলনের মুখে পতন হয়েছে। হযরত ওসমান (রা) ছিলেন ইসলামের একনিষ্ঠ সেবক। মক্কার শ্রেষ্ঠ ধনীদের তালিকায় তিনি ছিলেন অন্যতম। তিনি সবসময় ইসলামের খেদমতে অর্থ ব্যয় করেছেন। খলিফা নির্বাচিত হয়েও তিনি নিজেকে মানুষের কল্যাণ আর ইসলামের জন্য উৎসর্গ করেছেন। কিন্তু এসবের পরও নানা মিথ্যা অভিযোগের ভিত্তিতে তার বিরুদ্ধে আন্দোলন হয় এবং এক হৃদয়বিদারক হত্যাকাণ্ডের মাধ্যমে তার পতন ঘটে। উদ্দীপকেও এ ঘটনার প্রতিফলন লক্ষ করা যায়। উদ্দীপকে বলা হয়েছে, ভ্রান্তিবিলাসী আরব বসন্তের ঢেউ মিসরের বয়োঃবৃদ্ধ প্রেসিডেন্টকে ক্ষমতাচ্যুত করে। অনুরূপভাবে ইসলামের তৃতীয় খলিফা হযরত ওসমান (রা) বিরুদ্ধবাদীদের ষড়যন্ত্রের শিকার হয়ে তাদের হাতে নিহত হন। এভাবে তার খিলাফতের পরিসমাপ্তি ঘটে। তিনি ক্ষমতা লাভের (৬৪৪খ্রি.) প্রথম ছয় বছর শান্তি, সমৃদ্ধি, গৌরবের সাথে খিলাফত পরিচালনা করলেও দ্বিতীয় ছয় বছর তার খিলাফতে দেখা দেয় বিদ্রাহ, বিশৃঙ্খলা আর রক্তপাতের করুণ কাহিনি। বায়তুল মালের অর্থ ব্যক্তিগত কাজে ব্যবহার, আত্মীয়স্বজনকে রাষ্ট্রীয় গুরুত্বপূর্ণ পদে নিয়োগ দান, কুরআন শরিফ পোড়ানো, দার্শনিক ও সমাজতাত্ত্বিক আবুজর গিফারিকে নির্বাসন দান প্রভৃতি অভিযোগের ভিত্তিতে একদল বিদ্রোহী তার বিরুদ্ধে আন্দোলন শুরু করে এবং এক পর্যায়ে তারা খলিফাকে হত্যা (৬৫৬ খ্রি.) করে। এভাবে হযরত ওসমান (রা)-এর খিলাফতের অবসান ঘটে। সুতরাং বলা যায়, শাসককে ক্ষমতা থেকে অপসারণের দিক দিয়ে মিসরের প্রেসিডেন্টের পরিণতি এবং ওসমান (রা)-এর পরিণতি পরস্পর সাদৃশ্যপূর্ণ"
        },
        {
          "label": "ঘ",
          "question": "উদ্দীপকের ক্ষমতার দ্বন্দ্বের নিরিখে হযরত আলি (রা) ও মুয়াবিয়া (রা)-এর মধ্যকার দ্বন্দ্বের পরিণতি মূল্যায়ন করো।",
          "explanation": "নতুন শাসকের শাসনের আলোকে হযরত আলি (রা) ও মুয়াবিয়া, (রা)-এর মধ্যকার দ্বন্দ্ব ইসলামের ইতিহাসে প্রভাব বিস্তারকারী ঘটনা। ইসলামের তৃতীয় খলিফা হযরত ওসমান (রা)-এর হত্যাকাণ্ডের পর একটি বিশৃঙ্খল পরিবেশে খিলাফতে আরোহণ করেন হযরত আলি (রা)। বিলাফতে শৃঙ্খলা প্রতিষ্ঠার লক্ষ্যে হযরত আলি (রা) আগের প্রাদেশিক শাসকদের অপসারণ করে নতুন শাসক নিয়োগের নীতি গ্রহণ করেন। সব প্রদেশের শাসকেরা তার নির্দেশ মেনে 'নিলেও দামেস্কের শাসনকর্তা মুয়াবিয়া (রা) মেনে নেননি। ফলে তাদের মধ্যে সংঘাত শুরু হয়। এতে যোগ্যতা থাকা সত্ত্বেও আলি (রা) মুয়াবিয়া (রা)-এর কূটকৌশলের কাছে হেরে যান। উদ্দীপকের বর্ণনায়ও এ ঘটনা প্রতিফলিত হয়েছে। উদ্দীপকে বলা হয়েছে, মিসরের শাসকের ক্ষমতাচ্যুতির পর একজন নতুন শাসক শাসনক্ষমতা গ্রহণ করেন। কিন্তু যোগ্যতা থাকা সত্ত্বেও, তিনি কূটকৌশলে প্রতিদ্বন্দ্বীর কাছে হেরে যান এবং অল্প সময়ের মধ্যে কঠিন পরিণতি ভোগ করেন। সেনাপ্রধান খোলস ছেড়ে প্রেসিডেন্টের পদ দখল করেন। অনুরূপভাবে হযরত ওসমান (রা)-এর পর হযরত আলি (রা) খিলাফতে আরোহণ করেন। বিভিন্ন কারণে হযরত আলি (রা) ও দামেস্কের শাসক মুয়াবিয়া (রা)-এর মধ্যে বিরোধ দেখা দেয়। এ বিরোধকে কেন্দ্র করে ৬৫৭ খ্রিষ্টাব্দে উভয়ের মধ্যে সিফফিনের প্রান্তরে রক্তক্ষয়ী যুদ্ধ সংঘটিত হয়। যুদ্ধে হযরত আলি (রা)-এর তীব্র আক্রমণে মুয়াবিয়া (রা)- এর বাহিনী যখন পরাজয়ের দ্বারপ্রান্তে তখন মুয়াবিয়া (রা) একজনের পরামর্শে কূটকৌশল অবলম্বন করেন এবং আলি (রা)-কে যুদ্ধ বন্ধ করতে বাধ্য করেন। অবশেষে ইরাকের মধ্যবর্তী স্থান দুমাতুল জান্দলের সালিশির (৬৫৯খ্রি.) চূড়ান্ত রায় অনুযায়ী কৌশলে দূরদর্শী আমর বিন আস হযরত আলি (রা)-এর পরিবর্তে মুয়াবিয়াকে খলিকা বলে ঘোষণা করেন। খিলাফতে অধিষ্ঠিত হয়ে মুয়াবিয়া (রা) খুলাফায়ে রাশেদিনের গণতান্ত্রিক আদর্শ থেকে বিচ্যুত হয়ে পড়েন এবং রাজতন্ত্রের সূচনা করেন। হযরত আলি (রা) ও মুয়াবিয়া (রা)-এর দ্বন্দ্বে মুসলমানদের ঐক্য বিনষ্ট হয় এবং তাদের মধ্যে দ্বিধা-বিভক্তি ঘটে। এ ঘটনার ফলেই হযরত আলি (রা) খারেজিদের হাতে নিহত হন। উপরের আলোচনা থেকে বলা যায়, হযরত আলি (রা) ও মুয়াবিয়া (রা)-এর মধ্যে দ্বন্দ্ব-সংঘাতের ফলে ইসলামে রাজতন্ত্রের সূত্রপাত ঘটে এবং বিভিন্ন দল-উপদলের উদ্ভব ঘটে। ইসলামে এটি একটি মোড় পরিবর্তনকারী ঘটনা।"
        }
      ]
    },
    {
      "number": "7",
      "uddipok": "স্পেনীয়রা কৃষিপ্রধান দেশ ব্রাজিল দখল করে সেখানে দাপ্তরিক ভাষা হিসেবে স্পেনিশ চালু করে। তাছাড়া খ্রিষ্টানদের কৃষিজমি ক্রয় বন্ধ ঘোষণা করে এবং তাদের উপর যে কর রেয়াত প্রচলিত ছিল তা রহিত করে। ফলে খ্রিষ্টান ধর্ম গ্রহণ করে জনগণের যে রাষ্ট্রীয় সুবিধা পাওয়ার কথা ছিল সেসব থেকে তারা বঞ্চিত হয়।",
      "tag": "ISCD 25",
      "sub_questions": [
        {
          "label": "ক",
          "question": "খলিফা আবদুল মালিক কোন বংশের শাসক ছিলেন?",
          "explanation": "খলিফা আবদুল মালিক উমাইয়া বংশের শাসক ছিলেন।"
        },
        {
          "label": "খ",
          "question": "সংক্ষেপে হাজ্জাজ বিন ইউসুফের পরিচয় দাও।",
          "explanation": "হাজ্জাজ বিন ইউসুফ ছিলেন প্রশাসক, রাজনীতিবিদ ও উমাইয়া খিলাফতের প্রতিরক্ষমন্ত্রী। হাজ্জাজ বিন ইউসুফ আরবের মক্কার পার্শ্ববর্তী তায়েফ নগরীর অধিবাসী ছিলেন। তিনি উমাইয়া খলিফা আবদুল মালিক ও ওয়ালিদের খিলাফতকালে পূর্বাঞ্চলীয় শাসক হিসেবে দায়িত্ব পালন করেন। বিদ্রোহ দমন ও সাম্রাজ্য সম্প্রসারণে তিনি গুরুত্বপূর্ণ ভূমিকা পালন করেন। তিনি উমাইয়া বংশকে পতনের হাত থেকে রক্ষা করে সমৃদ্ধি ও গৌরবের পথে পরিচালিত করেন। তিনি আজীবন নিষ্ঠার সাথে নিজের কর্তব্য পালন করে ইসলামের ইতিহাসে স্মরণীয় হয়ে আছেন।"
        },
        {
          "label": "গ",
          "question": "উদ্দীপকের দাপ্তরিক ভাষা প্রচলনের মতো খলিফা আবদুল মালিক কোন পদক্ষেপ গ্রহণ করেছিলেন? ব্যাখ্যা করো।",
          "explanation": "উদ্দীপকের দাপ্তরিক ভাষা প্রচলনের মতো খলিফা আব্দুল মালিক সরকারি অফিসে আরবি ভাষার প্রচলন করেছিলেন। খলিফা আবদুল মালিকের রাজত্বকাল ইসলামের ইতিহাসে অভ্যন্তরীণ সংস্কারের একটি গুরুত্বপূর্ণ যুগ ছিল। তিনি শাসননীতি প্রণয়ন ও শাসনব্যবস্থা সংস্কারে মৌলিক প্রতিভার পরিচয় দেন। এ সংস্কারের একটি বিশেষ দিক হলো সরকারি অফিসে আরবি ভাষার প্রচলন। উদ্দীপকেও তার এ কাজের প্রতিফলন ঘটেছে। উদ্দীপকে বলা হয়েছে, স্পেনীয়রা কৃষিপ্রধান দেশ ব্রাজিল দখল করে সেখানে দাপ্তরিক ভাষা হিসেবে স্পেনিশ চালু করে। খলিফা আবদুল মালিকের ক্ষেত্রেও এমনটি লক্ষ করা যায়। খলিফা আবদুল মালিক রাষ্ট্রে আরব জাতীয়তাবাদের প্রতিফলন ঘটাতে এবং সুষ্ঠু প্রশাসনব্যবস্থা প্রবর্তন করতে চেয়েছিলেন। এজন্য তিনি রাষ্ট্রে প্রচলিত বিভিন্ন ভাষার স্থলে আরবিকে রাষ্ট্র ভাষার মর্যাদা দান করেন। ৬৯৬-৬৯৭ খ্রিস্টাব্দে এ মর্মে তিনি একটি আদেশ জারি করেন। এতে প্রথমে সিরিয়া ও ইরাকের প্রদেশসমূহে এবং পরে মিসর ও পারস্যে আরবি ভাষা সরকারি ভাষার মর্যাদা লাভ করে।খলিফা আবদুল মালিকের এ ভাষা ব্যবস্থা চালুর ফলে শাসন কাজের অসুবিধা দূর হয়, বিশুদ্ধ আরব শাসন চালু হয় এবং আরবি ভাষার মর্যাদা বৃদ্ধি পায়। সুতরাং বলা যায়, উদ্দীপকের দাপ্তরিক ভাষা প্রচলনের মতো খলিফা আব্দুল মালিকও আরবি ভাষাকে রাষ্ট্রীয়করণ করেছিলেন।"
        },
        {
          "label": "ঘ",
          "question": "উদ্দীপকে স্পেনের গৃহীত পদক্ষেপের আলোকে খলিফা আবদুল মালিকের রাজস্ব সংস্কার আলোচনা করো।",
          "explanation": "উদ্দীপকে স্পেনের গৃহীত পদক্ষেপের মতো খলিফা আবদুল মালিকও রাজস্ব সংস্কারে ব্যাপক উদ্যোগ গ্রহণ করেছিলেন। খলিফা আবদুল মালিকের রাজত্বকাল ছিল ইসলামের ইতিহাসে অভ্যন্তরীণ সংস্কারের একটি স্বর্ণযুগ। শাসন সংস্কারে তিনি যেসব পদক্ষেপ নিয়েছিলেন তা তৎকালীন শাসকমহলে আলোড়ন তৈরি করেছিল। তার এসব সংস্কারের মধ্যে অতি গুরুত্বপূর্ণ হলো রাজস্ব সংস্কার। উদ্দীপকেও এ সংস্কারের প্রতিফলন লক্ষ করা যায়। উদ্দীপকে বলা হয়েছে, স্পেনীয়রা ব্রাজিলের খ্রিস্টানদের কৃষিজমি ক্রয় বন্ধ ঘোষণা করে এবং তাদের ওপর যে কর রেয়াত ছিল তা রহিত করে। ফলে খ্রিষ্টান ধর্ম গ্রহণ করে জনগণের যে রাষ্ট্রীয় সুবিধা পাওয়ার কথা ছিল সেসব থেকে তারা বঞ্চিত হয়। খলিফা আবদুল মালিকের রাজস্ব সংস্কারের ক্ষেত্রে দেখা যায় তিনি রাজস্ব সংস্কারের মাধ্যমে রাজ্যে বিরাজমান অর্থনৈতিক স্থবিরতা কাটানোর জন্য কিছু উদ্যোগ নেন। তিনি হাজ্জাজ বিন ইউসুফের পরামর্শে কিছু নীতি গ্রহণ করেন। যেমন- ১. ইসলাম গ্রহণ করলেও মাওয়ালিদের জিজিয়া ও খারাজ দিতে হবে। ২. সেনাবাহিনীতে যোগ দিলেও তাদের গ্রামে গিয়ে স্ব-স্ব পেশায় নিযুক্ত হতে হবে। ৩. মুসলমানরা যে জমি ক্রয় করেছে তার জন্য তাদেরকে আগের মতো প্রচলিত কর দিতে হবে। ৪. অনাবাদি জমি ও জলাভূমির জল নিষ্কাশন করে সেগুলো চাষ করতে হবে। এ জন্য কৃষকদের কিছু সুবিধা দেওয়া হয়। চাষাবাদে সেচ সুবিধা বৃদ্ধির জন্য নতুন নতুন খাল খনন এবং ইউফ্রেটিস ও টাইগ্রিস নদীর মধ্যকার সংযোগ খালসমূহ সংস্কার করা হয়। পতিত ও অনাবাদি ভূমি চাষযোগ্য করা হলে তিন বছরের জন্য তার রাজয় মওকুফ করা হয়। ক্ষতিগ্রস্ত কৃষকদের কৃষিঋণ দেওয়ার ব্যবস্থা করা হয়। এ সব বিধি-ব্যবস্থা গ্রহণের ফলে রাজ্যের রাজস্ব আয় বৃদ্ধি পায় এবং অর্থনৈতিক সংকট দূরীভূত হয়। উপরের আলোচনা থেকে বোঝা যায়, উদ্দীপকের মতোই খলিফা আবদুল মালিক ব্যাপক রাজস্ব সংস্কার করেছিলেন। ফলে রাজ্যের রাজস্ব আয় বৃদ্ধি পায় এবং অর্থনৈতিক সংকট কেটে যায়।"
        }
      ]
    },
    {
      "number": "8",
      "uddipok": "ব্রাহ্মণবাড়িয়া জেলার জ্ঞানপিপাসু ব্যক্তিদের পৃষ্ঠপোষকতায় 'আলোকিত সাহিত্য পরিষদ' গঠিত হয়। দেশি-বিদেশি প্রচুর গ্রন্থের সমাবেশ রয়েছে এখানে। এখানে গ্রন্থাবলি সংরক্ষণ, অনুবাদ ও গবেষণার উদ্যোগ নেওয়া হয়। এই প্রতিষ্ঠান ভালো লেখক ও নতুন গবেষকদের জন্য প্রয়োজনীয় তথ্য সরবরাহ, আর্থিক অনুদান ও পুরস্কারের ব্যবস্থা করে থাকে।",
      "tag": "ISCD 25",
      "sub_questions": [
        {
          "label": "ক",
          "question": "",
          "explanation": "যে স্থান থেকে চন্দ্র-সূর্যের ও নক্ষত্রের গতিবিধি পর্যবেক্ষণ করা হয় তাকে মান মন্দির বলে।"
        },
        {
          "label": "খ",
          "question": "",
          "explanation": "মক্কায় প্রতিবছর হজ মৌসুমে পবিত্র হজব্রত পালন করতে লক্ষ লক্ষ মুসলিমের আগমন ঘটে। কিন্তু এ বিপুল সংখ্যক লোকের অজু, গোসল কিংবা পানীয় জলের কোনো সুষ্ঠু ব্যবস্থা ছিল না। ফলে দূরদূরান্ত থেকে আসা হাজিদের অসহনীয় দুর্ভোগের সম্মুখীন হতে হতো। তাই ৮০২ খ্রিষ্টাব্দে হারুন অর রশিদের মহীয়সী স্ত্রী জুবাইদা মক্কাবাসীদের পানির কষ্ট দেখে ১,৫০,০০০ দিনার ব্যয় করে যেখানে একটি খাল খনন করেন। সেই খাল ইসলামের ইতিহাসে নহরে জুবাইদা নামে সুপরিচিত।"
        },
        {
          "label": "গ",
          "question": "",
          "explanation": "উদ্দীপকে সাহিত্য পরিষদের সাথে খলিফা আল-মামুনের বায়তুল হিকমার মিল রয়েছে। উদ্দীপকে দেখা যায়, ব্রাহ্মণবাড়িয়া জেলার জ্ঞানপিপাসু ব্যক্তিদের পৃষ্ঠপোষকতায় 'আলোকিত সাহিত্য পরিষদ' গঠিত হয়। দেশি-বিদেশি প্রচুর গ্রন্থের সমাবেশ রয়েছে এখানে। এখানে গ্রন্থাবলি সংরক্ষণ, অনুবাদ ও গবেষণার উদ্যোগ নেওয়া হয়। এই প্রতিষ্ঠান ভালো লেখক ও নতুন গবেষকদের জন্য প্রয়োজনীয় তথ্য সরবরাহ, আর্থিক অনুদান ও পুরস্কারের ব্যবস্থা করে থাকে। উক্ত সাহিত্য পরিষদের কর্মকাণ্ড আল-মামুনের বায়তুল হিকমার কর্মকাণ্ডের সাথে সাদৃশ্যপূর্ণ। ৮৩০ খ্রিষ্টাব্দে খলিফা আল মামুন জ্ঞান-বিজ্ঞানের অগ্রগতিকে প্রাতিষ্ঠানিক রূপদানের জন্য বায়তুল হিকমা (House of Wisdom) প্রতিষ্ঠা করেন। প্রখ্যাত পণ্ডিত, অনুবাদক ও চিকিৎসক হুসাইন ইবনে ইসহাককে বায়তুল হিকমার পরিচালক নিযুক্ত করা হয়। এ বিশ্ববিখ্যাত প্রতিষ্ঠানটি তিনটি ইউনিটে বিভক্ত করা হয়। যথা- গ্রন্থাগার, শিক্ষা নিকেতন ও অনুবাদ বিভাগ। পৃথিবীর বিভিন্ন দেশ, জাতি থেকে দূত ও প্রতিনিধি মারফত মূল্যবান গ্রন্থরাজি সংগ্রহ করে অনুবাদ বিভাগকে সমৃদ্ধিশালী করা হয় এবং অনুবাদের ব্যবস্থা গ্রহণ করা হয়। পারসিক, গ্রিক, হিন্দু, খ্রিষ্টান প্রভৃতি সম্প্রদায় ও জাতির পণ্ডিতগণ শিক্ষামূলক গবেষণা, জ্ঞান-বিজ্ঞানচর্চা, অনুশীলন ও অনুবাদকার্যে নিযুক্ত থাকতেন। এছাড়া ইহুদি, খ্রিষ্টান এবং সদ্য মুসলিম হওয়া বিদেশিরা প্রচুর অনুবাদকর্মে নিয়োজিত হন। আল মামুন এবং তার উত্তরাধিকারদের আমলেও বায়তুল হিকমাকে কেন্দ্র করে সকল গবেষণা ও অনুবাদ কাজ আবর্তিত হয়। পরিশেষে বলা যায়, উদ্দীপকের আলোকিত সাহিত্য পরিষদের সাথে রায়তুল হিকমার সামঞ্জস্য লক্ষ করা যায়।"
        },
        {
          "label": "ঘ",
          "question": "",
          "explanation": "উদ্দীপকের উল্লিখিত গ্রন্থাবলি সংরক্ষণ, অনুবাদ ও গবেষণার উদ্যোগ এবং আর্থিক অনুদান ও পুরস্কার ছাড়াও আল-মামুন গবেষণাকর্মে নানা উদ্যোগ গ্রহণ করেন। ৮৩০ খ্রিষ্টাব্দে প্রতিষ্ঠিত বায়তুল হিকমা সরকারি প্রতিষ্ঠান হওয়ায় গবেষণা, অনুবাদ, আবিষ্কার সকল ক্ষেত্রে ব্যাপক অবদান রাখে। জ্ঞান-বিজ্ঞানচর্চায় উক্ত প্রতিষ্ঠান অর্থাৎ বায়তুল হিকমার প্রতিষ্ঠাতা খলিফা আল, মামুনের ব্যাপক অবদানের জন্য তার সময়কে ইসলামের অগাস্টান যুগ বলা হয়। খলিফা আল মামুন ৮৩০ খ্রিষ্টাব্দে জ্ঞান-বিজ্ঞানের অগ্রগতিকে। প্রাতিষ্ঠানিক রূপদানের জন্য বায়তুল হিকমা প্রতিষ্ঠা করেন। প্রখ্যাত পণ্ডিত, অনুবাদক ও চিকিৎসক হুসাইন ইবনে ইসহাককে বায়তুল হিকমার পরিচালক নিযুক্ত করেন। এ বিশ্ববিখ্যাত প্রতিষ্ঠানটি তিনটি ইউনিটে বিভক্ত করেন। যথা- গ্রন্থাগার, শিক্ষা নিকেতন ও অনুবাদ বিভাগ। পারসিক, গ্রিক, হিন্দু, খ্রিষ্টান প্রভৃতি সম্প্রদায় ও জাতির পণ্ডিতগণ শিক্ষামূলক গবেষণা, জ্ঞান-বিজ্ঞানচর্চা, অনুবাদ কাজে নিযুক্ত। থাকতেন। বায়তুল হিকমার মহাপরিচালক হুনাইন বিন ইসহাক গ্রিস,। স্পেন, সিরিয়া, মিশর, ভারত থেকে গ্যালেন, ইউক্লিড, টলেমি, এরিস্টটল, সক্রেটিস, প্লেটো প্রমুখ মনীষীর দুর্লভ গ্রন্থাবলি সংগ্রহ করে সেগুলো আরবিতে অনুবাদের ব্যবস্থা করেন। বহু পণ্ডিত ব্যক্তি তার এ অনুবাদ কাজে সহযোগিতা করেন। তাদের মধো ইসা বিন ইয়াহিয়া, মুসা বিন খালিদ, কোস্টা, মানকাহ এবং দুবান নামক ব্যক্তি অনুবাদকার্য পরিচালনা করেন। অনুবাদের পারিশ্রমিক হিসেবে পুস্তকের ওজনে স্বর্ণ দেওয়া হতো। ঐতিহাসিক উইলিয়াম মুইর বলেন, \"এসব মনীষীর পরিশ্রমের ফলে মধ্যযুগের অন্ধকারাচ্ছন্ন ইউরোপীয় জাতিগুলো তাদের নিজস্ব অথচ হারানো ধন প্রাচীন গ্রিসের বিজ্ঞান ও দর্শনের সঙ্গে পুনরায় পরিচিত হয়। খলিফা মামুন বিদেশি মূল্যবান পুস্তক অনুবাদ করেই ক্ষান্ত হননি, এসব পুস্তকের ওপর মৌলিক গবেষণার জন্য বিভিন্ন মনীষীকে নিয়োগ করেন। ফলে বিদেশি ভাবধারায় আরবি ভাষার এক সৃজনশীল গবেষণার আত্মপ্রকাশ ঘটে। তাই বলা যায়, উল্লিখিত ব্যবস্থা ছাড়া শিক্ষাসংস্কৃতির উন্নয়নে আল মামুনের বায়তুল হিকমার অবদান অপরিসীম।"
        }
      ]
    },
    {
      "number": "9",
      "uddipok": "ইতিহাসখ্যাত বাদশা হাসান প্রজাদের জন্য অন্তঃপ্রাণ ছিলেন। তার স্ত্রীও তীর্থযাত্রীদের পানির কষ্ট দূর করার জন্য দূরাঞ্জল থেকে পানি আনার ব্যবস্থা করেছিলেন। কিন্তু বাদশাহ তার পার্শ্ববর্তী প্রতাপশালী শত্রু সাম্রাজ্যের অধিপতিকে বারবার যুদ্ধে পরাজিত করেও তাকে ক্ষমা করে দেন।",
      "tag": "ISCD 25",
      "sub_questions": [
        {
          "label": "ক",
          "question": "আব্বাসিদের রাজধানী কোথায় ছিল?",
          "explanation": "আব্বাসিদের রাজধানী ছিল বাগদাদে।"
        },
        {
          "label": "খ",
          "question": "আব্বাসি কারা? ব্যাখ্যা করো।",
          "explanation": "মহানবি (স)-এর চাচা আল আব্বাস বিন আব্দুল মুত্তালিব বিন হাশেমের বংশধরেরাই আব্বাসি নামে পরিচিত। আব্বাসিরা মক্কার বিখ্যাত কুরাইশ বংশের হাশেমি শাখা থেকে উদ্ভূত। কুরাইশ বংশের অন্য শাখাটি উমাইয়া নামে খ্যাত। আল আব্বাসের মৃত্যুর পর তার চার পুত্র সিফফিনের যুদ্ধের (৬৫৭ খ্রি.) সময় উমাইয়া গোত্রের মুয়াবিয়ার বিরুদ্ধে হাশেমি গোত্রের হযরত আলি (রা) এর পক্ষাবলম্বন করেন। আত্মীয়তার দিক থেকে উমাইয়াদের তুলনায় আব্বাসিরা মহানবি (স)-এর নিকটতর হওয়ায় তারা নিজেদেরকে মুসলিম খিলাফতের বৈধ দাবিদার বলে দাবি করত। ৭৫০ খ্রিস্টাব্দে জাবের যুদ্ধে উমাইয়াদের পরাজিত করে আব্বাসিরা খিলাফত প্রতিষ্ঠা করে।"
        },
        {
          "label": "গ",
          "question": "উদ্দীপকের নারীর সাথে আব্বাসি কোন মহীয়সী নারীর কর্মকাণ্ডের মিল রয়েছে? ব্যাখ্যা করো।",
          "explanation": "উদ্দীপকের নারীর সাথে আব্বাসি খলিফা হারুন-অর-রশীদের স্ত্রী জুবাইদার কর্মকান্ডের মিল রয়েছে। আজাদ খলিফা হারুন-অর-রশীদের স্ত্রী জনকল্যাণমূলক কাজে বিশেষ অবদান রেখেছেন। খলিফা হারুন-অর-রশীদ যেমন প্রজাদের কল্যাণ ও তির জন্য বিভিন্ন পদক্ষেপ গ্রহণ করেছিলেন তেমনি তার এ সব কাজে সহযোগিতা করেছেন তার স্ত্রী জুবাইদা। উদ্দীপকে বর্ণিত বাদশা হাসানের স্ত্রীর কাজে জুবাইদার কর্মকাণ্ডের প্রতিফলন রয়েছে। উদ্দীপকে দেখা যায়, ইতিহাসখ্যাত বাদশা হাসানের স্ত্রী প্রজাকল্যাণকামী পানির কষ্ট করার জন্য দূরাঞ্চল থেকে পানি আনার ব্যবস্থা করেন। অনুরূপ কাজ করে প্রজারঞ্জক খলিফা হারুন-অর-রশীদের স্ত্রী জুবাইদা ইতিহাসে বিখ্যাত হয়ে আছেন। তিনি হজব্রত পালনে মক্কায় অবস্থানকারী মুসলমানদের পানির কষ্ট দূর করার লক্ষ্যে ৮০২ খ্রিস্টাব্দে ২০ লাখ দিনার খরচ করে ফোরাত নদী থেকে মক্কার উপকূল পর্যন্ত একটি নহর খনন করে মক্কা নগরীতে পানি সরবরাহ নিশ্চত করেন। এটি নহর-ই-জুবাইদা নামে পরিচিত। তাই বলা যায়, উদ্দীপকের বাদশা হাসানের স্ত্রীর কাজের সাথে খলিফা হারুন-অর-রশীদের স্ত্রী জুবাইদার জনকল্যাণমূলক কাজের মিল রয়েছে।"
        },
        {
          "label": "ঘ",
          "question": "'উদ্দীপকের শাসক ও আব্বাসি খলিফা হারুন-অর রশীদ-এর শাসন বৈশিষ্ট্য একই রূপ'- মূল্যায়ন করো।",
          "explanation": "উদ্দীপকের শাসক ও আব্বাসি খলিফা হারুন-অর-রশীদের শাসন বৈশিষ্ট্য একই রূপ— মন্তব্যটি যথার্থ। আরব্য উপন্যাসের নায়ক আব্বাসি খলিফা হারুন-অর-রশীদের শাসনকাল ইতিহাসে স্বর্ণযুগ হিসেবে চিহ্নিত হয়ে আছে। তার রাজত্বকালে (৭৮৬-৮০৯ খ্রি.) আব্বাসি সাম্রাজ্যে সুখ-শান্তি বিরাজিত ছিল। সাম্রাজ্যের অভ্যন্তরে ও বৈদেশিক ক্ষেত্রে বলিষ্ঠ নীতি গ্রহণ করার ফলে তার সময়ে সাম্রাজ্যের গৌরব বৃদ্ধি পায়। তবে বৈদেশিক নীতির ক্ষেত্রে হারুন-অর-রশীদ প্রভাবশালী শত্রু পক্ষকে বারবার ক্ষমা প্রদর্শন করেন। উদ্দীপকে বর্ণিত শাসকের কাজেও হারুন-অর-রশীদের এ শাসননীতি প্রতিফলিত হয়েছে। উদ্দীপকে বলা হয়েছে, ইতিহাসখ্যাত শাসক বাদশা হাসান প্রজাদের জন্য নিবেদিত প্রাণ ছিলেন। কিন্তু তিনি তার পার্শ্ববর্তী প্রতাপশালী শত্রু সাম্রাজ্যের অধিপতিকে বারবার যুদ্ধে পরাজিত করেও তাকে ক্ষমা করে দেন। অনুরূপভাবে খলিফা হারুন-অর-রশীদ প্রজাদের মঙ্গল ও সাম্রাজ্যের স্থিতিশীলতার কথা চিন্তা করে কল্যাণধর্মী শাসননীতি গ্রহণ করেন। তার শাসনের অন্যতম বৈশিষ্ট্য ছিল প্রজাকল্যাণ নিশ্চিত করা। তিনি প্রজাদের উন্নয়নের জন্য যথাসাধ্য চেষ্টা করতেন। প্রজাদের সুবিধার জন্য রাজ্যের বিভিন্ন স্থানে মসজিদ, মাদ্রাসা, খাল ও হাসপাতাল নির্মাণ করেন। কিন্তু বৈদেশিক নীতির ক্ষেত্রে খলিফা বাইজান্টাইনদের বারবার যুদ্ধে পরাজিত করেও ক্ষমা করে দেন। বাইজান্টাইন কোষাধ্যক্ষ নাইসিফোরাস খলিফাকে বারবার কর প্রদানের প্রতিশ্রুতি দিয়েও ভঙ্গ করলে খলিফা হারুন-অর-রশীদ ৮০০ খ্রিস্টাব্দে তার বিরুদ্ধে অভিযান পরিচালনা করেন এবং সন্ধি স্বাক্ষরের মাধ্যমে কর প্রদানে বাধ্য করেন। কিন্তু ধূর্ত নাইসিফোরাস সন্ধি ভঙ্গ করে পুনরায় মুসলিম সাম্রাজ্য আক্রমণ করে। খলিফা পুনরায় তাকে পরাজিত করেন এবং কর প্রদানের শর্তে ক্ষমা প্রদর্শন করে সন্ধি স্বাক্ষর করেন। এভাবে নাইকোরাস বারবার কর প্রদানের সন্ধি ভঙ্গ করেন এবং খলিফা হারুন-অর-রশীদ চূড়ান্ত শাস্তি না দিয়ে তাকে বারবার ক্ষমা করেন। উপরের আলোচনা থেকে বলা যায় যে, জনকল্যাণ ও বৈদেশিক নীতির ক্ষেত্রে উদ্দীপকের শাসক এবং খলিফা হারুন-অর-রশীদের শাসননীতির মধ্যে যথেষ্ট মিল রয়েছে।"
        }
      ]
    },
    {
      "number": "10",
      "uddipok": "সুলতান নাসিরউদ্দিন একজন মহান শাসক ছিলেন। ধর্মভীরু শাসক হলেও পরধর্মের প্রতি তিনি কখনই বিদ্বেষ পোষণ করতেন না বরং খুবই সহনশীল ছিলেন। তিনি অমুসলিমদের ওপর হতে করের বোঝা কমিয়ে দিয়ে নানারকম সুযোগ-সুবিধা বাড়িয়ে দিয়েছিলেন। অন্যায়ের বিরুদ্ধে তিনি ছিলেন আপোষহীন।",
      "tag": "ISCD 25",
      "sub_questions": [
        {
          "label": "ক",
          "question": "উমাইয়াদের শেষ খলিফার নাম কী?",
          "explanation": "উমাইয়াদের শেষ খলিফা হিলেন দ্বিতীয় মারওয়ান।"
        },
        {
          "label": "খ",
          "question": "আব্বাসি কারা? ব্যাখ্যা করো।",
          "explanation": "মহানবি (স)-এর চাচা আল আব্বাস বিন আব্দুল মুত্তালিব ডি হাশেমের বংশধররাই আব্বাসি নামে পরিচিত। আব্বাসিরা মক্কার বিখ্যাত কুরাইশ বংশের হাশেমি শাখা থেকে উদ্বৃত্ত কুরাইশ বংশের অন্য শাখাটি উমাইয়া নামে খ্যাত। আল আব্বাসের মৃল্লর পর তার চার পুত্র সিফফিনের যুদ্ধের (৬৫৭ খ্রি.) সময় উমাইয়া গোত্রের মুয়াবিয়ার বিরুদ্ধে হাশেমি গোত্রের হযরত আলি (রা)-এর পক্ষাবলম্বন করেন। আত্মীয়তার দিক থেকে উমাইয়াদের তুলনায় আব্বাসিরা মহানবি (স)-এর নিকটতর হওয়ায় তারা নিজেদেরকে মুসলিম খিলাফতের বৈল দাবিদার বলে দাবি করত। ৭৫০ খ্রিস্টাব্দে জাবের যুদ্ধে উমাইয়াদের পরাজিত করে আব্বাসিরা খিলাফত প্রতিষ্ঠা করে।"
        },
        {
          "label": "গ",
          "question": "উদ্দীপকের সুলতানের কর্মকাণ্ড কেন উমাইয়া কর্মকান্ডের সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকে উল্লেখিত বাদশাহ নাসিরউদ্দিনের সাথে উমাইয়া খলিফা ওমর বিন আবদুল আজিজের মিল রয়েছে। উমাইয়া খলিফাদের রাজত্বকালে দেশজুড়ে ক্ষমতা নিয়ে সংঘর্ষ, বিশ্বাসঘাতকতা, ষড়যন্ত্র ও নিষ্ঠুরতা চলছিল। তবে দ্বিতীয় ওমর হিসেবে পরিচিত খলিফা ওমর বিন আবদুল আজিজ ছিলেন এ যুগের ব্যতিক্রমধর্মী একজন মহান শাসক। উদ্দীপকের বাদশা নাসিরউদ্দিনের মধ্যে তারই চারিত্রিক বৈশিষ্ট্য ও কর্মের প্রতিচ্ছবি দেখা যায়। উদ্দীপকের বাদশা নাসিরউদ্দিন চারিত্রিক দিক দিয়ে ছিলেন সরল, অনাড়ম্বর, ধর্মানুরাগী ও কর্তব্যপরায়ণ। এ ধরনের বৈশিষ্ট্য খলিফা ওমর বিন আবদুল আজিজের ক্ষেত্রেও দেখা যায়। তিনি ছিলেন একজন অনাড়ম্বর, ধর্মানুরাগী, কর্তব্যপরায়ণ ও প্রজাবৎসল খলিফা। খুলাফায়ে রাশেদিনের আদর্শ ও ইসলামি মূল্যবোধে বিশ্বাসী ছিলেন তিনি। খলিফা ওমর বিন আবদুল আজিজ অত্যন্ত সহজ-সরল সাধারণ জীবনযাপন করতেন। তিনি প্রথম ওমরের মতো তালিযুক্ত কাপড় পরিধান করতেন। বিশাল সাম্রাজ্যের খলিফা হয়েও তিনি নিজের ও পরিবারের জীবিকা নির্বাহের জন্য মাত্র দুই দিরহাম অর্থ বায়তুল মাল থেকে গ্রহণ করতেন। তিনি বিশ্বাস করতেন, বায়তুল মাল প্রজাদের সম্পদ। খলিফা শুধু এর রক্ষক। ভোগবিলাসী, আড়ম্বরপ্রিয়, ক্ষমতালোভী, মদ্যপায়ী উমাইয়া খলিফাদের মধ্যে তিনি ছিলেন বিশাল ব্যতিক্রম। সততা, নিরপেক্ষতা, সরলতা ও পবিত্রতার মূর্ত প্রতীক। খলিফা দ্বিতীয় ওমর কুরআন ও হাদিসের বিধান অনুসারে জীবনযাপন ও শাসনকাজ পরিচালনা করতেন ধর্মের ক্ষেত্রে নিরপেক্ষতা তার চরিত্রের অন্যতম শ্রেষ্ঠ বৈশিষ্ট্য ছিল। তিনি ছিলেন অত্যন্ত ধর্মভীরু। খিলাফতের ইতিহাসের মধ্যে বিরল ধর্মভীরুতা ও চারিত্রিক নিষ্কলুষতার জন্য তাকে 'উমাইয়া সাধু' (Ummaya Saint) এবং 'পাম ধর্মপ্রাণ খলিফা' বলা হয়। সুতরাং বলা যায়, বাদশাহ নাসিরউদ্দিনের সাথে উমাইয়া খলিফা ওমর বিন আবদুল আজিজের চারিত্রিক বৈশিষ্ট্যের অনেক মিল রয়েছে।"
        },
        {
          "label": "ঘ",
          "question": "উত্ত খলিফা উমাইয়া বংশের পতনের জন্য কতটুকু দায়ী? তোমর মতামত বিশ্লেষণ করো।",
          "explanation": "উক্ত খলিফার অর্থাৎ খলিফা ওমর বিন আবদুল আলিজের নীতি অর্থাৎ শাসন সংস্কার উমাইয়া বংশের পতনের জন্য দায়ী ছিল বলে আমি মনে করি না। খলিফা ওমর বিন আবদুল আজিজের শাসন সংস্কার উমাইয়া খিলাফতের ভিত্তিকে দুর্বল করে দিয়েছিল। তবে এ বংশের পতনের জন্য তার পৃথীত নীতি সম্পূর্ণরূপে দায়ী ছিল না। নিরপেক্ষ দৃষ্টিভঙ্গি নিয়ে ওমর বিন আবদুল আজিজের শাসনকালের প্রতিটি দিক বিবেচনা করলে উমাইয়া বংশের পতনের জন্য তাকে দায়ী করা যায় না। তার উদার ও সাম্যের নীতির ফলে উমাইয়া বংশের প্রতি কেউ শত্রুভাবাপন্নও ছিল না। দ্বিতীয় ওমর নামে খ্যাত ওমর বিন আবদুল আজিজ তার শাসনামলে উমাইয়া, হাশেমি, আরব-অনারব, হিমারীয়-মুদারীয় দ্বন্দ্ব নিরসন করার চেষ্টা করেন। এতে তিনি অনেকাংশে সফল হন। দীর্ঘদিনের রক্তপাত, ষড়যন্ত্র এবং বিশ্বাসঘাতকতার বিভীষিকার মধ্যে তার শাসনকাল উপশমের ভূমিকা পালন করেছে। উমাইয়া খিলাফতের পতনের দায় তার ওপর আরোপিত হওয়া একেবারেই ঠিক নয়। বরং ওমরের তিরোধানের পর তার নীতি অব্যাহত রাখা হলে আলি ও আব্বাসি বংশীয়রা সহজে ক্ষুদ্ধ হতো না। তাদের আন্দোলনের জন্য দায়ী পরবর্তী দুর্বল শাসকেরা, খলিফা ওমর বিন আবদুল আজিজ নন। তার মৃত্যুর পর আরব সমাজে নতুন করে অতীতের অসাম্য ও ভেদাভেদ নীতি মাথাচাড়া দেওয়ায় উমাইয়াবিরোধী আন্দোলন জোরদার হয়। এর পরিণতিতেই উমাইয়াদের পতন ঘটে। উপরের আলোচনায় প্রমাণিত হয় যে, উমাইয়া বংশের পতনের পেছনে ওমর বিন আবদুল আজিজের শাসন সংস্কার দায়ী ছিল না। তবে তার শাসন সংস্কার উমাইয়া শাসনের ভিত্তিকে কিছুটা দুর্বল করে দিয়েছিল। তবে এ বংশের চূড়ান্ত পতন ঘনিয়ে এনেছিলেন তার পরবর্তী অযোগ্য শাসকেরা। (সৃজনশীল রচনামূলক ১২ নম্বর প্রশ্নের 'ঘ’-এর উত্তর )"
        }
      ]
    },
    {
      "number": "11",
      "uddipok": "আব্রাহাম লিংকন পৃথিবীর বিখ্যাত ব্যক্তিদের একজন। আমেরিকা যখন দাস-ব্যবস্থা নিয়ে মারাত্মক গৃহযুদ্ধে লিপ্ত তখন তিনি দাস মুক্তির শপথ নিয়ে শত প্রতিকূলতার মধ্যে আমেরিকাকে সঠিক পথ দেখিয়েছিলেন। তিনি গণতন্ত্র বলতে সাধারণের ইচ্ছা, মানবাধিকার ও জনগণের সর্বোচ্চ কল্যাণ সাধন বলে মনে করতেন। মানবজাতির সার্বিক কল্যাণ সামনে রেখে তিনি আমেরিকাকে নেতৃত্ব দিয়েছিলেন।",
      "tag": "ISCD 25",
      "sub_questions": [
        {
          "label": "ক",
          "question": "খন্দকের যুদ্ধ কত সালে হয়েছিল?",
          "explanation": "৬২৭ খ্রিষ্টাব্দে খন্দকের যুদ্ধ সংঘটিত হয়।"
        },
        {
          "label": "খ",
          "question": "ওমরাতুল কাযা বা মুলতবি হজ কী?",
          "explanation": "মহানবি হযরত মুহাম্মদ (স) ৭ম হিজরি সনের জিলহজ মাসে সাহাবিদের নিয়ে যে হজ পালন করেন তাকে মূলতবি হজ বলা হয়। হুদায়বিয়ার সন্ধির শর্ত অনুযায়ী মদিনার মুসলমানরা মহানবি (স)-এর সাথে ৭ম হিজরি সনের জিলহজ মাসে হজ পালনের উদ্দেশ্যে সমবেত হন। এ সময় মহানবি (স) ২০০০ জন সাহাবির এক বিশাল কাফেলাসহ মক্কায় গিয়ে হজ আদায় করেন। তখন তিনি মক্কার কোনো আত্মীয়-স্বজনের সাথে দেখা করেননি কিংবা তাদের ঘরেও যাননি। এ হজই উমরায়ে কাযা বা মূলতবি হজ নামে পরিচিত। উমরায়ে হুদায়বিয়ার কাযা হিসেবে আদায় হওয়ার কারণে এ হজ উমরায়ে কাযা বা মুলতবি হজ নামে পরিচিত হয়।"
        },
        {
          "label": "গ",
          "question": "মহানবি (স)-এর কোন সংস্কারের সাথে আব্রাহাম লিংকনের সংস্কারের মিল রয়েছে? ব্যাখ্যা করো।",
          "explanation": "মহানবি (স)-এর মদিনার সমাজের বিশৃঙ্খলা ও দ্বন্দ্ব নিরসন করে সুশৃঙ্খল সমাজ গঠনের সাথে আব্রাহাম লিংকনের সংস্কারের মিল রয়েছে। ইসলামের সুমহান বাণী প্রচারের জন্য হযরত মুহাম্মদ (স) প্রিয় জন্মভূমি মক্কা ছেড়ে মদিনায় হিজরত করেন। তাঁর হিজরতের প্রাক্কালে মদিনার রাজনৈতিক ও সামাজিক অবস্থা ছিল শোচনীয়। তাই তিনি এখানকার সার্বিক অবস্থার উন্নয়নে কিছু শান্তিপূর্ণ পদক্ষেপ গ্রহণ করেন। এর মধ্যে একটি হলো সুষ্ঠু সমাজ গঠন। এ বিষয়টির প্রতিচ্ছবি লক্ষ করা যায় আব্রাহাম লিঙ্কনের কাজে। আমেরিকা এক সময় দাস-ব্যবস্থা নিয়ে মারাত্মক গৃহযুদ্ধে লিপ্ত ছিল। তখন আব্রাহাম লিংকন দাস মুক্তির শপথ নিয়ে শত প্রতিকূলতার মধ্যে গৃহযুদ্ধ বন্ধ করে আমেরিকাকে সঠিক পথ দেখান। হযরত মুহাম্মদ (স) যখন মদিনায় যান তখন দেখেন সেখানকার সর্বপ্রধান গোত্র আওস ও খাযরাজ গোত্রের মধ্যে মারাত্মক দ্বন্দ্ব। তাদের এ দ্বন্দ্ব বা গৃহযুদ্ধ সুদীর্ঘকাল ধরে বিরাজমান ছিল। এরা সব সময় প্রতিটি ক্ষেত্রে একে অন্যকে শত্রু মনে করত। ভূমি, পানির কূপ ইত্যাদি নিয়ে এরা রক্তক্ষয়ী সংঘর্ষে লিপ্ত হতো। এতে কেউ আহত বা নিহত হলে রক্তের বদলে রক্ত নিতে তারা পুনরায় কলহে মেতে উঠত। মহানবি (স) মদিনায় যাওয়ার পর আওস ও খাযরাজ গোত্রের এ শত্রুতার অবসান করে তাদেরকে ভ্রাতৃত্বের বন্ধনে আবদ্ধ করেন। মদিনা সনদ প্রণয়নের মাধ্যমে এদের মধ্যে রাজনৈতিক ও সামাজিক ঐক্য প্রতিষ্ঠিত হয়। এরা হিংসা-বিদ্বেষ ও কলহ ভুলে বিপদের সময় সবাই একে অপরের পাশে দাঁড়ানোর জন্য প্রতিজ্ঞাবদ্ধ হয়। এতে সমাজে শান্তি প্রতিষ্ঠিত হয়। সুতরাং দেখা যায়, মহানবি (স)-এর মদিনার সমাজ থেকে গোত্রীয় কলহ দূর করে শান্তি প্রতিষ্ঠা করার সাথে আব্রাহাম লিংকনের সংস্কারের মিল রয়েছে।"
        },
        {
          "label": "ঘ",
          "question": "মহানবি (স)-এর রাজনৈতিক ও সামাজিক চিন্তার সাথে উদ্দীপকে বর্ণিত আব্রাহাম লিংকনের রাজনৈতিক ও সামাজিক দর্শনের সাদৃশ্য ও বৈসাদৃশ্যগুলো মূল্যায়ন করো।",
          "explanation": "মহানবি (স)-এর রাজনৈতিক ও সামাজিক চিন্তার সাথে উদ্দীপকে বর্ণিত আব্রাহাম লিংকনের রাজনৈতিক ও সামাজিক দর্শনের অনেকটাই সাদৃশ্য রয়েছে। তবে আব্রাহাম লিংকনের থেকে মহানবি (স)-এর চিন্তার পরিধি ছিল অনেক বিস্তৃত। মহানবি হযরত মুহাম্মদ (স)-এর আবির্ভাবের আগে আরব সমাজে হানাহানি, লুটতরাজ, ব্যভিচারসহ নানা ধরনের অন্যায় কাজ প্রচলিত ছিল। এ অবস্থায় মহানবি (স) আরবের সমাজ ও রাজনীতিসহ বিভিন্ন ক্ষেত্রে নজিরবিহীন সংস্কার সাধন করেন। তার এ সংস্কার কাজের প্রতিফলন লক্ষ করা যায় উদ্দীপকের আব্রাহাম লিংকনের কাজে। আব্রাহাম লিংকন গণতন্ত্র বলতে সাধারণের ইচ্ছা, মানবাধিকার ও জনগণের সর্বোচ্চ কল্যাণ সাধন বলে মনে করতেন। মানবজাতির সার্বিক কল্যাণ সামনে রেখে তিনি আমেরিকাকে নেতৃত্ব দিয়েছেন। মহানবি (স)-ও তাঁর সামাজিক ও রাজনৈতিক সংস্কার সাধনের ক্ষেত্রে এ বিষয়গুলোকে মৌলিক দর্শন হিসেবে বিবেচনা করেছিলেন। তবে এক্ষেত্রে আব্রাহাম লিংকনের চিন্তা ও কাজের রাজনৈতিক সংস্কার সাধনের ক্ষেত্রে এ বিষয়গুলোকে মৌলিক দর্শন হিসেবে বিবেচনা করেছিলেন। তবে এক্ষেত্রে আব্রাহাম লিংকনের চিন্তা ও কাজের চেয়ে মহানবি (স)-এর চিন্তা ও অবদান অনেক বেশি প্রসারিত। তাঁর সমাজ ও রাষ্ট্র ব্যবস্থা ছিল সাম্য ও মৈত্রীর ওপর প্রতিষ্ঠিত। তিনি মানুষের মধ্যে বিরাজমান অসাম্য ও ভেদাভেদ দূর করে মানবিক ও বৈষম্যহীন সমাজ গঠন করেন। নবি (স) ঘোষণা করেন, 'সব মানুষ সমান, মানুষের মধ্যে শ্রেষ্ঠ ও উৎকৃষ্ট তিনি, যিনি তাকওয়াবান।' বিদায় হজের ভাষণে তিনি আভিজাত্যের গৌরব, কৌলিন্য প্রথা, 'জোর যার মুল্লুক তার' নীতি নিষিদ্ধ ঘোষণা করেন। এর স্থলে, তিনি মানবতাবোধকে সবার উপরে স্থান দেন। সমাজে নারীর মর্যাদা প্রতিষ্ঠা, দাস-দাসীর সঠিক মর্যাদা প্রদানে নবি (স)-এর সংস্কার বিশ্বের সব মানুষের জন্য সর্বোৎকৃষ্ট আদর্শ। মহানবি (স)-এর রাজনৈতিক চিন্তার মূলমন্ত্র ছিল জনকল্যাণ সাধন। আল্লাহর আইন বাস্তবায়নের মাধ্যমে জনগণের সেবা করাই হলো ইসলামি রাষ্ট্রের কাজ। মহানবি (স)-ই মদিনায় সর্বপ্রথম গণতান্ত্রিক সরকার ব্যবস্থার এ ধারা প্রবর্তন করেন। পরিশেষে বলা যায়, মহানবি (স)-এর সামাজিক ও রাজনৈতিক সংস্কার চিন্তার সাথে আব্রাহাম লিংকনের চিন্তার সাদৃশ্য আছে। তবে আব্রাহাম লিংকনের চেয়ে নবি (স)-এর দর্শন অনেক বিস্তৃত, কার্যকর ও সুদূরপ্রসারী।"
        }
      ]
    }
  ]
}