{
  "title": "চট্টগ্রাম ক্যান্ট. কলেজ ২০২৫",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "'ক' উপদ্বীপটি একটি অনুর্বর অঞ্চল। যার তিন দিক সমুদ্র বন্দর দ্বারা বেষ্টিত। এখানকার অভিবাসীদের জীবন-জীবিকা অত্যন্ত কঠোর। শহরের কিছু লোক ব্যবসা-বাণিজ্য করলেও অধিকাংশ লোক চুরি, ডাকাতি ও লুটতরাজ করতে বাধ্য হতো।",
      "tag": "CCPC 25",
      "sub_questions": [
        {
          "label": "ক",
          "question": "কোন প্রাণীকে মরুভূমির জাহাজ বলা হয়?",
          "explanation": "উটকে মরুভূমির জাহাজ বলা হয়।"
        },
        {
          "label": "খ",
          "question": "জাজিরাতুল আরব বলতে কী বোঝায়? ব্যাখ্যা করো।",
          "explanation": "জাজিরাতুল আরব বলতে আরব ভূখণ্ডকে বোঝায়। i 'জাজিরা' আরবি শব্দ। এর শাব্দিক অর্থ দ্বীপ বা উপদ্বীপ। আরব একটি ভূখণ্ডের নাম। তাই জাজিরাতুল আরব অর্থ আরব উপদ্বীপকে বোঝায়। এশিয়া মহাদেশের দক্ষিণ-পশ্চিমে অবস্থিত আরব দেশ বিশ্বের সর্ববৃহৎ উপদ্বীপ। মূল স্থল ভাগের সাথে যুক্ত কিন্তু বেশিরভাগ অংশ সাগর দিয়ে বেষ্টিত কোনো ভূখণ্ডকে উপদ্বীপ বলা হয়। আরব ভূখণ্ডের তিন দিকে বিশাল জলরাশি এবং একদিকে বিস্তীর্ণ মরুপ্রান্তর দিয়ে ঘেরা। এর পশ্চিমে লোহিত সাগর, পূর্বে পারস্য উপসাগর, দক্ষিণে ভারত মহাসাগর এবং উত্তরে সিরিয়ার মরুভূমি রয়েছে। এরূপ তিনদিক জল ও একদিক স্খল দ্বারা পরিবেষ্টিত ত্রিভুজাকৃতির ভৌগোলিক অবস্থানের জন্যই আরব দেশকে জাজিরাতুল আরব বলা হয়।"
        },
        {
          "label": "গ",
          "question": "উদ্দীপকের সাথে তোমার পাঠ্যবইয়ের কোন অঞ্চলের অর্থনৈতিক অবস্থার সাদৃশ্য রয়েছে? ব্যাখ্যা করো।",
          "explanation": "উদ্দীপকের সাথে আমার পাঠ্যবইয়ের প্রাক-ইসলামি আরবের অর্থনৈতিক অবস্থার সাদৃশ্য রয়েছে। মরুময় ও অনুর্বর আরব ছিল কৃষিকাজের অনুপযোগী। ফলে সেখানকার অর্থনৈতিক অবস্থা ভালো ছিল না। প্রাক-ইসলামি আরবের অধিবাসীরা যাযাবর আরব ও শহুরে আরব এ দুই শ্রেণিতে বিভক্ত ছিল। উভয়ের অর্থনৈতিক অবস্থাও ছিল আলাদা। উদ্দীপকে 'ক' উপদ্বীপের অবস্থার মধ্য দিয়ে আরব উপদ্বীপের এ অর্থনৈতিক অবস্থার ইঙ্গিত দেওয়া হয়েছে। উদ্দীপকে দেখা যায়, অনুর্বর 'ক' উপদ্বীপের অধিবাসীদের জীবন-জীবিকা ছিল অত্যন্ত কঠোর। শহরের কিছু লোক ব্যবসা-বাণিজ্য করলেও অধিকাংশ লোক চুরি, ডাকাতি ও লুটতরাজ করতে বাধ্য হতো। প্রাক-ইসলামি আরব উপদ্বীপের ক্ষেত্রেও এমনটি দেখা যায়। আরবের যেসব অধিবাসীরা শহরে বাস করে তারা আরবের স্থায়ী বাসিন্দা। ব্যবসা-বাণিজ্য তাদের জীবিকা উপার্জনের প্রধান অবলম্বন। এর মাধ্যমে তারা বহির্বিশ্বের সাথে যোগাযোগ স্থাপন করত। বর্হিবিশ্বের সাথে যোগাযোগ স্থাপন করত। এরা ছাড়া বাকি সব অধিবাসীকেই বেদুইন বলে। তারা অনেক কষ্ট সহিষ্ণু। মরুভূমির উগ্র কঠোর প্রকৃতি, পানির স্বল্পতা, অসহ্য উত্তাপ, অনুর্বরতা ও খাদ্যের অভাবের বিরুদ্ধে তাদেরকে প্রতিনিয়ত যুদ্ধ করতে হতো। জীবন ধারণের জন্য তারা পশু-পালন করত। পশু খাদ্যের জন্য তারা বিভিন্ন চারণভূমিতে ঘুরে বেড়াতে। পশুর দুধ, গোশত ছিল তাদের প্রধান খাবার। তবে শুধু যে পশু-পালন করেই বেদুইনরা খাবারের যোগান দিত এমন নয়। তারা লুটতরাজও করত। বিভিন্ন বাণিজ্য কাফেলা যখন তাদের সামনে দিয়ে যেত তখন সে কাফেলা তাদের হাতে সর্বস্ব হারাতো। এছাড়া আশে-পাশের বসত বাড়িতেও বেদুইনরা লুটতরাজ চালিয়ে জীবনধারণ করত। সুতরাং বোঝা যায়, উদ্দীপকের অর্থনৈতিক অবস্থা ও প্রাক-ইসলামি আরবের অর্থনৈতিক অবস্থা সাদৃশ্যপূর্ণ।"
        },
        {
          "label": "ঘ",
          "question": "উক্ত অঞ্চলের অধিবাসীদের ওপর ভৌগোলিক অবস্থার প্রভাব উদ্দীপকের আলোকে মূল্যায়ন করো।",
          "explanation": "উদ্দীপকের বর্ণিত অঞ্চলের মতো প্রাক-ইসলামি আরবের অধিবাসীদের ওপরও ভৌগোলিক পরিবেশের ব্যাপক প্রভাব ছিল। আরব উপদ্বীপের অধিবাসীদের দেহ, মন, চরিত্র ও জীবনযাত্রার ওপর বৈচিত্র্যময় ভৌগোলিক অবস্থান ও পরিবেশের যথেষ্ট প্রভাব লক্ষ করা যায়। শুষ্ক আবহাওয়া, অনাবৃষ্টি, অনুর্বরতা প্রভৃতি প্রতিকূল ভৌগোলিক পরিবেশ একদিকে যেমন আরব বেদুইনদের রুক্ষ ও দুঃসাহসিক জাতিতে পরিণত করেছে অপরদিকে তারা ধৈর্যশীল, কষ্টসহিষ্ণু ও পরিশ্রমী হয়েছে। উদ্দীপকের অঞ্চলটির অধিবাসীদের ওপরও ভৌগোলিক অবস্থার এ ধরনের প্রভাব দেখা যায়। উদ্দীপকে বলা হয়েছে, তিনদিকে সমুদ্রবেষ্টিত 'ক' উপদ্বীপটি একটি অনুর্বর অঞ্চল। এরূপ ভৌগোলিক অবস্থানের ফলে শহরের কিছু লোকজন ব্যবসা-বাণিজ্য করার সুযোগ পেলেও অধিকাংশ লোক চুরি, ডাকাতি ও লুটতরাজ করতে বাধ্য হতো। অনুরূপভাবে প্রাচীন আরব উপদ্বীপের প্রতিকূল ভৌগোলিক পরিস্থিতির প্রভাবে এর অধিবাসীরা সংগ্রামী হয়ে ওঠে। শুষ্ক ও উষ্ণ আবহাওয়া এবং খাদ্য ও পানীয়ের অভাব আরবদের দুর্ধর্ষ ও সংঘাতময় জীবনযাত্রার দিকে প্ররোচিত করেছে। শহরবাসী আরবরা ব্যবসা-বাণিজ্যের বেহমাধ্যমে, অপেক্ষাকৃত আরাম-আয়েশে জীবন পরিচালনা করলেও পশুচারণ ও পালনই ছিল আরব বেদুইনের প্রধান পেশা। এছাড়া আরব বেদুইনদের একটি দল কাফেলা লুটতরাজের মাধ্যমেও জীবিকা নির্বাহ করত। পশুপালন ও খাদ্যের সন্ধানে আরবদের প্রতিনিয়ত একস্থান থেকে অন্যস্থানে যেতে হতো। এর ফলে তারা গোত্রবদ্ধ হয় এবং তাদের মধ্যে গড়ে ওঠে আসাবিয়া বা গোত্রপ্রীতি। অপরদিকে ভৌগোলিক পরিবেশের প্রভাবে আরবদের মধ্যে মুক্ত চিন্তার উন্মেষ ঘটে, যা তাদেরকে কাব্যচর্চায় দারুণ অনুপ্রেরণা জুগিয়েছে। উপরের আলোচনায় দেখা যায় যে, ভৌগোলিক অবস্থান ও আবহাওয়া প্রাক-ইসলামি আরব অধিবাসীদের জীবন-জীবিকা ও আচার-আচরণে ব্যাপক প্রভাব ফেলেছিল।"
        }
      ]
    },
    {
      "number": "2",
      "uddipok": "হালদা নদীটি হাটহাজারী ও রাউজানের মধ্যবর্তী স্থান দিয়ে প্রবাহিত হয়েছে। এ নদীকে আগে বলা হতো চট্টগ্রামের দুঃখ। প্রতিবছরই নদীর পানিতে বন্যায় ক্ষতিগ্রস্ত হতো রাউজান ও হাটহাজারীর গ্রামগুলো। অতঃপর সরকার বাঁধ ও সুইচগেইট নির্মাণ করে নদী-শাসনের ব্যবস্থা করেন। প্রাকৃতিক মৎস্য প্রজনন কেন্দ্র হিসেবে এ নদীর গুরুত্ব অনেক বেড়ে যায়। ফলে স্থানীয় অর্থনীতিতে ইতিবাচক পরিবর্তন আসে। যা স্থানীয় সংস্কৃতি ও স্থাপত্যকলার বিকাশে ভূমিকা রাখে।",
      "tag": "CCPC 25",
      "sub_questions": [
        {
          "label": "ক",
          "question": "মেসোপটেমিয়া সভ্যতা কোন নদীর তীরে অবস্থিত?",
          "explanation": "মেসোপটেমিয়া সভ্যতা টাইগ্রিস ও ইউফ্রেটিস নদীর তীরে অবস্থিত।"
        },
        {
          "label": "খ",
          "question": "মিসরকে নীল নদের দান বলা হয় কেন?",
          "explanation": "মিসরীয় সভ্যতার বিকাশে নীল নদের ভূমিকা অগ্রগণ্য ছিল বলে মিসরকে নীল নদের দান বলা হয়। মিসরীয় সভ্যতার সূচনাকারী লোকেরা পানির প্রাপ্যতা, কৃষি উৎপাদন, মাছ ধরে জীবিকা নির্বাহ, পশু পালনের জন্য তৃণভূমির সহজলভ্যতা ইত্যাদি বিষয়কে মাথায় রেখে নীল নদের তীরবর্তী অঞ্চলসমূহে বসতি স্থাপন করেছিল। প্রতিবছর গ্রীষ্মকালের বন্যায় নীল নদের তীরবর্তী অঞ্চলসমূহে পলি জমা হতো, যার ফলে জমির উর্বর শক্তি বৃদ্ধি পেয়ে প্রচুর ফসল উৎপাদিত হতো। এভাবে কৃষি উৎপাদনের মাধ্যমে মিসরীয় সভ্যতা সমৃদ্ধি লাভ করতে থাকে। তাই গ্রিক ঐতিহাসিক হেরোডোটাস মিসরের উৎকর্ষ দেখে মিসরকে 'নীল নদের দান' বা 'The Gift of the Nile' বলে উল্লেখ করেছেন।"
        },
        {
          "label": "গ",
          "question": "উদ্দীপকের ঘটনার সাথে কোন সভ্যতার মিল রয়েছে? পাঠ্যপুস্তকের আলোকে বিশ্লেষণ করো।",
          "explanation": "উদ্দীপকের ঘটনার সাথে মিসরীয় সভ্যতার মিল রয়েছে। মিসরীয় সভ্যতা প্রাচীন সভ্যতাসমূহের অন্যতম। মিসরকে নীল নদের দান হিসেবে অভিহিত করা হয়। কারণ মিসরীয় সভ্যতার বিকাশে নীল নদই সবচেয়ে বড় ভূমিকা পালন করেছিল। মিসরের ক্ষেত্রে নীল নদের এ অবদানই হালদা নদীর ক্ষেত্রে লক্ষ করা যায়। উদ্দীপকে দেখা যায়, হাটহাজারী ও রাউজানের মধ্যবর্তী স্থানে প্রবাহিত হালদা নদীটিকে আগে চট্টগ্রামের দুঃখ বলা হতো। প্রতিবছর এর পানিতে উক্ত এলাকাগুলো প্লাবিত হওয়ায় সরকার সেখানে বাঁধ ও সুইচগেইট নির্মাণ। করে নদী শাসনের ব্যবস্থা করেন। ফলে প্রাকৃতিক মৎস প্রজনন কেন্দ্র হিসেবে এটি স্থানীয় অর্থনীতিতে ইতিবাচক পরিবর্তন আনে। মিসরীয় সভ্যতার ক্ষেত্রেও নীল নদের এমন ভূমিকা লক্ষ করা যায়। এ সভ্যতার বিকাশে নীল নদের ভূমিকা অতুলনীয়। মিসরীয় সভ্যতার সূচনাকারী জনগণ পানির প্রাপ্যতা, কৃষি উৎপাদন, মাছ ধরে জীবিকা নির্বাহ, পশু পালনের জন্য তৃণভূমির সহজলভ্যতা ইত্যাদি বিষয় চিন্তা করে নীল নদের তীরবর্তী অঞ্চলসমূহে বসতি স্থাপন করেছিল। তারাই প্রথম প্লাবনের হাত থেকে রক্ষা পেতে নীল নদে বাঁধ নির্মাণ করেছিল। আবার বাঁধের সাহায্যে পানি ধরে রেখে তারা কৃষিকাজে ব্যবহার করত। এভাবে ঘর-গৃহস্থালির কাজ থেকে শুরু করে ব্যবসা-বাণিজ্য এমনকি জীবনের প্রতিটি ক্ষেত্রেই নীল নদ গুরুত্বপূর্ণ ভূমিকা পালন করেছে। মরুভূমিতে পরিণত হওয়া মিসর নীল নদের দানের ফলেই শস্য-শ্যামল ও সমৃদ্ধিশালী দেশে পরিণত হয়েছে। সুতরাং বলা যায়, উদ্দীপকে উল্লেখিত হালদা নদীর ভূমিকা মিসরীয় সভ্যতার বিকাশে নীল নদের অবদানেরই ইঙ্গিত বহন করে।"
        },
        {
          "label": "ঘ",
          "question": "প্রাচীন সভ্যতার বিকাশে নদীর অবস্থান উদ্দীপকের আলোকে মূল্যায়ন করো।",
          "explanation": "উদ্দীপকের ন্যায় প্রাচীন সভ্যতার বিকাশে নদ-নদীর অবদান ছিল অনন্য সাধারণ। প্রাগৈতিহাসিক যুগের অবসানের মধ্য দিয়ে সভ্যতা বা ঐতিহাসিক যুগের সূচনা ঘটে। মানবজীবনের আর্থ-সামাজিক, রাজনৈতিক, ধর্মীয় ও সাংস্কৃতিক প্রভৃতি সব দিকই সভ্যতার অন্তর্ভুক্ত। কৃষি আবিষ্কারের মাধ্যমে মানুষ সমাজবদ্ধভাবে বসবাস করতে থাকে। ফলে গড়ে ওঠে গোত্র ও কৌমব্যবস্থা এবং মানুষ আয়ত্ত করে ধাতুর ব্যবহার। এর ফলে মানুষের জীবনযাত্রা যেমন গতিশীল হয়। তেমনি সমাজব্যবস্থাও উন্নত হতে থাকে। এভাবে গ্রাম সংস্কৃতির উদ্ভব ঘটে এবং নগর সভ্যতার যাত্রা শুরু হয়। আর এভাবে কৃষিকাজের সুবিধার্থে বিভিন্ন নদীকে কেন্দ্র করে গড়ে ওঠে বিভিন্ন সভ্যতা। যা উদ্দীপকে আলোচিত হালদা নদীর ক্ষেত্রেও লক্ষণীয়।\" উদ্দীপকে দেখা যায়, চট্টগ্রামের দুঃখ খ্যাত হালদা নদীকে বাঁধ নির্মাণের মাধ্যমে শাসনের কারণে এটি সেখানকার স্থানীয় সংস্কৃতি ও স্থাপত্য কলার বিকাশে ভূমিকা রাখে। তেমনি পৃথিবীর অন্যান্য সভ্যতার উৎপত্তি বা উন্মেষের পেছনে এর চেয়েও বেশি ভূমিকা রেখেছিল সেসব স্থানের বিভিন্ন নদ-নদী। পৃথিবীর অন্যতম প্রাচীন সভ্যতা হলো মিসরীয় সভ্যতা। আর এ সভ্যতা গড়ে ওঠার পেছনে সবচেয়ে গুরুত্বপূর্ণ ভূমিকা রাখে নীলনদ। যার কারণে মিসরকে নীলনদের দান হিসেবে অভিহিত করা হয়। তাছাড়া মিসরীর সভ্যতার বিকাশে প্রায় একই সময়ে আধুনিক ইরাকের টাইগ্রিস (দজলা) ও ইউফ্রেটিস (ফোরাত) নদীর অববাহিকায় পর্যায়ক্রমে কয়েকটি সভ্যতার উন্মেষ হয়। আর এ সভ্যতাগুলোকে একত্রে মেসোপটেমীয় সভ্যতা বলা হয়। অন্যদিকে সিন্ধু নদীর অববাহিকায় গড়ে ওঠে অন্যতম প্রাচীন সিন্ধু সভ্যতা। অতএব বলা যায়, অতীতে মানুষ কৃষিকাজসহ নানা প্রয়োজনে বিভিন্ন নদ-নদীকে কেন্দ্র করে বিভিন্ন সভ্যতা গড়ে তুলেছিল। এ কারণে মানবসভ্যতার বিকাশে নদ-নদীর ভূমিকা অপরিসীম।"
        }
      ]
    },
    {
      "number": "3",
      "uddipok": "বার্মার শাসকগোষ্ঠী কর্তৃক অত্যাচার, নির্যাতন, লুণ্ঠন, ধর্ষণ, ঘরবাড়ি ও ফসল পোড়ানোর শিকার হয়ে ৬ লক্ষ রোহিঙ্গা প্রতিবেশী। বাংলাদেশে আশ্রয় নিয়েছে। সরকার মানবিক কারণে এই সকল রোহিঙ্গাদের খাদ্য, বস্ত্র, বাসস্থান ও চিকিৎসা দিয়ে তাদের সহযোগিতা। করেছে। দেশি-বিদেশি বিভিন্ন সংগঠন তাদেরকে সাহাদ্য প্রদানে এগিয়ে এসেছে।",
      "tag": "CCPC 25",
      "sub_questions": [
        {
          "label": "ক",
          "question": "মদিনার পূর্ব নাম কী?",
          "explanation": "মদিনার পূর্ব নাম ইয়াসরিব।"
        },
        {
          "label": "খ",
          "question": "মজলিশ-উস-শুরা বলতে কী বোঝায়? ব্যাখ্যা করো।",
          "explanation": "মজলিশ-উস-শুরা ইসলামি রাষ্ট্রের একটি মন্ত্রণাপরিষদ। প্রাক-ইসলামি যুগের দারুল নাদওয়ার বয়োজ্যেষ্ঠ পরিষদ এর অনুকরণে রাসুল (স) একটি পরামর্শব্যবস্থা চালু রাখেন, যা পরবর্তীতে হযরত আবু বকর (রা)-ও অনুসরণ করেন। হযরত ওমর (রা) এ ব্যবস্থার আধুনিকীকরণের উদ্যোগ গ্রহণ করেন। কারণ তিনি সব সময় বলতেন, পরামর্শ ব্যতীত খিলাফত চলতে পারে না। এ গণতান্ত্রিক চেতনায় উদ্বুদ্ধ হয়ে তিনি জনগণের সুযোগ-সুবিধা নিশ্চিতকরণ এবং স্বচ্ছভাবে শাসনকার্য পরিচালনার জন্য একটি উচ্চ ক্ষমতাসম্পন্ন মন্ত্রণাপরিষদ গঠন করেন, যা মজলিশ-উস-শুরা নামে পরিচিত। এটি মজলিশ-আল-আম ও মজলিশ-আল-খাস- এ দু ভাগে বিভক্ত ছিল।"
        },
        {
          "label": "গ",
          "question": "উদ্দীপকের রোহিঙ্গাদের সাথে মুহাম্মদ (স) সময়কার কোন ঘটনার সাদৃশ্য রয়েছে? ব্যাখ্যা করো।",
          "explanation": "উদ্দীপকের ঘটনার সাথে ইসলামের ইতিহাসের অন্যতম ঘটনা হযরত মুহাম্মদ (স)-এর মক্কা থেকে মদিনায় হিজরতের সাদৃশ্য রয়েছে। মানবতার মুক্তির দূত মহানবি (স) নবুয়ত লাভের পর মক্কাবাসীর কাছে তাওহিদের বাণী প্রচার শুরু করেন। এতে মক্কার পৌত্তলিক কুরাইশরা ক্ষিপ্ত হয়ে ওঠে এবং তাঁর ওপর অত্যাচার, নির্যাতন শুরু করে। কুরাইশদের অত্যাচারের মাত্রা মারাত্মকভাবে বেড়ে গেলে হযরত আবু বকর (রা)-কে সাথে নিয়ে তিনি মক্কা থেকে মদিনায় হিজরত করেন। উদ্দীপকেও এ ঘটনার প্রতিফলন লক্ষ করা যায়। উদ্দীপকের বর্ণনানুযায়ী, মিয়ানমার শাসকগোষ্ঠীর অবর্ণনীয় 'অত্যাচার- নির্যাতনের শিকার হয়ে রোহিঙ্গা মুসলমানরা নিজ দেশ ছেড়ে বাংলাদেশে। এসে আশ্রয় নিয়েছে। বাংলাদেশ সরকার এবং দেশি-বিদেশি বিভিন্ন সংগঠন তাদেরকে সহায়তা করছে। অনুরূপভাবে মহানবি (স) কুরাইশদের অত্যাচার-নির্যাতনের কারণেই মক্কা থেকে মদিনায় হিজরত করেন। তিনি মক্কায় ইসলাম প্রচার শুরু করলে মক্কার কুরাইশরা তাঁর ওপর নির্যাতন শুরু করে। তাঁকে পাগল বলে ঠাট্টা-বিদ্রূপ করতে থাকে। এমনকি তারা মহানবি। (স)-কে হত্যার পরিকল্পনা করে। ফলে মহানবি (স) আল্লাহর নির্দেশে মক্কা ছেড়ে মদিনায় হিজরত করেন। আর এ হিজরতের মাধ্যমে তাঁর জীবনের মোড় ঘুরে যায়। কেননা মদিনাবাসী তাঁকে সম্মানিত অতিথি হিসেবে বরণ করে নেয়। এরপর ইসলাম দ্রুতগতিতে প্রসার লাভ করে এবং শেষ পর্যন্ত মহানবি (স) মদিনায় একটি ইসলামি রাষ্ট্র প্রতিষ্ঠা করতে সক্ষম হন। তাই বলা যায়, অত্যাচার-নির্যাতনের প্রেক্ষিতে নিজ দেশ ত্যাগ করে অন্য দেশে যাওয়া এবং সে দেশের সহযোগিতা লাভের দিক দিয়ে উদ্দীপকের রোহিঙ্গাদের ঘটনা ও হিজরতের ঘটনার মধ্যে মিল রয়েছে।"
        },
        {
          "label": "ঘ",
          "question": "উক্ত ঘটনায় মুহাজির ও আনসারদের ভূমিকা মূল্যায়ন করো।",
          "explanation": "উদ্দীপকে বর্ণিত রোহিঙ্গাদের আশ্রয় ও সহায়তা দান মদিনার মুহাজির ও আনসার সম্প্রদায়ের অবদানের সাথে তুলনীয়। জন্মভূমির মায়া ত্যাগ করে যারা হিজরত করেন তাদেরকে মুহাজির এবং যারা হিজরতকারীদের সর্বতোভাবে সাহায্য ও আশ্রয় দান করেন তারা আনসার নামে পরিচিত। প্রাথমিক পর্যায়ে ইসলামের প্রচার ও প্রসারে আনসার ও মুহাজিরদের গুরুত্বপূর্ণ অবদান রয়েছে। তাদের ত্যাগ, তিতিক্ষা ও অক্লান্ত পরিশ্রমের ফলে ইসলাম প্রতিষ্ঠিত হয়েছে। উদ্দীপকে বর্ণিত রোহিঙ্গাদের আশ্রয় ও সাহায্য দানের ঘটনায়ও মুহাজির ও আনসারদের অবদানের চিত্র প্রতিফলিত হয়েছে। উদ্দীপকে বর্ণিত রোহিঙ্গা জনগোষ্ঠীর বাংলাদেশে আসা এবং বাংলাদেশ সরকার ও বিভিন্ন সামাজিক-সাংস্কৃতিক সংগঠনের তাদের সহযোগিতা প্রদান যথাক্রমে মুহাজির ও আনসারদের ভূমিকার ইঙ্গিত বহন করে। ইসলাম প্রচারের শুরুর দিকে মুহাজির ও আনসারদের অবদান ছিল সবচেয়ে বেশি। মুহাজিররা জন্মভূমি ও আত্মীয়-স্বজনের মায়া কাটিয়ে মদিনায় হিজরত করেন। তারা নিজেদের সুখ-শান্তি বিসর্জন দিয়ে ইসলাম। ও রাসুল (স)-এর সেবায় নিঃস্বার্থভাবে কাজ করেন। এছাড়া আনসাররা তাদের জানমালসহ সবকিছু ইসলামের জন্য উৎসর্গ করেন। মদিনায় আগত মুহাজিরদের জন্য তারা নিজের অর্থ, সম্পদ ও বাড়ি-ঘর ভাগ করে দেন। তাদের নজিরবিহীন কুরবানি ও সাহায্যে ইসলামের মান-মর্যাদা বৃদ্ধি পায়। ইসলাম ও রাসুল (স)-এর সেবায় তারা যে সততা ও উদারতার দৃষ্টান্ত স্থাপন করেছেন, মানব ইতিহাসে তা বিরল। উপরের আলোচনা থেকে বলা যায়, ইসলামের প্রাথমিক পর্যায়ে মুহাজিরদের ত্যাগ-তিতিক্ষা এবং আনসারদের সাহায্য-সহযোগিতা ও নিঃস্বার্থ ভালোবাসা আজকের বিশ্বব্যাপী বিস্তৃত ইসলাম প্রতিষ্ঠার পথকে প্রশস্ত করেছিল। তাদের অবদান ছাড়া ইসলামের এ পর্যায়ে পৌঁছানো দুঃসাধ্য হতো।"
        }
      ]
    },
    {
      "number": "4",
      "uddipok": "সদ্য স্বাধীনতাপ্রাপ্ত দেশ হংকং। স্বাধীনতা লাভের পর দেশটির নেতা রাষ্ট্রের জনগণের অধিকার প্রতিষ্ঠা ও দায়িত্ব-কর্তব্য সম্পর্কিত ৪৭টি ধারার সমন্বয়ে একটি সংবিধান প্রণয়ন করেন, যা রাষ্ট্রে সুস্থ রাজনৈতিক পরিবেশ সৃষ্টিতে অত্যন্ত গুরুত্ব বহন করে।",
      "tag": "CCPC 25",
      "sub_questions": [
        {
          "label": "ক",
          "question": "মদিনার পূর্বনাম কী?",
          "explanation": "মদিনার পূর্ব নাম ইয়াসরিব।"
        },
        {
          "label": "খ",
          "question": "'হিলফুল ফুজুল' বলতে কী বোঝ? ব্যাখ্যা করো।",
          "explanation": "হিলফুল ফুজুল বলতে কিশোর বয়সে মহানবি (স)-এর প্রতিষ্ঠিত একটি শান্তিসংঘকে বোঝায়। মহানবি (স) ছিলেন শান্তির দূত। বালক বয়সেই তিনি পাঁচ বছর ধরে চলা 'হারবুল ফিজার' যুদ্ধের (৫৮৪-৫৮৮ খ্রি.) ভয়াবহতা দেখেন। যুদ্ধের রক্তপাত ও মানুষের দুর্ভোগ দেখে কিশোর মুহাম্মদ (স)-এর অন্তর কেঁদে উঠল। এর পরিপ্রেক্ষিতেই তিনি সমমনা কয়েকজন উৎসাহী তরুণ-যুবক ও পিতৃব্য যুবাইরকে নিয়ে ৫৯০ খ্রিস্টাব্দে গড়ে তুলেছিলেন 'হিলফুল ফুজুল' নামের শান্তিসংঘটি। এটি গোত্রীয় যুদ্ধের অবসানসহ সমাজে শান্তি-শৃঙ্খলা প্রতিষ্ঠা ও মানুষের জানমালের নিরাপত্তা রক্ষায় কাজ করত"
        },
        {
          "label": "গ",
          "question": "উদ্দীপকে উল্লেখিত সংবিধানের সাথে মহনবি (স) কর্তৃক গৃহীত কোন পদক্ষেপের মিল রয়েছে? ব্যাখ্যা করো।",
          "explanation": "উদ্দীপকে উল্লেখিত সংবিধান প্রণয়নের সাথে মহানবি (স)-এর প্রণীত মদিনা সনদের মিল রয়েছে। একটি দেশকে সুষ্ঠুভাবে পরিচালনা করার মূল চাবিকাঠি হলো সুলিখিত একটি সংবিধান। তাই কোনো দেশের স্বাধীনতা লাভের পর সংবিধান প্রণয়ন করে নাগরিকের মৌলিক অধিকার, স্বাধীনতা, গণতন্ত্র ইত্যাদি নিশ্চিত করা হয়। রাসুল (স) মদিনায় ইসলামি রাষ্ট্র গঠনের পর সেখানে, বসবাসরত বিভিন্ন সম্প্রদায়ের মধ্যে ঐক্য ও সম্ভাব গড়ে তোলা এবং সবার অধিকার রক্ষার উদ্দেশ্যে মদিনা সনদ প্রণয়ন করেন। হংকং-এর সংবিধান প্রণয়নের ক্ষেত্রেও এমন উদ্দেশ্য দেখা যায়। স্বাধীনতা লাভের পর হংকং দেশটির নেতা একটি সংবিধান রচনা করেন। জনগণের নিরাপত্তা নিশ্চিত করা ও বিভিন্ন গোষ্ঠীর মধ্যে শান্তিপূর্ণ সহাবস্থানের মাধ্যমে একটি স্থিতিশীল রাষ্ট্র গঠন করাই এই সংবিধানের মূল লক্ষ্য। রাসুল (স)-ও হিজরতের পর মদিনা ও তার আশপাশে বসবাসকারী মুসলিম, ইহুদি, খ্রিস্টান ও পৌত্তলিকদের মধ্যে সম্প্রীতি স্থাপনের লক্ষ্যে ৬২২ খ্রিস্টাব্দে সব গোষ্ঠীর জন্য একটি সনদ প্রণয়ন করেন, যা বিশ্ব ইতিহাসে 'মদিনা সনদ' নামে পরিচিত। মহানবি (স) ইসলামি রাষ্ট্র প্রতিষ্ঠা করে মদিনার বিভিন্ন সম্প্রদায়ের প্রতিনিধিদের মতামতের ভিত্তিতে একটি সনদ বা সংবিধান প্রণয়ন করেন। এ সনদে রাসুল (স) মদিনাকে একটি প্রজাতন্ত্র হিসেবে ঘোষণা করেন। তিনি সব সম্প্রদায়কে নিয়ে একটি সাধারণ জাতি গঠন করে সবার সমান অধিকার নিশ্চিত করেন। মদিনা সনদে প্রত্যেকের ধর্মীয় স্বাধীনতা রক্ষাসহ অসহায় ও দুর্বলদের সর্বতোভাবে সহযোগিতার বিধান রাখা হয়। এ সংবিধানের মাধ্যমে মহানবি (স) মদিনায় বসবাসরত বিবদমান সব সম্প্রদায়কে সম্প্রীতির বন্ধনে আবদ্ধ করে একটি শান্তিপূর্ণ সমাজ গঠনে সক্ষম হয়েছিলেন। সুতরাং বলা যায়, উদ্দীপকের সংবিধান প্রণয়নের সাথে মহানবি (স)-এর প্রণীত মদিনা সনদের মিল রয়েছে।"
        },
        {
          "label": "ঘ",
          "question": "উদ্দীপকের আলোকে মহানবি (স) কর্তৃক গৃহীত সংবিধানের গুরুত্ব বিশ্লেষণ করো।",
          "explanation": "মহানবি হযরত মুহাম্মদ (স)-এর প্রণীত সংবিধান তথা মদিনা সনদ ইসলামের ইতিহাসে বিশেষ গুরুত্বপূর্ণ। মুহাম্মদ (স)-এর মদিনায় হিজরতের সময় মদিনার রাজনৈতিক ও সামাজিক অবস্থা ছিল শোচনীয়। এমন অবস্থায় মদিনা, সনদ মদিনাবাসীর সার্বিক জীবন ব্যবস্থাপনায় ব্যাপক ইতিবাচক প্রভাব বিস্তার করে। মদিনা সনদের মাধ্যমে সামাজিক, রাজনৈতিক ও ধর্মীয় ক্ষেত্রে বিভিন্ন সংস্কার সাধন করার কারণে এটি অধিক গুরুত্ববহ। উদ্দীপকের সংবিধানটি রাষ্ট্রে সুদ্ধ রাজনৈতিক পরিবেশ সৃষ্টি করণে অত্যন্ত গুরুত্ববহ স্থান দখল করে আছে। মহানবি (স)-এর গৃহীত মদিনা সনদ কার্যক্রমের ক্ষেত্রেও এমনটি লক্ষ করা যায়। এ সনদ ছিল বিশ্বের ইতিহাসে সর্বপ্রথম লিখিত সংবিধান। এ সনদের মাধ্যমে সব জাতি-ধর্মের মানুষ সম্প্রীতির বন্ধনে আবদ্ধ হয়েছে। ঐতিহাসিকেরা এটিকে আরবের ম্যাগনাকার্টা বলে অভিহিত করেছেন। এর মাধ্যমে মদিনার সব মানুষ হিংসা-বিদ্বেষ ও কলহ ভুলে বিপদে একে অপরের পাশে দাঁড়ানোর প্রত্যয়ে অঙ্গীকারাবদ্ধ হয়। এ সনদ জাতি-ধর্ম-বর্ণ নির্বিশেষে সবাইকে ভ্রাতৃত্বের বন্ধনে আবদ্ধ করে। ফলে মদিনায় এক সুদৃঢ় রাজনৈতিক ঐক্য প্রতিষ্ঠিত হয়। দীর্ঘদিন ধরে বিবাদে লিপ্ত আউস ও খাযরাজ গোত্রসহ সব গোত্রের স্বন্দ্ব নিরসন হয়। ফলে গোত্রভিত্তিক শাসনব্যবস্থা বিলুপ্ত হয় এবং আল্লাহর সার্বভৌমত্ব প্রতিষ্ঠিত হয়। এভাবে মদিনা সনদের মাধ্যমে নবি (স) ইসলামি শাসনতন্ত্র কায়েম করেন। এতে নবি (স)-এর শ্রেষ্ঠত্ব প্রতিষ্ঠিত হয়, জানমালের নিরাপত্তা নিশ্চিত হয় এবং যুদ্ধের প্রবণতা হ্রাস পায়। এভাবে মদিনায় জাতীয় ঐক্য গড়ে ওঠে। উপরের আলোচনা থেকে প্রতীয়মান হয় যে, সকল অন্ধকার দূরীভূত করে মদিনাকে ইসলামের আলোয় আলোকিত করার ক্ষেত্রে মদিনা সনদ তাৎপর্যপূর্ণ অবদান রেখেছে।"
        }
      ]
    },
    {
      "number": "5",
      "uddipok": "",
      "tag": "CCPC 25",
      "sub_questions": [
        {
          "label": "ক",
          "question": "পবিত্র কুরআনে খন্দকের যুদ্ধকে কী নামে উল্লেখ করা হয়?",
          "explanation": "পবিত্র কুরআনে খন্দকের যুদ্ধকে আহযাবের যুদ্ধ বলা হয়।"
        },
        {
          "label": "খ",
          "question": "উহুদ যুদ্ধে মুসলমানদের বিপর্যয়ের প্রধান কারণ কী ছিল?",
          "explanation": "উহুদের যুদ্ধে মুসলমানদের বিপর্যয়ের প্রধান কারণ ছিল নেতার আদেশ অমান্য করা। যুদ্ধে জয়লাভের ক্ষেত্রে নেতার নির্দেশ পুঙ্খানুপুঙ্খ অনুসরণ করা অত্যাবশ্যক। কিন্তু ৬২৫ খ্রিষ্টাব্দে সংঘটিত উহুদের যুদ্ধে রাসুল (স) আবদুল্লাহ ইবনে যুবাইরের নেতৃত্বে ৫০ জন তীরন্দাজকে উদ্বুদ ও আইনাইন পর্বতের মাঝামাঝি সংকীর্ণ গিরিপথে নিয়োজিত করে চূড়ান্ত বিজয়ের পূর্ব পর্যন্ত সেখানে অবস্থান করতে বলেন। কিন্তু তারা মুসলমানদের বিজয় আসন্ন দেখে গনিমতের (যুদ্ধলব্ধ সম্পদ) মাল সংগ্রহের জন্য গিরিপথ থেকে সরে যায়। এ সুযোগকে কাজে লাগিয়ে কুরাইশরা সেনাপতি খালিদ বিন ওয়ালিদের নেতৃত্বে এ পথ দিয়ে আক্রমণ করলে মুসলিমরা কোণঠাসা * হয়ে পড়ে। ফলে এ যুদ্ধে মুসলমানদের পরাজয় ঘটে।"
        },
        {
          "label": "গ",
          "question": "উল্লিখিত ছকে মদিনা জীবনের কোন ঘটনাকে ইঙ্গিত করা হয়েছে? ব্যাখ্যা করো।",
          "explanation": "উদ্দীপকের ছকে মহানবি (স)-এর মদিনা জীবনের উল্লেখযোগ্য ঘটনা হুদায়বিয়ার সন্ধির প্রতি ইঙ্গিত করা হয়েছে। ইসলাম ও পৃথিবীর ইতিহাসে হুদায়বিয়ার সন্ধি যুগান্তকারী ঘটনা হিসেবে এক নতুন অধ্যায়ের সূচনাকারী। মহানবি (স) ও কুরাইশদের মধ্যে ৬২৮ খ্রিষ্টাব্দে স্বাক্ষরিত এ সন্ধি মহানবি (স)-এর জীবনে Land Mark বা গুরুত্বপূর্ণ ঘটনা। পবিত্র কুরআনে একে 'ফাতহুম মুবিন' (Evident Victory) বা সুস্পষ্ট বিজয় বলে উল্লেখ করা হয়েছে। উদ্দীপকটি এ ঘটনারই ইঙ্গিত দেয়। উদ্দীপকের ছকে মহানবি (স)-এর মদিনা জীবনের যে বিষয়গুলো উল্লেখ করা হয়েছে, সেগুলো হলো- ৬২৮ খ্রিষ্টাব্দ এবং ইসলাম প্রচার ও প্রসারে অনুকূল পরিবেশ তৈরি হয়, ফাতহুম মুবিন। এ তথ্যগুলো হুদায়বিয়ার সন্ধির সাথে সম্পর্কিত। কারণ ৬২২ খ্রিষ্টাব্দে মাতৃভূমি মক্কা থেকে হিজরতের পর দীর্ঘ ৬ বছর মহানবি (স) ও তাঁর অনুসারীরা মদিনায় অবস্থান করেন। এ সময় তাঁরা মক্কা দর্শন ও হজ পালন করতে পারেননি। তাই মহানবি (স) ষষ্ঠ হিজরিতে আরবের যুদ্ধবিগ্রহ বন্ধের মাস জিলকদের ২৫ তারিখে ১৪০০ সাহাবিসহ মক্কার উদ্দেশ্যে যাত্রা করেন। এ অবস্থায় কুরাইশরা তাকে মক্কায় প্রবেশ করতে না দেওয়ার প্রতিজ্ঞা করে। কিন্তু নানা ঘটনার প্রেক্ষাপটে মক্কার কুরাইশদের সাথে মহানবি (স)-এর একটি সন্ধি স্বাক্ষরিত হয়। এ সন্ধিই হুদায়বিয়ার সন্ধি নামে পরিচিত। পবিত্র কুরআনে এ সন্ধিকেই 'ফাতহুম মুবিন' বা শ্রেষ্ঠ বিজয় বলা হয়েছে। এ বিজয়ের ফলেই ইসলাম প্রচার ও প্রসারের পথ দিন দিন প্রশস্ত হয়। ইসলামের সৌন্দর্য ও শ্রেষ্ঠত্ব বুঝতে পেরে কুরাইশরা দলে দলে ইসলাম গ্রহণ করে। সুতরাং বোঝা যায়, উদ্দীপকে মহানবি (স) এর মদিনা জীবনের ঘটনা হুদায়বিয়ার সন্ধির প্রতি নির্দেশ করা হয়েছে।"
        },
        {
          "label": "ঘ",
          "question": "উক্ত ঘটনার ফলাফল পরবর্তী সময়ে কতটুকু প্রভাব ফেলেছিল?",
          "explanation": "উক্ত ঘটনার ফলাফল পরবর্তী সময়ে ইসলাম ও মুসলমানদের জন্য সুফল বয়ে এনছিল। আপাতদৃষ্টিতে হুদায়বিয়ার সন্ধি কুরাইশদের অনুকূলে সম্পাদিত হয়েছে বলে মনে হয়। কিন্তু দূরদৃষ্টিতে বিচার করলে স্পষ্টভাবে বোঝা যায় যে, এটি সর্বোত্তভাবে ইসলামের স্বার্থের অনুকূলে হয়েছিল। উদ্দীপকের ছকের ৩ নম্বর ঘরে উল্লেখিত বিষয়টি ইসলামের এ স্বার্থে রক্ষার প্রতি ইঙ্গিত করে। ছকের ৩ নং ঘরে ইসলাম প্রচার ও প্রসারের অনুকূল পরিবেশ, তৈরির কথা বলা হয়েছে। যা হুদায়বিয়ার সন্ধির ফলে হয়েছিল। হুদায়বিয়ার সন্ধির ফলে ইসলাম প্রচার ও প্রসারের পথ দিন দিন প্রশস্ত হতে থাকে। ইসলামের সৌন্দর্য, শ্রেষ্ঠত্ব ও মাহাত্ম্য বুঝতে পেরে কুরাইশরা দলে দলে ইসলাম ধর্ম গ্রহণ করতে থাকে। রাসুল (স)-এর নবুয়ত লাভের পর উনিশ বছর কঠোর পরিশ্রমের ফলে মুসলমানদের সংখ্যা হয়েছিল ১৪০০ জন। অথচ হুদায়বিয়ার সন্ধির মাত্র দুই বছর পর মুসলমানদের সংখ্যা হয় ১০,০০০ জন। এ সন্ধির পর মুসলিম দূতরা আরবের বাইরে বিভিন্ন দেশের রাজদরবারে গিয়ে ইসলামের দাওয়াত পৌছে দেয়। ফলে অল্পদিনের মধ্যে ইসলাম ধর্ম আন্তর্জাতিক ক্ষেত্রে বিস্তার লাভ করে। আরব ঐতিহাসিক আজ জুহরি বলেন, \"পৌত্তলিকদের মধ্যে এমন কোনো সুবিবেচক লোক ছিল না যে ইসলামের ছায়াতলে আসতে প্রলুব্ধ হয়নি।\" হুদায়বিয়ার সন্ধির পর মহাবীর খালিদ বিন ওয়ালিদ, আমর বিন আল আস ইসলাম গ্রহণ করেন। ফলে ইসলামের শক্তি বৃধি পায়। এ সম্পর্কে পি. কে হিট্টি বলেন, \"খালিদ ও আমর ইসলামের সামরিক। অভিযানে শক্তিশালী হাতিয়ারে পরিণত হয়েছিলেন।\" এ সন্ধি স্বাক্ষরিত হওয়ার পরই মক্কার বনু খোজা সম্প্রদায় মুহাম্মদ (স)-এর সাথে বন্ধুত্ব স্থাপন করে এবং পরবর্তী সময়ে ইসলাম গ্রহণ করে। এছাড়া আরবের বিভিন্ন গোত্রের লোকেরা ইসলাম গ্রহণ করায় ইসলামের শক্তি আরও সুসংহত হয়। উপরের আলোচনা থেকে বোঝা যায়, হুদায়বিয়ার সন্ধি মহানবি (স) ও মুসলমানদের জন্য সুদূরপ্রসারী প্রভাব বিস্তার করেছিল। এর প্রভাবেই ইসলাম একটি সুসংহত রূপ নিয়েছিল।"
        }
      ]
    },
    {
      "number": "6",
      "uddipok": "মেনেস প্রাচীন মিসরের শক্তিশালী ফারাও ছিলেন। তিনি। মিসরের গণতান্ত্রিক শাসন ব্যবস্থা উচ্ছেদ করে নিজ বংশের শাসন। প্রতিষ্ঠা করেন। রাজকোষকে তিনি ব্যক্তিগত সম্পত্তি মনে করতেন। তিনি প্রথম মিসরে নৌবাহিনীর পত্তন করে গ্রিকদের অনেক দীপাঞ্চল। নিজ রাজভুক্ত করেছিলেন। মিসরের প্রধান পুরোহিত ছিলেন তার ভগ্নিপতি। তার শাসনকাল ছিল গৌরবোজ্জ্বল। ধর্ম-কর্মে একনিষ্ঠ হলেও। তিনি ছিলেন কুটিল চরিত্রের অধিকারী। রাজনৈতিক উদ্দেশ্য হাসিলের জন্য তিনি যে কোনো জঘন্য কাজ করতেও দ্বিধাবোধ করতেন না। তার একমাত্র পুত্র ছিল পাপাসক্ত, অত্যাচারী, ইন্দ্রিয়পরায়ণ এবং অকর্মণ্য। মেনেস মৃত্যুকালে তার পাপাসক্ত ছেলেকে মিসরের সিংহাসনের পরবর্তী' উত্তরাধিকার নিযুক্ত করেন।",
      "tag": "CCPC 25",
      "sub_questions": [
        {
          "label": "ক",
          "question": "উমাইয়া সাধু পুরুষ কে ছিলেন?",
          "explanation": "উমাইয়া সাধু পুরুষ ছিলেন ওমর বিন আবদুল আজিজ।"
        },
        {
          "label": "খ",
          "question": "রাজেন্দ্র বলতে কী বোঝ? ব্যাখ্যা করো।",
          "explanation": "উমাইয়া খলিফা আবদুল মালিকের চারজন পুত্র তার মৃত্যু পরবর্তী সময়ে উমাইয়া খলিফা নির্বাচিত হওয়ায় আবদুল মালিক রাজেন্দ্র বা Father of kings নামে পরিচিত ছিলেন। ৬৮৫ খ্রিষ্টাব্দে আবদুল মালিক উমাইয়া সিংহাসনে আরোহণ করেন। ৭০৫ খ্রিষ্টাব্দে তিনি মৃত্যুবরণ করেন। তার মৃত্যুর পর পুত্র ওয়ালিদ (৭০৫-১৫ খ্রি.), সুলায়মান (৭১৫-১৭ খ্রি.), দ্বিতীয় ইয়াজিদ (৭২০-২৪ খ্রি.) এবং হিশাম (৭২৪-৪৩ খ্রি.) উমাইয়া সিংহাসনে আরোহণ' করেন। এজন্য আবদুল মালিককে রাজেন্দ্র বা Father of kings বলা হয়।"
        },
        {
          "label": "গ",
          "question": "উদ্দীপকে বর্ণিত ফারাও মেনেসের সাথে তোমার পঠিত কোন উমাইয়া খলিফার মিল রয়েছে? ব্যাখ্যা করো।",
          "explanation": "উদ্দীপকে বর্ণিত ফারাও মেনেসের সাথে আমার পঠিত উমাইয়া খলিফা মুয়াবিয়ার মিল রয়েছে। খলিফা মুয়াবিয়া একজন সুদক্ষ ও প্রতিভাবান শাসক ছিলেন। তিনি খুলাফায়ে রাশেদিনের আমলে প্রবর্তিত মজলিশ-উস-শুরা বা পরামর্শ সভা বাতিল করে প্রচলিত ইসলামি শাসনব্যবস্থায় কতগুলো মৌলিক পরিবর্তন এনেছিলেন। এছাড়া তিনি নিজের পুত্র ইয়াজিদকে খিলাফতের পরবর্তী উত্তরাধিকারী মনোনীত করে রাজতন্ত্র প্রবর্তন করেন। উদ্দীপকের রাজা মেনেসের ক্ষেত্রেও এ বিষয়গুলো দেখা যায়। উদ্দীপকে বলা হয়েছে, রাজা মেনেস মিসরের গণতান্ত্রিক শাসন ব্যবস্থা উচ্ছেদ করে নিজ বংশের শাসন প্রতিষ্ঠা করেন। রাজকোষ তিনি ব্যক্তিগত সম্পত্তি মনে করেন। তিনি নৌবাহিনী প্রতিষ্ঠা করেন। মেনেস মৃত্যুর পূর্বে তার পাপাসক্ত এক ছেলেকে মিসরের সিংহাসনের পরবর্তী উত্তরাধিকাকারী নিযুক্ত করেন। একই রকম কর্মকাণ্ড পরিলক্ষিত হয় উমাইয়া বংশের প্রতিষ্ঠাতা মুয়াবিয়ার ক্ষেত্রে। খলিফা মুয়াবিয়া খুলাফায়ে রাশেদিনের চতুর্থ খলিফা হযরত আলি (রা)-কে অস্বীকার করে নিজেকে খলিফা ঘোষণা করেন। মুয়াবিয়ার সিংহাসনে আরোহণের ফলে খিলাফতে গণতান্ত্রিক শাসন ব্যবস্থার পরিবর্তে রাজতন্ত্রের সূত্রপাত হয়। তিনি খুলাফায়ে রাশেদিনের মজলিশ-উস-শুরা বাতিল করেন এবং বায়তুল মালের সম্পত্তি ব্যক্তিগত সম্পত্তিতে পরিণত করেন। তিনি শাসনকার্যের সুবিধার জন্য প্রাদেশিক রাজধানীতে সচিবালয় গড়ে তোলেন। এছাড়া তিনি দিওয়ান আল-খাতাম, দিওয়ান আল-খারাজ, ডাক বিভাগ, নৌ ও সেনাবাহিনী প্রতিষ্ঠা করেন। মৃত্যুর পূর্বে মুয়াবিয়া তার অযোগ্য পুত্র ইয়াজিদকে উমাইয়া রাজবংশের পরবর্তী উত্তরাধিকারী মনোনীত করেন। সুতরাং বলা যায়, মিসরের রাজা মেনেসের কর্মকাণ্ডের সাথে উমাইয়া রাজবংশের প্রতিষ্ঠাতা মুয়াবিয়ার কর্মকাণ্ডের মিল রয়েছে।"
        },
        {
          "label": "ঘ",
          "question": "উদ্দীপকের আলোকে উত্ত খলিফার পুত্রের চরিত্র বিশ্লেষণ করো।",
          "explanation": "খলিফা মুয়াবিয়ার পুত্র ইয়াজিদ ছিলেন পাপাসন্ত, অত্যাচারী, মদ্যপায়ী ও হৃদয়হীন। ইয়াজিদ তার পিতা মুয়াবিয়ার মতো যোগ্য ও দক্ষ ছিলেন না। মাত্র তিন বছর ছয় মাস রাজত্ব করার পর ৬৮৩ খ্রিস্টাব্দে ইয়াজিদ ৪৩ বছর বয়সে মৃত্যুবরণ করেন। ব্যক্তিগত জীবনে, তিনি পাপাসত্ত ও দুশ্চরিত্র ছিলেন। নিষ্ঠুরতা, অধার্মিকতা, মদ্যপান ও ইন্দ্রিয়পরায়ণতা তার চরিত্রকে কলুষিত করেছিল। কারবালার যুদ্ধের নৃশংসতার জন্য খলিফা ইয়াজিদকে দায়ী করা হয়। কিন্তু মর্মান্তিক এ হত্যাকাণ্ডের অধিনায়ক ছিলেন নিষ্ঠুর ও দুরাত্মা ওবায়দুল্লাহ। এমনকি খলিফা ইয়াজিদ ইমাম হুসাইনের হত্যাকাণ্ডের পরিকল্পনা ও ষড়যন্ত্রের কথা জানতেও পারেননি। কারবালার যুদ্ধের পর ইমাম হুসাইনের ছিন্ন মস্তকসহ তার পরিবারের সদস্যদেরকে বন্দিরূপে দামেস্কে হাজির করা হলে ইয়াজিদ তাদের মুক্ত করে সসম্মানে মদিনায় প্রেরণ করেন। তবে অনেক ঐতিহাসিক তার রাজত্বে সংগঠিত বর্বরোচিত এ হত্যাকাণ্ডের জন্য তাকেই দায়ী করেন। এ কথাও সত্য যে, হাশেমি বিদ্বেষ তার মজ্জাগত ছিল এবং উমাইয়া বংশের নিরাপত্তার জন্য সিংহাসনকে তিনি কণ্টকমুক্ত করতে চেয়েছিলেন। ঐতিহাসিক বার্নার্ড লুইস বলেন, 'ইয়াজিদ রাজোচিত গুণাবলির অধিকারী ছিলেন।' তিনি সাহিত্যের পৃষ্ঠাপাষকতা করতেন এবং তার পুত্র খালিদ গ্রিক বিজ্ঞানের অসংখ্য পুস্তক সংগ্রহ করেন। ইবনে কাতিবের মতে, ইয়াজিদ উদারপন্থি ও বাগ্মী ছিলেন। তবে অনৈসলামিক কার্যকলাপ ও মৌলিক ইসলামি আদর্শকে ধ্বংস করে ইয়াজিদ নিঃসন্দেহে উমাইয়া বংশকে অসংখ্য শত্রু দ্বারা পরিবেষ্টিত হতে সহায়তা করেন এবং পক্ষান্তরে এর অধঃপতনের সূচনা করেন। পরিশেষে বলা যায়, উমাইয়া খলিফা ইয়াজিদের চরিত্রে নানা দোষ ও গুণের উপস্থিতি লক্ষ করা যায়। তবে ইসলামি আদর্শ হতে তিনি বিচ্যুত ছিলেন- এ কথায় সকল ঐতিহাসিক একমত পোষণ করেন।"
        }
      ]
    },
    {
      "number": "7",
      "uddipok": "ভ্রান্তিবিলাসী আরব বসন্তের ঢেউ মিসরের বয়োঃবৃদ্ধ প্রেসিডেন্টকে ক্ষমতাচ্যুত করে। কিন্তু জনগণ নতুন যাকে শাসক নিয়োগ করে তিনি সেনাপ্রধানের সাথে ক্ষমতার দ্বন্দ্বে জড়িয়ে পড়েন। ফলে নতুন শাসক শক্তি ও শাসনে যোগ্যতার পরিচয় দিলেও কূটকৌশলে বিরোধীদের কাছে হেরে যান এবং অল্প সময়ের মধ্যে কঠিন পরিণতি ভোগ করেন। সেনাপ্রধান খোলস ছেড়ে প্রেসিডেন্টের পদ দখল করেন।",
      "tag": "CCPC 25",
      "sub_questions": [
        {
          "label": "ক",
          "question": "'আসাদুল্লাহ' কার উপাধি?",
          "explanation": "'আসাদুল্লাহ' হযরত আলি (রা)-এর উপাধি।"
        },
        {
          "label": "খ",
          "question": "'শিয়া' শব্দের অর্থ ব্যাখ্যাসহ লেখো।",
          "explanation": "'শিয়া' আরবি শব্দ। এর অর্থ দল, সমার্থক, অনুসারী প্রভৃতি। ইসলামের ইতিহাসে 'শিয়া' শব্দটি মহানবি (স)-এর জামাতা হযরত আলি (রা)-এর অনুসারীদের সমন্বয়ে গঠিত দলকে বোঝায়। এ দল দাবি করে যে, একমাত্র হযরত মুহাম্মদ (স)-এর গোত্রভুক্ত, বিশেষ করে তার মেয়ে ফাতিমা এবং তার স্বামী আলি (রা)-এর বংশধরেরাই শিয়া। প্রকৃতপক্ষে, খিলাফতের প্রশ্নে ইসলামের প্রাথমিক যুগে সৃষ্ট বিভক্তির ফলে গড়ে ওঠা দুই প্রতিদ্বন্দ্বী গোষ্ঠীর একটি হলো শিয়া।"
        },
        {
          "label": "গ",
          "question": "মিসরের প্রেসিডেন্টের পরিণতির সাথে হযরত উসমান (রা)-এর পরিণতির সামঞ্জস্য ব্যাখ্যা করো।",
          "explanation": "মিসরের প্রেসিডেন্টের পরিণতির সাথে খলিফা ওসমান (রা)-এর পরিণতির সামঞ্জস্য লক্ষ করা যায়। তাদের উভয়েরই আন্দোলনের মুখে পতন হয়েছে। হযরত ওসমান (রা) ছিলেন ইসলামের একনিষ্ঠ সেবক। মক্কার শ্রেষ্ঠ ধনীদের তালিকায় তিনি ছিলেন অন্যতম। তিনি সবসময় ইসলামের খেদমতে অর্থ ব্যয় করেছেন। খলিফা নির্বাচিত হয়েও তিনি নিজেকে মানুষের কল্যাণ আর ইসলামের জন্য উৎসর্গ করেছেন। কিন্তু এসবের পরও নানা মিথ্যা অভিযোগের ভিত্তিতে তার বিরুদ্ধে আন্দোলন হয় এবং এক হৃদয়বিদারক হত্যাকাণ্ডের মাধ্যমে তার পতন ঘটে। উদ্দীপকেও এ ঘটনার প্রতিফলন লক্ষ করা যায়। উদ্দীপকে বলা হয়েছে, ভ্রান্তিবিলাসী আরব বসন্তের ঢেউ মিসরের বয়োঃবৃদ্ধ প্রেসিডেন্টকে ক্ষমতাচ্যুত করে। অনুরূপভাবে ইসলামের তৃতীয় খলিফা হযরত ওসমান (রা) বিরুদ্ধবাদীদের ষড়যন্ত্রের শিকার হয়ে তাদের হাতে নিহত হন। এভাবে তার খিলাফতের পরিসমাপ্তি ঘটে। তিনি ক্ষমতা লাভের (৬৪৪খ্রি.) প্রথম ছয় বছর শান্তি, সমৃদ্ধি, গৌরবের সাথে খিলাফত পরিচালনা করলেও দ্বিতীয় ছয় বছর তার খিলাফতে দেখা দেয় বিদ্রাহ, বিশৃঙ্খলা আর রক্তপাতের করুণ কাহিনি। বায়তুল মালের অর্থ ব্যক্তিগত কাজে ব্যবহার, আত্মীয়স্বজনকে রাষ্ট্রীয় গুরুত্বপূর্ণ পদে নিয়োগ দান, কুরআন শরিফ পোড়ানো, দার্শনিক ও সমাজতাত্ত্বিক আবুজর গিফারিকে নির্বাসন দান প্রভৃতি অভিযোগের ভিত্তিতে একদল বিদ্রোহী তার বিরুদ্ধে আন্দোলন শুরু করে এবং এক পর্যায়ে তারা খলিফাকে হত্যা (৬৫৬ খ্রি.) করে। এভাবে হযরত ওসমান (রা)-এর খিলাফতের অবসান ঘটে। সুতরাং বলা যায়, শাসককে ক্ষমতা থেকে অপসারণের দিক দিয়ে মিসরের প্রেসিডেন্টের পরিণতি এবং ওসমান (রা)-এর পরিণতি পরস্পর সাদৃশ্যপূর্ণ"
        },
        {
          "label": "ঘ",
          "question": "উদ্দীপকের ক্ষমতার দ্বন্দ্বের নিরিখে হযরত আলি (রা) ও মুয়াবিয়া (রা)-এর মধ্যকার দ্বন্দ্বের পরিণতি মূল্যায়ন করো।",
          "explanation": "নতুন শাসকের শাসনের আলোকে হযরত আলি (রা) ও মুয়াবিয়া, (রা)-এর মধ্যকার দ্বন্দ্ব ইসলামের ইতিহাসে প্রভাব বিস্তারকারী ঘটনা। ইসলামের তৃতীয় খলিফা হযরত ওসমান (রা)-এর হত্যাকাণ্ডের পর একটি বিশৃঙ্খল পরিবেশে খিলাফতে আরোহণ করেন হযরত আলি (রা)। বিলাফতে শৃঙ্খলা প্রতিষ্ঠার লক্ষ্যে হযরত আলি (রা) আগের প্রাদেশিক শাসকদের অপসারণ করে নতুন শাসক নিয়োগের নীতি গ্রহণ করেন। সব প্রদেশের শাসকেরা তার নির্দেশ মেনে 'নিলেও দামেস্কের শাসনকর্তা মুয়াবিয়া (রা) মেনে নেননি। ফলে তাদের মধ্যে সংঘাত শুরু হয়। এতে যোগ্যতা থাকা সত্ত্বেও আলি (রা) মুয়াবিয়া (রা)-এর কূটকৌশলের কাছে হেরে যান। উদ্দীপকের বর্ণনায়ও এ ঘটনা প্রতিফলিত হয়েছে। উদ্দীপকে বলা হয়েছে, মিসরের শাসকের ক্ষমতাচ্যুতির পর একজন নতুন শাসক শাসনক্ষমতা গ্রহণ করেন। কিন্তু যোগ্যতা থাকা সত্ত্বেও, তিনি কূটকৌশলে প্রতিদ্বন্দ্বীর কাছে হেরে যান এবং অল্প সময়ের মধ্যে কঠিন পরিণতি ভোগ করেন। সেনাপ্রধান খোলস ছেড়ে প্রেসিডেন্টের পদ দখল করেন। অনুরূপভাবে হযরত ওসমান (রা)-এর পর হযরত আলি (রা) খিলাফতে আরোহণ করেন। বিভিন্ন কারণে হযরত আলি (রা) ও দামেস্কের শাসক মুয়াবিয়া (রা)-এর মধ্যে বিরোধ দেখা দেয়। এ বিরোধকে কেন্দ্র করে ৬৫৭ খ্রিষ্টাব্দে উভয়ের মধ্যে সিফফিনের প্রান্তরে রক্তক্ষয়ী যুদ্ধ সংঘটিত হয়। যুদ্ধে হযরত আলি (রা)-এর তীব্র আক্রমণে মুয়াবিয়া (রা)- এর বাহিনী যখন পরাজয়ের দ্বারপ্রান্তে তখন মুয়াবিয়া (রা) একজনের পরামর্শে কূটকৌশল অবলম্বন করেন এবং আলি (রা)-কে যুদ্ধ বন্ধ করতে বাধ্য করেন। অবশেষে ইরাকের মধ্যবর্তী স্থান দুমাতুল জান্দলের সালিশির (৬৫৯খ্রি.) চূড়ান্ত রায় অনুযায়ী কৌশলে দূরদর্শী আমর বিন আস হযরত আলি (রা)-এর পরিবর্তে মুয়াবিয়াকে খলিকা বলে ঘোষণা করেন। খিলাফতে অধিষ্ঠিত হয়ে মুয়াবিয়া (রা) খুলাফায়ে রাশেদিনের গণতান্ত্রিক আদর্শ থেকে বিচ্যুত হয়ে পড়েন এবং রাজতন্ত্রের সূচনা করেন। হযরত আলি (রা) ও মুয়াবিয়া (রা)-এর দ্বন্দ্বে মুসলমানদের ঐক্য বিনষ্ট হয় এবং তাদের মধ্যে দ্বিধা-বিভক্তি ঘটে। এ ঘটনার ফলেই হযরত আলি (রা) খারেজিদের হাতে নিহত হন। উপরের আলোচনা থেকে বলা যায়, হযরত আলি (রা) ও মুয়াবিয়া (রা)-এর মধ্যে দ্বন্দ্ব-সংঘাতের ফলে ইসলামে রাজতন্ত্রের সূত্রপাত ঘটে এবং বিভিন্ন দল-উপদলের উদ্ভব ঘটে। ইসলামে এটি একটি মোড় পরিবর্তনকারী ঘটনা।"
        }
      ]
    },
    {
      "number": "8",
      "uddipok": "'ক' একজন ধর্মপ্রাণ মুসলমান হলেও কূটকৌশল গ্রহণের মাধ্যমে শাসনভার গ্রহণ করেন এবং গণতান্ত্রিক পদ্ধতি পরিত্যাগ করে বিশেষ ধরনের শাসনতন্ত্র কায়েম করেন। তিনি খিলাফতের পরিবর্তে রাজতন্ত্র চালু করেন। এতে ইসলামের আদর্শের মূলে কুঠারাঘাত করলেও নব প্রতিষ্ঠিত বংশের প্রতিষ্ঠাতা হিসেবে সফল হন।",
      "tag": "CCPC 25",
      "sub_questions": [
        {
          "label": "ক",
          "question": "উমাইয়া সাধু নামে পরিচিত কে?",
          "explanation": "উমাইয়া সাধু নামে পরিচিত খলিফা ওমর বিন আবদুল আজিজ।"
        },
        {
          "label": "খ",
          "question": "কাকে এবং কেন রাজেন্দ্র বলা হয়?",
          "explanation": "উমাইয়া খলিফা আবদুল মালিকের (৬৮৫-৭০৫ খ্রি.) চারজন পুত্র পরবর্তী সময়ে খলিফা হওয়ায় তাকে রাজেন্দ্র বা Father of Kings বলা হয়। ৬৮৫ খ্রিষ্টাব্দে খলিফা আবদুল মালিক সিংহাসনে আরোহণ করেন। ৭০৫ খ্রিষ্টাব্দে তিনি মৃত্যুবরণ করেন। তার মৃত্যুর পর তার পুত্র আল-ওয়ালিদ (৭০৫-৭১৫ খ্রি.), সুলায়মান (৭১৫-৭১৭ খ্রি.), দ্বিতীয় ইয়াজিদ (৭২০-৭২৪ খ্রি.) এবং হিশাম (৭২৪-৭৪৩ খ্রি.) উমাইয়া সিংহাসনে আরোহণ করেন। এজন্য আবদুল মালিককে রাজেন্দ্র বা Father of Kings বলা হয়।"
        },
        {
          "label": "গ",
          "question": "উদ্দীপকের 'ক'-এর সাথে সাদৃশ্যপূর্ণ তোমার পাঠ্যবইয়ের শাসকের ক্ষমতা লাভের উপায় ব্যাখ্যা করো।",
          "explanation": "উদ্দীপকের 'ক'-এর সাথে সাদৃশ্যপূর্ণ আমার পাঠ্যবইয়ের শাসক তথা খলিফা মুয়াবিয়া কূটকৌশল অবলম্বন করে ক্ষমতা লাভ করেন। খলিফা মুয়াবিয়া ছিলেন উমাইয়া খিলাফতের প্রতিষ্ঠাতা ও প্রথম খলিফা। তিনি দীর্ঘ বিশ বছর মুসলিম খিলাফত পরিচালনার দায়িত্ব পালন করেন। মৃত্যুর আগে তিনি হাসান (রা)-এর সাথে প্রণীত সন্ধির নিয়ম ভঙ্গ করে পুত্র ইয়াজিদকে উত্তরাধিকারী মনোনীত করেন। আর এ মনোনয়নের মধ্য দিয়ে খিলাফতে গণতন্ত্রের অবসান ও রাজতন্ত্রের যাত্রা শুরু হয়। উদ্দীপকের শাসকের ক্ষেত্রেও এমনটি লক্ষণীয়। উদ্দীপকের শাসক 'ক' কূটকৌশলের মাধ্যমে ক্ষমতা গ্রহণ করে গণতান্ত্রিক পদ্ধতি পরিত্যাগ করে রাজতন্ত্র চালু করেন। এ বিষয়গুলো খলিফা মুয়াবিয়ার প্রতিফলিত রূপ মাত্র। আমির মুয়াবিয়া কূটকৌশল অবলম্বন করে ক্ষমতা দখল করেছিলেন বলে জানা যায়। হযরত ওসমান (রা)-এর হত্যাকান্ডকে কেন্দ্র করে খলিফা আলি ও মুয়াবিয়ার মধ্যে দ্বন্দ্ব বাধে। আলি এবং মুয়াবিয়ার মধ্যে দ্বন্দ্বের বড় ধরনের বহিঃপ্রকাশ ঘটে ৬৫৭ খ্রিষ্টাব্দে সিফফিনের যুদ্ধে। মুয়াবিয়া নিশ্চিত পরাজয়ের মুখে কূটকৌশলের মাধ্যমে এ যুদ্ধ বন্ধ করেন। আপসহীন খলিফা হযরত আলি (রা) তার সাথে সন্ধি করেন। সন্ধি প্রস্তাব অনুযায়ী মধ্যস্থতাকারী হিসেবে আলি (রা)-এর পক্ষে ছিলেন সরলমনা বৃদ্ধ আবু মুসা আল আশারি এবং মুয়াবিয়ার পক্ষে ছিলেন প্যালেস্টাইনের গভর্নর ধূর্ত আমর ইবনুল আস। মুয়াবিয়ার প্রতিনিধি আমরের কূটচালে খলিফা আলির কূটনৈতিক পরাজয় ঘটে এবং মুয়াবিয়া খিলাফত দাবি করেন। 'দুমাতুল জন্দল' নামক স্থানে সালিশ বৈঠক বসে। এ সময় মুয়াবিয়া সাম্রাজ্যের অর্ধেক অংশের খলিফা হিসেবে অধিষ্ঠিত হন। কিন্তু আলি (রা)-এর দল থেকে বেরিয়ে যাওয়া খারেজিরা মুসলিম সম্প্রদায়ের এ বিভাজনকে মেনে নিতে পারেনি। তাই তারা আলি, মুয়াবিয়া ও আমর অর্থাৎ অন্যসব পক্ষের প্রধানকেই হত্যার পরিকল্পনা করে। কালক্রমে খলিফা আলি (রা) আব্দুর রহমান ইবনে মুলজাম নামক একজন খারেজির হাতে শাহাদাত বরণ করেন। হযরত আলি (রা)-এর শাহাদাতের পর মুয়াবিয়া কালবিলম্ব না করে রাজধানী কুফায় হাসানের বিরুদ্ধে সৈন্য প্রেরণ করেন। হাসান (রা) মুয়াবিয়ার কাছে পত্র দিয়ে সন্ধির প্রস্তাব পাঠান। সন্ধির শর্তানুযায়ী হাসান (রা) মুয়াবিয়াকে তার জীবদ্দশায় খলিফা মেনে নিতে রাজি হন। সিদ্ধান্ত হয় যে, মুয়াবিয়ার মৃত্যুর পর হযরত আলির (রা) দ্বিতীয় পুত্র হুসাইন (রা) খলিফা হবেন। মুয়াবিয়া বিজয়দর্পে কুফায় প্রবেশ করে নিজেকে খলিফা হিসেবে ঘোষণা করেন। সুতরাং দেখা যায়, উদ্দীপকের শাসক 'ক'-এর সাথে সাদৃশ্যপূর্ণ খলিফা হলেন মুয়াবিয়া, যিনি কূটচালের আশ্রয় গ্রহণ করে খিলাফতের দায়িত্ব গ্রহণ করেন।"
        },
        {
          "label": "ঘ",
          "question": "নব প্রতিষ্ঠিত বংশের প্রতিষ্ঠাতা কূটনৈতিকভাবে ছিলেন সফল-বিশ্লেষণ করো।",
          "explanation": "\"নব প্রতিষ্ঠিত বংশের প্রতিষ্ঠাতা তথা খলিফা মুয়াবিয়া কূটনৈতিকভাবে ছিলেন সফল\"-উক্তিটি যুক্তিসঙ্গত। খুলিফা মুয়াবিয়া এক বর্ণাঢ্য রাজনৈতিক জীবনের অধিকারী ছিলেন। তিনি মানুষ হিসেবে ধূর্ত, ধর্মভয়হীন, তীক্ষ্ম বুদ্ধিসম্পন্ন, উদার ও সহিষ্ণু হওয়ার পাশাপাশি ছিলেন দূরদৃষ্টিসম্পন্ন রাজনীতিবিদ ও বিচক্ষণ কূটনীতিবিদ। উমাইয়া বংশের প্রতিষ্ঠাতা খলিফা মুয়াবিয়া দূরদৃষ্টিসম্পন্ন রাজনীতিবিদ ও বিচক্ষণ কূটনীতিবিদ হিসেবে অসাধারণ কৃতিত্বের পরিচয় দিয়েছেন। তার সম্পর্কে ঐতিহাসিক হিট্টি বলেন, \"তিনি শঠতা ও ধূর্ততা এবং নম্র ব্যবহার দ্বারা শত্রুদের সন্দেহ দূর করে তাদেরকে বশে আনতে পারতেন। ধৈর্য এবং সংযত আচরণের জন্য সব অবস্থাতেই তিনি পরিস্থিতিকে নিজের আয়ত্তাধীনে আনতে পারতেন। তিনি যেখানে শান্তিপূর্ণভাবে প্রচেষ্টায় ব্যর্থ হতেন সেখানে বল প্রয়োগ করতেন।\" খলিফার কূটনৈতিক নীতি সম্পর্কে তিনি নিজেই বলেছেন, \"যেখানে আমার চাবুকই যথেষ্ট সেখানে তরবারি ব্যবহার করি না এবং যেখানে আমার কথায় কাজ হয়, সেখানে আমি চাবুক ব্যবহার করি না। কারো সাথে চুল পরিমাণ সম্পর্ক থাকলেও আমি তা নষ্ট করি না। অপরে যখন আমাকে আকর্ষণ করে আমি তখন ঢিল দিই। কিন্তু তারা ঢিল দিলে আমি তখন টান দিই।\" সুতরাং বোঝা যায়, দীর্ঘ রাজনৈতিক জীবনে খলিফা মুয়াবিয়া ২০ বছর সিরিয়ার প্রদেশপাল এবং ২০ বছর মুসলিম জাহানের খিলাফতের দায়িত্ব পালনের মাধ্যমে সফল কূটনীতিবিদ হিসেবে নিজেকে প্রমাণ করতে সক্ষম হন।"
        }
      ]
    },
    {
      "number": "9",
      "uddipok": "গাজান খান সিংহাসনে আরোহণ করে পূর্বসূরিদের সকল। অন্যায় নীতি পরিষার করেন। ধর্মপ্রাণ এই শাসক শাসনকার্যে পূর্ণ ইসলামি ইতিনীতি পুনঃস্থাপন করেন। রাজস্ব ব্যবস্থায় সংস্কার সাধন করে তিনি অমুসলিমদেরকে ইসলামের দিকে আকৃষ্ট করেন।",
      "tag": "CCPC 25",
      "sub_questions": [
        {
          "label": "ক",
          "question": "ডোম অব দি রক কী?",
          "explanation": "৬৯১ খ্রিষ্টাব্দে উমাইয়া খলিফা আবদুল মালিকের জেরুজালেমে নির্মিত উণ্টাকোণাকৃতির স্মৃতিস্তম্ভই ডোম অব দি রক (কুব্বাতুস সাখরা) নামে পরিচিত।"
        },
        {
          "label": "খ",
          "question": "কাকে কেন, রাজেন্দ্র বলা হয়? ব্যাখ্যা করো।",
          "explanation": "উমাইয়া খলিফা আবদুল মালিককে রাজেন্দ্র বা Father of kings বলা হয়। কারণ তার পরবর্তী চারজন খলিফাই ছিলেন তার পুত্র। এলিফা আবদুল মালিকের মৃত্যুর পর তার চার পূত্র পর্যায়ক্রমে উমাইয়া বিলাফতে অধিষ্ঠিত হন। তারা হলেন আল ওয়ালিদ (৭০৫-৭১৫ খ্রি.) সুলাইমান (৭১৫-৭১৭ খ্রি.), দ্বিতীয় ইয়াজিদ (৭২০-৭২৪ খ্রি.) এবং হিশাম (৭২৪-৭৪৩ খ্রি.)। তারা সুযোগ্য নেতৃত্ব দিয়ে উমাইয়া খিলাফতকে সমৃক্ষির স্বর্ণশিখরে পৌঁছে দেন। ঐতিহাসিক পি, কে, যিটি বলেন, \"আবদুল মালিক এবং তার উত্তরাধিকারী চার পুত্রের শাসনকালে দামেস্কের এ রাজবংশ শৌর্যবীর্য ও গৌরবের চরম শিখরে আরোহণ করে।\" এ কারণে অাবদুল মালিককে রাজেন্দ্র বলা হয়।"
        },
        {
          "label": "গ",
          "question": "উদ্দীপকের সাথে কোন উমাইয়া খলিফার কর্মকাণ্ডের সাদৃশ্য রয়েছে? ব্যাখ্যা করো।",
          "explanation": "উদ্দীপকের সাথে উমাইয়া খলিফা ওমর বিন আবদুল আজিজের কর্মকান্ডের সাদৃশ্য রয়েছে। উমাইয়া খলিফাদের মধ্যে ব্যতিক্রমধর্মী একজন শ্রেষ্ঠ ও মহান শাসক খিলেন খলিফা ওমর বিন আবদুল আজিজ। তিনি তার আগের শাসকদের বিশ্বাসঘাতকতা, ষড়যন্ত্র ও নিষ্ঠুরতার নীতি পরিহার করে খুলাফায়ে রাশেদিনের আদর্শ অনুসারে শাসনকাজ পরিচালনা করেন। তিনি রাজস্ব ব্যবস্থার ব্যাপক সংস্কার সাধন করেন। উদ্দীপকে বর্ণিত গাজান খানের (মোজাল নেতা) কালে ওমর বিন আবদুল আজিলের কর্মকাণ্ডের প্রতিফলন ঘটেছে। উদ্দীপকের গাজান খানের মতো উমাইয়া খলিফা ওমর বিন আব্দুল আজিজ । ক্ষমতায় আরোণ করে মুয়াবিয়া থেকে সুলায়মান পর্যন্ত উমাইয়া খলিফাদের বিশ্বাসঘাতকতা, ষড়যন্ত্র ও নিষ্ঠুরতার নীতি পরিহার করেন। তিনি একজন ধার্মিক খলিফা হিসেবে খুলাফায়ে রাশেদিনের শাসননীতি পুনঃপ্রতিষ্ঠা করেন। কুরআন ও হাদিসের বিধান অনুসারে তিনি জীবনযাপন ও শাসনকাজ পরিচালনা করেন। এজন্য তিনি দ্বিতীয় ওমর হিসেবে পরিচিতি লাভ করেন। ধনী, দরিদ্র, আরব-অনারব, আরব মুসলিম, নওমুসলিম, হিমারীয়-মুদারীয় এরূপ ভেদাভেদ তিনি পছন্দ করতেন না। তাই সবার প্রতি তিনি উদার নীতি গ্রহণ করেন। খলিফা হিসেবে ইসলাম প্রচারকে তিনি প্রধান দায়িত্ব বলে মনে করেন। এজন্য ইসলামের প্রসারকল্পে তিনি ঘোষণা করেন, যে ব্যপ্তি ইসলাম ধর্ম গ্রহণ করবে তাকে খারাজ (ভূমিকর) ও জিজিয়া (অমুসলিমদের নিরাপত্তা কর) থেকে অব্যাহতি দেওয়া হবে। এছাড়া তাকে অতিরিক্ট পেনশন দেওয়া হবে বলেও তিনি ঘোষণা দেন। এভাবে তিনি রাজম নীতি পরিবর্তনের মাধ্যমে অমুসলিমদের ইসলামের প্রতি আকৃষ্ট করেন। তাই বলা যায়, গাজান খান ও ওমর বিন আব্দুল আজিজের কর্মকান্ড একইসূত্রে গাঁথা।"
        },
        {
          "label": "ঘ",
          "question": "উক্ত খলিফার শাসন নীতি ছিল জনকল্যাণমুখী-বিশ্লেষণ করো।",
          "explanation": "উক্ত খলিফা অর্থাৎ ওমর বিন আবদুল আজিজের শাসন নীতি ছিল জনকল্যাণমুখী- মন্তব্যটি যথার্থ। খলিফা ওমর বিন আবদুল আজিজ তার আগের ও পরের সব উমাইয়া শাসক থেকে চারিত্রিক গুণাবলি, ধর্মপালন ও শাসনকার্যে একেবারেই ভিন্ন ছিলেন। তিনি ধার্মিক, দয়ালু, সুবিচারক, উদার, সরল ও শান্তি প্রয় মানুষ ছিলেন। তিনি ইসলাম ধর্ম প্রচারে বিশেষ মনোযোগী হন এবং প্রজাকল্যাণে জনসাধারণের ওপর থেকে অতিরিক্ত কর রহিত করে একটি জনকল্যাণকামী শাসনব্যবস্থা চালু করেন। ৭১৫ খ্রিস্টাব্দে ওমর বিন আবদুল আজিজ ক্ষমতায় আরোহণ করে খুলাফায়ে রাশেদিনের নীতি অনুসারে একটি জনকল্যাণমুখী শাসন ব্যবস্থা চালু করেন। তিনি তার পূর্ববর্তী খলিফাদের কলুষিত নীতি, ত্যাগ করে দুর্নীতিমুক্ত, ন্যায়নিষ্ঠ, গোত্র ও স্বজনপ্রীতিমুক্ত একটি সর্বজনীন প্রশাসন প্রতিষ্ঠার নীতি গ্রহণ করেন। তিনি দাওয়ালিদের ওপর থেকে জিজিয়া ও খারাজ প্রত্যাহার করেন। এছাড়া ইসলামের প্রসারকল্পে ঘোষণা দেন, যে ব্যক্তি ইসলাম গ্রহণ করবে তাকে খারাজ ও জিজিয়া থেকে অব্যাহতি দেওয়া হবে। ফলে ইসলামের ব্যাপক প্রসার ঘটে। ইসলামের সাম্য, মৈত্রী, ভ্রাতৃত্ব-এ নীতিতে উদ্বুদ্ধ হয়ে তিনি মাওয়ালিদের জিজিয়া ও খারাজ থেকে মুক্ত করেন এবং মুসলমানদেরকে যাকাত ও ঊশর প্রদানের নির্দেশ দেন। খলিফা দ্বিতীয় ওমরের রাজ্য শাসনের মূলমন্ত্র ছিল মানবতার সেবা ও প্রজাপালন। তিনি প্রাদেশিক গভর্নরদের কল্যাণকামী শাসন ব্যবস্থার রূপরেখা প্রণয়নের নির্দেশ দেন। উমাইয়াদের চরম শত্রু যাশেমি, খারেজি সবার প্রতি তিনি উদার নীতি গ্রহণ করেন। উপরের আলোচনা থেকে বলা যায়, ওমর বিন আবদুল আজিজ মুসলমান, অমুসলমান, আরব-অনারব, হিমারীয়, মুদারীয় সবার সমানাধিকারের ভিত্তিকে একটি জনকল্যাণকামী শাসন ব্যবস্থা প্রতিষ্ঠা করেছিলেন।"
        }
      ]
    },
    {
      "number": "10",
      "uddipok": "ইতিহাসখ্যাত বাদশা হাসান প্রজাদের জন্য অন্তঃপ্রাণ ছিলেন। তার স্ত্রীও তীর্থযাত্রীদের পানির কষ্ট দূর করার জন্য দূরাঞ্জল থেকে পানি আনার ব্যবস্থা করেছিলেন। কিন্তু বাদশাহ তার পার্শ্ববর্তী প্রতাপশালী শত্রু সাম্রাজ্যের অধিপতিকে বারবার যুদ্ধে পরাজিত করেও তাকে ক্ষমা করে দেন।",
      "tag": "CCPC 25",
      "sub_questions": [
        {
          "label": "ক",
          "question": "আব্বাসিদের রাজধানী কোথায় ছিল?",
          "explanation": "আব্বাসিদের রাজধানী ছিল বাগদাদে।"
        },
        {
          "label": "খ",
          "question": "আব্বাসি কারা? ব্যাখ্যা করো।",
          "explanation": "মহানবি (স)-এর চাচা আল আব্বাস বিন আব্দুল মুত্তালিব বিন হাশেমের বংশধরেরাই আব্বাসি নামে পরিচিত। আব্বাসিরা মক্কার বিখ্যাত কুরাইশ বংশের হাশেমি শাখা থেকে উদ্ভূত। কুরাইশ বংশের অন্য শাখাটি উমাইয়া নামে খ্যাত। আল আব্বাসের মৃত্যুর পর তার চার পুত্র সিফফিনের যুদ্ধের (৬৫৭ খ্রি.) সময় উমাইয়া গোত্রের মুয়াবিয়ার বিরুদ্ধে হাশেমি গোত্রের হযরত আলি (রা) এর পক্ষাবলম্বন করেন। আত্মীয়তার দিক থেকে উমাইয়াদের তুলনায় আব্বাসিরা মহানবি (স)-এর নিকটতর হওয়ায় তারা নিজেদেরকে মুসলিম খিলাফতের বৈধ দাবিদার বলে দাবি করত। ৭৫০ খ্রিস্টাব্দে জাবের যুদ্ধে উমাইয়াদের পরাজিত করে আব্বাসিরা খিলাফত প্রতিষ্ঠা করে।"
        },
        {
          "label": "গ",
          "question": "উদ্দীপকের নারীর সাথে আব্বাসি কোন মহীয়সী নারীর কর্মকাণ্ডের মিল রয়েছে? ব্যাখ্যা করো।",
          "explanation": "উদ্দীপকের নারীর সাথে আব্বাসি খলিফা হারুন-অর-রশীদের স্ত্রী জুবাইদার কর্মকান্ডের মিল রয়েছে। আজাদ খলিফা হারুন-অর-রশীদের স্ত্রী জনকল্যাণমূলক কাজে বিশেষ অবদান রেখেছেন। খলিফা হারুন-অর-রশীদ যেমন প্রজাদের কল্যাণ ও তির জন্য বিভিন্ন পদক্ষেপ গ্রহণ করেছিলেন তেমনি তার এ সব কাজে সহযোগিতা করেছেন তার স্ত্রী জুবাইদা। উদ্দীপকে বর্ণিত বাদশা হাসানের স্ত্রীর কাজে জুবাইদার কর্মকাণ্ডের প্রতিফলন রয়েছে। উদ্দীপকে দেখা যায়, ইতিহাসখ্যাত বাদশা হাসানের স্ত্রী প্রজাকল্যাণকামী পানির কষ্ট করার জন্য দূরাঞ্চল থেকে পানি আনার ব্যবস্থা করেন। অনুরূপ কাজ করে প্রজারঞ্জক খলিফা হারুন-অর-রশীদের স্ত্রী জুবাইদা ইতিহাসে বিখ্যাত হয়ে আছেন। তিনি হজব্রত পালনে মক্কায় অবস্থানকারী মুসলমানদের পানির কষ্ট দূর করার লক্ষ্যে ৮০২ খ্রিস্টাব্দে ২০ লাখ দিনার খরচ করে ফোরাত নদী থেকে মক্কার উপকূল পর্যন্ত একটি নহর খনন করে মক্কা নগরীতে পানি সরবরাহ নিশ্চত করেন। এটি নহর-ই-জুবাইদা নামে পরিচিত। তাই বলা যায়, উদ্দীপকের বাদশা হাসানের স্ত্রীর কাজের সাথে খলিফা হারুন-অর-রশীদের স্ত্রী জুবাইদার জনকল্যাণমূলক কাজের মিল রয়েছে।"
        },
        {
          "label": "ঘ",
          "question": "'উদ্দীপকের শাসক ও আব্বাসি খলিফা হারুন-অর রশীদ-এর শাসন বৈশিষ্ট্য একই রূপ'- মূল্যায়ন করো।",
          "explanation": "উদ্দীপকের শাসক ও আব্বাসি খলিফা হারুন-অর-রশীদের শাসন বৈশিষ্ট্য একই রূপ— মন্তব্যটি যথার্থ। আরব্য উপন্যাসের নায়ক আব্বাসি খলিফা হারুন-অর-রশীদের শাসনকাল ইতিহাসে স্বর্ণযুগ হিসেবে চিহ্নিত হয়ে আছে। তার রাজত্বকালে (৭৮৬-৮০৯ খ্রি.) আব্বাসি সাম্রাজ্যে সুখ-শান্তি বিরাজিত ছিল। সাম্রাজ্যের অভ্যন্তরে ও বৈদেশিক ক্ষেত্রে বলিষ্ঠ নীতি গ্রহণ করার ফলে তার সময়ে সাম্রাজ্যের গৌরব বৃদ্ধি পায়। তবে বৈদেশিক নীতির ক্ষেত্রে হারুন-অর-রশীদ প্রভাবশালী শত্রু পক্ষকে বারবার ক্ষমা প্রদর্শন করেন। উদ্দীপকে বর্ণিত শাসকের কাজেও হারুন-অর-রশীদের এ শাসননীতি প্রতিফলিত হয়েছে। উদ্দীপকে বলা হয়েছে, ইতিহাসখ্যাত শাসক বাদশা হাসান প্রজাদের জন্য নিবেদিত প্রাণ ছিলেন। কিন্তু তিনি তার পার্শ্ববর্তী প্রতাপশালী শত্রু সাম্রাজ্যের অধিপতিকে বারবার যুদ্ধে পরাজিত করেও তাকে ক্ষমা করে দেন। অনুরূপভাবে খলিফা হারুন-অর-রশীদ প্রজাদের মঙ্গল ও সাম্রাজ্যের স্থিতিশীলতার কথা চিন্তা করে কল্যাণধর্মী শাসননীতি গ্রহণ করেন। তার শাসনের অন্যতম বৈশিষ্ট্য ছিল প্রজাকল্যাণ নিশ্চিত করা। তিনি প্রজাদের উন্নয়নের জন্য যথাসাধ্য চেষ্টা করতেন। প্রজাদের সুবিধার জন্য রাজ্যের বিভিন্ন স্থানে মসজিদ, মাদ্রাসা, খাল ও হাসপাতাল নির্মাণ করেন। কিন্তু বৈদেশিক নীতির ক্ষেত্রে খলিফা বাইজান্টাইনদের বারবার যুদ্ধে পরাজিত করেও ক্ষমা করে দেন। বাইজান্টাইন কোষাধ্যক্ষ নাইসিফোরাস খলিফাকে বারবার কর প্রদানের প্রতিশ্রুতি দিয়েও ভঙ্গ করলে খলিফা হারুন-অর-রশীদ ৮০০ খ্রিস্টাব্দে তার বিরুদ্ধে অভিযান পরিচালনা করেন এবং সন্ধি স্বাক্ষরের মাধ্যমে কর প্রদানে বাধ্য করেন। কিন্তু ধূর্ত নাইসিফোরাস সন্ধি ভঙ্গ করে পুনরায় মুসলিম সাম্রাজ্য আক্রমণ করে। খলিফা পুনরায় তাকে পরাজিত করেন এবং কর প্রদানের শর্তে ক্ষমা প্রদর্শন করে সন্ধি স্বাক্ষর করেন। এভাবে নাইকোরাস বারবার কর প্রদানের সন্ধি ভঙ্গ করেন এবং খলিফা হারুন-অর-রশীদ চূড়ান্ত শাস্তি না দিয়ে তাকে বারবার ক্ষমা করেন। উপরের আলোচনা থেকে বলা যায় যে, জনকল্যাণ ও বৈদেশিক নীতির ক্ষেত্রে উদ্দীপকের শাসক এবং খলিফা হারুন-অর-রশীদের শাসননীতির মধ্যে যথেষ্ট মিল রয়েছে।"
        }
      ]
    },
    {
      "number": "11",
      "uddipok": "একজন জ্ঞানী পণ্ডিত ব্যক্তির পৃষ্ঠপোষকতায় বাংলাদেশ ইতিহাস পরিষদ গঠিত হয়। দেশি-বিদেশি জ্ঞানচর্চার জন্য এখানে গ্রন্থাবলি সংরক্ষণ, অনুবাদ ও মৌলিক গ্রন্থ রচনার উদ্যোগ নেওয়া হয়। এই প্রতিষ্ঠান নতুন গবেষকদের জন্য প্রচুর সহায়তা করে থাকে।",
      "tag": "CCPC 25",
      "sub_questions": [
        {
          "label": "ক",
          "question": "খলিফা হারুনের মৃত্যুর পরে সিংহাসনে কে বসেন?",
          "explanation": "খলিফা হারুনের মৃত্যুর পর সিংহাসনে বসেন আল-আমিন।"
        },
        {
          "label": "খ",
          "question": "সম্রাজ্ঞী জুবাইদার কৃতিত্ব কোন খানে? বুঝিয়ে লেখো।",
          "explanation": "সম্রাজ্ঞী জুবাইদার কৃতিত্ব হলো 'নহর-ই-জুবাইদা' নামক একটি খাল খনন। জুবাইদা ছিল আব্বাসি খলিফা হারুন-অর-রশীদের প্রিয়তম স্ত্রী। তিনি তার স্বামীর মতো বিদ্যোৎসাহী ব্যক্তি ছিলেন। তার স্বামীর জনকল্যাণমূলক কাজে তাকে উৎসাহ প্রদান করতেন। জুবাইদা মক্কায় হজ করতে গিয়ে হাজীদের পানির কষ্ট দূর করার জন্য তার স্বামীকে অনুরোধ করেন। তার অনুরোধে হারুন ফোরাত থেকে মক্কা পর্যন্ত 'নহর-ই-জুবাইদা' খাল খনন করেন। এজন্য জুবাইদাকে ইতিহাসে বিশেষভাবে স্মরণ করা হয়।"
        },
        {
          "label": "গ",
          "question": "উদ্দীপকের সাথে আব্বাসি খিলাফতের কোন প্রতিষ্ঠানের মিল রয়েছে? ব্যাখ্যা করো।",
          "explanation": "উদ্দীপকের প্রতিষ্ঠানটির কর্মকাণ্ডের সাথে আব্বাসি খিলাফতের জ্ঞান-বিজ্ঞান চর্চার কেন্দ্র বায়তুল হিকমার মিল রয়েছে। আব্বাসি খলিফা আল মামুনের নির্মিত বায়তুল হিকমা ছিল আব্বাসিদের গৌরবোজ্জ্বল যুগের অন্যতম প্রতীক। জ্ঞান-বিজ্ঞানকে প্রাতিষ্ঠানিক রূপ প্রদানের জন্য তিনি ৮৩০ খ্রিস্টাব্দে বাগদাদে এই জগদ্বিখ্যাত প্রতিষ্ঠানটি নির্মাণ করেন। জ্ঞান বিকাশের জন্য তিনি এই প্রতিষ্ঠানটিতে গ্রন্থাগার, শিক্ষায়তন ও অনুবাদ কেন্দ্র এই তিনটি পৃথক বিভাগ স্থাপন করেন। উদ্দীপকেও আমরা এ বিষয়ের প্রতিফলন লক্ষ করি। উদ্দীপকে বলা হয়েছে, একজন জ্ঞানপিপাসু ব্যক্তির পৃষ্ঠপোষকতায় বাংলাদেশে ইতিহাস পরিষদ গঠিত হয়। জ্ঞান-বিজ্ঞানের চর্চার জন্য এখানে প্রাচীন গ্রন্থাবলি সংরক্ষণ করা হয়। এই প্রতিষ্ঠানটি নতুন নতুন গবেষণার কাজেও পৃষ্ঠপোষকতা দিয়ে থাকে। এ প্রতিষ্ঠানের মতোই আব্বাসি খলিফা আল মামুনের প্রতিষ্ঠিত বায়তুল হিকমা গ্রিক, রোমান, পারসিক প্রভৃতি ভাষার প্রাচীন গ্রন্থাবলি সংগ্রহ, সংরক্ষণ ও গবেষণা কাজে বিশেষ অবদান রাখে। এতে তিনটি বিভাগ ছিল, যথা- গ্রন্থাগার, মিলনায়তন ও অনুবাদ কার্যালয়। হুনায়ন ইবনে ইসহাক নামে একজন সুপণ্ডিতকে এ প্রতিষ্ঠানের তত্ত্বাবধায়ক নিযুক্ত করা হয়। তার চেষ্টায় এরিস্টটল, গ্যালিলিও, প্লেটো প্রমুখ পন্ডিতের গ্রন্থগুলো আরবিতে অনূদিত হয়। পরবর্তী সময়ে ইউরোপে রেঁনেসার সূচনায় এসব অনুবাদ কর্ম ভূমিকা রেখেছিল। সুতরাং দেখা যায়, উদ্দীপকের প্রতিষ্ঠানটির কর্মকাণ্ডে বায়তুল হিকমার কর্মকান্ডের প্রতিফলন ঘটেছে"
        },
        {
          "label": "ঘ",
          "question": "উক্ত প্রতিষ্ঠানের প্রতিষ্ঠাতার রাজত্বকাল জ্ঞান-বিজ্ঞানের ক্ষেত্রে ইসলামি সভ্যতার স্বর্ণযুগ-বিশ্লেষণ করো।",
          "explanation": "জ্ঞান-বিজ্ঞানের প্রায় প্রতিটি শাখার উন্নয়ন ঘটিয়ে আব্বাসি খলিফা আল মামুন আরবদেশে প্রণতির সূচনা করেছিলেন বলে তার শাসনকাল ছিল ইসলামি সভ্যতার স্বর্ণযুগ। রোমান সম্রাট অগাস্টাস সিজার জ্ঞান-বিজ্ঞানের প্রসারের জন্য অনেক শিক্ষায়তন প্রতিষ্ঠা করেছিলেন, যা জ্ঞান-বিজ্ঞানের অগ্রযাত্রায় বলিষ্ঠ ভূমিকা রাখে। অগাস্টাসের মতোই খলিফা আল মামুন আরবে জ্ঞান-বিজ্ঞানের অগ্রগতিতে ব্যাপক পৃষ্ঠপোষকতা করেন। তার এ ভূমিকা তৎকালীন আরব বিশ্বে জাগরণ সৃষ্টি করেছিল। খলিফা আল মামুন বাগদাদে বায়তুল হিকমা প্রতিষ্ঠা করে সবার জন্য জ্ঞান-বিজ্ঞান চর্চার দ্বার উন্মুক্ত করে দেন। এখানে দেশি-বিদেশি গ্রন্থের অনুবাদ, গবেষণা করা হতো যা জ্ঞান চর্চায় বিশেষ ভূমিকা রাখে। মামুন জ্যোতির্বিজ্ঞানে উৎসাহী ছিলেন। তাই জ্যোতির্বিদ্যার উৎকর্ষ সাধনে তিনি বাগদাদের অদূরে শামাসিয়ায় জ্যোতির্বিজ্ঞান নিয়ে গবেষণার জন্য একটি মানমন্দির নির্মাণ করেন। রাজ্যের বিভিন্ন অঞ্চলে মহাকাশ পর্যবেক্ষণ কেন্দ্র প্রতিষ্ঠিত হয়। খলিফার আদেশে মুসলিম গবেষকেরা পৃথিবীর আকার ও চন্দ্রসূর্যের অবস্থান, গতিপ্রকৃতি ইত্যাদি বিষয়ে বিভিন্ন মূল্যবান তথ্য আবিষ্কার করেন। মামুনের সময়েই আরব পদার্থবিদ আবুল হাসান দূরবীণ যন্ত্র আবিষ্কার করেন। তার শাসনামলে আব্বাসি গণিত শাস্ত্রের চরম উৎকর্ষ সাধিত হয়। মামুন নিজে একজন গণিতজ্ঞ ছিলেন। 'হিসাবুল-জাবর ওয়াল মুকাবালাহ'-এর রচয়িতা আল খাওয়ারিজমি তার সময়কারই বিখ্যাত গণিতজ্ঞ ছিলেন। ষোড়শ শতাব্দী পর্যন্ত এ গ্রন্থটি ইউরোপের বিভিন্ন বিশ্ববিদ্যালয়ের পাঠ্যসূচির অন্তর্ভুক্ত ছিল। খলিফা মামুনের পৃষ্ঠপোষকতায় বিখ্যাত রসায়নবিদ জাবির ইবনে হাইয়ান ভস্মীকরণ ও লঘুকরণ সূত্র দুটি আবিষ্কার করেন। এছাড়া খলিফা মামুন দর্শনশাস্ত্রের উন্নতিতে অবদান রেখেছেন। দার্শনিক আল কিন্দি তার পৃষ্ঠপোষকতা লাভ করেন। কিন্দি এরিস্টটলের 'ধর্মতত্ত্ব' আরবি ভাষায় অনুবাদ করেন এবং মুসলিম দর্শনের সাথে প্লেটো ও এরিস্টটলের মতবাদের সমন্বয় সাধনের চেষ্টা করেন। উপরের আলোচনায় স্পষ্ট যে, আব্বাসি খলিফা আল মামুন গণিত, জ্যোতিষশাস্ত্র, রসায়ন, ইতিহাস ও দর্শন চর্চায় অসামান্য অবদান রাখেন। তার শাসনামলে জ্ঞান-বিজ্ঞানের ক্ষেত্রে ইসলামি সভ্যতার স্বর্ণযুগ হিসেবে চিহ্নিত হয়।"
        }
      ]
    }
  ]
}