{
  "title": "ঢাকা কলেজ ২০২৩",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "ইউসুফপুর গ্রামের হাওলাদার গোষ্ঠীর প্রধান মকিম হাওলাদার মারা গেলে নানাদিক বিবেচনা করে আরিফ হাওলাদারকে গোষ্ঠী প্রধান করা হয়। আরিফ হাওলাদার নিজের গোষ্ঠী সদস্যদের বিরোধ মীমাংসা করেন। গোষ্ঠীর সকলেই তাকে মান্য করে। গ্রামের পাটোওয়ারী গোষ্ঠীর সাথে হাওলাদার গোষ্ঠীর বিরোধ কয়েক পুরুষ ধরে চলছে। গত বছর এ দু'গোষ্ঠীর বিরোধ মীমাংসা করেছেন উপজেলা চেয়ারম্যান সাগর সাহেব।",
      "tag": "DC 23",
      "sub_questions": [
        {
          "label": "ক",
          "question": "'আইয়ামে জাহেলিয়া' শব্দের অর্থ কী?",
          "explanation": "'আইয়ামে জাহেলিয়া' শব্দের অর্থ অজ্ঞতার যুগ বা তমসার যুগ।"
        },
        {
          "label": "খ",
          "question": "ইসলাম পূর্ব যুগকে 'আইয়ামে জাহেলিয়া' বলা হয় কেন?",
          "explanation": "ইসলাম পূর্ব যুগে আরবে অন্যায়, অনাচারে জর্জরিত থাকার কারণে এ সময়কে আইয়ামে জাহেলিয়া বলা হয়। আইয়ামে জাহেলিয়া শব্দটি আরবি। এর বাংলা অর্থ অজ্ঞতা বা অন্ধকারের যুগ। মহানবি (স)-এর আবির্ভাবের পূর্বে আরবের প্রায় একশ বছর সময়কে আইয়ামে জাহেলিয়া বলা হয়। এ সময় মানুষের মধ্যে কোনো প্রকার শিক্ষা নৈতিকতা, সততা, দায়িত্বজ্ঞান ও শালীনতা ছিল না। নানা অন্যায়-অনাচারে সমাজ ভরপুর ছিল। এ জন্য এ সময়কে আইয়ামে জাহেলিয়া বা অন্ধকারের যুগ বলা হয়।"
        },
        {
          "label": "গ",
          "question": "উদ্দীপকের আলোকে ইসলাম পূর্ব যুগের গোষ্ঠী প্রধানের নির্বাচন ও তাঁর ভূমিকা ব্যাখ্যা করো।",
          "explanation": "ইসলাম পূর্ব যুগের গোষ্ঠী প্রধানের নির্বাচন ও তার ভূমিকার সাথে উদ্দীপকের মিল রয়েছে। ইসলাম পূর্ব বেদুইন সমাজের ভিত্তি হলো গোষ্ঠীবদ্ধতা। বেদুইনরা পরিবারবদ্ধ হয়ে তাবুতে বাস করতো। এ রকম কয়েকটি তাবু নিয়ে গঠিত হয় একটি শিবির বা হাই। আর একাধিক হাই এর সদস্যরা মিলে গঠন করে গোষ্ঠী বা কওম। স্বজাতীয় কয়েকটি গোষ্ঠী বা জাতি একত্রিত হলে গড়ে ওঠে কাবিলা। এই কাবিলা বা গোত্রের এক জন করে প্রধান থাকত। উদ্দীপকে এ গোত্র প্রধানের প্রতি ইঙ্গিত করা হয়েছে। উদ্দীপকে দেখা যায়, মকিম হাওলাদার মারা গেলে নানাদিক বিবেচনা করে আরিফ হাওলাদারকে গোষ্ঠী প্রধান করা হয়। আরিফ হাওলাদার নিজের গোষ্ঠী সদস্যদের বিরোধ মীমাংসা করেন। গোষ্ঠীর সকলেই তাকে মান্য করে। ইসলাম পূর্ব আরবের বেদুইন গোত্রগুলোর ক্ষেত্রেও এমনটি দেখা যায়। সেখানে গোত্র প্রধানকে শেখ বলা হতো বয়োজ্যেষ্ঠতা, বিজ্ঞতা, সাহস, বীরত্ব, অর্থনৈতিক সচ্ছলতা প্রভৃতি গুণের ভিত্তিতে শেখ নির্বাচিত হতো। শেখরা বিচার সংক্রান্ত সামরিক ও জনকল্যাণকর কার্যাবলি সাধন করতেন। এ ব্যাপারে তারা গোত্রীয় পরিষদের সাথে পরামর্শ করে সিন্ধান্ত নিতেন। কখনো কোনো গোত্রের মধ্যে যুদ্ধ সংঘটিত হলে তা বংশপরম্পরায় চলতে থাকতো। তারা স্বগোত্রীয় সংহতিকে সযত্নে রক্ষা করত এবং পুরুষানুক্রমে গোত্রে গোত্রে শত্রুতা ও কলহ সঞ্জীবিত রাখত। তবে তারা গোত্রের সদস্য ও শেখদের প্রতি খুবই অনুগত ছিল। যুদ্ধ, সন্ধি, ব্যবসায়িক যোগ্যতা প্রভৃতি ক্ষেত্রে শেখের সিদ্ধান্তই চূড়ান্ত। তারা গোত্রের জন্য মমত্ববোধ ও জান-মাল উৎসর্গ পর্যন্ত করতে পারত। এই চেতনা থেকে গোত্র প্রধান কোনো গোত্রীয় কলহ মিটিয়ে দিলে কখনো কখনো তারা তা সহজে মেনে নিত সুতরাং বোঝা যায়, উদ্দীপকের গোষ্ঠী প্রধানের নির্বাচনের মতো ইসলাম পূর্ব যুগের গোত্র প্রধান নির্বাচিত হতেন এবং ভূমিকা পালন করতেন।"
        },
        {
          "label": "ঘ",
          "question": "উদ্দীপকের দু'গোষ্ঠীর বিরোধে 'আইয়ামে জাহেলিয়া' যুগের চিত্র ফুটে উঠেছে- উক্তির যথার্থতা বিশ্লেষণ করো।",
          "explanation": "উদ্দীপকের দু গোষ্ঠীর বিরোধে আইয়ামে জাহেলিয়া যুগের চিত্র ফুটে উঠেছে- উক্তিটি যথার্থ। প্রাক-ইসলামি আরবের রাজনৈতিক অবস্থা অত্যন্ত শোচনীয় ও নৈরাজ্যজনক ছিল। উত্তরে বাইজান্টাইন এবং দক্ষিণে পারসিক সাসানীয় শাসিত কিছু অঞ্চল ছাড়া সমগ্র আরব উপদ্বীপ ছিল স্বাধীন। তবে সেখানে কোনো কেন্দ্রীয় শক্তির নিয়ন্ত্রণ ছিল না। শহরে রাজনৈতিক পরিস্থিতি ভালো থাকলেও মরুবাসী বেদুইনদের রাজনৈতিক জীবন মোটেও শান্তিপূর্ণ ছিল না। জাহেলি যুগের এ অশান্ত রাজনৈতিক পরিস্থিতির চিত্র ফুটে উঠেছে উদ্দীপকের দু গোষ্ঠীর বিরোধে। উদ্দীপকে দেখা যায়, কয়েক পুরুষ ধরে ইউসুফপুর গ্রামের পাটোয়ারী গোষ্ঠীর সাথে হাওলাদার গোষ্ঠীর বিরোধ চলছে। আইয়ামে জাহেলিয়া যুগেও এমন পরিস্থিতি লক্ষ করা যায়। প্রাক-ইসলামি যুগে আরবে পানির নহর, গবাদি পশু, তৃণভূমি, ঘোড়দৌড় প্রভৃতি বিষয়সহ কিছু তুচ্ছ ঘটনাকে কেন্দ্র করে এক গোত্রের সাথে অন্য গোত্রের রক্তক্ষয়ী সংঘর্ষ হতো। কোনো কোনো ক্ষেত্রে এ সংঘর্ষ দীর্ঘদিন ধরে চলত। একটি উটকে প্রহার করার ঘটনা নিয়ে বনু বকর ও বনু তাঘলিবের মধ্যে সংঘটিত 'বাসুসের যুদ্ধ' দীর্ঘ চল্লিশ বছর স্থায়ী হয়েছিল। এসব গোত্রীয় কলহ 'আইয়াম আল-আরব' বা 'আরবদের দিন' নামে পরিচিত। এ যুগে সংঘটিত যুদ্ধবিগ্রহের মধ্যে বুয়াসের যুদ্ধ, হারবুল ফিজার বিশেষভাবে উল্লেখযোগ্য। ঐতিহাসিক এডওয়ার্ড গিবনের মতে, অজ্ঞতার যুগে আরবে প্রায় ১৭,০০টি যুদ্ধ সংঘটিত হয়েছিল। উপরের আলোচনা থেকে প্রতীয়মান হয় যে, উদ্দীপকের গোষ্ঠী সংঘাতের মধ্য দিয়ে মূলত জাহেলি যুগের গোত্রীয় কলহের দিকটি উন্মোচন করা হয়েছে।"
        }
      ]
    },
    {
      "number": "2",
      "uddipok": "ফিলিস্তিনের জেরুজালেম নগরীকে কেন্দ্র করে প্রাচীন হিব্রু সভ্যতার যাত্রা শুরু হয়েছিল। মানব ইতিহাসে একেশ্বরবাদী ধর্ম প্রতিষ্ঠায় হিব্রুদের অসামান্য অবদান রয়েছে। তাছাড়া দর্শন, সাহিত্য-সংস্কৃতি ও স্থাপত্যের তাদের অনেক অবদান রয়েছে।",
      "tag": "DC 23",
      "sub_questions": [
        {
          "label": "ক",
          "question": "হিব্রুদের ধর্মীয় গ্রন্থের নাম কী?",
          "explanation": "হিব্রুদের ধর্মীয় গ্রন্থের নাম তাওরাত।"
        },
        {
          "label": "খ",
          "question": "হিব্রু জাতির উৎস সম্পর্কে কী জানো?",
          "explanation": "প্রাচীনকালে সেমেটিক জাতিগোষ্ঠীর একটি শাখা বর্তমান প্যালেস্টাইনে যে সভ্যতার বিকাশ ঘটিয়েছিল তা হিব্রু সভ্যতা নামে পরিচিত। 'হিবু' একটি সেমেটিক ভাষার নাম। এ ভাষায় কথা বলা মানুষেরাই হিব্রু নামে পরিচিত। প্রচলিত একটি মত অনুসারে, 'খাবিরু' (Khabiru) বা 'হাবিরু' (Habiru) নাম থেকে হিব্রু শব্দটি এসেছে। এটি হিব্রুদের শত্রুপক্ষের দেওয়া নাম, যার অর্থ বিদেশি, নিম্নবংশীয় যাযাবর। অপর মতে, 'হিবু' নামটি 'ইবার' (Ever) থেকে এসেছে। 'হিব্র' অর্থ যাযাবর বা বিদেশি। হিব্রুদের কখনও কখনও ইউফ্রেটিস নদীর অপর তীর থেকে আগত জাতিগোষ্ঠীর লোক হিসেবে আখ্যা দিয়ে 'হিব্রু' হিসেবে উল্লেখ করা হয়।"
        },
        {
          "label": "গ",
          "question": "উদ্দীপকে উল্লেখিত জাতির রাজনৈতিক ইতিহাস সম্পর্কে কী জানো? লেখো।",
          "explanation": "উদ্দীপকে হিব্রু জাতির কথা বলা হয়েছে। হিব্রুদের আদিবাস ছিল আরব মরুভূমিতে। প্যালেস্টাইনের জেরুজালেম নগরীকে কেন্দ্র করে গড়ে ওঠা এ সভ্যতার ইতিহাস পর্যালোচনা করলে দেখা যায়, এ সভ্যতার মানুষ হিব্রু বা ইহুদি নামে পরিচিত। এরা প্রথমে সুমেরীয়দের অধীনে ছিল। তাদের নেতা আবরাহাম বা ইবরাহিম (আ) ১৮০০ খ্রিষ্টপূর্বাব্দে অনুসারীদের নিয়ে উত্তর-পশ্চিম মেসোপটেমিয়ায় (বর্তমান ইরাক অঞ্চলে) চলে যান। পরবর্তী সময়ে আবরাহামের বংশধর জ্যাকব বা ইয়াকুব (আ) হিব্রুদের নিয়ে প্যালেস্টাইনের ওপর আধিপত্য প্রতিষ্ঠা করেন। ইয়াকুব (আ) 'ইসরাইল' নামেও সুপরিচিত ছিলেন এবং সে সূত্রেই তার অনুসারীরা 'ইসরাইলি' নামে পরিচিত হয়। হিব্রুরা খ্রিষ্টপূর্ব ১৬০০ অব্দে মিসরের ফারাও সম্রাটের দাসে পরিণত হয় এবং দীর্ঘকাল দাসত্বের জীবন কাটায়। ১৩০০-১২৫০ খ্রিষ্টপূর্বাব্দে মোজেস বা মুসা (আ) (Moses)- এর আবির্ভাব হলে এরা দাসত্ব থেকে মুক্তিলাভ করে এবং সিনাই উপদ্বীপে এসে নতুন আবাস গড়ে তোলে। হযরত মুসা (আ) হিব্রুদেরকে, কেবল একত্রিতই করেননি, বরং একেশ্বরবাদী হিসেবে জেহোভার (Jéhovah) উপাসনায় আকৃষ্ট করেন। তার মৃত্যুর পর হিব্রুরা পুনরায় বিচ্ছিন্ন হয়ে পড়ে। পরে ১০০০ খ্রিস্টপূর্বাব্দের দিকে হিব্রু নেতা ডেভিড বা দাউদ (আ) হিব্রুদের সংগঠিত করেন। ডেভিডের মৃত্যুর পর তার পুত্র সলোমন বা সুলায়মান (আ) (Solomon) হিব্রুদের রাজা হন। তার রাজত্বকালে হিব্রু রাজ্য উন্নতির চরম শিখরে পৌঁছে। হিব্রুদের আবাসভূমি জেরুজালেমকে তিনি সুরম্য অট্টালিকার এক মনোরম শহরে পরিণত করেন। তবে সলোমনের সর্বশ্রেষ্ঠ কীর্তি হচ্ছে একটি বড় উপাসনালয় নির্মাণ, যা তার নামানুসারে 'Solomon's Temple' নামে পরিচিত। খ্রিষ্টপূর্ব ৭২২ অব্দে অ্যাসিরীয়রা হিব্রু সাম্রাজ্য দখল করে। এরপর ৫৮৬ খ্রিষ্টপূর্বাব্দে ক্যালডীয় রাজা নেবুচাদনেজারের জুডাহ অধিকারের মধ্য দিয়ে এ সভ্যতার পতন ঘটে।"
        },
        {
          "label": "ঘ",
          "question": "সভ্যতায় উদ্দীপকে উল্লেখিত জাতির অবদান মূল্যায়ন করো।",
          "explanation": "সভ্যতা বিকাশের ক্ষেত্রে হিব্রুদের অবদান অসামান্য। হিবুরা বিশ্বের ইতিহাসে সর্বপ্রথম একেশ্বাবাদের ধারণা প্রবর্তন করেন। তাদের নবিদের মধ্যে রয়েছেন হযরত মুসা (আ), হযরত দাউদ (আ), হযরত সুলায়মান (আ) প্রমুখ। তাওরাত বা ওন্ড টেস্টামেন্ট তাদের ধর্মগ্রন্থ। ইসলাম ধর্মের আবির্ভাবের পর আল্লাহর পরিবর্তে হিব্রুরা জোহোভাকে আকার বিশিষ্ট একক ঈশ্বর বলে মনে করত। ঐতিহাসিক সাহিত্য গ্রন্থ হিসেবে হিব্রুদের ধর্মীয় গ্রন্থ তাওরাতের মূল্য সর্বজনীন স্বীকৃত। এ গ্রন্থের বর্ণনাই বর্তমান ইহুদিরা মেনে চলে। এছাড়া বাইবেলের অনেক বর্ণনা এ গ্রন্থ থেকে নেয়া বলে গবেষকগণ মনে করেন। হিব্রু আইন গ্রন্থকে ডিউটেরোনোমিক কোড বলা হয়। এ আইনে দানশীলতা, উদারতা, দাসমুক্তি, বিচারক ও অন্যান্য সরকারি কর্মচারীদের দায়িত্ব, কর্তব্য, সুদ, ঋণ ইত্যাদি সম্পর্কে শান্তি ও দিক নির্দেশনামূলক বক্তব্য রয়েছে। হিব্রুদের ওল্ড টেস্টামেন্টে হিব্রু দর্শনের প্রতিফলন দেখা যায়। হিবু দর্শন মতে, মানুষ তার ভাগ্যের ওপর নির্ভরশীল। খ্যাতি, ধন-সম্পদ, আনন্দ ইত্যাদি একেকটি ফাঁদ বিশেষ। প্রাচীন হিব্রু সাহিত্য ছিল বেশ সমৃদ্ধ। ওল্ড টেস্টামেন্টকে কেন্দ্র করেই এ সময়কার সাহিত্য বিকশিত হয়েছিল। জবের পুস্তক, সালমাসের পুস্তক তাদের অন্যতম সাহিত্যিক নিদর্শন। স্থাপত্যে ও শিল্পকলার ক্ষেত্রেও হিব্রুদের অবদান অসামান্য। জেরুজালেমের রাজা সলোমনের নির্মিত হেরোদ' মন্দিরের স্থাপত্য এবং ১৯৪৭ সালে আবিষ্কৃত পুঁথি ডেডসি স্কুল বা মরু সাগরের দস্তাবেজ এ হিব্রুদের চিত্রকলার পরিচয় মেলে। এছাড়া জেরুজালেমে পাওয়া একটি চিত্র শোভিত সিল থেকে তাদের উন্নত চিত্রকলা সম্পর্কে জানা যায়। হিবু শাসক ডেভিড বা দাউদ (আ) একটি কেন্দ্রীয় শাসনব্যবস্থা প্রবর্তন করেন। রাজা সলোমান বা সুলমায়মান (আ) একটি ইহুদি সিভিল সার্ভিস প্রতিষ্ঠা করেন। তিনি এমন কর ব্যবস্থা প্রবর্তন করেন সেখানে ধনী অঞ্চলগুলোকে বেশি এবং গরিব অঞ্চলগুলোকে কম কর দিতে হতো। উপরের আলোচনা থেকে দেখা যায়, মানব ইতিহাসে পরবর্তী সভ্যতার বিকাশে হিব্রু সভ্যতার অবদান অসামান্য।"
        }
      ]
    },
    {
      "number": "3",
      "uddipok": "বিদ্যাকুট গ্রামের যুবসংঘ প্রতিবছর সাহিত্য ও সাংস্কৃতিক প্রতিযোগিতার আয়োজন করে থাকে। এ প্রতিযোগিতায় আশেপাশের গ্রামের প্রতিযোগীরাও অংশগ্রহণ করে থাকে। উক্ত প্রতিযোগিতায় অংশগ্রহণকারীদের পুরস্কৃত করা হয়। এর ফলে বিদ্যাকুট গ্রামসহ পার্শ্ববর্তী গ্রামসমূহে দেশের সাহিত্য সংস্কৃতিতে ইতিবাচক ভূমিকা রাখতে পারছে।",
      "tag": "DC 23",
      "sub_questions": [
        {
          "label": "ক",
          "question": "হানিফ সম্প্রদায় কারা?",
          "explanation": "আইয়ামে জাহেলিয়ার সময় হযরত ইব্রাহীম (আ) এর প্রচারিত একেশ্বরবাদী (এক আল্লাহকে বিশ্বাস) যারা বিশ্বাস করতো তাদেরকে হানিফ সম্প্রদায় বলা হতো।"
        },
        {
          "label": "খ",
          "question": "ইসলাম পূর্ব যুগকে 'আইয়ামে জাহেলিয়া' বলা হয় কেন?",
          "explanation": "ইসলাম পূর্ব যুগে আরবের সব ক্ষেত্রে অরাজকতা ও বিশৃঙ্খলা বিদ্যমান থাকায় এ সময়কে আইয়ামে জাহেলিয়া বলা হয়। আইয়ামে জাহেলিয়া শব্দটি আরবি। এর বাংলা অর্থ অজ্ঞতা বা অন্ধকারের যুগ। মহানবি (স)-এর আবির্ভাবের পূর্বে আরবের প্রায় একশ বছর সময়কে আইয়ামে জাহেলিয়া বলা হয়। এ সময় মানুষের মধ্যে কোনো প্রকার শিক্ষা নৈতিকতা, সততা, দায়িত্বজ্ঞান ও শালীনতা ছিল না। নানা অন্যায়-অনাচারে সমাজ ভরপুর ছিল। এ জন্য এ সময়কে আইয়ামে জাহেলিয়া বা অন্ধকারের যুগ বলা হয়।"
        },
        {
          "label": "গ",
          "question": "উদ্দীপকের বিদ্যাকুট গ্রামের প্রতিযোগিতার সাথে ইসলাম পূর্ব যুগের কোন প্রতিযোগিতার মিল রয়েছে? ব্যাখ্যা করো।",
          "explanation": "উদ্দীপকের সাথে প্রাক-ইসলামি আরব সংস্কৃতির উল্লেখযোগ্য বিষয় উকাজ মেলায় আয়োজিত কবিতা প্রতিযোগিতার মিল পাওয়া যায়। ইসলামপূর্ব আরব অধিবাসীদের জীবনের বিভিন্ন দিক সমুজ্জ্বল না হলেও সাংস্কৃতিক ক্ষেত্রে তাদের একটি গৌরবময় ঐতিহ্য রয়েছে। এ ঐতিহ্যের একটি বিশেষ দিক হলো উকাজ মেলা ও এ মেলায় আয়োজিত কবিতা প্রতিযোগিতা। আরবদের সাংস্কৃতিক জীবনে এ মেলা ছিল বিশেষ তাৎপর্যবহ। উদ্দীপকে এ মেলারই প্রতিফলন লক্ষ করা যায়। উদ্দীপকে বিদ্যাকুট গ্রামের যুব সংঘ আয়োজিত সাহিত্য ও সাংস্কৃতিক প্রতিযোগিতার কথা বলা হয়েছে। প্রাক-ইসলামি আরব সংস্কৃতিতেও এরকম বিষয় চোখে পড়ে। তৎকালীন আরবদের প্রধান বৈশিষ্ট্য ছিল বাগ্মিতা। তাদের ভাষাজ্ঞান ছিল উন্নত। নারী-পুরুষ নির্বিশেষে প্রায় সবাই কবিতাচর্চা ও বাগ্মিতায় প্রতিভার স্বাক্ষর রেখেছে। এ সময় মক্কার অদূরে উকাজের বার্ষিক মেলায় তাদের রচিত কবিতা নিয়ে প্রতিযোগিতার আয়োজন করা হতো। এ প্রতিযোগিতায় নির্বাচিত সাতটি কবিতা পুরস্কৃত করা হতো। এ কবিতাগুলো সোনালি হরফে লিপিবন্ধ করে কাবার দেয়ালে ঝুলিয়ে রাখা হতো। এ কারণে এ কবিতাগুলোকে সাবায়ে-মুয়াল্লাকাত বা সাতটি ঝুলন্ত কবিতা বলা হতো। সুতরাং বলা যায়, উদ্দীপকটি প্রাক- ইসলামি আরব সংস্কৃতির উকাজ মেলার প্রতিচ্ছবি।"
        },
        {
          "label": "ঘ",
          "question": "উত্ত সময়ের সাহিত্য-সংস্কৃতির বিকাশের ধারা মূল্যায়ন করো।",
          "explanation": "উত্ত সময়ের সাহিত্য-সংস্কৃতির বিকাশের ধারা ছিল উন্নত। প্রাক-ইসলামি আরবের সামাজিক, রাজনৈতিক অবস্থা বিশৃঙ্খল হলেও সাংস্কৃতিক অবস্থা ছিল গৌরবময়। প্রাক ইসলামি আরবের অধিকাংশ নিরক্ষর হলেও তাদের অসাধারণ প্রতিভা ও প্রখর স্মৃতিশক্তি তৎকালীন বিশ্বে বিশেষ খ্যাতি লাভ করেছে। সাহিত্যচর্চা, কবিতাচর্চা ও কাব্য প্রতিযোগিতা, গদ্য রচনা ও প্রবাদ বাক্য, উকাজ মেলার সাবায়ে মুয়াল্লাকাত তাদের সাহিত্য সংস্কৃতি চর্চার ক্ষেত্রও নিদর্শন। এছাড়া আরবি ভাষা জাহেলিয়া যুগেও ছিল সমৃদ্ধ। প্রাক-ইসলামি আরবে নিজ বংশের গৌরবগাঁথা ও বিভিন্ন যুদ্ধের কাহিনি নিয়ে কাসিদা ও গীতিকাব্য রচিত হতো। ঐতিহাসিক পি.কে. হিটির মতে, \"পৃথিবীতে অন্য কোনো জাতি আরবদের মতো সাহিত্যচর্চায় এত বেশি স্বতঃস্ফূর্ত একাগ্রতা প্রকাশ করেনি।\" প্রাক-ইসলামি আরবের কবিতার বিষয় ছিল নারী, প্রেম, বংশগৌরব, কুলজি, বীরত্বপূর্ণ ঘটনা ও যুদ্ধ- বিগ্রহ। প্রাক-ইসলামি আরবে উকাজ মেলার কাব্য প্রতিযোগিতা হতো শ্রেষ্ঠ ৭টি কবিতাকে সোনালি হরফে লিখে কাবাঘরের দেয়ালে ঝুলিয়ে রাখা হতো যা সাবায়ে মুয়াল্লাকাত নামে পরিচিত। পরিশেষে বলা যায়, জাহেলিয়া যুগে আরবের সাহিত্য ও সাংস্কৃতিক অবস্থা ছিল উন্নত। আরবদের কবিতায় তাদের উন্নত ভাষাজ্ঞানের পরিচয় পাওয়া যায়। এছাড়া তৎকালীন আরবের দৈনন্দিন জীবন, আতিথেয়তা, বীরত্ব সম্পর্কে জানা যায়। এজন্য কবিতাকে বলা হয় 'The Public Register of the Arabs'। এছাড়া জাহেলিয়া যুগের গদ্য সাহিত্য ও প্রবাদও সে সময়ের উন্নত সাহিত্য ও সাংস্কৃতিক অবস্থার প্রমাণ দেয়।"
        }
      ]
    },
    {
      "number": "4",
      "uddipok": "আলজেরিয়া সদ্য স্বাধীনতাপ্রাপ্ত একটি দেশ। স্বাধীনতা লাভের পর দেশের প্রতিটি নাগরিকের সামাজিক, রাজনৈতিক, ধর্মীয় ও অর্থনৈতিক অধিকার রক্ষার জন্য একটি সংবিধান প্রণয়ন জরুরি হয়ে পড়ে। এ নিয়ে সরকার প্রধান রাষ্ট্রের গুরুত্বপূর্ণ ব্যক্তিবর্গ ও বিভিন্ন ধর্মের প্রতিনিধিদের নিয়ে সংবিধান রচনা করেন। এর ফলে সকলের নাগরিক অধিকার নিশ্চিত হওয়ার পাশাপাশি সুস্থ রাজনৈতিক পরিবেশ সৃষ্টি হয়।",
      "tag": "DC 23",
      "sub_questions": [
        {
          "label": "ক",
          "question": "'আনসার' শব্দের অর্থ কী?",
          "explanation": "'আনসার' শব্দের অর্থ সাহায্যকারী।"
        },
        {
          "label": "খ",
          "question": "'মুহাজির কারা' ব্যাখ্যা করো।",
          "explanation": "ইসলামের প্রতি আনুগত্য ও ভালোবাসার জন্য যারা জন্মভূমির মায়া ত্যাগ করে হিজরত করেন (দেশত্যাগ/বিদেশ গমন) তাদেরকে মুহাজির বলা হয়। 'মুহাজির' আরবি শব্দ। এর অর্থ হিজরতকারী। মক্কায় ইসলাম প্রচারের কারণে কুরাইশরা মহানবি (স) এবং ইসলাম ধর্ম গ্রহণকারীদের ওপর অমানবিক নির্যাতন চালালে আল্লাহর নির্দেশে তারা জন্মভূমি ও স্বজনদের মায়া কাটিয়ে মক্কা থেকে মদিনায় হিজরত করতে বাধ্য হন। মহানবি (স) এসব দেশত্যাগকারীকে মুহাজির নামে অভিহিত করেন।"
        },
        {
          "label": "গ",
          "question": "উদ্দীপকে উল্লিখিত সংবিধান প্রণয়নের সাথে মহানবি (স) কর্তৃক গৃহীত কোন পদক্ষেপের মিল রয়েছে? ব্যাখ্যা করো।",
          "explanation": "উদ্দীপকে উল্লেখিত সংবিধান প্রণয়নের সাথে মহানবি (স)-এর প্রণীত মদিনা সনদের মিল রয়েছে। একটি দেশকে সুষ্ঠ পরিচালনা করার মূল চাবিকাঠি হলো সুলিখিত একটি সংবিধান। তাই কোনো দেশের স্বাধীনতা লাভের পর সংবিধান প্রণয়ন করে নাগরিকের মৌলিক অধিকার, স্বাধীনতা, গণতন্ত্র ইত্যাদি নিশ্চিত করা হয় জনগণের নিরাপত্তা নিশ্চিত করা ও বিভিন্ন গোষ্ঠীর মধ্যে শান্তিপূর্ণ সহাবস্থানের মাধ্যমে একটি স্থিতিশীল রাষ্ট্র গঠন করাই একটি সংবিধানের মূল লক্ষ্য। রাসুল (স) মদিনায় ইসলামি রাষ্ট্র গঠনের পর সেখানে বসবাসরত বিভিন্ন সম্প্রদায়ের মধ্যে ঐক্য ও সম্ভাব গড়ে তোলা এবং সবার অধিকার রক্ষার উদ্দেশ্যে মদিনা সনদ প্রণয়ন করেন। আলজেরিয়ার সংবিধান প্রণয়নের ক্ষেত্রেও এমন উদ্দেশ্য দেখা যায়। উদ্দীপকে বর্ণিত আলজেরিয়া স্বাধীনতা লাভের পর একটি সংবিধান রচনা করেন। রাসুল (স)-ও হিজরতের পর মদিনা ও তার আশপাশে বসবাসকারী মুসলিম, ইহুদি, খ্রিষ্টান ও পৌত্তলিকদের মধ্যে সম্প্রীতি স্থাপনের লক্ষ্যে ৬২২ খ্রিস্টাব্দে সব গোষ্ঠীর জন্য একটি সনদ প্রণয়ন করেন, যা বিশ্ব ইতিহাসে 'মদিনা সনদ' নামে পরিচিত। মহানবি (স) ইসলামি রাষ্ট্র প্রতিষ্ঠা করে মদিনার বিভিন্ন সম্প্রদায়ের প্রতিনিধিদের মতামতের ভিত্তিতে একটি সনদ বা সংবিধান প্রণয়ন করেন। এ সনদে রাসুল (স)-মদিনাকে একটি প্রজাতন্ত্র হিসেবে ঘোষণা করেন। তিনি সব সম্প্রদায়কে নিয়ে একটি সাধারণ জাতি গঠন করে সবার সমান অধিকার নিশ্চিত করেন। মদিনা সনদে প্রত্যেকের ধর্মীয় স্বাধীনতা রক্ষাসহ অসহায় ও দুর্বলদের সর্বতোভাবে সহযোগিতার বিধান রাখা হয়। এ সংবিধানের মাধ্যমে মহানবি (স) মদিনায় বসবাসরত বিবদমান সব সম্প্রদায়কে সম্প্রীতির বন্ধনে আবদ্ধ করে একটি শান্তিপূর্ণ সমাজ গঠনে সক্ষম হয়েছিলেন। সুতরাং বলা যায়, উদ্দীপকের সংবিধান প্রণয়নের সাথে মহানবি (স) এর প্রণীত মদিনা সনদের মিল রয়েছে।"
        },
        {
          "label": "ঘ",
          "question": "উদ্দীপকের আলজেরিয়ার মতো মহানবি (স) কর্তৃক গৃহীত ব্যবস্থা মানবাধিকারের উজ্জ্বল দৃষ্টান্ত মূল্যায়ন করো।",
          "explanation": "উদ্দীপকের আলজেরিয়ার মতো মহানবি (স)-এর গৃহীত ব্যবস্থা মানবাধিকারের উজ্জ্বল দৃষ্টান্ত- কথাটি সঠিক। মদিনার সব নাগরিকের সামাজিক, রাজনৈতিক ও ধর্মীয় অধিকার রক্ষা এবং সাম্প্রদায়িক সম্প্রীতি গড়ে তুলে কল্যাণমূলক রাষ্ট্র প্রতিষ্ঠার লক্ষ্যে মহানবি (স) ৪৭টি ধারা সংবলিত মদিনা সনদ প্রণয়ন করেন। এ সনদের নীতিমালায় মদিনার সব সম্প্রদায়ের অধিকার ও আশা-আকাঙ্ক্ষার প্রতিফলন ঘটেছিল। নতুন রাষ্ট্র আলজেরিয়ার সংবিধানের ক্ষেত্রেও তা দেখা যায়। আলজেরিয়ার সংবিধান প্রণয়নের ফলে সবার নাগরিক অধিকার নিশ্চিত হওয়ার পাশাপাশি সুস্থ রাজনৈতিক পরিবেশ সৃষ্টি হয়। মহানবি (স)-ও মদিনা সনদ প্রণয়ন করে নাগরিক ও মানবাধিকার প্রতিষ্ঠার উজ্জ্বল আদর্শ স্থাপন করেন। এ সনদের ৪৭টি (মতান্তরে ৫৩টি) ধারা ছিল জনগণের শান্তি, সমৃদ্ধি ও অধিকারের রক্ষাকবচ। এ সনদ মদিনায় বসবাসরত মুসলিম, ইহুদি, খ্রিস্টান, পৌত্তলিকসহ সব মানুষের সামাজিক, রাজনৈতিক, অর্থনৈতিক ও ধর্মীয় অধিকার রক্ষা করেছিল। তাছাড়া এটি মুসলমান ও অমুসলমান সম্প্রদায়কে ভ্রাতৃত্বের বন্ধনে আবদ্ধ করে এবং হিংসা-বিদ্বেষ ভুলে পরস্পরের পাশে থাকতে অনুপ্রাণিত করে। মদিনা সনদে সব সম্প্রদায়কে সমান অধিকার প্রদানের ঘোষণা দেওয়া হয়। সকলের অধিকার সংরক্ষণের মাধ্যমে একটি সুষ্ঠু ও ন্যায়ভিত্তিক সমাজ গঠনের যাবতীয় দিকনির্দেশনা ছিল এ সনদে। মদিনা সনদের সুমহান শিক্ষার মূল চেতনাকে ধারণ করে যুগে যুগে বিশ্বের অনেক স্থানে শান্তিকামী মানুষ ন্যায় ও আদর্শ প্রতিষ্ঠায় উদ্যোগী হয়েছে। উদ্দীপকে বর্ণিত সংবিধানও দৃশ্যত এ ধরনের চেতনা থেকে প্রণীত হয়েছে। পরিশেষে বলা যায়, উদ্দীপকের আলজেরিয়ার মতো মদিনায় মহানবি (স) এর গৃহীত ব্যবস্থা ছিল মানবাধিকারের উজ্জ্বল দৃষ্টান্ত। দক্ষিণ সুদানের সংবিধান যেন মদিনা সনদের চেতনাকে ধারণ করেই প্রণীত হয়েছে।"
        }
      ]
    },
    {
      "number": "5",
      "uddipok": "তানিয়ার বাসায় একটি এতিম মেয়ে কাজ করে। সে তাকে নিজের সন্তানের মতো ভালোবাসে। তারা নিজেরা যা খায় পরে তাকেও তা খেতে পরতে দেয়। কোন খারাপ আচরণ করে না। অন্যদিকে ফারাহ তার স্ত্রীকে বিভিন্ন ধরনের শারীরিক মানসিক নির্যাতন করে। স্ত্রীর অধিকার স্বীকার করতে চায় না।",
      "tag": "DC 23",
      "sub_questions": [
        {
          "label": "ক",
          "question": "কত সালে বিদায় হজ হয়েছিল?",
          "explanation": "৬৩২ খ্রিষ্টাব্দে বিদায় হজ হয়েছিল।"
        },
        {
          "label": "খ",
          "question": "বিদায় হজকে কেন বিদায় হজ নামে আখ্যায়িত করা হয়েছিল?",
          "explanation": "৬৩২ খ্রিস্টাব্দে পালন করা বিদায় হজ ছিল মহানবি (স) এর জীবনের সর্বশেষ হজ। তাই এ হজকে বিদায় বলা হয়। হিজরি দশম বছর যখন আরবের লোক দলে দলে এসে ইসলাম ধর্ম গ্রহণ করতে থাকে তখন মহানবি (স) ভাবলেন তার জীবনের কাজ হয়ে গেছে। মৃত্যুর আর বেশি দিন বাকি নেই মনে করে ৬৩২ খ্রিষ্টাব্দে জীবনের শেষ হজব্রত পালন করলেন। হজ শেষে তিনি মদিনায় ফিরে গেল সেখানে তার শিরঃপীড়া দেখা দেয় এবং স্বাস্থ্য ভেঙে পড়তে থাকে। তারপর তিনি ক্রমশ দুর্বল হতে লাগলেন। অবশেষে একাদশ হিজরী, ১২ই রবিউল আউয়াল তিনি ইন্তেকাল করেন। অর্থাৎ মৃত্যুর পূর্বে তিনি যে হজ করেন সেটি ছিল তার জীবনের সর্বশেষ হজ। তাই এ হজকে হজ্জাতুল বিদা বা বিদায় হজ বলা হয়।"
        },
        {
          "label": "গ",
          "question": "তানিয়ার ব্যবহারে মহানবি (স)-এর বিদায় হজ্বের ভাষণের কোন দিকটি ফুটে উঠেছে? ব্যাখ্যা করো।",
          "explanation": "তানিয়ার ব্যবহারে মহানবি (স) এর বিদায় হজের ভাষণের অধীনস্তদের প্রতি সঠিক আচরণের দিকটি ফুটে উঠেছে। ৬২২ খ্রিষ্টাব্দে হজের সময় মহানবি (স) এর জীবনের সর্বশেষ দেওয়া ভাষণ হলো বিদায় হজের ভাষণ। এ ভাষণে তিনি মানবতার প্রয়োজনীয় মূলনীতিগুলোর দিক নির্দেশনা দিয়েছেন। দিক নির্দেশনা অন্ধকার ও অসাম্যের চির অবসান ঘটিয়ে দুনিয়ার বুকে শান্তির আদর্শ এবং এক নতুন আলোকময় যুগের সূচনা করেছে। মহানবি (স) এ ভাষণে অধিনস্তদের প্রতি যে আচরণের নির্দেশ দিয়েছেন তানিয়া তা বাস্তবায়ন করেছে। তানিয়ার বাসায় একটি এতিম মেয়ে কাজ করে। সে তাকে নিজের সন্তানের মতো ভালোবাসে। তারা নিজেরা যা খায় পরে তাকেও তা খাওয়ায় পড়ায়। তার সাথে কোনো ধরনের খারাপ আচরণ করে না। বিদায় হজের ভাষণে মহানবি (স) দাস দাসীর সাথে এমন আচরণ করার নির্দেশ দিয়েছিলেন। তিনি বলেছেন, তোমাদের দাসদাসীদের প্রতি সদ্য ব্যবহার করো। তাদেরকে নির্যাতন করার কোনো অধিকার তোমাদের নেই। তোমরা নিজেরা যা খাও, যে পোশাক পরিধান কর, তাদেরকেও অনুরূপ খাদ্য ও বস্ত্র দান করবে। তারা অপরাধ করলে ক্ষমা করবে অথবা মুক্তি দিবে। স্মরণ রেখো- তারাও আল্লার সৃষ্টি এবং তোমাদের মতো মানুষ। মূলত আমাদের অধীনে যারা ক্যাজ করে তাদের ব্যাপারে আমাদেরকে আল্লাহর কাছে জবাবদিহিতা করতে হবে। তাই রাসুল (স) তাদের সাথে সর্বোচ্চ মানবিক আচরণ করার নির্দেশ দিয়েছে। সুতরাং দেখ্যা যায়, তানিয়ার ব্যবহারে মহানবি (স)-এর বিদায় হজের ভাষণের অধীনস্ত লোকদের প্রতি ব্যবহারের নির্দেশনার বাস্তবায়ন ঘটেছে।"
        },
        {
          "label": "ঘ",
          "question": "ফারাহ স্ত্রীকে প্রহার করে আল্লাহ ও রাসুলের আদেশ লঙ্গন করেছে'- বিদায় হজ্জ্বের ভাষণ ও নারীর মর্যাদা পাঠের আলোকে বিশ্লেষণ করো।",
          "explanation": "ফারাহ স্ত্রীকে প্রহার করে আল্লাহ ও রাসুলের আদেশ লঙ্ঘন করেছেন। ইসলাম পূর্ব যুগে নারীরা এক শোচনীয় পরিস্থিতির মধ্যে জীবন অতিবাহিত করতো। তাদের কোনো অধিকার বা মান-সম্মান দেওয়া হতো না। কিন্তু ইসলাম নারীদের এ অপমানজক অবস্থা থেকে মুক্তি দিয়েছে। নারীর প্রতি সম্মান প্রদর্শনের মাধ্যমে ইহকালীন ও পরকালীন সফলতা লাভের নির্দেশ দিয়েছেন। ফারাহর কাজে এ নির্দেশ অমান্য করার দৃষ্টান্ত লক্ষণীয়। ফারাহ তার স্ত্রীকে বিভিন্ন ধরনের শারীরিক মানসিক নির্যাতন করে। এমনকি স্ত্রীর অধিকার পর্যন্ত স্বীকার করতে চায় না। অথচ বিদায় হজের ভাষণে মহানবি (স) বলেছেন, স্ত্রীদের উপর তোমাদের যেরূপ অধিকার আছে, স্ত্রীদেরও তোমাদের উপর সেরূপ অধিকার আছে। আল্লাহকে সাক্ষী রেখে তোমরা তাদেরকে গ্রহণ করেছ এবং তারই আদেশ মতো তাদেরকে তোমাদের জন্য বৈধ করে নিয়েছ। তাদের প্রতি সদয় ব্যবহার করবে। মহান আল্লাহ তায়ালা বলেছেন, \"নারীদের তেমনই ন্যায়সঙ্গত অধিকার আছে। যেমন আছে তাদের উপর পুরুষদের। (সূরা আল-বাকারা, আয়াত ২২৮)। আল্লাহ ও তাঁর রাসূলের এ নির্দেশ থেকে বোঝা যায়। নারী হলো পুরুষের ভূষণ। তাই তাদেরকে অন্তর থেকে সম্মান করতে হবে। প্রতিটি ক্ষেত্রে তাদের সাথে সদ্ব্যবহার করতে হবে। স্ত্রী, মা, বোনসহ কোনো নারীকেই কোনোরূপ অত্যাচার করা যাবে না। ঠাট্টা-বিদুপ, তুচ্ছ-তাচ্ছিল্য করা যাবে না। তারা মনে কষ্ট পায়। এমন কোনো কাজ করা যাবে না। মহানবি (স) আল্লাহর নির্দেশ মেনে স্ত্রীদের সাথে উত্তম ব্যবহার করে দৃষ্টান্ত স্থাপন করে গেছেন। পরিশেষে বলা যায় যে, স্ত্রীদের সাথে যেমন আচরণ করতে আল্লাহ ও তাঁর রাসুল হুকুম দিয়েছেন ফারাহ।"
        }
      ]
    },
    {
      "number": "6",
      "uddipok": "মহানবি (স)-এর ওফাতের পর ইসলামের এক ক্রান্তিকালে তিনি খিলাফতের দায়িত্ব ভার গ্রহণ করেন। মহানবি (স)-এর অসমাপ্ত কার্যসমূহকে বাস্তবে রূপদান করেন। জাকাত বিরোধী আন্দোলন ও ভণ্ড নবিদের অশুভ তৎপরতার ফলে আরব উপদ্বীপে প্রজ্বলিত বিদ্রোহকে নির্বাপিত করেন। ন্যায়সঙ্গতভাবে তিনি ছিলেন ইসলামের অন্যতম পরিত্রাণকর্তা।",
      "tag": "DC 23",
      "sub_questions": [
        {
          "label": "ক",
          "question": "কাকে ইসলামের ত্রাণকর্তা বলা হয়?",
          "explanation": "হযরত আবু বকর (রা)-কে ইসলামের ত্রাণকর্তা বলা হয়।"
        },
        {
          "label": "খ",
          "question": "ভন্ড নবি কারা?",
          "explanation": "বিশ্বমানবতার উত্তম আদর্শ হযরত মুহাম্মদ (স)-এর জীবনের শেষ পর্যায়ে এবং মৃত্যুর (৬৩২ খ্রি.) পর কিছু লোক হীনস্বার্থ উদ্ধারের জন্য নিজেদেরকে নবি হিসেবে দাবি করে। এরাই ভন্ড নবি নামে পরিচিত। আসওয়াদ আনসি, মুসায়লামা, তোলায়হা এবং সাজাহ ছিল ভন্ড নবিদের। অন্যতম। এরা নিজেদের নবি হিসেবে ঘোষণা করে জনসাধারণের মধ্যে বিভ্রান্তির সৃষ্টি এবং গোটা মুসলিম জাহানে বিশৃঙ্খলা সৃষ্টি করেছিল। রিদ্দার যুদ্ধে হযরত আবু বকর (রা) এদের কঠোরভাবে দমন করেন।"
        },
        {
          "label": "গ",
          "question": "উদ্দীপকে উল্লিখিত যুদ্ধই রিদ্দার যুদ্ধ- ব্যাখ্যা করো।",
          "explanation": "উদ্দীপকে উল্লিখিত যুদ্ধই রিদ্দার যুদ্ধ। মহানবি (স)-এর ইন্তেকালের পর বিভিন্ন আরব গোত্র স্বধর্ম ত্যাগ করে পূর্ব ধর্মে ফিরে যাচ্ছিল। এই সুযোগে কতিপয় ভন্ড নবির আবির্ভাব ঘটে। স্বধর্মত্যাগী ও ভন্ড নবিদের প্রবল আন্দোলনে নবপ্রতিষ্ঠিত ইসলামি রাষ্ট্রের অস্তিত্ব বিপন্ন হয়ে পড়লে হযরত, আবু বকর (রা) তার নিভীকতা, বিচক্ষণতা ও সত্যনিষ্ঠার দ্বারা স্বধর্মত্যাগী ও ভন্ড নবিদের আন্দোলন দমন করে রাষ্ট্রকে বিপর্যয়ের হাত থেকে রক্ষা করেন। উদ্দীপকের প্রামাণ্য চিত্রেও এমনটি পরিলক্ষিত হয়। উদ্দীপকে দেখানো হয়, একজন মহাপুরুষের প্রলোকগমনের পর তার একজন সহচরকে প্রতিনিধি নির্বাচন করা হয়। কিন্তু এ সময় অনেক গোত্রপতি তাদের মতাদর্শ ত্যাগ করে তাদের পূর্বের বাপদাদার ধর্মে ফিরে যান। ফলে নবনির্বাচিত প্রতিনিধি তাদের বিরুদ্ধে যুদ্ধ ঘোষণা করেন। অনুরূপভাবে রাসুল (স)-এর মৃত্যুর পর অনেকে ইসলাম ত্যাগ করে নিজেদের ধর্মে ফিরে যাচ্ছিল। তাছাড়া ইসলামের প্রথম খলিফা হযরত আবু বকর (রা)-এর শাসনামলে আসওয়াদ আনসি, মুসায়লামা, তোলায়হা এবং সাজাহ নামের বেশ কয়েকজন ভন্ড নবির আবির্ভাব ঘটে। এ সময় ফিরোজ দায়লামির মাধ্যমে আসওয়াদ আনসি নিখুত হয়। আবু বকর (রা) খালিদ বিন ওয়ালিদকে প্রেরণ করে তোলায়হা, সাজাহ ও মুসায়লামাকে কঠোর হস্তে দমন করেন। এছাড়া আবু বকর (রা) দক্ষিণ সিরিয়ার জাকাত প্রদানে অস্বীকৃতি প্রকাশকারীকেও কঠোর হস্তে দমন করেন। এ ঘটনা ইতিহাসে রিদ্দা যুদ্ধ নামে পরিচিত। সুতরাং প্রামাণ্য চিত্রের ঘটনার সাথে আবু বকর (রা)-এর রিন্দার বা স্বধর্মত্যাগীর বিরুদ্ধে আন্দোলন পরিচালনার সুস্পষ্টভাবে মিল রয়েছে।"
        },
        {
          "label": "ঘ",
          "question": "ইসলামের ক্রান্তিকালে হযরত আবু বকর কীভাবে রাষ্ট্র সংগঠকের দায়িত্ব পালন করেন? বিশ্লেষণ করো।",
          "explanation": "ইসলামের ক্রান্তিকালে হযরত আবু বকর (রা) অত্যন্ত দক্ষতা ও বিচক্ষণতার সাথে রাষ্ট্র সংগঠকের দায়িত্ব পালন করেছেন। মহানবি (স)-এর মৃত্যুর পর তাঁর প্রতিনিধি হয়ে হযরত আবু বকর (রা) খিলাফত পরিচালনার দায়িত্ব গ্রহণ করেন। তিনি ছিলেন মহানবি (স) এর যোগ্য ও উপযুক্ত প্রতিনিধি। মহান আল্লাহ ও রাসুলের (স) নির্দেশ অনুযায়ী ইসলামের একনিষ্ঠ সেবা করে তিনি ইসলামের ত্রাণকর্তা হিসেবে স্বীকৃতি পান। মহানবি (স)-এর ওফাতের পর মুসলমানদের মধ্যে যে বিভ্রান্তি ও বিশৃঙ্খলা ছড়িয়ে পড়েছিল আবু বকর (রা) দক্ষতার সাথে তা দূর করে মুসলিম সমাজকে ঐক্যবদ্ধ করেন। রাসুল (স)-এর পবিত্র দেহ সমাহিতকরণ ও খলিফা নির্বাচনের সমস্যার সুষ্ঠু সমাধান করে তিনি ইসলামের প্রাথমিক পর্যায়ের সংকট কাটিয়ে উঠতে অবদান রাখেন। সংকটের এই পরিস্থিতিতে খিলাফতের দায়িত্ব গ্রহণ করে তিনি নিয়ন্ত্রণহীন ও বিশৃঙ্খল নাগরিকদের সুনির্দিষ্ট ধর্মীয় অনুশাসন পালনে বাধ্য করেন। এভাবে তিনি ইসলামকে অনিশ্চয়তার হাত থেকে রক্ষা করেন। তাছাড়া জাকাত প্রদানে অস্বীকৃতি জ্ঞাপনকারী বেদুইন গোত্রগুলোর (আবস ও জুবিয়ান) বিরুদ্ধে তিনি উপযুক্ত ব্যবস্থা গ্রহণ করে ইসলামি বিধান অনুযায়ী তাদের জাকাত প্রদানে বাধ্য করেন। তিনি দীনকে (ইসলাম) সব আদর্শের ঊর্ধ্বে প্রতিষ্ঠা করেন। ভণ্ড নবিদের সমুচিত শিক্ষা দিয়ে খলিফা আবু বকর (রা) ইসলামের ভিত্তি নিরাপদ করেন। আমির উল মুমেনীন (বিশ্বাসীদের নেতা) হিসেবে তিনি আরব ভূখণ্ড থেকে প্রতারণা, ভণ্ডামিসহ অনৈসলামিক কার্যকলাপের মূলোৎপাটন করে ইসলামকে নিরাপদ করেন। এছাড়া তিনি বিক্ষিপ্তভাবে ছড়িয়ে থাকা পবিত্র কুরআনের বাণীগুলো সংগ্রহ করে পুস্তক আকারে লিখে রাখার ব্যবস্থা করেন। পরিশেষে বলা যায়, খিলাফত লাভের পর ইসলাম ধর্ম ও মুসলিম রাষ্ট্রের একনিষ্ঠ সেবা করে হযরত আবু বকর (রা) ইসলামি খিলাফতকে রক্ষা করেছেন, এজন্য তাকে নিঃসন্দেহে ইসলামের ত্রাণকর্তা বলা যায়।"
        }
      ]
    },
    {
      "number": "7",
      "uddipok": "মহামতি সুলাইমান একজন শ্রেষ্ঠ সাম্রাজ্য বিস্তারকারী ছিলেন। তিনি তাল সাম্রাজ্য সম্প্রসারণ করে পূর্বে কৃষ্ণসাগর থেকে পশ্চিমে তিউনিসিয়া এব উত্তরে ভিয়েনা হতে দক্ষিণে আরব সাগর পর্যন্ত বিস্তৃত করেন। তিনি সাম্রাজ্যে আইনের শাসন ও ন্যায়বিচার প্রতিষ্ঠা করেন। দুর্নীতির দায়ে তার জামাতাকেও তিনি শাস্তি দিতে দ্বিধাবোধ করেননি। তিনি অপরাধীদের কঠোর শাস্তি দিতেন।",
      "tag": "DC 23",
      "sub_questions": [
        {
          "label": "ক",
          "question": "বায়তুল মাল কী?",
          "explanation": "ইসলামি রাষ্ট্রের সরকারি কোষাগারই হলো বায়তুল মাল।"
        },
        {
          "label": "খ",
          "question": "হযরত ওমর (রা)-এর জাতীয়তাবাদ নীতি কী ছিল? ব্যাখ্যা করো।",
          "explanation": "আরবদের মধ্যে ঐক্য ও সংহতি প্রতিষ্ঠা এবং তাদের রক্তের বিশুদ্ধতা রক্ষায় হযরত ওমর (রা) কিছু নীতি গ্রহণ করেন, যা তার আরব জাতীয়তাবাদ নীতি নামে পরিচিত। হযরত ওমর (রা)-এর শাসনব্যবস্থার অন্যতম বৈশিষ্ট্য ছিল আরব জাতীয়তাবাদ। আরবজাতির জাতীয় বৈশিষ্ট্য, বিশুদ্ধতা, আভিজাত্য ও সামরিক প্রাধান্য বজায় রাখার জন্য হযরত ওমর (রা) ইহুদি ও খ্রিষ্টানদের আরব দেশের বাইরে বসবাসের নির্দেশ দেন। আরববাসীকে বিজিত দেশে জমি-জমা ক্রয় করতে এবং চাষাবাদ করতে নিষেধ করেন। হযরত ওমর আরব উপদ্বীপকে শুধু আরব জাতির জন্য সংরক্ষণ করেন। এটি তার আরব জাতীয়তাবাদ নীতি নামে পরিচিত।"
        },
        {
          "label": "গ",
          "question": "মহামতি সুলায়মানের সাথে খুলাফায়ে রাশেদিনের কোনা খলিফার কার্যক্রমের মিল পাওয়া যায়? ব্যাখ্যা করো।",
          "explanation": "নিম্নের অনুরুপ: উদ্দীপকে উল্লেখিত মহামতি সুলাইমানের সাথে খুলাফায়ে রাশেদিনের দ্বিতীয় খলিফা হযরত ওমর (রা)-এর কাজের সাদৃশ্য রয়েছে। মহানবি (স) আরবে যে ইসলামি সাধারণতন্ত্রের সূচনা করেছিলেন হযরত ওমর (রা) সেটিকে একটি বৃহৎ ও শক্তিশালী সাম্রাজ্যে রূপ দিয়েছিলেন। তিনি খিলাফতে অধিষ্ঠিত হয়ে হযরত আবু বকর (রা)-এর বৈদেশিক নীতি অনুসরণ করেছিলেন। তিনি সাম্রাজ্যে আইনের শাসন ও ন্যায়বিচার প্রতিষ্ঠা করেন। উদ্দীপকে বর্ণিত মহামতি সুলাইমানের ক্ষেত্রেও এমনটি লক্ষণীয়। মহামতি সুলাইমান তার সাম্রাজ্য সম্প্রসারণ করে পূর্বে কৃষ্ণসাগর থেকে পশ্চিমে তিউনিসিয়া এবং উত্তরে ভিয়েনা থেকে দক্ষিণে আরব সাগর পর্যন্ত বিস্তৃত করেন। সাম্রাজ্যে আইনের শাসন ও ন্যায়বিচার প্রতিষ্ঠা করেন। দুর্নীতির দায়ে তার জামাতাকেও তিনি শাস্তি দিতে দ্বিধাবোধ করেননি। হযরত ওমর (রা)-ও সাম্রাজ্য বিস্তার করে অর্ধ-জাহানের বাদশা হিসেবে খ্যাতি পেয়েছিলেন। হযরত ওমর (রা) সমগ্র পারস্য ও রোমান দখল করে বিশ্বের ইতিহাসে এক নতুন অধ্যায় সংযোজন করেন। খলিফা ওমর (রা) নিজেও ছিলেন অসাধারণ সামরিক দক্ষতা ও সাংগঠনিক যোগ্যতাসম্পন্ন। তিনি আরবদের একটি সুশৃঙ্খল সামরিক জাতি হিসেবে গড়ে তুলেছিলেন। এসব কারণে তার আমলে মুসলিম সাম্রাজ্যের সীমানা পারস্য, সিরিয়া ও মিসর পর্যন্ত প্রসারিত হয়েছিল। তিনি সাম্রাজ্যে আইনের শাসন ও ন্যায়বিচার প্রতিষ্ঠা করেন। মদপানের অপরাধে তিনি নিজের ছেলে আবু শাহমাকে দোররা মেরে হত্যা করেছিলেন। সামান্য অপরাধে তিনি বিখ্যাত বীর খালিদ বিন ওয়ালিদকে সেনাপতির পদ থেকে অপসারণ করেছিলেন। এ আলোচনা থেকে বোঝা যায়, মহামতি সুলাইমানের সাথে হযরত ওমর (রা)-এর মিল রয়েছে।"
        },
        {
          "label": "ঘ",
          "question": "উদ্দীপকের ন্যায়বিচার সংশ্লিষ্ট বর্ণনাটি খুলাফায়ে রাশেদিনের উক্ত খলিফার গৃহীত ব্যবস্থার আলোকে মূল্যায়ন করো।",
          "explanation": "হযরত ওমর (রা)-এর বিচারব্যবস্থা ছিল ন্যায়বিচার প্রতিষ্ঠার উজ্জ্বল আদর্শ। খলিফা ওমর (রা) ছিলেন উত্তম আদর্শের মূর্ত প্রতীক। তার চরিত্রের বিভিন্নমুখী বৈশিষ্ট্যের মধ্যে একটি হলো ন্যায়পরায়ণতা। ন্যায়বিচার প্রতিষ্ঠায় তিনি আপন-পর, ধনী-গরিব কোনো ভেদাভেদ করতেন না। হযরত ওমর (রা)-এর এ ন্যায়পরায়ণতাকেই ধারণ করেছেন উদ্দীপকের মহামতি সুলাইমান। উদ্দীপকে বর্ণিত মহামতি সুলাইমান সাম্রাজ্যে আইনের শাসন ও ন্যায়বিচার প্রতিষ্ঠা করেন। এমনকি দুর্নীতির দায়ে নিজ জামাতাকেও শাস্তি দিতে দ্বিধাবোধ করেন নি। এমন ন্যায়বিচারের উজ্জ্বল দৃষ্টান্ত লক্ষ করা যায় ইসলামের দ্বিতীয় খলিফা হযরত ওমর (রা)-এর ক্ষেত্রে। তিনি ছিলেন বিচার ব্যবস্থার ক্ষেত্রে আপসহীন এবং ন্যায়বিচার প্রতিষ্ঠায় বজ্র কঠোর। তিনি ন্যায়বিচার প্রতিষ্ঠার লক্ষে কাজী বা বিচারক নিয়োগ করেন। তার সাম্রাজ্যে কেউ ন্যায়বিচার থেকে বঞ্চিত হতো না। তাঁর কাছে মুসলিম- অমুসলিম, ধনী, দরিদ্র, আপন-পর সবাই সমান ছিল। নিজের ছেলে মদপান ও ব্যভিচারের অপরাধে দোষী প্রমাণিত হলে তিনি তাকে নিজ হাতে দোররা মেরে শাস্তি দেন। এতে ছেলের মৃত্যু হয়। এছাড়া সামান্য অপরাধে তিনি দিগ্বিজয়ী সেনানায়ক খালিদ বিন ওয়ালিদকে সেনাপতির পদ থেকে অপসারণ করে সামান্য সৈনিকের পদে নামিয়ে আনেন। খলিফা নিজে ভুল করলে আল্লাহ ও মানুষদের কাছে ক্ষমা চাইতেন। ওমরের (রা) ভয়ে পারস্য বিজয়ী সেনানায়ক সাদ বিন আবি ওয়াক্কাস তার মাদায়েনস্থিত বিলাসবহুল প্রাসাদ ধূলিস্যাৎ করে দেন। বিশাল সাম্রাজ্যের খলিফা হয়েও ওমর (রা) ব্যক্তিগত নিরাপত্তার জন্য কোনো দেহরক্ষী রাখেননি, কিংবা নিজের জন্য কোনো আড়ম্বরপূর্ণ শাহী বালাখানাও নির্মাণ করেননি। ইসলাম, রাষ্ট্র ও জনগণের কল্যাণের জন্য তিনি সব ক্ষেত্রেই ন্যায়বিচার প্রতিষ্ঠা করেছেন। উপরের আলোচনা থেকে বোঝা যায়, উদ্দীপকে বর্ণিত মহামতি সুলাইমান ন্যায়বিচার ব্যবস্থা হযরত ওমর (রা)-এর ন্যায়বিচার ব্যবস্থারই প্রতিচ্ছবি।"
        }
      ]
    },
    {
      "number": "8",
      "uddipok": "জনাব আনিসুল হককে ক্ষমতায় অধিষ্ঠিত হয়েই এক বিশৃঙ্খল রাজনৈতিক পরিস্থিতির মোকাবিলা করতে হয়েছে। তার শাসনামলের অন্যতম মূল বৈশিষ্ট্যগুলো ছিল- তিনি কঠোর হস্তে বিভিন্ন বিদ্রোহ দমন ও করেন, আরবি ভাষাকে জাতীয়করণ করেন, আরবি লিপির উৎকর্ষ সাধন; আরবি মুদ্রা প্রচলন, সচিবালয় প্রতিষ্ঠা এবং ডাক বিভাগের সংস্কার তার শাসনামলের অন্যতম উল্লেখযোগ্য দিক।",
      "tag": "DC 23",
      "sub_questions": [
        {
          "label": "ক",
          "question": "কত সালে উমাইয়া খিলাফত প্রতিষ্ঠিত হয়?",
          "explanation": "৬৬১ খ্রিষ্টাব্দে উমাইয়া খিলাফত প্রতিষ্ঠিত হয়।"
        },
        {
          "label": "খ",
          "question": "মুয়াবিয়ার সচিবালয় প্রতিষ্ঠার প্রয়োজনীয়তা কী ছিল?",
          "explanation": "শাসনকার্যের সুবিধার জন্য খলিফা মুয়াবিয়া (রা) কেন্দ্রীয় ও প্রাদেশিক রাজধানীতে সচিবালয় প্রতিষ্ঠা করেন। মুয়াবিয়ার সময় কেন্দ্রীয় সচিবালয়ে আরবি ভাষায় এবং প্রাদেশিক সচিবালয়গুলোতে আরবি, গ্রিক ও ফারসি ভাষার মাধ্যমে শাসনকার্য পরিচালনা করা হতো। কেন্দ্রীয় সচিবালয় প্রাদেশিক সচিবালয়গুলোর কার্যক্রমের ওপর নজরদারি করত। প্রাদেশিক সচিবালয়গুলোর কার্য পরিচালিত হতো কেন্দ্রীয় সচিবালয়ের নির্দেশে।"
        },
        {
          "label": "গ",
          "question": "উদ্দীপকে উল্লিখিত আনিসুল হকের শাসনকার্যের সাথে যে খলিফার শাসনের মিল রয়েছে তার শাসননীতি ও সংস্কারের বর্ণনা দাও।",
          "explanation": "উদ্দীপকের আনিসুল হকের শাসনকাজের সাথে উমাইয়া খলিফা আব্দুল মালিকের মিল রয়েছে। খলিফা আবদুল মালিকের শাসনকালকে উমাইয়া যুগের শ্রেষ্ঠ সংস্কারমূলক শাসনকাল বলা হয়। তিনি সিংহাসনে আরোহণ করেই সংস্কারমূলক অনেকগুলো পদক্ষেপ গ্রহণ করেন। উদ্দীপকের খলিফার মধ্যেও এরূপ সংস্কার প্রতিফলিত হয়েছে। খলিফা আবদুল মালিক রাষ্ট্রে আরব জাতীয় সংহতি বৃদ্ধি ও সুষ্ঠু শাসনব্যবস্থা প্রচলনের জন্য সালেহ বিন আবদুর রহমান নামে জনৈক বিশিষ্ট পারসিক মুসলমানের পরামর্শে সরকারি কাজে আরবি ভাষা ব্যবহারের নির্দেশ দেন। আরবি রাষ্ট্রীয় ভাষা হিসেবে স্বীকৃতি লাভের পর আরব অনারব সকলের কাছে এর পঠন সহজ করণার্থে তিনি আরবি হরফে হরকত ও নোকতার প্রবর্তন করেন। বৈদেশিক মুদ্রা বিনিময় সমস্যা সমাধানের জন্য আবদুল মালিক খাঁটি আরবি মুদ্রা প্রচলন করেন। এজন্য তিনি ৬৯৫ খ্রিষ্টাব্দে দামেস্কে একটি টাকশাল নির্মাণ করে দিনার, দিরহাম ও ফালুস নামে স্বর্ণ, রৌপ্য ও তাম্রমুদ্রার প্রচলন করেন। আবদুল মালিক রাজস্ব সংস্কারের জন্য মাওয়ালিদের ওপর জিজিয়া ও খারাজ কর বাধ্যতামূলক করেন। চাষাবাদের সুবিধার জন্য তিনি সেচ সুবিধা এবং খাল খননের ব্যবস্থা করেন। এছাড়াও আবদুল মালিক ডাক বিভাগের সংস্কার, রেজিস্ট্রি বিভাগের সংস্কার এবং বিচার বিভাগ প্রতিষ্ঠা ও সংস্কার করে ইতিহাসে বিখ্যাত হয়ে আছেন। উপরের আলোচনার পরিপ্রেক্ষিতে বলা যায়, আবদুল মালিকের শাসন আমলে প্রভূত সংস্কার সাধন হয়। সে জন্য তার নাম ইতিহাসে স্মরণীয় হয়ে আছে।"
        },
        {
          "label": "ঘ",
          "question": "আনিসুল হকই উমাইয়া বংশের প্রকৃত প্রতিষ্ঠাতা- ব্যাখ্যা করো।",
          "explanation": "আনিসুল হকের সাথে সাদৃশ্যপূর্ণ শাসক অর্থাৎ খলিফা আব্দুল মালিক হলেন উমাইয়া বংশের প্রকৃত প্রতিষ্ঠাতা। উদ্দীপকে লক্ষ করা যায় যে, রাজস্ব প্রশাসনের সংস্কার, ডাক বিভাগের উন্নতি বিধান, নানা বিদ্রোহী জনগোষ্ঠীকে দমনের পাশাপাশি সরকার বাংলা ভাষার উন্নতিতেও নিরবিচ্ছিন্ন কাজ করছে। একইভাবে উমাইয়া খলিফা আবদুল মালিকও আরবি ভাষার উন্নতির পাশাপাশি রাজস্ব প্রশাসনের সংস্কার, ডাক বিভাগের উন্নতি, এবং বিভিন্ন বিদ্রোহ দমনে যথেষ্ট যোগ্যতা ও দক্ষতার পরিচয় দিয়েছেন। খলিফা আবদুল মালিক রাজস্ব সংস্কারের মাধ্যমে রাজ্যে বিরাজমান অর্থনৈতিক স্থবিরতা কাটানোর জন্য কিছু নীতি গ্রহণ করেন। এ নীতিগুলোর মধ্যে ছিল ইসলাম গ্রহণ করলেও মাওয়ালিদের জিজিয়া ও খারাজ দিতে হবে, সেনাবাহিনীতে যোগ দিলেও সৈন্যরা গ্রামে গিয়ে স্ব-স্ব পেশায় নিযুক্ত হতে হবে। মুসলমানরা জমি ক্রয় করলে আগের মতো কর দিতে হবে এবং অনাবাদি জমি ও জলাভূমির জল নিষ্কাশন করে সেগুলো চাষ করতে হবে। খলিফা আবদুল মালিক ডাক বিভাগের সংস্কারের জন্য পারসিকদের পদ্ধতি অনুযায়ী ডাক চালান প্রথার প্রচলন করেন। তিনি সাম্রাজ্যের বড় রাস্তার পাশে ডাকচৌকি নির্মাণ করেন। তার এ ডাক বিভাগ সরকারি চিঠিপত্র, আদেশ-নিষেধ আদান-প্রদান, সরকারি কর্মচারীদের স্থানান্তর, যুদ্ধক্ষেত্রে দ্রুত সৈন্য ও রসদ সরবরাহ এবং গোয়েন্দা বিভাগের কাজ সম্পাদন করত। তিনি সাম্রাজ্যে ন্যায়বিচার প্রতিষ্ঠায়ও অসামান্য ভূমিকা রাখেন। এছাড়াও খলিফা আবদুল মালিক কঠোরহস্তে বিদ্রোহীদের দমন করেন। তিনি সিংহাসনের দাবিদার খালিদ বিন ইয়াজিদকে স্বীয় দলভুক্ত এবং আমর বিন যাইদকে কৌশলে রাজপ্রাসাদে আহ্বান করে স্বহস্তে হত্যা করেন। মুসাবকে তিনি যুদ্ধের মাধ্যমে পরাজিত ও নিহত করেন। এরপর তিনি বার্বার নেতা কোমেইলার ও কাহিনার বিদ্রোহ দমন করেন। সার্বিক আলোচনার পরিপ্রেক্ষিতে বলা যায়, উমাইয়া খলিফা আবদুল মালিক বিভিন্ন সংস্কার সাধন এবং সাম্রাজ্যে বিদ্রোহীদের দমনের ক্ষেত্রে অপরিসীম কৃতিত্বের পরিচয় দিয়েছেন। তাই তাকে উমাইয়া বংশের প্রকৃত প্রতিষ্ঠাতা বলা হয়।"
        }
      ]
    },
    {
      "number": "9",
      "uddipok": "বরকত সাহেবকে ক্ষমতায় অধিষ্ঠিত হয়েই সংকটময় রাজনৈতিক পরিস্থিতির মোকাবিলা করতে হয়েছে। তার শাসনামলের তিনটি মূল বৈশিষ্ট্য ছিল। তিনি দৃঢ় হস্তে বিভিন্ন বিদ্রোহ দমন করেন। তিনি আরবি ভাষাকে রাষ্ট্রীয় ভাষার মর্যাদা দান করেন। এছাড়া আরবি লিপির উৎকর্ষ 'সাধন, আরবি মুদ্রার প্রচলন এবং ডাক বিভাগের সংস্কার তাঁর শাসনামলের অন্যতম উল্লেখযোগ্য দিক।",
      "tag": "DC 23",
      "sub_questions": [
        {
          "label": "ক",
          "question": "মুয়াবিয়া কখন মৃত্যুবরণ করেন?",
          "explanation": "৬৮০ খ্রিস্টাব্দের ২৭ এপ্রিল, ৬০ হিজরি ২২ রজব মুয়াবিয়া মৃত্যুবরণ করেন।"
        },
        {
          "label": "খ",
          "question": "খলিফা মুয়াবিয়া সচিবালয় প্রতিষ্ঠা করেন কেন?",
          "explanation": "শাসনকার্যের সুবিধার জন্য খলিফা মুয়াবিয়া (রা) কেন্দ্রীয় ও প্রাদেশিক রাজধানীতে সচিবালয় প্রতিষ্ঠা করেন। মুয়াবিয়ার সময় কেন্দ্রীয় সচিবালয়ে আরবি ভাষায় এবং প্রাদেশিক সচিবালয়গুলোতে আরবি, গ্রিক ও ফারসি ভাষার মাধ্যমে শাসনকার্য পরিচালনা করা হতো। কেন্দ্রীয় সচিবালয় প্রাদেশিক সচিবালয়গুলোর কার্যক্রমের ওপর নজরদারি করত। প্রাদেশিক সচিবালয়গুলোর কার্য পরিচালিত হতো কেন্দ্রীয় সচিবালয়ের নির্দেশে।"
        },
        {
          "label": "গ",
          "question": "বরকত সাহেব এর শাসনকার্যের সাথে যে খলিফার শাসনের মিল রয়েছে তার শাসননীতি ও সংস্কারের বর্ণনা দাও।",
          "explanation": "উদ্দীপকের আনিসুল হকের শাসনকাজের সাথে উমাইয়া খলিফা আব্দুল মালিকের মিল রয়েছে। খলিফা আবদুল মালিকের শাসনকালকে উমাইয়া যুগের শ্রেষ্ঠ সংস্কারমূলক শাসনকাল বলা হয়। তিনি সিংহাসনে আরোহণ করেই সংস্কারমূলক অনেকগুলো পদক্ষেপ গ্রহণ করেন। উদ্দীপকের খলিফার মধ্যেও এরূপ সংস্কার প্রতিফলিত হয়েছে। খলিফা আবদুল মালিক রাষ্ট্রে আরব জাতীয় সংহতি বৃদ্ধি ও সুষ্ঠু শাসনব্যবস্থা প্রচলনের জন্য সালেহ বিন আবদুর রহমান নামে জনৈক বিশিষ্ট পারসিক মুসলমানের পরামর্শে সরকারি কাজে আরবি ভাষা ব্যবহারের নির্দেশ দেন। আরবি রাষ্ট্রীয় ভাষা হিসেবে স্বীকৃতি লাভের পর আরব অনারব সকলের কাছে এর পঠন সহজ করণার্থে তিনি আরবি হরফে হরকত ও নোকতার প্রবর্তন করেন। বৈদেশিক মুদ্রা বিনিময় সমস্যা সমাধানের জন্য আবদুল মালিক খাঁটি আরবি মুদ্রা প্রচলন করেন। এজন্য তিনি ৬৯৫ খ্রিষ্টাব্দে দামেস্কে একটি টাকশাল নির্মাণ করে দিনার, দিরহাম ও ফালুস নামে স্বর্ণ, রৌপ্য ও তাম্রমুদ্রার প্রচলন করেন। আবদুল মালিক রাজস্ব সংস্কারের জন্য মাওয়ালিদের ওপর জিজিয়া ও খারাজ কর বাধ্যতামূলক করেন। চাষাবাদের সুবিধার জন্য তিনি সেচ সুবিধা এবং খাল খননের ব্যবস্থা করেন। এছাড়াও আবদুল মালিক ডাক বিভাগের সংস্কার, রেজিস্ট্রি বিভাগের সংস্কার এবং বিচার বিভাগ প্রতিষ্ঠা ও সংস্কার করে ইতিহাসে বিখ্যাত হয়ে আছেন। উপরের আলোচনার পরিপ্রেক্ষিতে বলা যায়, আবদুল মালিকের শাসন আমলে প্রভূত সংস্কার সাধন হয়। সে জন্য তার নাম ইতিহাসে স্মরণীয় হয়ে আছে।"
        },
        {
          "label": "ঘ",
          "question": "'বরকত সাহেবই উমাইয়া বংশের প্রকৃত প্রতিষ্ঠাতা'- মতামত প্রদান করো।",
          "explanation": "আনিসুল হকের সাথে সাদৃশ্যপূর্ণ শাসক অর্থাৎ খলিফা আব্দুল মালিক হলেন উমাইয়া বংশের প্রকৃত প্রতিষ্ঠাতা। উদ্দীপকে লক্ষ করা যায় যে, রাজস্ব প্রশাসনের সংস্কার, ডাক বিভাগের উন্নতি বিধান, নানা বিদ্রোহী জনগোষ্ঠীকে দমনের পাশাপাশি সরকার বাংলা ভাষার উন্নতিতেও নিরবিচ্ছিন্ন কাজ করছে। একইভাবে উমাইয়া খলিফা আবদুল মালিকও আরবি ভাষার উন্নতির পাশাপাশি রাজস্ব প্রশাসনের সংস্কার, ডাক বিভাগের উন্নতি, এবং বিভিন্ন বিদ্রোহ দমনে যথেষ্ট যোগ্যতা ও দক্ষতার পরিচয় দিয়েছেন। খলিফা আবদুল মালিক রাজস্ব সংস্কারের মাধ্যমে রাজ্যে বিরাজমান অর্থনৈতিক স্থবিরতা কাটানোর জন্য কিছু নীতি গ্রহণ করেন। এ নীতিগুলোর মধ্যে ছিল ইসলাম গ্রহণ করলেও মাওয়ালিদের জিজিয়া ও খারাজ দিতে হবে, সেনাবাহিনীতে যোগ দিলেও সৈন্যরা গ্রামে গিয়ে স্ব-স্ব পেশায় নিযুক্ত হতে হবে। মুসলমানরা জমি ক্রয় করলে আগের মতো কর দিতে হবে এবং অনাবাদি জমি ও জলাভূমির জল নিষ্কাশন করে সেগুলো চাষ করতে হবে। খলিফা আবদুল মালিক ডাক বিভাগের সংস্কারের জন্য পারসিকদের পদ্ধতি অনুযায়ী ডাক চালান প্রথার প্রচলন করেন। তিনি সাম্রাজ্যের বড় রাস্তার পাশে ডাকচৌকি নির্মাণ করেন। তার এ ডাক বিভাগ সরকারি চিঠিপত্র, আদেশ-নিষেধ আদান-প্রদান, সরকারি কর্মচারীদের স্থানান্তর, যুদ্ধক্ষেত্রে দ্রুত সৈন্য ও রসদ সরবরাহ এবং গোয়েন্দা বিভাগের কাজ সম্পাদন করত। তিনি সাম্রাজ্যে ন্যায়বিচার প্রতিষ্ঠায়ও অসামান্য ভূমিকা রাখেন। এছাড়াও খলিফা আবদুল মালিক কঠোরহস্তে বিদ্রোহীদের দমন করেন। তিনি সিংহাসনের দাবিদার খালিদ বিন ইয়াজিদকে স্বীয় দলভুক্ত এবং আমর বিন যাইদকে কৌশলে রাজপ্রাসাদে আহ্বান করে স্বহস্তে হত্যা করেন। মুসাবকে তিনি যুদ্ধের মাধ্যমে পরাজিত ও নিহত করেন। এরপর তিনি বার্বার নেতা কোমেইলার ও কাহিনার বিদ্রোহ দমন করেন। সার্বিক আলোচনার পরিপ্রেক্ষিতে বলা যায়, উমাইয়া খলিফা আবদুল মালিক বিভিন্ন সংস্কার সাধন এবং সাম্রাজ্যে বিদ্রোহীদের দমনের ক্ষেত্রে অপরিসীম কৃতিত্বের পরিচয় দিয়েছেন। তাই তাকে উমাইয়া বংশের প্রকৃত প্রতিষ্ঠাতা বলা হয়।"
        }
      ]
    },
    {
      "number": "10",
      "uddipok": "আব্বাসি বংশের প্রথম শাসক খিলাফতে অধিষ্ঠিত হওয়ার পর তার প্রধান লক্ষ্য ছিল, উমাইয়া বংশীয়দের ধ্বংস সাধন করা। তিনি ব্যাপকভাবে হত্যাকাণ্ড চালানোর মাধ্যমে উমাইয়া বংশকে চিরতরে নিধন করেন। শুধু তাই নয় তার আদেশে মুয়াবিয়া এবং দ্বিতীয় ওমর ব্যতীত সকল উমাইয়া খলিফার সমাধিগুলো ধ্বংস করা হয়।",
      "tag": "DC 23",
      "sub_questions": [
        {
          "label": "ক",
          "question": "আব্বাসি বংশের প্রকৃত প্রতিষ্ঠাতা কে?",
          "explanation": "আব্বাসি বংশের প্রকৃত প্রতিষ্ঠাতা হলেন আবু জাফর আল-মনসুর।"
        },
        {
          "label": "খ",
          "question": "আব্বাসি বংশের পরিচয় দাও।",
          "explanation": "মহানবি (স)-এর চাচা আল আব্বাস বিন আব্দুল মুত্তালিব বিন হাশেমের বংশধরেরাই আব্বাসি নামে পরিচিত। আব্বাসিরা মক্কার বিখ্যাত কুরাইশ বংশের হাশেমি শাখা থেকে উদ্ভূত। কুরাইশ বংশের অন্য শাখাটি উমাইয়া নামে খ্যাত। আল আব্বাসের মৃত্যুর পর তার চার পুত্র সিফফিনের যুদ্ধের (৬৫৭ খ্রি.) সময় উমাইয়া গোত্রের মুয়াবিয়ার বিরুদ্ধে হাশেমি গোত্রের হযরত আলি (রা) এর পক্ষাবলম্বন করেন। আত্মীয়তার দিক থেকে উমাইয়াদের তুলনায় আব্বাসিরা মহানবি (স)-এর নিকটতর হওয়ায় তারা নিজেদেরকে মুসলিম খিলাফতের বৈধ দাবিদার বলে দাবি করত। ৭৫০ খ্রিষ্টাব্দে জাবের যুদ্ধে উমাইয়াদের পরাজিত করে আব্বাসিরা খিলাফত প্রতিষ্ঠা করে।"
        },
        {
          "label": "গ",
          "question": "উদ্দীপকে উল্লিখিত শাসকের চরিত্র কীরূপ ছিল? ব্যাখ্যা করো।",
          "explanation": "উদ্দীপকের সাথে আমার পঠিত আব্বাসি খলিফা আবুল আব্বাস আস-সাফফাহর মিল লক্ষ করা যায়। আব্বাসি বংশের প্রতিষ্ঠাতা আবুল আব্বাস আস-সাফফাহ অত্যন্ত প্রতিশোধপরায়ণ ও নিষ্ঠুর ছিলেন। তিনি নিজ বংশকে প্রতিষ্ঠা এবং শঙ্কামুক্ত করতে উমাইয়া নিধন নীতি গ্রহণ করেন। তার এ নীতিরই প্রতিফলন দেখা যায় উদ্দীপকের জনাব মোরশেদের মধ্যে। উদ্দীপকের জনাব মোরশেদ ক্ষমতাসীন মেম্বারকে হটিয়ে নিজে মেম্বার পদ দখল করেন। তিনি এক ভোজ সভায় আমন্ত্রণ জানিয়ে শত্রুদেরকে হত্যা করেন। এছাড়া-ও তিনি তাদের পূর্ব পুরুষদের কবর থেকে উঠিয়ে তাদের হাড়গুলোকে ভস্মীভূত করে বাতাসে উড়িয়ে দেন। আব্বাসি আন্দোলনের মাধ্যমে ৭৪৯ খ্রিস্টাব্দে ২৯ নভেম্বর ইরাকের কুফা মসজিদে আবু মুসলিম আবুল আব্বাস আস-সাফফাহকে খলিফা ঘোষণা করেন। খিলাফতে অধিষ্ঠিত হওয়ার পর আস সাফফাহরু প্রধান লক্ষ্য ছিল উমাইয়া বংশকে নির্মূল করা। তিনি ৭৫০ খ্রিস্টাব্দের ২৫ জুন ফিলিস্তিনের আবু ফুট্টুসে ৮০ জান উমাইয়া বংশের লোককে সমঝোতার নামে ভোজের আমন্ত্রণ করে ডেকে এনে সবাইকে নিষ্ঠুরভাবে হত্যা করেন। এমনকি আস সাফফাহর আদেশে মৃতদেহ কবর থেকে উঠিয়ে নিয়ে হাড়গুলো পুড়িয়ে বাতাসে উড়িয়ে দেওয়া হয়। মুয়াবিয়া এবং ওমর বিন আবদুল আজিজের কবর ছাড়া সব উমাইয়া খলিফার সমাধি ধ্বংস করা হয়। সুতরাং দেখা যায়, উদ্দীপকের জনাব মোরশেদের সাথে আব্বাসি খলিফা আবুল আব্বাস আস-সাফফাহর মিল রয়েছে।"
        },
        {
          "label": "ঘ",
          "question": "উদ্দীপকে উল্লিখিত শাসক শাসনক্ষেত্রে অপরিসীম কৃতিত্ব প্রদর্শন করেন- বিশ্লেষণ করো।",
          "explanation": "উক্ত শাসক অর্থাৎ আবুল আব্বাস আস-সাফফাহ উজ্জ্বল ও দীপ্তিমান কৃতিত্বের অধিকারী। আবুল আব্বাস ক্ষমতা লাভ করে উমাইয়াসহ সব বিদ্রোহী মনোভাবাপন্নদের প্রতি কঠোর অবস্থান নেন। তিনি সকল বিদ্রোহ দমনের পর সাম্রাজ্যের সুষ্ঠু শাসন পরিচালনার জন্য প্রাদেশিক শাসনব্যবস্থা পুনর্গঠন করেন। ফলে তার প্রতিষ্ঠিত আব্বাসি বংশ সুদীর্ঘকাল শাসনকার্য পরিচালনা করে। উদ্দীপকের শাসক মূলত আব্বাসি খলিফা আবুল আব্বাসের প্রতিচ্ছবি। আবুল আব্বাস ক্ষমতারোহণ করেই বিদ্রোহীদের সমুচিত শিক্ষা দেন। এই ধারায় ইরাকে উমাইয়া রাজপ্রতিনিধি ইয়াজিদ ইবনে হুবাইয়া ক্ষমতা আঁকড়ে থাকলে আস-সাফ্ফাহ সেনাপতি হাসান বিন কাহতাবা এবং ভ্রাতা আবু জাফরকে প্রেরণ করে আবু মুসলিমের পরামর্শে তাকে হত্যা করা হয়। প্রাথমিক বাধা-বিপত্তি এবং বিদ্রোহের মূলোৎপাটনের পর আস- সাফ্ফাহ প্রাদেশিক শাসনব্যবস্থা পুনর্গঠন করেন। খালিদ বার্মাকিকে তিনি অর্থ মন্ত্রণালয়ের দায়িত্ব দেন। আবু সালমা আল খাল্লাল যিনি আস সাফ্ফাহকে খলিফা বলে ঘোষণা করতে বিশেষ সহায়তা করেছেন তাকে উজির পদে নিযুক্ত করা হয়। সম্ভবত তিনি বিশ্বস্ত উপদেষ্টার দায়িত্বও পালন করতেন। এছাড়াও তিনি তার ভাই আবু জাফরকে ইরাক, আর্মেনিয়া ও আজারবাইজানের শাসনকর্তা নিযুক্ত করেন। সেনাপতি আবু মুসলিমকে তিনি খোরাসানের এবং সেনাপতি আবু আয়ুনকে মিসরের শাসনকর্তা নিয়োগ করেন। তবে তিনি সন্দেহবশত ফন্দি করে আবু সালমাকে হত্যা করে এ হত্যার দায়ভার খারেজিদের ওপর চাপিয়ে দেন। তাছাড়া তিনি নিজের বংশের নিরাপত্তার কথা চিন্তা করে কুফা থেকে আল হাশেমিয়ায় রাজধানী স্থানান্তর করেন। সেখানে তিনি 'আল হাশেমিয়া' নামে একটি দুর্গ প্রাসাদও নির্মাণ করেন। তিনি রাজধানীতে বিভিন্ন উদ্যান ও হর্মরাজি নির্মাণ করে সুসজ্জিত করেন। আব্বাসি বংশ প্রতিষ্ঠা ও এর সুদৃঢ়ীকরণে আবুল আব্বাস আস-সাফফাহের ভূমিকা বিচার করে বলা যায়, তার প্রতিষ্ঠিত রাজবংশ নতুন একটি সভ্যতার সূচনা করেছিল।"
        }
      ]
    },
    {
      "number": "11",
      "uddipok": "রোমান রাজা ফিউডাল খুবই ধার্মিক ছিলেন। তবে রাজনৈতিক স্বার্থে তিনি খুবই নৃশংস ছিলেন। প্রতিদ্বন্দ্বী হতে পারে ভেবে তিনি তার প্রধান সেনাপতিকে হত্যা করলে সেনাপতির সমর্থকদের দ্বারা যে বিদ্রোহ দেখা দেয় রাজা তাও অতি কঠোর হস্তে দমন করেন। তার ধার্মিকতার সুযোগ নিতে একদল প্রজা তাকে প্রভু বলে পূজা করতে এলে এক মারাত্মক পরিস্থিতির তৈরি হয়। সৌভাগ্যক্রমে রাজা সবকিছু মোকাবিলা করতে সক্ষম হন।",
      "tag": "DC 23",
      "sub_questions": [
        {
          "label": "ক",
          "question": "'বাগদাদ নগরী' কে প্রতিষ্ঠা করেন?",
          "explanation": "বাগদাদ নগরী প্রতিষ্ঠা করেন আব্বাসি খলিফা আবু জাফর আল মনসুর।"
        },
        {
          "label": "খ",
          "question": "খলিফা মনসুর কর্তৃক আলি বংশীয়দের প্রতি দুর্ব্যবহারের কারণ ব্যাখ্যা করো।",
          "explanation": "খলিফা আল মনসুর আলি বংশীয়দের আব্বাসি খিলাফতের প্রতিদ্বন্দ্বী মনে করতেন বলে তাদের প্রতি দুর্ব্যবহার করেন। ইসলামের চতুর্থ খলিফা হযরত আলি (রা) ও তার স্ত্রী ফাতিমা (রা)-এর বংশধররা আব্বাসি বংশের উত্থানের সময় গুরুত্বপূর্ণ ভূমিকা রাখে। এরপরেও খলিফা আল মনসুর তাদেরকে সুনজরে দেখেননি। আলির বংশধরদের প্রতি মুসলমানদের অসীম ভক্তি ও শ্রদ্ধা ছিল। তাই তাদেরকে খিলাফতের সম্ভাব্য প্রতিদ্বন্দ্বী মনে করে খলিফা আল মনসুর তাদের বন্দি, হত্যাসহ নানাভাবে নির্যাতন করেন।"
        },
        {
          "label": "গ",
          "question": "উদ্দীপকে রাজা তার প্রধান সেনাপতির প্রতি যে ব্যবহার করেছেন খলিফা আল মনসুর তার কোন সেনাপতির প্রতি সে আচরণ করেছিলেন? ব্যাখ্যা করো।",
          "explanation": "উদ্দীপকে বর্ণিত রাজা ফিউডাল তার প্রধান সেনাপতির প্রতি যেরূপ ব্যবহার করেছেন খলিফা আল মনসুর তার সেনাপতি আবু মুসলিম খোরাসানির প্রতি সেরূপ আচরণ করেছিলেন। বিশ্বের ইতিহাসে এমন অনেক সেনাপতি সম্পর্কে জানা যায়, যাদের দক্ষতা, যোগ্যতা ও উচ্চাভিলাষের বলে অনেক রাজবংশের জন্ম হয়েছে। অনেক সময় তারা নিজে ক্ষমতা না নিয়ে অন্য কাউকে ক্ষমতায় বসিয়েছেন। আবার এসব সেনাপতির অনেকেই পদচ্যুতি, এমনকি নির্মম হত্যাকাণ্ডের শিকার হয়েছেন। আব্বাসি খিলাফত প্রতিষ্ঠায় প্রধান ভূমিকা পালনকারী সেনাপতি আবু মুসলিম খোরাসানি এরূপ করুণ পরিণতির শিকার হয়েছিলেন। উদ্দীপকেও এরূপ ঘটনা দেখা যায়। উদ্দীপকে আমরা দেখতে পাই, রাজা ফিউডাল খুবই ধার্মিক হলেও রাজনৈতিক স্বার্থের বিষয়ে খুব নৃশংস ছিলেন। প্রতিদ্বন্দ্বী হতে পারে ভেবে তিনি তার প্রধান সেনাপতিকে হত্যা করেন। শুধু তাই নয়, প্রধান সেনাপতিকে হত্যার ফলে তার সমর্থকরা বিদ্রোহ করায় রাজা ফিউডাল তাদেরও কঠোর হাতে দমন করেন। একইভাবে আব্বাসি খলিফা আল মনসুরও ছিলেন ধার্মিক মুসলিম। তবে শাসক হিসেবে তিনি ছিলেন নিষ্ঠুর ও বিশ্বাসঘাতক। আব্বাসি আন্দোলনের প্রধান সেনাপতি আবু মুসলিমের জনপ্রিয়তাকে আল মনসুর নিজ বংশের জন্য হুমকি মনে করতেন। তাই তিনি আবু মুসলিমকে কৌশলে রাজদরবারে ডেকে এনে নৃশংসভাবে হত্যা করেন। সৈয়দ আমীর আলীর ভাষায়, 'আবু মুসলিম যতদিন জীবিত ছিলেন আল মনসুর ততদিন নিজেকে নিরাপদ ভাবেননি। প্রকৃতপক্ষে তিনি এখন নিজেকে প্রকৃত রাষ্ট্রপ্রধান মনে করতে লাগলেন।' ৭৫৫ খ্রিস্টাব্দে সানবাদের নেতৃত্বে পারসিকরা আবু মুসলিম খোরাসানিকে নির্মমভাবে হত্যার প্রতিবাদে বিদ্রোহ ঘোষণা করে। আল মনসুর তার বিশাল সেনাবাহিনী পাঠিয়ে সে বিদ্রোহ দমন করেন। উদ্দীপকে এর অনুরূপ এক ঘটনাই বর্ণিত হয়েছে।"
        },
        {
          "label": "ঘ",
          "question": "উদ্দীপকে উল্লিখিত ধর্মীয় ঘটনার মতোই রাওয়ান্দিয়া সম্প্রদায় যে পরিস্থিতির সৃষ্টি করেছিল রাজা ফিউডালের মতোই খলিফা আল- মনসুর তা দমনে সক্ষম হয়েছিলেন। উক্তিটি বিশ্লেষণ করো।",
          "explanation": "উদ্দীপকে উল্লেখিত ধর্মীয় ঘটনার মতো আব্বাসি আমলে রাওয়ান্দিয়া সম্প্রদায় যে পরিস্থিতির সৃষ্টি করেছিল রাজা ফিউডালের মতোই খলিফা আল মনসুর তা দমনে সক্ষম হয়েছিলেন। খলিফা আল মনসুর খুব নিষ্ঠার সাথে ইসলামি অনুশাসন মেনে চলতেন। এর ফলে রাওয়ান্দিয়া সম্প্রদায় তাকে আল্লাহর অবতার বলে ঘোষণা করে। এরা ছিল মূলত খলিফার অনুগ্রহপ্রত্যাশী তোষামোদকারীর দল। তারা যে বিব্রতকর ও বিশৃঙ্খল পরিস্থিতি সৃষ্টি করেছিল, আল মনসুর তা মোকাবেলা করতে সক্ষম হয়েছিলেন। উদ্দীপকেও এরূপ ঘটনা বর্ণিত হয়েছে। উদ্দীপকে বলা হয়েছে, ধর্মের প্রতি রাজা ফিউডালের বিশেষ অনুরাগের সুযোগ নিয়ে এক দল প্রজা তাকে প্রভু মনে করে পূজা করতে আসে। এতে রাজ্যে এক মারাত্মক পরিস্থিতির সৃষ্টি হয়। তবে রাজা তা নিয়ন্ত্রণ করতে সক্ষম হন। একই ধরনের ঘটনা আব্বাসি খলিফা আল মনসুরের আমলেও দেখা যায়। একদিন রাওয়ান্দিয়া সম্প্রদায়ের লোকজন খলিফার প্রাসাদের সামনে একত্র হয়ে বলতে থাকে, 'এটি আমাদের মাবুদের গৃহ যিনি আমাদের আহারের জন্য খাদ্য এবং পানের জন্যে পানীয় দেন।' এ ধরনের অনৈসলামিক কাজের জন্য আল মনসুর বাধ্য হয়ে তাদের ২০০ জনকে কারারুদ্ধ করেন। এ ঘটনার কিছুদিন পর ৬০০ রাওয়ান্দিয়ার একটি দল রাজ প্রাসাদের সামনে এসে খলিফার দর্শনপ্রাথী হয়। খলিফা তাদের সামনে এলে তারা হঠাৎ খলিফাকে আক্রমণ করে বসে। তবে সৌভাগ্যক্রমে তিনি প্রাণে বেঁচে যান। এ ঘটনার পর খলিফা কঠোর হাতে রাওয়ান্দিয়া সম্প্রদায়কে দমন করেন। উপরের আলোচনার আলোকে বলা যায়, উদ্দীপকের রাজা ফিউডাল এবং খলিফা আল মনসুর উভয়ই তাদের শাসনকালে সৃষ্ট ধর্মীয় বিশৃঙ্খলা মোকাবেলা করতে সক্ষম হয়েছেন।"
        }
      ]
    }
  ]
}