{
  "title": "বিএএফ শাহীন কলেজ, ঢাকা ২০২৫",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "সম্প্রতি উত্তরায়ন রাজ্যের পাহাড়ি অঞ্চলে একটি প্রাচীন সভ্যতার সন্ধান পাওয়া যায়। ইতিহাসবিদগণ মনে করেন যে, এটি খুব উন্নত সভ্যতা ছিল। প্রাপ্ত উপাদানসমূহ বিশ্লেষণ করে তারা অভিমত প্রকাশ করেছেন যে, ঐ সভ্যতার মানুষ লেখাপড়া জানত এবং তারা একটি বিশেষ ধরনের লিখন পদ্ধতি আবিষ্কার করে। চিত্রের মাধ্যমে ফুটিয়ে তোলা এ লিখন পদ্ধতি কয়েকটি ধাপে বিকশিত হয়ে পূর্ণতা লাভ করে। তারা বসবাসের জন্য সুন্দর বাড়ি-ঘর তৈরি করেনি, কিন্তু ধর্মীয় কারণে। সুন্দর স্থাপত্য শিল্প, ভাস্কর্য, চারুকলা প্রভৃতির উদ্ভাবন ও প্রসার ঘটায়। তাদের সকল কর্মে দেবতাদের সন্তুষ্টি বিধানের প্রবণতা পরিলক্ষিত হয়।",
      "tag": "BAFSC 25",
      "sub_questions": [
        {
          "label": "ক",
          "question": "কে মিসরকে নীল নদের দান বলেছেন?",
          "explanation": "ইতিহাসের জনক হেরোডোটাস মিসরকে নীল নদের দান বলেছেন।"
        },
        {
          "label": "খ",
          "question": "মিসরকে নীল নদের দান বলা হয়েছে কেন? ব্যাখ্যা করো।",
          "explanation": "নীল নদ প্রাচীন মিসরীয় সভ্যতার বিকাশে প্রধান ভূমিকা রাখায় মিসরকে নীল নদের দান বলা হয়। কৃষিসহ দৈনন্দিন কাজে প্রাচীন মিসরীয়দের ব্যবহৃত পানির প্রধান উৎস ছিল নীল নদ। প্রতিবছর বন্যার পর নীল নদের অববাহিকা অঞ্চলে উর্বর পলিমাটির আস্তরণ পড়ত। এ পলিমিশ্রিত উর্বর জমিতে প্রচুর ফসল উৎপাদিত হতো। এছাড়া মিসরীয়দের লিখন পদ্ধতি ও পঞ্জিকা উদ্ভাবন, জ্যোতির্বিদ্যা চর্চা, নৌপরিবহন ইত্যাদি ক্ষেত্রেও নীল নদের ভূমিকা ছিল। এভাবে মিসরীয় সভ্যতার বিকাশ ও উন্নতির মূলে ছিল নীল নদ। এসব কারণে দেশটিকে নীল নদের দান বলা হয়।"
        },
        {
          "label": "গ",
          "question": "উদ্দীপকে উল্লেখিত সভ্যতার লিখন পদ্ধতির সাথে প্রাচীন - মিসরীয়দের উদ্ভাবিত লিখন পদ্ধতির সাদৃশ্য কতটুকু? ব্যাখ্যা করো।",
          "explanation": "উদ্দীপকে উল্লেখিত সভ্যতার, লিখনপদ্ধতির সাথে প্রাচীন মিসরীয়দের উদ্ভাবিত লিখন পদ্ধতির পুরোপুরি সাদৃশ্য রয়েছে। মানব সভ্যতায় মিসরীয়দের গুরুত্বপূর্ণ অবদান হলো লিখন পদ্ধতির উদ্ভাবন। তাদের উদ্ভাবিত লিখন পদ্ধতি হায়ারোগ্লিফিক নামে পরিচিত। গ্রিক ভাষা থেকে আসা হায়ারোগ্লিফিক শব্দটির অর্থ পবিত্র লিপি। এটি এক ধরনের চিত্রভিত্তিক লিখন পদ্ধতি। উদ্দীপকে বর্ণিত লিখন পদ্ধতিতে এ লিপিরই ইঙ্গিত রয়েছে। উদ্দীপকে বলা হয়েছে, উত্তরায়ন রাজ্যে একটি প্রাচীন সভ্যতার সন্ধান পাওয়া গেছে। ঐ সভ্যতার মানুষ চিত্রভিত্তিক লিখন পদ্ধতি আবিষ্কার করে। তাদের এ লিখন পদ্ধতি কয়েকটি ধাপে বিকশিত হয়। অনুরূপভাবে প্রাক-রাজবংশীয় যুগে (খ্রিষ্টপূর্ব ৫০০০ থেকে ৩২০০ অব্দ) মিসরীয় লিপির উদ্ভব হয়। তখন মিসরীয়রা তাদের বক্তব্য ছবি এঁকে প্রকাশ করত। যেমন-সূর্যকে বোঝাতে গোল বৃত্তের মাঝখানে তারা একটি বিন্দু বসিয়ে দিত। হ্রদ বোঝাতে পানির ঢেউ আঁকত। অবশ্য এই ছবির সাহায্যে মনের ভাব সম্পূর্ণভাবে প্রকাশ করা যেত না। তাই পরবর্তী সময়ে ছবি বা চিত্রের আরো উন্নয়ন ঘটে এবং সম্পূর্ণ মনের ভাব প্রকাশের জন্য একটি বিশেষ চিহ্নের ব্যবহার শুরু হয়। ছবি বা চিত্রভিত্তিক এ লিখন পদ্ধতিই হায়ারোগ্লিফিক লিপি। হায়ারোগ্লিফিক লিখন পদ্ধতি বিবর্তনের মাধ্যমে চূড়ান্ত রূপে পৌছতে তিনটি পর্যায় পার করেছে, যথা- চিত্রভিত্তিক (Pictographic), অক্ষরভিত্তিক (Syllabic) এবং বর্ণভিত্তিক (Alphabatic)। উদ্দীপকে উল্লেখিত লিখন পদ্ধতিও বিবর্তনের মাধ্যমে পূর্ণাঙ্গ রূপ লাভ করেছে। সুতরাং বলা যায়, উদ্দীপকের লিখন পদ্ধতির সাথে মিসরীয়দের হায়ারোগ্লিফিক লিখন পদ্ধতির পুরোপুরি মিল রয়েছে।"
        },
        {
          "label": "ঘ",
          "question": "উদ্দীপকের আলোকে মিসরীয়দের সকল অবদানে ধর্মের প্রভাব বিশ্লেষণ করো।",
          "explanation": "উদ্দীপকে বর্ণিত সভ্যতার মতো মিসরীয়দের স্থাপত্য শিল্প, ভাস্কর্য, চারুকলাসহ সব ক্ষেত্রেই ধর্মের বিশেষ প্রভাব দেখা যায়। প্রাগৈতিহাসিক সময় থেকে মিসরীয়দের ধর্ম ছিল বহু ঈশ্বরবাদী। কালক্রমে তাদের মধ্যে একেশ্বরবাদের উন্মেষ ঘটেছিল। মিসরীয়রা বিভিন্ন ধরনের প্রাকৃতিক দুর্যোগ থেকে নিজেদের রক্ষা করা এবং প্রাকৃতিক শক্তির (যেমন- সূর্য, চন্দ্র, ঝড়) অনুগ্রহ লাভের আশায় নানা ধরনের দেব-দেবীর পূজো করত। তাদের সব কাজকর্মে দেবতার সন্তুষ্টি লাভের আকাঙ্ক্ষা কাজ করত। ফলে সভ্যতার বিকাশে মিসরীয়রা যেসব ক্ষেত্রে অবদান রেখেছে সেগুলোর প্রত্যেকটিতে ধর্মীয় প্রভাব ছিল। উদ্দীপকে বর্ণিত সভ্যতার মানুষের ওপরও প্রবল ধর্মীয় প্রভাব চোখে পড়ে। উদ্দীপকে বলা হয়েছে, উত্তরায়ন রাজ্যের পাহাড়ি অঞ্চলে প্রাপ্ত একটি প্রাচীন সভ্যতার নিদর্শন থেকে জানা যায়, ঐ সভ্যতার লোকেরা ধর্মীয় কারণে সুন্দর সুন্দর স্থাপত্য, ভাস্কর্য প্রভৃতি শিল্পের বিকাশ ঘটায়। একইভাবে মিসরীয়দের ধর্মীয় বিশ্বাস মতে মানুষের মৃত্যুর পর তার শরীরে আত্মা ফিরে আসে। কিন্তু দেহ পচে গেলে আত্মার ফিরে আসতে সমস্যা হয়। তাই মিসরীয়রা মৃতদেহের পচন রোধের জন্য মমি তৈরি করে। মমি সংরক্ষণের জন্য তারা বড় বড় পাথর কেটে বিশাল আকৃতির পিরামিড তৈরি করে। পিরামিড প্রাচীন মিসরীয় স্থাপত্যের প্রধান নিদর্শন। পিরামিড এবং উপাসনার জন্য নির্মিত মন্দিরের প্রবেশপথের সৌন্দর্য বৃদ্ধির জন্য ভাস্কর্য স্থাপন করা হতো। ভাস্কর্যে ধর্মীয় প্রতীক ব্যবহার করা হতো। মিসরীয় শিল্পীরা মন্দিরের দেওয়াল সাজাতে তাদের মনের মাধুরী মিশিয়ে সমুদ্রের ঢেউ, ফুটন্ত ফুল, ভূমি কর্ষণরত কৃষক প্রভৃতির মনোমুগ্ধকর ছবি আঁকত। মিসরীয়দের দর্শনের সঙ্গে ধর্মের ঘনিষ্ঠ সম্পর্ক ছিল। পারলৌকিক চিন্তা এবং নীতিবোধ ছিল তাদের দর্শনের প্রধান আলোচ্য বিষয়। প্রাচীন মিসরীয় সাহিত্যেরও সৃষ্টি হয় ধর্মীয় আচার-অনুষ্ঠান, পৌরাণিক কাহিনি, জাদু- টোনা প্রভৃতির মাধ্যমে। প্রাথমিক পর্যায়ে মিসরীয়দের চিকিৎসাবিদ্যাও ধর্ম এবং জাদুবিদ্যার ওপর প্রতিষ্ঠিত ছিল। অবশ্য পরে তারা ধর্মীয় প্রভাবমুক্ত উন্নত চিকিৎসা পদ্ধতি। গড়ে তুলেছিল। উপরের আলোচনায় দেখা যায়, প্রাচীন মিসরীয় সভ্যতার স্থাপত্য, সাহিত্য, দর্শনসহ নানাক্ষেত্রে ধর্মের প্রভাব রয়েছে। সুতরাং বলা যায়, সভ্যতার বিকাশে তারা যেসব ক্ষেত্রে অবদান রেখেছে সেগুলোর প্রায় প্রত্যেকটিতেই ধর্মের প্রভাব বিদ্যমান।"
        }
      ]
    },
    {
      "number": "2",
      "uddipok": "জমিদার দর্পণ নাটকে সাধারণ জনগণের ওপর তৎকালীন জমিদারদের অত্যাচার, অবিচার, জুলুম, নির্যাতনের করুণ কাহিনি চিত্রের বিবরণ জানা যায়। সেখানে জমিদারদের পাশাপাশি সুদখোর মহাজনদের অত্যাচারের বিষয়টিও তুলে ধরা হয়েছে। দরিদ্র জনগণ বেঁচে থাকার তাগিদে তাদের কাছ থেকে চড়া সুদে ঋণ নিত। ঋণ পরিশোধ করতে না পারার কারণে অত্যাচারীরা দরিদ্র ও ঋণগ্রস্থদের সর্বস্ব কেড়ে নিত। ফলে ধনী-দরিদ্রের মধ্যে বিশাল ব্যবধানের সৃষ্টি হওয়ায় সমাজে চরম অস্থিরতা বিরাজ করছিল। এ সব কিছুই সংঘটিত হতো শাসক শ্রেণির ছত্রছায়ায়।",
      "tag": "BAFSC 25",
      "sub_questions": [
        {
          "label": "ক",
          "question": "মালা কী?",
          "explanation": "মালা হলো প্রাক-ইসলামি আরবের একটি রাজনৈতিক সংগঠন বা মন্ত্রণাসভা।"
        },
        {
          "label": "খ",
          "question": "হানিফ সম্প্রদায় কারা? ব্যাখ্যা করো।",
          "explanation": "ইসলাম-পূর্ব যুগে আরবের আল্লাহর একত্ববাদে বিশ্বাসীরা হলো হানিফ সম্প্রদায়। জাহেলি যুগে আরব সমাজে মুষ্টিমেয় লোক আল্লাহর একত্ববাদে বিশ্বাসী ছিল। তারা দেব-দেবীর পূজা থেকে বিরত থাকত। এদের সংখ্যা ছিল খুব কম। শুধু মূর্তিপূজা নয়, এরা তৎকালীন আরবের অন্যায়-অত্যাচার কুসংস্কার, অনৈতিক জীবনযাপনের ঘোরবিরোধী ছিল। এরা হযরত ইবরাহিম (আ)-এর প্রচারিত তাওহিদের অনুসারী ছিল। জাহেলি যুগে এরাই হানিফ সম্প্রদায় নামে পরিচিত ছিল।"
        },
        {
          "label": "গ",
          "question": "",
          "explanation": "উদ্দীপকে উল্লেখিত চিত্রটি প্রাক-ইসলামি আরবের অর্থনৈতিক অবস্থার সুদ ব্যবসার প্রতিচ্ছবি। সুদ একটি মারাত্মক অর্থনৈতিক সমস্যা। সুদের জন্য সমাজের এক শ্রেণির মানুষ নিঃস্ব ও অসহায় হয়ে মানবেতর জীবনযাপন করে। অন্যদিকে আরেক শ্রেণি সম্পদের পাহাড় গড়ে তোলে। এটি সমাজে বৈষম্য সৃষ্টি করে সমাজকে কলুষিত করে। এ ধরনের সুদের ব্যবসার প্রচলন ছিল প্রাক-ইসলামি আরব সমাজে। যার প্রতিচ্ছবি উদ্দীপকেও লক্ষণীয়। উদ্দীপকের জমিদার দর্পণ নাটকে দেখা যায়, দরিদ্র জনগণ বেঁচে থাকার জন্য সুদখোর মহাজনদের কাছ থেকে চড়া সুদে ঋণ নিত। এরপর তারা ঋণ পরিশোধ করতে না পারার কারণে অত্যাচারীরা দরিদ্র ও ঋণগ্রস্থদের সর্বস্ব কেড়ে নিত। যা প্রাক-ইসলামি আরবের অর্থনৈতিক ব্যবস্থার সুদ ব্যবসার সাথে সাদৃশ্যপূর্ণ। তৎকালীন সময় আরবের বিভিন্ন শহরে সুদের বিনিময়ে অর্থ লেনদেনের প্রচলন ছিল। সুদ ব্যবসায়ীদের মধ্যে ইহুদিদের প্রাধান্য ছিল। ঋণ গ্রহণকারীরা সময়মতো ঋণের অর্থ পরিশোধ করতে না পারলে চক্রবৃদ্ধি হারে সুদের পরিমাণ বৃদ্ধি পেত এবং সুদের দায়ে ঋণ গ্রহণকারীর পুত্র, কন্যা ও স্ত্রীরা সুদখোর মহাজনদের দাস-দাসীতে পরিণত হতো। সুতরাং বলা যায়, উদ্দীপকের চিত্রটি প্রাক-ইসলামি আরবের অর্থনৈতিক অবস্থার সুদ ব্যবসার প্রতিচ্ছবি।"
        },
        {
          "label": "ঘ",
          "question": "প্রাক-ইসলামি আরবের অর্থনৈতিক অনাচার মূলত ত্রুটিপূর্ণ রাজনৈতিক ব্যবস্থারই বহিঃপ্রকাশ-উদ্দীপকের আলোকে বিশ্লেষণ করো।",
          "explanation": "\"প্রাক-ইসলামি আরবের অর্থনৈতিক অনাচার মূলত ত্রুটিপূর্ণ রাজনৈতিক ব্যবস্থারই বহিঃপ্রকাশ\"- উক্তিটি যুক্তিসঙ্গত। প্রাক-ইসলামি যুগে আরবের রাজনৈতিক অবস্থা ছিল অত্যন্ত শোচনীয় ও নৈরাশ্যজনক। সমগ্র আরব উপদ্বীপ স্বাধীন থাকলেও সেখানে কোনো কেন্দ্রীয় শক্তির নিয়ন্ত্রণ ছিল না। ফলে আরবরা বিভিন্ন গোত্রে বিভক্ত হয়ে গোত্রীয় শাসনব্যবস্থা চালু করে। নিজ গোত্রের প্রতি তাদের ছিল অকৃত্রিম ভালোবাসা ও আনুগত্য। এ সময় তুচ্ছ ঘটনাকে কেন্দ্র করে এক গোত্রের সাথে অন্য গোত্রের রক্তক্ষয়ী সংঘর্ষ হতো। তাদের মধ্যে কোনো সুষ্ঠু বিচারব্যবস্থার প্রচলনও ছিল না। যা তাদের অর্থনৈতিক অবস্থার উপরও প্রভাব ফেলত। তৎকালীন আরবের লোকেরা সরকার কাঠামো বা শাসন পদ্ধতি সম্পর্কে সম্পূর্ণরূপে অজ্ঞ ছিল। আরবের সর্বত্র \"জোর যার মুল্লুক তার\" নীতি প্রচলিত ছিল। সেখানে কোনো সুষ্ঠু বিচারব্যবস্থা বিদ্যমান ছিল না। তারা নানা অন্যায়, অবিচার, অত্যাচারের মতো অপরাধ থেকে গোত্রপ্রীতি কারণে ক্ষমা পেয়ে যেত। যা সামাজিক, অর্থনৈতিক, রাজনৈতিকসহ প্রতিটি ক্ষেত্রে নেতিবাচক প্রভাব ফেলত। সমাজের প্রভাবশালী ও সম্পদশালী ব্যক্তিগণ দরিদ্র মানুষের অসহায়ত্বের সুযোগ নিয়ে তাদের চড়া সুদে ঋণ প্রদান করত। ঋণ গ্রহণকারী যদি পরবর্তীতে ঋণ পরিশোধে ব্যর্থ হত তখন ঋণদাতা তার ক্ষমতাবলে ঋণী ব্যক্তির সন্তান, স্ত্রীদের দাস-দাসীদের পরিণত করত। আর এসব অনাচারের প্রধান কারণ ছিল বিচারব্যবস্থাহীন ত্রুটিপূর্ণ রাজনৈতিক অবস্থা। সুতরাং বোঝা যায়, তৎকালীন আরবে যদি ত্রুটিমুক্ত রাজনৈতিক ব্যবস্থা এবং সুষ্ঠু বিচারব্যবস্থা কার্যকর থাকত, তাহলে এরূপ অনাচার সংঘটিত হতে পারত না। তাই প্রাক-ইসলামি আরবের অর্থনৈতিক অনাচার মূলত ত্রুটিপূর্ণ রাজনৈতিক ব্যবস্থারই বহিঃপ্রকাশ বলাটা যুক্তিসঙ্গত।"
        }
      ]
    },
    {
      "number": "3",
      "uddipok": "সোমালিয়া স্বাধীনতা লাভের পর সেখানের সরকার প্রধান রাষ্ট্র পরিচালনার জন্য একটি সংবিধান প্রণয়নের কথা চিন্তা করলেন। নাগরিকের সামাজিক, রাজনৈতিক, ধর্মীয় ও অর্থনৈতিক অধিকার রক্ষা করা এবং সকল রাজনৈতিক দল তথা সম্প্রদায়কে একটি স্বাভাবিক পরিবেশে তাদের কর্মকান্ড পরিচালনার সুযোগ দেওয়ার লক্ষ্যে রাষ্ট্রের অভিজ্ঞ ব্যক্তিবর্গ ও বিভিন্ন ধর্মের প্রতিনিধিদের সমন্বয়ে একটি লিখিত সংবিধান রচনা করা হয়। ফলে নাগরিক অধিকার নিশ্চিত হওয়ার পাশাপাশি সুস্থ রাজনৈতিক পরিবেশের সৃষ্টি হয়।",
      "tag": "BAFSC 25",
      "sub_questions": [
        {
          "label": "ক",
          "question": "মদিনার পূর্বনাম কী ছিল?",
          "explanation": "মদিনার পূর্বনাম ছিল ইয়াসরিব।"
        },
        {
          "label": "খ",
          "question": "মুহাজির কারা? ব্যাখ্যা করো।",
          "explanation": "ইসলামের প্রতি আনুগত্য ও ভালোবাসার জন্য যারা জন্মভূমির মায়া ত্যাগ করে হিজরত করেন (দেশত্যাগ/বিদেশ গমন) তাদেরকে মুহাজির বলা হয়। 'মুহাজির' আরবি শব্দ। এর অর্থ হিজরতকারী। মক্কায় ইসলাম প্রচারের কারণে কুরাইশরা মহানবি (স) এবং ইসলাম ধর্ম গ্রহণকারীদের ওপর অমানবিক নির্যাতন চালালে আল্লাহর নির্দেশে তারা জন্মভূমি ও স্বজনদের মায়া কাটিয়ে মক্কা থেকে মদিনায় হিজরত করতে বাধ্য হন। মহানবি (স) এসব দেশত্যাগকারীকে মুহাজির নামে অভিহিত করেন।"
        },
        {
          "label": "গ",
          "question": "সংবিধান প্রণয়নে উক্ত সরকার প্রধান মহানবি (স)-এর কোন কর্মকাণ্ডকে অনুসরণ করেন? ব্যাখ্যা করো।",
          "explanation": "উদ্দীপকে উল্লেখিত সংবিধান প্রণয়নের সাথে মহানবি (স)-এর প্রণীত মদিনা সনদের মিল রয়েছে। সুষ্ঠুভাবে দেশ পরিচালনার মূল চাবিকাঠি হলো সুলিখিত একটি সংবিধান। তাই কোনো দেশের স্বাধীনতা লাভের পর সংবিধান প্রণয়ন করে নাগরিকের মৌলিক অধিকার, স্বাধীনতা, গণতন্ত্র ইত্যাদি নিশ্চিত করা হয়। জনগণের নিরাপত্তা নিশ্চিত করা ও বিভিন্ন গোষ্ঠীর মধ্যে শান্তিপূর্ণ সহাবস্থানের মাধ্যমে একটি স্থিতিশীল রাষ্ট্র গঠন করাই একটি সংবিধানের মূল লক্ষ্য। রাসুল (স) মদিনায় ইসলামি রাষ্ট্র গঠনের পর সেখানে বসবাসরত বিভিন্ন সম্প্রদায়ের মধ্যে ঐক্য ও সদ্ভাব গড়ে তোলা এবং সবার অধিকার রক্ষার উদ্দেশ্যে মদিনা সনদ প্রণয়ন করেন। সোমালিয়া সংবিধান প্রণয়নের ক্ষেত্রেও এমন উদ্দেশ্য লক্ষ করা যায়। উদ্দীপকে বর্ণিত সোমালিয়া স্বাধীনতা লাভের পর সেখানকার রাষ্ট্রপ্রধান একটি সংবিধান রচনা করেন। রাসুল (স)ও হিজরতের পর মদিনা ও তার আশপাশে বসবাসকারী মুসলিম, ইহুদি, খ্রিস্টান ও পৌত্তলিকদের মধ্যে সম্প্রীতি স্থাপনের লক্ষ্যে ৬২২ খ্রিস্টাব্দে সব গোষ্ঠীর জন্য একটি সনদ প্রণয়ন করেন, যা বিশ্ব ইতিহাসে 'মদিনা সনদ' নামে পরিচিত। মহানবি (স) ইসলামি রাষ্ট্র প্রতিষ্ঠা করে মদিনার বিভিন্ন সম্প্রদায়ের প্রতিনিধিদের মতামতের ভিত্তিতে একটি সনদ বা সংবিধান প্রণয়ন করেন। এ সনদে রাসুল (স) মদিনাকে একটি প্রজাতন্ত্র হিসেবে ঘোষণা করেন। তিনি সব সম্প্রদায়কে নিয়ে একটি সাধারণ জাতি গঠন করে সবার সমান অধিকার নিশ্চিত করেন। মদিনা সনদে প্রত্যেকের ধর্মীয় স্বাধীনতা রক্ষাসহ অসহায় ও দুর্বলদের সর্বতোভাবে সহযোগিতার বিধান রাখা হয়। এ সংবিধানের মাধ্যমে মহানবি (স) মদিনায় বসবাসরত বিবদমান সব সম্প্রদায়কে সম্প্রীতির বন্ধনে আবদ্ধ করে একটি শান্তিপূর্ণ সমাজ গঠনে সক্ষম হয়েছিলেন। সুতরাং বলা যায়, উদ্দীপকের সংবিধান প্রণয়নের সাথে মহানবি (স)-এর প্রণীত মদিনা সনদের মিল রয়েছে।"
        },
        {
          "label": "ঘ",
          "question": "সুস্থ রাজনৈতিক কর্মকাণ্ড পরিচালনায় মহানবি (স)-এর উত্ত পদক্ষেপ ছিল অতুলনীয়-উদ্দীপকের আলোকে মূল্যায়ন করো।",
          "explanation": "সুস্থ রাজনৈতিক কর্মকাণ্ড পরিচালনায় মহানবি (স)-এর উত্ত পদক্ষেপ অর্থাৎ মদিনা সনদ প্রণয়ন ছিল অতুলনীয়। মুহাম্মদ (স)-এর মদিনায় হিজরতের সময় মদিনার রাজনৈতিক ও সামাজিক অবস্থা ছিল অত্যন্ত শোচনীয়। এমন অবস্থায় মদিনা সনদ মদিনাবাসীর সার্বিক জীবন ব্যবস্থাপনায় ব্যাপক ইতিবাচক প্রভাব বিস্তার করে। মদিনা সনদের মাধ্যমে সামাজিক, রাজনৈতিক ও ধর্মীয় ক্ষেত্রে বিভিন্ন, সংস্কার সাধন করার কারণে এটি অধিক গুরুত্ববহ। উদ্দীপকে দেখা যায়, স্বাধীনতা লাভের পর সোমালিয়া রাষ্ট্রে যে সংবিধানটি প্রণয়ন করা হয়, তা সেখানকার নাগরিক অধিকার নিশ্চিত করার পাশাপাশি সুস্থ রাজনৈতিক পরিবেশের সৃষ্টি করে। মহানবি (স) কর্তৃক গৃহীত মদিনা সনদ কার্যক্রমের ক্ষেত্রেও এমনটি লক্ষ করা যায়। এ সনদ ছিল বিশ্বের ইতিহাসে সর্বপ্রথম লিখিত সংবিধান। এ সনদের মাধ্যমে সব জাতি-ধর্মের মানুষ সম্প্রীতির বন্ধনে আবদ্ধ হয়েছে। ঐতিহাসিকেরা এটিকে আরবের ম্যাগনাকার্টা বলে অভিহিত করেছেন। এর মাধ্যমে মদিনার সব মানুষ হিংসা-বিদ্বেষ ও কলহ ভুলে বিপদে একে অপরের পাশে দাঁড়ানোর প্রত্যয়ে অঙ্গীকারাবদ্ধ হয়। এ সনদ জাতি-ধর্ম-বর্ণ নির্বিশেষে সবাইকে ভ্রাতৃত্বের বন্ধনে আবদ্ধ করে। ফলে মদিনায় এক সুদৃঢ় রাজনৈতিক ঐক্য প্রতিষ্ঠিত হয়। দীর্ঘদিন ধরে বিবাদে লিপ্ত আউস ও খাযরাজ গোত্রসহ সব গোত্রের দ্বন্দ্ব নিরসন হয়। ফলে গোত্রভিত্তিক শাসনব্যবস্থা বিলুপ্ত হয় এবং আল্লাহর সার্বভৌমত্ব প্রতিষ্ঠিত হয়। এভাবে মদিনা সনদের মাধ্যমে নবি (স) ইসলামি শাসনতন্ত্র কায়েম করেন। এতে নবি (স)-এর শ্রেষ্ঠত্ব প্রতিষ্ঠিত হয়, জানমালের নিরাপত্তা নিশ্চিত হয় এবং যুদ্ধের প্রবণতা হ্রাস পায়। এভাবে। মদিনায় জাতীয় ঐক্য গড়ে ওঠে। উপরের আলোচনা থেকে প্রতীয়মান হয় যে, সকল অন্ধকার দূরীভূত করে মদিনাকে ইসলামের আলোয় আলোকিত করা এবং সেখানে সুস্থ রাজনৈতিক কর্মকাণ্ড পরিচালনার ক্ষেত্রে মদিনা সনদ তাৎপর্যপূর্ণ অবদান রেখেছে।"
        }
      ]
    },
    {
      "number": "4",
      "uddipok": "দীর্ঘদিন যাবত পারেরহাট ও পায়রাগঞ্জ গ্রামবাসী লালদিঘি মাঠে ঈদের নামাজ আদায় করত। সম্প্রতি উক্ত ঈদগাহ মাঠটির সম্প্রসারণ সংক্রান্ত বিষয় নিয়ে রমজান মাসে পারেরহাটের গ্রামপ্রধানগণ এক আলোচনা সভার আহ্বান করেন। কিন্তু লালদিঘি মাঠটি পারেরহাটে অবস্থিত হওয়ায় পায়রাগঞ্জবাসী ঈদগাহের উন্নয়নে তেমন গুরুত্ব না দেয়ায় উভয়ের মধ্যে মতবিরোধ সৃষ্টি হয়। শাওয়াল মাসের ১ম দিনে পায়রাগঞ্জবাসী উক্ত স্থানে ঈদের নামাজ আদায় করতে আসতে চাইলে পারেরহাটবাসীর লোকজন ঈদগাহে প্রবেশ করতে বাধা দেয়। ফলে পরিস্থিতি জটিল আকার ধারণ করলে গণ্যমান্য ব্যক্তিবর্গের মধ্যস্থতায় একটি সমঝোতা স্বাক্ষরপত্র প্রণীত হয়। উক্ত সমঝোতায় পায়রাগঞ্জবাসী এ বছর লালদিঘি মাঠে ঈদের নামাজ আদায় করতে পারল না। কিন্তু তাদের সাময়িক পরাজয় বৃহৎ সাফল্যের পথ উন্মুক্ত করে।",
      "tag": "BAFSC 25",
      "sub_questions": [
        {
          "label": "ক",
          "question": "কত সালে মক্কা বিজিত হয়?",
          "explanation": "৬৩০ সালে মক্কা বিজিত হয়।"
        },
        {
          "label": "খ",
          "question": "হুজ্জাতুল বিদা বলতে কী বোঝায়?",
          "explanation": "মহানবি (স)-এর প্রথম পূর্ণাঙ্গ এবং সর্বশেষ হজ পালনকেই 'হুজ্জাতুল বিদা' বা বিদায় হজ বলা হয়। হিজরির দশম বছরে দলে দলে লোক ইসলাম ধর্মে দীক্ষিত হওয়ায় হযরত মুহাম্মদ (স) বুঝতে পারলেন তাঁর ওপর অর্পিত ইহলৌকিক কর্তব্য শেষ হয়েছে। এ উপলব্ধি থেকে তিনি হজ পালনের সিদ্ধান্ত গ্রহণ করেন। এ উদ্দেশ্যে তিনি ১০ম হিজরি সনের ২৫ জিলকদ (৬৩২ খ্রিষ্টাব্দের ২৩ ফেব্রুয়ারি) ১ লক্ষ ১৪ হাজার মুসলমান নিয়ে মক্কায় হজ করতে যান। এটিই মহানবি (স)-এর প্রথম পূর্ণাঙ্গ এবং সর্বশেষ হজ পালন।"
        },
        {
          "label": "গ",
          "question": "",
          "explanation": "উদ্দীপকে উল্লেখিত ঘটনা দ্বারা মহানবি (স)-এর জীবনের হুদায়বিয়ার সন্ধির ইঙ্গিত পাওয়া যায়। হিজরতের পর দীর্ঘ ছয় বছর মহানবি (স), ও তার অনুসারীগণ মদিনায় অবস্থান করেন। এ সময় তারা জন্মভূমি মক্কা দর্শন ও হজ পালন করতে পারেননি। তৎকালীন আরবের নিয়ম অনুসারে জিলকদ মাসে যুদ্ধবিগ্রহ নিষিদ্ধ ছিল। এজন্য মহানবি (স) তাঁর ১৪০০ জন সাহাবি নিয়ে ষষ্ঠ হিজরির জিলকদ মাসের ২৫ তারিখ মক্কার উদ্দেশ্যে যাত্রা করেন। কিন্তু পথিমধ্যে তিনি মক্কার কুরাইশদের দ্বারা বাধাপ্রাপ্ত হন এবং তাদের সাথে একটি চুক্তি স্বাক্ষর করেন। যা উদ্দীপকের ঘটনায়ও লক্ষণীয়। উদ্দীপকে দেখা যায়, লালদিঘি ঈদগাহ মাঠ সম্প্রসারণ নিয়ে পারেরহাট ও পায়রাগঞ্জ গ্রামবাসীর মধ্যে জটিলতা সৃষ্টি হলে পায়রাগঞ্জবাসীকে পারেরহাটবাসী ঈদের নামাজ পড়তে ঈদগায়ে প্রবেশ করতে বাধা দেয়। ফলে উভয় গ্রামবাসীর মধ্যে একটি সমঝোতা স্বাক্ষরপত্র প্রণীত হয়। এ স্বাক্ষরপত্রে বলা হয়, এ বছর পায়রাগঞ্জবাসী লালদিঘি ঈদগাহ মাঠে ঈদের নামাজ আদায় করতে পারবে না। যা রাসুল (স) কর্তৃক প্রণীত হুদায়বিয়ার সন্ধির সাথে সাদৃশ্যপূর্ণ। ৬২৮ সালে রাসুল (স) সাহাবিদের নিয়ে হজ পালনের উদ্দেশ্যে মক্কার দিকে রওনা হন। মহানবি (স) যখন উসফান নামক স্থানে পৌঁছান, তখন সুফিয়ান আলকারীর পুত্র বিশর মহানবি (স)-এর সাথে সাক্ষাৎ করে বলেছিলেন, হে আল্লাহর রাসুল কুরাইশরা আপনার যাত্রার সংবাদ পেয়ে চিতাবাঘের চামড়ার পোশাক পরিধান করে মক্কা হতে যাত্রা করেছে। তারা প্রতিজ্ঞা করেছে আপনাকে কোনোক্রমেই মক্কায় প্রবেশ করতে দেবে না। তারা 'যতুওয়া' নামক স্থানে প্রতিরোধ গড়েছে। মহানবি (স) কুরাইশদের দুরভিসন্ধির কথা অবগত হয়ে মক্কার নয় মাইল দূরে হুদায়বিয়া নামক স্থানে শিবির স্থাপন করেন। তিনি বুদাইল নামক দূত মারফত কুরাইশদের জানান যে, তারা শুধু হজ পালনের উদ্দেশ্যে এখানে এসেছেন কুরাইশদের সাথে যুদ্ধ করতে নয়। কুরাইশগণ মহানবি (স)-এর কথায় বিশ্বাস স্থাপন করে আবওয়াকে আলোচনার জন্য পাঠায় কিন্তু আবওয়ার দুর্ব্যবহারে আলোচনা ব্যর্থ হয়। তবে পরবর্তীতে উভয়পক্ষ আলোচনা করে হুদায়বিয়ার সন্ধি স্বাক্ষর করে। যেখানে বলা হয়, মুসলমানরা এ বছর হজ পালন না করে মদিনায় ফিরে যাবে। সুতরাং বলা যায়, উদ্দীপকের চুক্তি রাসুল (স)-এর হুদায়বিয়ার সন্ধির প্রতিচ্ছবি।"
        },
        {
          "label": "ঘ",
          "question": "",
          "explanation": "\"সাময়িক পরাজয় দীর্ঘ বিজয়ের পূর্বাভাস\"- উক্তিটি রাসুল (স)-এর হুদায়বিয়ার সন্ধির তাৎপর্যের আলোকে যথার্থ। বাহ্যিক দৃষ্টিতে হুদায়বিয়ার সন্ধি মুসলমানদের স্বার্থের পরিপন্থি বলে মনে হলেও দূরদৃষ্টি দিয়ে বিচার করলে স্পষ্ট প্রতীয়মান হয় যে, এ সন্ধি মুসলমানদের অনুকূলে সম্পাদিত হয়েছিল। ইসলামের সর্বাত্মক বিজয় সংকেত এতে লুক্কায়িত ছিল। সন্ধি স্বাক্ষর করে মহানবি (স) অসাধারণ প্রজ্ঞা ও কূটনৈতিক দক্ষতার পরিচয় দেন। এ চুক্তি বিশ্বে মুসলমানদের একটি স্থায়ী অবস্থান তৈরি করে। উদ্দীপকেও এ সন্ধির অপরিসীম তাৎপর্যের প্রতি ইঙ্গিত লক্ষ করা যায়। উদ্দীপকে বলা হয়েছে, পারেরহাট ও পায়রাগঞ্জ গ্রামবাসীর মধ্যে স্বাক্ষরিত চুক্তির মাধ্যমে পায়রাগঞ্জবাসীর সাময়িক পরাজয় হলেও তাদের জন্য বৃহৎ সাফল্যের পথ উন্মুক্ত হয়। এমনটা হুদায়বিয়ার সন্ধির ফলাফলের ক্ষেত্রেও লক্ষ করা যায়। এ সন্ধির ফলে মুসলমানরা হজ না করেই মদিনায় ফিরে যেতে বাধ্য হলেও পরবর্তী সময়ে ইসলাম বিস্তারের পথকে প্রশস্ত করেছিল। এ সন্ধির স্বাধীন ও অবাধ গতিবিধির ফলে অনেক গোত্র ইসলাম ধর্মে দীক্ষিত হলে ইসলামের শক্তি উত্তরোত্তর বৃদ্ধি পেতে থাকে। হযরত মুহাম্মদ (স) আরব দেশের বাইরে সিরিয়া, মিসর, পারস্য, আবিসিনিয়া প্রভৃতি দেশে এবং আরব দেশের অভ্যন্তরে বিভিন্ন গোত্রপতির কাছে দূত প্রেরণ করেন। উপরন্তু কুরাইশগণ নিরপেক্ষ হয়ে পড়ায় মহানবি (স) ইসলামের জাতশত্রু খাইবারের ইহুদিদের শাস্তি দেওয়ার সুযোগ পেলেন। এর ফলে একদিকে হযরতের ক্ষমতা বৃদ্ধি, অপরদিকে কুরাইশদের ক্ষমতা হ্রাস পেতে লাগল। এভাবে বিভিন্ন দিক দিয়ে বিচার - করলে দেখা যাবে যে, হুদায়বিয়ার সন্ধি মুসলমানদের অনুকূলে থাকায় ইসলাম ধর্ম ও রাষ্ট্র হিসেবে আরবে সুপ্রতিষ্ঠিত হয় এবং বহির্বিশ্বে এর সম্প্রসারণে সহায়তা করে। উপরের আলোচনা থেকে বলা যায়, হুদায়বিয়ার সন্ধি মুসলমানদের জন্য সাময়িক পরাজয় হলেও ইসলাম ও মুসলমানদের বিস্তৃতি ও শক্তি বৃদ্ধির ক্ষেত্রে তাৎপর্যপূর্ণ ভূমিকা রেখেছিল।"
        }
      ]
    },
    {
      "number": "5",
      "uddipok": "বাংলাদেশের স্বাধীনতা অর্জনের জন্য মুক্তিযুদ্ধে যোগ দেন কামাল সাহেব। কমান্ডার জলিল সাহেবের দলে তিনি যুদ্ধে অংশ নেন। এ বাহিনী সরাসরি যুদ্ধের মাধ্যমে যখন তাদের অঞ্চলকে রক্ষা করতে ব্যর্থ হচ্ছিল, তখন উত্ত বাহিনীর অধিনায়ক এক অভিনব পন্থা বের করেন। তার পরামর্শে রাতের অন্ধকারে উক্ত অঞ্চলে প্রবেশের প্রধান প্রধান সড়কগুলো কেটে বড় বড় 'খাঁদের সৃষ্টি করে দিয়ে সকল যোগাযোগ ব্যবস্থা বিচ্ছিন্ন করা হয়। ফলে শত্রু বাহিনীর হাত থেকে উক্ত অঞ্চল রক্ষা পায়।",
      "tag": "BAFSC 25",
      "sub_questions": [
        {
          "label": "ক",
          "question": "মহানবি হযরত মুহাম্মদ (স) কত সালে মদিনায় হিজরত করেন?",
          "explanation": "মহানবি হযরত মুহাম্মদ (স) ৬২২ খ্রিষ্টাব্দে মদিনায় হিজরত করেন।"
        },
        {
          "label": "খ",
          "question": "নাখলার খন্ডযুদ্ধকে বদরের যুদ্ধের প্রত্যক্ষ কারণ বলা হয় কেন? ব্যাখ্যা করো।",
          "explanation": "নাখলার খণ্ডযুদ্ধের ফলে কুরাইশরা আক্রমণমুখী হয়ে পড়েছিল বলে এটিকে বদর যুদ্ধের প্রত্যক্ষ কারণ বলা হয়। মক্কার কুরাইশ ও তাদের মিত্ররা প্রায়ই মদিনার প্রান্তসীমায় লুটতরাজ করত। তাদের ধ্বংসাত্মক কার্যাবলি থেকে মদিনা রাষ্ট্রকে রক্ষার জন্য হযরত -মুহাম্মদ (স) আবদুল্লাহ ইবনে জাহসের নেতৃত্বে ১২ সদস্যের একটি - গোয়েন্দা দল মক্কার উপকণ্ঠে পাঠান। কিন্তু আবদুল্লাহ ভুলক্রমে মক্কাগামী -কুরাইশদের একটি কাফেলাকে নাখলা নামক স্থানে আক্রমণ করে। ফলে সেখানে একটি খণ্ড যুদ্ধ হয়। এ যুদ্ধে কুরাইশ নেতা আমর বিন হাজরামি নিহত ও অপর দুই ব্যক্তি বন্দি হন। আমর বিন হাজরামির মৃত্যু কুরাইশদের মধ্যে উত্তেজনা সৃষ্টি করে এবং এটিই বদরের যুদ্ধের প্রত্যক্ষ কারণ হয়ে দাঁড়ায়।"
        },
        {
          "label": "গ",
          "question": "উদ্দীপকে উল্লিখিত কমান্ডার মহানবি (স)-এর যে যুদ্ধকৌশলটি অনুসরণ করেন-তা ব্যাখ্যা করো।",
          "explanation": "উদ্দীপকে উল্লেখিত কমান্ডার মহানবি (স)-এর খন্দকের যুদ্ধকৌশল অনুসরণ করেন। খন্দকের যুদ্ধে মহানবি (স) মদিনাকে ঘিরে পরিখা খনন করেছিলেন।' কুরাইশরা এই অভিনব কৌশলে অনেকটা হতভম্ব হয়ে পড়ে। পরিখা পেরিয়ে হামলা করতে ব্যর্থ হয়ে তারা মদিনাকে ২৭ দিন পর্যন্ত অবরোধ করে রাখে। কিন্তু একপর্যায়ে শত্রু বাহিনীতে খাদ্য ও পানীয়ের অভাব দেখা দেয় এবং ঝড়ো হাওয়ায় তাদের তাঁবু উড়ে যায়। অনুরূপ ঘটনা বাংলাদেশের মুক্তিযুদ্ধের ক্ষেত্রেও লক্ষণীয়। ১৯৭১ সালের মহান মুক্তিযুদ্ধে মুক্তিযোদ্ধারা গ্রামে প্রবেশের প্রধান প্রধান সড়কগুলো কেটে বড় বড় খাদের সৃষ্টি করে দিয়ে সকল যোগাযোগ ব্যবস্থা বিচ্ছিন্ন করে। যাতে পাকিস্তানি আর্মি সহজে গ্রামে প্রবেশ করতে না পারে। মুক্তিযোদ্ধারা এ রণকৌশলের মাধ্যমে শত্রুদের বিরুদ্ধে প্রতিরোধ ব্যবস্থা গড়ে তোলে। খন্দক যুদ্ধে মহানবি (স) যেমন পরিখা খননের মাধ্যমে মদিনাকে হেফাজত করেছিলেন মুক্তিযোদ্ধারাও তেমনি নিজের দেশকে বহিঃশত্রুর হাত হতে রক্ষা করার জন্য রাস্তা কেটে প্রতিরোধ গড়ে তুলেছিলেন। ফলশ্রুতিতে মদিনাবাসীদের মতো তারাও এদেশকে রক্ষা করতে পেরেছিলেন। সুতরাং বলা যায়, খন্দক যুদ্ধের যুদ্ধ কৌশলই বাংলাদেশের স্বাধীনতা যুদ্ধের মুক্তিযোদ্ধাদের মধ্যে পরিলক্ষিত হয়।"
        },
        {
          "label": "ঘ",
          "question": "উক্ত কৌশলের দ্বারাই মহানবি (স) মদিনাকে রক্ষা করতে সক্ষম হন-মূল্যায়ন করো।",
          "explanation": "উন্তু কৌশল অর্থাৎ পরিখা খননের মাধ্যমেই মহানবি (স) মদিনাকে রক্ষা করতে সক্ষম হন- বক্তব্যটি যথার্থ। যুদ্ধে প্রতিপক্ষ দলের মোকাবিলা করার জন্য সামরিক শক্তির পাশাপাশি উন্নত রণকৌশলেরও প্রয়োজন হয়। ইসলামের ইতিহাসে খন্দকের যুদ্ধে অভিনব রণকৌশল প্রয়োগ করা হয়েছিল। উদ্দীপকেও অনুরূপ ঘটনা পরিলক্ষিত হয়। উদ্দীপকের মুক্তিযোদ্ধারাও শত্রুবাহিনীকে অনুরূপ কৌশলের মাধ্যমে তাদের অঞ্চলে ঢুকতে দেয়নি। এক্ষেত্রে তারা তাদের অন্যলে প্রবেশের প্রধান প্রধান সড়কগুলো কেটে দিয়ে প্রতিবন্ধকতা সৃষ্টি করেছিল। আর এই কৌশল অবলম্বনের ফলেই মুক্তিযোদ্ধাদের অঞ্চলটি শত্রুবাহিনী, থেকে নিরাপদ ছিল। অনুরূপভাবে খন্দকের যুদ্ধেও পারিখা খননের মাধ্যমে মদিনা রাষ্ট্রকে রক্ষা করা সম্ভব হয়েছি। খন্দকের যুদ্ধে মুসলিম সৈন্য সংখ্যা অনেক কম ছিল। মহানবি (স) নিজেদের এই সামরিক দুর্বলতার জন্য মদিনার ভিতর থেকেই যুদ্ধের সিদ্ধান্ত নেন। মদিনাকে শত্রুপক্ষের প্রবল আক্রমণের হাত থেকে রক্ষা করার জন্য উত্তর-পশ্চিম দিকে দশ হাত প্রশস্ত ও দশ হাত গভীর পরিখা খনন করেন। ফলে শত্রুপক্ষ এই পরিখা পার হতে না পেরে মদিনাবাসীর কোনো ক্ষতি করতে পারেনি। পরিশেষে বলা যায়, পরিখা খননের ফলেই মুশরিকদের আক্রমণ থেকে মদিনা নিরাপদ থাকে। আর মুক্তিযোদ্ধারাও রাস্তা কেটে শত্রুর আক্রমণ থেকে তাদের অঞ্চলকে রক্ষা করে।"
        }
      ]
    },
    {
      "number": "6",
      "uddipok": "আব্বাসি বংশের ৩য় খলিফা আল মাহদী ৭৭৫ সালে বাগদাদের খলিফা হওয়ার পর বহুমুখী বিদ্রোদের সম্মুখীন হন। তার শাসনামলে কদাকার খর্বাকৃতি হাশিম বিন থকিম (মুকান্না) নিজেকে আল্লাহর অবতার বলে মিথ্যা নবুয়তের দাবি করেন। এ ভণ্ড নবির যথেষ্ট অনুসারী ছিল। তারা সাদা কাপড় ব্যবহার করত বলে তাদেরকে 'মুবায়িদ' বলা হতো। তাছাড়া বাগদাদের পূর্ব দিকে 'মুহাম্মির' নামক আর এক দল ভন্ড লোকের উদ্ভব হয়। তাদের 'জিন্দিক' বলা হতো। পারস্যের কেউ কেউ আবার যাকাত দিতেও অদ্বীকার করে। খলিফা মাহদী কঠোর হস্তে সকল ভন্ড নবি এবং এন্ড ধর্মীয় নেতাদেরকে দমন করেন এবং জাকাত অস্বীকারকারীদের যাকাত দিতে বাধ্য করেন।",
      "tag": "BAFSC 25",
      "sub_questions": [
        {
          "label": "ক",
          "question": "মহানবি (স) কত সালে খায়বার জয় করেন?",
          "explanation": "৬২৮ খ্রিষ্টাব্দে মহানবি (স) খায়বার জয় করেন।"
        },
        {
          "label": "খ",
          "question": "মুতার যুদ্ধে মহানবি (স) পর্যায়ক্রমে তিনজন সেনাপতির নাম ঘোষণা করেন কেন? ব্যাখ্যা করো।",
          "explanation": "মহানবি (স) বিরোধী রোমান বাহিনীর পপ্তি সম্পর্কে মুসলমান বাহিনীকে সাবধান করার জন্য মুতার যুদ্ধে পর্যায়ক্রমে তিনজন সেনাপতির নাম ঘোষণা করেন। মুতার যুদ্ধের জন্য মহানবি (স) ৬২৯ খ্রি. তাঁর দত্তক পুত্র জায়েদের নেতৃত্বে ৩,০০০ সৈন্যের এক বাহিনী প্রেরণ করেন। এ সময় রোম সম্রাট হিরাক্লিয়াস লক্ষাধিক সৈন্য নিয়ে শামের বালাক্কা অঞ্চলে অবস্থান করেছিল। সেখানে তার সাথে যোগ হয় লাখাম, জুখাম, কাইন প্রভৃতি গোত্রসমূহের আরো এক লাখ যোদ্ধা। দূরদর্শী মহানবি (স) বিরোধী পক্ষের এ বিশাল সৈন্য সমাবেশ ও পারিপার্শ্বিক অবস্থা সম্পর্কে বুঝতে পেরেছিলেন। তাই মুতার যুদ্ধে তিনজন সেনাপতির নাম ঘোষণা করেন। আর এ তিনজন সেনাপতিই শাহাদাত বরণ করলেও মুসলমানরা মুতার যুদ্ধে বিজয় ছিনিয়ে এনেছিলেন।"
        },
        {
          "label": "গ",
          "question": "উদ্দীপকের খলিফা আল মাহদীর কার্যক্রমের সাথে তোমার পাঠ্যবইয়ের কোন খলিফার কার্যক্রমের সাদৃশ্য রয়েছে? ব্যাখ্যা করো।",
          "explanation": "উদ্দীপকের খলিফা আল মাহদীর কার্যক্রমের সাথে খলিফা হযরত আবু বকর (রা)-এর কার্যক্রমের সাদৃশ্য রয়েছে। মহানবি (স)-এর ইন্তেকালের পর বিভিন্ন আরব গোত্র স্বধর্ম ত্যাগ করে পূর্ব ধর্মে ফিরে যাচ্ছিল। এই সুযোগে কতিপয় ভন্ড মবির আবির্ভাব ঘটে। স্বধর্মত্যাগী ও ভন্ড নবিদের প্রবল আন্দোলনে নবপ্রতিষ্ঠিত ইসলামি রাষ্ট্রের অস্তিত্ব বিপন্ন হয়ে পড়লে হযরত আবু বকর (রা) তার নির্ভীকতা, বিচক্ষণতা ও সত্যনিষ্ঠার দ্বারা স্বধর্মত্যাগী ও ভন্ড নবিদের আন্দোলন দমন করে রাষ্ট্রকে বিপর্যয়ের যাত থেকে রক্ষা করেন। উদ্দীপকেও এমন ঘটনা পরিলক্ষিত হয়। আব্বাসি খলিফা আল মাহদীর রাজত্বকালে যাপিম বিন হাকিম বা মুকাল্লা নামের একজন ভণ্ড দবির আবির্ভাব ঘটে। তিনি নিজেকে নবি বলে দাবি করে নিজের অনেক অনুসারীও তৈরি করেন। খলিফা আল মাহদী মুকাল্লাকে কঠোর হস্তে দমন করেন। খোরাসানের যাকাত প্রদানে অনীহা প্রকাশকারীদেরকে তিনি কঠোর শাস্তি প্রদানের ব্যবস্থা গ্রহণ করেন। অনুরূপভাবে ইসলামের প্রথম খলিফা হযরত আবু বকর (রা)-এর শাসনামলে আসওয়াদ আনসি, মুসায়লামা, তোলায়খা এবং সাজাহ নামের বেশ কয়েকজন ভন্ড নবির আবির্ভাব ঘটে। এ সময় ফিরোজ দাইলামীর নেতৃত্বে আসওয়াদ আনসি নিষত হয়। আবু বকর (রা) খালিদ বিন ওয়ালিদকে প্রেরণ করে তোলায়খ্য, সাজাৎ ও মুসায়লামাকে কঠোর হস্তে দমন করেন। এছাড়া আবু বকর (রা) দক্ষিণ সিরিয়ায় জাকাত অর্থীকারকারীদের কঠোর হস্তে দমন করেন। এ ঘটনা ইতিষ্যসে রিদ্দার যুদ্ধ নামে পরিচিত। সুতরাং বলা যায়, খলিফা আল মাহদীর ঘটনার সাথে আবু বকর (রা)-এর রিন্দা বা স্বধর্মত্যাগীর বিরুদ্ধে আন্দোলন পরিচালনার সুষ্পষ্ট মিল রয়েছে।"
        },
        {
          "label": "ঘ",
          "question": "উত্ত খলিফার বিদ্রোহ দমনে গৃহীত পদক্ষেপগুলো বিশ্লেষণ করে।",
          "explanation": "বিদ্রোহ দমনে উক্ত খলিফা তথা হযরত আবু বকর (রা) কঠোর পদক্ষেপ গ্রহণ করেছিলেন। রাসুল (স)-এর মৃত্যুর পর ইসলামকে রক্ষা ও আন্দোলনকারীদের দমন করার জন্য খলিফা আবু বকর (রা) বলিষ্ঠ পদক্ষেপ গ্রহণ করেন। তিনি সেনাবাহিনীকে ১১টি ভাগে বিভক্ত করেন। প্রত্যেক সেনাদলকে একজন অভিজ্ঞ সেনাপতির অধীনে ন্যস্ত করে আরবের বিভিন্ন অংশে বিদ্রোহ দমনে প্রেরণ করেন। খলিফা নিজে সামগ্রিক অভিজ্ঞনের নেতৃত্বভার গ্রহণ করেন। হযরত আবু বকর (রা) জাকাত অস্বীকারকারীদের বিরুদ্ধে কঠোর ব্যবস্থা গ্রহণ করেন। ভন্ড নবি তোলায়া বেদুইন সম্প্রদায়কে জাকাত না দিতে। উসকানি দেয়। এরূপ পরিস্থিতিতে হযরত আলি (রা), তালহা এবং যুবায়ের প্রমুখের নেতৃত্বে খলিফা তাদের রাবাদা ও জুলকাশার যুদ্ধে পরাজিত করে মদিনা থেকে তাড়িয়ে দেন। এতে মদিনার মর্যাদা বৃদ্ধি পায় এবং মুসলমানদের আত্মবিশ্বাস বেড়ে যায়। ভণ্ড নবি তোলায়হা সেনাপতি খালিদ বিন ওয়ালিদের কাছে বুঝাখরের যুদ্ধে পরাজিত হয়ে। স্ত্রীসহ সিরিয়ায় পালিয়ে যায়। ভণ্ড নবি মুসায়লামা ছিল সর্বাপেক্ষা। শক্তিশালী। সালাহকে বিবাহ করার পর ৪০ হাজার লোকের বাহিনী নিয়ে বনু হানিফ গোত্রের সহায়তায় সে ইসলামকে ধ্বংস করতে উদ্যত হলে খলিফা আবু বকর (রা) খালিদ বিন ওয়ালিদের নেতৃত্বে ৬৩৩ খ্রিস্টাব্দে ইয়ামামার যুদ্ধে তাদের দমন করেন। এ যুদ্ধে মুসায়লামার যৌথ বাহিনী পরাজিত হয় এবং ভণ্ড নবি মুসায়লামাসহ তার অনুসারী হানিফ গোত্রের হাজার হাজার লোক নিহত হয়। উপরের আলোচনা থেকে বলা যায়, খলিফা আবু বকর (রা) সরাসরি যুদ্ধ ঘোষণা করে সব ভন্ড নবিকে পরাজিত করেন। মুসায়লামা ও আসওয়াদ আনসি নিহত হয় এবং তোলায়হা ও সাজাহ ইসলাম গ্রহণ করে। তার নেতৃত্বে মুসলিম সেনাপতিরা সমগ্র আরবের বিদ্রোহ দমন করে মুসলিম আধিপত্য পুনঃপ্রতিষ্ঠা করেন।"
        }
      ]
    },
    {
      "number": "7",
      "uddipok": "মেনেস প্রাচীন মিসরের শক্তিশালী ফারাও ছিলেন। তিনি। মিসরের গণতান্ত্রিক শাসন ব্যবস্থা উচ্ছেদ করে নিজ বংশের শাসন। প্রতিষ্ঠা করেন। রাজকোষকে তিনি ব্যক্তিগত সম্পত্তি মনে করতেন। তিনি প্রথম মিসরে নৌবাহিনীর পত্তন করে গ্রিকদের অনেক দীপাঞ্চল। নিজ রাজভুক্ত করেছিলেন। মিসরের প্রধান পুরোহিত ছিলেন তার ভগ্নিপতি। তার শাসনকাল ছিল গৌরবোজ্জ্বল। ধর্ম-কর্মে একনিষ্ঠ হলেও। তিনি ছিলেন কুটিল চরিত্রের অধিকারী। রাজনৈতিক উদ্দেশ্য হাসিলের জন্য তিনি যে কোনো জঘন্য কাজ করতেও দ্বিধাবোধ করতেন না। তার একমাত্র পুত্র ছিল পাপাসক্ত, অত্যাচারী, ইন্দ্রিয়পরায়ণ এবং অকর্মণ্য। মেনেস মৃত্যুকালে তার পাপাসক্ত ছেলেকে মিসরের সিংহাসনের পরবর্তী' উত্তরাধিকার নিযুক্ত করেন।",
      "tag": "BAFSC 25",
      "sub_questions": [
        {
          "label": "ক",
          "question": "উমাইয়া সাধু পুরুষ কে ছিলেন?",
          "explanation": "উমাইয়া সাধু পুরুষ ছিলেন ওমর বিন আবদুল আজিজ।"
        },
        {
          "label": "খ",
          "question": "রাজেন্দ্র বলতে কী বোঝ? ব্যাখ্যা করো।",
          "explanation": "উমাইয়া খলিফা আবদুল মালিকের চারজন পুত্র তার মৃত্যু পরবর্তী সময়ে উমাইয়া খলিফা নির্বাচিত হওয়ায় আবদুল মালিক রাজেন্দ্র বা Father of kings নামে পরিচিত ছিলেন। ৬৮৫ খ্রিষ্টাব্দে আবদুল মালিক উমাইয়া সিংহাসনে আরোহণ করেন। ৭০৫ খ্রিষ্টাব্দে তিনি মৃত্যুবরণ করেন। তার মৃত্যুর পর পুত্র ওয়ালিদ (৭০৫-১৫ খ্রি.), সুলায়মান (৭১৫-১৭ খ্রি.), দ্বিতীয় ইয়াজিদ (৭২০-২৪ খ্রি.) এবং হিশাম (৭২৪-৪৩ খ্রি.) উমাইয়া সিংহাসনে আরোহণ' করেন। এজন্য আবদুল মালিককে রাজেন্দ্র বা Father of kings বলা হয়।"
        },
        {
          "label": "গ",
          "question": "উদ্দীপকে বর্ণিত ফারাও মেনেসের সাথে তোমার পঠিত কোন উমাইয়া খলিফার মিল রয়েছে? ব্যাখ্যা করো।",
          "explanation": "উদ্দীপকে বর্ণিত ফারাও মেনেসের সাথে আমার পঠিত উমাইয়া খলিফা মুয়াবিয়ার মিল রয়েছে। খলিফা মুয়াবিয়া একজন সুদক্ষ ও প্রতিভাবান শাসক ছিলেন। তিনি খুলাফায়ে রাশেদিনের আমলে প্রবর্তিত মজলিশ-উস-শুরা বা পরামর্শ সভা বাতিল করে প্রচলিত ইসলামি শাসনব্যবস্থায় কতগুলো মৌলিক পরিবর্তন এনেছিলেন। এছাড়া তিনি নিজের পুত্র ইয়াজিদকে খিলাফতের পরবর্তী উত্তরাধিকারী মনোনীত করে রাজতন্ত্র প্রবর্তন করেন। উদ্দীপকের রাজা মেনেসের ক্ষেত্রেও এ বিষয়গুলো দেখা যায়। উদ্দীপকে বলা হয়েছে, রাজা মেনেস মিসরের গণতান্ত্রিক শাসন ব্যবস্থা উচ্ছেদ করে নিজ বংশের শাসন প্রতিষ্ঠা করেন। রাজকোষ তিনি ব্যক্তিগত সম্পত্তি মনে করেন। তিনি নৌবাহিনী প্রতিষ্ঠা করেন। মেনেস মৃত্যুর পূর্বে তার পাপাসক্ত এক ছেলেকে মিসরের সিংহাসনের পরবর্তী উত্তরাধিকাকারী নিযুক্ত করেন। একই রকম কর্মকাণ্ড পরিলক্ষিত হয় উমাইয়া বংশের প্রতিষ্ঠাতা মুয়াবিয়ার ক্ষেত্রে। খলিফা মুয়াবিয়া খুলাফায়ে রাশেদিনের চতুর্থ খলিফা হযরত আলি (রা)-কে অস্বীকার করে নিজেকে খলিফা ঘোষণা করেন। মুয়াবিয়ার সিংহাসনে আরোহণের ফলে খিলাফতে গণতান্ত্রিক শাসন ব্যবস্থার পরিবর্তে রাজতন্ত্রের সূত্রপাত হয়। তিনি খুলাফায়ে রাশেদিনের মজলিশ-উস-শুরা বাতিল করেন এবং বায়তুল মালের সম্পত্তি ব্যক্তিগত সম্পত্তিতে পরিণত করেন। তিনি শাসনকার্যের সুবিধার জন্য প্রাদেশিক রাজধানীতে সচিবালয় গড়ে তোলেন। এছাড়া তিনি দিওয়ান আল-খাতাম, দিওয়ান আল-খারাজ, ডাক বিভাগ, নৌ ও সেনাবাহিনী প্রতিষ্ঠা করেন। মৃত্যুর পূর্বে মুয়াবিয়া তার অযোগ্য পুত্র ইয়াজিদকে উমাইয়া রাজবংশের পরবর্তী উত্তরাধিকারী মনোনীত করেন। সুতরাং বলা যায়, মিসরের রাজা মেনেসের কর্মকাণ্ডের সাথে উমাইয়া রাজবংশের প্রতিষ্ঠাতা মুয়াবিয়ার কর্মকাণ্ডের মিল রয়েছে।"
        },
        {
          "label": "ঘ",
          "question": "উদ্দীপকের আলোকে উত্ত খলিফার পুত্রের চরিত্র বিশ্লেষণ করো",
          "explanation": "খলিফা মুয়াবিয়ার পুত্র ইয়াজিদ ছিলেন পাপাসন্ত, অত্যাচারী, মদ্যপায়ী ও হৃদয়হীন। ইয়াজিদ তার পিতা মুয়াবিয়ার মতো যোগ্য ও দক্ষ ছিলেন না। মাত্র তিন বছর ছয় মাস রাজত্ব করার পর ৬৮৩ খ্রিস্টাব্দে ইয়াজিদ ৪৩ বছর বয়সে মৃত্যুবরণ করেন। ব্যক্তিগত জীবনে, তিনি পাপাসত্ত ও দুশ্চরিত্র ছিলেন। নিষ্ঠুরতা, অধার্মিকতা, মদ্যপান ও ইন্দ্রিয়পরায়ণতা তার চরিত্রকে কলুষিত করেছিল। কারবালার যুদ্ধের নৃশংসতার জন্য খলিফা ইয়াজিদকে দায়ী করা হয়। কিন্তু মর্মান্তিক এ হত্যাকাণ্ডের অধিনায়ক ছিলেন নিষ্ঠুর ও দুরাত্মা ওবায়দুল্লাহ। এমনকি খলিফা ইয়াজিদ ইমাম হুসাইনের হত্যাকাণ্ডের পরিকল্পনা ও ষড়যন্ত্রের কথা জানতেও পারেননি। কারবালার যুদ্ধের পর ইমাম হুসাইনের ছিন্ন মস্তকসহ তার পরিবারের সদস্যদেরকে বন্দিরূপে দামেস্কে হাজির করা হলে ইয়াজিদ তাদের মুক্ত করে সসম্মানে মদিনায় প্রেরণ করেন। তবে অনেক ঐতিহাসিক তার রাজত্বে সংগঠিত বর্বরোচিত এ হত্যাকাণ্ডের জন্য তাকেই দায়ী করেন। এ কথাও সত্য যে, হাশেমি বিদ্বেষ তার মজ্জাগত ছিল এবং উমাইয়া বংশের নিরাপত্তার জন্য সিংহাসনকে তিনি কণ্টকমুক্ত করতে চেয়েছিলেন। ঐতিহাসিক বার্নার্ড লুইস বলেন, 'ইয়াজিদ রাজোচিত গুণাবলির অধিকারী ছিলেন।' তিনি সাহিত্যের পৃষ্ঠাপাষকতা করতেন এবং তার পুত্র খালিদ গ্রিক বিজ্ঞানের অসংখ্য পুস্তক সংগ্রহ করেন। ইবনে কাতিবের মতে, ইয়াজিদ উদারপন্থি ও বাগ্মী ছিলেন। তবে অনৈসলামিক কার্যকলাপ ও মৌলিক ইসলামি আদর্শকে ধ্বংস করে ইয়াজিদ নিঃসন্দেহে উমাইয়া বংশকে অসংখ্য শত্রু দ্বারা পরিবেষ্টিত হতে সহায়তা করেন এবং পক্ষান্তরে এর অধঃপতনের সূচনা করেন। পরিশেষে বলা যায়, উমাইয়া খলিফা ইয়াজিদের চরিত্রে নানা দোষ ও গুণের উপস্থিতি লক্ষ করা যায়। তবে ইসলামি আদর্শ হতে তিনি বিচ্যুত ছিলেন- এ কথায় সকল ঐতিহাসিক একমত পোষণ করেন।"
        }
      ]
    },
    {
      "number": "8",
      "uddipok": "রাজা ধর্মপাল রাজস্ব ব্যবস্থাকে সুদৃঢ় ও সমৃদ্ধ করেছিলেন। তবে তার পুত্র দেবপাল ক্ষমতায় আরোহণ করে রাজ্য বিস্তারে মনোযোগী হন। তিনি পূর্ব ও দক্ষিণে অনেকগুলো সফল অভিযানের। মাধ্যমে বিশাল পাল সাম্রাজ্য গড়ে তোলেন। দেবপালের প্রতিটি অভিযানে সক্রিয়ভাবে সহায়তা করেছিলেন তার দুইজন বিশ্বস্ত মন্ত্রী ও কিছুসংখ্যক দক্ষ সেনাপতি।",
      "tag": "BAFSC 25",
      "sub_questions": [
        {
          "label": "ক",
          "question": "কাকে আরব বিশ্বের প্রথম রাজা বলা হয়?",
          "explanation": "উমাইয়া খিলাফতের প্রতিষ্ঠাতা মুয়াবিয়াকে আরব বিশ্বের প্রথম রাজা বলা হয়।"
        },
        {
          "label": "খ",
          "question": "খলিফা আবদুল মালিককে 'রাজেন্দ্র' বলা হয় কেন? ব্যাখ্যা। করো।",
          "explanation": "উমাইয়া খলিফা আবদুল মালিককে রাজেন্দ্র বা Father of kings বলা হয়। কারণ তার পরবর্তী চারজন খলিফাই ছিলেন তার পুত্র। খলিফা আবদুল মালিকের মৃত্যুর পর তার চার পুত্র পর্যায়ক্রমে উমাইয়া খিলাফতে অধিষ্ঠিত হন। তারা হলেন আল ওয়ালিদ (৭০৫-৭১৫ খ্রি.) সুলাইমান (৭১৫-৭১৭ খ্রি.), দ্বিতীয় ইয়াজিদ (৭২০-৭২৪ খ্রি.) এবং হিশাম (৭২৪-৭৪৩ খ্রি.)। তারা সুযোগ্য নেতৃত্ব দিয়ে উমাইয়া খিলাফতকে সমৃদ্ধির স্বর্ণশিখরে পৌছে দেন। ঐতিহাসিক পি. কে. হিট্টি বলেন, \"আবদুল মালিক এবং তার উত্তরাধিকারী চার পুত্রের শাসনকালে দামেস্কের এ রাজবংশ শৌর্যবীর্য ও গৌরবের চরম শিখরে আরোহণ করে।\" এ কারণে আবদুল মালিককে রাজেন্দ্র বলা হয়।"
        },
        {
          "label": "গ",
          "question": "উদ্দীপকের রাজা ধর্মপালের সাথে খলিফা আবদুল মালিকের। কোন কর্মকাণ্ডের সামঞ্জস্য রয়েছে? ব্যাখ্যা করো।",
          "explanation": "উদ্দীপকের রাজা ধর্ম পালের কর্মকাণ্ডের সাথে খলিফা আবদুল মালিকের রাজস্ব সংস্কারের মিল রয়েছে । ৬৮৫ খ্রিস্টাব্দে উমাইয়া খিলাফতে অধিষ্ঠিত হয়ে আবদুল মালিক এক ভয়াবহ ভয়াবহ অর্থনৈতিক সংকটের সম্মুখীন হন। তার শাসনামলে নওমুসলিমরা। শুধু যাকাত ছাড়া অন্য কোনো কর দিত না। তাছাড়া অতিরিক্ত সুযোগ- সুবিধা পাওয়ার জন্য অনারব মুসলমানরা গ্রাম ছেড়ে শহরে আশ্রয় নেয়। তারা সেনাবাহিনীতে যোগদান করে নিয়মিত ভাতাও পেতে থাকে। এতে অর্থসংকট দেখা দেয়। এ পরিস্থিতি থেকে উত্তরণে আবদুল মালিক রাজস্ব সংস্কারে হাত দেন। উদ্দীপকের রাজা ধর্মপালও এ ধরনের কাজ করেছেন। রাজা ধর্মপাল রাজস্ব ব্যবস্থাকে সুদৃঢ় ও সমৃদ্ধ করেছিলেন। খলিফা আবদুল মালিকও সাম্রাজ্যের অর্থনৈতিক দুরবস্থা দূর করার জন্য জোরালোভাবে কর ব্যবস্থা সুসংহত করেন। এক্ষেত্রে তিনি প্রাদেশিক শাসনকর্তা হাজ্জাজ বিন ইউসুফের পরামর্শ ও সহযোগিতায় কিছু নীতি গ্রহণ করেন। এগুলো হলো- প্রথমত, ইসলাম গ্রহণ করলেও নবদীক্ষিত অনারব মুসলমানদের ভূমি রাজস্ব বা খারাজ দিতে হবে। দ্বিতীয়ত, যেসব নবদীক্ষিত মুসলমান গ্রাম ছেড়ে শহরে এসেছে তাদের শহর ছেড়ে গ্রামে যেতে বাধ্য করা হয়। তৃতীয়ত, ভূমিকর যাতে হ্রাস না পায় সে জন্য আরবীয় মুসলমানদের মাওয়ালিদের ভূমি ক্রয় নিষিদ্ধ করেন। চতুর্থত, অনুর্বর ও পতিত জমি তিন বছরের জন্য বিনা রাজস্বে কৃষকদের মধ্যে বণ্টন করার ব্যবস্থা করা হয়। তিন বছর পর ঐ জমির ফসলের ১ ২ \\frac{১}{২} ২ ১ ​ অংশ রাজস্ব ধার্য করা হয়। তার এ কাজে রাজ্যের রাজস্ব আয় বৃদ্ধি পায় এবং অর্থনৈতিক সংকট দূর হয়। এ আলোচনা থেকে বোঝা যায়, রাজা ধর্মপালের কাজের সাথে খলিফা আবদুল মালিকের কর ব্যবস্থা সংস্কারেরই মিল রয়েছে।"
        },
        {
          "label": "ঘ",
          "question": "উদ্দীপকের রাজা দেবপালের মতোই খলিফা ওয়ালিদ বিন আবদুল মালিক শ্রেষ্ঠ বিজেতা ছিলেন- উক্তিটির যথার্থতা। বিশ্লেষণ করো।",
          "explanation": "'উদ্দীপকের রাজা দেবপালের মতোই খলিফা ওয়ালিদ বিন আবদুল মালিক শ্রেষ্ঠ বিজেতা ছিলেন'- উক্তিটি যথার্থ। খলিফা আবদুল মালিকের পুত্র আল ওয়ালিদ পিতার মতো একজন সুযোগ্য শাসক ছিলেন। ইসলামের ইতিহাসে বিজেতা হিসেবে তার নাম স্মরণীয় হয়ে আছে। তিনি সিংহাসনে আরোহণ করে পিতার বৈদেশিক নীতি অনুস্রণ করেন। ফলে এশিয়া, ইউরোপ ও আফ্রিকা মহাদেশের বহু স্থানে মুসলিম কর্তৃত্ব প্রতিষ্ঠিত হয়। রাজা দেবপালের কাজে তার এ সাম্রাজ্য সম্প্রসারণ নীতিরই প্রতিচ্ছবি লক্ষ করা যায়। রাজা দেবপাল ক্ষমতায় আরোহণ করে রাজ্য বিস্তার ও সুষ্ঠুশাসন প্রতিষ্ঠার জন্য দুইজন বিশ্বস্ত মন্ত্রী ও কিছু সংখ্যক দক্ষ সেনাপতির সহায়তা পেয়েছিলেন। খলিফা ওয়ালিদের ক্ষেত্রেও এমনটি দেখা যায়। তিনি শাসনকর্তা হাজ্জাজ বিন ইউসুফ এবং কোতায়বা বিন মুসলিম, মুহাম্মদ বিন কাসিম, তারিক বিন জিয়াদ ও মুসা বিন নুসায়েরের মতো সুদক্ষ, রণনিপুণ সেনাপতির সহায়তা পেয়েছিলেন। তাদের অসাধারণ শৌর্যবীর্য এবং অক্লান্ত চেষ্টার ফলে বহুস্থানে আরব কর্তৃত্ব প্রতিষ্ঠিত হয়। ৭০৫ খ্রিষ্টাব্দে খলিফা ওয়ালিদের ভাই মাসলামা ও পুত্র আব্বাসের সহায়তায় কোতায়বা মধ্য এশিয়ার বোখারা, সমরখন্দ দখল করেন। ৭১৪ খ্রিস্টাব্দে তিনি কাশগড় জয় করে সমগ্র মধ্য এশিয়া মুসলিমদের অধীনে আনেন। এদিকে সিন্ধুর রাজা দাহিরের ঔদ্ধত্যপূর্ণ মনোভাবের কারণে ওয়ালিদের পূর্বাঞ্চলীয় শাসনকর্তা হাজ্জাজ বিন ইউসুফের আদেশে সেনাপতি মুহাম্মদ. বিন কাসিম ৭১২ খ্রিষ্টাব্দে সিন্ধু দখল করেন। অন্যদিকে, সেনাপতি মুসার সাহায্যে ওয়ালিদ নৌপথে আক্রমণ চালিয়ে রোমানদের কাছ থেকে মেজর্কা, মিনকা, ইভিকা প্রভৃতি দ্বীপ জয় করে মুসলিম শাসনভূক্ত করেন। তাছাড়া খলিফা ওয়ালিদ স্পেন জয় করার জন্য মুসাকে পাঠান। তিনি সেনাপতি তারিক বিন জিয়াদকে সাথে নিয়ে ৭১২ খ্রিস্টাব্দে রাজা রডারিককে পরাজিত করে স্পেন জয় করেন। এভাবে ওয়ালিদের সাম্রাজ্য একদিকে আটলান্টিক মহাসাগর থেকে পিরেনিজ পর্বতমালা এবং ভারতের/সিন্ধু থেকে শুরু করে চীনের সীমান্ত পর্যন্ত বিস্তৃতি লাভ করে। পরিশেষে বলা যায়, খলিফা ওয়ালিদের সময়ই ইসলামি সাম্রাজ্য সবচেয়ে বেশি সম্প্রসারিত হয়। এ কারণেই তিনি মুসলমানদের মধ্যে শ্রেষ্ঠ বিজেতা হিসেবে মর্যাদা লাভ করেন।"
        }
      ]
    },
    {
      "number": "9",
      "uddipok": "হারুন মিয়া তার বংশের সকলের চেয়ে ব্যতিক্রমী চরিত্রের অধিকারী ছিলেন। পরোপকার, ন্যায়নিষ্ঠা, সততা, দরদী প্রভৃতি গুণাবলি তাকে আলাদা করেছে। চেয়ারম্যান নির্বাচিত হয়ে তিনি পূর্বপুরুষদের আগ্রাসী চিন্তাভাবনার বদলে একটি কল্যাণমুখী রাষ্ট্র গঠনে মনোযোগী হন। তার চোখে সকলে সমান ছিল। তার একটি বিশেষ নীতি তাকে এক মহান ব্যক্তিত্বের অধিকারী করে।",
      "tag": "BAFSC 25",
      "sub_questions": [
        {
          "label": "ক",
          "question": "উমাইয়া বংশের শেষ খলিফার নাম কী?",
          "explanation": "উমাইয়া বংশের শেষ খলিফা দ্বিতীয় মারওয়ান।"
        },
        {
          "label": "খ",
          "question": "ওমর বিন আবদুল আজিজকে দ্বিতীয় ওমর বলা হয় কেন?",
          "explanation": "উমাইয়া খলিফাদের শাসনামলে খুলাফায়ে রাশেদিনের অন্যতম খলিফা হযরত ওমর (রা)-এর ন্যায় সহজ, সরল, অনাড়ম্বর জীবনযাপনের জন্য ওমর বিন আবদুল আজিজকে দ্বিতীয় ওমর বলা হয়। খলিফা ওমর বিন আবদুল আজিজ অত্যন্ত সহজ-সরল জীবনযাপন করতেন। পার্থিব সম্পদের প্রতি তার কোনো আসক্তি ছিল না। তিনি পিতৃকুলের উমাইয়া এবং মাতৃকুলের খলিফা প্রথম ওমর (রা)-এর বংশধর ছিলেন। তিনি প্রথম ওমরের মতো তালিযুক্ত কাপড় পরিধান করতেন। উমাইয়া খলিফাদের মধ্যে একমাত্র তিনিই ছিলেন সততা, নিরপেক্ষতা, সরলতা ও পবিত্রতার প্রতীক। তাই তাকে দ্বিতীয় ওমর বলা হয়।"
        },
        {
          "label": "গ",
          "question": "উদ্দীপকে উল্লেখিত হারুন মিয়া যে উমাইয়া খলিফাকে অনুসরণ করেছিলেন তার চারিত্রিক গুণাবলির বর্ণনা দাও।",
          "explanation": "উদ্দীপকের হারুন মিয়া উমাইয়া খলিফা ওমর বিন আবদুল আজিজকে অনুসরণ করেছিলেন, যিনি অসাধারণ চারিত্রিক গুণাবলির অধিকারী ছিলেন। উমাইয়া খলিফাদের রাজত্বকালে দেশজুড়ে ক্ষমতা নিয়ে সংঘর্ষ, বিশ্বাসঘাতকতা, ষড়যন্ত্র ও নিষ্ঠুরতা চলছিল। তবে দ্বিতীয় ওমর হিসেবে পরিচিত খলিফা ওমর বিন আবদুল আজিজ ছিলেন এ যুগের ব্যতিক্রমধর্মী একজন মহান শাসক। উদ্দীপকের হারুন মিয়ার মধ্যে তারই চারিত্রিক বৈশিষ্ট্য ও কর্মের প্রতিচ্ছবি দেখা যায়। উদ্দীপকের হারুন মিয়া তার বংশের সকলের চেয়ে ব্যতিক্রমী ছিলেন। পরোপকার, ন্যায়নিষ্ঠা, সততা, দরদী প্রভৃতি গুণাবলি তাকে আলাদা করেছে। এ ধরনের বৈশিষ্ট্য খলিফা ওমর বিন আবদুল আজিজের ক্ষেত্রেও দেখা যায়। তিনি ছিলেন একজন অনাড়ম্বর, ধর্মানুরাগী, কর্তব্যপরায়ণ ও প্রজাবৎসল খলিফা। খুলাফায়ে রাশেদিনের আদর্শ ও ইসলামি মূল্যবোধে বিশ্বাসী ছিলেন তিনি। খলিফা ওমর বিন আবদুল আজিজ অত্যন্ত সহজ-সরল ও সাধারণ জীবনযাপন করতেন। তিনি প্রথম ওমরের মতো তালিযুক্ত কাপড় পরিধান করতেন। বিশাল সাম্রাজ্যের খলিফা হয়েও তিনি নিজের ও পরিবারের জীবিকা নির্বাহের জন্য মাত্র দুই দিরহাম অর্থ বায়তুল মাল থেকে গ্রহণ করতেন। তিনি, বিশ্বাস করতেন, বায়তুল মাল প্রজাদের সম্পদ। খলিফা শুধু এর রক্ষক। ভোগবিলাসী, আড়ম্বরপ্রিয়, ক্ষমতালোভী, মদ্যপায়ী উমাইয়া খলিফাদের মধ্যে তিনি ছিলেন সম্পূর্ণ ব্যতিক্রম। সততা, নিরপেক্ষতা, সরলতা ও পবিত্রতার মূর্ত প্রতীক। খলিফা দ্বিতীয় ওমর কুরআন ও হাদিসের বিধান অনুসারে জীবনযাপন ও শাসনকাজ পরিচালনা করতেন। ধর্মের ক্ষেত্রে নিরপেক্ষতা তার চরিত্রের অন্যতম শ্রেষ্ঠ বৈশিষ্ট্য ছিল। সুতরাং বলা যায়, হারুন মিয়ার সাথে উমাইয়া খলিফা ওমর বিন আবদুল আজিজের চারিত্রিক বৈশিষ্ট্যের অনেক মিল রয়েছে।"
        },
        {
          "label": "ঘ",
          "question": "উদ্দীপকে উল্লেখিত বিশেষ নীতি উক্ত খলিফাকে ব্যতিক্রমী শাসকের আসনে বসিয়েছিল-বিশ্লেষণ করো।",
          "explanation": "উদ্দীপকের বিশেষ নীতির ন্যায় খলিফা ওমর বিন আবদুল আজিজের গৃহীত জনকল্যাণমূলক নীতি তাকে ব্যতিক্রমী শাসকের আসনে বসিয়েছিল।। উমাইয়া শাসনামল রক্তপাত, যড়যন্ত্র এবং বিশ্বাসঘাতকতায় পরিপূণ ছিল। তবে ওমর বিন আবদুল আজিজ খিলাফতের শাসনভার গ্রহণ করে এরূপ বিভীষিকাময় নীতি ত্যাগ করে শাসনব্যবস্থায় উদার, সাম্য এবং জনকল্যাণমূলক নীতি অবলম্বন করেন। যা উদ্দীপকের হারুন মিয়ার মধ্যেও লক্ষণীয়। উদ্দীপকের হারুন মিয়া তার বংশের শাসক নির্বাচিত হয়ে পূর্বপুরুষের আগ্রাসী চিন্তাভাবনা ত্যাগ করে একটি কল্যাণমুখী রাষ্ট্র গঠনে মনোযোগী হন। এমন পদক্ষেপ ওমর বিন আবদুল আজিজের শাসনামলেও লগন করা যায়। তিনি তার শাসনামলে নতুন ইসলাম গ্রহণকারী অনারবদের জিজিয়া প্রদান থেকে অব্যাহতি দেন। ফলে অনেক অমুসলিম ইসলাম গ্রহণ করে। সাম্রাজ্যে শান্তি প্রতিষ্ঠায় আগ্রহী দ্বিতীয় ওমর তার বংশের সাম্রাজ্যবাদী নীতি পরিহার করেন। তিনি শাসনকার্যে সর্বজনীনভাবে কর্মচারী নিয়োগ করতেন। যেখানে উমাইয়া বিরোধী লোক এবং শিয়া সম্প্রদায় নানা ধরনের সুযোগ-সুবিধা পেত। তাছাড়া তিনি খুলাফায়ে রাশেদিনের মতো মাওয়ালিদের অনেক সুযোগ-সুবিধা প্রদান করতেন উমাইয়ারা আফ্রিকার বার্বারদের কাছ থেকে যে নিষ্ঠুর কর আদায় করত তিনি তা রহিত করেন। উপরের বর্ণনা পর্যালোচনা করলে বোঝা যায়, ওমর বিন আবদুল আজিজ জনকল্যাণমূলক রাষ্ট্রে বিশ্বাসী ছিলেন। ফলে তিনি তার বংশের গতানুগতিক নীতি পরিহার করে একটি উদার ও জনকল্যাণমূলক রাষ্ট্রগঠনের চেষ্টা করেন। যা তাকে ব্যতিক্রমী শাসকের আসনে বসিয়েছে।"
        }
      ]
    },
    {
      "number": "10",
      "uddipok": "মালাগার স্বৈরাচারী সরকারের কার্যক্রমে সাধারণ মানুষ যখন অতিষ্ট হয়ে পড়েছিল, তখন আফেন্দি বংশের সেলিম নামের এক বিপ্লবী নেতার উত্থান ঘটে। তিনি সরকারের এ সকল জনবিরোধী কর্মকাণ্ডের বিরুদ্ধে সরকার উৎখাতের কর্মসূচির ডাক দেন। কর্মসূচিকে বেগবান ও সফল করার জন্য তিনি নানামুখী প্রলোভন ও প্রতিশ্রুতির বিনিময়ে বিভিন্ন ভুক্তভোগী শ্রেণি ও সম্প্রদায়ের সমর্থন পেয়ে উত্ত সরকারের পতন ঘটাতে সক্ষম হন।",
      "tag": "BAFSC 25",
      "sub_questions": [
        {
          "label": "ক",
          "question": "ক্রুসেড শব্দের অর্থ কী?",
          "explanation": "ক্রুসেড শব্দের অর্থ ধর্মযুদ্ধ।"
        },
        {
          "label": "খ",
          "question": "আবু মুসলিম খোরাসানির পরিচয় দাও।",
          "explanation": "আব্বাসি আন্দোলনকে বিপ্লবে পরিণত করার সেরা কারিগর ছিলেন আবু মুসলিম নামে আরব বংশোদ্ভূত এক পারসিক মাওয়ালি। আবু মুসলিমের বলিষ্ঠ নেতৃত্বের কারণে খোরাসান উমাইয়াবিরোধী আন্দোলনের কেন্দ্রস্থলে পরিণত হয়। ৭৪৭ খ্রিষ্টাব্দে আবু মুসলিম খোরাসানে আব্বাসিদের কালো পতাকা উত্তোলন করেন। তার কাছে খোরাসানের উমাইয়া শাসনকর্তা নসর বিন সাইয়ার পরাজিত হয়। আবু মুসলিমের সেনাপতি কাহতাবা উমাইয়া শাসনকর্তা ইয়াজিদকে পরাজিত করে ইরাকের রাজধানী কুফা দখল করেন। সেখানে ৭৪৯ খ্রিষ্টাব্দের নভেম্বর মাসে আব্বাসি আন্দোলনের নেতা মুহাম্মদের পুত্র আবুল আব্বাসকে প্রথম আব্বাসকে খলিফা ঘোষণা করা হয়। আবু মুসলিমের এই অতুলনীয় সাংগঠনিক দক্ষতার জন্যই আব্বাসিদের সিংহাসন লাভ সম্ভব হয়েছিল।"
        },
        {
          "label": "গ",
          "question": "উদ্দীপকে উল্লেখিত বিপ্লবী নেতা সেলিমের সাথে আব্বাসি কোন খলিফার মিল রয়েছে? ব্যাখ্যা করো।",
          "explanation": "উদ্দীপকে উল্লেখিত বিপ্লবী নেতা সেলিমের সাথে আব্বাসি খলিফা আবুল আব্বাস আস-সাফফাহর মিল রয়েছে। উদ্দীপকে দেখা যায়, মালাগার স্বৈরাচারী সরকারের অন্যায়, অরাজকতা থেকে জনগণকে রক্ষা করতে আফেন্দি বংশের সেলিম নামের এক বিখ্যাত নেতা ভূমিকা পালন করেন। তিনি জনগণকে নানামুখী প্রলোভন দেখিয়ে ও প্রতিশ্রুতি দিয়ে জনসমর্থন আদায় করেন এবং সরকার উৎখাতে আন্দোলনের ডাক দেন। তার আহ্বানে জনগণ সাড়া দেয় এবং তারা সরকারের পতন ঘটাতে সক্ষম হয়। একই পরিস্থিতি দেখা যায় আব্বাসি,, আন্দোলনের মাধ্যমে উমাইয়াদের পতনের ক্ষেত্রে। উমাইয়া বংশীয় শেষ পর্যায়ের দুর্বল শাসকদের অন্যায়-অপকর্ম যখন মারাত্মক রূপ নিয়েছিল, তখন আব্বাসিরা তাদের উৎখাতে তৎপর হয়ে ওঠে। আব্বাসিরা কুরাইশ বংশের হাশেমি শাখা থেকে উদ্ভূত। রাসুল (স) ও ছিলেন এই শাখার সদস্য। এই সূত্রে আব্বাসিরা মুহাম্মদ (স)-এর নিকটতম এবং খিলাফতের ন্যায্য দাবিদার বলে প্রচারণা চালানো হয়। আব্বাসি বংশের সদস্য মুহাম্মদ বিন আলী আব্বাসি এই প্রচারণা শুরু করেন। তার পুত্র আবুল আব্বাস ৭৫০ খ্রিষ্টাব্দে সংঘটিত জাবের যুদ্ধে উমাইয়া বংশের শেষ খলিফা দ্বিতীয় মারওয়ানকে পরাজিত করে আব্বাসি বংশের শাসন প্রতিষ্ঠা করেন । আবুল আব্বাস নানা প্রলোভন ও মিথ্যা প্রতিশ্রুতি দিয়ে শিয়া, খারেজি, মাওয়ালি (অনারব নবমুসলিম) প্রভৃতি সম্প্রদায়কে উমাইয়াদের বিরুদ্ধে উত্তেজিত করেছিলেন। এ সম্প্রদায়গুলো উমাইয়াদের পতনে আব্বাসিদের সর্বতোভাবে সহায়তা করেছিল'। সুতরাং দেখা যাচ্ছে, উদ্দীপকে বর্ণিত সেলিমের গৃহীত কর্মকাণ্ডে আব্বাসি বংশের প্রতিষ্ঠাতা আবুল আব্বাস - আস-সাফফাহর কাজের প্রতিফলন ঘটেছে।"
        },
        {
          "label": "ঘ",
          "question": "উদ্দীপকের আশ্বাস ও প্রতিশ্রুতিই আব্বাসি আন্দোলনকে সফল করেছিল— মূল্যায়ন করো ।",
          "explanation": "প্রলোভন ও প্রতিশ্রুতিই ছিল উমাইয়া বংশের অবসান ঘটিয়ে আব্বাসি বংশ প্রতিষ্ঠায় আবুল আব্বাস আস-সাফফাহর সফলতা অর্জনের মূল কারণ। উমাইয়া সাম্রাজ্যের বিশৃঙ্খলার সুযোগে মুহাম্মদ বিন আলীর নেতৃত্বে তার অপর তিন ভাই ও অন্যান্যরা আব্বাসি আন্দোলনের সূচনা করেন। মুহাম্মদ বিন আলী রাসুল (স)-এর জামাতা ও ইসলামের চতুর্থ খলিফা আলি (রা)- এর অনুসারী শিয়াদের সমর্থন লাভের জন্য একটি কাল্পনিক মতবাদ প্রচার করেন। এ মতবাদ অনুসারে কারবালায় খলিফা আলির পুত্র হুসাইনের মৃত্যুর পর ‘ইমামত’ হুসাইনের বৈমাত্রেয় ভাই মুহাম্মদ আল হানাফিয়া লাভ করেন। মুহাম্মদ আল হানাফিয়ার মৃত্যুর পর তার পুত্র হাশিম ইমামতের অধিকারী হন। এই হাশিম মৃত্যুর আগে ইমামতের দায়িত্ব আব্বাসি আন্দোলনের সূচনাকারী মুহাম্মদ বিন আলীকে দেন বলে প্রচারণা চালানো হয়। এরফলে শিয়ারা দলে দলে আব্বাসি আন্দোলনে যোগ দেয় এবং ৭৪১ খ্রিষ্টাব্দের নভেম্বর মাসে এই আন্দোলনের নেতা আবুল আব্বাসকে কুফা মসজিদে খলিফা ঘোষণায় প্রধান ভূমিকা রাখে। উদ্দীপকের সেলিম যেমন তার কর্মসূচিকে বেগবান ও সফল করার জন্য জনগণকে নানা ধরনের প্রলোভন ও প্রতিশ্রুতি প্রদানের পন্থা অবলম্বন করেছিল, তেমনি উমাইয়াবিরোধী আন্দোলনকে সফল করে তুলতে আবুল আব্বাসও অনুসারীদের প্রলোভন দেখান ও মিথ্যা প্রতিশ্রুতি দেন। ফলে মানুষ তার পক্ষ নিয়ে উমাইয়াদের বিরুদ্ধে বিদ্রোহে যোগ দেয় সফল বিদ্রোহের মাধ্যমে ৭৫০ খ্রিষ্টাব্দে উমাইয়া বংশের পতনের মধ্য দিয়ে আব্বাসি বংশের শাসন প্রতিষ্ঠা লাভ করে। উপরের আলোচনা থেকে প্রমাণিত হয়, প্রলোভন ও প্রতিশ্রুতিই আব্বাসি আন্দোলনকে সফল করে তুলেছিল।"
        }
      ]
    },
    {
      "number": "11",
      "uddipok": "হোসেন সাহেবের শাসনামলে দেশের বিভিন্ন বিষয়ের পণ্ডিতদের অক্লান্ত পরিশ্রম ও সহযোগিতায় একটি গবেষণা প্রতিষ্ঠানের জন্ম হয়। সেখানে দেশি-বিদেশি বিভিন্ন বিখ্যাত বইপত্র আনা হয়। ফলে জ্ঞানপিপাসু ব্যক্তিরা গবেষণা কার্যক্রমে উৎসাহিত হতে থাকে। কিন্তু সরকারি অনুদানের অভাবে উক্ত প্রতিষ্ঠানটি ব্যাপকভাবে এর ক্ষেত্র প্রসারিত করতে পারছে না।",
      "tag": "BAFSC 25",
      "sub_questions": [
        {
          "label": "ক",
          "question": "বাগদাদ নগরীর প্রতিষ্ঠাতা কে?",
          "explanation": "বাগদাদ নগরীর প্রতিষ্ঠাতা আব্বাসি খলিফা আল-মনসুর।"
        },
        {
          "label": "খ",
          "question": "নহর-ই-জুবায়দা কী? ব্যাখ্যা করো।",
          "explanation": "নহর-ই-জুবাইদা হলো খলিফা হারুন-অর-রশীদের স্ত্রী জুবাইদার অর্থায়নে খনন করা একটি খালের নাম। হারুন-অর-রশীদ ৮০২ খ্রিস্টাব্দে তার স্ত্রী জুবাইদা এবং পুত্র আমীন ও মামুনকে নিয়ে মক্কায় হজ পালন করতে যান। এ সময় জুবাইদা মক্কাবাসী ও হজ যাত্রীদের পানির কষ্ট দেখে মর্মাহত হন। তিনি পানির সংকট দূর করার জন্য প্রচুর অর্থ (প্রায় ২০ লক্ষ দিনার) ব্যয়ে ফোরাত নদীর উপকূল থেকে মক্কা পর্যন্ত একটি খাল খনন করেন। এটিই নহর-ই-জুবাইদা নামে পরিচিত।"
        },
        {
          "label": "গ",
          "question": "উদ্দীপকে উল্লেখিত গবেষণা প্রতিষ্ঠানটির সাথে আল-মামুনের কোন প্রতিষ্ঠানের মিল রয়েছে? ব্যাখ্যা করো।",
          "explanation": "উদ্দীপকে উল্লেখিত গবেষণা প্রতিষ্ঠানটির সাথে আব্বাসি খলিফা আল- মামুনের প্রতিষ্ঠিত জ্ঞান-বিজ্ঞান চর্চার কেন্দ্র বায়তুল হিকমার মিল রয়েছে। আব্বাসি খলিফা আল মামুনের নির্মিত বায়তুল হিকমা ছিল আব্বাসিদের গৌরবোজ্জ্বল যুগের অন্যতম প্রতীক। জ্ঞান-বিজ্ঞানকে প্রাতিষ্ঠানিক রূপ -প্রদানের জন্য তিনি ৮৩০ খ্রিষ্টাব্দে বাগদাদে এই জগদ্বিখ্যাত প্রতিষ্ঠানটি নির্মাণ করেন। জ্ঞান বিকাশের জন্য তিনি এই প্রতিষ্ঠানটিতে গ্রন্থাগার, শিক্ষায়তন ও অনুবাদ কেন্দ্র এই তিনটি পৃথক বিভাগ স্থাপন করেন। উদ্দীপকেও এ বিষয়ের প্রতিফলন লক্ষ করা যায়। উদ্দীপকে দেখা যায়, হোসেন সাহেবের শাসনামলে পণ্ডিতদের অক্লান্ত পরিশ্রমে একটি গবেষণা প্রতিষ্ঠানের জন্ম হয়। সেখানে দেশি-বিদেশি বিভিন্ন বিখ্যাত বইপত্র আনা হয়। এ প্রতিষ্ঠানের মতোই আব্বাসি খলিফা আল-মামুনের প্রতিষ্ঠিত বায়তুল হিকমা গ্রিক, রোমান, পারসিক প্রভৃতি ভাষার প্রাচীন গ্রন্থাবলি সংগ্রহ, সংরক্ষণ ও গবেষণা কাজে বিশেষ অবদান রাখে। এতে তিনটি বিভাগ ছিল, যথা- গ্রন্থাগার, মিলনায়তন ও অনুবাদ কার্যালয়। জুনায়ন ইবনে ইসহাক নামে একজন সুপণ্ডিতকে এ প্রতিষ্ঠানের তত্ত্বাবধায়ক নিযুক্ত করা হয়। তার চেষ্টায় এরিস্টটল, গ্যালিলিও, প্লেটো প্রমুখ পণ্ডিতের গ্রন্থগুলো আরবিতে অনূদিত হয়। পরবর্তী সময়ে ইউরোপে রেঁনেসার সূচনায় এসব অনুবাদ কর্ম ভূমিকা রেখেছিল। সুতরাং দেখা যায়, উদ্দীপকের গবেষণা প্রতিষ্ঠানটির মধ্যে বায়তুল হিকমার কর্মকাণ্ডের প্রতিফলন ঘটেছে।"
        },
        {
          "label": "ঘ",
          "question": "গবেষণা কর্মকাণ্ডে উক্ত সংস্থার চেয়ে আব্বাসি প্রতিষ্ঠানটির ক্ষেত্র আরও বেশি ছিল-মূল্যায়ন করো।",
          "explanation": "গবেষণা কর্মকাণ্ডে উদ্দীপকের প্রতিষ্ঠানের চেয়ে আব্বাসি খলিফা আল-মামুনের প্রতিষ্ঠিত বায়তুল হিকমার গবেষণার ক্ষেত্র আরও বেশি বিস্তৃত ছিল। খলিফা মামুন কর্তৃক প্রতিষ্ঠিত বায়তুল হিকমা ছিল একটি বৈশ্বিক প্রতিষ্ঠান। তিনি এই প্রতিষ্ঠানের উন্নয়নে ব্যাপক পৃষ্ঠপোষকতা দান করেন। যার ফলে গবেষণা, জ্ঞান-বিজ্ঞান চর্চা ও সাম্রাজ্যের সাংস্কৃতিক উন্নয়নে এটি বিশেষ অবদান রাখতে সক্ষম হয়। আর এ কারণেই জ্ঞান-বিজ্ঞানের উন্নয়নে উদ্দীপকের গবেষণা প্রতিষ্ঠানের চেয়ে বায়তুল হিকমা অনেক বেশি অবদান রেখেছে। উদ্দীপকের গবেষণা প্রতিষ্ঠানের ক্ষেত্রে দেখা যায়, সরকারি অনুদানের অভাবে উক্ত গবেষণা প্রতিষ্ঠানটি ব্যাপকভাবে এর ক্ষেত্র প্রসারিত করতে পারেনি। তবে বায়তুল হিকমা ছিল এর ব্যতিক্রম। খলিফা আল-মামুনের প্রত্যক্ষ সহায়তায় বায়তুল হিকমা এথেন্স, আলেকজান্দ্রিয়া, সিরিয়া, এশিয়া মাইনরসহ অনেক স্থান থেকে বহু মূল্যবান প্রাচীন গ্রন্থ সংগ্রহ করে সেগুলো আরবিতে অনুবাদের ব্যবস্থা করে। ফলে প্রাচীন বিশ্বের শ্রেষ্ঠ দার্শনিক এরিস্টটল ও প্লেটোর পুস্তকগুলো এবং গ্যালেন, ইউক্লিড, টলেমি প্রমুখ মনীষীদের বৈজ্ঞানিক গ্রন্থাবলি আরবিতে অনূদিত হয়। বায়তুল হিকমার অনুবাদকারীদের গ্রন্থের ওজনে স্বর্ণমুদ্রা পারিশ্রমিক দেওয়া হতো। এ সব অনুবাদকের সাহায্যে বায়তুল হিকমা গ্রিক পণ্ডিতগণের আজীবনের সাধনা ও গবেষণার ফলাফল ধরে রাখতে সক্ষম হয়। বস্তুত মুসলমানরা। অনুবাদের মাধ্যমে এ সব বিশ্ববিখ্যাত পণ্ডিতের গবেষণাকর্ম রক্ষা না করলে পৃথিবী হতে এগুলো বিলুপ্ত হয়তো হয়ে যেত। বায়তুল হিকমার অনুবাদকর্মের মাধ্যমে প্রাচীন সভ্যতার জ্ঞান-বিজ্ঞানের গ্রন্থগুলো নবজীবন লাভ করে। উপরের আলোচনার আলোকে বলা যায়, আব্বাসি খিলাফতে জ্ঞান-বিজ্ঞান ও সাংস্কৃতিক উন্নয়নে বায়তুল হিকমা অসাধারণ ভূমিকা পালন করে, যার তুলনায় উদ্দীপকের প্রতিষ্ঠানটির অবদান খুবই কম।"
        }
      ]
    }
  ]
}