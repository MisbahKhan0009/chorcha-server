{
  "title": "ঢাকা সিটি কলেজ ২০২৪",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "গোমতী নদীর তীরবর্তী রাস্তা আনক উঁচু এবং প্রশস্ত। এর কারণ হলো পূর্বে বর্ষাকালে গোমতী নদীতে পানি বেড়ে গিয়ে আশেপাশের এলাকায় প্লাবণ সৃষ্টি করত। এতে চাষাবাদের সমস্যা হতো এবং ক্ষেতের ফসল নষ্ট হয়ে যেত। অনেক সময় দুর্ভিক্ষ সৃষ্টি করত। তাই সরকার নদীর তীরে স্থায়ী বাঁধ নির্মাণ করে এলাকাবাসীর দুর্দশা লাঘব ও কৃষির উন্নয়নের ব্যবস্থা করেছেন। কুমিল্লা শুধু কৃষির জন্যই নয়, বাণিজ্যের জন্যও বিখ্যাত। কুমিল্লার খাদি দেশে-বিদেশে পরিচিত। কুটির শিল্প, মৃৎ শিল্পাসহ ছোট ছোট অনেক কলকারখানাও এখানে রয়েছে।",
      "tag": "DCC 24,DB, RB, JB 22,SB, BB 21",
      "sub_questions": [
        {
          "label": "ক",
          "question": "মিসরীয় লিখন পদ্ধতির নাম কী?",
          "explanation": "মিসরীয় লিখন পদ্ধতির নাম 'হায়ারোগ্লিফিক'।"
        },
        {
          "label": "খ",
          "question": "প্যাপিরাস কী? ব্যাখ্যা করো।",
          "explanation": "প্যাপিরাস বলতে এক ধরনের নলখাগড়া জাতীয় ঘাস বা উদ্ভিদকে। বোঝায় যার মাধ্যমে মিসরীয়রা কাগজ আবিষ্কার করে। নীল নদের তীরে নলখাগড়া জাতীয় এক ধরনের খাস জন্মাত। মিসরীয়রা এগুলো দিয়ে বিশেষ পদ্ধতিতে এক উন্নতমানের কাগজ আবিষ্কার করে। এক্ষেত্রে প্যাপিরাস গাছের কান্ডের হাল ছাড়িয়ে পাশাপাশি রাখা হতো। একটির ওপর আর একটির ফালি রেখে রোদে শুকানো হতো। তারপর ফালিগুলোকে চাপ দিয়ে বানানো হতো প্যাপিরাসের কাগজ। প্যাপিরাস যত লা লম্বা করা যেত।"
        },
        {
          "label": "গ",
          "question": "উদ্দীপকের গোমতী নদীর সাথে মিসরীয় সভ্যতার কোন নদীর সামঞ্জস্য পাওয়া যায়। ব্যাখ্যা করো।",
          "explanation": "গোমতী নদীর তীরবর্তী এলাকাটি বর্ষাকালে নিয়মিত প্লাবনের শিকার হত। নদীর পানি বেড়ে আশেপাশের জমিগুলো জলমগ্ন হয়ে পড়ত, যা চাষাবাদের জন্য অত্যন্ত ক্ষতিকর ছিল। প্লাবণের কারণে অনেক সময় ফসল নষ্ট হতো এবং স্থানীয় কৃষকদের জীবিকা বিঘ্নিত হতো। এমন পরিস্থিতিতে দুর্ভিক্ষের ঝুঁকি বেড়ে যেত, যা জনগণের জীবনযাত্রাকে কঠিন করে তোলে। এসব সমস্যার মোকাবিলায় সরকার গোমতী নদীর তীরে স্থায়ী বাঁধ নির্মাণের ব্যবস্থা করে। বাঁধ নির্মাণের ফলে প্লাবণ নিয়ন্ত্রণে আসে এবং কৃষকদের জন্য নিরাপদ, ফলপ্রসূ জমি তৈরি হয়। এই বাঁধ শুধু কৃষিক্ষেত্রের উন্নয়নই নয়, বরং মানুষের দুঃখ-দুর্দশা লাঘবেও বড় ভূমিকা রাখে। গোমতী নদীর এই পরিস্থিতি ও বাঁধ নির্মাণের প্রয়োজনীয়তা মিশরীয় সভ্যতার নীল নদ ও তার নিয়ন্ত্রণ ব্যবস্থার সঙ্গে অনেকটাই সামঞ্জস্যপূর্ণ। মিশরের নীল নদ প্রতি বছর বন্যা সৃষ্টি করত, যা মাটিকে উর্বর করত কিন্তু অতিরিক্ত বন্যার কারণে কৃষিজমি ক্ষতিগ্রস্ত হতো। এজন্য মিশরীয়রা বিভিন্ন বাঁধ ও সেচ ব্যবস্থা গড়ে তুলেছিল, যাতে নদীর পানির প্রবাহ নিয়ন্ত্রণ করা যায়। নদীর নিয়ন্ত্রণের ফলে কৃষিক্ষেত্রের উর্বরতা বাড়ে এবং জনগণের জীবনযাত্রা উন্নত হয়। এই দিক থেকে গোমতী নদী ও নীল নদ একই ধরনের ভূমিকা পালন করেছে, যেখানে নদীর পানি নিয়ন্ত্রণ ও ব্যবস্থাপনা সমাজের অর্থনৈতিক ও সামাজিক উন্নয়নের জন্য অপরিহার্য ছিল। কুমিল্লা অঞ্চল শুধুমাত্র কৃষির জন্যই নয়, বাণিজ্যের ক্ষেত্রেও বিখ্যাত। কুমিল্লার খাদি, কুটির শিল্প এবং মৃৎশিল্প দেশ-বিদেশে পরিচিতি লাভ করেছে। নদীর তীরবর্তী অঞ্চলে ছোট ছোট কলকারখানার প্রতিষ্ঠা এখানে অর্থনৈতিক গতি বৃদ্ধি করেছে। নদীর নিয়ন্ত্রণ ব্যবস্থা এবং কৃষি উন্নয়নের মাধ্যমে কুমিল্লা অঞ্চল সুদৃঢ় অর্থনৈতিক ভিত্তি অর্জন করেছে। এই দিক থেকে কুমিল্লার গোমতী নদী তীরবর্তী অঞ্চলের অবস্থা ও উন্নয়ন মিশরীয় সভ্যতার নীল নদ উপত্যকার সঙ্গে মিল রেখে দেখা যায়, যেখানে নদীর গুরুত্ব, পানি নিয়ন্ত্রণ ও অর্থনৈতিক উন্নয়ন একইসাথে সমাজের শক্তি ও সমৃদ্ধির চাবিকাঠি হয়ে দাঁড়িয়েছিল।"
        },
        {
          "label": "ঘ",
          "question": "উদ্দীপকের আলোকে উন্তু সভ্যতার অবদান মূল্যায়ন করো।",
          "explanation": "মানবসভ্যতার বিকাশে উত্ত সভাতা অর্থাৎ মিসরীয় সভ্যতা অসামান্য অবদান রেখেছে। মিখর হলে প্রাচীন সভ্যতার ভিত্তিভূমি। পৃথিবীতে যত প্রাচীন সভ্যাতা হয়েছে তার সবই মিসরীয় সভ্যতার কাছে ঋণী। সভ্যতার উৎকর্ষের প্রায় প্রতিটি ক্ষেত্রেই মিসরীয়রা ব্যাপক অবদান রাখে। মিসরীয়দের অবদানের সামান্য প্রতিফলন উদ্দীপকেও দেখা যায়। উদ্দীপকে বলা হয়েছে, গোমতী নদীর অবদানের কারণে কুমিল্লার অনেক উন্নতি হয়। কুমিল্লার খাদি দেশে-বিদেশে পরিচিত। কুটির শিল্প, মৃৎ শিল্পাসহ ছোট ছোট অনেক কলকারখানাও এখানে রয়েছে। মিসরীয় সভ্যতার ক্ষেত্রেও দেখা যায়, নীল নদ মিসরকে সভ্যতার পটভূমিতে দাঁড় করিয়ে দেয়। এরপর থেকে তারা বই, স্থাপত্র, ভাস্কর্য প্রভৃতির চরম উৎকর্ষ সাধন করে। প্রাচীন মিসরীয়দের ইতিবাদের শ্রেষ্ঠ নির্মাতা করা হয়। পাথর কেটে প্রকান্ড দেখ বানাতে তারা ছিল সিদ্ধান্ত। তারা মৃতদেহকে চিরস্থায়ী করার জন্য তা মমি করে পিরামিডে সংরক্ষণ করত। এ পিরামিডের নির্মাণশৈলী এখনও বিশেষজ্ঞদের বিস্মিত করে। মিশরীয়দের হাতেই তৈরি হয়েছে বিখ্যাত কানাক ও লুক্স-এর মতো মন্দির। পাথর কেটে কেটে তারাই তৈরি করেছে স্ফিংকসের মতো প্রচীন ভাস্কর্য। প্রাচীন মিসরীয়রা এক ধরনের চিত্রভিত্তিক লিখন পদ্ধতি আবিষ্কার করে যার নাম 'যায়ারোগ্লিফিক'। এছাড়া অক্ষর ও বর্ণভিত্তিক দ্বিরাটিক ও ডেমোটিক লিখন পদ্ধতিও তারা ব্যবর্ষার করত। মিসরীয়রাই সর্বপ্রথম গণনা পদ্ধতি আবিষ্কার করে। আর এ পদ্ধতি থেকেই পরবর্তী সময়ে বর্ষপঞ্জি, ৩৬৫ দিনে বছর এবং ৩০ দিনে মাস চালু করেছিলেন। চিকিৎসা বিষয়ক গ্রন্থ মেটিরিয়া মেডিকা মিসরীয়রাই প্রণয়ন করে। মিসরীয়দের রচিত সাহিত্যিক নিদর্শনগুলোর মধ্যে রয়েছে 'মেম্ফাইট ড্রামা' 'টেল অব দ্য টু ব্রাদার্স' 'মৃতদের পুস্তক', 'আতেনের মিম' প্রভৃতি। এ লেখাগুলো থেকে সমকালীন সমাজ ও রাষ্ট্রকাঠামো সম্পর্কে গুরুত্বপূর্ণ তথ্য মেলে। মিসরীয়দের দর্শন চর্চার নিদর্শন পাওয়া যায় 'বীণাবাদকের গান', 'বাকপটু কৃষকের জবানবন্দি' নামের শিলালিপিতে। পরিশেষে বলা যায়, সভ্যতার ইতিহাসে নানা ধরনের আবিষ্কার, জান- বিজ্ঞানের অগ্রগতি, শিল্প-সংস্কৃতির বিকাশে মিসরীয়রা অগ্রদূতের ভূমিকা পালন করছে। তাই মানবসভ্যতায় তাদের অবদান অতুলনীয়।"
        }
      ]
    },
    {
      "number": "2",
      "uddipok": "আন্তর্জাতিক মাতৃভাষা দিবস উপলক্ষ্যে প্রতিবছর ২১ ফেব্রুয়ারি বাংলা একাডেমি বই মেলার আয়োজন করে। উক্ত মেলায় বিভিন্ন কবি- সাহিত্যিকদের লেখা নতুন নতুন বইয়ের মোড়ক উন্মোচন করা হয়। ছোট ছোট শিশু-কিশোর ও কবি সাহিত্যিকরা বিভিন্ন কবিতা, সাহিত্য আবৃত্তি করেন। ঐখানে সর্বস্তরের জনতার ঢল নামে। মাননীয় প্রধানমন্ত্রী শ্রেষ্ঠ কবি, সাহিত্যিকদেরকে অমর একুশে পদক বা পুরস্কার প্রদান করেন।",
      "tag": "DCC 24,DB, RB, JB 22",
      "sub_questions": [
        {
          "label": "ক",
          "question": "প্রাক-ইসলামি আরবের একেশ্বরবাদী সম্প্রদায়ের নাম কী?",
          "explanation": "প্রাক-ইসলামি আরবের একেশ্বরবাদী সম্প্রদায়ের নাম হানিফ সম্প্রদায়।"
        },
        {
          "label": "খ",
          "question": "কিউনিফর্ম বলতে কী বোঝায়?",
          "explanation": "কিউনিফর্ম হলো সুমেরীয়দের আবিষ্কৃত লিখন পদ্ধতি। সভ্যতার প্রথম দিকে সুমেরীয়। লিপি ছিল। ছিল মিসরীয়দের মতো। চিত্রলিপিভিত্তিক। পরবর্তীকালে নিজেদের লেখাকে গতিশীল করতে তারা নতুন লিখন পদ্ধতির উদ্ভাবন করে, যা 'কিউনিফর্ম' (Cuneiform script) বা কীলকাকার নামে। পরিচিত। সুমেরীয়রা কাদামাটির প্লেটে খাগের কলম (Reed Pen) দিয়ে কৌণিক কিছু রেখা ফুটিয়ে তুলত। খাঁজকাটা চিহ্নগুলো দেখতে অনেকটা ছিল তীরের মতো। কিউনিফর্মকে বলা হয় অক্ষরভিত্তিক চিত্রলিপি। এ লিপি বাম দিক থেকে ডান দিকে লেখা হতো।"
        },
        {
          "label": "গ",
          "question": "উদ্দীপকে কবি-সাহিত্যিকদের পুরস্কার প্রাক-ইসলামি যুগের কোন পুরস্কারের অনুরূপ? ব্যাখ্যা করো।",
          "explanation": "উদ্দীপকের করি-সাহিত্যিকদের পুরস্কার প্রাক-ইসলামি যুগের উকাজ মেলার পুরস্কারের অনুরূপ। প্রাক-ইসলামি আরবরা তাদের সাংস্কৃতিক কর্মকাণ্ডের জন্য সর্বত্র পরিচিত ও গৌরবান্বিত ছিল। তারা অধিকাংশ নিরক্ষর হলেও তাদের অসাধারণ প্রতিভা ছিল। এই প্রতিভার একটি বিশেষ ও আকর্ষণীয় দিক হলো কাব্যচর্চা। উদ্দীপকের পুরস্কারের মাধ্যমে তাদের এ কাব্যচর্চা ও পুরস্কার প্রাপ্তির দিকটির প্রতি ইঙ্গিত করা হয়েছে। উদ্দীপকের মেলায় বিভিন্ন কবি-সাহিত্যিকগণের নতুন নতুন বইয়ের মোড়ক উন্মোচন করা হয়। ছোট ছোট শিশু-কিশোর ও কবি সাহিত্যিকরা বিভিন্ন কবিতা আবৃত্তি ও সাহিত্য চর্চা করেন। মাননীয় প্রধানমন্ত্রী শ্রেষ্ঠ কবি- সাহিত্যিকদেরকে অমর একুশে পদক বা পুরস্কার প্রদান করেন। প্রাক- ইসলামি আরবেও এমন চিত্র লক্ষ করা যায়। আরবদের সাংস্কৃতিক জীবনে উকাজ মেলার বিশেষ গুরুত্ব ছিল। প্রতিবছর হজের মৌসুমে মক্কার উপকণ্ঠে অবস্থিত উকাজে এ মেলা বসত। উকাজ মেলায় স্থানীয় বিভিন্ন পণ্যদ্রব্যের পাশাপাশি অনেক বিদেশি পণ্য প্রদর্শিত হতো। মেলায় নাচগান, নানা রকম খেলাধুলা এবং ঘোড়দৌড় ও উষ্ট্রদৌড় প্রতিযোগিতা প্রভৃতি অনুষ্ঠিত হতো। এ মেলার সবচেয়ে গুরুত্বপূর্ণ বিষয় ছিল কাব্য প্রতিযোগিতা। কবিরা এ প্রতিযোগিতায় অংশগ্রহণ করে স্বরচিত কবিতা আবৃত্তি করতেন। - বিচারকদের রায়ে শ্রেষ্ঠ কবিকে পুরস্কার দেওয়া হতো। প্রতিযোগিতায় সেরা হিসেবে বিবেচিত সাতটি কবিতা সোনালি হরফে লিখে কাবাঘরের দেয়ালে ঝুলিয়ে রাখা হতো। এরূপ সাতটি কবিতা একত্রে 'সাবায়ে মুয়াল্লাকাত' নামে পরিচিত। সুতরাং বোঝা যায়, উদ্দীপকের পুরস্কার প্রাক- ইসলামি যুগের উকাজ মেলার পুরস্কারের প্রতিচ্ছবি।"
        },
        {
          "label": "ঘ",
          "question": "তুমি কি মনে কর, উদ্দীপকের মেলায় প্রাক-ইসলামি যুগের। সাংস্কৃতিক কর্মকাণ্ডের পূর্ণ প্রতিফলন হয়েছে? ব্যাখ্যা করো।",
          "explanation": "উদ্দীপকের মেলায় প্রাক-ইসলামি যুগের সাংস্কৃতিক কর্মকাণ্ডের পূর্ণ প্রতিফলন হয়নি। প্রাক-ইসলামি আরবের সামাজিক, রাজনৈতিক অবস্থা বিশৃঙ্খল হলেও - সাংস্কৃতিক অঙ্গনে তাদের অবদান ছিল স্বর্ণোজ্জ্বল। সাংস্কৃতিক - কর্মকাণ্ডে তারা আরববিশ্বের বাইরেও বিশেষ খ্যাতি অর্জন করেছিল। সংস্কৃতির, বিভিন্ন ক্ষেত্র তাদের পদচারণায় মুখর ছিল। যার সবটুকুর ইঙ্গিত উদ্দীপকে অনুপস্থিত। উদ্দীপকের মেলা ও পুরস্কার প্রদানের ক্ষেত্রে প্রাক-ইসলামি আরবের উকাজ মেলা ও আবৃত্তি প্রতিযোগিতায় পুরস্কার প্রদানের বিষয়টি ফুটে উঠেছে। এটি ছাড়াও প্রাক-ইসলামি আরবের সাংস্কৃতিক অঙ্গনের বেশ কিছু দিক রয়েছে। যেমন তখনকার আরবরা সাহিত্যচর্চায় বিশেষ খ্যাতি অর্জন করে। এ সময় অনেক কাসিদা বা গীতিকাব্য রচিত হয়। নিজ বংশের গৌরবগাথা ও বিভিন্ন যুদ্ধের কাহিনি নিয়ে এসব গীতিকাব্য রচিত হতো। প্রাক-ইসলামি যুগে নারী-পুরুষ নির্বিশেষে সবাই কবিতা চর্চা করত। তাদের কবিতার বিষয়বস্তু ছিল নারী, প্রেম, বংশগৌরব, কুলজি, বীরত্বপূর্ণ কাহিনি প্রভৃতি। এসব কবিতায় তাদের উন্নত ভাষাজ্ঞানের পরিচয় পাওয়া যায়। এ যুগের খ্যাতিমান কবিদের মধ্যে রয়েছে ইমরুল কায়েস, তারাফা, আমর ইবনে কুলসুম, লাবিদ ইবনে রাবিয়া প্রমুখ। এ যুগে গদ্য রচনা ও প্রবাদ বাক্য চর্চার দৃষ্টান্তও লক্ষ করা যায়। বিখ্যাত পণ্ডিত আল-' হাকিমের রচনায় কিছু আরবি প্রবাদবাক্য সংগৃহীত ও সংকলিত হয়েছে। জাহেলিয়া যুগেও আরবি ভাষা খুব সমৃদ্ধ ছিল। মধ্যযুগে বহু শতাব্দীকাল ধরে আরবি ভাষা সভ্যজগতের শিক্ষা, সংস্কৃতি এবং উন্নতির একমাত্র মাধ্যম ছিল। এছাড়া প্রাক-ইসলামি যুগে আরবরা অসাধারণ সৃজনশীলতা ও প্রখর স্মৃতিশক্তির অধিকারী ছিল। এর একটি উদাহরণ হলো- তারা • একশত পূর্বপুরুষের নাম মুখস্থ বলতে পারত। উপরের আলোচনা থেকে বোঝা যায়, প্রাক-ইসলামি যুগে আরব সংস্কৃতির নানামুখী দিক ছিল। উদ্দীপকে। এগুলোর সবকিছুর প্রতিফলন ঘটেনি।"
        }
      ]
    },
    {
      "number": "3",
      "uddipok": "নিজ এলাকার শান্তি-শৃঙ্খলা, স্থিতিশীলতা বজায় রাখার স্বার্থে এবং চুরি, ডাকাতি, ছিনতাই, হানাহানি ও লুটতরাজ প্রতিরোধ করার লক্ষ্যে রসুলপুর এলাকার কয়েকজন যুবক শামীম চৌধুরীর নেতৃত্বে একটি সমিতি বা সংঘ গড়ে তোলেন। তাদের এ উদ্যোগ সফল হয়।",
      "tag": "DCC 24",
      "sub_questions": [
        {
          "label": "ক",
          "question": "মহানবি (স) কত সালে জন্মগ্রহণ করেন?",
          "explanation": "মহানবি (স) ৫৭০ খ্রিষ্টাব্দে জন্মগ্রহণ করেন।"
        },
        {
          "label": "খ",
          "question": "হযরত মুহাম্মদ (স)-কে আল-আমিন বলা হতো কেন? ব্যাখ্যা করো।",
          "explanation": "সততা ও বিশ্বস্ততার ধারক হওয়ায় হযরত মুহাম্মদ (স)-কে আল- আমিন বলা হয়। 'আল আমিন' শব্দের অর্থ বিশ্বাসী। মহানবি (স) ছোটবেলা থেকেই এ গুণটির অধিকারী ছিলেন। তিনি কখনো মিথ্যা কথা বলতেন না। তাই সবাই তাঁকে প্রচণ্ড বিশ্বাস করত এবং তাঁর ওপর আস্থা রাখত। এ মহৎ গুণের জন্য তাঁকে সবাই 'আল-আমিন' বলে ডাকত।"
        },
        {
          "label": "গ",
          "question": "উদ্দীপকে উল্লিখিত সমিতি প্রাচীন আরবের কোন সংগঠনকে নির্দেশ করে? ব্যাখ্যা করো।",
          "explanation": "নিম্নের অনুরূপ : উদ্দীপকের সমিতি প্রাচীন আরবের হিলফুল ফুজুল সংগঠনকে নির্দেশ করে। মানবতার মুক্তির দূত মহানবি (স) ছোটবেলা থেকেই সত্যবাদী, কল্যাণকামী এবং শান্তিপ্রিয় ছিলেন। তিনি যেকোনো অন্যায়-অত্যাচার, অকল্যাণকর কর্মকাণ্ডকে ঘৃণা করতেন। আর তাই তৎকালীন আরব সমাজে বিদ্যমান অত্যাচার, অনাচার ও যুদ্ধবিগ্রহ দূর করে শান্তি-শৃঙ্খলা প্রতিষ্ঠার লক্ষ্যে তিনি গড়ে তুলেছিলেন হিলফুল ফুজুল নামের শান্তিসংঘ। উদ্দীপকে বর্ণিত সমিতিতেও হিলফুল ফুজুলের প্রতিফলন দেখা যায়। উদ্দীপকে বলা হয়েছে, রসুলপুর এলাকার কয়েকজন যুবক তাদের নিজ এলাকায় চুরি, ডাকাতি, ছিনতাই ও হানাহানি প্রতিরোধ করে শান্তি-শৃঙ্খলা প্রতিষ্ঠার লক্ষ্যে একটি সমিতি গঠন করে। এ সমিতিটি রাসুল (স) প্রতিষ্ঠিত হিলফুল ফুজুলকে নির্দেশ করে। কারণ উদ্দীপকের যুবকদের মতো রাসুল (স) তৎকালীন আরব সমাজে বিদ্যমান নানা দুর্নীতি, - অরাজকতা, নৈরাজ্য দেখে বিচলিত হয়ে পড়েন। বিশেষ করে মক্কায় - অনুষ্ঠিত উকাজ মেলাকে কেন্দ্র করে শুরু হওয়া, 'হারবুল ফিজার' বা অন্যায় যুদ্ধের (৫৮৪খ্রি.) ভয়াবহতা রাসুল (স)-এর মনে দারুণভাবে রেখাপাত করে। দীর্ঘ পাঁচ বছর স্থায়ী এ যুদ্ধে বহু হতাহতের ঘটনা ঘটে। এ যুদ্ধের বীভৎসতা দেখে রাসুল (স)-এর মন কেঁদে ওঠে। সমাজে শান্তি প্রতিষ্ঠা ও মক্কাবাসীকে এরূপ ধ্বংসযজ্ঞের হাত থেকে রক্ষার জন্য. এলাকার সমমনা শান্তিপ্রিয় 'যুবকদের নিয়ে তিনি গঠন করেন হিলফুল ফুজুল নামে শান্তিসংঘ (৫৯০ খ্রি.)। তাই বলা যায়, উদ্দীপকের সমিতিটি রাসুল (স) গঠিত হিলফুল ফুজুলের প্রতিচ্ছবি।"
        },
        {
          "label": "ঘ",
          "question": "উক্ত সমিতির কার্যাবলি সম্পাদনে মহানবি (স)-এর কৃতিত্ব পাঠ্যপুস্তকের আলোকে মূল্যায়ন করো।",
          "explanation": "নিম্নের অনুরূপ: উক্ত সংগঠনের কার্যাবলি সম্পাদনে মহানবি (স) অসামান্য ভূমিকা পালন করেন। মহানবি (স) ছিলেন বিশ্বমানবতার শান্তির দূত। তাই হারবুল ফিজারের ধ্বংসাত্মক ও বীভৎস লীলা দেখে তিনি শান্তিকামী যুবকদের নিয়ে প্রতিষ্ঠা করেন হিলফুল ফুজুল নামে একটি শান্তিসংঘ। এই সংঘের মাধ্যমে রাসুল (স) রক্তক্ষয়ী যুদ্ধ বন্ধ করে মক্কায় শান্তি-শৃঙ্খলা প্রতিষ্ঠা করতে সক্ষম হয়েছিলেন। উদ্দীপকেও এমন ভূমিকার প্রতি নির্দেশ করা হয়েছে। উদ্দীপকে বলা হয়েছে, রসুলপুর এলাকার কয়েকজন যুবক তাদের নিজ এলাকার শান্তি-শৃঙ্খলা বজায় রাখার জন্য একটি সমিতি বা সংঘ গড়ে তোলেন। তাদের এ উদ্যোগ সফল হয়। রাসুল (স) হিলফুল ফুজুল শান্তিসংঘের লক্ষ্য অর্জন করতে সক্ষম হয়েছিলেন। আর এ কাজে রাসুল (স) অসামান্য কৃতিত্ব প্রদর্শন করেছেন। মহানবি (স) কিশোর বয়সে তৎকালীন মক্কার বিশৃঙ্খলা, দুর্নীতি, অরাজকতা ও যুদ্ধবিগ্রহ দূর করে সমাজে শান্তি প্রতিষ্ঠার লক্ষ্যে শান্তিকামী যুবকদের নিয়ে হিলফুল ফুজুল বা শান্তি সংঘ প্রতিষ্ঠা করেন। এই সংঘের মাধ্যমে মহানবি (স) বিভিন্ন গোত্রের মধ্যে সম্ভাব প্রতিষ্ঠা ও রক্তক্ষয়ী যুদ্ধ বন্ধ, নির্যাতিতকে অত্যাচারীর হাত থেকে রক্ষা, দুর্বল, অসহায় ও এতিমদের সাহায্য, বিদেশি বণিকের জানমালের নিরাপত্তা বিধান এবং সর্বোপরি সব অন্যায় ও অবিচারের অবসান করতে সক্ষম হন। প্রতিষ্ঠার প্রথম বছরেই এটি আইন-শৃঙ্খলা লঙ্ঘন দমন এবং অসহায়দের প্রতি অন্যায়ের প্রতিকার করে তাদের অধিকার প্রতিষ্ঠা করে। উপরের আলোচনা থেকে বলা যায়, হিলফুল ফুজুল শান্তিসংঘ প্রতিষ্ঠার মাধ্যমে মহানবি (স) রক্তক্ষয়ী যুদ্ধ বন্ধ করে সমাজে শান্তি-শৃঙ্খলা প্রতিষ্ঠার চেষ্টা করেন। তাঁর প্রচেষ্ঠায় তৎকালীন মক্কাবাসী অন্যায়-অনাচার, অরাজকতা ও যুদ্ধ-বিগ্রহ থেকে মুক্ত হয়েছিল।"
        }
      ]
    },
    {
      "number": "4",
      "uddipok": "সালমান ও রসি ইসলামের ইতিহাসের এক যুদ্ধ নিয়ে কথা বলছিল। সালমান জানায়, এই যুদ্ধ ছিল মুসলমানদের ইতিহাসে প্রথম যুদ্ধ। রসি বিষয়টির সাথে একমত পোষণ করে এবং বলে এই যুদ্ধ মুসলমানদের বিজয় অসত্যের ওপর সত্যের এবং পৌত্তলিকতার ওপর তৌহিদের। এ যুদ্ধে কুরাইশদের শক্তি ও অহংকার খর্ব হয়।",
      "tag": "DCC 24",
      "sub_questions": [
        {
          "label": "ক",
          "question": "মহানবি (স) কত খ্রিষ্টাব্দে মদিনায় হিজরত করেন?",
          "explanation": "মহানবি (স) ৬২২ খ্রিষ্টাব্দে মদিনায় হিজরত করেন।"
        },
        {
          "label": "খ",
          "question": "হুদায়বিয়ার সন্ধিকে 'ফাতহুম মুবিন' বা 'প্রকাশ্য' বিজয় বলা হয় কেন? ব্যাখ্যা করো।",
          "explanation": "হুদায়বিয়ার সন্ধি ইসলাম ও মুসলমানদের জন্য বিশেষ সাফল্য বয়ে আনায় এটিকে 'প্রকাশ্য বিজয়' বলা হয়। ইসলামের ইতিহাসে হুদায়বিয়ার সন্ধি একটি যুগান্তকারী ঘটনা। আপাতদৃষ্টিতে এ সন্ধির শর্তগুলো মুসলমানদের স্বার্থের প্রতিকূলে বলে মনে হলেও বাস্তবে এর ফলাফল মুসলমানদের জন্য অনুকূল ছিল। হুদায়বিয়ার সন্ধির মাধ্যমে কুরাইশরা মহানবি (স)-কে মদিনা রাষ্ট্রের প্রধান হিসেবে মেনে নেয়। ফলে মুসলমানরা একটি স্বতন্ত্র রাজনৈতিক শক্তি হিসেবে স্বীকৃতি লাভ করে। দশ বছরের জন্য যুদ্ধ বন্ধের চুক্তি হওয়ায় রাসুল (স) ইসলাম প্রচারে মনোযোগ দিতে পারেন। আবার হুদায়বিয়ার সন্ধি ভঙ্গের কারণেই মুসলমানরা মক্কায় অভিযান চালিয়ে তা জয় করে। এসব কারণে এ সন্ধিকে মুসলমানদের জন্য 'ফাতহুম মুবিন' বা প্রকাশ্য বিজয় বলা হয়।"
        },
        {
          "label": "গ",
          "question": "উদ্দীপকে সালমান কোন যুদ্ধের কথা বলেছে? তোমার পঠিত পুস্তকের আলোকে ব্যাখ্যা করো।",
          "explanation": "উদ্দীপকের সালমান আমার পঠিত বদর যুদ্ধের কথা বলেছে। ইসলাম প্রচারে বাঁধাপ্রাপ্ত হয়ে এবং কুরাইশদের অত্যাচারে আল্লাহর নির্দেশে মহানবি (স) ও অন্যান্য মুসলমানরা মক্কা ছেড়ে ৬২২ খ্রিষ্টাব্দে মদিনায় হিজরত করেন। এরপর মুসলমানদের ওপর কুরাইশদের ক্ষোভ যেমন বৃদ্ধি পেয়েছিল তেমনি মুসলমানদের সাথে তাদের শত্রুতাও সৃষ্টি হয়েছিল।এছাড়া মদিনার ইহুদি নেতা আব্দুল্লাহ বিন উবাইয়ের মহানবি (স) কে মদিনা থেকে বহিষ্কারের ষড়যন্ত্র, মদিনার ইহুদিদের বিশ্বাসঘাতকতা, আবু সুফিয়ানের মিথ্যা প্রচারণার কারণে এ শত্রুতা আরও বেড়ে যায়। এর ফলে ৬২৪ খ্রিষ্টাব্দের ১৭ মার্চ বদর প্রান্তরে মক্কার কুরাইশ ও মদিনার মুসলমানদের মধ্যে একটি যুদ্ধ সংঘটিত হয়, যা ঐতিহাসিক বদরের যুদ্ধ নামে খ্যাত। উদ্দীপকের সালমান ও রসি ইসলামের ইতিহাসের এক যুদ্ধ নিয়ে কথা বলে। যেটা ছিল মুসলমানদের ইতিহাসে প্রথম যুদ্ধ। এই তথ্য থেকে প্রমাণিত হয় যে, যুদ্ধটি বদরের যুদ্ধ। এ যুদ্ধে মুসলমানরা জয়লাভ করে। এজন্য বদর যুদ্ধকে ইসলামের প্রথম বিজয় হিসেবে উল্লেখ করা হয়। উদ্দীপকে বর্ণিত সালমান এ যুদ্ধের কথাই উল্লেখ করেছে।"
        },
        {
          "label": "ঘ",
          "question": "উদ্দীপকে উল্লিখিত রসির মতামতটির যথার্থতা নিরূপণ করে বিশ্লেষণ করো।",
          "explanation": "উদ্দীপকে উল্লিখিত রসির মতামতটি যথার্থ। অন্যায়ের বিরুদ্ধে সবসময়ই ন্যায়ের জয় হয়। আর অসত্য কখনোই সত্যকে পরাজিত করতে পারে না। এজন্য সব সময় সত্য ও ন্যায়ের পথে অবিচল থাকতে হয়। বদরের যুদ্ধের ঘটনা আমাদেরকে এ শিক্ষাই দেয়। বদরের যুদ্ধে মুসলমানদের জয় লাভ ছিল অজ্ঞতার বিরুদ্ধে জ্ঞানের বিজয়, অসত্যের বিরুদ্ধে সত্যের বিজয়, বেইমানের বিরুদ্ধে ইমানের বিজয় ও পৌত্তলিকতার ওপর তৌহিদের বিজয়। এটি ছিল ইসলাম ধর্মের এক বিশেষ পরীক্ষার দিন। এ যুদ্ধে ইসলাম ও পৌত্তলিকতার চূড়ান্ত • মীমাংসা হয়ে যায় এবং এতে মুসলিমরা জয় লাভ করে। সামান্য সংখ্যক মুসলমান সহস্রাধিক কুরাইশদের সাথে জয়লাভ করে আত্মবিশ্বাসে বলীয়ান হন। তাদের মনোবল, শক্তি, সাহস ও উদ্দীপনা বৃদ্ধি পায়। তারা বুঝতে পারেন সত্যের পথে অবিচল থাকলে জয় আসবেই। আর এ থেকে আমরাও সত্য, ন্যায় ও মঙ্গলের পথে অবিচল থাকার শিক্ষা লাভ করি। এক্ষেত্রে বদরের যুদ্ধের ঘটনাটি মুসলমানদের জন্য শিক্ষণীয়। পরিশেষে বলা যায়, উদ্দীপকে উল্লিখিত রসির মতামত হলো বদরের যুদ্ধ ছিল অসত্যের ওপর সত্যের, পৌত্তলিকতার ওপর তৌহিদের বিজয় যা যথার্থভাবে প্রমাণিত হয়।"
        }
      ]
    },
    {
      "number": "5",
      "uddipok": "১৯৭১ সালের মুক্তিযুদ্ধের ইতিহাস শোনার একপর্যায়ে আরাফাত তার মামাকে জিজ্ঞেস করে, 'মুক্তিযুদ্ধের সময় কি আপনাদের এলাকা আক্রান্ত হয়েছিল? উত্তরে মামা বললেন, আশে-পাশের প্রায় সকল এলাকা আক্রান্ত হয়েছিল। কিন্তু আমরা আমাদের এলাকাকে রক্ষা করতে পেরেছিলাম। আরাফাত অবাক চোখে বিষয়টি বিস্তারিত জানতে চাইলে মামা বললেন, আমরা আমাদের এলাকায় প্রবেশের একমাত্র সেতুটি ভেঙ্গে দিয়েছিলাম। এতে এলাকাটি বিচ্ছিন্ন হয়ে যায় এবং শত্রু পক্ষ শত চেষ্টা করেও এলাকায় প্রবেশ করতে পারেনি। এভাবে আমাদের এলাকাটি রক্ষা পায়।",
      "tag": "DCC 24",
      "sub_questions": [
        {
          "label": "ক",
          "question": "বদরের যুদ্ধ কত সালে সংঘটিত হয়?",
          "explanation": "৬২৪ সালে বদরের যুদ্ধ সংঘটিত হয়।"
        },
        {
          "label": "খ",
          "question": "মদিনায় হিজরত সম্পর্কে যা জানো ব্যাখ্যা করো।",
          "explanation": "হিজরত বলতে সাধারণত বিশেষ উদ্দেশ্যে এক স্থান থেকে অন্য স্থানে গমন করাকে বোঝায়। হিজরত শব্দের অর্থ প্রস্থান বা গমন। মক্কার অভিজাত কুরাইশরা মনে করত, ইসলামের প্রভাব বৃদ্ধির সাথে সাথে তাদের প্রভুত্ব কমে যাবে। তাই তারা মহানবি (স)-কে চিরশত্রু মনে করে তাঁর ওপর অমানুষিক নির্যাতন চালাতে থাকে এবং নির্যাতনের চূড়ান্ত পর্যায় হিসেবে তারা আবু জেহেলের নেতৃত্বে রাসুল (স)-কে হত্যার পরিকল্পনা গ্রহণ করে। এ পরিস্থিতিতে মহান আল্লাহ তায়ালা রাসুল (স)-কে মক্কা থেকে মদিনায় হিজরতের নির্দেশ দেন। তাই তিনি হযরত আবু বকর (রা)-কে সাথে নিয়ে ৬২২ খ্রিষ্টাব্দের সেপ্টেম্বর মাসে মক্কা থেকে মদিনায় চলে যান। মুহাম্মদ (স) এর মক্কা থেকে মদিনায় চলে যাওয়ার এ ঘটনাকেই ইসলামের ইতিহাসে হিজরত বলা হয়।"
        },
        {
          "label": "গ",
          "question": "ইসলামের ইতিহাসের কোন যুদ্ধে উদ্দীপকের অনুরূপ ব্যবস্থা গ্রহণ করা হয়েছিল? ব্যাখ্যা করো।",
          "explanation": "নিম্নের অনুরূপ: উদ্দীপকে বর্ণিত সমিতি গঠনের সাথে মহানবি (স)-এর হিলফুল ফুজুল শান্তিসংঘ গঠনের মিল রয়েছে। হযরত মুহাম্মদ (স)-এর জীবনের প্রতিটি কাজ মানবজাতির জন্য পথনির্দেশনা ও আদর্শ শিক্ষা। তাঁর গঠিত হিলফুল ফুজুল শান্তিসংঘের শিক্ষা আজও মানবজাতিকে শান্তির পথে পরিচালিত করছে। উদ্দীপকের সমিতি এ সংঘেরই ইঙ্গিত দেয়। উদ্দীপকে বলা হয়েছে, কয়েকজন যুবক অন্যায় থেকে বেঁচে থাকার জন্য ঐক্যবদ্ধ একটি সমিতি গঠন করে। হযরত মুহাম্মদ (স)-ও কিশোর বয়সে এমন একটি সমিতি গঠন করে আরব সমাজে শান্তি প্রতিষ্ঠার উদ্যোগ নিয়েছিলেন। তৎকালীন আরব ছিল জাহেলিয়াতে পরিপূর্ণ। সমাজের সর্বত্র অন্যায়-অবিচার বিরাজমান ছিল। বিশেষ করে মক্কার অদূরে আয়োজিত উকাজ মেলার বিভিন্ন প্রতিযোগিতাকে কেন্দ্র করে ৫৮৪ খ্রিস্টাব্দে ফিজার যুদ্ধ শুরু হয়েছিল। পবিত্র জিলকদ মাসে এ যুদ্ধ শুরু হয় বলে একে হারবুল ফিজার বা অন্যায় সময় বলা হয়। দীর্ঘ পাঁচ বছর ধরে চলা এ যুদ্ধের ভয়াবহতা বালক মুহাম্মদ (স)-এর মনে গভীর রেখাপাত করে। তিনি আরব সমাজ থেকে সব অন্যায়, অবিচার, শোষণ ও নির্যাতন বন্ধ করার উদ্যোগ নেন। সমাজের সর্বত্র শান্তি প্রতিষ্ঠার জন্য তিনি ৫৯০ খ্রিষ্টাব্দে শান্তিপ্রিয় কয়েকজন উৎসাহী যুবক ও পিতৃব্য যুবায়েরকে নিয়ে 'হিলফুল ফুজুল' নামের শান্তিসংঘ গঠন করেন। এ সংঘ আজও সমাজে শান্তি প্রতিষ্ঠার অগ্রদূত ও আদর্শ হিসেবে কাজ করছে। সুতরাং বলা যায়, উদ্দীপকের সমিতি গঠনের সাথে 'হিলফুল ফুজুল' গঠনের মিল রয়েছে।"
        },
        {
          "label": "ঘ",
          "question": "উক্ত ব্যবস্থা গ্রহণের ফলে মদিনা রাষ্ট্রের নিরাপত্তা কি নিশ্চিত হয়েছিল? তোমার উত্তরের সপক্ষে যুক্তি বিশ্লেষণ করো।",
          "explanation": "উক্ত সমিতি অর্থাৎ হিলফুল ফুজুলের কর্মসূচিগুলো সর্বকালের শান্তি প্রত্যাশীদের জন্য অনুকরণীয় আদর্শ। মহানবি (স) ছিলেন সব অন্যায়, অনাচার, অবিচার, শোষণ ও নির্যাতনের বিরুদ্ধে সফল আন্দোলনকারী। তাঁর জীবনের প্রতিটি কাজের মতো 'হিলফুল ফুজুল' সংঘ প্রতিষ্ঠাও ছিল বিশেষ তাৎপর্যপূর্ণ। এ সংগঠনটির শান্তিপূর্ণ প্রয়াস ক্ষমতাশীলদের দাপট নিয়ন্ত্রণ এবং অসহায়দের আশ্রয় বিধানে গুরুত্বপূর্ণ ভূমিকা রেখেছে। হিলফুল ফুজুলের কাজগুলো হলো- ১. দেশে শান্তি-শৃঙ্খলা প্রতিষ্ঠা করা ২. বিভিন্ন গোত্রের মধ্যে সম্ভাব স্থাপন ও রক্তক্ষয়ী যুদ্ধ বন্ধ করা ৩. অত্যাচারীকে বাধা দেওয়া ও অত্যাচারিতকে রক্ষা করা ৪. দুর্বল, অসহায় ও এতিমদের সাহায্য করা ৫. বিদেশি বণিকদের জানমালের নিরাপত্তা দেওয়া। তৎকালীন আরব সমাজ থেকে অন্যায়, অপরাধ দূরীকরণে হিলফুল ফুজুলের এ কর্মসূচি ফলপ্রসূ ভূমিকা পালন করেছিল। দুর্বল ও মজলুমদের স্বার্থ সংরক্ষণে এটি প্রভূত শক্তি সঞ্চার করেছিল। এটির তৎপরতায় প্রথম বর্ষেই ভীতি প্রদর্শন বন্ধ, ক্ষমতাশীলদের আইন-শৃঙ্খলা লঙ্ঘন দমন এবং সহায়হীনের প্রতি অন্যায়ের প্রতিকার বিধানে অগ্রগতি হয়েছিল। বর্তমানে যুবসমাজ রাসুল (স)-এর হিলফুল ফুজুলের কর্মকাণ্ড অনুযায়ী কাজ করলে সমাজ থেকে সব অন্যায় দূর করে শান্তি প্রতিষ্ঠায় সক্ষম হবে। উপরের আলোচনা থেকে বোঝা যায়, হিলফুল ফুজুলের কার্যক্রম তৎকালীন সমাজে শান্তি প্রতিষ্ঠায় সক্ষম হয়েছিল। তাই বর্তমানে শান্তিপূর্ণ সমাজ গঠনে এটি একটি কার্যকর মাইলফলক।"
        }
      ]
    },
    {
      "number": "6",
      "uddipok": "আব্বাসি বংশের ৩য় খলিফা আল মাহদী ৭৭৫ সালে বাগদাদের খলিফা হওয়ার পর বহুমুখী বিদ্রোহের সম্মুখীন হন। তাঁর শাসনামলে কদাকার খর্বাকৃতি বা খাটো হাশিম বিন হাকিম (মুক্কানা) নিজেকে আল্লাহর অবতার ও ভন্ডনবি বলে মিথ্যা নবুয়ত দাবি করেন। এ ভণ্ডনবির যথেষ্ট অনুসারি ছিল। তারা সাদা কাপড় ব্যবহার করত বলে তাদেরকে 'মুবায়িদ' বলা হতো। তাছাড়া বাগদাদের পূর্বদিকে 'মুহাম্মির' নামক আর এক দল ভণ্ড লোকের উদ্ভব হয়। তাদের 'জিন্দিক' বলা হতো। পারস্যের কেউ কেউ আবার যাকাত দিতেও অস্বীকার করে। খলিফা মাহদী কঠোর হস্তে সকল ভন্ডনবি এবং ভণ্ড ধর্মীয় নেতাদেরকে দমন করেন এবং যাকাত অস্বীকারকারীদের যাকাত দিতে বাধ্য করেন।",
      "tag": "DCC 24,DB, MB, RB, DIN.B, CB, CTG.B, JB 21",
      "sub_questions": [
        {
          "label": "ক",
          "question": "মহানবি (স) কত সালে খায়বার জয় করেন?",
          "explanation": "৬২৮ খ্রিষ্টাব্দে মহানবি (স) খায়বার জয় করেন।"
        },
        {
          "label": "খ",
          "question": "মুতার যুদ্ধে মহানবি (স) পর্যায়ক্রমে তিনজন সেনাপতির নাম ঘোষণা করেন কেন? ব্যাখ্যা করো।",
          "explanation": "মহানবি (স) বিরোধী রোমান বাহিনীর শক্তি সম্পর্কে মুসলমান বাহিনীকে সাবধান করার জন্য মুতার যুদ্ধে পর্যায়ক্রমে তিনজন সেনাপতির নাম ঘোষণা করেন। মুতার যুদ্ধের জন্য মহানবি (স) ৬২৯ খ্রি. তাঁর দত্তক পুত্র জায়েদের নেতৃত্বে ৩,০০০ সৈন্যের এক বাহিনী প্রেরণ করেন। এ সময় রোম সম্রাট হিরাক্লিয়াস লক্ষাধিক সৈন্য নিয়ে শামের বালাক্কা অঞ্চলে অবস্থান করেছিল। সেখানে তার সাথে যোগ হয় লাখাম, জুখাম, ক্লাইন প্রভৃতি গোত্রসমূহের আরো এক লাখ যোদ্ধা। দূরদশী মহানবি (স) বিরোধী পক্ষের এ বিশাল সৈন্য সমাবেশ ও পারিপার্শ্বিক অবস্থা সম্পর্কে বুঝতে পেরেছিলেন। তাই মুতার যুদ্ধে তিনজন সেনাপতির নাম ঘোষণা করেন। আর এ তিনজন সেনাপতিই শাহাদাতবরণ করলেও মুসলমানরা মুতার যুদ্ধে বিজয় ছিনিয়ে এনেছিলেন।"
        },
        {
          "label": "গ",
          "question": "উদ্দীপকের খলিফা আল মাহদী-এর কার্যক্রমের সাথে তোমার পাঠ্যবইয়ের কোন খলিফার কার্যক্রমের সাদৃশ্য রয়েছে? ব্যাখ্যা করো।",
          "explanation": "উদ্দীপকের খলিফা আল মাহদীর কার্যক্রমের সাথে খলিফা হযরত আবু বকর (রা)-এর কার্যক্রমের সাদৃশ্য রয়েছে। মহানবি (স)-এর ইন্তেকালের পর বিভিন্ন আরব গোত্র স্বধর্ম ত্যাগ করে পূর্ব ধর্মে ফিরে যাচ্ছিল। এই সুযোগে কতিপয় ভণ্ড নবির আবির্ভাব ঘটে। স্বধর্মত্যাগী ও ভন্ড নবিদের প্রবল আন্দোলনে নবপ্রতিষ্ঠিত ইসলামি রাষ্ট্রের অস্তিত্ব বিপন্ন হয়ে পড়লে হযরত আবু বকর (রা) তার নির্ভীকতা, বিচক্ষণতা ও সত্যনিষ্ঠার দ্বারা স্বধর্মত্যাগী ও ভন্ড নবিদের আন্দোলন দমন করে রাষ্ট্রকে বিপর্যয়ের হাত থেকে রক্ষা করেন। উদ্দীপকেও এমন ঘটনা পরিলক্ষিত হয়।আক্যাসি খলিফা আল মাহদীর রাজত্বকালে হাশিম বিন হাতিম যা মুকল্লা নামের একজন ভন্ড নবির আবির্ভাব ঘটে। তিনি নিজেকে নবি বাদে দাবি করে নিজের অনেক অনুসারীও তৈরি করেন। খলিফা আল মাহদী মুকান্নাকে কঠোর হস্তে দমন করেন। খোরাসানের জাকাত প্রদানে অনীতা প্রভাশকারীদেরকে তিনি কঠোর শাস্তি প্রদানের ব্যবস্থা গ্রহণ করেন। অনুরূপভাবে ইসলামের প্রথম খলিফা হযরত আবু বকর (রা)-এর শাসনামলে আসওয়াদ আনসি, মুসায়লামা, তোলায়হা এবং সাজাহ নামের বেশ কয়েকজন ভন্ড নবির আবির্ভাব ঘটে। এ সময় ফিরোজ নাইলামীর নেতৃত্বে আসওয়াদ আনসি নিষত হয়। আবু বকর (রা) খালিদ বিন ওয়ালিদকে প্রেরণ করে তোলায়হা, সাজায় ও মুসায়লামাকে কঠোর হস্তে সমন করেন'। এছাড়া আবু বকর (রা) দক্ষিণ সিরিয়ায় জাকাত অস্বীকারকারীদের কঠোর হস্তে দমন করেন। এ ঘটনা ইতিহাসে রিদ্দার বুদ্ধ নামে পরিচিত। সুতরাং বলা যায়, খলিফা আল মাহদীর ঘটনার সাথে আবু বকর (রা)-এর রিদ্দা বা স্বধর্মত্যাগীর বিরুদ্ধে আন্দোলন পরিচালনার সুস্পষ্ট মিল রয়েছে।"
        },
        {
          "label": "ঘ",
          "question": "উক্ত খলিফার বিদ্রোহ দমনে গৃহীত পদক্ষেপগুলো বিশ্লেষণ করো।।",
          "explanation": "বিদ্রোহ দমনে উত্ত খলিফা তথা হযরত আবু বকর (রা) কঠোর পদক্ষেপ গ্রহণ করেছিলেন। রাসুল (স)-এর মৃত্যুর পর ইসলামকে রক্ষা ও আন্দোলনকারীদের দমন করার জন্য খলিফা আবু রকর (রা) বলিষ্ঠ পদক্ষেপ গ্রহণ করেন। তিনি সেনাবাহিনীকে ১১টি ভাগে বিভক্ত করেন। প্রত্যেক সেনাদলকে একজন অভিজ্ঞ সেনাপতির অধীনে ন্যস্ত করে আরবের বিভিন্ন অংশে বিদ্রোহ দমনে প্রেরণ করেন। খলিফা নিজে সামগ্রিক অভিযানের নেতৃত্বভার গ্রহণ করেন। হযরত আবু বকর (রা) জাকাত অস্বীকারকারীদের বিরুদ্ধে কঠোর ব্যবস্থা গ্রহণ করেন। ভণ্ড. নবি তোলায়হা বেদুইন সম্প্রদায়কে জাকাত না দিতে উসকানি দেয়। এরূপ পরিস্থিতিতে হযরত আলি (রা), তালহা এবং যুবায়ের প্রমুখের নেতৃত্বে খলিফা তাদের রাবাদা ও জুলকাশার যুদ্যে পরাজিত করে মদিনা থেকে তাড়িয়ে দেন। এতে মদিনার মর্যাদা বৃদ্ধি পায় এবং মুসলমানদের আত্মবিশ্বাস বেড়ে যায়। ভণ্ড নবি তোলায়হা সেনাপতি খালিদ বিন ওয়ালিদের কাছে বুঝাখরের যুদ্ধে পরাজিত হয়ে স্ত্রীসহ সিরিয়ায় পালিয়ে যায়। ভন্ড নবি মুসায়লামা ছিল সর্বাপেক্ষা শক্তিশালী। সাজাহকে বিবাহ করার পর ৪০ হাজার লোকের বাহিনী নিয়ে বনু হানিফ গোত্রের সহায়তায় সে ইসলামকে ধংংস করতে উদ্যত হলে। খলিফা আবু বকর (রা) খালিদ বিন ওয়ালিদের নেতৃত্বে ৬৩৩ খ্রিস্টাব্দে ইয়ামামার যুদ্ধে তাদের দমন করেন। এ যুদ্ধে মুসায়লামার যৌথ বাহিনী পরাজিত হ্যা এবং ভণ্ড নবি মুসায়লামাসহ তার অনুসারী হানিফ গোত্রের হাজার হাজার লোক নিহত হয়। উপরের আলোচনা থেকে বলা যায়, খলিফা আবু বকর (রা) সরাসরি যুদ্ধ ঘোষণা করে সব ভণ্ড নবিকে পরাজিত করেন। মুসায়লামা ও আসওয়াদ আনসি নিহত হয় এবং তোলায়হা ও সাজাহ ইসলাম গ্রহণ করে। তার নেতৃত্বে মুসলিম সেনাপতিরা সমগ্র আরবের বিদ্রোহ দমন করে মুসলিম। আধিপত্য পুনঃপ্রতিষ্ঠা করেন।"
        }
      ]
    },
    {
      "number": "7",
      "uddipok": "জনাব রশিদ হক ক্ষমতায় অধিষ্ঠিত হয়ে রাজ্যের শান্তি শৃঙ্খলা প্রতিষ্ঠার জন্য পূর্বের শাসকের নিযুক্ত প্রাদেশিক গভর্নরদের বরখাস্ত করেন। সুলেমান খান নামক গভর্নর ব্যতীত সকল গভর্নর তার নির্দেশের প্রতি সম্মান দেখান। তাছাড়া গভর্নর সুলেমান খান পূর্বের শাসন কর্তার সময়ে যেসব সরকারি সম্পত্তির মালিক হয়েছিলেন নতুন শাসনকর্তা রশিদ হক তা রাজকোষে ফিরিয়ে দিলে উক্ত শাসনকর্তা ও গভর্নর সুলেমান খানের মধ্যে এক সংঘর্ষ শুরু হয়।",
      "tag": "DCC 24,SB, BB 21",
      "sub_questions": [
        {
          "label": "ক",
          "question": "কত খ্রিষ্টাব্দে উষ্ট্রের যুদ্ধ সংঘটিত হয়?",
          "explanation": "৬৫৬ খ্রিস্টাব্দে উষ্ট্রের যুদ্ধ সংঘটিত হয়।"
        },
        {
          "label": "খ",
          "question": "খারেজি কারা? ব্যাখ্যা করো।",
          "explanation": "উমাইয়াদের বিলাসিতা ও আর্থিক লালসার বিরোধিতা থেকে যে সম্প্রদায় আত্মপ্রকাশ করে তারাই খারেজি নামে অভিহিত। খারেজি শব্দের অর্থ দলত্যাগ। প্রকৃত প্রস্তাবে খারেজিদের উদ্ভব হলো দুমাতুল জন্দলের মীমাংসাকে কেন্দ্র করে। আবু মুসা আশারি ও আমর ইবনুল আস আলি (রা) ও মুয়াবিয়ার দ্বন্দ্ব নিরসনে শান্তি প্রক্রিয়া বের করার উদ্দেশ্যে আলোচনায় বসেন। আলোচনার এক পর্যায়ে আমর ইবনুল আস আলি (রা)-কে পদচ্যুত করে মুয়াবিয়া (রা)-কে খলিফা ঘোষণা করেন। এতে হযরত আলি (রা)-এর দল থেকে ১২০০০ সদস্য বের হয়ে চলে যায়। এরাই ইতিহাসে খারেজি নামে পরিচিত।"
        },
        {
          "label": "গ",
          "question": "উদ্দীপকে উল্লিখিত সংঘর্ষ দ্বারা তোমার পঠিত কোন সংঘর্ষের ইঙ্গিত দেওয়া হয়েছে? ব্যাখ্যা করো।",
          "explanation": "উদ্দীপকে উল্লেখিত রক্তক্ষয়ী সংঘর্ষটি খুলাফায়ে রাশেদিনের শাসনামলে সংঘটিত সিফফিনের যুদ্ধকে ইঙ্গিত করছে। ইসলামের চতুর্থ খলিফা হযরত আলি (রা)-এর শাসনকালে (৬৫৬-৬৬১ খ্রি.) মুসলিম বিশ্ব অন্তঃকলহ ও বিশৃঙ্খলায় জর্জরিত ছিল। এ সময় খলিফা ওসমান (রা)-এর হত্যাকাণ্ডকে কেন্দ্র করে মুসলমানদের মধ্যে পর পর তিনটি গৃহযুদ্ধ সংঘটিত হয়। এগুলোর মধ্যে সিফফিনের যুদ্ধ একটি। উদ্দীপকের বর্ণনায় এ যুদ্ধের ঘটনারই প্রতিফলন রয়েছে। উদ্দীপকে বলা হয়েছে, জনাব শামসুল হক ক্ষমতায় অধিষ্ঠিত হয়ে রাজ্যে শান্তি-শৃঙ্খলা প্রতিষ্ঠার জন্যে আগের শাসকের নিযুক্ত প্রাদেশিক গভর্নরদের বরখাস্ত করেন। গভর্নর ইলিয়াস ছাড়া সব গভর্নর তার নির্দেশনার প্রতি সম্মান দেখান। তাছাড়া ইলিয়াস সাহেব আগের শাসনকর্তার সময়ে যেসব সরকারি সম্পত্তির মালিক হয়েছিলেন নতুন শাসনকর্তা তা রাজকোষে ফিরিয়ে নিলে উক্ত শাসনকর্তা ও গভর্নর ইলিয়াসের মধ্যে সংঘর্ষ শুরু হয়। সিফফিনের যুদ্ধের ক্ষেত্রেও এ ধরনের ঘটনা দেখা যায়। হযরত আলি (রা) শাসনক্ষমতা লাভ করে খিলাফতে শান্তি-শৃঙ্খলা প্রতিষ্ঠায় উদ্যোগ নেন। এর অংশ হিসেবে তিনি আগের খলিফা ওসমান (রা)-এর সময়কার প্রাদেশিক শাসনকর্তাদের পদত্যাগ করতে বলেন। সিরিয়ার শাসনকর্তা মুয়াবিয়া ছাড়া অন্যরা খলিফার নির্দেশ পালন করেন। মুয়াবিয়া খলিফা ওসমান (রা)-এর শাসনকালে অবৈধভাবে বিপুল সম্পত্তির অধিকারী হয়েছিলেন। হযরত আলি (রা) এসব সম্পত্তি পুনরায় রাজকোষে ফিরিয়ে দিতে বললে মুয়াবিয়ার স্বার্থে আঘাত লাগে। এসব বিষয়কে কেন্দ্র করে আলি (রা) ও মুয়াবিয়ার মধ্যে সম্পর্কের অবনতি ঘটে এবং ৬৫৭ খ্রিষ্টাব্দে তাদের মধ্যে রক্তক্ষয়ী সিফফিনের যুদ্ধ হয়। সুতরাং বলা যায়, উদ্দীপকের সংঘর্ষ সিফফিনের যুদ্ধেরই ইঙ্গিত বহন করছে।"
        },
        {
          "label": "ঘ",
          "question": "উদ্দীপকের আলোকে উক্ত যুদ্ধের ফলাফল মূল্যায়ন করো।",
          "explanation": "সিফফিনের যুদ্ধের ফলে ইসলামের ইতিহাসে একটি কলঙ্কজনক অধ্যায় সৃষ্টি হয়, যা মুসলমানদের দ্বিধাবিভক্ত করে। খুলাফায়ে রাশেদিনের আমলে যতগুলো দ্বন্দ্ব সংঘাত হয় তার মধ্যে সিফফিনের যুদ্ধ ছিল সবচেয়ে বেশি অপ্রত্যাশিত। এ যুদ্ধ ছিল মুসলমানদের জন্য অশনি সংকেত। এর মাধ্যমে মুসলমানদের সম্প্রীতি ভেঙে যায় এবং ইসলামে চিরস্থায়ী বিভক্তির সৃষ্টি হয়। দুমাতুল জন্দলের রায় গ্রহণযোগ্য ছিল না। কারণ এতে অযৌক্তিকভাবে একজন প্রাদেশিক শাসনকর্তাকে, খলিফার সমকক্ষ করা হয়। এটি কোনো যৌক্তিক সমাধান ছিল না। এর ফলে একক অপ্রতিরোধ্য মুসলিম শক্তি তাৎক্ষণিকভাবে তিন ভাগে বিভক্ত হয়। একটি আলি (রা)-এর সমর্থক বা শিয়া। আরেকটি মুয়াবিয়ার দল। অন্য একটি দল যারা হযরত আলি (রা)- এর সেনাদের একটি অংশ। এরা যুদ্ধ বন্ধে রাজি ছিল না। এ দলটি আবদুল্লাহ ইবনে ওয়াহাবের নেতৃত্বে 'লাহুকমা ইল্লা লিল্লাহ' বা 'আল্লাহর আদেশ ছাড়া কোনো বিধান নেই' ঘোষণা দিয়ে খলিফার দল ত্যাগ করে। এরা খারেজি নামে পরিচিত। দুমাতুল জন্দলের রায়ের মাধ্যমে আলি (রা)- কে মিথ্যা খিলাফতের দাবিদার হিসেবে চিহ্নিত করা হয়, যা তার মর্যাদা ক্ষুন্ন করে। আর মুয়াবিয়াকে আলি (রা)-এর সমান হিসেবে প্রদর্শন করে। হযরত আলি (রা) ও মুয়াবিয়ার দ্বন্দ্ব হাশেমি-উমাইয়া দ্বন্দ্ব পুনরুজ্জীবিত করে। ফলে পরবর্তী সময়ে কারবালার মর্মান্তিক হত্যাকাণ্ড ঘটে। দুমাতুল জন্দলের সালিশের একটি সন্ধি মোতাবেক সিরিয়া ও মিসর মুয়াবিয়ার শাসনাধীনে ন্যস্ত হয়। মুসলিম জাহানের বাকি অংশ আলি (রা)-এর অধীনে থাকে। এতে খিলাফতের বিভক্তি ঘটে। সিফফিনের যুদ্ধে পাঁচ হাজার মুসলিম শহিদ হয়। এক পর্যায়ে আলি (রা)-এর হত্যাকাণ্ডের মধ্য দিয়ে গণতন্ত্র ও খিলাফতের অবসান ঘটে এবং বংশানুক্রমিক রাজতন্ত্রের উদ্ভব ঘটে। পরিশেষে বলা যায়, সিফফিনের যুদ্ধ মুসলমানদের ঐক্য ও সমৃদ্ধি নষ্ট করে। এর মাধ্যমে গণতান্ত্রিক ধারার অবসান হওয়ায় সত্যিকারের জনকল্যাণমুখী শাসনব্যবস্থার কবর রচিত হয়।"
        }
      ]
    },
    {
      "number": "8",
      "uddipok": "সুলতানি ও মুঘল আমলে ভারতে ফার্সি ভাষায় সরকারি কার্যক্রম চলত। কিন্তু পলাশী যুদ্ধের পর ইস্ট ইন্ডিয়া কোম্পানি ভারতের শাসন ক্ষমতায় অধিষ্ঠিত হয়। শাসনক্ষেত্রে বৃটিশরা ইংরেজি ভাষার প্রয়োজনীয়তা বিশেষভাবে অনুভব করে। এরই প্রেক্ষিতে তারা ভারতে ইংরেজি সংস্কৃতি চালু করে।",
      "tag": "DCC 24,DB, DIN.B, CB, CTG.B, SB 19",
      "sub_questions": [
        {
          "label": "ক",
          "question": "উমাইয়া খিলাফতের পতন হয় কত খ্রিষ্টাব্দে?",
          "explanation": "উমাইয়া খিলাফতের পতন হয় ৭৫০ খ্রিষ্টাব্দে।"
        },
        {
          "label": "খ",
          "question": "মুয়াবিয়া (রা)-কে কেন আরবের প্রথম রাজা বলা হয়?",
          "explanation": "মুয়াবিয়া উমাইয়া খিলাফত প্রতিষ্ঠা করে বংশানুক্রমিক রাজতন্ত্রের প্রচলন করেন। তাই তাকে আরবের প্রথম রাজা বলা হয়। উমাইয়া বংশের প্রতিষ্ঠাতা মুয়াবিয়া খিলাফত লাভের সাথে সাথেই সাধারণতন্ত্র ব্যবস্থার পরিবর্তন করে বংশানুক্রমিক রাজতন্ত্র প্রতিষ্ঠা করেন। তিনি হযরত ইমাম হাসান (রা)-এর সাথে স্বাক্ষরিত সন্ধির শর্ত ভঙ্গ করে ৬৭৬ খ্রিষ্টাব্দে বসরার শাসনকর্তা মুগিরার প্ররোচনায় তাঁর জ্যেষ্ঠপুত্র ইয়াজিদকে উত্তরাধিকারী মনোনীত করে বংশানুক্রমিক রাজতন্ত্রের পথ সুগম করেন। এজন্য মুয়াবিয়াকে আরবের প্রথম রাজা বলা হয়।"
        },
        {
          "label": "গ",
          "question": "উদ্দীপকে খলিফা আবদুল মালিকের কোন সংস্কারের প্রতিফলন ঘটেছে? ব্যাখ্যা করো।",
          "explanation": "উদ্দীপকে খলিফা আবদুল মালিকের প্রশাসনিক ক্ষেত্রে ভাষা সংস্কারের প্রতিফলন ঘটেছে। উমাইয়া খলিফা আবদুল মালিক সিংহাসনে আরোহণ করে শাসনব্যবস্থাকে সুদৃঢ় করার জন্য বিভিন্ন সংস্কারমূলক পদক্ষেপ গ্রহণ করেন। তার সংস্কারগুলোর অন্যতম, ছিল ভাষা সংস্কার। তিনি ফারসি, সিরীয় প্রভৃতি ভাষার পরিবর্তে আরবিকে রাষ্ট্রভাষা হিসেবে প্রতিষ্ঠা করেন। উদ্দীপকের ঘটনায়ও এ বিষয়টি প্রতিফলিত হয়েছে। উদ্দীপকে বলা হয়েছে, ব্রিটিশরা ভারতবর্ষের ক্ষমতায় অধিষ্ঠিত হয়ে প্রশাসনিক ক্ষেত্রে মুঘলদের ব্যবহৃত ফারসি ভাষার পরিবর্তে ইংরেজি ভাষা চালু করে। এর ধারাবাহিকতায় তারা ভারতে ইংরেজি শিক্ষার স্কুল প্রতিষ্ঠা করে এবং যাবতীয় সরকারি কাজকর্মে ইংরেজির প্রচলন করে। ঠিক একইভাবে খলিফা আবদুল মালিক রাষ্ট্রকে আরব জাতীয় সংহতি বৃদ্ধি সুষ্ঠু শাসনব্যবস্থা প্রবর্তনের জন্য সালেহ বিন আবদুর রহমান নামে জনৈক বিশিষ্ট পারসিক মুসলমানের পরামর্শে সরকারি কাজে আরবি ভাষা ব্যবহারের নির্দেশ দেন। ফলে সিরিয়া ও ইরাকের প্রদেশসমূহে আরবি ভাষায় হিসাবপত্রসহ সব সরকারি কাজ করার নিয়ম চালু হয়। পরে মিসর ও পারস্যেও আরবি ভাষা সরকারি ভাষার মর্যাদা লাভ করে। এতে প্রশাসনিক কাজকর্মে আরব মুসলমানদের প্রতিভা বিকাশের পথ সুগম হয় এবং আরবি ভাষার মর্যাদা বৃদ্ধি পায়। সুতরাং বলা যায়, উদ্দীপকে আবদুল মালিকের এ সংস্কারেরই প্রতিফলন ঘটেছে।"
        },
        {
          "label": "ঘ",
          "question": "উদ্দীপকে বর্ণিত পদক্ষেপ আবদুল মালিকের আরবীয়করণ নীতির প্রতিচ্ছবি মূল্যায়ন করো।",
          "explanation": "উদ্দীপকে বর্ণিত ব্রিটিশদের ভাষা সংস্কারমূলক পদক্ষেপ উমাইয়া খলিফা আবদুল মালিকের আরবীয়করণ নীতিরই প্রতিচ্ছবি। খলিফা আবদুল মালিকের শাসননীতির একটি প্রধান দিক ছিল' আরব জাতীয়তাবাদী চেতনার বহিঃপ্রকাশ ও বিকাশ। তার এ জাতীয়তাবাদী চেতনা প্রতিষ্ঠার ক্ষেত্রে অন্যতম পদক্ষেপ ছিল সরকারি অফিসে আরবি ভাষার প্রচলন। খলিফা মালিক আঞ্চলিক ভাষাসমূহের পরিবর্তে অফিস আদালতে দলিল-পত্রাদি আরবি ভাষায় লেখার নিয়ম চালু করেন। তিনি আরবি লিপিরও উন্নতি সাধন করেন। উদ্দীপকেও এ ঘটনার প্রতিফলন লক্ষ করা যায়। উদ্দীপকে ব্রিটিশদের ইংরেজি শিক্ষা প্রসারের জন্য স্কুল প্রতিষ্ঠা ও সব ক্ষেত্রে ইংরেজি ভাষা চালুর সাথে উমাইয়া খলিফা আবদুল মালিকের আরবীয়করণ নীতি এবং আরবি লিপির উন্নতি সাধনের মিল রয়েছে। খলিফা আবদুল মালিক রাষ্ট্রের জাতীয় সংহতি বৃদ্ধি এবং সুষ্ঠু শাসনব্যবস্থা প্রবর্তনের জন্য আরবিকে রাষ্ট্রভাষার মর্যাদা দান করেন। তিনি সব সরকারি কাজে আরবি ভাষা ব্যবহারের নির্দেশ দেন। ফলে সিরিয়া ও ইরাকের প্রদেশসমূহে আরবি ভাষায় সরকারি কাজ করার নিয়ম প্রবর্তিত হয়। পরে মিসর ও পারস্যেও আরবি ভাষা সরকারি ভাষার মর্যাদালাভ করে। এর ফলে বিভিন্ন অঞ্চলে বিভিন্ন ভাষায় প্রশাসনিক কাজকর্ম চলার কারণে কেন্দ্রীয় প্রশাসনে যে সমস্যা দেখা দিত তার অবসান ঘটে। তবে এ ব্যবস্থায় অনারব মুসলমানরা চাকরি হারায়। তাদের শূন্য পদগুলোতে আরবরা নিয়োগ পায়। অনারবরাও চাকরি লাভের জন্য আরবি ভাষা শিক্ষা শুরু করে। আরবি ভাষা রাষ্ট্রীয় মর্যাদা লাভ করার ফলে সমগ্র সাম্রাজ্যে একধরনের ভাষাভিত্তিক ঐক্য প্রতিষ্ঠিত হয়। এ ছাড়া খলিফা আবদুল মালিক আরবি লিপির উন্নতি ও উচ্চারণের সুবিধার জন্য হরকত ও নোকতার ব্যবহার প্রবর্তন করেন। খলিফার এসব উদ্যোগ আরব জাতীয়তাবাদী চেতনাকেই তুলে ধরে। পরিশেষে বলা যায়, উদ্দীপকে বর্ণিত ইস্ট ইন্ডিয়া কোম্পানি ভারতে ইংরেজি ভাষার প্রচলন করে তাদের শিক্ষা-সংস্কৃতি ও প্রশাসনিক ঐতিহ্যকে ভারতের মাটিতে অনেকাংশে প্রতিষ্ঠিত করেছিল। একইভাবে খলিফা আবদুল মালিক তার সাম্রাজ্যের সর্বত্র আরবি ভাষা, লিপি ও মুদ্রার প্রচলন করে আরবীয়করণ নীতি প্রতিষ্ঠিত করেন।"
        }
      ]
    },
    {
      "number": "9",
      "uddipok": "সুলতান নাসিরউদ্দিন একজন মহান শাসক ছিলেন। ধর্মভীরু শাসক হলেও পরধর্মের প্রতি তিনি কখনই বিদ্বেষ পোষণ করতেন না। বরং খুবই সহনশীল ছিলেন। তিনি অমুসলিমদের উপর থেকে করের বোঝা কমিয়ে দিয়ে নানা রকম সুযোগ সুবিধা বাড়িয়ে দিয়েছিলেন। অন্যায়ের বিরুদ্ধে তিনি ছিলেন আপোষহীন। তিনি খুলাফায়ে রাশেদিনের আদর্শ ও ইসলামি মূল্যবোধে বিশ্বাসী ছিলেন। তবে তার গৃহীত নীতি, তার বংশের পতনের জন্য দায়ী ছিল।",
      "tag": "DCC 24",
      "sub_questions": [
        {
          "label": "ক",
          "question": "উমাইয়া খিলাফতের রাজধানী কোথায় ছিল?",
          "explanation": "উমাইয়া খিলাফতের রাজধানী ছিল দামেস্কে।"
        },
        {
          "label": "খ",
          "question": "মাওয়ালী কারা? মাওয়ালী নীতি সম্পর্কে ব্যাখ্যা করো।",
          "explanation": "জন্মগতভাবে যারা মুসলিম না বা যারা নতুনভাবে ধর্মে দীক্ষিত হয়েছে তাদেরকে মাওয়ালি বলা হয়। উমাইয়া খলিফা দ্বিতীয় ওমরের আগ পর্যন্ত মাওয়ালিদের দ্বিতীয় শ্রেণির মুসলমানের মর্যাদা দেওয়া হতো। খলিফা আবদুল মালিক তাদের ওপর জিজিয়া ও খারাজ আরোপ করেন। কিন্তু দ্বিতীয় ওমর ক্ষমতায় আরোহণ করে তাদের প্রতি এ নীতি পরিহার করেন। তিনি প্রশাসনের বিভিন্ন গুরুত্বপূর্ণ পদে মাওয়ালিদের নিয়োগ দেন। এছাড়া তাদের ওপর অতিরিক্ত কর রহিত করেন। উমাইয়ারা আফ্রিকানদের কাছ থেকে যে নিষ্ঠুর শিশুকর আদায় করত তাও তিনি রহিত করেন।"
        },
        {
          "label": "গ",
          "question": "উদ্দীপকে উল্লিখিত সুলতানের কর্মকাণ্ড কোন উমাইয়া খলিফার কর্মকান্ডের সাথে সাদৃশ্যপূর্ণ? ব্যাখ্যা করো।",
          "explanation": "নিম্নের অনুরূপ: জাউদ্দীপকে উল্লেখিত বাদশাহ নাসিরউদ্দিনের সাথে উমাইয়া খলিফা ওমর বিন আবদুল আজিজের মিল রয়েছে। উমাইয়া খলিফাদের রাজত্বকালে দেশজুড়ে ক্ষমতা নিয়ে সংঘর্ষ, বিশ্বাসঘাতকতা, ষড়যন্ত্র ও নিষ্ঠুরতা চলছিল। তবে দ্বিতীয় উমর হিসেবে পরিচিত খলিফা ওমর বিন আবদুল আজিজ ছিলেন এ যুগের ব্যতিক্রমধর্মী একজন মহান শাসক। উদ্দীপকের বাদশা নাসিরউদ্দিনের মধ্যে তারই চারিত্রিক বৈশিষ্ট্য ও কর্মের প্রতিচ্ছবি দেখা যায়। উদ্দীপকের বাদশা নাসিরউদ্দিন চারিত্রিক দিক দিয়ে ছিলেন সরল, অনাড়ম্বর, ধর্মানুরাগী ও কর্তব্যপরায়ণ। এ ধরনের বৈশিষ্ট্য খলিফা ওমর বিন আবদুল আজিজের ক্ষেত্রেও দেখা যায়। তিনি ছিলেন একজন অনাড়ম্বর, ধর্মানুরাগী, কর্তব্যপরায়ণ ও প্রজাবৎসল খলিফা। খুলাফায়ে রাশেদিনের আদর্শ ও ইসলামি মূল্যবোধে বিশ্বাসী ছিলেন তিনি। খলিফা ওমর বিন আবদুল আজিজ অত্যন্ত সহজ-সরল সাধারণ জীবনযাপন করতেন। তিনি প্রথম ওমরের মতো তালিযুক্ত কাপড় পরিধান করতেন। - বিশাল সাম্রাজ্যের খলিফা হয়েও তিনি নিজের ও পরিবারের জীবিকা নির্বাহের জন্য মাত্র দুই দিরহাম অর্থ বায়তুল মাল থেকে গ্রহণ করতেন। তিনি বিশ্বাস করতেন, বায়তুল মাল প্রজাদের সম্পদ। খলিফা শুধু এর রক্ষক। ভোগবিলাসী, আড়ম্বরপ্রিয়, ক্ষমতালোভী, মদ্যপায়ী উমাইয়া খলিফাদের মধ্যে তিনি ছিলেন বিশাল ব্যতিক্রম। সততা, নিরপেক্ষতা, সরলতা ও পবিত্রতার মূর্ত প্রতীক। খলিফা দ্বিতীয় ওমর কুরআন ও হাদিসের বিধান অনুসারে জীবনযাপন ও শাসনকাজ পরিচালনা করতেন ধর্মের ক্ষেত্রে নিরপেক্ষতা তার চরিত্রের অন্যতম শ্রেষ্ঠ বৈশিষ্ট্য ছিল। তিনি ছিলেন অত্যন্ত ধর্মভীরু। খিলাফতের ইতিহাসের মধ্যে বিরল ধর্মভীরুতা ও চারিত্রিক নিষ্কলুষতার জন্য তাকে 'উমাইয়া সাধু' (Ummaya Saint) এবং 'পঞ্চম ধর্মপ্রাণ খলিফা' বলা হয়। সুতরাং বলা যায়, বাদশাহ নাসিরউদ্দিনের সাথে উমাইয়া খলিফা ওমর বিন আবদুল আজিজের চারিত্রিক বৈশিষ্ট্যের অনেক মিল রয়েছে।"
        },
        {
          "label": "ঘ",
          "question": "তুমি কি মনে করো উক্ত শাসকের নীতিসমূহ উমাইয়া বংশের পতনের জন্য দায়ী ছিল? ব্যাখ্যা করো।",
          "explanation": "উক্ত খলিফার অর্থাৎ খলিফা ওমর বিন আবদুল আজিজের নীতি অর্থাৎ শাসন সংস্কার উমাইয়া বংশের পতনের জন্য দায়ী ছিল বলে আমি মনে করি না। খলিফা ওমর বিন আবদুল আজিজের শাসন সংস্কার উমাইয়া খিলাফতের ভিত্তিকে দুর্বল করে দিয়েছিল। তবে এ বংশের পতনের জন্য তার গৃহীত নীতি সম্পূর্ণরূপে দায়ী ছিল না। নিরপেক্ষ দৃষ্টিভঙ্গি নিয়ে ওমর বিন আবদুল আজিজের শাসনকালের প্রতিটি দিক বিবেচনা করলে উমাইয়া বংশের পতনের জন্য তাকে দায়ী করা যায় না। তার উদার ও সাম্যের নীতির ফলে উমাইয়া বংশের প্রতি কেউ শত্রুভাবাপন্নও ছিল না। দ্বিতীয় ওমর নামে খ্যাত ওমর বিন আবদুল আজিজ তার শাসনামলে। উমাইয়া, হাশেমি, আরব-অনারব, হিমারীয়-মুদারীয় দ্বন্দ্ব নিরসন করার চেষ্টা করেন। এতে তিনি অনেকাংশে সফল হন। দীর্ঘদিনের রক্তপাত, ষড়যন্ত্র এবং বিশ্বাসঘাতকতার বিভীষিকার মধ্যে তার শাসনকাল উপশমের ভূমিকা পালন করেছে। উমাইয়া খিলাফতের পতনের দায় তার ওপর আরোপিত হওয়া একেবারেই ঠিক নয়। বরং ওমরের তিরোধানের পর তার নীতি অব্যাহত রাখা হলে আলি ও আব্বাসি বংশীয়রা সহজে ক্ষুব্ধ হতো না। তাদের আন্দোলনের জন্য দায়ী পরবর্তী দুর্বল শাসকেরা, খলিফা ওমর বিন আবদুল আজিজ নন। তার মৃত্যুর পর আরব সমাজে নতুন করে অতীতের অসাম্য ও ভেদাভেদ নীতি মাথাচাড়া দেওয়ায় উমাইয়াবিরোধী আন্দোলন জোরদার হয়। এর পরিণতিতেই উমাইয়াদের পতন ঘটে। উপরের আলোচনায় প্রমাণিত হয় যে, উমাইয়া বংশের পতনের পেছনে ওমর বিন আবদুল আজিজের শাসন সংস্কার দায়ী ছিল না। তবে তার শাসন সংস্কার উমাইয়া শাসনের ভিত্তিকে কিছুটা দুর্বল করে দিয়েছিল। তবে এ বংশের চূড়ান্ত পতন ঘনিয়ে এনেছিলেন তার পরবর্তী অযোগ্য শাসকেরা।"
        }
      ]
    },
    {
      "number": "10",
      "uddipok": "প্রাচীন রুশ দেশীয় একজন রাজা প্রজাহিতৈষী ছিলেন। তার মহানুভবতায় আকৃষ্ট হয়ে দেশের অভ্যন্তরে একদল মানুষ তাকে ঈশ্বরের সাথে তুলনা করতে থাকে। এতে রাজা বিব্রতবোধ করেন। উক্ত আচরণ থেকে বিরত রাখার চেষ্টা করে ব্যর্থ হয়ে রাজা তাদের বন্দি করেন। উক্ত সম্প্রদায়ের আচরণ ও কর্মকাণ্ডে রাজ্যে বিদ্রোহ দেখা দেওয়ার সম্ভাবনা ছিল। তাদের বন্দি করার ফলে রাজা বড় ধরনের বিপদের হাত থেকে রক্ষা পায়। এর ফলে রাজ্যে বিশৃঙ্খলা প্রশমিত হয়ে শান্তি প্রতিষ্ঠিত হয়।",
      "tag": "DCC 24,DB, RB, JB 22",
      "sub_questions": [
        {
          "label": "ক",
          "question": "বাগদাদ নগরীর প্রতিষ্ঠাতা কে?",
          "explanation": "বাগদাদ নগরীর প্রতিষ্ঠাতা হলেন আব্বাসীয় খলিফা আবু জাফর আল মনসুর ।"
        },
        {
          "label": "খ",
          "question": "খলিফা আল মামুনের 'জ্ঞানমনস্ক' কর্মকাণ্ডের একটি উদাহরণ দাও।",
          "explanation": "আল মনসুর জ্ঞান-বিজ্ঞানের একনিষ্ঠ পৃষ্ঠপোষক ছিলেন। আল মনসুর বিভিন্ন সভ্যতার ও ভাষার গ্রন্থাদি আরবি ভাষায় অনুবাদ করার জন্য একটি অনুবাদ বিভাগ প্রতিষ্ঠা করেন। মনসুরের পৃষ্ঠপোষকতায় ইবনে মুকাফফা সংস্কৃত হতে ফারসি ভাষায় অনূদিত কালিলা ও দীমানা নামক সর্বজনবিদিত পশুপক্ষীর গল্প আরবি ভাষায় অনুবাদ করেন। আল মনসুরের নির্দেশে ভারতীয় জ্যোতিষশাস্ত্র খণ্ডকা- খাদ্যকা এবং গল্পপুস্তক হিতোপদেশ আরবি ভাষায় অনূদিত হয়।"
        },
        {
          "label": "গ",
          "question": "উদ্দীপকের সাথে খলিফা আল মনসুরের শাসনামলের কোন ঘটনার মিল রয়েছে? ব্যাখ্যা করো ।",
          "explanation": "উদ্দীপকটি আব্বাসি খিলাফতের খলিফা আল মনসুরের সময়ের রাওয়ান্দিয়া সম্প্রদায়ের বিদ্রোহ দমনের ঘটনাকে ইঙ্গিত করে। আব্বাসি খলিফা আবু জাফর আল মনসুর একজন জনদরদি শাসক ছিলেন। তিনি প্রজাদের কল্যাণে বহুমুখী পদক্ষেপ গ্রহণ করেন। তার এ সকল কর্মকাণ্ডে জনগণ খুশি ছিল। তাছাড়া তিনি একজন ধর্মপ্রাণ ব্যক্তি ছিলেন। তার এই ধার্মিকতার কারণে রাওয়ান্দিয়া সম্প্রদায় তাকে আল্লাহর অবতার বলে ঘোষণা করেন। এ ঘটনায় তিনি বিরক্ত হয়ে রাওয়ান্দিয়া সম্প্রদায়কে দমন করেন। উদ্দীপকেও এ ঘটনার প্রতিফলন ঘটেছে। উদ্দীপকে বলা হয়েছে, প্রাচীন রুশ দেশীয় একজন প্রজাহিতৈষী শাসকের মহানুভবতায় আকৃষ্ট হয়ে দেশের অভ্যন্তরে একদল মানুষ তাকে খোদার সাথে তুলনা করতে থাকে। এতে রাজা বিব্রতবোধ করেন এবং উক্ত আচরণ থেকে তাদের বিরত রাখার চেষ্টায় ব্যর্থ হয়ে তাদের বন্দি করে। উদ্দীপকের এ শাসক মূলত আব্বাসি খলিফা আল মনসুরের প্রতিনিধিত্ব করছে। খলিফা আল মনসুর ধর্মপ্রাণ ছিলেন বলে ৭৫৮ খ্রিষ্টাব্দে রাওয়ান্দিয়া সম্প্রদায় খলিফাকে আল্লাহর অবতার বলে ঘোষণা করেন। তাদের এরূপ ধর্মবিরোধী কার্যের জন্য মনসুর বাধ্য হয়ে তাদের ২০০ জনকে কারারুদ্ধ করেন। ফলে ৬০০ রাওয়ান্দিয়ার একটি দল খলিফার সঙ্গে সাক্ষাতের কথা বলে তাকে আক্রমণ করে। সৌভাগ্যক্রমে খলিফা এ আক্রমণ থেকে বেঁচে যান। উদ্দীপকেও এ ঘটনার প্রতি ইঙ্গিত দেওয়া হয়েছে।"
        },
        {
          "label": "ঘ",
          "question": "উদ্দীপকে বর্ণিত ঘটনার আলোকে বলা যায় রুশ দেশীয় রাজার মতো আল মনসুরও রাজনৈতিক প্রজ্ঞা দ্বারা মহাবিপর্যয় থেকে রক্ষা পেয়েছিলেন— বিশ্লেষণ করো।",
          "explanation": "রুশ দেশের রাজার মতো খলিফা আল মনসুরও রাজনৈতিক প্রজ্ঞা দ্বারা মহাবিপর্যয়ের হাত থেকে রক্ষা পেয়েছিলেন । উদ্দীপকে আল মনসুরের রাওয়ান্দিয়া সম্প্রদায়ের বিদ্রোহ দমনের বিষয়টির ইঙ্গিত করা হয়েছে। খলিফা অত্যন্ত দক্ষতার সাথে রাওয়ান্দিয়াদের বিদ্রোহ দমন করে সাম্রাজ্যকে একটি সুদৃঢ় ভিত্তির ওপর প্রতিষ্ঠিত করেন। আব্বাসি শাসক আল মনসুর তার রাজনৈতিক প্রজ্ঞার দ্বারা আব্বাসি শাসনকে সুদৃঢ়করণের লক্ষ্যে বিভিন্ন বিদ্রোহ- গোলযোগ দমনের জন্য বহুমুখী পদক্ষেপ গ্রহণ করেন। খিলাফত লাভের পরপরই তার চাচা ও সিরিয়ার শাসনকর্তা আব্দুল্লাহ বিন আলীর বিদ্রোহ দমন করেন। কারণ আবুল আব্বাস তাকে পরবর্তী খলিফা বানানোর প্রতিশ্রুতি দিয়েছিলেন । এরপর আবু মুসলিম খোরাসানির অধিক জনপ্রিয়তায় ভীত হয়ে পরিকল্পনা করে তাকেও হত্যা করেন। কারণ আবু মুসলিমের জীবদ্দশায় মনসুর নিজেকে সিংহাসনে নিরাপদ মনে করেননি। এরপর তিনি পর্যায়ক্রমে সানবাদের বিদ্রোহ, রাওয়ান্দিয়া সম্প্রদায়ের বিদ্রোহ ও খোরাসানের বিদ্রোহ দমন করেন। বিদ্রোহ দমনের মাধ্যমে তার রাজনৈতিক প্রজ্ঞা 'প্রকাশ পায় এবং দেশ মহাবিপর্যয়ের হাত থেকে রক্ষা পায়। সার্বিক আলোচনায় প্রতীয়মান হয় যে, আল মনসুর তার অক্লান্ত পরিশ্রম, অদম্য সাহস, দূরদর্শিতা ও কূটনৈতিক প্রজ্ঞার বলে সকল বিদ্রোহ দমনের মাধ্যমে নব প্রতিষ্ঠিত আব্বাসি সাম্রাজ্যের ভিত মজবুত করেন ।"
        }
      ]
    },
    {
      "number": "11",
      "uddipok": "একদল জ্ঞানপিপাসু ব্যক্তিবর্গের পৃষ্ঠপোষকতায় ঢাকায় 'এশিয়াটিক সোসাইটি অব বাংলাদেশ' প্রতিষ্ঠিত হয়। জ্ঞান-বিজ্ঞানের চর্চার জন্য এখানে প্রাচীন গ্রন্থাবলি সংরক্ষণ, করা হয়। এই প্রতিষ্ঠানটি নতুন নতুন গবেষণার কাজেও পৃষ্ঠপোষকতা দিয়ে থাকে। কিন্তু সরকারি প্রতিষ্ঠান না হওয়ায় গবেষণায় যথাযথ সহযোগিতা দিতে অক্ষম।",
      "tag": "DCC 24,DRMC 24,DB, RB, JB 22",
      "sub_questions": [
        {
          "label": "ক",
          "question": "খলিফা আল মামুনের স্ত্রীর নাম কী ছিল?",
          "explanation": "খলিফা আল মামুনের স্ত্রীর নাম ছিল বুরান।"
        },
        {
          "label": "খ",
          "question": "আল মামুনের প্রতি পারসিকদের সমর্থনদানের কারণ ব্যাখ্যা করো",
          "explanation": "আল মামুনের মা পারস্যবাসী হওয়ার কারণে পারসিকরা আল- মামুনকে সমর্থন করেন। পিতা হারুন এবং মাতা জুবাইদার দিক থেকে আমিন ছিলেন খাঁটি আরব বংশোদ্ভূত। অন্যদিকে আল মামুনের মাতা ছিলেন পারস্য ক্রীতদাসী মারাজিল। এ কারণে মামুনকে পারসিকরা ভাগ্নে মনে করত। স্বভাবতই ভাগ্নের বিজয়কে নিজেদের বিজয় মনে করে পারসিকরা আল-মামুনকে সমর্থন করেন।"
        },
        {
          "label": "গ",
          "question": "উদ্দীপকের প্রতিষ্ঠানটির কর্মকান্ডের সাথে আল মামুনের কোন প্রতিষ্ঠানের সাদৃশ্য লক্ষ করা যায়? ব্যাখ্যা করো।",
          "explanation": "উদ্দীপকের প্রতিষ্ঠানটির কর্মকান্ডের সাথে আব্বাসি খিলাফতের জ্ঞান- বিজ্ঞান চর্চার কেন্দ্রে বায়তুল হিকমার মিল রয়েছে। আব্বাসি খলিফা আল মামুনের নির্মিত বায়তুল হিকমা ছিল আব্বাসিদের গৌরবোজ্জ্বল যুগের অন্যতম প্রতীক। জ্ঞান-বিজ্ঞানকে প্রাতিষ্ঠানিক রূপ প্রদানের জন্য তিনি ৮৩০ খ্রিষ্টাব্দে বাগদাদে এই জগদ্বিখ্যাত প্রতিষ্ঠানটি নির্মাণ করেন। জ্ঞান বিকাশের জন্য তিনি এই প্রতিষ্ঠানটিতে গ্রন্থাগার, শিক্ষায়তন ও অনুবাদ কেন্দ্র এই তিনটি পৃথক বিভাগ স্থাপন করেন। উদ্দীপকেও আমরা এ বিষয়ের প্রতিফলন লক্ষ করি। উদ্দীপকে বলা হয়েছে, একদল জ্ঞানপিপাসু ব্যক্তিবর্গের পৃষ্ঠপোষকতায় ঢাকায় 'এশিয়াটিক সোসাইটি অব বাংলাদেশ' প্রতিষ্ঠিত হয়। জ্ঞান- বিজ্ঞানের চর্চার জন্য এখানে প্রাচীন গ্রন্থাবলি সংরক্ষণ করা হয়। এই প্রতিষ্ঠানটি নতুন নতুন গবেষণার কাজেও পৃষ্ঠপোষকতা দিয়ে থাকে। এ প্রতিষ্ঠানের মতোই আব্বাসি খলিফা আল মামুনের প্রতিষ্ঠিত বায়তুল হিকমা গ্রিক, রোমান, পারসিক প্রভৃতি ভাষার প্রাচীন গ্রন্থাবলি সংগ্রহ, সংরক্ষণ ও গবেষণা কাজে বিশেষ অবদান রাখে। এতে তিনটি বিভাগ ছিল, যথা- গ্রন্থাগার, মিলনায়তন ও অনুবাদ কার্যালয়। হুনায়ন ইবনে ইসহাক নামে একজন সুপণ্ডিতকে এ প্রতিষ্ঠানের তত্ত্বাবধায়ক নিযুক্ত করা হয়। তার চেষ্টায় এরিস্টটল, গ্যালিলিও, প্লেটো প্রমুখ পণ্ডিতের গ্রন্থগুলো আরবিতে অনূদিত হয়। পরবর্তী সময়ে ইউরোপে রেঁনেসার সূচনায় এসব অনুবাদ কর্ম ভূমিকা রেখেছিল। সুতরাং দেখা যায়, উদ্দীপকের প্রতিষ্ঠানটির কর্মকাণ্ডে বায়তুল হিকমার কর্মকান্ডের প্রতিফলন ঘটেছে।"
        },
        {
          "label": "ঘ",
          "question": "আব্বাসি খিলাফতে শিক্ষা সংস্কৃতির উন্নয়নে আল মামুন প্রতিষ্ঠিত প্রতিষ্ঠানটির অবদান এশিয়াটিক সোসাইটির তুলনায় বেশি ছিল- বিশ্লেষণ করো।",
          "explanation": "খলিফা আল মামুনের প্রতিষ্ঠিত বায়তুল হিকমা জ্ঞান-বিজ্ঞান চর্চায় বহুমুখী অবদান রেখেছে, যা এশিয়াটিক সোসাইটির তুলনায় বেশি ছিল। খলিফা মামুন প্রতিষ্ঠিত বায়তুল হিকমা ছিল একটি বৈশ্বিক প্রতিষ্ঠান। তিনি এই প্রতিষ্ঠানের উন্নয়নে ব্যাপক পৃষ্ঠপোষকতা দান করেন। যার ফলে গবেষণা, জ্ঞান-বিজ্ঞান চর্চা ও সাম্রাজ্যের সাংস্কৃতিক উন্নয়নে এটি বিশেষ অবদান রাখতে সক্ষম হয়। আর এ কারণেই জ্ঞান-বিজ্ঞানের উন্নয়নে উদ্দীপকের যা এশিয়াটিক, সোসাইটির চেয়ে বায়তুল হিকমা অনেক বেশি অবদান রেখেছে। মামুনের প্রত্যক্ষ সহায়তায় বায়তুল হিকমা এথেন্স, আলেকজান্দ্রিয়া, সিরিয়া, এশিয়া মাইনরসহ অনেক স্থান থেকে বহু মূল্যবান প্রাচীন গ্রন্থ সংগ্রহ করে সেগুলো আরবিতে অনুবাদের ব্যবস্থা করে। ফলে প্রাচীন বিশ্বের শ্রেষ্ঠ দার্শনিক এরিস্টটল ও প্লেটোর পুস্তকগুলো এবং গ্যালেন, ইউক্লিড, টলেমি প্রমুখ মনীষীদের বৈজ্ঞানিক গ্রন্থাবলি আরবিতে অনূদিত হয়। বায়তুল হিকমার অনুবাদকারীদের গ্রন্থের ওজনে স্বর্ণমুদ্রা পারিশ্রমিক দেওয়া হতো। এ সব অনুবাদকের সাহায্যে বায়তুল হিকমা গ্রিক প্রন্ডিতগণের আজীবনের সাধনা ও গবেষণার ফলাফল ধরে রাখতে সক্ষম হয়। বস্তুত মুসলমানরা অনুবাদের মাধ্যমে এ সব বিশ্ববিখ্যাত পণ্ডিতের গবেষণাকর্ম রক্ষা না করলে পৃথিবী হতে এগুলো বিলুপ্ত হয়তো হয়ে যেত। বায়তুল হিকমার অনুবাদকর্মের মাধ্যমে প্রাচীন সভ্যতার জ্ঞান-বিজ্ঞানের গ্রন্থগুলো নবজীবন লাভ করে। উপরের আলোচনার আলোকে বলা যায়, আব্বাসি খিলাফতে জ্ঞান-বিজ্ঞান ও সাংস্কৃতিক উন্নয়নে বায়তুল হিকমা অসাধারণ ভূমিকা পালন করে, যার তুলনায় উদ্দীপকের এশিয়াটিক সোসাইটির অবদান খুবই কম।"
        }
      ]
    }
  ]
}