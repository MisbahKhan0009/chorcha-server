{
  "title": "বগুড়া ক্যান্টনমেন্ট পাবলিক স্কুল ও কলেজ ২০২৩",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "তিনদিকে সমুদ্রবেষ্টিত কোরিয়া উপদ্বীপ একটি অনুর্বর অঞ্চল। একসময় শহরের কিছু লোকজন ব্যবসা-বাণিজ্য করলেও গ্রামের লোকদের পশুপালন বা মাছ শিকার ছাড়া অন্য কোনো কাজের উপায় ছিল না। জীবন-জীবিকার জন্য তারা চুরি, ডাকাতি, প্রতারণা ও লুটতরাজ করতে বাধ্য হতো।",
      "tag": "BCPSC 23",
      "sub_questions": [
        {
          "label": "ক",
          "question": "'জাজিরাতুল আরব' অর্থ কী?",
          "explanation": "'জাজিরাতুল আরব' শব্দের অর্থ আরব উপদ্বীপ।"
        },
        {
          "label": "খ",
          "question": "উটকে 'মরুভূমির জাহাজ' বলা হয় কেন? ব্যাখ্যা করো।",
          "explanation": "মরু অঞ্চলে যাতায়াতের প্রধান বাহন হওয়ায় উটকে 'মরুভূমির জাহাজ' বলা হয়। আরবের অধিকাংশ অঞ্চলই মরুময়। আর উত্তপ্ত মরু অঞ্চলে উট চলাচলের একমাত্র উপযোগী প্রাণী। তাই অর্থনৈতিক ও রাজনৈতিক গুরুত্ব বিবেচনায় মরুময় আরবে এটি সর্বাধিক গৃহপালিত প্রাণী। উট একবার পানি পান করে দীর্ঘদিন (শীতকালে প্রায় ২৫ এবং গ্রীষ্মকালে ৫দিন) ধরে রাখতে পারে। তাই মরুবাসীরা খাদ্য-পানীয় সংগ্রহ ও যোগাযোগের প্রধান বাহন এবং ক্রয়- বিক্রয়ের মাধ্যম হিসেবে উট ব্যবহার করে। এ কারণে একে 'মরুভূমির জাহাজ' বলা হয়।"
        },
        {
          "label": "গ",
          "question": "উদ্দীপকে উল্লেখিত কোরিয়া উপদ্বীপের সাথে তোমার পঠিত কোন অঞ্চলের সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লেখিত কোরিয়ার সাথে প্রাচীন আরবের ভৌগোলিক অবস্থার সুস্পষ্ট সাদৃশ্য রয়েছে। এশিয়া মহাদেশের দক্ষিণ-পশ্চিমে অবস্থিত আরব ভূখণ্ডটি পৃথিবীর সর্ববৃহৎ উপদ্বীপ। এ অঞ্চলটির তিন দিকে পানি ও একদিক স্থলবেষ্টিত। ভূ-প্রাকৃতিক বৈশিষ্ট্যের দিক দিয়ে এটি তিন ভাগে বিভক্ত হলেও এর অধিকাংশ অঞ্চল মরুময় ও অনুর্বর। উদ্দীপকে বর্ণিত অঞ্চলটিতেও এ ধরনের ভৌগোলিক অবস্থা দেখা যায়। উদ্দীপকে উল্লেখিত কোরিয়া দেশটি তিনদিক সমুদ্রবেষ্টিত এবং এটি একটি অনুর্বর অঞ্চল। আরব উপদ্বীপও তিনদিক দিয়ে সমুদ্রবেষ্টিত। এর পূর্বে পারস্য উপসাগর, পশ্চিমে লোহিত সাগর এবং দক্ষিণে ভারত মহাসাগর অবস্থিত। তাছাড়া ভূ-প্রাকৃতিক বৈশিষ্ট্য অনুসারে সমগ্র আরব উপদ্বীপ মরু, পাহাড়ি ও উর্বর অঞ্চল এই তিন ভাগে বিভক্ত হলেও এর অধিকাংশ - অঞ্চলই মরুময়। এ অঞ্চলটি মূলত সিরিয়ার মরুভূমি, আফ্রিকার সাহারা ও গোবি মরুভূমির একটি বিচ্ছিন্ন অংশ মাত্র। ফলে আরব উপদ্বীপের অধিকাংশ অঞ্চলই অনুর্বর ও চাষাবাদের অনুপোযোগী। তাই বলা যায়, উদ্দীপকের কোরিয়া এবং প্রাচীন আরব অঞ্চলের ভৌগোলিক অবস্থান একই সূত্রে গাঁথা।"
        },
        {
          "label": "ঘ",
          "question": "উদ্দীপকের আলোকে উক্ত অঞ্চলের অধিবাসীদের ওপর ভৌগোলিক অবস্থার প্রভাব মূল্যায়ন করো।",
          "explanation": "উদ্দীপকের বর্ণিত অঞ্চলের মতো প্রাক-ইসলামি আরবের অধিবাসীদের ওপরও ভৌগোলিক পরিবেশের ব্যাপক প্রভাব ছিল। আরব উপদ্বীপের অধিবাসীদের দেহ, মন, চরিত্র ও জীবনযাত্রার ওপর বৈচিত্র্যময় ভৌগোলিক অবস্থান ও পরিবেশের যথেষ্ট প্রভাব লক্ষ করা যায়। শুষ্ক আবহাওয়া, অনাবৃষ্টি, অনুর্বরতা প্রভৃতি প্রতিকূল ভৌগোলিক পরিবেশ একদিকে যেমন আরব বেদুইনদের রুক্ষ ও দুঃসাহসিক জাতিতে পরিণত করেছে অপরদিকে তারা ধৈর্যশীল, কষ্টসহিষ্ণু ও পরিশ্রমী হয়েছে। উদ্দীপকের অঞ্চলটির অধিবাসীদের ওপরও ভৌগোলিক অবস্থার এ ধরনের প্রভাব দেখা যায়। উদ্দীপকে বলা হয়েছে, তিনদিকে সমুদ্রবেষ্টিত কোরিয়া উপদ্বীপটি একটি অনুর্বর অঞ্চল। এরূপ ভৌগোলিক অবস্থানের ফলে শহরের কিছু লোকজন ব্যবসা-বাণিজ্য করার সুযোগ পেলেও গ্রামের লোকদের পশুপালন বা মাছ শিকার ছাড়া কোনো উপায় ছিল না। এমনকি তারা চুরি, ডাকাতি ও লুটতরাজ করতে বাধ্য হতো। অনুরূপভাবে প্রাচীন আরব উপদ্বীপের প্রতিকূল ভৌগোলিক পরিস্থিতির প্রভাবে এর অধিবাসীরা সংগ্রামী হয়ে ওঠে। শুষ্ক ও উষ্ণ আবহাওয়া এবং খাদ্য ও পানীয়ের অভাব আরবদের দুর্ধর্ষ ও সংঘাতময় জীবনযাত্রার দিকে প্ররোচিত করেছে। শহরবাসী আরবরা ব্যবসা-বাণিজ্যের মাধ্যমে অপেক্ষাকৃত আরাম-আয়েশে জীবন পরিচালনা করলেও পশুচারণ ও পালনই ছিল আরব বেদুইনের প্রধান পেশা। এছাড়া আরব বেদুইনদের একটি দল কাফেলা লুটতরাজের মাধ্যমেও জীবিকা নির্বাহ করত। পশুপালন ও খাদ্যের সন্ধানে আরবদের প্রতিনিয়ত একস্থান থেকে অন্যস্থানে যেতে হতো। এর ফলে তারা গোত্রবদ্ধ হয় এবং তাদের মধ্যে গড়ে ওঠে আসাবিয়া বা গোত্রপ্রীতি। অপরদিকে ভৌগোলিক পরিবেশের প্রভাবে আরবদের মধ্যে মুক্ত চিন্তার উন্মেষ ঘটে, যা তাদেরকে কাব্যচর্চায় দারুণ অনুপ্রেরণা জুগিয়েছে। উপরের আলোচনায় দেখা যায় যে, ভৌগোলিক অবস্থান ও আবহাওয়া প্রাক-ইসলামি আরব অধিবাসীদের জীবন-জীবিকা ও আচার-আচরণে ব্যাপক প্রভাব ফেলেছিল।"
        }
      ]
    },
    {
      "number": "2",
      "uddipok": "প্রাচীন সভ্যতার ভিত্তি ভূমি হিসেবে বিবেচিত মিসর আফ্রিকা মহাদেশে অবস্থিত। যার উত্তরে ভূমধ্যসাগর আর দক্ষিণে সুদান রাষ্ট্র রয়েছে। ইতিহাসের সর্বশ্রেষ্ঠ নির্মাতা' বলা হয় মিসরীয়দের। হোয়াংহো নদীকে চীনের দুঃখ বলা হলেও নীলনদকে মিসরের প্রাণ হিসেবে অভিহিত করা হয়। মিসর হলো নীলনদের দান।",
      "tag": "BCPSC 23",
      "sub_questions": [
        {
          "label": "ক",
          "question": "সুমেরীয় ধর্ম মন্দির-এর নাম কী ছিল?",
          "explanation": "সুমেরীয় ধর্ম মন্দিরের নাম ছিল জিগুরাত।"
        },
        {
          "label": "খ",
          "question": "আইয়ামে জাহেলিয়া বলতে কী বোঝায়? ব্যাখ্যা করো।",
          "explanation": "ইসলাম পূর্ব যুগে আরবের সব ক্ষেত্রে অরাজকতা ও বিশৃঙ্খলা বিদ্যমান থাকায় এ সময়কে আইয়ামে জাহেলিয়া বলা হয়। আইয়ামে জাহেলিয়া শব্দটি আরবি। এর বাংলা অর্থ অজ্ঞতা বা অন্ধকারের যুগ। মহানবি (স)-এর আবির্ভাবের পূর্বে আরবের প্রায় একশ বছর সময়কে আইয়ামে জাহেলিয়া বলা হয়। এ সময় মানুষের মধ্যে কোনো প্রকার শিক্ষা নৈতিকতা, সততা, দায়িত্বজ্ঞান ও শালীনতা ছিল না। নানা অন্যায়-অনাচারে সমাজ ভরপুর ছিল। এ জন্য এ সময়কে আইয়ামে জাহেলিয়া বা অন্ধকারের যুগ বলা হয়।"
        },
        {
          "label": "গ",
          "question": "উদ্দীপকে নীলনদকে মিসরের প্রাণ বলা হয়েছে কেন? তোমার পাঠ্যপুস্তকের আলোকে ব্যাখ্যা করো।",
          "explanation": "মিসরীয় সভ্যতা বিকাশে নীলনদের গুরুত্বপূর্ণ অবদানের কারণে নীলনদকে মিসরের প্রাণ বলা হয়েছে। নীলনদের পানি উপচে নদের দুকূল ছাপিয়ে মানুষের কৃষি উৎপাদনসহ সবকিছু ভাসিয়ে নিয়ে যেত। এ বন্যা নিয়ন্ত্রণ করার জন্য মিসরীয়রা বাঁধ দেওয়ার পদ্ধতি উদ্ভাবন করেছিল। এভাবে সমস্যা সমাধান করতে গিয়ে প্রাচীন মিসরে বন্যা নিয়ন্ত্রণ বাঁধ, কৃষির উপকরণ, সেচ ব্যবস্থা প্রভৃতি বিকাশ সাধন হয়। এগুলো বিকাশের সাথে মিসরে নগরের বিকাশ ঘটে। যা মিসরকে সভ্যতার পটভূমিতে পরিণত করে। উদ্দীপকে এ বিষয়ের প্রতি ইঙ্গিত করা হয়েছে। উদ্দীপকে নীলনদকে মিসরের প্রাণ বলা হয়েছে। কেননা মিসরীয় সভ্যতার বিকাশে নীলনদই সবচেয়ে বড় ভূমিকা পালন করেছে। ইতিহাস পর্যালোচনা করলে দেখা যায় যে, মিসরীয় সভ্যতার সূচনাকারীরা পানির প্রাপ্যতা, নীলনদকে কেন্দ্র করে কৃষি উৎপাদন, মাছ ধরে জীবিকা নির্বাহ, পশুপালনের জন্য তৃণভূমির সহজলভ্যতা ইত্যাদি বিষয়কে মাথায় রেখে নীলনদের তীরবর্তী অঞ্চলসমূহে বসতি স্থাপন করেছিল। দেখা যায়, প্রতি বছর গ্রীষ্মকালের শুরুতে আফ্রিকার মধ্য অঞ্চলে প্রচুর বৃষ্টিপাতের ফলে সৃষ্ট প্লাবনে নীলনদের দুকূল ছাপিয়ে যেত। এ সময় পাহাড়ি মাটি, বরফগলা পানি ও অজস্র জলজ উদ্ভিদ আবাদি জমিতে এসে পড়ত। কয়েক মাস ব্যাপি' স্থায়ী (জুন থেকে অক্টোবর পর্যন্ত) এ বন্যার সময় গাছ-গাছড়া পচে গিয়ে এবং এর সাথে জলধারায় পাহাড়ি লাল পাথুরে মাটি মিশে এক উর্বর। পলিমাটির সৃষ্টি হতো। প্লাবন শেষে বন্যার উর্বর পলিমাটিতে নীলনদের উভয় তীর দৈর্ঘ্যে ৬০০ মাইল এবং প্রন্থে ১০ মাইল পর্যন্ত ভরে যেত। এ কারণে মিসরের জমি খুব উর্বর হতো। এ উর্বর জমিতে খুব সহজেই ফসল ফলানো যেত। কৃষি উৎপাদনই প্রাচীন মিসরীয়দের প্রধান জীবিকা হওয়ায় এ সময় কৃষিকে কেন্দ্র করেই বসতি স্থাপন, বাঁধ নির্মাণ কৌশল, সেচব্যবস্থা ও ক্ষুদ্র শিল্পের বিকাশ ঘটে। এছাড়া নীলনদের তীরে অবস্থিত সিনাই পাহাড় ও অন্যান্য পর্বতমালা এবং চুনা পাথরের পাহাড়গুলো শিল্পদ্রব্য ও অস্ত্র-শস্ত্র তৈরি করার জন্য মিসরবাসীকে বিভিন্ন প্রকার ধাতু সরবরাহ করেছে। এক কথায়, গুরুত্বপূর্ণ ভৌগোলিক অবস্থান ও নীলনদের দানের ফলে মিসরে বিশ্বের প্রাচীন সভ্যতার উৎপত্তি ও বিকাশ ঘটে। তাই গ্রিক ঐতিহাসিক ও ইতিহাসের জনক হেরোডোটাস মিসরীয় সভ্যতার বিকাশে নীল নদের ভূমিকা দেখে বিস্মিত হয়ে নির্দ্বিধায় মিসরকে 'নীলনদের দান' বা 'The Gift of the Nile' বলে উল্লেখ করেছেন।"
        },
        {
          "label": "ঘ",
          "question": "মিসরীয়রাই ইতিহাসের শ্রেষ্ঠ নির্মাতা- পাঠ্যপুস্তকের আলোকে তোমার মতামত ব্যক্ত করো।",
          "explanation": "'মিসরীয়রাই ইতিহাসের শ্রেষ্ঠ নির্মাতা'- এ বিষয়ে আমি একমত পোষণ করি। বিশ্বসভ্যতার ইতিহাসে মিসরীয় সভ্যতার অবদান অসামান্য। পৃথিবীর ইতিহাসে তারা শ্রেষ্ঠ নির্মাতা ছিল। কেননা পাথর কেটে প্রকাণ্ড সৌধ বানাতে তারা ছিল সিদ্ধহস্ত। বিশেষ করে পিরামিড নির্মাণের জন্য তারা শ্রেষ্ঠ স্থপতি হিসেবে বিবেচিত হয়, যা আজকের আধুনিক স্থাপত্য বিদ্যাকেও হার মানায়। মৃত ফারাওয়ের দেহ ও তাদের সঙ্গে দেওয়া মূল্যবান সামগ্রীর নিরাপত্তার জন্য তারা এসব পিরামিড নির্মাণ করেছিল। বিশালাকার পিরামিড তাদের জ্যামিতিক জ্ঞানের পরিচয় বহন করে। সবচেয়ে বিখ্যাত পিরামিড ছিল ফারাও খুফুর পিরামিড। পিরামিড এক সময় সপ্তাশ্চর্যের অন্তর্ভুক্ত ছিল। পিরামিডের পাশাপাশি তাদের স্থাপত্যশিল্পে জায়গা করে নেয় ধর্মমন্দির। মূলত পুরোহিতদের দ্বারা প্রভাবিত হয়ে তারা অনেক বৃহৎ সুদৃশ্য ধর্মমন্দির নির্মাণ করেছিল। এগুলো অত্যন্ত জাঁকজমকপূর্ণ হলেও এটি নির্মাণে প্রচুর ব্যয় হতো। ধর্মমন্দিরগুলোর মধ্যে কর্নাফ ও লাকজ ছিল বিখ্যাত। বিশেষ করে পিরামিড গড়ার সাথে সাথেই মিসরে ভাস্কর্য শিল্পের বিকাশ ঘটে। বিভিন্ন সমাধিসৌধ, ধর্মমন্দির ও প্রাসাদের প্রবেশপথে ভাস্কর্য বিদ্যমান ছিল। স্ফিংকস ছিল মিসরীয় ভাস্কর্যের প্রধান উদাহরণ। এছাড়াও ভাস্কররা নরম পাথরে মানুষের মূর্তি গড়তেন। ফারাও ইখনাটন ও রানি নেফারতিতির মূর্তি এর উজ্জ্বল নিদর্শন। উপরের আলোচনার পরিপ্রেক্ষিতে বলা যায়, অনন্য স্থাপত্যিক বৈশিষ্ট্যের জন্য পৃথিবীর ইতিহাসে প্রাচীন মিসরীয়রাই শ্রেষ্ঠ নির্মাতা।"
        }
      ]
    },
    {
      "number": "3",
      "uddipok": "হাসানবাদ যুব সংঘ প্রতিবছর সাহিত্য ও সাংস্কৃতিক প্রতিযোগিতার আয়োজন করে। আশে-পাশে গ্রামের প্রতিযোগিরা এই প্রতিযোগিতায় স্বতঃস্ফূর্তভাবে অংশগ্রহণ করে। প্রতিযোগিতায় অংশগ্রহণকারীদের পুরস্কৃত করা হয়। ফলে হাসানবাদ গ্রামসহ আশেপাশের গ্রামগুলোও সাহিত্য ও সংস্কৃতির ক্ষেত্রে ইতিবাচক ভূমিকা রাখে।",
      "tag": "BCPSC 23",
      "sub_questions": [
        {
          "label": "ক",
          "question": "প্রাক-ইসলামি যুগের শ্রেষ্ঠ কবি কে ছিলেন?",
          "explanation": "প্রাক-ইসলামি যুগের শ্রেষ্ঠ কবি ছিলেন ইমরুল কায়েস।"
        },
        {
          "label": "খ",
          "question": "হানিফ সম্প্রদায় কারা? ব্যাখ্যা করো।",
          "explanation": "ইসলাম-পূর্ব যুগে আরবের আল্লাহর একত্ববাদে বিশ্বাসীরা হলো হানিফ সম্প্রদায়। জাহেলি যুগে আরব সমাজে মুষ্টিমেয় লোক আল্লাহর একত্ববাদে বিশ্বাসী ছিল। তারা দেব-দেবীর পূজা- থেকে বিরত থাকত। এদের সংখ্যা ছিল খুব কম। শুধু মূর্তিপূজা নয়, এরা তৎকালীন আরবের অন্যায়-অত্যাচার কুসংস্কার, অনৈতিক জীবনযাপনের ঘোরবিরোধী ছিল। এরা হযরত ইবরাহিম (আ)-এর প্রচারিত তাওহিদের অনুসারী ছিল। জাহেলি যুগে এরাই হানিফ সম্প্রদায় নামে পরিচিত ছিল।"
        },
        {
          "label": "গ",
          "question": "উদ্দীপকে হাসানবাদ যুব সংঘের প্রতিযোগিতার সাথে প্রাক- ইসলামি যুগের কোন প্রতিযোগিতার সাদৃশ্য রয়েছে? ব্যাখ্যা করো।",
          "explanation": "নিম্নের অনুরুপ: উদ্দীপকের সাথে প্রাক-ইসলামি আরব সংস্কৃতির উল্লেখযোগ্য বিষয় উকাজ মেলায় আয়োজিত কবিতা প্রতিযোগিতার মিল পাওয়া যায়। ইসলামপূর্ব আরব অধিবাসীদের জীবনের বিভিন্ন দিক সমুজ্জ্বল না হলেও সাংস্কৃতিক ক্ষেত্রে তাদের একটি গৌরবময় ঐতিহ্য রয়েছে। এ ঐতিহ্যের একটি বিশেষ দিক হলো উকাজ মেলা ও এ মেলায় আয়োজিত কবিতা প্রতিযোগিতা। আরবদের সাংস্কৃতিক জীবনে এ মেলা ছিল বিশেষ তাৎপর্যবহ। উদ্দীপকে এ মেলারই প্রতিফলন লক্ষ করা যায়। উদ্দীপকে বিদ্যাকুট গ্রামের যুব সংঘ আয়োজিত সাহিত্য ও সাংস্কৃতিক প্রতিযোগিতার কথা বলা হয়েছে। প্রাক-ইসলামি আরব সংস্কৃতিতেও এরকম বিষয় চোখে পড়ে। তৎকালীন আরবদের প্রধান বৈশিষ্ট্য ছিল বাগ্মিতা। তাদের ভাষাজ্ঞান ছিল উন্নত। নারী-পুরুষ নির্বিশেষে প্রায় সবাই কবিতাচর্চা ও বাগ্মিতায় প্রতিভার স্বাক্ষর রেখেছে। এ সময় মক্কার অদূরে উকাজের বার্ষিক মেলায় তাদের রচিত কবিতা নিয়ে প্রতিযোগিতার আয়োজন করা হতো। এ প্রতিযোগিতায় নির্বাচিত সাতটি কবিতা পুরস্কৃত করা হতো। এ কবিতাগুলো সোনালি হরফে লিপিবদ্ধ করে কাবার দেয়ালে ঝুলিয়ে রাখা হতো। এ কারণে এ কবিতাগুলোকে সাবায়ে-মুয়াল্লাকাত বা সাতটি ঝুলন্ত কবিতা বলা হতো। সুতরাং বলা যায়, উদ্দীপকটি প্রাক- ইসলামি আরব সংস্কৃতির উকাজ মেলার প্রতিচ্ছবি।"
        },
        {
          "label": "ঘ",
          "question": "উদ্দীপকের নিরিখে প্রাক-ইসলামি যুগের সাংস্কৃতিক অবস্থার অন্যান্য দিকগুলো তুলে ধরো।",
          "explanation": "উদ্দীপকে প্রাক-ইসলামি আরবের উকাজ মেলায় আয়োজিত সাহিত্য প্রতিযোগিতার প্রতিফলন ঘটেছে। এ দিকটি ছাড়াও প্রাক-ইসলামি আরবের সাংস্কৃতিক অবস্থা নানা দিক দিয়ে সমৃদ্ধ ছিল। উকাজ মেলা ছিল আরব সংস্কৃতির প্রতিচ্ছবি। সেখানে, সাহিত্যের বাইরেও অনেক কিছুর উপস্থিতি ছিল, যা আরবের তৎকালীন সংস্কৃতির পরিচয় বহন করত। প্রাক-ইসলামি আরবের সাংস্কৃতিক জীবনে উকাজ মেলার গুরুত্ব ছিল অপরিসীম। প্রতি বছর হজ মৌসুমে মক্কার উপকণ্ঠে উকাজ নামক স্থানে মেলা বসত। এ মেলা ছিল আরব জীবনের প্রাণের স্পন্দন এবং আনন্দ উল্লাসের তীর্থভূমি। উকাজ মেলার সবচেয়ে আকষণীয় দিক ছিল কবিতা প্রতিযোগিতা। সুন্দর বাচনশক্তির অধিকারী প্রাচীন আরবের কবিরা এ কবিতা পাঠের আসরে প্রতিযোগিতায় অংশগ্রহণ করতেন। প্রতিবছর এখানে কবিতা প্রতিযোগিতা হতো এবং শ্রেষ্ঠ কবিদেরকে পুরস্কৃত করা হতো- নির্বাচিত শ্রেষ্ঠ কবিতাগুলোকে কাবাঘরের দেয়ালে ঝুলিয়ে রাখা হতো যা 'সাবায়ে মুয়াল্লাকাত' নামে পরিচিত। লেবানিজ-আমেরিকান পণ্ডিত পি. কে. হিট্টি বলেন, 'ইসলাম পূর্ব দিনগুলোতে উকাজ মেলা আরবে এক ধরনের মত বিনিময়ের শিক্ষায়তন বলে গণ্য হতো।' এখানে সাহিত্য প্রতিযোগিতা ছাড়াও ঘোড়দৌড় প্রতিযোগিতা, বিভিন্ন খেলা যেমন- জুয়া, লাঠি, মল্লযুদ্ধ, বিভিন্ন ধরনের নৃত্য-গীত ইত্যাদি অনুষ্ঠিত হতো। এ মেলায় আন্তর্জাতিক ও দেশীয় বিভিন্ন পণ্যদ্রব্য প্রদর্শিত হতো। নিত্যপ্রয়োজনীয় দ্রব্যসামগ্রীও ঐ মেলা থেকে আরবরা সংগ্রহ করত। এটি ছিল মোটামুটি আরব সংস্কৃতির সামগ্রিক চিত্র। পরিশেষে বলা যায়, 'উকাজ মেলা' কেবল সাহিত্যের গণ্ডিতেই আবদ্ধ ছিল না; বরং এর পরিসর ছিল বহুমাত্রিক। তখনকার আরব জীবনের অধিকাংশ বিষয়ই উকাজ মেলাকে কেন্দ্র করে পরিচালিত হতো। অর্থাৎ এ মেলা ছিল সংস্কৃতির এক মহামিলন।"
        }
      ]
    },
    {
      "number": "4",
      "uddipok": "১৯৭১ সালে মুক্তিযুদ্ধে চলাকালীন আফছার মাস্টারদের গ্রামে প্রবেশের একমাত্র পথটি মুক্তিযোদ্ধারা কেটে দেয়। যাতে পাকিস্তানি আর্মি সহজে গ্রামে প্রবেশ করতে না পারে। রাস্তা কাটার কারণে পাকিস্তানি আর্মি গ্রামে প্রবশে করতে সাহস পায়নি। মুক্তিযুদ্ধাদের রণকৌশলের কারণে আফসার মাস্টারদের গ্রাম ছিল মুক্তিযোদ্ধাদের একটি নিরাপদ ঘাঁটি।",
      "tag": "BCPSC 23",
      "sub_questions": [
        {
          "label": "ক",
          "question": "হিজরত শব্দের অর্থ কী?",
          "explanation": "হিজরত শব্দের অর্থ দেশত্যাগ বা একস্থান থেকে অন্যস্থানে গমন করা।"
        },
        {
          "label": "খ",
          "question": "হিলফুল ফুজুল বলতে কী বোঝায়? ব্যাখ্যা করো।",
          "explanation": "হিলফুল ফুজুল বলতে কিশোর বয়সে মহানবি (স)-এর প্রতিষ্ঠিত একটি শান্তিসংঘকে বোঝায়। মহানবি (স) ছিলেন, শান্তির দূত। বালক বয়সেই তিনি পাঁচ বছর ধরে চলা 'হারবুল ফিজার' যুদ্ধের (৫৮৪-৫৮৮ খ্রি.) ভয়াবহতা দেখেন। যুদ্ধের রক্তপাত ও মানুষের দুর্ভোগ দেখে কিশোর মুহাম্মদ (স)-এর অন্তর কেঁদে উঠল। এর পরিপ্রেক্ষিতেই তিনি সমমনা কয়েকজন উৎসাহী তরুণ-যুবক ও পিতৃব্য যুবাইরকে নিয়ে ৫৯০ খ্রিষ্টাব্দে গড়ে তুলেছিলেন 'হিলফুল ফুজুল' নামের শান্তিসংঘটি। এটি গোত্রীয় যুদ্ধের অবসানসহ সমাজে শান্তি-শৃঙ্খলা প্রতিষ্ঠা ও মানুষের জানমালের নিরাপত্তা রক্ষায় কাজ করত।"
        },
        {
          "label": "গ",
          "question": "উদ্দীপকের অনুরূপ রণকৌশল মহানবি (স) কোন যুদ্ধে প্রয়োগ করেছিলেন? বর্ণনা করো।",
          "explanation": "উদ্দীপকে উল্লেখিত সংবিধান প্রণয়নের সাথে মহানবি (স)-এর প্রণীত মদিনা সনদের মিল রয়েছে। - একটি দেশকে সুষ্ঠ পরিচালনা করার মূল চাবিকাঠি হলো সুলিখিত একটি সংবিধান। তাই কোনো দেশের স্বাধীনতা লাভের পর সংবিধান প্রণয়ন করে নাগরিকের মৌলিক অধিকার, স্বাধীনতা, গণতন্ত্র ইত্যাদি নিশ্চিত করা হয় জনগণের নিরাপত্তা নিশ্চিত করা ও বিভিন্ন গোষ্ঠীর মধ্যে শান্তিপূর্ণ সহাবস্থানের মাধ্যমে একটি স্থিতিশীল রাষ্ট্র গঠন করাই একটি সংবিধানের মূল লক্ষ্য। রাসুল (স) মদিনায় ইসলামি রাষ্ট্র গঠনের পর সেখানে বসবাসরত বিভিন্ন সম্প্রদায়ের মধ্যে ঐক্য ও সদ্ভাব গড়ে তোলা এবং সবার অধিকার রক্ষার উদ্দেশ্যে মদিনা সনদ প্রণয়ন করেন। আলজেরিয়ার সংবিধান প্রণয়নের ক্ষেত্রেও এমন উদ্দেশ্য দেখা যায়। উদ্দীপকে বর্ণিত আলজেরিয়া স্বাধীনতা লাভের পর একটি সংবিধান রচনা করেন। রাসুল (স)-ও হিজরতের পর মদিনা ও তার আশপাশে বসবাসকারী মুসলিম, ইহুদি, খ্রিষ্টান ও পৌত্তলিকদের মধ্যে সম্প্রীতি স্থাপনের লক্ষ্যে ৬২২ খ্রিষ্টাব্দে সব গোষ্ঠীর জন্য একটি সনদ প্রণয়ন করেন, যা বিশ্ব ইতিহাসে 'মদিনা সনদ' নামে পরিচিত। মহানবি (স) ইসলামি রাষ্ট্র প্রতিষ্ঠা করে মদিনার বিভিন্ন সম্প্রদায়ের প্রতিনিধিদের মতামতের ভিত্তিতে একটি সনদ বা সংবিধান প্রণয়ন করেন। এ সনদে রাসুল (স)-মদিনাকে একটি প্রজাতন্ত্র হিসেবে ঘোষণা করেন। তিনি সব সম্প্রদায়কে নিয়ে একটি সাধারণ জাতি গঠন করে সবার সমান অধিকার নিশ্চিত করেন। মদিনা সনদে প্রত্যেকের ধর্মীয় স্বাধীনতা রক্ষাসহ অসহায় ও দুর্বলদের সর্বতোভাবে সহযোগিতার বিধান রাখা হয়। এ সংবিধানের মাধ্যমে মহানবি (স) মদিনায় বসবাসরত বিবদমান সব সম্প্রদায়কে সম্প্রীতির বন্ধনে আবদ্ধ করে একটি শান্তিপূর্ণ সমাজ গঠনে সক্ষম হয়েছিলেন। সুতরাং বলা যায়, উদ্দীপকের সংবিধান প্রণয়নের সাথে মহানবি (স) এর প্রণীত মদিনা সনদের মিল রয়েছে।"
        },
        {
          "label": "ঘ",
          "question": "উক্ত রণকৌশলটির জন্য মদিনা রাষ্ট্রের নিরাপত্তা বজায় ছিল-মূল্যায়ন করো।",
          "explanation": "উক্ত কৌশল অর্থাৎ পরিখা খননের মাধ্যমেই মহানবি (স) মদিনাকে রক্ষা করতে সক্ষম হন- বক্তব্যটি যথার্থ। যুদ্ধে প্রতিপক্ষ দলের মোকাবিলা করার জন্য সামরিক শক্তির পাশাপাশি উন্নত রণকৌশলেরও প্রয়োজন হয়। ইসলামের ইতিহাসে খন্দকের যুদ্ধে অভিনব রণকৌশল প্রয়োগ করা হয়েছিল। উদ্দীপকেও অনুরূপ ঘটনা পরিলক্ষিত হয়। খন্দকের যুদ্ধে মুসলিম সৈন্য সংখ্যা অনেক কম ছিল। মহানবি (স) নিজেদের এই সামরিক দুর্বলতার জন্য মদিনার ভিতরে থেকেই যুদ্ধের সিদ্ধান্ত নেন। মদিনাকে শত্রুপক্ষের প্রবল আক্রমণের হাত থেকে রক্ষা করার জন্য উত্তর-পশ্চিম দিকে দশ হাত প্রশস্ত ও দশ হাত গভীর পরিখা খনন করেন। ফলে শত্রুপক্ষ এই পরিখা পার হতে না পেরে মদিনাবাসীর কোনো ক্ষতি করতে পারেনি। উদ্দীপকের মুক্তিযোদ্ধারাও শত্রুবাহিনীকে অনুরূপ কৌশলের মাধ্যমে তাদের অঞ্চলে ঢুকতে দেয়নি। এক্ষেত্রে তারা তাদের অঞ্চলে প্রবেশের প্রধান প্রধান সড়কগুলো কেটে দিয়ে প্রতিবন্ধকতা সৃষ্টি করেছিল। আর এই কৌশল অবলম্বনের ফলেই মুক্তিযোদ্ধাদের অঞ্চলটি শত্রুবাহিনী থেকে নিরাপদ ছিল। পরিশেষে বলা যায়, পরিখা খননের ফলেই কুরাইশদের আক্রমণ থেকে মদিনা নিরাপদ থাকে। আর মুক্তিযোদ্ধারাও রাস্তা কেটে শত্রুর আক্রমণ থেকে তাদের অঞ্চলকে রক্ষা করে।"
        }
      ]
    },
    {
      "number": "5",
      "uddipok": "ইসলামের এক ক্রান্তিকালে তিনি খিলাফতের দায়িত্বভার গ্রহণ করেন। মহানবি (স) এর অসমাপ্ত বাসনাসমূহকে বাস্তবে রূপদান করেন। জাকাত বিরোধী আন্দোলন ও ভণ্ডনবিদের অশুভ তৎপরতার ফলে আরব উপদ্বীপে নির্বাসিত করেন। ন্যায় সংগতভাবে তিনি ছিলেন ইসলামের পরিত্রাণকর্তা।",
      "tag": "BCPSC 23",
      "sub_questions": [
        {
          "label": "ক",
          "question": "খলিফা শব্দের অর্থ কী?",
          "explanation": "খলিফা শব্দের অর্থ প্রতিনিধি।"
        },
        {
          "label": "খ",
          "question": "মজলিশ-উস-শুরা বলতে কী বোঝায়? ব্যাখ্যা করো।",
          "explanation": "মজলিশ-উস্-শুরা ইসলামি রাষ্ট্রের একটি মন্ত্রণাপরিষদ। প্রাক-ইসলামি যুগের দারুন নাদওয়ার বয়োজ্যেষ্ঠ পরিষদ-এর অনুকরণে রাসুল (স) একটি পরামর্শব্যবস্থা চালু রাখেন, যা পরবর্তী সময়ে হযরত আবু বকর (রা)-ও অনুসরণ করেন। হযরত ওমর (রা) এ ব্যবস্থাকে আধুনিকীকরণের উদ্যোগ গ্রহণ করেন। কারণ তিনি সবসময় বলতেন, পরামর্শ ছাড়া খিলাফত চলতে পারে না। এ গণতান্ত্রিক চেতনায় উদ্বুদ্ধ হয়ে তিনি জনগণের সুযোগ-সুবিধা নিশ্চিতকরণ এবং স্বচ্ছভাবে শাসনকার্য পরিচালনার জন্য একটি উচ্চ ক্ষমতাসম্পন্ন মন্ত্রণাপরিষদ গঠন করেন, যা মজলিশ-উস্-শুরা নামে পরিচিত। এটি মজলিশ-আল-আম ও মজলিশ- আল-খাস-এ দু ভাগে বিভক্ত ছিল।"
        },
        {
          "label": "গ",
          "question": "উদ্দীপকে কোন খলিফার প্রতি ইঙ্গিত করা হয়েছে? পাঠ্যবইয়ের আলোকে বিশ্লেষণ করো।",
          "explanation": "উদ্দীপকে হযরত আবু বকর (রা) এর প্রতি ইঙ্গিত করা হয়েছে। হযরত মুহাম্মদ (স) এর ওফাতের পর যে চার জন সাহাবি তাঁর প্রতিনিধিরূপে মুসলিম রাষ্ট্র পরিচালনার দায়িত্ব পালন করেন তাদের মধ্যে আবু বকর (রা) একজন। তিনি ইসলাম ধর্ম ও মুসলিম রাষ্ট্রের কল্যাণের জন্য অত্যন্ত দক্ষতার সাথে রাষ্ট্রের শাসনকাজ পরিচালনা করেছেন। উদ্দীপকে এ মহান শাসকের কথাই বলা হয়েছে। উদ্দীপকে ইঙ্গিতকৃত খলিফা ইসলামের এক ক্রান্তিকালে খিলাফতের দায়িত্বগ্রহণ করেন। তিনি ছিলেন ইসলামের ত্রাণকর্তা। হযরত আবু বকর (রা) এর ক্ষেত্রেই এ তথ্য সঠিক। মহানবি (স) কাউকে উত্তরাধিকারী মনোনীত করে যাননি বলে খলিফা নির্বাচন পদ্ধতি ও তখনকার পরিস্থিতি জটিল আকার ধারণ করে। তখন খলিফা নির্বাচনের উদ্দেশ্যে মুসলমানরা 'ছাফিফা বানি সায়িদা' নামক স্থানে মিলিত হন। খলিফা নির্বাচনের প্রশ্নে চারটি রাজনৈতিক পক্ষ তৈরি হয়। তারা প্রত্যেকে নিজের লোকদের সমর্থনে কথা বলেন। আবু বকর ইসলামের জন্য আনসার ও মুহাজিরদের ত্যাগের কথা বললেন। আনসাররা উভয় দল থেকে একজন করে খলিফার কথা বলেন। এ সময়টা ছিল ইসলামের ক্রান্তিকাল। এ সময় ওমর (রা) আরবের প্রথা অনুযায়ী আবু বকর (রা) এর হাত চুম্বন করে তাকে খলিফা ঘোষণা করেন। খলিফা হিসেবে দায়িত্ব গ্রহণের পর থেকে মৃত্যু পর্যন্ত এ মহান খলিফা ইসলামের সেবায় উদার অভাবনীয় ভূমিকা পালন করেন। এ কারণে তাকে ইসলামের ত্রাণকর্তা বলা হয়। সুতরাং বোঝা যায়, উদ্দীপকে হযরত ওমর (রা) এর প্রতি নির্দেশ করা হয়েছে।"
        },
        {
          "label": "ঘ",
          "question": "ইসলামের ক্রান্তিকালে উক্ত খলিফা কীভাবে রাষ্ট্র সংগঠনের দায়িত্ব পালন করেন? বিশ্লেষণ করো।",
          "explanation": "ইসলামের ক্রান্তিকালে হযরত আবু বকর (রা) অত্যন্ত দক্ষতা ও বিচক্ষণতার সাথে রাষ্ট্র সংগঠনের দায়িত্ব পালন করেন। মহানবি (স)-এর মৃত্যুর পর তাঁর প্রতিনিধি হয়ে হযরত আবু বকর (রা) খিলাফত পরিচালনার দায়িত্ব গ্রহণ করেন। তিনি ছিলেন মহানবি (স)-এর যোগ্য ও উপযুক্ত প্রতিনিধি। মহান আল্লাহ ও রাসুলের (স)-এর নির্দেশ অনুযায়ী ইসলামের একনিষ্ঠ সেবা করে তিনি ইসলামের ত্রাণকর্তা হিসেবে স্বীকৃতি পান। মহানবি (স)-এর ওফাতের পর মুসলমানদের মধ্যে যে বিভ্রান্তি ও বিশৃঙ্খলা ছড়িয়ে পড়েছিল আবু বকর (রা) দক্ষতার সাথে তা দূর করে মুসলিম সমাজকে ঐক্যবদ্ধ করেন। রাসুল (স)-এর পবিত্র দেহ সমাহিতকরণ ও খলিফা নির্বাচনের সমস্যার সুষ্ঠু সমাধান করে তিনি ইসলামের প্রাথমিক পর্যায়ের সংকট কাটিয়ে উঠতে অবদান রাখেন। সংকটময় এই পরিস্থিতিতে খিলাফতের দায়িত্ব গ্রহণ করে তিনি নিয়ন্ত্রণহীন ও বিশৃঙ্খল নাগরিকদের সুনির্দিষ্ট ধর্মীয় অনুশাসন পালনে বাধ্য করেন। এভাবে তিনি ইসলামকে অনিশ্চয়তার হাত থেকে রক্ষা করেন। তাছাড়া জাকাত প্রদানে অস্বীকৃতি জ্ঞাপনকারী বেদুইন গোত্রগুলোর (আবস ও জুবিয়ান) বিরুদ্ধে তিনি উপযুক্ত ব্যবস্থা গ্রহণ করে ইসলামি বিধান অনুযায়ী তাদের জাকাত প্রদানে বাধ্য করেন। তিনি দীনকে (ইসলাম) সব আদর্শের ঊর্ধ্বে প্রতিষ্ঠা করেন। ভন্ড নবিদের সমুচিত শিক্ষা দিয়ে খলিফা আবু বকর (রা) ইসলামের ভিত্তি নিরাপদ করেন। আমির উল মুমেনীন (বিশ্বাসীদের নেতা) হিসেবে তিনি আরব ভূখন্ড থেকে প্রতারণা, ভন্ডামিসহ অনৈসলামিক কার্যকলাপের মূলোৎপাটন করে ইসলামকে নিরাপদ করেন। এছাড়া তিনি বিক্ষিপ্তভাবে ছড়িয়ে থাকা পবিত্র কুরআনের বাণীগুলো সংগ্রহ করে পুস্তক আকারে লিখে রাখার ব্যবস্থা করেন। উপরের আলোচনা থেকে প্রতীয়মান পরিস্থিতি হয়, ইসলাম যখন শোচনীয় একটা পার করছিল তখন সর্বোচ্চ আন্তরিকতা দিয়ে উপযুদ্ধ, বুদ্ধি ও কৌশল প্রয়োগ করে আবু বকর (রা) রাষ্ট্রের ভিত মজবুত করেন। বিচরক্ষণতার সাথে রাসুল (স) এর সুযোগ্য উত্তরসূরীর ভূমিকা পালন করেন।"
        }
      ]
    },
    {
      "number": "6",
      "uddipok": "ভ্রান্তিবিলাসী আরব বসন্তের ঢেউ মিসরের বয়োঃবৃদ্ধ প্রেসিডেন্টকে ক্ষমতাচ্যুত করে। কিন্তু জনগণ নতুন যাকে শাসক নিয়োগ করে তিনি সেনাপ্রধানের সাথে ক্ষমতার দ্বন্দ্বে জড়িয়ে পড়েন। ফলে নতুন শাসক শক্তি ও শাসনে যোগ্যতার পরিচয় দিলেও কূটকৌশলে বিরোধীদের কাছে হেরে যান এবং অল্প সময়ের মধ্যে কঠিন পরিণতি ভোগ করেন। সেনাপ্রধান খোলস ছেড়ে প্রেসিডেন্টের পদ দখল করেন।",
      "tag": "BCPSC 23",
      "sub_questions": [
        {
          "label": "ক",
          "question": "'আসাদুল্লাহ' কার উপাধি?",
          "explanation": "'আসাদুল্লাহ' হযরত আলি (রা)-এর উপাধি।"
        },
        {
          "label": "খ",
          "question": "'শিয়া' শব্দের অর্থ ব্যাখ্যাসহ লেখো।",
          "explanation": "‘শিয়া' আরবি শব্দ। এর অর্থ দল, সমার্থক, অনুসারী প্রভৃতি। ইসলামের ইতিহাসে 'শিয়া' শব্দটি মহানবি (স)-এর জামাতা হযরত আলি (রা)-এর অনুসারীদের সমন্বয়ে গঠিত দলকে বোঝায়। এ দল দাবি করে যে, একমাত্র হযরত মুহাম্মদ (স)-এর গোত্রভুক্ত, বিশেষ করে তার মেয়ে ফাতিমা এবং তার স্বামী আলি (রা)-এর বংশধরেরাই শিয়া। আর তাদের মতামতই সত্য। প্রকৃতপক্ষে, খিলাফতের প্রশ্নে ইসলামের প্রাথমিক যুগে সৃষ্ট বিভক্তির ফলে গড়ে ওঠা দুই প্রতিদ্বন্দ্বী গোষ্ঠীর একটি হলো শিয়া।"
        },
        {
          "label": "গ",
          "question": "মিসরের প্রেসিডেন্টের পরিণতির সাথে হযরত উসমান (রা)-এর পরিণতির সামঞ্জস্য ব্যাখ্যা করো।",
          "explanation": "মিসরের প্রেসিডেন্টের পরিণতির সাথে খলিফা ওসমান (রা)-এর পরিণতির সামঞ্জস্য লক্ষ করা যায়। তাদের উভয়েরই আন্দোলনের মুখে পতন হয়েছে। হযরত ওসমান (রা) ছিলেন ইসলামের একনিষ্ঠ সেবক। মক্কার শ্রেষ্ঠ ধনীদের তালিকায় তিনি ছিলেন অন্যতম। তিনি সবসময় ইসলামের খেদমতে অর্থ ব্যয় করেছেন। খলিফা নির্বাচিত হয়েও তিনি নিজেকে মানুষের কল্যাণ আর ইসলামের জন্য উৎসর্গ করেছেন। কিন্তু এসবের পরও নানা মিথ্যা অভিযোগের ভিত্তিতে তার বিরুদ্ধে আন্দোলন হয় এবং এক হৃদয়বিদারক হত্যাকাণ্ডের মাধ্যমে তার পতন ঘটে ।'উদ্দীপকেও এ ঘটনার প্রতিফলন লক্ষ করা যায়। উদ্দীপকে বলা হয়েছে, শ্রান্তিবিলাসী আরব বসন্তের ঢেউ মিসরের বয়োঃবৃদ্ধ প্রেসিডেন্টকে ক্ষমতাচ্যুত করে। অনুরূপভাবে ইসলামের তৃতীয় খলিফা হযরত ওসমান (রা) বিরুদ্ধবাদীদের ষড়যন্ত্রের শিকার হয়ে তাদের হাতে নিহত হন। এভাবে তার খিলাফতের পরিসমাপ্তি ঘটে। তিনি ক্ষমতা লাভের (৬৪৪খ্রি.) প্রথম ছয় বছর শান্তি, সমৃদ্ধি, গৌরবের সাথে খিলাফত পরিচালনা করলেও দ্বিতীয় ছয় বছর তার খিলাফতে দেখা দেয় বিদ্রাহ, বিশৃঙ্খলা আর রক্তপাতের করুণ কাহিনি। বায়তুল মালের অর্থ ব্যক্তিগত কাজে ব্যবহার, আত্মীয়স্বজনকে রাষ্ট্রীয় গুরুত্বপূর্ণ পদে নিয়োগ দান, কুরআন শরিফ পোড়ানো, দার্শনিক ও সমাজতাত্ত্বিক আবুজর গিফারিকে নির্বাসন দান প্রভৃতি অভিযোগের ভিত্তিতে একদল বিদ্রোহী তার বিরুদ্ধে আন্দোলন শুরু করে এবং এক পর্যায়ে তারা খলিফাকে হত্যা (৬৫৬ খ্রি.) করে। এভাবে হযরত ওসমান (রা)-এর খিলাফতের অবসান ঘটে। সুতরাং বলা যায়, শাসককে ক্ষমতা থেকে অপসারণের দিক দিয়ে মিসরের প্রেসিডেন্টের পরিণতি এবং ওসমান (রা)-এর পরিণতি পরস্পর সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের ক্ষমতার দ্বন্দ্বের নিরিখে হযরত আলি (রা) মুয়াবিয়া (রা)-এর মধ্যকার দ্বন্দ্বের পরিণতি মূল্যায়ন করো।",
          "explanation": "নতুন শাসকের শাসনের আলোকে হযরত আলি (রা) ও মুয়াবিয়া (রা)-এর মধ্যকার দ্বন্দ্ব ইসলামের ইতিহাসে প্রভাব বিস্তারকারী ঘটনা। ইসলামের তৃতীয় খলিফা হযরত ওসমান (রা)-এর হত্যাকান্ডের পর একটি বিশৃঙ্খল পরিবেশে খিলাফতে আরোহণ করেন হযরত আলি (রা)। খিলাফতে শৃঙ্খলা প্রতিষ্ঠার লক্ষ্যে হযরত আলি (রা) আগের প্রাদেশিক শাসকদের অপসারণ করে নতুন শাসক নিয়োগের নীতি গ্রহণ করেন। সব প্রদেশের শাসকেরা তার নির্দেশ মেনে নিলেও দামেস্কের শাসনকর্তা মুয়াবিয়া (রা) মেনে নেননি। ফলে তাদের মধ্যে সংঘাত শুরু হয়। এতে যোগ্যতা থাকা সত্ত্বেও আলি (রা) মুয়াবিয়া (রা)-এর কূটকৌশলের কাছে হেরে যান। উদ্দীপকের বর্ণনায়ও এ ঘটনা প্রতিফলিত হয়েছে। উদ্দীপকে বলা হয়েছে, মিসরের শাসকের ক্ষমতাচ্যুতির পর একজন নতুন শাসক শাসনক্ষমতা গ্রহণ করেন। কিন্তু যোগ্যতা থাকা সত্ত্বেও তিনি কূটকৌশলে প্রতিদ্বন্দ্বীর কাছে হেরে যান এবং অল্প সময়ের মধ্যে কঠিন পরিণতি ভোগ করেন। সেনাপ্রধান খোলস ছেড়ে প্রেসিডেন্টের পদ দখল করেন। অনুরূপভাবে হযরত ওসমান (রা)-এর পর হযরত আলি (রা) খিলাফতে আরোহণ করেন। বিভিন্ন কারণে হযরত আলি (রা) ও দামেস্কের শাসক মুয়াবিয়া (রা)-এর মধ্যে বিরোধ দেখা দেয়। এ বিরোধকে কেন্দ্র করে ৬৫৭ খ্রিষ্টাব্দে উভয়ের মধ্যে সিফফিনের প্রান্তরে রক্তক্ষয়ী যুদ্ধ সংঘটিত হয়। যুদ্ধে হযরত আলি (রা)-এর তীব্র আক্রমণে মুয়াবিয়া (রা)- এর বাহিনী যখন পরাজয়ের দ্বারপ্রান্তে তখন মুয়াবিয়া (রা) একজনের পরামর্শে কূটকৌশল অবলম্বন করেন এবং আলি (রা)-কে যুদ্ধ বন্ধ করতে বাধ্য করেন। অবশেষে ইরাকের মধ্যবর্তী স্থান দুমাতুল জন্দলের সালিশির (৬৫৯খ্রি.) চূড়ান্ত রায় অনুযায়ী কৌশলে দূরদর্শী আমর বিন আস হযরত আলি (রা)-এর পরিবর্তে মুয়াবিয়াকে খলিফা বলে ঘোষণা করেন। খিলাফতে অধিষ্ঠিত হয়ে মুয়াবিয়া (রা) খুলাফায়ে রাশেদিনের গণতান্ত্রিক আদর্শ থেকে বিচ্যুত হয়ে পড়েন এবং রাজতন্ত্রের সূচনা করেন। হযরত আলি (রা) ও মুয়াবিয়া (রা)-এর দ্বন্দ্বে মুসলমানদের ঐক্য বিনষ্ট হয় এবং তাদের মধ্যে দ্বিধা-বিভক্তি ঘটে। এ ঘটনার ফলেই হযরত আলি (রা) খারেজিদের হাতে নিহত হন। উপরের আলোচনা থেকে বলা যায়, হযরত আলি (রা) ও মুয়াবিয়া (রা)-এর মধ্যে দ্বন্দ্ব-সংঘাতের ফলে ইসলামে রাজতন্ত্রের সূত্রপাত ঘটে এবং বিভিন্ন দল-উপদলের উদ্ভব ঘটে। ইসলামে এটি একটি মোড় পরিবর্তনকারী ঘটনা।"
        }
      ]
    },
    {
      "number": "7",
      "uddipok": "সালাম সাহেবকে ক্ষমতার অধিষ্ঠিত হয়েই সংকটময় রাজনৈতিক পরিস্থিতির মোকাবিলা করতে হয়েছে। তার শাসনামলের প্রধানত তিনটি মূল বৈশিষ্ট্য ছিল। তিনি দৃঢ় হস্তে বিভিন্ন বিদ্রোহ দমন করেন। তিনি আরবি ভাষাকে রাষ্ট্রীয় ভাষার মর্যাদা দান করেন। আরবি লিপির উৎকর্ষ সাধন, আরবি মুদ্রা প্রচলন এবং ডাক বিভাগের সংস্কার তার শাসনামলের অন্যতম উল্লেখযোগ্য দিক।",
      "tag": "BCPSC 23",
      "sub_questions": [
        {
          "label": "ক",
          "question": "শেষ উমাইয়া খলিফা কে ছিলেন?",
          "explanation": "শেষ উমাইয়া খলিফা ছিলেন দ্বিতীয় মারওয়ান।"
        },
        {
          "label": "খ",
          "question": "কাকে রাজেন্দ্র বলা হয় কেন?",
          "explanation": "উমাইয়া খলিফা আবদুল মালিককে রাজেন্দ্র বা Father of kings বলা হয়। কারণ তার পরবর্তী চারজন খলিফাই ছিলেন তার পুত্র। খলিফা আবদুল মালিকের মৃত্যুর পর তার চার পুত্র পর্যায়ক্রমে উমাইয়া। খিলাফতে অধিষ্ঠিত হন। তারা হলেন আল ওয়ালিদ (৭০৫-৭১৫ খ্রি.) সুলাইমান (৭১৫-৭১৭ খ্রি.), দ্বিতীয় ইয়াজিদ (৭২০-৭২৪ খ্রি.) এবং হিশাম (৭২৪-৭৪৩ খ্রি.)। তারা সুযোগ্য নেতৃত্ব দিয়ে উমাইয়া খিলাফতকে সমৃদ্ধির স্বর্ণশিখরে পৌঁছে দেন। ঐতিহাসিক পি. কে. হিট্টি বলেন, \"আবদুল মালিক এবং তার উত্তরাধিকারী চার পুত্রের শাসনকালে দামেস্কের এ রাজবংশ শৌর্যবীর্য ও গৌরবের চরম শিখরে আরোহণ করে।\" এ কারণে আবদুল মালিককে রাজেন্দ্র বলা হয়।"
        },
        {
          "label": "গ",
          "question": "সালাম সাহেবের শাসনকার্যের সাথে যে খলিফার শাসনের মিল রয়েছে তার শাসননীতি ও সংস্কারের বর্ণনা দাও।",
          "explanation": "সালাম সাহেবের শাসনকার্যের সাথে উমাইয়া খলিফা আবদুল মালিকের শাসনের মিল রয়েছে। খলিফা আবদুল মালিক ছিলেন উমাইয়া বংশের একজন খ্যাতিমান শাসক। সাম্রাজ্যের সুদৃঢ় শাসনব্যবস্থার সংস্কার সাধনে তিনি মৌলিক প্রতিভার পরিচয় দেন। তার শাসনামলের বৈশিষ্ট্যের প্রতিফলন ঘটেছে সালাম সাহেবের শাসন কাজে। সালাম সাহেবের শাসনামলের তিনটি মূল বৈশিষ্ট্য ছিল। বিদ্রোহ দমন, আরবি ভাষাকে রাষ্ট্রীয়করণ এবং আরবি' লিপি, মুদ্রা ও ডাক বিভাগের উন্নয়ন। এ কাজগুলো খলিফা আবদুল মালিক তার শাসনামলে অত্যন্ত সুচারুরূপে করেছিলেন। খলিফা আবদুল মালিকের সময় প্রায়শ্চিত্তকারী দল আল মুখতারের নেতৃত্বে 'কুফায় সংগঠিত হয়। তিনি বিন জিয়াদকে মুখতারের বিরুদ্ধে পাঠান। ওবায়দুল্লাহ নিহত হয় এবং মুখতার আবদুল মালিকের অন্য প্রতিদ্বন্দ্বী মুসাবের হাতে পরাজিত হন। এরপর তিনি ইয়াজিদ ও মুসাবকে শেষ করেন। সবশেষে বাবার নেতা ফুসাইলা ও কাহিনার বিদ্রোহও দমন করেন। খলিফা আবদুল মালিক সাম্রাজ্যে প্রচলিত বিভিন্ন ধরনের ভাষার উচ্ছেদ সাধন করে আরবিকে রাষ্ট্রভাষার মর্যাদা দান করেন। এতে বিক্ষুব্ধ আরব শাসন প্রচলিত হয় এবং আরবি ভাষার মর্যাদা বৃদ্ধি পায়। সাম্রাজ্যের সর্বত্র আরবি ভাষার প্রচলন হওয়ার কারণে আরবি লিপির সংস্কার করার প্রয়োজন হয়ে পড়ে। খলিফা আবদুল মালিক হাজ্জাজ বিন ইউসুফের সহযোগিতায় এ কাজটিও সুশৃঙ্খলরূপে সাধন করেন। খলিফা আবদুল মালিক সর্বপ্রথম খাটি আরবি মুদ্রার প্রচলন করেন। জাতীয় মুদ্রা প্রচলনের জন্য তিনি সর্বপ্রথম টাকশাল স্থাপন করেন। এছাড়া আবদুল মালিক ডাক বিভাগকেও উন্নত করেন। এ মহান শাসকের শাসননীতির মূল বিষয় ছিল আরব জাতীয়তাবাদী চেতনার বিকাশ। প্রশাসনে বিজাতীয় প্রভাব হ্রাস এবং আরব প্রাধান্য প্রতিষ্ঠার লক্ষ্যে খলিফা রাজকীয় দপ্তরসমূহে কেবল আরবি ভাষাভাষীদের চাকরি দেওয়ার বিধান চালু করেন। এতে সাম্রাজ্যে আরব জাতির প্রাধান্য প্রতিষ্ঠিত হয়। এ আলোচনা থেকে বোঝা যায়, উদ্দীপকের সালাম সাহেব শাসন কাজ খলিফা আবদুল মালিকের শাসনকাজের প্রতিফলিত রূপ।"
        },
        {
          "label": "ঘ",
          "question": "উমাইয়া বংশের প্রকৃত প্রতিষ্ঠাতা হিসেবে তোমার পাঠ্যপুস্তকের উক্ত শাসকের মূল্যায়ন করো।",
          "explanation": ""
        }
      ]
    },
    {
      "number": "8",
      "uddipok": "বাদশা নাসিরউদ্দিন বিশাল সাম্রাজ্যের অধিপতি হওয়া সত্ত্বেও সহজ, সরল ও অনাড়ম্বর জীবনযাপন করতেন। তার কোনো দাস-দাসী ছিল না। তিনি ব্যক্তিগত ও সাংসারিক প্রয়োজনে সরকারি কোষাগার থেকে কোনো অর্থ খরচ করতেন না। কুরআন শরিফ নকল ও টুপি সেলাই করে তিনি জীবিকা নির্বাহ করতেন। তিনি খুলাফায়ে রাশেদিনের আদর্শ ও ইসলামি মূল্যবোধে বিশ্বাসী ছিলেন। প্রশাসনিক কাজের চেয়ে তিনি ধর্মীয় কার্যাবলিকে অধিক গুরুত্ব দিতেন।",
      "tag": "BCPSC 23",
      "sub_questions": [
        {
          "label": "ক",
          "question": "উমাইয়া খিলাফতের রাজধানী কোথায় ছিল?",
          "explanation": "উমাইয়া খিলাফতের রাজধানী ছিল দামেস্কে"
        },
        {
          "label": "খ",
          "question": "কুব্বাতুস সাখরা কী? ব্যাখ্যা করো।",
          "explanation": "৬৯১ খ্রিস্টাব্দে উমাইয়া খলিফা আবদুল মালিকের জেরুজালেমে নির্মিত অষ্টকোণাকৃতির স্মৃতিস্তম্ভটিই 'কুব্বাতুস সাখরা' বা (Dome of the Rock) নামে পরিচিত। হজযাত্রীদের মক্কায় গমন থেকে বিরত রাখা এবং জেরুজালেমের প্রতি আকৃষ্ট করার জন্যই 'কুব্বাতুস সাখরা' নির্মাণ করা হয়। আব্দুল্লাহ ইবনে জুবায়ের মক্কা ও মদিনায় আধিপত্য বিস্তার করে নিজেকে খলিফা হিসেবে ঘোষণা করেন। তার বিদ্রোহ দমন, জেরুজালেমের প্রতি মানুষকে আকৃষ্ট করা এবং মক্কা-মদিনার অধিবাসীদের হতাশ করার জন্য খলিফা আবদুল মালিক এটি নির্মাণ করেন। মহানবি (স) যে পাথরের ওপর পদচিহ্ন রেখে মিরাজ গমন করেন সে পাথরকে কেন্দ্র করে 'Dome of the Rock' নির্মাণ করা হয়।"
        },
        {
          "label": "গ",
          "question": "উদ্দীপকে উল্লেখিত বাদশাহ নাসিরউদ্দিনের সাথে উমাইয়া খিলাফতের কোন খলিফার সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লেখিত বাদশাহ নাসিরউদ্দিনের সাথে উমাইয়া খলিফা ওমর বিন আবদুল আজিজের মিল রয়েছে। উমাইয়া খলিফাদের রাজত্বকালে দেশজুড়ে ক্ষমতা নিয়ে সংঘর্ষ, বিশ্বাসঘাতকতা, ষড়যন্ত্র ও নিষ্ঠুরতা চলছিল। তবে দ্বিতীয় ওমর হিসেবে পরিচিত খলিফা ওমর বিন আবদুল আজিজ ছিলেন এ যুগের ব্যতিক্রমধর্মী একজন মহান শাসক। উদ্দীপকের বাদশা নাসিরউদ্দিনের মধ্যে তারই চারিত্রিক বৈশিষ্ট্য ও কর্মের প্রতিচ্ছবি দেখা যায়। উদ্দীপকের বাদশা নাসিরউদ্দিন চারিত্রিক দিক দিয়ে ছিলেন সরল, অনাড়ম্বর, ধর্মানুরাগী ও কর্তব্যপরায়ণ। এ ধরনের বৈশিষ্ট্য খলিফা ওমর বিন আবদুল আজিজের ক্ষেত্রেও দেখা যায়। তিনি ছিলেন একজন অনাড়ম্বর, ধর্মানুরাগী, কর্তব্যপরায়ণ ও প্রজাবৎসল খলিফা। খুলাফায়ে রাশেদিনের আদর্শ ও ইসলামি মূল্যবোধে বিশ্বাসী ছিলেন তিনি। খলিফা ওমর বিন আবদুল আজিজ অত্যন্ত সহজ-সরল সাধারণ জীবনযাপন করতেন। তিনি প্রথম ওমরের মতো তালিযুক্ত কাপড় পরিধান করতেন। বিশাল সাম্রাজ্যের খলিফা হয়েও তিনি নিজের ও পরিবারের জীবিকা নির্বাহের জন্য মাত্র দুই দিরহাম অর্থ বায়তুল মাল থেকে গ্রহণ করতেন। তিনি বিশ্বাস করতেন, বায়তুল মাল প্রজাদের সম্পদ। খলিফা শুধু এর রক্ষক। ভোগবিলাসী, আড়ম্বরপ্রিয়, ক্ষমতালোভী, মদ্যপায়ী উমাইয়া খলিফাদের মধ্যে তিনি ছিলেন বিশাল ব্যতিক্রম। সততা, নিরপেক্ষতা, সরলতা ও পবিত্রতার মূর্ত প্রতীক। খলিফা দ্বিতীয় ওমর কুরআন ও হাদিসের বিধান অনুসারে জীবনযাপন ও শাসনকাজ পরিচালনা করতেন ধর্মের ক্ষেত্রে নিরপেক্ষতা তার চরিত্রের অন্যতম শ্রেষ্ঠ বৈশিষ্ট্য ছিল। তিনি ছিলেন অত্যন্ত ধর্মভীরু। খিলাফতের ইতিহাসের মধ্যে বিরল ধর্মভীরুতা ও চারিত্রিক নিষ্কলুষতার জন্য তাকে 'উমাইয়া সাধু' (Ummaya Saint) এবং 'পঞ্চম ধর্মপ্রাণ খলিফা' বলা হয়। সুতরাং বলা যায়, বাদশাহ নাসিরউদ্দিনের সাথে উমাইয়া খলিফা ওমর বিন আবদুল আজিজের চারিত্রিক বৈশিষ্ট্যের অনেক মিল রয়েছে।"
        },
        {
          "label": "ঘ",
          "question": "তুমি কি মনে কর, উক্ত শাসকের নীতিসমূহ উমাইয়া বংশের পতনের জন্য দায়ী ছিল? উত্তরের সপক্ষে যুক্তি দাও।",
          "explanation": "উক্ত খলিফার অর্থাৎ খলিফা ওমর বিন আবদুল আজিজের নীতি অর্থাৎ শাসন সংস্কার উমাইয়া বংশের পতনের জন্য দায়ী ছিল বলে আমি মনে করি না। খলিফা ওমর বিন আবদুল আজিজের শাসন সংস্কার উমাইয়া খিলাফতের ভিত্তিকে দুর্বল করে দিয়েছিল। তবে এ বংশের পতনের জন্য তার গৃহীত নীতি সম্পূর্ণরূপে দায়ী ছিল না। নিরপেক্ষ দৃষ্টিভঙ্গি নিয়ে ওমর বিন আবদুল আজিজের শাসনকালের প্রতিটি দিক বিবেচনা করলে উমাইয়া বংশের পতনের জন্য তাকে দায়ী করা যায় না। তার উদার ও সাম্যের নীতির ফলে উমাইয়া বংশের প্রতি কেউ শত্রুভাবাপন্নও ছিল না। দ্বিতীয় ওমর নামে খ্যাত ওমর বিন আবদুল আজিজ তার শাসনামলে উমাইয়া, হাশেমি, আরব-অনারব, হিমারীয়-মুদারীয় দ্বন্দ্ব নিরসন করার চেষ্টা করেন। এতে তিনি অনেকাংশে সফল হন। দীর্ঘদিনের রক্তপাত, ষড়যন্ত্র এবং বিশ্বাসঘাতকতার বিভীষিকার মধ্যে তার শাসনকাল উপশমের ভূমিকা পালন করেছে। উমাইয়া খিলাফতের পতনের দায় তার ওপর আরোপিত হওয়া একেবারেই ঠিক নয়। বরং ওমরের তিরোধানের পর তার নীতি অব্যাহত রাখা হলে আলি ও আব্বাসি বংশীয়রা সহজে ক্ষুব্ধ হতো না। তাদের আন্দোলনের জন্য দায়ী পরবর্তী দুর্বল শাসকেরা, খলিফা ওমর - বিন আবদুল আজিজ নন। তার মৃত্যুর পর আরব সমাজে নতুন করে অতীতের অসাম্য ও ভেদাভেদ নীতি মাথাচাড়া দেওয়ায় উমাইয়াবিরোধী আন্দোলন জোরদার হয়। এর পরিণতিতেই উমাইয়াদের পতন ঘটে। উপরের আলোচনায় প্রমাণিত হয় যে, উমাইয়া বংশের পতনের পেছনে ওমর বিন আবদুল আজিজের শাসন সংস্কার দায়ী ছিল না। তবে তার শাসন সংস্কার উমাইয়া শাসনের ভিত্তিকে কিছুটা দুর্বল করে দিয়েছিল। তবে এ বংশের চূড়ান্ত পতন ঘনিয়ে এনেছিলেন তার পরবর্তী অযোগ্য শাসকেরা।"
        }
      ]
    },
    {
      "number": "9",
      "uddipok": "উত্তর কোরীয় প্রেসিডেন্ট কিম জংউনের সৎ ভাই সম্প্রীতি মালয়েশিয়ায় খুন হন। কিমের বিরুদ্ধে অভিযোগ তার ভাইয়ের জনপ্রিয়তা ও গ্রহণ যোগ্যতায় ঈর্ষান্বিত হয়ে নিজের ক্ষমতাকে সুদৃঢ় করার জন্য তিনি তার ভাইকে হত্যা করেন। নিজের ক্ষমতার পথে বাধা হতে পারে এমন কোনো প্রতিদ্বন্দ্বী তিনি রাখতে চান না।",
      "tag": "BCPSC 23",
      "sub_questions": [
        {
          "label": "ক",
          "question": "আল মনসুর শব্দের অর্থ কী?",
          "explanation": "আল মানসুর শব্দের অর্থ বিজয়ী।"
        },
        {
          "label": "খ",
          "question": "আবুল আব্বাসকে আস-সাফফাহ বলা হয় কেন?",
          "explanation": "আবুল আব্বাসের চরিত্রে নৃশংসতা ও রক্তলোলুপতার ছাপ ছিল বলে তাকে আস-সাফফাহ উপাধি দেওয়া হয়। ৭৫০ খ্রিষ্টাব্দের ২৫ জানুয়ারি জাবের যুদ্ধে দ্বিতীয় মারওয়ানের পরাজয়ের মাধ্যমে উমাইয়া বংশের পতন ঘটে। সর্বশেষ উমাইয়া শাসক ৫ আগস্ট মারওয়ানের ছিন্ন মস্তক দেখে আবুল আব্বাস 'আস-সাফফাহ' বা 'রক্তপিপাসু' উপাধি গ্রহণ করেন। খিলাফতে অধিষ্ঠিত হয়েই তিনি উমাইয়া নিধন নীতি গ্রহণ করেছিলেন। তিনি অত্যন্ত নৃশংসভাবে উমাইয়াদের হত্যা করেন। তিনি ফিলিস্তিনের আবু ফ্রুটুস নামক স্থানে ৮০ জন উমাইয়াকে আমন্ত্রণ জানিয়ে নিষ্ঠুরভাবে হত্যা করেন। এসব কারণেই তাকে আস- সাফফাহ বা রক্তপিপাসু বলে অভিহিত করা হয়।"
        },
        {
          "label": "গ",
          "question": "উদ্দীপকে প্রেসিডেন্ট কিম জংউনের সাথে আব্বাসীয় কোন শাসকের আংশিক মিল খুঁজে পাওয়া যায়? ব্যাখ্যা করো।",
          "explanation": "উদ্দীপকের কিমের সাথে আব্বাসি শাসক আবু জাফর আল মনসুরের আংশিক মিল খুঁজে পাওয়া যায়। হযরত আলি (রা) ও ফাতিমার বংশধরেরা আব্বাসি বংশের উত্থানের সময় যথাসাধ্য সাহায্য করলেও খলিফা মনসুর তাদেরকে সুনজরে দেখেননি। আলির বংশধরদের ওপর জনসাধারণের অসীম ভক্তি ও শ্রদ্ধার জন্য খলিফা মনসুর বিচলিত হয়ে ওঠেন এবং তাদের ধ্বংস সাধনে তৎপর হন। এছাড়া তিনি আব্বাসি বংশের বিশ্বস্ত সেনাপতি ও প্রচারক আবু মুসলিম খোরাসানিকেও হত্যা করেন। খলিফা মনসুরের এই হিংস্র কর্মকাণ্ডের প্রতিফলন উদ্দীপকে উল্লেখিত প্রেসিডেন্ট কিমের মধ্যেও লক্ষণীয়। উদ্দীপকে কিম নিজের ভাইয়ের জনপ্রিয়তায় ঈর্ষান্বিত হয়ে তাকে হত্যা করে। খলিফা মনসুরের ক্ষেত্রেও এমনটি দৃষ্টিগোচর হয়। উমাইয়াদের পতনের পর ইমাম হাসানের প্রপৌত্র মুহাম্মদ সিংহাসনে আরোহণের ন্যায়সংগত অধিকারী ছিলেন। এ কারণে আলি ও ফাতেমি বংশের লোকদের ভবিষ্যৎ প্রতিদ্বন্দ্বী মনে করে মনসুর তাদের ওপর অকথ্য নির্যাতন চালান। ফলে মুহাম্মদ ও তার ভাই ইব্রাহীম মদিনা ও বসরায় বিদ্রোহ ঘোষণা করেন। কিন্তু খলিফা মনসুরের ভ্রাতুষ্পুত্র তাদেরকে পরাজিত করে নির্মমভাবে হত্যা করেন। খলিফা মনসুর মদিনায় বসবাসরত ইমাম হাসান (রা) ও হুসেন (রা)-এর পরিবারবর্গের সব সম্পদ বাজেয়াপ্ত করেন। এমনকি সুফিসাধক ইমাম জাফর আস সাদিক, ফিকাহ শাস্ত্রবিদ ইমাম আবু হানিফা ও ইমাম মালিকের সঙ্গেও দুর্ব্যবহার করেন। সুতরাং দেখা যায়, প্রতিদ্বন্দ্বীর প্রতি প্রেসিডেন্ট কিমের আচরণ খলিফা মনসুরের আলি বংশীয়দের এবং আবু মুসলিম খোরাসানির প্রতি দুর্ব্যবহারকেই মনে করিয়ে দেয়।"
        },
        {
          "label": "ঘ",
          "question": "রাজ্যের উন্নতি ও সুদূরপ্রসারি পরিকল্পনায় প্রেসিডেন্ট কিম জংউনের চেয়ে আব্বাসীয় শাসক আরও দক্ষ ও সুদূরপ্রসারী ছিলেন- বিশ্লেষণ করো।",
          "explanation": "হ্যাঁ আমি মনে করি, উদ্দীপকের শাসক কিম জংউনের চেয়ে আমার পঠিত শাসক অর্থাৎ আব্বাসি খলিফা আবু জাফর আল মনসুর অধিক কৃতিত্বের দাবিদার। আব্বাসি খলিফা আবুল আব্বাস আস সাফফাহর মৃত্যুর পর আবু জাফর আল মনসুর সিংহাসনে আরোহণ করেন। তার ক্ষমতা লাভের সাথে সাথে আব্বাসি খিলাফতের ইতিহাসে এক নতুন অধ্যায়ের সূচনা হয়। তিনি বিভিন্ন বিদ্রোহ দমন ও নতুন রাজধানী প্রতিষ্ঠার মাধ্যমে আব্বাসি খিলাফতকে একটি সুদৃঢ় ভিত্তির ওপর প্রতিষ্ঠিত করেন। রাজ্য বিজেতা এবং জ্ঞান-বিজ্ঞান ও স্থাপত্যশিল্পের পৃষ্ঠপোষক হিসেবেও তিনি ইতিহাসে বিখ্যাত। এসব দিক দিয়ে উদ্দীপকের উত্তর কোরীয় প্রেসিডেন্ট কিম জং উনের তুলনায় আল মনসুর অধিক কৃতিত্বের অধিকারী। উদ্দীপকের প্রেসিডেন্ট কিম জংউন তার ভাইয়ের জনপ্রিয়তায় ঈর্ষান্বিত হয়ে তাকে মালয়েশিয়ায় হত্যা করিয়েছেন। এভাবে তিনি তার ভাইয়ের বিদ্রোহ দমন করেন। অনুরূপ আব্বাসি খলিফা আবু জাফর আল মনসুরও বিভিন্ন বিদ্রোহ দমন করেন। তিনি তার চাচা আব্দুল্লাহর বিদ্রোহ দমন এবং আবু মুসলিমের জনপ্রিয়তায় ঈর্ষান্বিত হয়ে প্রতিদ্বন্দ্বী ভেবে তাকে হত্যা করেন। এছাড়া তিনি রাজ্যবিস্তারে গুরুত্বপূর্ণ ভূমিকা পালন করেন। রোমান সম্রাট কনস্টানটাইনকে পরাজিত করে আল মনসুর তাকে বার্ষিক কর দিতে বাধ্য করেন। তিনি তাবারিস্তান ও গিলান নিজ সাম্রাজ্যভুক্ত করেন। তার পৃষ্ঠপোষকতায় বহু মূল্যবান গ্রন্থ আরবি ভাষায় অনূদিত হয়। এছাড়া মনসুর স্থাপত্যকলারও উদার পৃষ্ঠপোষক ছিলেন। তিনি 'কাসর আল খুলদ' ও 'বুসাফা' নামে দুটি অপূর্ব সুন্দর প্রাসাদ নির্মাণ করেন। উপরের আলোচনায় সুস্পষ্টভাবে প্রমাণিত যে, কিম জংউনের তুলনায় আব্বাসি খলিফা আবু জাফর আল মনসুর অধিক দক্ষ ও সুদূরপ্রসারী ছিলেন।"
        }
      ]
    },
    {
      "number": "10",
      "uddipok": "মালয়েশিয়ার আনোয়ার ইব্রাহিম ছিলেন প্রধানমন্ত্রী মোহাম্মদের রানিংমেট। তথাপি সন্দেহবশত একটি তুচ্ছ ঘটনাকে অজুহাত করে মাহাথির তাকে চিরতরে ক্ষমতার বাইরে পাঠিয়ে দেন। পরবর্তীতে মাহাথিরের ক্ষমতা ও জনপ্রিয়তা লোপ পায়।",
      "tag": "BCPSC 23",
      "sub_questions": [
        {
          "label": "ক",
          "question": "খায়জুরান কে ছিলেন?",
          "explanation": "কখায়জুরান ছিলেন আব্বাসি খলিফা হারুন-অর-রশীদের মাতা।"
        },
        {
          "label": "খ",
          "question": "'বায়তুল হিকমা' কী? ব্যাখ্যা করো।",
          "explanation": "আব্বাসি খলিফা আল মামুন প্রতিষ্ঠিত একটি শিক্ষা প্রতিষ্ঠান বা জ্ঞানগৃহ হলো বায়তুল হিকমা। বায়তুল হিকমা অর্থ জ্ঞানগৃহ। খলিফা আল মামুন ৮৩০ খ্রিষ্টাব্দে বাগদাদে এটি প্রতিষ্ঠা করেন। এটি গ্রন্থাগার, শিক্ষায়তন ও অনুবাদ বিভাগ- এ তিন ভাগে বিভক্ত ছিল। সুপণ্ডিত হুনায়ন বিন ইসহাক এর প্রথম তত্ত্বাবধায়ক নিযুক্ত হয়েছিলেন। এখানে গ্যালেন, ইউক্লিড, টলেমি, পল প্রমুখ গ্রিক মনীষীর প্রাচীন গ্রন্থাবলি অনুবাদ করা হতো এবং অনুবাদকারীকে গ্রন্থের ওজনে স্বর্ণমুদ্রায় পারিশ্রমিক দেওয়া হতো।"
        },
        {
          "label": "গ",
          "question": "উদ্দীপকের আনোয়ার ইব্রাহিমের সাথে বার্মাকি পরিবারের কোন সদস্যের মিল রয়েছে? ব্যাখ্যা করো।",
          "explanation": "উদ্দীপকের আনোয়ার ইব্রাহিমের সাথে বার্মাকি পরিবারের সদস্য জাফর বিন ইয়াহিয়ার সাদৃশ্য রয়েছে। আব্বাসি বংশের প্রতিষ্ঠাকাল থেকে শুরু করে এ বংশের সুদৃঢ় অবস্থান তৈরিতে যে বংশটি অত্যন্ত গুরুত্বপূর্ণ ভূমিকা পালন করে সেটি হলো বার্মাকি বংশ। এ বংশের প্রভাবশালী সদস্য ছিলেন, জাফর বিন ইয়াহিয়া। তিনি খলিফা হারুন-অর-রশীদের নিত্যসহচর ছিলেন। তিনি আব্বাসি খিলাফতে দীর্ঘদিন মন্ত্রী এবং প্রধানমন্ত্রীর দায়িত্বও পালন করেন। কিন্তু জাফরলে শেষ পর্যন্ত হারুন-অর-রশীদের রোষানলে পড়ে জীবন দিতে হয়। উদ্দীপকে বর্ণিত আনোয়ার ইব্রাহিমের ক্ষেত্রেও একই ঘটনা লক্ষ করা যায়। উদ্দীপকে বর্ণিত আনোয়ার ইব্রাহিম ছিলেন মালয়েশিয়ার প্রধানমন্ত্রী মাহাথির মোহাম্মদের রানিংমেট। তবুও সন্দেহবশত একটি তুচ্ছ ঘটনাকে অজুহাত হিসেবে দাঁড় করিয়ে মাহাথির তাকে চিরতরে ক্ষমতার বাইরে পাঠিয়ে দেন। অনুরূপ ঘটনা খলিফা হারুন-অর-রশীদ ও জাফর বিন ইয়াহিয়ার মধ্যেও। দেখা যায়। জাফর বিন ইয়াহিয়া ছিলেন খলিফার বন্ধু। খলিফা তাকে তার ছেলে মামুনের অভিভাবক নিযুক্ত করেন। জাফর যোগ্যতা ও কর্তব্যনিষ্ঠার সাথে কয়েকটি প্রদেশের শাসনকার্য পরিচালনা করেন। এছাড়া তিনি দীর্ঘদিন মন্ত্রিত্ব করেন এবং প্রধানমন্ত্রীর দায়িত্বও পালন করেন। তার- প্রশাসনে আব্বাসি খিলাফতের প্রভাব ও প্রতিপত্তি বৃদ্ধি পায়। কিন্তু জাফর হারুন-অর-রশীদের বোন আব্বাসাকে গোপনে বিয়ে করলে খলিফা অত্যন্ত ক্ষুদ্ধ হন এবং এক সময়ের প্রিয়সহচর ও প্রধানমন্ত্রী জাফরকে হত্যার আদেশ দেন। হারুন-অর-রশীদের নির্দেশে জাফরের শিরচ্ছেদ করা হয়। এভাবে জাফরের ক্ষমতা চ্যুতি ও জীবনাবসান ঘটে। তাই বলা যায়, উদ্দীপকের আনোয়ার ইব্রাহিম এবং বার্মাকি পরিবারের জাফর বিন ইয়াহিয়ার ঘটনা একই সূত্রে গাঁথা।"
        },
        {
          "label": "ঘ",
          "question": "উদ্দীপকের আলোকে বার্মাকি পরিবারের পতনের কারণ মূল্যায়ন করো।",
          "explanation": "উদ্দীপকের আলোকে বলা যায়, অত্যধিক প্রভাব-প্রতিপত্তি, খলিফা হারুন-অর-রশীদের বোন আব্বাসার সাথে জাফর বার্মাকির গোপন সম্পর্কসহ নানাবিধ কারণে বার্মীকিদের পতন ঘটে। আব্বাসি সাম্রাজ্যে বার্মাকিরা অনেক জনপ্রিয় হয়েছিল। খলিফার কাছে বার্মাকিদের এরূপ প্রভাব প্রতিপত্তি ও জনপ্রিয়তা অসহনীয় মনে হয়। এছাড়া খলিফার বোন আব্বাসার সাথে জাফর বামার্কির গোপন সম্পর্ক, সম্পদের প্রাচুর্য, আরব-পারসিক দ্বন্দ্ব ও শিয়া-সুন্নি দ্বন্দ্ব বার্মাকিদের পতনে প্রভাব রেখেছিল। উদ্দীপকেও এ ধরনের ঘটনা লক্ষ করা যায়। উদ্দীপকে দেখা যায়, মালয়েশিয়ার প্রধানমন্ত্রী মাহাথির মোহাম্মদ একটি ঘটনাকে কেন্দ্র করে তার রানিংমেট আনোয়ার ইব্রাহিমকে চিরতরে ক্ষমতার বাইরে পাঠিয়ে দেন। এ ঘটনাটি বার্মাকি পরিবারের পতনের কারণকে নির্দেশ করে। তবে বার্মাকি পরিবারের পতনের ক্ষেত্রে নানাবিধ কারণ ভূমিকা রেখেছে। বার্মাকিদের প্রভাব ও ঐশ্বর্য এতো বেশি বেড়ে গিয়েছিল যে, খলিফা হারুন-অর-রশীদ তাদের ওপর নির্ভরশীল হয়ে পড়েন। ফলে তিনি বার্মাকিদের ক্ষমতার রেশ টানার চেষ্টা করতে থাকেন। এমতাবস্থায় জাফর বার্মাকি খলিফা হারুন-অর-রশীদের বোন আব্বাসাকে গোপনে বিয়ে করলে খলিফা বার্মাকিদের প্রতি খুবই ক্ষুব্ধ হন, যা তাদের পতনের দরজা খুলে দেয়। এছাড়া বার্মাকিরা ছিল শিয়া মতাবলম্বী। তাই সুন্নি আব্বাসিদের দরবার ও খিলাফতে তাদের বিপুল প্রতিপত্তি সাম্রাজ্যের সুন্নি অভিজাতদের ক্ষুদ্ধ করে তোলে। তাই তারা বার্মাকিদের ধ্বংস সাধনে নানাভাবে খলিফাকে প্ররোচিত করে। এ প্রসঙ্গে গৃহাধ্যক্ষ ফজল বিন রাবির ব্যক্তিগত আক্রোশের কথা বলা যায়। তিনি নিজে প্রধান উজির হওয়ার প্রত্যাশায় বার্মাকিদের বিরুদ্ধে খলিফাকে উস্কানি দেন। এ সব কারণে খলিফা হারুন-অর-রশীদ জাফরের শিরচ্ছেদ করেন এবং বার্মাকি পরিবারের অন্য সদস্যদের কারারুদ্ধ করেন। এভাবে বার্মাকি পরিবারের চূড়ান্ত পতন ঘটে। উপরের আলোচনা থেকে বলা যায়, আব্বাসি খিলাফতের সমৃদ্ধি ও উন্নয়নে বার্মাকিদের অবদান অতুলনীয়। তাই আপাতদৃষ্টিতে বার্মাকিদের প্রতি খলিফার ব্যবহার যৌক্তিক মনে হয় না। কিন্তু তাদের পতনের কারণগুলো বিশ্লেষণ করলে বোঝা যায়, ক্ষমতা, প্রতিপত্তিই তাদের পতনকে ত্বরান্বিত করেছিল।"
        }
      ]
    },
    {
      "number": "11",
      "uddipok": "জনাব হারুন মিয়া আলিমপুর উপজেলা চেয়ারম্যান। প্রজা সাধারণের অবস্থা স্বয়ং অবগত হাওয়ার জন্য ছদ্মবেশে গ্রামে ভ্রমণ করতেন। তিনি পাঁচ ওয়াক্ত ফরজ নামাজ ছাড়াও প্রতি রাতে একশত রাকাত নফল' নামাজ আদায় করতেন। জনসাধারণের উন্নতি এবং স্বার্থ সংরক্ষণে তার জেলার কোন চেয়ারম্যানই তার মতো যত্নবান ছিলেন না।",
      "tag": "BCPSC 23",
      "sub_questions": [
        {
          "label": "ক",
          "question": "আব্বাসি বংশের প্রকৃত প্রতিষ্ঠাতা কাকে বলা হয়?",
          "explanation": "আবু জাফর আল মনসুরকে আব্বাসি খিলাফতের প্রকৃত প্রতিষ্ঠাতা বলা হয়।"
        },
        {
          "label": "খ",
          "question": "'নহরে জোবায়দা' বলতে কী বোঝায়? ব্যাখ্যা করো।",
          "explanation": "নহর-ই-যুবাইদা হলো খলিফা হারুন-অর-রশীদের স্ত্রী যুবাইদার অর্থায়নে খনন করা একটি খালের নাম। হারুন-অর-রশীদ ৮০২ খ্রিষ্টাব্দে তার স্ত্রী যুবাইদা এবং পুত্র আমিন ও মামুনকে নিয়ে মক্কায় হজ পালন করতে যান। এ সময় যুবাইদা মক্কাবাসী ও হজ যাত্রীদের পানির কষ্ট দেখে মর্মাহত হন। তিনি পানির সংকট দূর করার জন্য প্রচুর অর্থ (প্রায় ২০ লক্ষ দিনার) ব্যয়ে ফোরাত নদীর উপকূল থেকে মক্কা পর্যন্ত একটি খাল খনন করেন। এটিই নহর-ই- যুবাইদা নামে পরিচিত।"
        },
        {
          "label": "গ",
          "question": "উদ্দীপকে উল্লিখিত হারুন মিয়ার সাথে আব্বাসি কোন খলিফার সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লেখিত জনাব হারুন মিয়ার সাথে আব্বাসিয় খলিফা হারুন-অর-রশীদের মিল রয়েছে। খলিফা হারুন-অর-রশীদ ৭৮৬ খ্রিষ্টাব্দে বাগদাদের সিংহাসনে আরোহণ করেন। তিনি অসামান্য প্রতিভা, চিত্তাকর্ষক ব্যক্তিত্ব এবং অতুলনীয় চারিত্রিক মাহাত্ম্যের অধিকারী ছিলেন। তার এ বৈশিষ্ট্যের অনুরূপ উদ্দীপকে প্রতিফলিত হয়েছে। উদ্দীপকে বর্ণিত উপজেলা চেয়ারম্যান জনসাধারণের অবস্থা স্বয়ং অবগত হওয়ার জন্য ছদ্মবেশে গ্রামে ভ্রমণ করতেন। তিনি পাঁচ ওয়াক্ত ফরজ নামাজ আদায় ছাড়াও প্রতি রাতে একশত রাকাত নফল নামাজ আদায় করতেন। জনসাধারণের উন্নতি এবং স্বার্থ সংরক্ষণে তিনি সদা তৎপর থাকতেন। খলিফা হারুন-অর-রশীদের ক্ষেত্রেও এমনটি লক্ষণীয়। ঐতিহাসিক জনাব হারুন মিয়া তার সম্পর্কে বলেন, \"অবিচারের প্রতিকার এবং নিপীড়িত-ও দুর্দশাগ্রস্তদের দুঃখমোচন করার জন্য রাত্রে বাগদাদের রাজপথে ঘুরে বেড়ানো তার অভ্যাস ছিল।\" ব্যক্তিগত জীবনে তিনি ছিলেন অত্যন্ত ধার্মিক। পাঁচ ওয়াক্ত নামাজ ছাড়াও তিনি দৈনিক একশত রাকাত নফল নামাজ আদায় করতেন। অসীম ক্ষমতার অধিকারী হয়েও তিনি জনসাধারণের উন্নতি বিধানে ও স্বার্থ সংরক্ষণে অত্যন্ত যত্নবান ছিলেন। তার ন্যায় প্রজারঞ্জক ও প্রজাবৎসল নরপতি আব্বাসি খিলাফতে' আর কেউ ছিল না বললেই চলে। সুতরাং বলা যায়, উদ্দীপকের উপজেলা চেয়ারম্যানের চরিত্র ও কর্ম আব্বাসি খলিফা হারুন-অর-রশীদের চরিত্রের প্রতি ইঙ্গিত করে।"
        },
        {
          "label": "ঘ",
          "question": "উদ্দীপকে উল্লিখিত চারিত্রিক গুণাবলির কারণেই উক্ত খলিফাকে ইতিহাসে বিখ্যাত বলা হয় কী? তোমার উত্তরের স্বপক্ষে যুক্তি দাও।",
          "explanation": "খলিফা হারুন-অর-রশীদের চরিত্রে বহু গুণাবলির সমন্বয় ঘটেছিল বলে তিনি ইতিহাসে বিখ্যাত হয়ে আছেন। খলিফা হারুন-অর-রশীদ তেইশ বছর (৭৮৬-৮০৯ খ্রি.) বাগদাদের সিংহাসনে অধিষ্ঠিত ছিলেন। তার সুদীর্ঘ রাজত্বকাল আরব ইতিহাসের সর্বাপেক্ষা গৌরবোজ্জ্বল যুগ। এর কারণ হলো, তার অসামান্য প্রতিভা, চিত্তাকর্ষক ব্যক্তিত্ব এবং অতুলনীয় চারিত্রিক মাহাত্ম্য। তার এ চারিত্রিক বৈশিষ্ট্যের দুটি দিক উদ্দীপকে উল্লেখ করা হয়েছে। কিন্তু এ ছাড়াও বহু গুণের কারণে ইতিহাসে তিনি-অমর হয়ে আছেন। খলিফা হারুন-অর-রশীদ সিংহাসনে আরোহণের পর কঠোরহস্তে বিভিন্ন বিদ্রোহ দমন করে সাম্রাজ্যে শান্তি ও শৃঙ্খলা ফিরিয়ে আনেন। একজন সমরকুশলী হিসেবে সৈন্য পরিচালনায় তিনি বিশেষ দক্ষতা ও রণকুশলতার পরিচয় দেন। তাছাড়া অভ্যন্তরীণ বিদ্রোহ দমন করে তিনি দক্ষ নৃপতি হিসেবে ইতিহাসে পরিচিতি লাভ করেন। খারেজি সম্প্রদায় দমন, অসভ্য খাজার উপজাতি এবং দাইলাম প্রদেশের বিদ্রোহীদের দমন, সিরিয়া ও সিন্ধু প্রদেশে মুদারীয় এবং হিমারীয়দের গৃহযুদ্ধের অবসান করে তিনি সাম্রাজ্যের অভ্যন্তরীণ শান্তি প্রতিষ্ঠা করেন। হারুন-অর-রশীদের খ্যাতি এত বৃদ্ধি পায় যে, প্রাচ্য ও প্রতীচ্যের বহু রাজা তার সাথে কূটনৈতিক সম্পর্ক স্থাপনে আগ্রহী হয়ে ওঠেন। নবম শতাব্দীতে বিভিন্ন দেশের রাষ্ট্র প্রধানদের সাথে কূটনৈতিক সম্পর্ক স্থাপন খলিফা হারুনের রাজত্বকালকে গৌরবান্বিত করে। তিনি ইসলামি শরিয়াভিত্তিক সুপরিকল্পিত শাসনব্যবস্থা পরিচালনা করে আব্বাসি খিলাফতে স্বর্ণযুগের সূচনা করেন। এছাড়া বাগদাদ নগরীকে তিনি সমসাময়িক বিশ্বের সর্বশ্রেষ্ঠ সুন্দর নগরীতে পরিণত করেন। সুরম্য রাজপ্রাসাদ, আড়ম্বরপূর্ণ দরবার, নয়নাভিরাম মিলনায়তন দ্বারা তিনি এ শহরকে সুসজ্জিত করেন। পরিশেষে বলা যায়, খলিফা হারুন-অর-রশীদের উল্লিখিত গুণ ও কর্মের কারণে তার রাজত্বকালে মুসলিম সাম্রাজ্য উন্নতির স্বর্ণশিখরে আরোহণ করে। এ কারণেই তিনি ইতিহাসে বিখ্যাত হয়ে আছেন।"
        }
      ]
    }
  ]
}