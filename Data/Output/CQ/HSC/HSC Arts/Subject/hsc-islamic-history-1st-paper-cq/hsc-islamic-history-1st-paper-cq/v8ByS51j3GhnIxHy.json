{
  "title": "আইডিয়াল কলেজ, মতিঝিল ২০২৫",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "তিনদিকে সমুদ্রবেষ্টিত কোরিয়া উপদ্বীপ একটি অনূর্বর অঞ্চল। একসময় শহরের কিছু লোকজন ব্যবসা-বাণিজ্য করলেও গ্রামের। লোকদের পশুপালন বা মাছ শিকার ছাড়া অন্য কোনো কাজের উপায় ছিল না। জীবন-জীবিকার জন্য তারা চুরি, ডাকাতি, প্রতারণা ও লুটতরাজ করতে বাধ্য হতো।",
      "tag": "ISCM 25",
      "sub_questions": [
        {
          "label": "ক",
          "question": "'জাজিরাতুল আরব' অর্থ কী?",
          "explanation": "'জাজিরাতুল আরব' শব্দের অর্থ আরব উপদ্বীপ।"
        },
        {
          "label": "খ",
          "question": "উটকে 'মরুভূমির জাহাজ' বলা হয় কেন? ব্যাখ্যা করো।",
          "explanation": "মরু অঞ্চলে যাতায়াতের প্রধান বাহন হওয়ায় উটকে 'মরুভূমির জাহাজ' বলা হয়। আরবের অধিকাংশ অঞ্চলই মরুময়। আর উত্তপ্ত মরু অঞ্চলে উট চলাচলের একমাত্র উপযোগী প্রাণী। তাই অর্থনৈতিক ও রাজনৈতিক গুরুত্ব বিবেচনায় মরুময় আরবে এটি সর্বাধিক গৃহপালিত প্রাণী। উট একবার পানি পান করে দীর্ঘদিন (শীতকালে প্রায় ২৫ এবং গ্রীষ্মকালে ৫দিন) ধরে রাখতে পারে। তাই মরুবাসীরা খাদ্য-পানীয় সংগ্রহ ও যোগাযোগের প্রধান বাহন এবং ক্রয়- বিক্রয়ের মাধ্যম হিসেবে উট ব্যবহার করতো। এ কারণে উটকে 'মরুভূমির জাহাজ' বলা হয়।"
        },
        {
          "label": "গ",
          "question": "উদ্দীপকে উল্লেখিত কোরিয়া উপদ্বীপের সাথে তোমার পঠিত। কোন অঞ্চলের সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লেখিত কোরিয়ার সাথে প্রাচীন আরবের ভৌগোলিক অবস্থার সুস্পষ্ট সাদৃশ্য রয়েছে। এশিয়া মহাদেশের দক্ষিণ-পশ্চিমে অবস্থিত আরব ভূখণ্ডটি পৃথিবীর সর্ববৃহৎ উপদ্বীপ। এ অঞ্চলটির তিন দিকে পানি ও একদিক স্থলবেষ্টিত। ভূ-প্রাকৃতিক বৈশিষ্ট্যের দিক দিয়ে এটি তিন ভাগে বিভক্ত হলেও এর অধিকাংশ অঞ্চল মরুময় ও অনুর্বর। উদ্দীপকে বর্ণিত অঞ্চলটিতেও এ ধরনের ভৌগোলিক অবস্থা দেখা যায়। উদ্দীপকে উল্লেখিত কোরিয়া দেশটি তিনদিক সমুদ্রবেষ্টিত এবং এটি একটি অনুর্বর অঞ্চল। আরব উপদ্বীপও তিনদিক দিয়ে সমুদ্রবেষ্টিত। এর পূর্বে পারস্য উপসাগর, পশ্চিমে লোহিত সাগর এবং দক্ষিণে ভারত মহাসাগর অবস্থিত। তাছাড়া ভূ-প্রাকৃতিক বৈশিষ্ট্য অনুসারে সমগ্র আরব উপদ্বীপ মরু, পাহাড়ি ও উর্বর অঞল - এই তিন ভাগে বিভক্ত হলেও এর অধিকাংশ অঞ্চলই মরুময়। এ অঞ্চলটি মূলত সিরিয়ার মরুভূমি, আফ্রিকার সাহারা ও গোবি মরুভূমির একটি বিচ্ছিন্ন অংশ মাত্র। ফলে আরব উপদ্বীপের অধিকাংশ অঞ্চলই অনুর্বর ও চাষাবাদের অনুপোযোগী। তাই বলা যায়, উদ্দীপকের কোরিয়া এবং প্রাচীন আরব অঞ্চলের ভৌগোলিক অবস্থান একই সূত্রে গাঁথা।"
        },
        {
          "label": "ঘ",
          "question": "উদ্দীপকের আলোকে উক্ত অঞ্চলের অধিবাসীদের ওপর ভৌগোলিক অবস্থার প্রভাব মূল্যায়ন করো।",
          "explanation": "উদ্দীপকের বর্ণিত অঞ্চলের মতো প্রাক-ইসলামি আরবের অধিবাসীদের ওপরও ভৌগোলিক পরিবেশের ব্যাপক প্রভাব ছিল। আরব উপদ্বীপের অধিবাসীদের দেহ, মন, চরিত্র ও জীবনযাত্রার ওপর বৈচিত্র্যময় ভৌগোলিক অবস্থান ও পরিবেশের যথেষ্ট প্রভাব লক্ষ করা - যায়। শুষ্ক আবহাওয়া, অনাবৃষ্টি, অনুর্বরতা প্রভৃতি প্রতিকূল ভৌগোলিক পরিবেশ একদিকে যেমন আরব বেদুইনদের রুক্ষ ও দুঃসাহসিক জাতিতে পরিণত করেছে অপরদিকে তারা ধৈর্যশীল, কষ্টসহিষ্ণু ও পরিশ্রমী হয়েছে। উদ্দীপকের অঞ্চলটির অধিবাসীদের ওপরও ভৌগোলিক অবস্থার এ ধরনের প্রভাব দেখা যায়। উদ্দীপকে বলা হয়েছে, তিনদিকে সমুদ্রবেষ্টিত কোরিয়া দেশটি একটি অনুর্বর অঞ্চল। এরূপ ভৌগোলিক অবস্থানের ফলে শহরের কিছু লোকজন ব্যবসা-বাণিজ্য করার সুযোগ পেলেও গ্রামের লোকদের পশুপালন বা মাছ শিকার ছাড়া কোনো উপায় ছিল না। এমনকি তারা চুরি, ডাকাতি ও লুটতরাজ করতে বাধ্য হতো। অনুরূপভাবে প্রাচীন আরব উপদ্বীপের প্রতিকূল ভৌগোলিক পরিস্থিতির প্রভাবে এর অধিবাসীরা সংগ্রামী হয়ে ওঠে। শুল্ক ও উষ্ণ আবহাওয়া এবং খাদ্য ও পানীয়ের অভাব আরবদের দুর্ধর্ষ ও সংঘাতময় জীবনযাত্রার দিকে প্ররোচিত করেছে। শহরবাসী আরবরা ব্যবসা-বাণিজ্যের মাধ্যমে অপেক্ষাকৃত আরাম-আয়েশে জীবন পরিচালনা করলেও পশুচারণ ও পালনই ছিল আরব বেদুইনের প্রধান পেশা। এছাড়া আরব বেদুইনদের একটি দল কাফেলা লুটতরাজের মাধ্যমেও জীবিকা নির্বাহ করত। পশুপালন ও খাদ্যের সন্ধানে আরবদের প্রতিনিয়ত একস্থান থেকে অন্যস্থানে যেতে হতো। এর ফলে তারা গোত্রবদ্ধ হয় এবং তাদের মধ্যে গড়ে ওঠে আসাবিয়া বা গোত্রপ্রীতি। অপরদিকে ভৌগোলিক পরিবেশের প্রভাবে আরবদের মধ্যে মুক্ত চিন্তার উন্মেষ ঘটে, যা তাদেরকে কাব্যচর্চায় দারুণ অনুপ্রেরণা জুগিয়েছে। উপরের আলোচনায় দেখা যায় যে, ভৌগোলিক অবস্থান ও আবহাওয়া প্রাক-ইসলামি আরব অধিবাসীদের জীবন-জীবিকা ও আচার-আচরণে ব্যাপক প্রভাব ফেলেছিল।"
        }
      ]
    },
    {
      "number": "2",
      "uddipok": "মোহনপুর এলাকার অধিবাসীদের মধ্যে সবসময় হানাহানি, সংঘাত লেগেই থাকে। প্রত্যেকটি ওয়ার্ডে একজন করে নির্বাচিত মেম্বার রয়েছে। নিজ ওয়ার্ডে না হলেও ফসল কাটা, মাছ ধরা, পশুপালন ইত্যাদি নিয়ে ওয়ার্ডে ওয়ার্ডে আন্তঃকলহ লেগেই থাকে। তবে সবচেয়ে ভয়াবহ অবস্থা নারীদের। পুরুষরা তাদের অভিশাপ ও বোঝা মনে করে।",
      "tag": "ISCM 25",
      "sub_questions": [
        {
          "label": "ক",
          "question": "ইয়েমেন শব্দের অর্থ কী?",
          "explanation": "'ইয়েমেন' শব্দের অর্থ সুখী বা সৌভাগ্যবান।"
        },
        {
          "label": "খ",
          "question": "হানিফ কারা? ব্যাখ্যা করো।",
          "explanation": "ইসলাম-পূর্ব যুগে আরবের আল্লাহর একত্ববাদে বিশ্বাসীরা হলো হানিফ সম্প্রদায়। জাহেলি যুগে আরব সমাজে মুষ্টিমেয় লোক আল্লাহর একত্ববাদে বিশ্বাসী ছিল। তারা দেব-দেবীর পূজা থেকে বিরত থাকত। এদের সংখ্যা ছিল খুব কম। শুধু মূর্তিপূজা নয়, এরা তৎকালীন আরবের অন্যায়-অত্যাচার কুসংস্কার, অনৈতিক জীবনযাপনের ঘোরবিরোধী ছিল। এরা হযরত ইবরাহিম (আ)-এর প্রচারিত তাওহিদের অনুসারী ছিল। জাহেলি যুগে এরাই হানিফ সম্প্রদায় নামে পরিচিত ছিল।"
        },
        {
          "label": "গ",
          "question": "উদ্দীপকের ওয়ার্ড ব্যবস্থার সাথে প্রাচীন আরবের কোন প্রথার মিল রয়েছে? ব্যাখ্যা করো।",
          "explanation": "উদ্দীপকের ওয়ার্ড ব্যবস্থার সাথে গ্রাক-ইসলামি আরবের গোত্র প্রথার মিল রয়েছে। প্রাক-ইসলামি যুগে আরব উপদ্বীপে গোত্রভিত্তিক শাসনব্যবস্থা প্রচলিত ছিল। কেন্দ্রীয় শাসন অনুপস্থিত থাকায় তৎকালীন আরবের রাজনৈতিক পরিস্থিতি অত্যন্ত নৈরাজ্যজনক ও বিশৃঙ্খলায় পরিপূর্ণ ছিল। উদ্দীপকের ওয়ার্ড ব্যবস্থায়ও অনুরূপ পরিস্থিতি দেখা যায়। উদ্দীপকের মোহনপুর এলাকার অধিবাসীদের মধ্যেও সবসময় হানাহানি লেগে থাকে। এখানে ওয়ার্ড ব্যবস্থা বিদ্যমান এবং প্রতিটি ওয়ার্ডে একজন করে নির্বাচিত মেম্বারও রয়েছেন। তাই এখানে নিজ ওয়ার্ডের মধ্যে দ্বন্দ্ব হয় না। কিন্তু ফসল কাটা, মাছ ধরা প্রভৃতি ক্ষুদ্র বিষয় নিয়ে ওয়ার্ডে ওয়ার্ডে আন্তঃকলহ লেগেই থাকে। আরবদের গোত্রীয় ব্যবস্থায়ও প্রত্যেক গোত্রের মধ্য থেকে একজন করে দলপতি নির্বাচন করা হতো। একই গোত্রের লোকদের মধ্যে পারস্পরিক মিল ছিল। গোত্রের সদস্যরা শেখ বা গোত্রপ্রধানের প্রতি আনুগত্য প্রদর্শন করলেও তারা ব্যক্তিগত স্বাধীনতা বিসর্জন দিতে রাজি ছিল না। তাই অনেক সময় গোত্রের মধ্যেও অশান্তি বিরাজ করত। এছাড়া ভিন্ন গোত্রের লোকদের মধ্যে পারস্পরিক শত্রুতা লেগেই থাকত। পানির নহর, গবাদি পশু, তৃণভূমি দখল, ঘোড়দৌড়ের মতো সামান্য ঘটনাকে কেন্দ্র করে এক গোত্রের সাথে অন্য গোত্রের রক্তক্ষয়ী সংঘর্ষ হতো। তাদের গোত্রপ্রধান থাকলেও কেন্দ্রীয় কোনো শাসন না থাকায় এসব গোত্রকলহ বন্ধ করা অসম্ভব হয়ে পড়েছিল। সুতরাং বলা যায়, উদ্দীপকের ওয়ার্ড ব্যবস্থা প্রাক- ইসলামি আরবের গোত্রপ্রথারই প্রতিরূপ।"
        },
        {
          "label": "ঘ",
          "question": "উদ্দীপকের আলোকে প্রাচীন আরবের নারীদের অবস্থা মূল্যায়ন। করো।",
          "explanation": "উদ্দীপকে বর্ণিত মোহনপুরের নারীদের অবস্থার মতো প্রাক-ইসলামি আরবের নারীদের অবস্থাও ছিল অত্যন্ত শোচনীয়। প্রাক-ইসলামি যুগে আরবের নারীদের সামাজিক মর্যাদা বলে কিছু ছিল না। তাদের জীবন এবং সম্মান ছিল পুরুষের অধীনে। সাধারণভাবে নারীরা ছিল সব ধরনের অধিকার থেকে বঞ্চিত এবং নির্যাতিত। তাই তাদেরকে ইচ্ছামতো ব্যবহার করাই ছিল তৎকালীন, ভোগবিলাসী পুরুষের কাজ। এসব কারণে নারীদের অবস্থান অত্যন্ত শোচনীয় পর্যায়ে পৌছে গিয়েছিল। মোহনপুরের নারীরাও অধিকারবঞ্চিত ও কর্মক্ষম না হওয়ার কারণে অনুরূপ অবস্থানে পৌছেছে। উদ্দীপকে বর্ণিত মোহনপুরের নারীদের অবস্থা অত্যন্ত ভয়াবহ। তারা পুরুষের মতো ফসল ফলাতে বা মাছ ধরতে অভ্যস্ত না হওয়ায় তাদেরকে বোঝা হিসেবে বিবেচনা করা হয়। তাদেরকে কোনো সামাজিক মর্যাদা দেওয়া হয় না। প্রাক-ইসলামি আরবেও নারীরা ছিল ঘৃণিত, অবহেলিত এবং ভোগের, সামগ্রী। পুরুষেরা একাধিক নারীর সাথে অবৈধ সম্পর্ক স্থাপন করত। কিন্তু তাদেরকে বৈবাহিক মর্যাদা দিত না। তখন বিমাতা, সহোদর ভগ্নিকেও বিবাহ করার মতো ঘৃণ্য প্রথা প্রচলিত ছিল। নারীরা পণ্যদ্রব্যের মতো হাটে-বাজারে বিক্রি হতো। অনেক পিতা দারিদ্র্য ও লজ্জার ভয়ে কন্যাসন্তানকে জীবন্ত কবর দিত। কোনো কোনো গোত্রের লোকেরা কন্যাসন্তানকে হত্যা করে গর্ববোধ করত। উপরের আলোচনায় স্পষ্ট হয় যে, মোহনপুরের নারী সমাজ এবং প্রাক- ইসলামি যুগের নারীদের অবস্থা ছিল অত্যন্ত মানবেতর ও দুর্বিষহ।"
        }
      ]
    },
    {
      "number": "3",
      "uddipok": "সিন্ধু নদের তীরে প্রাচীনকালে যে সভ্যতা গড়ে উঠেছিল তাই সিন্ধু সভ্যতা নামে পরিচিত। এটি পৃথিবীর অন্যতম প্রাচীন সভ্যতা। নগরের ঘরবাড়ি, ড্রেনেজ ব্যবস্থার চিহ্ন দেখে অনুমান করা হয় এই সভ্যতার নাগরিকরা পারলৌকিক জীবন সম্পর্কে ধারণা রাখত না। সুখ- সমৃদ্ধি তথা পার্থিব জীবনই তাদের আরাধ্য ছিল।",
      "tag": "ISCM 25",
      "sub_questions": [
        {
          "label": "ক",
          "question": "হিলফুল ফুযুল অর্থ কী?",
          "explanation": "'হিলফুল ফুযুল' অর্থ শান্তিসংঘ।"
        },
        {
          "label": "খ",
          "question": "হায়ারোগ্নিফিক কী? ব্যাখ্যা করো।",
          "explanation": "মিসরীয়দের উদ্ভাবিত লিখন পদ্ধতি 'হায়ারোগ্লিফিক' (Hieroglyphic) নামে পরিচিত। হায়ারোগ্লিফিক অর্থ পবিত্র লিপি। এটি ছিল একটি লিখিত ভাষা। এ ভাষায় নানাপ্রকার দ্রব্য, প্রাকৃতিক বিষয় প্রভৃতির ছবি আঁকা থাকত, যার মাধ্যমে জিনিসগুলোর পরিচয় ও নাম জানা সম্ভব হতো। হায়ারোগ্লিফিক লিপি প্রথমে তৈজসপত্রে এবং কবরে মৃতের পরিচয়ের ফলক আকারে খোদাই করা হতো। পরে মিসরে প্যাপিরাস কাগজ আবিষ্কৃত হলে এতে এ লিপি উৎকীর্ণ করা হয়। এ লিখন পদ্ধতি তিনটি রূপে বিকাশ লাভ করেছে। যথা: চিত্রভিত্তিক, অক্ষরভিত্তিক এবং বর্ণভিত্তিক। প্রায় ৭৫০টি চিত্রলিপির চিহ্ন দিয়ে প্রাচীন মিসরীয় লিপি পদ্ধতি তৈরি হয়েছিল। মিসরীয়রা চিত্রলিপিভিত্তিক লিখন পদ্ধতি আবিষ্কার করে সভ্যতার বিকাশে বিশেষ অবদান রেখেছে।"
        },
        {
          "label": "গ",
          "question": "উদ্দীপকের সাথে প্রাচীন কোন সভ্যতার সাদৃশ্য রয়েছে? ব্যাখ্যাকরো।",
          "explanation": "উদ্দীপকের সাথে প্রাচীন মিসরীয় সভ্যতার মিল রয়েছে। প্রকৃতির অপার দান নদ-নদীর বদৌলতে পৃথিবীতে অনেক সভ্যতার উত্থান ঘটেছে এবং বিকশিত হয়েছে। নদীকে কেন্দ্র করে গড়ে ওঠা এসব সভ্যতা কৃষিভিত্তিক নগর সভ্যতার মাধ্যমে উন্নত নাগরিক জীবন গড়ে তুলতে সক্ষম হয়েছে। উদ্দীপকে বর্ণিত সিন্ধু সভ্যতা এবং মিসরীয় সভ্যতা এ রকমই দুটি নদীকেন্দ্রিক সভ্যতার উদাহরণ। সিন্ধু নদকে কেন্দ্র করে প্রাচীনকালে একটি সভ্যতা গড়ে উঠেছিল যেটি সিন্ধু সভ্যতা নামে পরিচিত। আর এটি ছিল কৃষিভিত্তিক নগর সভ্যতা। অনুরূপভাবে মিসরের নীল নদকে কেন্দ্র করে পৃথিবীর প্রথম সভ্যতা হিসেবে মিসরীয় সভ্যতার অগ্রযাত্রা শুরু হয়। মিসরীয়রা নীল নদের পানিকে সেচের জন্য ব্যবহার করে কৃষিতে ধ্যাপক অগ্রগতি সাধন করে। মিসরীয় সভ্যতার সূচনাকারীরা, পানির প্রাপ্যতা, কৃষি উৎপাদন ও পশুপালনের জন্য তৃণভূমির সহজলভ্যতা প্রভৃতি বিষয়কে মাথায় রেখে নীল নদের তীরবর্তী অঞ্চলে বসতি গড়ে তোলে। কৃ কৃষিকে কেন্দ্র করে তারা ধীরে ধীরে সেচ ব্যবস্থায় বাঁধ নির্মাণ কৌশল উদ্ভাবন করে। তাছাড়া বন্যায় নীল নদের উভয় তীর প্লাবিত হয়ে পলি মাটিতে ভরে যেত, যা কৃষি উৎপাদন বৃদ্ধিতে সহায়ক ছিল। এভাবে মিসরীয়রা কৃষির ব্যাপক অগ্রগতির মাধ্যমে একটি কৃষিভিত্তিক নগর সভ্যতা গড়ে তোলে। তাই বলা যায়, নদীকেন্দ্রিক ও কৃষিভিত্তিক সভ্যতা হিসেবে সিন্ধু ও মিসরীয় সভ্যতা পরম্পর সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের জনসাধারণের সাথে উক্ত সভ্যতার জনসাধারণের জীবনপ্রণালীর তুলনামূলক বিশ্লেষণ করো।",
          "explanation": "উদ্দীপকের জনগোষ্ঠীর সাথে প্রাচীন মিসরীয়দের জীবনপ্রণালির সাদৃশ্য এবং বৈসাদৃশ্য উভয়ই পরিলক্ষিত হয়। মিসরীয় সভ্যতা প্রাচীন সভ্যতাসমূহের অন্যতম। নীল নদকে কেন্দ্র করে এবং কৃষির ওপর ভিত্তি করে এ সভ্যতা গড়ে উঠেছিল, যেমনটি সিন্তু সভ্যতার ক্ষেত্রেও দেখা যায়। বিশ্বাসের দিক দিয়ে মিসরীয়রা প্রাকৃতিক শক্তিকে দেবতা বলে পূজা করত। সূর্য ছিল তাদের প্রধান দেবতা। এছাড়া তারা মৃত্যুর পরের জীবনে বিশ্বাস করত। কিন্তু সিন্ধু সভ্যতায় মানুষের ধর্মীয় বিশ্বাসের ক্ষেত্রে মিসরীয় সভ্যতার বিপরীত চিত্র চোখে পড়ে। উদ্দীপকে সিন্ধু নদের তীরে গড়ে ওঠা প্রাচীন সিন্ধু সভ্যতার কথা বলা হয়েছে। এটি ছিল একটি কৃষিভিত্তিক নগর সভ্যতা। অনুরূপভাবে প্রাচীন মিসরীয় সভ্যতা নীল নদের তীরে গড়ে উঠেছিল। মিসরীয় সভ্যতার সূচনাকারীরা পানির প্রাপ্যতা, কৃষির উৎপাদন ও পশু পালনের জন্য তৃণভূমির সহজলভ্যতা ইত্যাদি বিষয় চিন্তা করে নীল নদের তীরবর্তী অঞ্চলসমূহে বসতি স্থাপন করে। এভাবে তারা একটি কৃষিভিত্তিক সভ্যতার গোড়াপত্তন করে যা সিন্ধু সভ্যতার সাথে সাদৃশ্যপূর্ণ। উদ্দীপকে আরও বলা হয়েছে যে, সিন্ধু সভ্যতার লোকেরা পারলৌকিক জীবন সম্পর্কে ধারণা রাখত না। পার্থিব জীবনের সুখ-শান্তি তাদের আরাধ্য ছিল। অপরদিকে প্রাচীন মিসরীয়রা পারলৌকিক জীবন সম্পর্কে সুস্পষ্ট ধারণা রাখত। তারা মৃত্যুর পরের জীবনে বিশ্বাস করত। তারা বিশ্বাস করত মৃত মানুষ কবরে গেলে তার দেহে আবার আত্মা ফিরে আসে। পৃথিবীতে তারা যে পাপ বা পুণ্য করছে দেবতা ওসিরিসের সামনে এর জবাবদিহি করতে হবে। এ সময় কৃতকর্মের বিচারের মাধ্যমে পুণ্যবানকে সুখময় স্থানে এবং পাপীকে অন্ধকার ঘরে নিক্ষেপ করা হবে। সূর্য দেবতা 'রা' তীর রশ্মি দিয়ে পাপীর দেহ ঝলসে দেবেন। মিসরীয়দের এরূপ ধর্মীয় বিশ্বাস সিন্ধু সভ্যতার লোকদের ধর্মীয় বিশ্বাসের সাথে বৈসাদৃশ্যপূর্ণ। উপরের আলোচনা থেকে বলা যায়, নদীকেন্দ্রিকতা এবং কৃষির দিক দিয়ে সিন্ধু সভ্যতা ও মিসরীয় সভ্যতা পরস্পর সাদৃশ্যপূর্ণ হলেও ধর্মীয় ক্ষেত্রে এ দুই সভ্যতার মানুষের বিশ্বাস পুরোপুরি ভিন্ন।"
        }
      ]
    },
    {
      "number": "4",
      "uddipok": "নিজ এলাকায় শান্তি-শৃঙ্খলা, স্থিতিশীলতা বজায় রাখার স্বার্থে এবং চুরি, ডাকাতি, ছিনতাই, হানাহানি প্রতিরোধ করার লক্ষ্যে রসুলপুর এলাকার কয়েকজন যুবক একটি সমিতি গঠন করেন। তাদের এই মহৎ উদ্যোগ সফল হয় এবং এলাকায় শান্তি-শৃঙ্খলা ও নিরাপত্তা বজায় থাকে।",
      "tag": "ISCM 25",
      "sub_questions": [
        {
          "label": "ক",
          "question": "কত সালে মহানবি (স) নবুয়তপ্রাপ্ত হন?",
          "explanation": "মহানবি (স) ৬১০ সালে নবুয়তপ্রাপ্ত হন।"
        },
        {
          "label": "খ",
          "question": "বায়তুল মাল কী? ব্যাখ্যা করো।",
          "explanation": "বায়তুল মাল বলতে ইসলামি রাষ্ট্রের সরকারি কোষাগারকে বোঝায়। ইসলামি রাষ্ট্রের সব অর্থ এক স্থানে জমা থাকে। রাষ্ট্রীয় কার্যাবলি পরিচালনায় এ অর্থ ব্যয় করা হয়। রাষ্ট্রের বাৎসরিক ব্যয় নির্বাহের পর উদ্বৃত্ত অর্থ গরিবদের মধ্যে বিলিয়ে দেওয়া হয়। রাষ্ট্রের সমগ্র অর্থনৈতিক ব্যবস্থাপনা এ সম্পদের ওপর নির্ভর করে। এ ধরনের রাষ্ট্রীয় কোষাগারই বায়তুল মাল নামে পরিচিত।"
        },
        {
          "label": "গ",
          "question": "উদ্দীপকের সমিতি প্রাচীন আরবের কোন সংগঠনকে নির্দেশ করে? ব্যাখ্যা করো।",
          "explanation": "উদ্দীপকের সমিতি প্রাচীন আরবের হিলফুল ফুজুল সংগঠনকে নির্দেশ করে। মানবতার মুক্তির দূত মহানবি (স) ছোটবেলা থেকেই সত্যবাদী, কল্যাণকামী এবং শান্তিপ্রিয় ছিলেন। তিনি যেকোনো অন্যায়-অত্যাচার, অকল্যাণকর কর্মকাণ্ডকে ঘৃণা করতেন। আর তাই তৎকালীন আরব সমাজে বিদ্যমান অত্যাচার, অনাচার ও যুদ্ধবিগ্রহ দূর করে শান্তি-শৃঙ্খলা প্রতিষ্ঠার লক্ষ্যে তিনি গড়ে তুলেছিলেন হিলফুল ফুজুল নামের শান্তিসংঘ। উদ্দীপকে বর্ণিত সমিতিটিতেও হিলফুল ফুজুলের প্রতিফলন দেখা যায়। উদ্দীপকে বলা হয়েছে, রসুলপুর এলাকার কয়েকজন যুবক তাদের নিজ এলাকায় চুরি, ডাকাতি, ছিনতাই ও হানাহানি প্রতিরোধ করে শান্তি-শৃঙ্খলা প্রতিষ্ঠার লক্ষ্যে একটি সমিতি গঠন করে। এ সমিতিটি রাসুল (স) প্রতিষ্ঠিত হিলফুল ফুজুলকে নির্দেশ করে। কারণ উদ্দীপকের যুবকদের মতো রাসুল (স) তৎকালীন আরব সমাজে বিদ্যমান নানা দুর্নীতি, অরাজকতা, নৈরাজ্য দেখে বিচলিত হয়ে পড়েন। বিশেষ করে মক্কায় অনুষ্ঠিত উকাজ মেলাকে কেন্দ্র করে শুরু হওয়া, 'হারবুল ফিজার' বা অন্যায় যুদ্ধের (৫৮৪খ্রি.) ভয়াবহতা রাসুল (স)-এর মনে দারুণভাবে রেখাপাত করে। দীর্ঘ পাঁচ বছর স্থায়ী এ যুদ্ধে বহু হতাহতের ঘটনা ঘটে। এ যুদ্ধের বীভৎসতা দেখে রাসুল (স)-এর মন কেঁদে ওঠে। সমাজে শান্তি প্রতিষ্ঠা ও মক্কাবাসীকে এরূপ ধ্বংসযজ্ঞের হাত থেকে রক্ষার জন্য এলাকার সমমনা শান্তিপ্রিয় যুবকদের নিয়ে তিনি গঠন করেন হিলফুল ফুজুল নামে শান্তিসংঘ (৫৯০ খ্রি.)। তাই বলা যায়, উদ্দীপকের সমিতিটি রাসুল (স) গঠিত হিলফুল ফুজুলের প্রতিচ্ছবি।"
        },
        {
          "label": "ঘ",
          "question": "উক্ত সংগঠনের কার্যাবলি সম্পাদনে মহানবি (স)-এর কৃতিত্ব মূল্যায়ন করো।",
          "explanation": "উত্ত সংগঠনের কার্যাবলি সম্পাদনে মহানবি (স) অসামান্য ভূমিকা পালন করেন। মহানবি (স) ছিলেন বিশ্বমানবতার শান্তির দূত। তাই হারবুল ফিজারের ধ্বংসাত্মক ও বীভৎস লীলা দেখে তিনি শান্তিকামী যুবকদের নিয়ে প্রতিষ্ঠা করেন হিলফুল ফুজুল নামে একটি শান্তিসংঘ। এই সংঘের মাধ্যমে রাসুল (স) রক্তক্ষয়ী যুদ্ধ বন্ধ করে মক্কায় শান্তি-শৃঙ্খলা প্রতিষ্ঠা করতে সক্ষম হয়েছিলেন। উদ্দীপকেও এমন ভূমিকার প্রতি নির্দেশ করা হয়েছে। উদ্দীপকে বলা হয়েছে, রসুলপুর এলাকার কয়েকজন যুবক তাদের নিজ এলাকার শান্তি-শৃঙ্খলা বজায় রাখার জন্য একটি সমিতি বা সংঘ গড়ে তোলেন। তাদের এ উদ্যোগ সফল হয়। রাসুল (স) হিলফুল ফুজুল শান্তিসংঘের লক্ষ্য অর্জন করতে সক্ষম হয়েছিলেন। আর এ কাজে রাসুল (স) অসামান্য কৃতিত্ব প্রদর্শন করেছেন। মহানবি (স) কিশোর বয়সে তৎকালীন মক্কার বিশৃঙ্খলা, দুর্নীতি, অরাজকতা ও যুদ্ধবিগ্রহ দূর করে সমাজে শান্তি প্রতিষ্ঠার লক্ষ্যে শান্তিকামী যুবকদের নিয়ে হিলফুল ফুজুল বা শান্তি সংঘ প্রতিষ্ঠা করেন। এই সংঘের মাধ্যমে মহানবি (স) বিভিন্ন গোত্রের মধ্যে সম্ভাব প্রতিষ্ঠা ও রক্তক্ষয়ী যুদ্ধ বন্ধ, নির্যাতিতকে অত্যাচারীর হাত থেকে রক্ষা, দুর্বল, অসহায় ও এতিমদের সাহায্য, বিদেশি বণিকের জানমালের নিরাপত্তা বিধান এবং সর্বোপরি সব অন্যায় ও অবিচারের অবসান করতে সক্ষম হন। প্রতিষ্ঠার প্রথম বছরেই এটি আইন-শৃঙ্খলা লনে দমন এবং অসহায়দের প্রতি অন্যায়ের প্রতিকার করে তাদের অধিকার প্রতিষ্ঠা করে। উপরের আলোচনা থেকে বলা যায়, হিলফুল ফুজুল শান্তিসংঘ প্রতিষ্ঠার মাধ্যমে মহানবি (স) রক্তক্ষয়ী যুদ্ধ বন্ধ করে সমাজে শান্তি-শৃঙ্খলা প্রতিষ্ঠার চেষ্টা করেন। তাঁর প্রচেষ্ঠায় তৎকালীন মক্কাবাসী অন্যায়-অনাচার, অরাজকতা ও যুদ্ধ-বিগ্রহ থেকে মুক্ত হয়েছিল।"
        }
      ]
    },
    {
      "number": "5",
      "uddipok": "১৯৫৯ সালে এক রক্তপাতহীন বিপ্লবের মাধ্যমে কিউবার তৎকালীন প্রেসিডেন্ট জেনারেল বাতিস্তাকে হটিয়ে প্রেসিডেন্ট হন ফিদেল কাস্ত্রো। কিউবার এ সমাজতান্ত্রিক বিপ্লবে শোষিত মানুষের বিজয় ঘটেছে, যা ছিল কিউবার রাজনৈতিক ইতিহাসে এক মাইলফলক। এছাড়া সমাজতান্ত্রিক বিপ্লবের মাধ্যমে কিউবায় শোষণহীন ও শ্রেণিহীন এক অভিনব সমাজ প্রতিষ্ঠিত হয়েছিল। এমনকি এ বিপ্লবের মাধ্যমে সমাজে এক শ্রেণির মানুষের সম্পদের পাহাড় গড়ার প্রবণতা বন্ধ হয় এবং সম্পদের রাষ্ট্রীয় মালিকানার স্বীকৃতি ঘটে। তবে কিউবার এ বিপ্লবে ধর্মীয় ক্ষেত্রে কোনো পরিবর্তন সাধিত হয়নি বা একেশ্বরবাদিতারও সূচনা হয়নি।",
      "tag": "ISCM 25",
      "sub_questions": [
        {
          "label": "ক",
          "question": "কোনটিকে আরবের ম্যাগনাকাটা বলা হয়?",
          "explanation": "মদিনা সনদকে আরবের ম্যাগনাকার্টা বলা হয়।"
        },
        {
          "label": "খ",
          "question": "হুদায়বিয়ার সন্ধিকে মহান বিজয় বলা হয় কেন?",
          "explanation": "হুদায়বিয়ার সন্ধি ইসলাম ও মুসলমানদের জন্য বিশেষ সাফল্য বয়ে আনায় এটিকে 'মহান বিজয়' বলা হয়। ইসলামের ইতিহাসে হুদায়বিয়ার সন্ধি একটি যুগান্তকারী ঘটনা। আপাতদৃষ্টিতে এ সন্ধির শর্তগুলো মুসলমানদের স্বার্থের প্রতিকূলে বলে মনে হলেও বাস্তবে এর ফলাফল মুসলমানদের জন্য অনুকূল ছিল। হুদায়বিয়ার সন্ধির মাধ্যমে কুরাইশরা মহানবি (স)-কে মদিনা রাষ্ট্রের প্রধান হিসেবে মেনে নেয়। ফলে মুসলমানরা একটি স্বতন্ত্র রাজনৈতিক শক্তি হিসেবে স্বীকৃতি লাভ করে। দশ বছরের জন্য যুদ্ধ বন্ধের চুক্তি হওয়ায় রাসুল (স) ইসলাম প্রচারে মনোযোগ দিতে পারেন। আবার হুদায়বিয়ার সন্ধি ভঙ্গের কারণেই মুসলমানরা মক্কায় অভিযান চালিয়ে তা জয় করে। এসব কারণে এ সন্ধিকে মুসলমানদের জন্য 'ফাতহুম মুবিন' বা প্রকাশ্য বিজয় বলা হয়।"
        },
        {
          "label": "গ",
          "question": "উদ্দীপকের সাথে মহানবি (স)-এর জীবনের কোন ঘটনার আংশিক মিল লক্ষ করা যায়? ব্যাখ্যা করো।",
          "explanation": "উদ্দীপকের সাথে মহানবি হযরত মুহাম্মদ (স)-এর জীবনের অন্যতম গুরুত্বপূর্ণ ঘটনা মক্কা বিজয়ের আংশিক মিল রয়েছে। রাসুল (স)-এর মক্কা বিজয়ের আগে এর অভ্যন্তরীণ রাজনৈতিক পরিস্থিতি সংকটজনক ছিল। শ্রেণিবৈষম্য, ক্ষমতার দ্বন্দ্ব মক্কাবাসীকে বিশৃঙ্খল করে তুলেছিল। এ পরিস্থিতিতে মহানবি (স) ক্ষমা, উদারতা, সাম্য, মানবতার মহান আদর্শ নিয়ে মক্কায় উপস্থিত হন এবং একরকম বিনা বাধায় মক্কা বিজয় করেন। রক্তপাতহীন মক্কা বিজয়ের এ ঘটনাই উদ্দীপকে প্রতিফলিত হয়েছে। উদ্দীপকে দেখা যায়, কিউবার ফিদেল কাস্ত্রো শ্রেণিহীন ও শোষণহীন সমাজ প্রতিষ্ঠার লক্ষ্য নিয়ে কিউবায় সমাজতান্ত্রিক বিপ্লব ঘটান। তার আদর্শে উদ্দীপ্ত হয়ে ১৯৫৯ সালে কিউবাবাসী জেনারেল বাতিস্তাকে বাদ দিয়ে ফিদেল ক্যাস্ট্রোকে প্রেসিডেন্ট হিসেবে গ্রহণ করেন। রাসুল (স)-এর মক্কা বিজয়ের ক্ষেত্রেও কিছুটা এরকম পরিস্থিতি দেখা যায়। ৬৩০ খ্রিষ্টাব্দের জানুয়ারি মাসে মহানবি (স) ১০,০০০ সেনা নিয়ে মক্কায় প্রবেশ করেন। রাসুল (স)-এর মহানুভবতায় মুগ্ধ হয়ে কুরাইশ নেতা আবু সুফিয়ান তাঁকে, অভ্যর্থনা জানান। কুরাইশরা তাদের ভুল বুঝতে পেরে রাসুল (স)-এর কাছে আত্মসমর্পণ করে। বলতে গেলে একরকম বিনা বাধায় মুসলমানরা মক্কা বিজয় করে। অর্থাৎ রাসুল (স)-এর ক্ষমা, উদারতা প্রভৃতি আদর্শই রক্তপাতহীন মক্কা বিজয়ে মুসলমানদের সহায়তা করে। সুতরাং আদর্শ মারা প্রভাবিত করে রক্তপাতহীন বিজয়ের দিক দিয়ে ফিদেল কাস্ত্রোর প্রেসিডেন্ট হওয়ার ঘটনা ও মক্কা বিজয় পরস্পর সাদৃশ্যপূর্ণ।"
        },
        {
          "label": "ঘ",
          "question": "'উক্ত ঘটনার তাৎপর্য অনেকাংশেই উদ্দীপককে সমর্থন করে না'-বিশ্লেষণ করো।",
          "explanation": "ফলাফল ও তাৎপর্যের দিক দিয়ে মক্কা বিজয়ের ঘটনা অনেকাংশেই উদ্দীপকের ঘটনাকে সমর্থন করে না। মক্কা বিজয় হিল হযরত মুহাম্মদ (স)-এর জীবনের তাৎপর্যপূর্ণ এবং সুদূরপ্রসারী একটি ঘটনা। কোনো ধরনের রক্তপাত বা যুদ্ধ না করেও যে শুধু ক্ষমা ও উদারতা দিয়ে সত্য বা ন্যায় প্রতিষ্ঠা করা সম্ভব, তারই জলন্ত প্রমাণ মক্কা বিজয়ের ঘটনা। এ বিজয় সমগ্র মিথ্যাকে অপনোদন করে আরব বিশ্বে সত্যের ঝাণ্ডা উত্তোলন করেছিল। রাজনৈতিক, সামাজিক, ধর্মীয় প্রতিটি ক্ষেত্রে এ বিজয় ইতিবাচক পরিবর্তন ঘটিয়েছিল। কিন্তু উদ্দীপকের ঘটনার ফলাফল এর কিছুটা ভিন্ন। ফিদেল কাস্ত্রোর রক্তপাতহীন সমাজতান্ত্রিক বিপ্লব শ্রেণিহীন ও শোষণহীন সমাজ প্রতিষ্ঠায় ভূমিকা রাখলেও ধর্মীয় ক্ষেত্রে এর কোনো প্রভাব নেই। সত্য ও ন্যায় প্রতিষ্ঠার জন্য রাসুল (স) মক্কা বিজয়ের সিদ্ধান্ত নিয়েছিলেন। মক্কার কুরাইশদের নানা শঠতাপূর্ণ আচরণে ক্ষতিগ্রস্ত হলেও রাসুল (স) তাদের প্রতি কোনো প্রতিশোধস্পৃহা দেখাননি। বরং দয়া, অনুগ্রহ আর কোমলতা দিয়ে তিনি মক্কাবাসীর মন জয় করেছেন। তাদের প্রতি সাধারণ ক্ষমা ঘোষণা করে তিনি তাদের চোখের মণিতে পরিণত হন। সব অন্যায়, অসত্যকে জলাঞ্জলি দিয়ে মক্কাবাসী সত্যের ধারক রাসুল (স)-এর দলে অন্তর্ভুক্ত হয়। ফলে পৌত্তলিকতার (মূর্তিপূজা) অবসান ঘটে। কাবাঘরে প্রতিষ্ঠিত মূর্তি ভেঙে ফেলা হয়। প্রতিষ্ঠিত হয় একেশ্বরবাদ। অর্থাৎ মিথ্যা দূরীভূত হয়, আর সত্য প্রতিষ্ঠিত হয়। মক্কা বিজয় রাসুল (স) কে মক্কার একচ্ছত্র অধিপতির মর্যাদা দান করে। জীবন সাধনায় তিনি অর্জন করেন সফলতা। অসত্য নির্মূল করে সমগ্র মক্কায় তিনি সত্যের বীজ বপন করেন। এ কারণেই ঐতিহাসিকেরা মন্তব্য করেছেন যে, মক্কা বিজয়ের ঘটনা মিথ্যার ওপর সত্যের বিজয় ছাড়া আর কিছুই না। সার্বিক আলোচনার প্রেক্ষিতে বলা যায়, উদ্দীপকের ঘটনা মক্কা বিজয়ের নিগূঢ় তাৎপর্যপূর্ণ দিকগুলোর সবটুকু উপস্থাপন করে না।"
        }
      ]
    },
    {
      "number": "6",
      "uddipok": "আব্বাসি বংশের ৩য় খলিফা আল মাহদী ৭৭৫ সালে বাগদাদের খলিফা হওয়ার পর বহুমুখী বিদ্রোদের সম্মুখীন হন। তার শাসনামলে কদাকার খর্বাকৃতি হাশিম বিন থকিম (মুকান্না) নিজেকে আল্লাহর অবতার বলে মিথ্যা নবুয়তের দাবি করেন। এ ভণ্ড নবির যথেষ্ট অনুসারী ছিল। তারা সাদা কাপড় ব্যবহার করত বলে তাদেরকে 'মুবায়িদ' বলা হতো। তাছাড়া বাগদাদের পূর্ব দিকে 'মুহাম্মির' নামক আর এক দল ভন্ড লোকের উদ্ভব হয়। তাদের 'জিন্দিক' বলা হতো। পারস্যের কেউ কেউ আবার যাকাত দিতেও অদ্বীকার করে। খলিফা মাহদী কঠোর হস্তে সকল ভন্ড নবি এবং এন্ড ধর্মীয় নেতাদেরকে দমন করেন এবং জাকাত অস্বীকারকারীদের যাকাত দিতে বাধ্য করেন।",
      "tag": "ISCM 25",
      "sub_questions": [
        {
          "label": "ক",
          "question": "মহানবি (স) কত সালে খায়বার জয় করেন?",
          "explanation": "৬২৮ খ্রিষ্টাব্দে মহানবি (স) খায়বার জয় করেন।"
        },
        {
          "label": "খ",
          "question": "মুতার যুদ্ধে মহানবি (স) পর্যায়ক্রমে তিনজন সেনাপতির নাম ঘোষণা করেন কেন? ব্যাখ্যা করো।",
          "explanation": "মহানবি (স) বিরোধী রোমান বাহিনীর পপ্তি সম্পর্কে মুসলমান বাহিনীকে সাবধান করার জন্য মুতার যুদ্ধে পর্যায়ক্রমে তিনজন সেনাপতির নাম ঘোষণা করেন। মুতার যুদ্ধের জন্য মহানবি (স) ৬২৯ খ্রি. তাঁর দত্তক পুত্র জায়েদের নেতৃত্বে ৩,০০০ সৈন্যের এক বাহিনী প্রেরণ করেন। এ সময় রোম সম্রাট হিরাক্লিয়াস লক্ষাধিক সৈন্য নিয়ে শামের বালাক্কা অঞ্চলে অবস্থান করেছিল। সেখানে তার সাথে যোগ হয় লাখাম, জুখাম, কাইন প্রভৃতি গোত্রসমূহের আরো এক লাখ যোদ্ধা। দূরদর্শী মহানবি (স) বিরোধী পক্ষের এ বিশাল সৈন্য সমাবেশ ও পারিপার্শ্বিক অবস্থা সম্পর্কে বুঝতে পেরেছিলেন। তাই মুতার যুদ্ধে তিনজন সেনাপতির নাম ঘোষণা করেন। আর এ তিনজন সেনাপতিই শাহাদাত বরণ করলেও মুসলমানরা মুতার যুদ্ধে বিজয় ছিনিয়ে এনেছিলেন।"
        },
        {
          "label": "গ",
          "question": "উদ্দীপকের খলিফা আল মাহদীর কার্যক্রমের সাথে তোমার পাঠ্যবইয়ের কোন খলিফার কার্যক্রমের সাদৃশ্য রয়েছে? ব্যাখ্যা করো।",
          "explanation": "উদ্দীপকের খলিফা আল মাহদীর কার্যক্রমের সাথে খলিফা হযরত আবু বকর (রা)-এর কার্যক্রমের সাদৃশ্য রয়েছে। মহানবি (স)-এর ইন্তেকালের পর বিভিন্ন আরব গোত্র স্বধর্ম ত্যাগ করে পূর্ব ধর্মে ফিরে যাচ্ছিল। এই সুযোগে কতিপয় ভন্ড মবির আবির্ভাব ঘটে। স্বধর্মত্যাগী ও ভন্ড নবিদের প্রবল আন্দোলনে নবপ্রতিষ্ঠিত ইসলামি রাষ্ট্রের অস্তিত্ব বিপন্ন হয়ে পড়লে হযরত আবু বকর (রা) তার নির্ভীকতা, বিচক্ষণতা ও সত্যনিষ্ঠার দ্বারা স্বধর্মত্যাগী ও ভন্ড নবিদের আন্দোলন দমন করে রাষ্ট্রকে বিপর্যয়ের যাত থেকে রক্ষা করেন। উদ্দীপকেও এমন ঘটনা পরিলক্ষিত হয়। আব্বাসি খলিফা আল মাহদীর রাজত্বকালে যাপিম বিন হাকিম বা মুকাল্লা নামের একজন ভণ্ড দবির আবির্ভাব ঘটে। তিনি নিজেকে নবি বলে দাবি করে নিজের অনেক অনুসারীও তৈরি করেন। খলিফা আল মাহদী মুকাল্লাকে কঠোর হস্তে দমন করেন। খোরাসানের যাকাত প্রদানে অনীহা প্রকাশকারীদেরকে তিনি কঠোর শাস্তি প্রদানের ব্যবস্থা গ্রহণ করেন। অনুরূপভাবে ইসলামের প্রথম খলিফা হযরত আবু বকর (রা)-এর শাসনামলে আসওয়াদ আনসি, মুসায়লামা, তোলায়খা এবং সাজাহ নামের বেশ কয়েকজন ভন্ড নবির আবির্ভাব ঘটে। এ সময় ফিরোজ দাইলামীর নেতৃত্বে আসওয়াদ আনসি নিষত হয়। আবু বকর (রা) খালিদ বিন ওয়ালিদকে প্রেরণ করে তোলায়খ্য, সাজাৎ ও মুসায়লামাকে কঠোর হস্তে দমন করেন। এছাড়া আবু বকর (রা) দক্ষিণ সিরিয়ায় জাকাত অর্থীকারকারীদের কঠোর হস্তে দমন করেন। এ ঘটনা ইতিষ্যসে রিদ্দার যুদ্ধ নামে পরিচিত। সুতরাং বলা যায়, খলিফা আল মাহদীর ঘটনার সাথে আবু বকর (রা)-এর রিন্দা বা স্বধর্মত্যাগীর বিরুদ্ধে আন্দোলন পরিচালনার সুষ্পষ্ট মিল রয়েছে।"
        },
        {
          "label": "ঘ",
          "question": "উক্ত খলিফার বিদ্রোহ দমনে গৃহীত পদক্ষেপগুলো বিশ্লেষণ করে।",
          "explanation": "বিদ্রোহ দমনে উক্ত খলিফা তথা হযরত আবু বকর (রা) কঠোর পদক্ষেপ গ্রহণ করেছিলেন। রাসুল (স)-এর মৃত্যুর পর ইসলামকে রক্ষা ও আন্দোলনকারীদের দমন করার জন্য খলিফা আবু বকর (রা) বলিষ্ঠ পদক্ষেপ গ্রহণ করেন। তিনি সেনাবাহিনীকে ১১টি ভাগে বিভক্ত করেন। প্রত্যেক সেনাদলকে একজন অভিজ্ঞ সেনাপতির অধীনে ন্যস্ত করে আরবের বিভিন্ন অংশে বিদ্রোহ দমনে প্রেরণ করেন। খলিফা নিজে সামগ্রিক অভিজ্ঞনের নেতৃত্বভার গ্রহণ করেন। হযরত আবু বকর (রা) জাকাত অস্বীকারকারীদের বিরুদ্ধে কঠোর ব্যবস্থা গ্রহণ করেন। ভন্ড নবি তোলায়া বেদুইন সম্প্রদায়কে জাকাত না দিতে। উসকানি দেয়। এরূপ পরিস্থিতিতে হযরত আলি (রা), তালহা এবং যুবায়ের প্রমুখের নেতৃত্বে খলিফা তাদের রাবাদা ও জুলকাশার যুদ্ধে পরাজিত করে মদিনা থেকে তাড়িয়ে দেন। এতে মদিনার মর্যাদা বৃদ্ধি পায় এবং মুসলমানদের আত্মবিশ্বাস বেড়ে যায়। ভণ্ড নবি তোলায়হা সেনাপতি খালিদ বিন ওয়ালিদের কাছে বুঝাখরের যুদ্ধে পরাজিত হয়ে। স্ত্রীসহ সিরিয়ায় পালিয়ে যায়। ভণ্ড নবি মুসায়লামা ছিল সর্বাপেক্ষা। শক্তিশালী। সালাহকে বিবাহ করার পর ৪০ হাজার লোকের বাহিনী নিয়ে বনু হানিফ গোত্রের সহায়তায় সে ইসলামকে ধ্বংস করতে উদ্যত হলে খলিফা আবু বকর (রা) খালিদ বিন ওয়ালিদের নেতৃত্বে ৬৩৩ খ্রিস্টাব্দে ইয়ামামার যুদ্ধে তাদের দমন করেন। এ যুদ্ধে মুসায়লামার যৌথ বাহিনী পরাজিত হয় এবং ভণ্ড নবি মুসায়লামাসহ তার অনুসারী হানিফ গোত্রের হাজার হাজার লোক নিহত হয়। উপরের আলোচনা থেকে বলা যায়, খলিফা আবু বকর (রা) সরাসরি যুদ্ধ ঘোষণা করে সব ভন্ড নবিকে পরাজিত করেন। মুসায়লামা ও আসওয়াদ আনসি নিহত হয় এবং তোলায়হা ও সাজাহ ইসলাম গ্রহণ করে। তার নেতৃত্বে মুসলিম সেনাপতিরা সমগ্র আরবের বিদ্রোহ দমন করে মুসলিম আধিপত্য পুনঃপ্রতিষ্ঠা করেন।"
        }
      ]
    },
    {
      "number": "7",
      "uddipok": "বাদশা সরফরাজ খান ছিলেন একজন সরলমনা ও প্রজাবৎসল, শাসক। তিনি সবসময় অহেতুক রক্তপাত এড়িয়ে যেতেন। তার এই সরলতার সুযোগ নিয়ে একদল বিপথগামী জনতা তার বিরুদ্ধে কতিপয় অভিযোগ এনে বিদ্রোহ শুরু করে। তিনি এ বিদ্রোহ কঠোর হস্তে দমন না। করায় আস্তে আস্তে দেশের বিভিন্ন স্থানে বিদ্রোহ ছড়িয়ে পড়তে থাকে।",
      "tag": "ISCM 25",
      "sub_questions": [
        {
          "label": "ক",
          "question": "মহানবি (স) কাকে 'সাইফুল্লাহ' উপাধিতে ভূষিত করেছিলেন?",
          "explanation": "মহানবি (স) খালিদ ইবনে ওয়ালিদকে 'সাইফুল্লাহ' উপাধিতে ভূষিত করেছিলেন।"
        },
        {
          "label": "খ",
          "question": "হযরত আবুজর গিফারি (রা) কে নির্বাসন দেওয়া হয়েছিল কেন? ব্যাখ্যা করো।",
          "explanation": "রাষ্ট্রের নিরাপত্তা ও শান্তির জন্য হযরত ওসমান (রা) আবুজর গিফারি (রা)-কে রাবাদাতে নির্বাসনে পাঠিয়েছিলেন। আবুজর গিফারি (রা) মুসলমানদের জাঁকজমক ও বিলাসবহুল জীবনযাপন পছন্দ করতেন না। তাঁর মতে, যারা সম্পদ জমা করবে তারা দোজখে যাবে। ধনসম্পদ জমা করার জন্য নয়, এগুলো জনকল্যাণে ব্যয় করা উচিত। প্রথমে তিনি সিরিয়াতে এ মতবাদ প্রচার করে জনগণকে উত্তেজিত করে তোলেন। হযরত ওসমান (রা) তাকে বোঝাতে চেষ্টা করেন যে, যাকাত প্রদানের পর ধনসম্পদ সঞ্চয় করা বৈধ। কিন্তু তিনি মদিনাতেও এ মতবাদ প্রচার করে বিশৃঙ্খলা সৃষ্টি করেন। ফলে ওসমান (রা) রাষ্ট্রের নিরাপত্তা ও শান্তির জন্য তাকে প্রয়োজনীয় জিনিসপত্রসহ রাবাদায় পাঠিয়ে দেন।"
        },
        {
          "label": "গ",
          "question": "উদ্দীপকের বাদশাহর সাথে ইসলামের কোন খলিফার সাদৃশ্য! রয়েছে? ব্যাখ্যা করো।",
          "explanation": "উদ্দীপকের বাদশাহর সাথে হযরত ওসমান (রা)-এর সাদৃশ্য আছে। হযরত ওসমান (রা) ছিলেন ইসলামের তৃতীয় খলিফা। তিনি ছিলেন অত্যন্ত সরল ও দয়ালু। নিজের মহৎ গুণাবলির কারণে মুহাম্মদ (স)-এর সবচেয়ে প্রিয় চারজন সাহাবির একজন হতে পেরেছিলেন। তবে তার এ মহৎ গুণাবলির মধ্যে কোমলতাই তার জীবননাশের কারণ বলে চিহ্নিত। উদ্দীপকের বাদশা সরফরাজ খানের ক্ষেত্রেও এমনটি চোখে পড়ে। বাদশাহ সরফরাজ খানের সরলতার সুযোগ নিয়ে একদল বিপথগামী জনতা তার বিরুদ্ধে অভিযোগ আনে এবং বিদ্রোহ করে। তিনি এ বিদ্রোহ কঠোর হস্তে দমন না করায় আস্তে আস্তে দেশের বিভিন্ন স্থানে বিদ্রোহ ছড়িয়ে পড়তে থাকে। হযরত ওসমান (রা) শাসন ক্ষমতা গ্রহণ করে ছয় বছর সুশৃঙ্খলভাবে শাসনকাজ পরিচালনা করেন। পরবর্তী ছয় বছরে আরব বেদুইন ও অনারব মুসলমানগণ ও অন্যান্য কুচক্রী মহল অভিযোগ উত্থাপন করে এবং বিদ্রোহ করে। তিনি এসব অভিযোগ খণ্ডন করার জন্য অভিযোগকারীদের আহ্বান জানিয়েছিলেন। কিন্তু তারা তার ডাকে সাড়া না দিলে প্রাদেশিক শাসনকর্তাগণ এ বিদ্রোহ কঠোরহস্তে দমন করার পরামর্শ দিয়েছিলেন। কিন্তু ওসমান (রা) ছিলেন সহনশীলতা, নম্রতা, সরলতার মূর্ত প্রতীক। তিনি প্রজাদের অনেক ভালোবাসতেন। তিনি ইচ্ছা করলেই তার বাসগৃহ অবরোধকারী বিদ্রোহীদের আক্রমণ প্রতিহত করতে পারতেন। কিন্তু নিজের আত্মরক্ষার জন্য মুসলমানদের রক্তপাতে তিনি রাজি ছিলেন না। অবশেষে, এই বিদ্রোহীরাই তাকে কুরআন পাঠরত অবস্থায় হত্যা করে। সুতরাং দেখা যায়, উদ্দীপকের বাদশাহর সাথে হযরত ওসমান (রা)-এর হত্যাকান্ডের মিল রয়েছে।"
        },
        {
          "label": "ঘ",
          "question": "উক্ত খলিফার ওপর আনীত অভিযোগ সম্পর্কে তোমার মতামত। যুক্তির আলোকে তুলে ধরো।",
          "explanation": "উক্ত খলিফার ওপর' আনীত অভিযোগগুলো ভিত্তিহীন, অযৌক্তিক এবং ষড়যন্ত্রমূলক। শাসনকালের শেষের দিকে হযরত ওসমান (রা)-এর বিরুদ্ধে প্রজাসাধারণ বেশকিছু অভিযোগ আনেন। এ সময় খলিফার বিরুদ্ধে যেসব অভিযোগ উত্থাপন করা হয় সেগুলো হলো স্বজনপ্রীতি, কুরআন শরিফ দক্ষ্মীকরণ, বায়তুল মালের অর্থ আত্মসাৎ, সরকারি চারণভূমি নিজস্ব কাজে ব্যবহার, অন্যায় নির্বাসন, বাজারে অন্যায় আধিপত্য, ভাতা স্থগিত করা ইত্যাদি। নিরপেক্ষভাবে বিচার করলে এ অভিযোগগুলো ভিত্তিহীন বলে প্রমাণিত হবে। হযরত ওসমান (রা) আত্মীয়স্বজনদের প্রতি কিছুটা দুর্বল থাকলেও কোনো অনুপযুক্ত আত্মীয়কে তিনি কোনো গুরুত্বপূর্ণ পদে নিয়োগ দেননি। পরিস্থিতির কারণে ওসমান (রা) প্রাদেশিক গভর্নর পরিবর্তন করেছেন। তবে দায়িত্ব দেওয়া গভর্নরগণ সবাই তার আত্মীয় ছিলেন না। ওসমান (রা) কুরআন শরিফের উচ্চারণগত সমস্যা দূর করার উদ্যোগ নিয়েছিলেন। এ কারণে তিনি ত্রুটিপূর্ণ ও অসংগতিপূর্ণ কপিগুলো পুড়িয়ে ফেলেন। তার এ উদ্যোগে কুরআন শরিফ সংকলিত হয়। এর মাধ্যমে মুসলিম বিশ্বের কোনো অকল্যাণ হয়নি; বরং বিরাট ক্ষতির হাত থেকে মুসলমানরা রক্ষা পেয়েছিল। বায়তুল মালের অর্থ আত্মসাৎ করার অভিযোগ ওসমান (রা)-এর ক্ষেত্রে কোনোভাবেই বিশ্বাসযোগ্য নয়। কারণ তিনি প্রচুর সম্পদের মালিক ছিলেন। এগুলো ইসলামের সেবায়, অকাতরে দান করেছেন। তৎকালীন আরবের শ্রেষ্ঠ ধনীদের একজন হয়ে অর্থ আত্মসাৎ করার কোনো প্রয়োজনই তার ছিল না। তিনি সরকারি চারণ ভূমি রাষ্ট্রীয় পশুপালনের জন্য ব্যবহার করেছিলেন। রাষ্ট্রীয় পশু পালন তার ব্যক্তিগত প্রয়োজন নয়। আর এ ক্ষেত্রে তিনি আগের দুইজন খলিফাকে অনুসরণ করেছিলেন। তিনি রাষ্ট্রের শান্তি ও নিরাপত্তা বিধানের জন্য আবুজর গিফারিকে নির্বাসন দিয়েছিলেন। পরিশেষে বলা যায়, শান্তিপ্রিয় ও ন্যায়পরায়ণ খলিফা ওসমান (রা)-তার বিরুদ্ধে আনীত অভিযোগগুলো যুক্তি দিয়ে সমাধান করতে চেয়েছিলেন। কিন্তু অভিযোগকারীরা এ ব্যাপারে এগিয়ে আসেনি। এতেই প্রমাণ হয় যে, অভিযোগগুলো ছিল নিঃসন্দেহে উদ্দেশ্যপ্রণোদিত ও ভ্রান্ত।"
        }
      ]
    },
    {
      "number": "8",
      "uddipok": "চেঙ্গিস খান শুধু তার নিজস্ব বীরত্বে বিশাল সাম্রাজ্যের অধিকারী হতে পারেননি। তার দক্ষ সেনাপতিদের রণনিপুণতাই তার সাম্রাজ্যের বিশাল বিস্তৃতির প্রধান কারণ ছিল। তাছাড়া সাম্রাজ্য বিস্তার করেই তিনি ক্ষান্ত হননি। তার বিশাল সাম্রাজ্যকে তিনি উত্তর ও দক্ষিণাঞ্চল নামক দুইটি প্রধান উইং-এ বিভক্ত করে সেখানে দুইজন দক্ষ প্রতিনিধি নিয়োগ করেছিলেন। তারা দুইজনই পরস্পর প্রতিযোগিতার মাধ্যমে রাজ্য বিস্তার করতেন। তবে এদের মধ্যে দক্ষিণাঞ্চলীয় প্রতিনিধি মঞ্জু খান ছিলেন খুবই নৃশংস।",
      "tag": "ISCM 25",
      "sub_questions": [
        {
          "label": "ক",
          "question": "সর্বপ্রথম কোন খলিফা মধ্য এশিয়ায় রাজ্য বিস্তার করেছিলেন?",
          "explanation": "খলিফা আল ওয়ালিদ সর্বপ্রথম মধ্য এশিয়ায় রাজ্য বিস্তার করেন।"
        },
        {
          "label": "খ",
          "question": "হিমারীয়-মুদারীয় দ্বন্দ্বের কারণ ব্যাখ্যা করো।",
          "explanation": "পরস্পরবিরোধী স্বার্থসংশ্লিষ্ট কারণে উত্তর আরবীয় মুদারীয় ও দক্ষিণ আরবীয় হিমারীয়দের মধ্যে দীর্ঘদিন ধরে শত্রুতা ও প্রতিদ্বন্দ্বিতা চলে আসছিল। খুলাফায়ে রাশেদিনের সময় হিমারীয়-মুদারীয় দ্বন্দ্ব 'ধামাচাপা ছিল। কিন্তু উমাইয়া খলিফাগণ নিজ স্বার্থে পুনরায় এদের মধ্যকার বিরোধ উস্কে দেন। খলিফাগণ নিজ স্বার্থসিদ্ধির অভিপ্রায়ে এ বিরোধ দমন না করে এক পক্ষকে আরেক পক্ষের বিরুদ্ধে ব্যবহারের ঘৃণ্য খেলায় মেতে ওঠেন। তবে চূড়ান্ত বিচারে এ ঘৃণ্য তৎপরতা উমাইয়া রাজবংশের জন্য কোনো শুভ ফল বয়ে আনেনি, বরং এটি তাদের পতনের আরেকটি নিয়ামক হিসেবে কাজ করেছিল।"
        },
        {
          "label": "গ",
          "question": "উদ্দীপকের মঞ্জু খানের সাথে প্রথম ওয়ালিদের শাসনামলের কোন প্রাদেশিক গভর্নরের সাদৃশ্য রয়েছে? ব্যাখ্যা করো।",
          "explanation": "উদ্দীপকের মঞ্জু খানের সাথে উমাইয়া খলিফা প্রথম ওয়ালিদের শাসনামলের পূর্বাঞ্চলীয় প্রাদেশিক গভর্নর হাজ্জাজ বিন ইউসুফের সাদৃশ্য রয়েছে। হাজ্জাজ বিন ইউসুফ ছিলেন একজন দক্ষ প্রশাসক। তিনি উমাইয়া বংশকে পতনের হাত থেকে রক্ষা করে একে সমৃদ্ধি ও গৌরবের পথে চালিত করেন। উমাইয়া খিলাফতের চরম দুর্দিনে হাজ্জাজ নিজের মেধা ও কর্মদক্ষতার বলে উমাইয়া বংশকে বিপদমুক্ত করেন। হাজ্জাজের অসাধারণ প্রতিভার পরিচয় পেয়ে খলিফা আবদুল মালিক তাকে সাম্রাজ্যের পূর্বাঞ্চলের শাসনকর্তা নিযুক্ত করেন। পরের খলিফা আল ওয়ালিদও তাকে সে পদে বহাল রাখেন। হাজ্জাজ নিষ্ঠার সাথে নিজের কর্তব্য পালন করতে গিয়ে অনেক সময় নৃশংসতার পরিচয় দিয়েছেন। উদ্দীপকে বর্ণিত মঞ্জু খানের মধ্যেও এমন চারিত্রিক বৈশিষ্ট্য দেখা যায়। উদ্দীপকের চেঙ্গিস খান তার সাম্রাজ্যকে দুটি ভাগে ভাগ করে সেখানে দুইজন দক্ষ প্রতিনিধি নিয়োগ দিয়েছিলেন। তারা উভয়েই পরস্পরের সঙ্গে প্রতিযোগিতার মাধ্যমে রাজ্য বিস্তার করলেও মঞ্জু খান ছিলেন খুবই নৃশংস। একইভাবে উমাইয়া খলিফা আবদুল মালিক সাম্রাজ্যকে দুই ভাগ করে পূর্বাঞ্চলের ভার দেন হাজ্জাজ বিন ইউসুফের ওপর। আর পশ্চিমাঞ্চলের শাসনভার দেন মুসা ইবনে নুসায়েরের ওপর। হাজ্জাজ বিন ইউসুফ আল ওয়ালিদের সময়ে সাম্রাজ্য বিস্তারে গুরুত্বপূর্ণ অবদান রাখেন। তিনি মধ্য এশিয়া, ভারতের সিন্ধু ও আফ্রিকার বিভিন্ন স্থান জয় করে ওয়ালিদের সাম্রাজ্যের বিস্তৃতি ঘটান। তিনি সাম্রাজ্য- বিস্তারের ক্ষেত্রে কঠোর নীতি অবলম্বন করেন। এ বিজয়াভিযানে অনেক লোককে নৃশংসভাবে হত্যা করা হয়। অনেক ঐতিহাসিক হাজ্জাজকে দুরাত্মা, নৃশংসতার অবতার এবং 'আরবের নিরো' বলে আখ্যায়িত করেছেন। হাজ্জাজ অনেক মদিনাবাসী এমনকি মহানবি (স)-এর জীবিত সাহাবিদের ওপরও অত্যাচার করেছিলেন। সুতরাং বলা যায়, মঞ্জু খানের সাথে ওয়ালিদের শাসনামলের পূর্বাঞ্চলীয় প্রাদেশিক গভর্নর হাজ্জাজ বিন ইউসুফের মিল রয়েছে।"
        },
        {
          "label": "ঘ",
          "question": "চেঙ্গিস খানের মতো খলিফা প্রথম ওয়ালিদও মূলত দক্ষ সেনাপতিদের কারণে খিলাফতের সর্বোচ্চ বিস্তৃতি ঘটাতে সক্ষম হয়েছিলেন-বিশ্লেষণ করো।",
          "explanation": "উদ্দীপকের মঞ্জু খানের সাথে উমাইয়া খলিফা প্রথম ওয়ালিদের শাসনামলের পূর্বাঞ্চলীয় প্রাদেশিক গভর্নর হাজ্জাজ বিন ইউসুফের সাদৃশ্য রয়েছে। হাজ্জাজ বিন ইউসুফ ছিলেন একজন দক্ষ প্রশাসক। তিনি উমাইয়া বংশকে পতনের হাত থেকে রক্ষা করে একে সমৃদ্ধি ও গৌরবের পথে চালিত করেন। উমাইয়া খিলাফতের চরম দুর্দিনে হাজ্জাজ নিজের মেধা ও কর্মদক্ষতার বলে উমাইয়া বংশকে বিপদমুক্ত করেন। হাজ্জাজের অসাধারণ প্রতিভার পরিচয় পেয়ে খলিফা আবদুল মালিক তাকে সাম্রাজ্যের পূর্বাঞ্চলের শাসনকর্তা নিযুক্ত করেন। পরের খলিফা আল ওয়ালিদও তাকে সে পদে বহাল রাখেন। হাজ্জাজ নিষ্ঠার সাথে নিজের কর্তব্য পালন করতে গিয়ে অনেক সময় নৃশংসতার পরিচয় দিয়েছেন। উদ্দীপকে বর্ণিত মঞ্জু খানের মধ্যেও এমন চারিত্রিক বৈশিষ্ট্য দেখা যায়। উদ্দীপকের চেঙ্গিস খান তার সাম্রাজ্যকে দুটি ভাগে ভাগ করে সেখানে দুইজন দক্ষ প্রতিনিধি নিয়োগ দিয়েছিলেন। তারা উভয়েই পরস্পরের সঙ্গে প্রতিযোগিতার মাধ্যমে রাজ্য বিস্তার করলেও মঞ্জু খান ছিলেন খুবই নৃশংস। একইভাবে উমাইয়া খলিফা আবদুল মালিক সাম্রাজ্যকে দুই ভাগ করে পূর্বাঞ্চলের ভার দেন হাজ্জাজ বিন ইউসুফের ওপর। আর পশ্চিমাঞ্চলের শাসনভার দেন মুসা ইবনে নুসায়েরের ওপর। হাজ্জাজ বিন ইউসুফ আল ওয়ালিদের সময়ে সাম্রাজ্য বিস্তারে গুরুত্বপূর্ণ অবদান রাখেন। তিনি মধ্য এশিয়া, ভারতের সিন্ধু ও আফ্রিকার বিভিন্ন স্থান জয় করে ওয়ালিদের সাম্রাজ্যের বিস্তৃতি ঘটান। তিনি সাম্রাজ্য- বিস্তারের ক্ষেত্রে কঠোর নীতি অবলম্বন করেন। এ বিজয়াভিযানে অনেক লোককে নৃশংসভাবে হত্যা করা হয়। অনেক ঐতিহাসিক হাজ্জাজকে দুরাত্মা, নৃশংসতার অবতার এবং 'আরবের নিরো' বলে আখ্যায়িত করেছেন। হাজ্জাজ অনেক মদিনাবাসী এমনকি মহানবি (স)-এর জীবিত সাহাবিদের ওপরও অত্যাচার করেছিলেন। সুতরাং বলা যায়, মঞ্জু খানের সাথে ওয়ালিদের শাসনামলের পূর্বাঞ্চলীয় প্রাদেশিক গভর্নর হাজ্জাজ বিন ইউসুফের মিল রয়েছে।"
        }
      ]
    },
    {
      "number": "9",
      "uddipok": "জনাব আলী আজম দয়ালু, সদাশয় ও প্রজাবৎসল খলিফা। তিনি চারিত্রিক দিক দিয়ে ছিলেন সরল, অনাড়ম্বর, ধর্মানুরাগী ও কর্তব্যপরায়ণ। তিনি খুলাফায়ে রাশেদিনের আদর্শ ও ইসলামি মূল্যবোধে বিশ্বাসী ছিলেন। কর ব্যবস্থার সংস্কার করে তিনি শিল্প ও ব্যবসা- বাণিজ্যের উন্নতি সাধন করেন। তিনি ভিন্ন মতাবলম্বীদের শাসনকার্বে নিয়োগ করে এক অপূর্ব দৃষ্টান্ত রেখে গেছেন। তার বৈদেশিক নীতি ছিল। শান্তি-শৃঙ্খলা ও সংহতি বিধান।",
      "tag": "ISCM 25",
      "sub_questions": [
        {
          "label": "ক",
          "question": "উমাইয়া বংশের প্রতিষ্ঠাতা কে?",
          "explanation": "উমাইয়া বংশের প্রতিষ্ঠাতা হলেন খলিফা মুয়াবিয়া।"
        },
        {
          "label": "খ",
          "question": "খলিফা সুলায়মানকে আশীর্বাদের চাবি বলা হয় কেন?",
          "explanation": "ইরাকের বন্দিদের মুক্তিদানের জন্য খলিফা সুলায়মানকে আশীর্বাদের চাবি বলা হয়। উমাইয়া শাসনামলে হাজ্জাজ বিন ইউসুফ কুফা ও বসরায় ইসলামের চতুর্থ খলিফা হযরত ত আলি (রা)-এর অনুসারীদের বিদ্রোহ দমন করে ইরাকের শাসনকর্তা নিযুক্ত হন। এ সময় তিনি ইরাকের খালার বাসার মানুষদের কারাগারে নিক্ষেপ করেন। খলিফা সুলায়মান ক্ষমতায় আরোহণের পর হাজ্জাজের বন্দিকৃত কয়েদিদের মুক্ত করে দেন। এ কারণে তাকে আশীর্বাদের চাবি বলা হয়।"
        },
        {
          "label": "গ",
          "question": "উদ্দীপকে কোন উমাইয়া খলিফার প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে উমাইয়া খলিফা ওমর বিন আবদুল আজিজের প্রতি ইঙ্গিত করা হয়েছে। উমাইয়া খলিফাদের রাজত্বকালে দেশজুড়ে ক্ষমতা নিয়ে সংঘর্ষ, বিশ্বাসঘাতকতা, ষড়যন্ত্র ও নিষ্ঠুরতায় নিমজ্জিত ছিল। তবে এসব অপকর্ম সৃষ্টিকারী খলিফাদের দ্বিতীয় ওমর হিসেবে পরিচিত খলিফা ওমর বিন আবদুল আজিজ ছিলেন ব্যতিক্রমধর্মী একজন শ্রেষ্ঠ ও মহান শাসক। তার চারিত্রিক বৈশিষ্ট্য ও কর্মের প্রতিচ্ছবি স্পষ্ট হয়ে উঠেছে জনাব আলী আজমের চরিত্রের মধ্যে। জনাব আলী আজম একজন দয়ালু, সদাশয় ও প্রজাবৎসল খলিফা। চারিত্রিক দিক দিয়ে তিনি ছিলেন সরল, অনাড়ম্বর, ধর্মানুরাগী ও কর্তব্যপরায়ণ। তিনি খুলাফায়ে রাশেদিনের আদর্শ ও ইসলামি মূল্যবোধে বিশ্বাসী ছিলেন। কর ব্যবস্থার সংস্কার করে তিনি শিল্প ও ব্যবসা- বাণিজ্যের উন্নতি সাধন করেন। এছাড়া তিনি ভিন্ন মতাবলম্বীদের শাসনকার্যে নিয়োগ করে এক অপূর্ব দৃষ্টান্ত স্থাপন করেন। এ ধরনের বৈশিষ্ট্য খলিফা ওমর বিন আবদুল আজিলের ক্ষেত্রেও দেখা যায়। তিনি ছিলেন অনাড়ম্বর, ধর্মানুরাগী, কর্তব্যপরায়ণ ও প্রজাবৎসল খলিফা। তিনি খুলাফায়ে রাশেদিনের আদর্শ ও ইসলামি মূল্যবোধে বিশ্বাসী ছিলেন। রাজস্বব্যবস্থা সংস্কারের ক্ষেত্রে তিনি মাওয়ালিদের (অমুসলিম ক্রীতদাস, যারা পরবর্তী সময়ে ইসলাম গ্রহণ করেছে) জিজিয়া কর (অমুসলিমদের ওপর ধার্যকৃত কর) থেকে রেহাই দেন। প্রশাসনিক কাজের ক্ষেত্রে তিনি সম্পূর্ণ নিরপেক্ষভাবে যোগ্য লোকদের নিয়োগ দেন। সুতরাং বলা যায় যে, উদ্দীপকে উমাইয়া খলিফা ওমর বিন আবদুল আজিজেরই ইঙ্গিত দেওয়া হয়েছে।"
        },
        {
          "label": "ঘ",
          "question": "উদ্দীপকের আলোকে উক্ত খলিফার বৈদেশিক নীতি পর্যালোচনা করো।",
          "explanation": "বৈদেশিক নীতির ক্ষেত্রে উক্ত খলিফা অর্থাৎ ওমর বিন আবদুল আজিজ উদারতার পরিচয় দিয়েছিলেন। উদ্দীপকে জনাব আলীর বৈদেশিক নীতির কথা উল্লেখ করা হয়েছে। এক্ষেত্রে তিনি সবকিছুর ওপরে শান্তি-শৃঙ্খলা ও সংহতি বিধানের ওপর প্রাধান্য দেন। খলিফা ওমর বিন আবদুল আজিজের ক্ষেত্রেও এমনটি লক্ষণীয়। উমাইয়া খলিফা ওমর বিন আবদুল আজিজ শান্তিপূর্ণ সহাবস্থানের নীতিতে বিশ্বাসী ছিলেন। তাই তিনি যুদ্ধাভিযান বা রাজ্য বিজয়ে আকৃষ্ট হননি। তিনি আগের খলিফাদের পাঠানো সব যুদ্ধাভিযান বন্ধ করে দেন। উমাইয়া শাসনকর্তা আল হুরের শাসনাধীনে স্পেনে গোলযোগ দেখা দিলে তার পরিবর্তে তিনি আল সামাহকে সেখানকার শাসনকর্তা নিয়োগ করে শান্তি- শৃঙ্খলা পুনঃপ্রতিষ্ঠা করেন। ওমর বিন আবদুল আজিজের বৈদেশিক নীতি সম্পর্কে সমালোচকেরা বলে থাকেন যে, রাজ্য জয়ের সংকল্প ত্যাগ করে তিনি সামরিক শক্তিতে কম মনোযোগ দেন। পরবর্তীকালে সেনাবাহিনী প্রতিকূল পরিস্থিতি মোকাবিলা করতে ব্যর্থ হয়। তবে ওমর বিন আবদুল আজিজের বৈদেশিক নীতি রাষ্ট্রের স্বার্থবিরোধী হয়নি। কারণ ইসলামের দ্বিতীয় খলিফা হযরত ওমর (রা) এবং উমাইয়া খলিফা আল ওয়ালিদ ইসলামি রাষ্ট্রের যথেষ্ট বিস্তৃতি সাধন করেন। এরপর রাজ্য বিস্তার নয় বরং রাষ্ট্রের সংস্কৃতি রক্ষা ও শাসন ব্যবসার সুসংহতকরণ অধিক প্রয়োজন ছিল। তাই বৈদেশিক নীতির ক্ষেত্রে ওমর বির আবদুল আজিজ যথার্থ কাজ করেছেন বলেই প্রমাণিত হয়।"
        }
      ]
    },
    {
      "number": "10",
      "uddipok": "সার্কভুক্ত দেশগুলোর মহিলা পরিষদের একটি অনুষ্ঠানে জাতিসংঘের মহিলাবিষয়ক সম্পাদক ক্রিস্টিন মেডোনা অধিকার রক্ষায় নারী আন্দোলনের কার্যকর ভূমিকার জন্য বাংলাদেশের ভূয়সী প্রশংসা করেন। তিনি বলেন, ভারতীয় উপমহাদেশে একটি সময় ছিল যখন কন্যাসন্তানকে জীবন্ত কবর দেওয়া হতো। তাদের কোনো অধিকার ছিল না। একজন পুরুষ একই সাথে একাধিক স্ত্রী রাখতে পারত। তারা জোর যার মুল্লুক তার' এ নীতিতে বিশ্বাসী ছিল।",
      "tag": "ISCM 25",
      "sub_questions": [
        {
          "label": "ক",
          "question": "'ইয়েমেন' শব্দের অর্থ কী?",
          "explanation": "'ইয়েমেন' শব্দের অর্থ সুখী ঘা সৌভাগ্যবান।"
        },
        {
          "label": "খ",
          "question": "উটকে কেন মরুভূমির জাহাজ বলা হয়? ব্যাখ্যা করো।",
          "explanation": "মরু অঞ্চলে যাতায়াতের প্রধান বাহন হওয়ায় উটকে 'মরুভূমির জাহাজ' বলা হয়। আরবের অধিকাংশ অঞ্চলই মরুময়। আর উত্তপ্ত মরু অঞ্চলে উট চলাচলের একমাত্র উপযোগী প্রাণী। তাই অর্থনৈতিক ও রাজনৈতিক গুরুত্ব বিবেচনায় মরুময় আরবে এটি সর্বাধিক গৃহপালিত প্রাণী। উট একবার পানি পান করে দীর্ঘদিন (শীতকালে প্রায় ২৫ এবং গ্রীষ্মকালে ৫দিন) ধরে রাখতে পারে। তাই মরুবাসীরা খাদ্য-পানীয় সংগ্রহ ও যোগাযোগের প্রধান বাহন এবং ক্রয়- বিক্রয়ের মাধ্যম হিসেবে উট ব্যবহার করতো। এ কারণে উটকে 'মরুভূমির জাহাজ' বলা হয়।"
        },
        {
          "label": "গ",
          "question": "উদ্দীপকে প্রাক-ইসলামি আরবের নারীদের যে চিত্র ফুটে উঠেছে তা ব্যাখ্যা করো।",
          "explanation": "উদ্দীপকে প্রাক-ইসলামি আরবের অধিকারবঞ্চিত নারীদের করুণ চিত্র ফুটে উঠেছে। সমাজের অবিচ্ছেদ্য অংশ হলেও যুগে যুগে নারীরা শিকার হয়েছেন নানা অত্যাচার-নির্যাতন আর বঞ্চনার। তারা সমাজের গুরুত্বপূর্ণ অবস্থানের দাবিদার হলেও কোনো যুগেই সে দাবি পরিপূর্ণভাবে আদায় হয়নি। নারীদের এ অসহায় অবস্থান এবং অধিকার বঞ্চনার দিকটিই উদ্দীপক এবং প্রাক-ইসলামি আরব সমাজে লক্ষণীয়। উদ্দীপকে জাতিসংঘের মহিলাবিষয়ক সম্পাদক ক্রিস্টিন মেডোনার কথায় ভারতীয় উপমহাদেশে কোনো এক সময়ে বিদ্যমান নারীদের অসহায় অবস্থার চিত্র ফুটে উঠেছে। এখানে কন্যাসন্তানকে জীবন্ত কবর দেওয়া হতো বলে জানা যায়। এছাড়া এখানে একজন পুরুষ একই সাথে একাধিক স্ত্রী রাখতে পারতো। নারীরা ছিল সর্বক্ষেত্রে অধিকারবঞ্চিত। এ বিষয়গুলো প্রাক-ইসলামি আরবের নারীদের ক্ষেত্রেও দেখা যায়। তখনকার সময়ে আরবীয় নারীদের সামাজিক মর্যাদা বা অধিকার বলে কিছুই ছিল না। কন্যাসন্তানের জন্মকে আরববাসীরা অভিশাপ ও লজ্জাকর বলে মনে করত। অনেক পিতা-মাতা দারিদ্র্যের কশাঘাতে এবং সমাজের নিন্দার কারণে কন্যাসন্তানকে জীবন্ত কবর দিত। আবার, আরব সমাজে পুরুষেরা অবৈধভাবে একাধিক নারী গ্রহণ করত। বিবাহ প্রথা বলতে কিছুই ছিল না বলে তারা নারীদেরকে দাসী, অস্থাবর সম্পত্তি এবং ভোগের সামগ্রী হিসেবে ব্যবহার করত। এক কথায় সমাজে তাদের কোনো অধিকার বা মর্যাদা ছিল না। এ আলোচনা থেকে বোঝা যায়, উদ্দীপকে প্রাক-ইসলামি আরবের নারীদের অধিকারবঞ্চিত অবস্থানই ফুটে উঠেছে।"
        },
        {
          "label": "ঘ",
          "question": "'জোর যার মুল্লুক তার' উক্তিটি তোমার পাঠ্যপুস্তকের আলোকে বিশ্লেষণ করো।",
          "explanation": "'জোর যার মুল্লুক তার' উক্তিটির মাধ্যমে পাঠ্যপুস্তকে বর্ণিত ইসলামপূর্ব আরবে আইনের শাসনের ক্ষেত্রে বিদ্যমান অরাজক পরিস্থিতির প্রতি ইঙ্গিত করা হয়েছে। প্রাক-ইসলামি যুগে আরবের রাজনৈতিক অবস্থা ছিল অত্যন্ত শোচনীয় ও নৈরাশ্যজনক। তৎকালীন আরবের অধিকাংশ অঞ্চলই ছিল স্বাধীন। তবে এখানে কেন্দ্রীয় শক্তির নিয়ন্ত্রণ না থাকায় ব্যক্তিগত স্বেচ্ছাচারিতাই বেশি প্রাধান্য পেত। উদ্দীপকের 'জোর যার মুল্লুক তার'- উক্তিটি আরবের এ অবস্থাকেই ধারণ করে। উদ্দীপকে জাতিসংঘের মহিলাবিষয়ক সম্পাদক ক্রিস্টিন মেডোনা ভারতীয় উপমহাদেশের এক সময়ের কিছু নেতিবাচক চিত্র তুলে ধরেন। এখানে দেখা যায়, তৎকালীন ভারতবাসী 'জোর যার মুল্লুক তার' এ নীতিতে বিশ্বাসী ছিল। অর্থাৎ এখানে স্বেচ্ছাচারমূলক শাসনব্যবস্থা প্রচলিত ছিল। এমন চিত্র আমরা প্রাক-ইসলামি আরবেও দেখতে পাই। সরকার কাঠামো বা শাসন পদ্ধতি সম্বন্ধে তখনকার আরবীয়রা অজ্ঞ ছিল। তাই সেসময়ে আরবের প্রায় সর্বত্রই 'জোর যার মুল্লুক তার' নীতি বিদ্যমান ছিল। রক্তের বদলে রক্ত, চোখের বদলে চোখ, দাঁতের বদলে দাঁত নীতিতে তারা বিশ্বাসী ছিল। কোনো কোনো ক্ষেত্রে Blood Money বা 'আল দিয়াত' (ক্ষতিগ্রস্ত পরিবারকে খুনের ক্ষতিপূরণ) প্রদান করে হত্যাকারীও মুক্তি লাভ করত। নিজ নিজ ক্ষমতার দাপট দেখিয়ে তারা নানা ধরনের অন্যায়-অত্যাচার করে বেড়াত। কিন্তু তাদের কাজের কোনো জবাবদিহিতা ছিল না। যাদেরই ক্ষমতা ছিল তারাই সমাজে টিকে থাকত। অর্থাৎ সেখানকার শাসন ব্যবস্থা ছিল ব্যক্তিগত দাপট বা শক্তিনির্ভর। উপরের আলোচনার প্রেক্ষিতে বলা যায়, উদ্দীপকে উল্লিখিত কোনো এক সময়ে ভারতীয় উপমহাদেশে এবং প্রাক-ইসলামি আরবে আইনের শাসনের অভাবে জোর-জবরদস্তিমূলক শাসন কায়েম ছিল।"
        }
      ]
    },
    {
      "number": "11",
      "uddipok": "সেতু আব্বাসি খিলাফত প্রতিষ্ঠার কাহিনি পড়ছিল। নতুন খিলাফতের প্রথম আমির নির্বাচিত না হওয়া সত্ত্বেও তাকেই এই বংশের প্রকৃত প্রতিষ্ঠাতা বলা হয়। খিলাফত লাভের পরপরই তিনি তার চাচার বিদ্রোহ দমন করেন । এরপর তিনি নিরস্ত্র 'X' কে নির্মমভাবে হত্যা করেন। এছাড়াও তিনি পারস্য ও খোরাসানের বিদ্রোহ দমন এবং একটি বিশেষ সম্প্রদায়ের বহু লোককে কারারুদ্ধ করেন। তার গৌরবময় 'কীর্তি হলো একটি নতুন নগর প্রতিষ্ঠা, যা ছিল তার সাম্রাজ্যের রাজধানী। তার নাম অনুসারে এই নতুন নগরীর নামকরণ করা হয় ।",
      "tag": "ISCM 25",
      "sub_questions": [
        {
          "label": "ক",
          "question": "বাগদাদ নগরী কে প্রতিষ্ঠা করেন?",
          "explanation": "আব্বাসি খলিফা আবু জাফর আল মনসুর বাগদাদ নগরী প্রতিষ্ঠা করেন।"
        },
        {
          "label": "খ",
          "question": "বায়তুল হিকমা বলতে কী বোঝ? ব্যাখ্যা করো।",
          "explanation": "আব্বাসি খলিফা আল মামুন প্রতিষ্ঠিত একটি শিক্ষা প্রতিষ্ঠান বা জ্ঞানগৃহ হলো বায়তুল হিকমা। বায়তুল হিকমা অর্থ জ্ঞানগৃহ। খলিফা আল মামুন ৮৩০ খ্রিষ্টাব্দে বাগদাদে এটি প্রতিষ্ঠা করেন। এটি গ্রন্থাগার, শিক্ষায়তন ও অনুবাদ বিভাগ- এ তিন ভাগে বিভক্ত ছিল। সুপণ্ডিত হুনায়ন বিন ইসহাক এর প্রথম তত্ত্বাবধায়ক নিযুক্ত হয়েছিলেন। এখানে গ্যালেন, ইউক্লিড, টলেমি, পল প্রমুখ গ্রিক মনীষীর প্রাচীন গ্রন্থাবলি অনুবাদ করা হতো এবং অনুবাদকারীকে গ্রন্থের ওজনে স্বর্ণমুদ্রায় পারিশ্রমিক দেওয়া হতো ।"
        },
        {
          "label": "গ",
          "question": "সেতুর পঠিত ঘটনার সাথে তোমার পাঠ্যবইয়ের কোন আব্বাসি খলিফার সাদৃশ্য রয়েছে? ব্যাখ্যা করো।",
          "explanation": "উদ্দীপকের সেতুর পঠিত কাহিনির সাথে আমার পঠিত আব্বাসি খলিফা আবু জাফর আল মনসুরের সাদৃশ্য রয়েছে। আবুল আব্বাস আস-সাফফাহ ছিলেন আব্বাসি বংশের প্রথম খলিফা। তবে এ রাজবংশের প্রকৃত প্রতিষ্ঠাতা বলা হয় দ্বিতীয় খলিফা আবু জাফর আল মনসুরকে। ৭৫৪ খ্রিষ্টাব্দে সিংহাসন লাভের পর তিনি তার চাচা আব্দুল্লাহ ইবনে আলীর বিদ্রোহ দমন ও সেনাপতি আবু মুসলিমকে খোরাসানিকে হত্যা করেন । এছাড়া তিনি তার অদম্য সাহস, দূরদর্শিতা ও কূটকৌশলের মাধ্যমে অভ্যন্তরীণ ও বাইরের সব বিদ্রোহ দমন করে আব্বাসি খিলাফতকে সুদৃঢ় ভিত্তির ওপর অধিষ্ঠিত করেন। উদ্দীপকেও এরূপ ঘটনা দেখা যায়। উদ্দীপকের সেতুর পঠিত শাসক আব্বাসি খিলাফতের প্রথম আমির না হয়েও এ রাজবংশের প্রকৃত প্রতিষ্ঠাতা বলে বিবেচিত। তিনি তার চাচার বিদ্রোহ, পারস্য ও খোরাসানের বিদ্রোহ দমন করেন এবং একটি সম্প্রদায়ের বহু লোককে কারারুদ্ধ করেন। এছাড়া নিজের নামে একটি নগরী ও প্রতিষ্ঠা করেন। অনুরূপভাবে খলিফা আবু জাফর আল মনসুর তার চাচা সিরিয়ার শাসনকর্তা আব্দুল্লাহ ইবনে আলীর বিদ্রোহ দমন করেন। তিনি সেনাপতি আবু মুসলিম খোরাসানিকে নির্মমভাবে হত্যা করেন। আবু মুসলিম খোরাসানে জনপ্রিয় ছিলেন।\" তার হত্যাকাণ্ডের প্রতিবাদে খোরাসানবাসী বিদ্রোহ করলে খলিফা তা কঠোর হাতে দমন করেন। রাওয়ান্দিয়া সম্প্রদায় খলিফাকে আল্লাহর অবতার বলে ঘোষণা করলে তিনি তাদের ২০০ জনকে কারারুদ্ধ করেন। এছাড়া তিনি বাগদাদে নিজের নামানুসারে 'মনসুরিয়া' নামে একটি নগরী নির্মাণ করে সেখানে রাজধানী স্থাপন করেন। সুতরাং বলা যায়, উদ্দীপকে বর্ণিত ঘটনার সাথে আব্বাসি খলিফা আল মনসুরের কার্যক্রমের সাদৃশ্য রয়েছে।"
        },
        {
          "label": "ঘ",
          "question": "উদ্দীপকে সেতুর পঠিত আমিরের চেয়ে তোমার পঠিত আমির অধিক কৃতিত্বের দাবিদার - উত্তরের সপক্ষে যুক্তি দাও ।",
          "explanation": "হ্যাঁ আমি মনে করি, উদ্দীপকের সেতুর পঠিত আমিরের চেয়ে আমার পঠিত আমির অর্থাৎ আব্বাসি খলিফা আবু জাফর আল মনসুর অধিক কৃতিত্বের দাবিদার। আব্বাসি খলিফা আবুল আব্বাস আস-সাফফাহর মৃত্যুর পর আবু জাফর আল মনসুর সিংহাসনে আরোহণ করেন। তার ক্ষমতা লাভের সাথে সাথে আব্বাসি খিলাফতের ইতিহাসে এক নতুন অধ্যায়ের সূচনা হয়। তিনি বিভিন্ন বিদ্রোহ দমন ও নতুন রাজধানী প্রতিষ্ঠার মাধ্যমে আব্বাসি খিলাফতকে একটি সুদৃঢ় ভিত্তির ওপর প্রতিষ্ঠিত করেন। রাজ্য বিজেতা এবং জ্ঞান- বিজ্ঞান ও স্থাপত্যশিল্পের পৃষ্ঠপোষক হিসেবেও তিনি ইতিহাসে বিখ্যাত । এসব দিক দিয়ে উদ্দীপকের সেতুর পঠিত শাসকের তুলনায় আল মনসুর অধিক কৃতিত্বের অধীকারী। উদ্দীপকের সেতুর পঠিত শাসক তার চাচার বিদ্রোহ দমন করেন। এছাড়া পারস্য ও খোরাসানের বিদ্রোহ দমনের পাশাপাশি নিজের নামে একটি নগরী প্রতিষ্ঠা করে সেখানে রাজধানী স্থানান্তর করেন। আব্বাসি খলিফা আবু জাফর আল মনসুরও বিভিন্ন বিদ্রোহ দমনের পাশাপাশি বাগদাদে ‘মনসুরিয়া’ নামে একটি নগরী প্রতিষ্ঠা করেন। এছাড়া তিনি রাজ্যবিস্তারে গুরুত্বপূর্ণ ভূমিকা পালন করেন। রোমান সম্রাট কনস্টানটাইনকে পরাজিত করে আল মনসুর তাকে বার্ষিক কর দিতে বাধ্য করেন। তিনি তাবারিস্তান ও গিলান নিজ সাম্রাজ্যভুক্ত করেন। তার পৃষ্ঠপোষকতায় বহু মূল্যবান গ্রন্থ আরবি ভাষায় অনূদিত হয়। এছাড়া মনসুর স্থাপত্যকলারও উদার পৃষ্ঠপোষক ছিলেন। তিনি 'কাসর আল খুলদ' ও 'রুসাফা' নামে দুটি অপূর্ব সুন্দর প্রাসাদ নির্মাণ করেন । উপরের আলোচনায় সুস্পষ্টভাবে প্রমাণিত যে, সেতুর পঠিত শাসকের তুলনায় আব্বাসি খলিফা আবু জাফর আল মনসুর অধিক কৃতিত্বের দাবিদার ।"
        }
      ]
    }
  ]
}