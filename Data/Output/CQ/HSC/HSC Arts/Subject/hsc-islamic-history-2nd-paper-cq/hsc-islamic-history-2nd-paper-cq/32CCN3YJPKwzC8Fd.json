{
  "title": "সম্মিলিত বোর্ড ২০১৮",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "মি. আলেক্স উত্তরাধিকারসূত্রে এক বিশাল সাম্রাজ্যের অধিপতি হন। ক্ষমতা গ্রহণের পর তিনি লক্ষ করলেন অভ্যন্তরীণ ও বহিঃশত্রুর আক্রমণে সাম্রাজ্যের অস্তিত্ব হুমকির সম্মুখীন। তিনি নিজেকে 'ঈশ্বরের প্রতিনিধি' বলে ঘোষণা করেন, সেনাবাহিনী পুনর্গঠন করেন, রাজতন্ত্রের মর্যাদা রক্ষার জন্য কঠোর নীতি অবলম্বন করেন। তার এ পদক্ষেপ সাম্রাজ্যের সংহতির জন্য সহায়ক হয়। তিনি দীর্ঘদিন দাপটের সাথে শাসনকার্য পরিচালনায় সক্ষম হন।",
      "tag": "All.B 18",
      "sub_questions": [
        {
          "label": "ক",
          "question": "কার নামানুসারে কুতুব মিনার নামকরণ হয়?",
          "explanation": "বিখ্যাত সুফি কুতুবউদ্দিন বখতিয়ার কাকীর নামানুসারে কুত্বব মিনারের নামকরণ হয়।"
        },
        {
          "label": "খ",
          "question": "ক্ষমতা গ্রহণের পর ইলতুৎমিশের সমস্যা চিহ্নিত করো।",
          "explanation": "দিল্লি সালতানাতের শাসন ক্ষমতা গ্রহণের পর সুলতান ইলতুৎমিশ অভ্যন্তরীণ এবং বাহ্যিক নানা সমস্যার মুখোমুখি হন। ১২১১ খ্রিষ্টাব্দে ইলতুৎমিশ দিল্লির সুলতান হিসেবে দায়িত্ব গ্রহণের পর প্রাদেশিক শাসনকর্তাদের বিদ্রোহের সম্মুখীন হন। উচ ও মুলতানের শাসনকর্তা নাসিরউদ্দিন কুরাচা স্বাধীনতা ঘোষণা করেন।। তিনি ভাতিন্দা গুহরাম, সারাসুতি প্রভৃতি এলাকা দখল করেন। গজনির শাসনকর্তা তাজউদ্দিন ইয়ালদুজ দিল্লির সার্বভৌম ক্ষমতা লাভের চেষ্টা চালায়। দিল্লির অধীনতা অস্বীকার করে আলী মর্দান খলজি বাংলায় (লাখনৌতি) স্বাধীনতা ঘোষণা করেন। এসব অভ্যন্তরীণ সমস্যার পাশাপাশি এ সময় ভারতে মোঙ্গল আক্রমণেরও আশঙ্কা দেখা দেয়।"
        },
        {
          "label": "গ",
          "question": "উদ্দীপকের সাথে দাস বংশের কোন শাসকের কর্মকান্ডের নিয় রয়েছে? ব্যাখ্যা করো।",
          "explanation": "উদ্দীপকে বর্ণিত ঘটনার সাথে দাস বংশের শাসক গিয়াসউদ্দিন বলবনের কর্মকাণ্ডের মিল রয়েছে। সুলতান নাসিরউদ্দিনের মনোনয়ন অনুসারে তার মৃত্যুর পর ১২৬৫ খ্রিষ্টাব্দে বলবন 'গিয়াসউদ্দিন' উপাধি নিয়ে দিল্লির সিংহাসনে আরোহণ করেন। এ সময় আগের কয়েকজন সুলতানের দুর্বলতার সুযোগে তুর্কি আমির-উমরাহ -ও অভিজাতদের মধ্যে সৃষ্ট দ্বন্দ্ব-কলহ এবং ষড়যন্ত্র মারাত্মক'রূপ ধারণ করে। ফলে সালতানাতে নৈরাজ্যকর পরিস্থিতির সৃষ্টি হয়। এ পরিস্থিতি মোকাবিলায় বলবন কঠোরনীতি গ্রহণ করে সালতানাতের ভিত্তি সুদৃঢ় করেন। উদ্দীপকেও এ ধরনের পরিস্থিতি দেখা যায়। উদ্দীপকে বলা হয়েছে মি. আলেক্স উত্তরাধিকারসূত্রে একটি বিশাল সাম্রাজ্যের শাসনক্ষমতা লাভ করেন। তিনি দেখেন, অভ্যন্তরীণ বিদ্রোহ ও বহিঃশত্রুর আক্রমণে সাম্রাজ্যের অস্তিত্ব হুমকির সম্মুখীন। এ অবস্থায় মি. আলেক্স নিজেকে 'ঈশ্বরের প্রতিনিধি' বলে ঘোষণা করে রাজতন্ত্রের মর্যাদা ব্রক্ষার জন্য কঠোর নীতি অবলম্বন করেন। একইভাবে দিল্লির সুলতান বলবনও শাসনক্ষমতা লাভের পর নানাবিধ সমস্যার মুখোমুখি হয়েছিলেন। আগের সুলতানদের অযোগ্যতার কারণে সুলতানের মর্যাদার অবনতি ঘটে। কেন্দ্রীয় শক্তির দুর্বলতার সুযোগে প্রদেশগুলোতে বিদ্রোহ দেখা দেয়। রাজকোষ অর্থশূন্য হয়ে পড়ে। এসব অভ্যন্তরীণ সমস্যার পাশাপাশি সমাজের পশ্চিম সীমান্ত দিয়ে বার বার মোঙ্গল আক্রমণ দিল্লি সালতানাতের অস্তিত্বকে চরম সংকটে ফেলে দেয়। তখন তিনি নিজেকে 'আল্লাহর প্রতিনিধি' ঘোষণার পাশাপাশি 'রক্তপাত ও কঠোরনীতি' (Blood and Iren Policy) গ্রহণ করে সালতানাতের সংহতি রক্ষা করেন। সুতরাং বলা যায়, উদ্দীপকের মি. আলেক্স এবং সুলতান বলবনের কর্মকাণ্ডের মিল রয়েছে।"
        },
        {
          "label": "ঘ",
          "question": "উক্ত শাসকের পদক্ষেপ সালতানাতের ভিত্তি সুদৃঢ় করেছিল মন্তব্য করো।",
          "explanation": "উত্ত শাসক অর্থাৎ বলবনের গৃহীত পদক্ষেপ সালতানাতের ভিত্তি সুদৃঢ় করেছিল- কথাটি যথার্থ। মধ্যযুগের ভারতের ইতিহাসে বলবন ছিলেন একজন ক্ষমতাধর শাসক। তিনি দিল্লি সালতানাতের এক সংকটপূর্ণ মুহূর্তে ক্ষমতা গ্রহণ করেন। অভ্যন্তরীণ বিদ্রোহ-বিশৃঙ্খলা দমনের জন্য বলবন 'রক্তপাত ও কঠোর নীতি' গ্রহণ করেন। ফলে সালতানাতের গৌরব ও মর্যাদা বৃদ্ধি পায় এবং সাম্রাজ্যে শান্তি বজায় থাকে। প্রাদেশিক বিদ্রোহ দমন এবং বহিঃশত্রুর আক্রমণ মোকাবেলা করার জন্য উদ্দীপকে বর্ণিত শাসক মি. আলেক্সের মতো সামরিক সংস্কার করে বলবন ভারতে একটি শক্তিশালী ও সুদক্ষ সেনাবাহিনী গড়ে তোলেন। সুলতান বলবন তার শক্তিশালী সামরিক বাহিনীর মাধ্যমে দুর্ধর্ষ মোঙ্গল বাহিনীর একাধিক আক্রমণও প্রতিহত করেন। দিল্লি সালতানাতের কর্তৃত্ব ও মর্যাদা সুদৃঢ় করার জন্য বলবন মেওয়াটি উপজাতি এবং দোয়াব অঞ্চলের বিদ্রোহসহ অন্যান্য বিদ্রোহ কঠোরভাবে দমন করেন। ষড়যন্ত্রকারী তুর্কি অভিজাত শ্রেণি 'চল্লিশ চক্রের' সদস্যদের তিনি নিষ্ঠুরভাবে হত্যা করেন। ফলে শাসনক্ষমতায় তার নিয়ন্ত্রণ সুদৃঢ় হয়। রাজতন্ত্রের মর্যাদা বৃদ্ধির জন্য তিনি প্রজাদের শরিয়তের আইন বাস্তবায়ন, পাপাচার ও দুর্নীতি বিলোপ, ধার্মিক ও সদ্বংশীয় লোকদের রাজ কাজে নিয়োগ দেওয়ার প্রতিশ্রুতি দেন। জনমনে ভীতি ও শ্রদ্ধার উদ্রেক করার জন্য বলবন সাসানীয় সম্রাটদের মতো জমকালো রাজদরবার প্রতিষ্ঠা এবং রাজদ্রবারে সুলতানকে 'সিজদাহ' (আভূমি কুর্ণিশ) ও 'পায়বুস' (পদচুম্বন) করার রীতি প্রচলন করেন। সুলতান বলবনের গৃহীত পদক্ষেপের কারণে দিল্লি সালতানাতের গৌরব পুনঃপ্রতিষ্ঠিত হয় এবং সাম্রাজ্যের সর্বত্র শান্তি-শৃঙ্খলা ফিরে আসে। মোঙ্গল - আক্রমণ প্রতিহত করে ভারতের উত্তর-পশ্চিম সীমান্তের নিরাপত্তা নিশ্চিত করার ক্ষেত্রে তার সামরিক নীতি সফল বলে প্রমাণিত হয়। এসব দিক পর্যালোচনা করে বলা যায়, সুলতান বলবনের গৃহীত পদক্ষেপ দিল্লি সালতানাতের ভিত্তি সুদৃঢ় করেছিল।"
        }
      ]
    },
    {
      "number": "2",
      "uddipok": "দেশটি বহু বর্ণে, ধর্মে ও জাতিতে বিভক্ত ছিল। ফলে সাম্রাজ্যবাদী শক্তির পক্ষে ঐ দেশে শাসন-শোষণ খুবই সহজ ছিল। এক পর্যায়ে দেশের মানুষ ক্রমেই স্বাধীনতার জন্য উন্মুখ হয়ে পড়ে। একটি রাজনৈতিক দলের নেতা ধর্মের ওপর ভিত্তি করে এক ঐতিহাসিক প্রস্তাব উত্থাপন করেন। প্রস্তাবটি পরবর্তী সময়ে কিছুটা সংশোধিত হয়ে প্রকাশিত হওয়ার পর দেশব্যাপী ব্যাপক আলোড়ন সৃষ্টি করে। শেষ পর্যন্ত উত্ত প্রস্তাবের ভিত্তিতে সাম্রাজ্যবাদী শক্তি বিদায় নেয়। দেশটি বিভক্ত হয়ে একাধিক স্বাধীন রাষ্ট্রে আত্মপ্রকাশ করে।",
      "tag": "All.B 18",
      "sub_questions": [
        {
          "label": "ক",
          "question": "দ্বিজাতি তত্ত্বের প্রবর্তক কে?",
          "explanation": "দ্বিজাতি তত্ত্বের প্রবর্তক মোহাম্মদ আলী জিন্নাহ।"
        },
        {
          "label": "খ",
          "question": "খেলাফত ও অসহযোগ আন্দোলন ব্যর্থ হয় কেন?",
          "explanation": "খেলাফত ও অসহযোগ আন্দোলন এক পর্যায়ে সহিংস হয়ে ওঠা এবং যৌক্তিকতা হারানোর জন্য ব্যর্থ হয়। ১৯২০ সালে শুরু হওয়া খেলাফত ও অসহযোগ আন্দোলন শুরুর দিকে অহিংসভাবে পরিচালিত হচ্ছিল। কিন্তু ১৯২২ সালের ফেব্রুয়ারি মাসে উত্তর প্রদেশের চৌরি-চৌরায় বিক্ষুব্ধ জনতা থানা আক্রমণ করে ২১ জন সিপাহি ও একজন দারোগাকে পুড়িয়ে হত্যা করে। এ মারাত্মক সহিংস ঘটনায় অসহযোগ আন্দোলনের নেতা মহাত্মা গান্ধী মর্মাহত হয়ে আন্দোলনের কর্মসূচি বাতিল করেন। অপরদিকে খেলাফত আন্দোলনের উদ্দেশ্য ছিল তুরস্কের খিলাফত রক্ষা। কিন্তু আধুনিক তুরস্কের জনক মুস্তফা কামাল আতাতুর্ক ১৯২৪ সালে খেলাফত প্রথা বাতিল করেন। এর ফলে খেলাফত আন্দোলন যৌক্তিকতা হারিয়ে ফেলে।"
        },
        {
          "label": "গ",
          "question": "উদ্দীপকের সাথে সামঞ্জস্যপূর্ণ ভারতবর্ষের ঐতিহাসিক প্রস্তাব কোনটি? ব্যাখ্যা করো।",
          "explanation": "উদ্দীপকে বর্ণিত একজন রাজনৈতিক নেতার দেওয়া প্রস্তাবের সাথে ভারতবর্ষের ঐতিহাসিক লাহোর প্রস্তাব সামঞ্জস্যপূর্ণ। ১৯৪০ সালে মুসলিম লীগ নেতা মোহাম্মদ আলী জিন্নাহ দ্বিজাতি তত্ত্বের ভিত্তিতে ভারতের মুসলমানদের জন্য একটি পৃথক রাষ্ট্র দাবি করেন। তার তত্ত্বের আলোকে ১৯৪০ সালের ২৩ মার্চ লাহোরে মুসলিম লীগের সম্মেলনে বাংলার নেতা শেরে বাংলা এ. কে. ফজলুল হক একটি প্রস্তাব উত্থাপন করেন। এটিই ইতিহাসে লাহোর প্রস্তাব নামে খ্যাত। উদ্দীপকে এ প্রস্তাবের প্রতিই ইঙ্গিত করা হয়েছে। উদ্দীপকে উল্লিখিত দেশটির শাসনক্ষমতায় অধিষ্ঠিত সাম্রাজ্যবাদী শক্তির পক্ষে দেশটিকে শাসন-শোষণ করা সহজ হলেও এক পর্যায়ে দেশটির মানুষ স্বাধীনতা লাভের জন্য উদগ্রীব হয়ে ওঠে। এ প্রেক্ষাপটে একটি রাজনৈতিক দলের নেতা ধর্মের ওপর ভিত্তি করে এক ঐতিহাসিক প্রস্তাব উত্থাপন করেন। এ প্রস্তাবের ভিত্তিতে দেশটি বিভক্ত হয়ে একাধিক স্বাধীন রাষ্ট্র গঠিত হয়। উদ্দীপকের এ বর্ণনায় ভারতবর্ষের রাজনৈতিক ইতিহাসের প্রতিফলন দেখা যায়। ভারতের প্রধান দুটি সম্প্রদায় হলো হিন্দু ও মুসলিম। তাদের মধ্যকার বিভাজনকে কাজে লাগিয়ে ব্রিটিশ ঔপনিবেশিক সরকার দীর্ঘদিন এদেশ শাসন করে। একপর্যায়ে ভারতবাসী স্বরাজ লাভে আন্দোলন শুরু করে। এ আন্দোলনের এক পর্যায়ে হিন্দু ও মুসলমান নেতাদের মধ্যে মতানৈক্য দেখা দেয়। মুসলমানদের রাজনৈতিক দল মুসলিম লীগের বাঙালি নেতা শেরে বাংলা এ. কে. ফজলুল হক ১৯৪০ সালের ২৩ মার্চ ঐতিহাসিক 'লাহোর প্রস্তাব' উত্থাপন করেন। এতে মুসলমানদের জন্য একটি পৃথক রাষ্ট্র প্রতিষ্ঠার দাবি জানানো হয়। উদ্দীপকের প্রস্তাবের মতো লাহোর প্রস্তাবও পরবর্তী সময়ে সংশোধন করা হয়। সংশোধিত প্রস্তাবের আলোকে ১৯৪৭ সালে ভারতবর্ষে ব্রিটিশ শাসনের অবসান ঘটে এবং ভারত ও পাকিস্তান নামে দুটি স্বাধীন রাষ্ট্রের জন্ম হয়। সুতরাং বলা যায়, উদ্দীপকে বর্ণিত প্রস্তাবের সাথে ঐতিহাসিক লাহোর প্রস্তাবের মিল রয়েছে।"
        },
        {
          "label": "ঘ",
          "question": "উদ্দীপকের আলোকে উক্ত প্রস্তাবের গুরুত্ব বিশ্লেষণ করো।",
          "explanation": "ব্রিটিশভারত বিভক্ত হয়ে স্বাধীন পাকিস্তান রাষ্ট্রের অভ্যুদয়ে লাহোর প্রস্তাবের বিশেষ গুরুত্ব রয়েছে। মুসলিম লীগ নেতা মোহাম্মদ আলী জিন্নাহর প্রবর্তিত দ্বিজাতি তত্ত্বের ভিত্তিতে ১৯৪০ সালে লাহোর প্রস্তাব উপস্থাপন করা হয়। এ প্রস্তাব ব্রিটিশ ভারতের মুসলমানদের রাজনৈতিক ইতিহাসে একটি আলোড়ন সৃষ্টিকারী ঘটনা। কেননা দ্বিজাতি তত্ত্ব এবং লাহোর প্রস্তাব ভারতের মুসলমানদের রাজনৈতিক চিন্তাধারায় বৈপ্লবিক পরিবর্তন আনে। লাহোর প্রস্তাব ঘোষণা হওয়ার পর থেকে ভারতবর্ষের মুসলমানরা মুসলিম লীগের নেতৃত্বে তাদের নিজেদের জন্য একটি পৃথক আবাসভূমি প্রতিষ্ঠার সংগ্রামে লিপ্ত হয়। ফলে মুসলিম লীগের জনপ্রিয়তা এবং কর্মীর সংখ্যা দিন দিন বৃদ্ধি পায়। এতদিন মুসলিম লীগ ছিল মূলত অভিজাত মুসলমানদের রাজনৈতিক প্রতিষ্ঠান। লাহোর প্রস্তাব ঘোষণার পর এটি সাধারণ জনগণের রাজনৈতিক দলে পরিণত হয়। প্রথম দিকে ভারতের প্রধান রাজনৈতিক দল কংগ্রেস বা ব্রিটিশ সরকার কেউই মুসলমানদের পৃথক রাষ্ট্রের দাবির প্রতি সহানুভূতি দেখায়নি। কিন্তু পরবর্তী সময়ে হিন্দু-মুসলিম সাম্প্রদায়িক সংঘাতসহ নানা অপ্রীতিকর ঘটনার কারণে তাদের মনোভাবের পরিবর্তন হয়। দীর্ঘদিনের জটিল শাসনতান্ত্রিক ও সাম্প্রদায়িক সমস্যা সমাধানের লক্ষ্যে ব্রিটিশ সরকার শেষ পর্যন্ত মুসলমানদের দাবি মেনে নেয়। ফলে ১৯৪৭ সালে ভারত বিভক্ত হয়। সে বছরের ১৪ আগস্ট 'পাকিস্তান' এবং ১৫ আগস্ট 'ভারত' নামে দুটি স্বাধীন রাষ্ট্রের অভ্যুদয় হয়। উল্লেখ্য যে, মূল লাহোর প্রস্তাবে একটি রাষ্ট্র গঠনের কথা বলা হয়নি, সেখানে মুসলমানদের জন্য 'স্টেটস্' (States) বা একাধিক রাষ্ট্র গঠনের কথা বলা হয়েছিল। কিন্তু অবাঙালি মুসলিম নেতাদের চাপে একটিমাত্র রাষ্ট্র পাকিস্তান গঠিত হয়। এ কারণে অনেকে মনে করেন যে, লাহোর প্রস্তাবে স্বাধীন বাংলাদেশের অভ্যুদয়ের বীজও নিহিত ছিল। উপরের আলোচনার আলোকে বলা যায়, ভারতবর্ষের ইতিহাসে লাহোর প্রস্তাবের ভূমিকা ছিল সুদূরপ্রসারী।"
        }
      ]
    },
    {
      "number": "3",
      "uddipok": "ইনসান আলি বাল্যকাল থেকে সাহসী, মেধাবী ও ধর্মপরায়ণ ছিলেন। পরাধীন দেশে স্বজাতির নানা অসংগতি দেখে তিনি ব্যথিত হন। বিদেশি শাসকগোষ্ঠীর শোষণ ও অত্যাচারে তিনি প্রতিবাদী হয়ে ওঠেন। জনগণকে ঐক্যবন্ধ করে তিনি বিদেশি শক্তির বিনাশে সশস্ত্র সংগ্রামে জড়িয়ে পড়েন। তিনি স্বদেশকে পরাধীনতার গ্লানি থেকে মুক্তির লক্ষ্যে দলবলসহ জীবনের শেষ রক্ত বিন্দু দিয়ে লড়াই চালিয়ে যান। তাঁর এ সংগ্রাম ব্যর্থ হলেও পরবর্তী প্রজন্মকে স্বাধীনতার চেতনায় উদ্দীপ্ত করে।",
      "tag": "All.B 18",
      "sub_questions": [
        {
          "label": "ক",
          "question": "আরবি কোন শব্দ থেকে 'ফরায়েজি' শব্দের উৎপত্তি হয়েছে?",
          "explanation": "আরবি 'ফরজ' শব্দ থেকে 'ফরায়েজি' শব্দের উৎপত্তি হয়েছে।"
        },
        {
          "label": "খ",
          "question": "ফরায়েজি আন্দোলন ব্যর্থ হয় কেন?",
          "explanation": "নেতৃত্বের অভাবে ফরায়েজি আন্দোলন ব্যর্থ হয়। ফরায়েজি আন্দোলনের প্রতিষ্ঠাতা হাজি শরীয়তউল্লাহর মৃত্যুর পর তার পুত্র দুদু মিয়া এই আন্দোলনের নেতৃত্ব গ্রহণ করেন। দুদু মিয়ার মৃত্যুর পর যোগ্য নেতৃত্বের অভাবে ফরায়েজি আন্দোলনের গতি স্তিমিত হয়ে পড়ে। এছাড়া সংকীর্ণ ধর্মীয় দৃষ্টিভঙ্গি এবং দুদু মিয়ার উত্তরাধিকারীদের অদূরদর্শিতা ও আন্দোলনের লক্ষ্য সম্পর্কে সুস্পষ্ট ধারণার অভাবে ফরায়েজি আন্দোলন ব্যর্থ হয়।"
        },
        {
          "label": "গ",
          "question": "উদ্দীপকের চরিত্রের সাথে উনবিংশ শতকের বাংলার কোন নেতার মিল পাওয়া যায়? ব্যাখ্যা করো।",
          "explanation": "উদ্দীপকের চরিত্র অর্থাৎ ইনসান আলির সাথে উনবিংশ শতকে বাংলার নিপীড়িত মানুষের অধিকার আদায়ের সংগ্রামী নেতা তিতুমীরের মিল পাওয়া যায়। মীর নিসার আলী ওরফে তিতুমীর বাল্যকাল থেকেই খুব মেধাবী ছিলেন। তিনি অল্প বয়সে আরবি, ফার্সি ও উর্দুভাষা, শরিয়তের বিভিন্ন বিষয় এবং অঙ্কশাস্ত্রে বিশেষ জ্ঞান অর্জন করেন। মুসলিম সমাজ ও ধর্মীয় সংস্কার আন্দোলন এবং ব্রিটিশবিরোধী সংগ্রাম পরিচালনা করে তিনি বাংলার মুসলিম জাগরণের অগ্রসৈনিক হিসেবে পরিচিতি লাভ করেন। উদ্দীপকেও এরূপ বিষয় বর্ণিত হয়েছে। উদ্দীপকে বলা হয়েছে, বিভিন্ন গুণের অধীকারী ইনসান আলি স্বজাতির মানা অসংগতি দেখে ব্যথিত হন। তিনি বিদেশি শাসকগোষ্ঠীর শোষণ ও অত্যাচারের বিরুদ্ধে ইনসান আলি প্রতিবাদী হয়ে ওঠেন। দেশের মানুষকে ঐক্যবদ্ধ করে ইনসান আলি বিদেশি শক্তির বিরুদ্ধে সশস্ত্র সংগ্রামে জড়িয়ে পড়েন। তার এ সংগ্রাম ব্যর্থ হলেও তা পরবর্তী প্রজন্মকে স্বাধীনতার চেতনায় উদ্দীপ্ত করে। একইভাবে তিতুমীর মুসলিম সমাজের নানা কুসংস্কার এবং ব্রিটিশ ঔপনিবেশিক শাসনে সাধারণ মানুষের দুর্গতি দেখে ব্যথিত হন। সে সময় বাংলার নিরীহ ও দরিদ্র কৃষক সম্প্রদায়ের ওপর অত্যাচারী জমিদার ও নীলকরদের শোষণ ও উৎপীড়ন মারাত্মক আকার ধারণ করে। এসব অত্যাচারী জমিদার ও নীলকরদের বিরুদ্ধে তিতুমীর বাংলার কৃষকদের সংগঠিত করে সশস্ত্র প্রতিরোধ গড়ে তোলেন। ইংরেজ সেনাবাহিনীর আক্রমণ প্রতিহত করার জন্য তিনি পশ্চিমবঙ্গের বারাসাতের নারিকেলবাড়িয়া গ্রামে একটি বাঁশের কেল্লা নির্মাণ করেন। কিন্তু ইংরেজদের উন্নত অস্ত্রের আক্রমণে তিতুমীর তার দলের অনেক সৈন্যসহ শহিদ হন। তার এ সংগ্রাম পরবর্তী সময়ে বাংলার মানুষকে স্বাধীনতা সংগ্রামে অনুপ্রেরণা দেয়। সুতরাং বলা যায়, ইনসান আলির সাথে ঊনবিংশ শতকের বাংলার নেতা তিতুমীরের মিল রয়েছে।"
        },
        {
          "label": "ঘ",
          "question": "উদ্দীপকের আলোকে উত্ত নেতার সংগ্রামী জীবনের তাৎপর্য বিশ্লেষণ করো।",
          "explanation": "বাংলা তথা ভারতবর্ষে সমাজ সংস্কার এবং রাজনৈতিক স্বাধীনতা অর্জনের ক্ষেত্রে উক্ত নেতা অর্থাৎ তিতুমীরের সংগ্রামী জীবন তাৎপর্যপূর্ণ ভূমিকা পালন করে। তিতুমীর ইসলামের প্রকৃত শিক্ষা প্রচার করে বাংলার মুসলিম সমাজে প্রচলিত নানা কুসংস্কার দূর করার চেষ্টা করেন। ১৮২২ সালে তিনি মক্কায় হজ পালন করতে গিয়েছিলেন। সেখানে উত্তর ভারতের ওয়াহাবি আন্দোলনের নেতা সৈয়দ আহমদ শহীদের সাথে তিতুমীরের সাক্ষাত হয়। তার আদর্শে প্রভাবিত হয়ে পিরপূজা, কবর পূজাসহ বিভিন্ন অনৈসলামিক রীতিনীতির বিরুদ্ধে জনমত গড়ে তোলেন। অতি অল্প সময়ের মধ্যে তিতুমীরের ধর্মীয় শিক্ষায় আকৃষ্ট হয়ে অনেকে তার শিষ্যত্ব গ্রহণ করেন। ধর্মীয় আদর্শ প্রচারের পাশাপাশি তিতুমীর বাংলার নিপীড়িত ও নির্যাতিত মানুষের অধিকার রক্ষার জন্য অত্যাচারী জমিদার ও নীলকরদের বিরুদ্ধে সশস্ত্র প্রতিরোধ গড়ে তোলেন। এ সময় জমিদাররা কৃষকের ওপর নানা অজুহাতে বিভিন্ন ধরনের কর আরোপ করে তা জোর করে আদায় করত এবং জোরপূর্বক কৃষকদের নীলচাষে বাধ্য করত। নীলকর ও জমিদারদের অত্যাচারে তখন কৃষকের জীবন দুর্বিষহ হয়ে পড়েছিল। তাদের অত্যাচার থেকে কৃষকদের রক্ষার জন্য তিতুমীর লাঠিয়াল বাহিনী গড়ে তোলেন। বিহারের পূর্ণিয়ার পুড়া গ্রামের জমিদার কৃষ্ণদেব রায়, পশ্চিমবঙ্গের টাকি ও গোবরডাঙার জমিদার কালিপ্রসন্ন মুখোপাধ্যায় ও মোল্লাহাটির নীলকুঠিয়াল ডেভিসের বিরুদ্ধে অভিযান পরিচালনা করে তিতুমীর তাদের পরাজিত করেন। ব্রিটিশ সরকার তাকে দেশদ্রোহী হিসেবে আখ্যায়িত করে। ১৮৩১ সালে তিতুমীর ব্রিটিশ সেনাবাহিনীর সাথে লড়াই করে শহিদ হন। অত্যাচারী জমিদার ও নীলকরদের বিরুদ্ধে তৎকালীন বাংলার নিপীড়িত কৃষক ও তাঁতীকুলের সমন্বয়ে পরিচালিত তিতুমীরের আন্দোলন ছিল একটি গণবিপ্লব। এ বিপ্লব তখন পরিপূর্ণভাবে সফল না হলেও মানুষের অধিকার রক্ষায় এবং পরবর্তীকালে ভারতীয়দের মুক্তি সংগ্রামের প্রেরণা হিসেবে কাজ করেছিল।"
        }
      ]
    },
    {
      "number": "4",
      "uddipok": "দেশটি দীর্ঘ ঔপনিবেশিক শাসনে নিপতিত হয়। উক্ত শাসন থেকে মুক্ত হওয়ার জন্য দেশের বিভিন্ন অঞ্চলে বহু আন্দোলন সংঘটিত হয়। এক পর্যায়ে একই সময়ে সারাদেশব্যাপী ব্যাপক গণঅসন্তোষ দেখা দেয়। কেন্দ্রীয় নেতৃত্বের বিচক্ষণতার অভাবে ও ঔপনিবেশিক শক্তির উন্নত অস্ত্র বলে এ আন্দোলন কঠোর হস্তে দমন করা হয়। উত্ত গণ-অসন্তোষ ব্যর্থ হলেও ঔপনিবেশিক শক্তির ক্ষমতার ভিত্তি দুর্বল হয়ে পড়ে। দেশের মানুষ রাজনৈতিকভাবে সচেতন হয়ে ওঠে। নতুন রাজনৈতিক শক্তির উন্মেষ ঘটে, যা ঔপনিবেশিক শাসন থেকে জনগণের মুক্তির পথ প্রশস্ত করে।",
      "tag": "All.B 18",
      "sub_questions": [
        {
          "label": "ক",
          "question": "ফোর্ট উইলিয়াম দুর্গ কোথায় অবস্থিত?",
          "explanation": "ফোর্ট উইলিয়াম দুর্গ কলকাতায় অবস্থিত।"
        },
        {
          "label": "খ",
          "question": "নবাব আবদুল লতিফের সংস্কারের মূল লক্ষ্য কী?",
          "explanation": "নবাব আবদুল লতিফের সংস্কারের মূল লক্ষ্য ছিল বাংলার মুসলমানদের ইংরেজি তথা পাশ্চাত্য শিক্ষায় শিক্ষিত করে তাদেরকে অধিকার সচেতন করা। বাংলার মুসলিম সমাজের জাগরণে যেসব মনীষী গুরুত্বপূর্ণ অবদান রেখেছেন নবাব আবদুল লতিফ তাদের অন্যতম। তিনি লক্ষ করেন ব্রিটিশ শাসনাধীন ভারতে ইংরেজি শিক্ষার প্রতি অনীহার কারণে মুসলমানরা রাজনৈতিক, অর্থনৈতিক প্রভৃতি ক্ষেত্রে পিছিয়ে পড়েছে। তাই মুসলমানদের ইংরেজি তথা আধুনিক শিক্ষায় শিক্ষিত করতে নবাব আবদুল লতিফ 'মোহামেডান লিটারারি সোসাইটি' প্রতিষ্ঠা করেন, এছাড়াও কলকাতা মাদ্রাসায় এ্যাংলো- ফারসি বিভাগ চালুসহ নানা উদ্যোগ গ্রহণ করেন। তার এসব কার্যক্রমের মূল লক্ষ্য হলো মুসলিম সমাজে আধুনিক ধ্যান-ধারণা প্রসারের মাধ্যমে মুসলমানদের আত্মসচেতন করা।"
        },
        {
          "label": "গ",
          "question": "উদ্দীপকের সাথে উনবিংশ শতকের দ্বিতীয়ভাগে ভারতবর্ষের কোন ঘটনার সামঞ্জস্য রয়েছে? ব্যাখ্যা করো।",
          "explanation": "উদ্দীপকে বর্ণিত ঘটনার সাথে উনবিংশ শতকের দ্বিতীয়ভাগে ভারতবর্ষে সংঘটিত সিপাহি বিদ্রোহের সামঞ্জস্য রয়েছে। ১৭৫৭ সালে পলাশির যুদ্ধে ইংরেজ ইস্ট ইন্ডিয়া কোম্পানির কাছে বাংলার শেষ স্বাধীন নবাব সিরাজউদ্দৌলার পরাজয়ের ফলে ভারতে ব্রিটিশ ঔপনিবেশিক শাসনের ভিত্তি প্রতিষ্ঠিত হয়। এ যুদ্ধের পর থেকে ইস্ট ইন্ডিয়া কোম্পানির শাসকরা ছলে-বলে-কৌশলে ভারতীয় রাজন্যবর্গের রাজ্য শাসনের ব্যাপারে হস্তক্ষেপ শুরু করে। তাদের অপশাসনের বিরুদ্ধে ১৮৫৭ সালের সিপাহি বিদ্রোহ সংঘটিত হয়। তবে নানা কারণে এ বিদ্রোহ ব্যর্থ হয়েছিল। উদ্দীপকেও এ ঘটনার প্রতিফলন দেখা যায়। উদ্দীপকে এমন একটি দেশের কথা বলা হয়েছে যেখানে দীর্ঘমেয়াদি ঔপনিবেশিক শাসন প্রতিষ্ঠিত হয়। ঔপনিবেশিক শাসন থেকে মুক্ত হওয়ার লক্ষ্যে ঐ দেশে সংঘটিত বিভিন্ন আন্দোলনের এক পর্যায়ে সারাদেশব্যাপী ব্যাপক গণঅসন্তোষ দেখা দেয়। একইভাবে ১৭৫৭ সালে ভারতে ইস্ট ইন্ডিয়া কোম্পানির শাসন প্রতিষ্ঠিত হওয়ার পর থেকে এদেশে ফকির-সন্ন্যাসী বিদ্রোহ, তিতুমীরের বিদ্রোহ, ইঙ্গ-মারাঠা যুদ্ধসহ অনেক আন্দোলন-সংগ্রাম সংঘটিত হয়। এগুলোর মধ্যে ১৮৫৭ সালের সিপাহি বিদ্রোহ ছিল সবচেয়ে বেশি আলোচিত এবং কার্যকরী। ঐ সময় ভারতের সেনাবাহিনীতে নতুন প্রচলিত এনফিল্ড রাইফেলের কার্তুজে গরু এবং শূকরের চর্বি ব্যবহারের গুজবকে কেন্দ্র করে এই বিদ্রোহ শুরু হয়েছিল। ভারতের মোট জনসংখ্যার একটি বড় অংশ ইস্ট ইন্ডিয়া কোম্পানির অপশাসনের ফলে সৃষ্ট ক্ষোভের কারণে বিদ্রোহে যোগ দেয়। ফলে এই বিদ্রোহ তীব্র আকার ধারণ করে। তবে ইংরেজদের উন্নত অস্ত্র এবং বিদ্রোহীদের সুযোগ্য কেন্দ্রীয় নেতৃত্বের অভাবে উদ্দীপকের গণঅসন্তোষের মতো সিপাহি বিদ্রোহও ব্যর্থ হয়। সুতরাং বলা যায়, উদ্দীপকে বর্ণিত ঘটনার সাথে সিপাহি বিদ্রোহের মিল রয়েছে।"
        },
        {
          "label": "ঘ",
          "question": "উদ্দীপকের আলোকে উক্ত ঘটনার তাৎপর্য বিশ্লেষণ করো।",
          "explanation": "নতুন রাজনৈতিক শক্তির উত্থান এবং ঔপনিবেশিক শাসন থেকে ভারতবর্ষের স্বাধীনতা আন্দোলনে উক্ত ঘটনা অর্থাৎ সিপাহি বিদ্রোহ তাৎপর্যপূর্ণ ভূমিকা রাখে। ১৮৫৭ সালের সিপাহি বিদ্রোহকে ভারত উপমহাদেশের প্রথম স্বাধীনতা সংগ্রাম বলা হয়। এর ফলে ভারতবর্ষে কোম্পানি শাসনের অবসান হয়। ইংল্যান্ডের মহারানি ভিক্টোরিয়া সরাসরি ভারতের শাসনভার গ্রহণ করেন। রানির প্রতিনিধি হিসেবে ভারতের গভর্নর জেনারেলকে 'ভাইসরয়' নামে অভিহিত করা হয়। ১৮৫৮ সালের ১ নভেম্বর মহারানির ঘোষণাবলে ভারতবর্ষে ব্রিটিশদের রাজ্য বিস্তার নীতি পরিত্যক্ত হয়। রানির ঘোষণায় দেশীয় রাজন্যবর্গের সাথে স্বাক্ষরিত চুক্তি রক্ষা, দত্তক পুত্র গ্রহণের স্বীকৃতি, ধর্মীয় স্বাধীনতা রক্ষা এবং যোগ্যতা অনুসারে ভারতীয়দের সরকারি চাকরিতে নিযুক্তির প্রতিশ্রুতি দেওয়া হয়। এছাড়া কুখ্যাত স্বত্ববিলোপ নীতি চিরতরে রহিত করা হয়। উদ্দীপকে বর্ণিত দেশটিতে সংঘটিত গণঅসন্তোষ ব্যর্থ হলেও পরবর্তী সময়ে সেখানে নতুন রাজনৈতিক শক্তির উত্থানের ফলে ঔপনিবেশিক শাসনের অবসান ঘটে। ভারতেও সরাসরি ব্রিটিশ সরকারের নিয়ন্ত্রণ প্রতিষ্ঠিত হওয়ায় এখানে কোম্পানি আমলের তুলনায় দ্রুত গতিতে পাশ্চাত্য শিক্ষার প্রসার হয়। এর প্রভাবে ভারতীয়দের মধ্যে জাতীয়তাবাদের উন্মেষ ঘটে। নতুন রাজনৈতিক শক্তি হিসেবে ১৮৮৫ সালে সর্বভারতীয় রাজনৈতিক দল 'জাতীয় কংগ্রেস' এবং ১৯০৫ সালে মুসলমানদের রাজনৈতিক দল 'মুসলিম লীগ' প্রতিষ্ঠিত হয়। এ দুটি রাজনৈতিক দলের আন্দোলন-সংগ্রামের ফলেই ১৯৪৭ সালে ভারতে ব্রিটিশ শাসনের অবসান ঘটে। পরিশেষে বলা যায়, ১৮৫৭ সালের সিপাহি বিদ্রোহ পরবর্তী সময়ে ভারতে জাতীয়তাবাদের উন্মেষ এবং রাজনৈতিক দলের উদ্ভব হয়। এসব দলের তৎপরতায় ভারত স্বাধীনতা লাভ করে। সুতরাং, ভারতবর্ষের ইতিহাসে ১৮৫৭ সালের সিপাহি বিদ্রোহের ফলাফল বেশ তাৎপর্যপূর্ণ।"
        }
      ]
    },
    {
      "number": "5",
      "uddipok": "জনাব আলিম এক সংকটাপন্ন অবস্থায় অনিচ্ছা সত্ত্বেও। দেশের শাসন ক্ষমতা গ্রহণ করেন। তিনি কর আদায়ে উদারতা ও যুদ্ধ অপেক্ষা শান্তিতে বিশ্বাসী ছিলেন। তিনি কর্মসংস্থান এবং কন্যাদায়গ্রস্ত পিতাদের সহায়তাদানসহ বহু জনহিতকর কাজ সম্পাদন করেন। এতে রাজকোষের ঘাটতি দেখা দিলেও একজন প্রজাহিতৈষী শাসক হিসেবে তিনি স্মরণীয় হয়ে আছেন।",
      "tag": "All.B 18",
      "sub_questions": [
        {
          "label": "ক",
          "question": "'ভারতের তোতাপাখি' কাকে বলা হয়?",
          "explanation": "কবি আমির খসরুকে 'ভারতের তোতাপাখি' বলা হয়।"
        },
        {
          "label": "খ",
          "question": "মালিক কাফুরের খ্যাতির কারণ কী? ব্যাখ্যা করো।",
          "explanation": "সুলতান আলাউদ্দিন খলজির সময় (১২৯৬-১৩১৬ খ্রি.) দাক্ষিণাত্য বিজয়ের জন্য মালিক কাফুর বিশেষ খ্যাতি লাভ করেন। মালিক কাফুর ছিলেন একজন খোজা হিন্দু। সুলতান আলাউদ্দিন খলজির গুজরাট অভিযানের সময় (১২৯৭ খ্রি.) তিনি বন্দি হয়ে দিল্লিতে আসেন। পরবর্তী সময়ে তিনি ইসলাম গ্রহণ করেন এবং নিজের যোগ্যতার কারণে সুলতানের প্রধান সেনাপতি হিসেবে দায়িত্ব লাভ করেন। সুলতান ভারতবর্ষের দক্ষিণাঞ্চলে অভিযান পরিচালনার জন্য মালিক কাফুরকে পাঠান। ১৩০৬ খ্রিষ্টাব্দে দেবগিরির রাজা রামচন্দ্রকে পরাজিত করার মধ্য দিয়ে মালিক কাফুর দাক্ষিণাত্যে অভিযান শুরু করেন। পরে তিনি বরঙ্গল, দ্বারসমুদ্র, হোয়াসল, পাণ্ড্যরাজ্য প্রভৃতি জয় করে পুরো দাক্ষিণাত্যে সুলতান আলাউদ্দিন খলজির নিয়ন্ত্রণ প্রতিষ্ঠা করেন। দাক্ষিণাত্যে সফল অভিযানের • কারণে মালিক কাফুর ব‍্যাপক খ্যাতি লাভ করেন।"
        },
        {
          "label": "গ",
          "question": "উদ্দীপকের শাসকের সাথে তুঘলক বংশের কোন শাসকের সাদৃশ্য রয়েছে?",
          "explanation": "উদ্দীপকের শাসকের সাথে তুঘলক বংশের শাসক ফিরোজ শাহ তুঘলকের সাদৃশ্য রয়েছে। দিল্লির সুলতান ফিরোজ শাহ তুঘলক ছিলেন একজন দয়ালু, উদার, ধার্মিক ও প্রজাকল্যাণকামী শাসক। তিনি অযথা রক্তপাত না করার নীতিতে বিশ্বাসী ছিলেন। তাই রাজ্য বিজয়ের পরিবর্তে প্রজাদের জীবন ও সম্পদের নিরাপত্তা নিশ্চিত করাসহ নানা রকমের মানবকল্যাণমূলক কাজে ফিরোজ শাহ বিশেষ মনোযোগ দিয়েছিলেন। উদ্দীপকে বর্ণিত শাসক জনাব আলিমের ক্ষেত্রেও এরূপ বিষয় দেখা যায়। উদ্দীপকে বলা হয়েছে, জনাব আলিমের শাসক হওয়ার কোনো ইচ্ছে ছিল না। তবে দেশের এক সংকটজনক মুহূর্তে তিনি বাধ্য হয়ে শাসনভার গ্রহণ করেন। জনাব আলিম যুদ্ধের পরিবর্তে শান্তিপূর্ণ নীতিতে বিশ্বাসী ছিলেন এবং কর আদায়ের ক্ষেত্রে উদারতা দেখান। অনুরূপভাবে ১৩৫১ খ্রিষ্টাব্দে দিল্লির সুলতান মুহাম্মদ বিন তুঘলকের মৃত্যুর পর সাম্রাজ্যে বিশৃঙ্খলা দেখা দেয়। এ অবস্থায় ফিরোজ শাহ তুঘলক অনিচ্ছা সত্ত্বেও আমির-ওমরাদের অনুরোধে সালতানাতের শাসনভার গ্রহণ করেন। সুলতান হয়ে ফিরোজ শাহ প্রজাদের সুবিধার জন্য ২৩ প্রকার কর রহিত করেন। তিনি শান্তির নীতিতে বিশ্বাসী ছিলেন বলে যুদ্ধ-বিগ্রহ পছন্দ করতেন না। এ সময় দাক্ষিণাত্যের কয়েকটি রাজ্য স্বাধীন হয়ে যায়। সুলতান সেগুলো পুনরুদ্ধারের চেষ্টা না করে প্রজাকল্যাণে নানা উদ্যোগ নেন। তিনি দরিদ্র প্রজাদের সাহায্য ও তাদের কন্যাদের বিবাহদান এবং অনাথ ও বিধবাদের ভরণপোষণের জন্য দেওয়ান-ই-খয়রাত' বিভাগ স্থাপন করেন। তার মানবকল্যাণমূলক কাজগুলো ইতিহাসে 'মাতামহী সুলভব্যবস্থা' নামে পরিচিত। উদ্দীপকের জনাব আলিমও কর্মসংস্থানের ব্যবস্থা এবং কন্যাদায়গ্রস্ত পিতাদের সহায়তাদানসহ বহু জনহিতকর কাজ সম্পাদন করেন। সুতরাং বলা যায়, জনাব আলিমের সাথে তুঘলক বংশের শাসক ফিরোজ শাহ তুঘলকের সাদৃশ্য রয়েছে।"
        },
        {
          "label": "ঘ",
          "question": "উদ্দীপকের আলোকে উক্ত শাসকের সংস্কার কর্মকাণ্ড মূল্যায়ন করো।",
          "explanation": "সুলতান ফিরোজ শাহ তুঘলকের সংস্কার কার্যক্রম সাময়িকভাবে প্রজাদের জন্য কল্যাণকর হলেও তা পরবর্তী সময়ে দিল্লি সালতানাতের জন্য ক্ষতিকর হয়েছিল। প্রজাহিতৈষী শাসক ফিরোজ শাহ তুঘলক শাসনক্ষমতা লাভের পর দরিদ্র ও অনাথদের বিনা মূল্যে চিকিৎসা, দরিদ্র পরিবারের মেয়েদের বিয়ের ব্যবস্থা, অনাথ ও বিধবাদের ভরণপোষণ, পথিক এবং গরিবদের জন্য সরাইখানা চালু ও নলকূপ স্থাপন করে পানীয় জলের ব্যবস্থা করেন। তবে ফিরোজ শাহের এসব কার্যক্রমে রাজকোষে অর্থের সংকট দেখা দেয়, যা দিল্লি সালতানাতের পতনের অন্যতম কারণ বলে মনে করা হয়। সুলতান ফিরোজ শাহ তুঘলকের ১,৮০,০০০ ক্রীতদাস ছিল। এদের লালন- পালনে প্রচুর অর্থের অপচয় হতো। সুলতান দাসদের কল্যাণের জন্য দেওয়ান-ই-বন্দেগান নামে একটি বিভাগ প্রতিষ্ঠা করেন। এই দাসরা পরবর্তী সময়ে নানা ধরনের অপকর্ম এবং ষড়যন্ত্রে লিপ্ত হয়ে তুঘলক বংশের পতন ত্বরান্বিত করে। ফিরোজ শাহের আরেকটি বড় ভুল ছিল জায়গিরদারি প্রথার পুনঃপ্রবর্তন। এর ফলে অভিজাতশ্রেণি ক্ষমতাশালী হয়ে ওঠে এবং কেন্দ্রের নিয়ন্ত্রণ শিথিল হয়ে পড়ে। সুলতান সেনাবাহিনীতে বংশানুক্রমিক চাকরি লাভের অধিকার দেন। এর ফলে যোগ্য সৈনিকের অভাবে সেনাবাহিনী দুর্বল হয়ে পড়ে। সুলতান যুদ্ধনীতি পরিহার করায় বাংলাসহ সাম্রাজ্যের কয়েকটি প্রদেশ স্বাধীন হ হয়ে যায়। তিনি শাসনকাজে সুন্নি উলামাদের প্রাধান্য দেওয়ায় শিয়া মুসলমান ও হিন্দু সম্প্রদায়ের রোষানলে পড়েন। তার সময়ে অপরাধীদের কঠিন শাস্তি দেওয়া বন্ধ করার ফলে দুর্নীতি বেড়ে যায় এবং দুর্নীতিপরায়ণ কর্মচারীরা সরকারি অর্থ-সম্পদ লুট করতে ব্যস্ত হয়ে পড়ে। আর এ সব কর্মকাণ্ড তুঘলক বংশকে পতনের দ্বারপ্রান্তে পৌছে দেয়। উদ্দীপকে বর্ণিত শাসক জনাব আলিমের জনহিতকর কার্যক্রমের ফলে রাজকোষ শূন্য হয়ে পড়ে। ঠিক একইভাবে ফিরোজ শাহ তুঘলকের শাসননীতি ও কার্যাবলির জন্য প্রচুর অর্থ খরচ হয়। ফলে অর্থের অভাবে সেনাবাহিনী দুর্বল হয়ে পড়ে, যা তুঘলক বংশের পতন এমনকি দিল্লি সালতানাতের পতনের পথকে সুগম করে। সুতরাং বলা যায়, ফিরোজ শাহ তুঘলকের সংস্কার কার্যক্রম দিল্লি সালতানাতের জন্য সুফল নিয়ে আসেনি।"
        }
      ]
    },
    {
      "number": "6",
      "uddipok": "এশিয়া মহাদেশের দেশটি উত্তরাঞ্চল ও দক্ষিণাঞ্চল এ দু'অংশে বিভক্ত ছিল। উত্তরাঞ্চল ছিল প্রশাসনের কেন্দ্রবিন্দু। নেতৃত্বে ও কর্তৃত্বে এ অঞ্চলের প্রাধান্য ছিল। দক্ষিণাঞ্চল প্রাকৃতিক সম্পদে ভরপুর থাকা সত্ত্বেও কেন্দ্রীয় শাসকগোষ্ঠীর অবহেলায় উন্নয়ন বঞ্চিত থেকে যায়। ফলে উভয় অংশে আঞ্চলিক বৈষম্য প্রকট হয়। এরূপ পরিস্থিতিতে দক্ষিণাঞ্চলে বেঞ্জামিন নামে এক জননেতার উত্থান হয়। তিনি আঞ্চলিক বৈষম্য নিরসনের জন্য ১০ দফা কর্মসূচিভিত্তিক আন্দোলনের ডাক দেন। তাঁর এ আন্দোলনে দক্ষিণাঞ্চলের জনগণ ব্যাপক সমর্থন জানায়। শেষ পর্যন্ত এ আন্দোলন গণঅভ্যুত্থান থেকে সশস্ত্র স্বাধীনতা সংগ্রামে রূপ. পরিগ্রহ করে।",
      "tag": "All.B 18",
      "sub_questions": [
        {
          "label": "ক",
          "question": "তমদ্দুন মজলিশের প্রতিষ্ঠাতা কে?",
          "explanation": "তমদ্দুন মজলিশের প্রতিষ্ঠাতা হলেন অধ্যাপক আবুল কাশেম।"
        },
        {
          "label": "খ",
          "question": "বাঙালি জাতীয়তাবাদী চেতনা বলতে কী বোঝায়? ব্যাখ্যা করো।",
          "explanation": "বাংলাভাষী জনগণ যে চেতনা লালন করে তাই বাঙালি জাতীয়তাবাদী চেতনা। জাতীয়তাবাদ একটি রাজনৈতিক অভিব্যক্তি। জাতীয়তাবাদী চেতনার কারণে ব্যক্তি নিজেকে একটি নির্দিষ্ট জাতির অন্তর্ভুক্ত মনে করে এবং সেই জাতির ইতিহাস-ঐতিহ্য, সংস্কৃতি, ভৌগোলিক পরিবেশ, আর্থ- সামাজিক ও রাজনৈতিক মুক্তির আকাঙ্ক্ষা প্রভৃতির সাথে একাত্মবোধ অনুভব করে। সুতরাং যে চেতনার কারণে বাংলাভাষীরা নিজেদের বাঙালি মনে করে এবং বাঙালি জাতির ঐতিহ্য ও সংস্কৃতি লালন করে তাই বাঙালি জাতীয়তাবাদী চেতনা।"
        },
        {
          "label": "গ",
          "question": "উদ্দীপকের আন্দোলনের সাথে পূর্ব পাকিস্তানের কোন আন্দোলনের মিল রয়েছে? ব‍্যাখ্যা করো।",
          "explanation": "উদ্দীপকের আন্দোলনের সাথে পূর্ব পাকিস্তানের ছয় দফা আন্দোলনের মিল রয়েছে। ছয় দফা দাবিকে বলা হয় বাঙালি জাতির মুক্তির সনদ। বাঙালির অধিকার আদায়ের লক্ষ্যে ১৯৬৬ সালের ৫-৬ ফেব্রুয়ারি লাহোরে অনুষ্ঠিত বিরোধী দলগুলোর এক সম্মেলনে যোগদান করে আওয়ামী লীগ নেতা বঙ্গবন্ধু শেখ মুজিবুর রহমান ছয় দফা দাবি পেশ করেন। মূলত অর্থনৈতিক ও রাজনৈতিক অধিকার সংবলিত এসব দাবি আদায়ের লক্ষ্যে বাঙালিরা এক দুর্বার আন্দোলন গড়ে তোলে। উদ্দীপকে এ আন্দোলনের প্রতিই ইঙ্গিত করা হয়েছে। উদ্দীপকে বলা হয়েছে, এশিয়া মহাদেশের একটি দেশ উত্তরাঞ্চল ও দক্ষিণাঞ্চল-এ দু'অংশে বিভক্ত ছিল। দেশটির নেতৃত্বে উত্তরাঞ্চলের লোকদের প্রাধান্য ছিল। শুধু তাই নয়, ঐ দেশটির প্রশাসনের কেন্দ্রবিন্দুও ছিল উত্তরাঞ্চলে। ফলে প্রাকৃতিক সম্পদে সমৃদ্ধ হওয়া সত্ত্বেও কেন্দ্রীয় শাসকগোষ্ঠীর অবহেলার কারণে দক্ষিণাঞ্চল উন্নয়ন থেকে বঞ্চিত হয়। একইভাবে দক্ষিণ এশিয়ার দেশ পাকিস্তান পূর্ব ও পশ্চিম অঞ্চলে বিভক্ত ছিল। প্রশাসনের কেন্দ্রবিন্দু ছিল পশ্চিম পাকিস্তানে। এছাড়া শাসনক্ষমতা পশ্চিম পাকিস্তানিদের হাতে থাকায় পূর্ব পাকিস্তান কর্মসংস্থান, শিক্ষা, যোগাযোগ, ব্যবসা-বাণিজ্যসহ জাতীয় জীবনের সব ক্ষেত্রে বৈষম্যের শিকার হয়। এ বৈষম্য অবসানের জন্য পূর্ব পাকিস্তানের জননেতা বস্তাবন্দু শেখ মুজিবুর রহমান ছয় দফা দাবি উত্থাপন করেন। এতে বাঙালিদের সামাজিক, রাজনৈতিক এবং অর্থনৈতিক উন্নয়নের জন্য স্বায়ত্তশাসন দাবি করা হয়। পাকিস্তান সরকার এ দাবি মেনে না নেওয়ায় বাঙালিরা আন্দোলন শুরু করে উদ্দীপকে বর্ণিত দেশটির বঞ্চিত দক্ষিণাঞ্চলের জননেতা বেয়ামিনও তার অঞ্চলের বৈষম্য নিরসনের জন্য দশ দফা কর্মসূচিভিত্তিক আন্দোলনের চার দেন। সুতরাং বলা যায়, বেঞ্জামিনের দশ দফা এবং বঙ্গবন্ধুর ঘোষিত স্বয় দফা কর্মসূচিভিত্তিক আন্দোলনের মধ্যে সাদৃশ্য রয়েছে।"
        },
        {
          "label": "ঘ",
          "question": "উদ্দীপকের আলোকে উক্ত আন্দোলনের গুরুত্ব বিশ্লেষণ করো।",
          "explanation": "বাঙালির স্বাধীনতা অর্জনের ইতিহাসে উক্ত আন্দোলন অর্থাৎ হয় দফা আন্দোলনের গুরুত্ব অপরিসীম। ১৯৬৬ সালে বঙ্গবন্ধু শেখ মুজিবুর রহমানের ঘোষিত ছয় দফা ছিল বাঙালি জাতির বাঁচার দাবি। এতে উল্লেখিত প্রাদেশিক স্বায়ত্তশাসন, পৃথক মুদ্রা ও অর্থব্যবস্থা চালু এবং আঞ্চলিক আধা সামরিক বাহিনী গঠনের দাবিগুলো পূর্ব পাকিস্তানে ব্যাপক জনপ্রিয়তা লাভ করে। ফলে পূর্ব পাকিস্তানের মানুষ ছয় দফা দাবি আদায়ে বঙ্গবন্ধুর নেতৃত্বে আন্দোলন শুরু করে। পাকিস্তান সরকার ছয় দফা দাবি মেনে না নিয়ে একে 'বিচ্ছিন্নতাবাদী কর্মসূচি' হিসেবে আখ্যায়িত করে এবং শক্তিপ্রয়োগ করে আন্দোলন দমনের চেষ্টা করে। ১৯৬৮ সালে পাকিস্তানবিরোধী ষড়যন্ত্রের অভিযোগ তুলে বঙ্গবন্ধুসহ মোট ৩৫ জনকে আসামি করে 'ঐতিহাসিক আগরতলা মামলা দায়ের করা হয়। এ মামলা প্রত্যাহারের জন্যও তীব্র আন্দোলন শুরু হয়। ছাত্র সমাজের ১১ দফার ভিত্তিতে কৃষক-শ্রমিক, ছাত্র-জনতার ঐক্যবদ্ধ আন্দোলন ১৯৬৯ সালে গণআন্দোলনে রূপ নেয়। প্রদেশব্যাপী ব্যাপক আন্দোলন-প্রতিবাদের মুখে ১৯৬৯ সালের ২২ ফেব্রুয়ারি আগরতলা মামলা প্রত্যাহার করে বঙ্গবন্ধু শেখ মুজিবুর রহমানকে নিঃশর্ত মুক্তি দেওয়া হয়। অন্যদিকে স্বৈরশাসক আইয়ুব খান পদত্যাগ করেন। আইয়ুবের পর ক্ষমতায় আসা জেনারেল ইয়াহিয়া খান ১৯৭০ সালে সাধারণ নির্বাচন দিতে বাধ্য হন। নির্বাচনে আওয়ামী লীগ জাতীয় ও প্রাদেশিক পরিষদ উভয়টিতে বিপুল ভোটে জয় লাভ করে। কিন্তু পাকিস্তানের শাসকগোষ্ঠী বিজয়ী বাঙালির হাতে ক্ষমতা হস্তান্তর না করার ষড়যন্ত্র শুরু করে। এর পরিপ্রেক্ষিতেই সশস্ত্র স্বাধীনতা যুদ্ধ সংঘটিত হয়। পরিশেষে বলা যায়, উদ্দীপকের দেশটির দক্ষিণাঞ্চলের নেতা বেঞ্জামিনের ঘোষিত দশ দফা আন্দোলন এক পর্যায়ে সশস্ত্র স্বাধীনতা সংগ্রামে রূপ নেয়। একইভাবে ছয় দফার মাধ্যমে বাঙালির অধিকার আদায়ের যে আন্দোলন শুরু হয় তা ধাপে ধাপে বাংলাদেশকে স্বাধীনতা অর্জনের দিকে নিয়ে যায়।"
        }
      ]
    },
    {
      "number": "7",
      "uddipok": "ভাগ্য বিড়ম্বিত যুবক ইরফান। পৈতৃকসূত্রে প্রাপ্ত একটি ক্ষুদ্র অঞ্চলের অধিপতি ছিলেন। কিন্তু নিকট আত্মীয়দের ষড়যন্ত্রের কারণে ঐ রাজ্য তার হাতছাড়া হয়ে যায়। এ অবস্থায় তিনি অভ্যন্তরীণ দুর্বলতার সুযোগ নিয়ে পার্শ্ববর্তী রাজ্য আক্রমণ করেন। উন্নত রণনীতি ও সমরাস্ত্রের সাহায্যে প্রতিবেশীর বিশাল সৈন্যবাহিনীকে যুদ্ধে পরাজিত করে রাজ্যের গাংসস্তূপের ওপর একটি নতুন সাম্রাজ্যের ভিত্তি স্থাপন করার গৌরব অর্জন করেন।",
      "tag": "All.B 18,DRMC 24",
      "sub_questions": [
        {
          "label": "ক",
          "question": "'হুমায়ুন' শব্দের অর্থ কী?",
          "explanation": "হুমায়ুন' শব্দের অর্থ সৌভাগ্যবান।"
        },
        {
          "label": "খ",
          "question": "মুঘলদের পরিচয় ব্যাখ্যা করো।",
          "explanation": "মোঙ্গল' শব্দ থেকেই 'মুঘল' নামকরণ হয়েছে বলে অনেক ঐতিহাসিক মনে করেন। উল্লেখ্য যে, ভারতে মুঘল সাম্রাজ্যের প্রতিষ্ঠাতা বাবর ছিলেন মায়ের দিক থেকে দুর্ধর্ষ মোঙ্গল নেতা চেঙ্গিস খান এবং পিতার দিক থেকে চাঘতাই তুর্কি বীর তৈমুর লঙের বংশধর। চেঙ্গিস-তৈমুরের বংশধর জহিরউদ্দিন মুহাম্মদ বাবরের ভারতে প্রতিষ্ঠিত রাজবংশটি 'মুঘল' নামে পরিচিতি লাভ করে। ১৫২৬ খ্রিষ্টাব্দে লোদি বংশের ধ্বংসস্তূপের ওপর বাবর এ - নতুন রাজবংশের গোড়াপত্তন করেন।"
        },
        {
          "label": "গ",
          "question": "উদ্দীপকের সাথে ভারতবর্ষের কোন শাসকের মিল খুঁজে পাওয়া যায়? 'ব্যাখ্যা করো।",
          "explanation": "উদ্দীপকের সাথে ভারতবর্ষে মুঘল সাম্রাজ্যের প্রতিষ্ঠাতা সম্রাট বাবরের মিল খুঁজে পাওয়া যায়। জহিরউদ্দিন মুহাম্মদ বাবর ১৪৮৩ খ্রিষ্টাব্দের ১৪ ফেব্রুয়ারি মধ্য এশিয়ার তুর্কিস্তানের (আধুনিককালের উজবেকিস্তানে) ফারগানায় জন্মগ্রহণ করেন। তার পিতার নাম ওমর শেখ মির্জা এবং মা কুতলুঘ নিগর খানম। মাত্র ১১ বছর বয়সে বাবর ফারগানায় পিতার সিংহাসন লাভ করেন। তবে আত্মীয়স্বজনদের ষড়যন্ত্রের কারণে তিনি রাজ্যচ্যুত হন। কিন্তু পরবর্তী সময়ে তিনি একটি নতুন সাম্রাজ্যের ভিত্তি স্থাপন করেন। উদ্দীপকে এ ঘটনারই ইঙ্গিত দেওয়া হয়েছে। উদ্দীপকে বলা হয়েছে ভাগ্য বিড়ম্বিত যুবক ইরফান পৈতৃকসূত্রে প্রাপ্ত একটি ক্ষুদ্র অঞ্চলের শাসনক্ষমতা লাভ করেছিলেন। তবে নিকটাত্মীয়দের ষড়যন্ত্রের কারণে ঐ রাজ্য তার হাতছাড়া হয়ে যায়। ইরফান মনোবল না হারিয়ে পার্শ্ববর্তী একটি রাজ্যের অভ্যন্তরীণ দুর্বলতার সুযোগে ঐ রাজ্য আক্রমণ করেন। রাজ্যটির বিশাল, সেনাবাহিনী ইরফানের উন্নত রণনীতি ও সমরাস্ত্রের কাছে সহজে পরাজিত হয়। একইভাবে বাবর যখন ফারগানার দায়িত্ব লাভ করেন তখন রাজ্যটি চতুর্দিকে শত্রু পরিবেষ্টিত ছিল। বহিঃশত্রুর পাশাপাশি আত্মীয়স্বজনদের ষড়যন্ত্রের কারণে তিনি রাজ্য হারা হন। তবে উচ্চাভিলাষী বাবর ১৫০৪ খ্রিস্টাব্দে কাবুল দখল করতে সক্ষম হন। এ সময় আফগানিস্তানের পার্শ্ববর্তী লোদি বংশের শাসনাধীন ভারতে রাজনৈতিক গোলযোগ দেখা দেয়। এ সুযোগে বাবর ১৫২৬ খ্রিস্টাব্দে পানিপথের প্রথম যুদ্ধে সুলতান ইব্রাহিম লোদিকে পরাজিত করে দিল্লির শাসনক্ষমতা গ্রহণ করেন। এ যুদ্ধে বাবর ভারতবর্ষের ইতিহাসে সর্বপ্রথম কামান ব্যবহার করেন যা ইব্রাহিম লোদির পরাজয়ের প্রধান কারণ হয়ে দাঁড়ায়। এসব দিক বিবেচনা করে বলা যায়, উদ্দীপকে আলোচিত যুবক ইরফানের সাথে ভারতবর্ষে মুঘল সাম্রাজ্যের প্রতিষ্ঠাতা সম্রাট বাবরের মিল খুঁজে পাওয়া যায়।"
        },
        {
          "label": "ঘ",
          "question": "উদ্দীপকের আলোকে উক্ত লাসকের কৃতিত্ব মূল্যায়ন করো।",
          "explanation": "পিতৃরাজ্য হারিয়ে নতুন সাম্রাজ্য প্রতিষ্ঠার ক্ষেত্রে উদ্দীপকে উল্লেখিত ইরফান এবং মুঘল সম্রাট বাবর দুজনেই বিশেষ কৃতিত্বের অধিকারী। বাবর ১৪৯৪ খ্রিষ্টাব্দে তার পিতার মৃত্যুর পর ফারগানা রাজ্যের সিংহাসনে বসেন। সিংহাসন লাভের পরপরই তিনি আত্মীয়-স্বজন ও উজবেক নেতা সাইবানি খানের বিরোধিতার মুখে পড়েন। ১৪৯৭ খ্রিস্টাব্দে বাবর সমরখন্দ দখল করেন। কিন্তু কিছু দিনের মধ্যেই সমরখন্দ তার হাতছাড়া হয়। ১৪৯৮ খ্রিষ্টাব্দে তিনি নিজ রাজ্য ফারগানা থেকেও বিতাড়িত হন। অদম্য বাবর ১৫০০ খ্রিষ্টাব্দে পুনরায় ফারগানা অধিকার করেন। কিন্তু ১৫০৩ খ্রিষ্টাব্দে তিনি সাইবানি খানের কাছে পরাজিত হয়ে আবার সেখান থেকে বিতাড়িত হন। ফারগানা থেকে বিতাড়িত হয়ে আশ্রয় ও সহায়-সম্বলহীন অবস্থায় ঘুরে বেড়ালেও বাবর কখনো হতাশ হননি। ১৫০৪ খ্রিষ্টাব্দে তিনি কাবুল দখল করে 'পাদশাহ' (বাদশাহ) উপাধি গ্রহণ করেন। অল্প সময়ের মধ্যে পুরো আফগানিস্তান তার নিয়ন্ত্রণে আসে। এরপর বাবর ভারতবর্ষে অভিযান পরিচালনার দিকে মনোযোগ দেন। এ সময় দিল্লিতে লোদি বংশের শাসন চলছিল। আভিজাত্যের দ্বন্দ্বসহ বিভিন্ন কারণে কয়েকজন প্রাদেশিক শাসনকর্তা সুলতান ইব্রাহিম লোদির বিরুদ্ধে বিদ্রোহ করেন। ইব্রাহিম লোদি বিদ্রোহ দমনে ব্যস্ত হয়ে পড়লে রাজ্যের প্রশাসনিক দুর্বলতার সুযোগে বাবর ১৫২৬ খ্রিষ্টাব্দে পানিপথের প্রথম যুদ্ধে সুলতান ইব্রাহিম লোদিকে পরাজিত করে ভারতে মুঘল সাম্রাজ্যের ভিত্তি স্থাপন করেন। উদ্দীপকের যুবক ইরফান তার পিতার রাজ্য থেকে বিতাড়িত হলেও নিজের প্রচেষ্টায় নতুন সাম্রাজ্য প্রতিষ্ঠা করেছিলেন। একইভাবে ভাগ্য বিপর্যয়ের শিকার হয়েও বাবর অসীম সাহসিকতা এবং সুদৃঢ় মনোবল নিয়ে ভারতে শক্তিশালী মুঘল সাম্রাজ্য প্রতিষ্ঠা করেন। সুতরাং নতুন সাম্রাজ্য প্রতিষ্ঠায় ইরফান এবং বাবর উভয়ই বিশেষ কৃতিত্বের পরিচয় দিয়েছেন।"
        }
      ]
    },
    {
      "number": "8",
      "uddipok": "১৮৬৩ খ্রিষ্টাব্দের ১৯ নভেম্বর। গেটিসবার্গে মার্কিন যুক্তরাষ্ট্রের প্রেসিডেন্ট আব্রাহাম লিংকন দাস প্রথা বিলোপ, নাগরিক অধিকার ও গণতন্ত্র প্রসঙ্গে এক ঐতিহাসিক ভাষণ দেন। তাঁর এ ভাষণের স্থায়িত্বকাল ছিল মাত্র তিন মিনিট। 'গেটিসবার্গ এড্রেস' নামে খ্যাত এ ভাষণ দুনিয়ার ইতিহাসে গণতন্ত্রের মহাজাগরণে এক অনন্য দলিল।",
      "tag": "All.B 18,BAFSC 24",
      "sub_questions": [
        {
          "label": "ক",
          "question": "ঐক্যবদ্ধ পাকিস্তানের প্রথম সাধারণ নির্বাচন অনুষ্ঠিত হয় কত খ্রিষ্টাব্দে?",
          "explanation": "ঐক্যবদ্ধ পাকিস্তানের প্রথম সাধারণ নির্বাচন অনুষ্ঠিত হয় ১৯৭০ সালে।"
        },
        {
          "label": "খ",
          "question": "অপারেশন সার্চলাইট কী?",
          "explanation": "১৯৭১ সালের ২৫ মার্চ রাতে পাকিস্তানি হানাদার বাহিনী নিরস্ত্র বাঙালির ১৯ ওপর যে হত্যাযজ্ঞ চালায় তা অপারেশন সার্চলাইট নামে পরিচিত। ২৫ মার্চ রাতের বর্বর হামলায় পাক হানাদার বাহিনী ঢাকা নগরীকে মৃত্যুপুরীতে পরিণত করে। রাতের অন্ধকারে অনেক নিরস্ত্র ও ঘুমন্ত মানুষকে গুলি ও অগ্নিসংযোগ করে নির্বিচারে হত্যা করা হয়। ঢাকা বিশ্ববিদ্যালয়ের জগন্নাথ হল ও অন্যান্য স্থানে হামলা করে কয়েকশ ছাত্র ও কয়েকজন শিক্ষককে হত্যা করা হয়। এ রাতে শুধু ঢাকায় ৭০০০ মানুষ নিহত হয়। ঢাকার বাইরেও কয়েকটি স্থানে পাকিস্তানি সেনাদের নৃশংস হত্যা ও ধ্বংসযজ্ঞ চলে।"
        },
        {
          "label": "গ",
          "question": "উদ্দীপকের ভাষণের সাথে স্বাধীন বাংলাদেশের অভ্যুদয়ের ইতিহাসে কোন.মহান নেতার ভাষণের মিল রয়েছে? ব্যাখ্যা করো।",
          "explanation": "উদ্দীপকে উল্লিখিত মার্কিন প্রেসিডেন্ট আব্রাহাম লিংকনের ভাষণের সাথে বঙ্গবন্ধু শেখ মুজিবুর রহমানের ঐতিহাসিক ৭ মার্চের ভাষণের মিল রয়েছে। বাঙালি জাতির স্বাধীনতা সংগ্রামের ইতিহাসে ১৯৭১ সালের ৭ মার্চ বঙ্গবন্ধু শেখ মুজিবুর রহমানের দেওয়া ভাষণ একটি যুগান্তকারী ঘটনা। এ ভাষণের মাধ্যমে বাঙালি জাতিকে স্বাধীনতার মন্ত্রে উজ্জীবিত করা হয়েছিল। ৭ মার্চ বিকেলে রেসকোর্স ময়দানের (বর্তমান সোহরাওয়াদী উদ্যান) সমাবেশে লাখো মানুষের ঢল নামে। সেখানে বঙ্গবন্ধু তার ভাষণে জাতিকে স্বাধীনতা যুদ্ধের জন্য প্রস্তুুত হওয়ার আহ্বান জানান। উদ্দীপকেও এ রকম একটি গুরুত্বপূর্ণ ভাষণের বর্ণনা দেওয়া হয়েছে। মার্কিন প্রেসিডেন্ট আব্রাহাম লিংকন সে দেশের গৃহযুদ্ধ চলাকালে ১৮৬৩ সালের ১৯ নভেম্বর পেনসিলভানিয়া অঙ্গরাজ্যের গেটিসবার্গে দাসপ্রথা বিলোপ, সাম্য, নাগরিক অধিকার ও গণতন্ত্রের কথা উল্লেখ করে একটি ভাষণ দিয়েছিলেন। ইতিহাসে এটি গেটিসবার্গ ভাষণ নামে বিখ্যাত হয়ে আছে। বঙ্গবন্ধুর ১৯৭১ সালের ৭ মার্চের দিকনির্দেশনামূলক ভাষণ বিশ্বের ইতিহাসে একইরকম বিখ্যাত। বঙ্গবন্ধুর ভাষণটির মূল বিষয়গুলোর মধ্যে ছিল: চলমান সামরিক আইন প্রত্যাহারের দাবি, গণহত্যার সুষ্ঠু তদন্তের দাবি, নির্বাচিত জনপ্রতিনিধিদের হাতে ক্ষমতা হস্তান্তরের আহ্বান ও সর্বোপরি পাকিস্তানিদের বিরুদ্ধে প্রতিরোধ গড়া তথা স্বাধীনতার লড়াইয়ের প্রস্তুতির ইঙ্গিত। ৭ মার্চের ভাষণে বঙ্গবন্ধু পরোক্ষভাবে বাংলাদেশের স্বাধীনতাই ঘোষণা করেছিলেন। তার এ ভাষণে বাঙালি জাতির তখনকার আশা-আকাঙ্ক্ষার প্রতিফলন ঘটেছিল। তাই বলা যায়, উদ্দীপকের ভাষণের সাথে বাঙালির মহান নেতা বঙ্গবন্ধুর ৭ মার্চের ভাষণের মিল রয়েছে।"
        },
        {
          "label": "ঘ",
          "question": "উদ্দীপকের আলোকে উক্ত ভাষণের ঐতিহাসিক তাৎপর্য নিরূপণ করো।",
          "explanation": "উক্ত ভাষণ তথা বঙ্গবন্ধুর ৭ মার্চের ঐতিহাসিক ভাষণ পাকিস্তানি শোষণ বঞ্চনার শিকল ভেঙে মুক্তি সংগ্রামের লক্ষ্যে সুস্পষ্ট দিক-নির্দেশনা প্রদানের মাধ্যমে বাঙালি জাতিকে অনুপ্রাণিত করেছিল। বাঙালি জাতির স্বাধীনতা সংগ্রামের ইতিহাসে ১৯৭১ সালের ৭ মার্চ বঙ্গাবন্ধুর দেওয়া ভাষণ একটি যুগান্তকারী ঘটনা। এ ভাষণ ইতিহাসের এক মহামূল্যবান দলিল। এ ভাষণে বঙ্গবন্ধু পশ্চিমাদের বৈষম্যের বিরুদ্ধে করণীয় সম্পর্কে যেসব দিক নির্দেশনা দেন তা ছিল এদেশের স্বাধীনতার মূলমন্ত্র। বাঙালি জাতি এ ভাষণের মাধ্যমে স্বাধীনতার মন্ত্রে উজ্জীবিত হয়েছিল। বঙ্গাবন্ধুর ৭ মার্চের ভাষণ পূর্ব পাকিস্তানের মানুষকে ব্যাপকভাবে আলোড়িত করে। এ ভাষণে বঙ্গাবন্ধু পূর্ব বাংলার মানুষের প্রতি রাজনৈতিক, অর্থনৈতিক বঞ্চনার ইতিহাস তুলে ধরে তাদের মুক্তির জন্য ডাক দেন। তিনি এ ভূখণ্ডের সব ধর্মীয় ও জাতিগত গোষ্ঠীর মানুষের মধ্যে সম্প্রীতি বজায় রাখার আহ্বান জানান। সামরিক বাহিনীর সদস্যদের সংঘাত এড়াতে ব্যারাকে ফিরে যাওয়ার পরামর্শ দেন। এতে বাঙালিরা ঐক্যবদ্ধ ও শৃঙ্খলাবদ্ধ হয়ে শত্রু প্রতিরোধের প্রেরণা পায়। বঙ্গবন্ধু শেখ মুজিবুর রহমান জ্বালাময়ী কণ্ঠে ঘোষণা করেন, \"রক্ত যখন দিয়েছি রক্ত আরও দেবো, এদেশের মানুষকে মুক্ত করে ছাড়বো ইনশাআল্লাহ\"। তার এ প্রতিবাদমুখর বক্তব্য বাঙালিদের মধ্যে আলোড়ন তৈরি করে, মুক্তিসংগ্রামের অদম্য সাহস যোগায়। বঙ্গবন্ধুর এ ভাষণের পরই অসহযোগ আন্দোলন তীব্র আকার ধারণ করে। স্বাধীনতাপাগল মানুষের সর্বাত্মক অসহযোগিতার কারণে পাকিস্তানের সরকারি কর্মতৎপরতা প্রায় বন্ধ হয়ে যায়। এতে পূর্ব পাকিস্তানের ওপর পশ্চিম পাকিস্তানভিত্তিক কেন্দ্রীয় সরকারের নিয়ন্ত্রণ কার্যত অচল হয়ে পড়ে। বাঙালির প্রতিবাদী কার্যক্রমে অসহযোগ আন্দোলন সফল হয়। আর অসহযোগ আন্দোলনের সাফল্যের পথ ধরেই মুক্তিযুদ্ধ শুরু হয়। বাংলার ৭ কোটি নিরস্ত্র মানুষ সংগ্রামে ঝাঁপিয়ে পড়ে। দীর্ঘ নয় মাস যুদ্ধের পরে অর্জিত হয় বাংলাদেশের চূড়ান্ত বিজয়। পরিশেষে বলা যায়, বঙ্গবন্ধুর ৭ মার্চের ঐতিহাসিক ভাষণ বাঙালি জাতির স্বাধীনতা সংগ্রামের ইতিহাসে এক গুরুত্বপূর্ণ মাইলফলক। একটি ভাষণ পুরো জাতিকে কতটা উদ্দীপ্ত ও অনুপ্রাণিত করতে পারে এ ভাষণ তার এক উজ্জ্বল দৃষ্টান্ত।"
        }
      ]
    },
    {
      "number": "9",
      "uddipok": "বিমাতার দূরভিসন্ধির ফলে পিতৃরাজ্য হারিয়ে হাদীদ ভাগ্যান্বেষণে বের হন। অনেক বন্ধুর পথ পেরিয়ে এক পর্যায়ে একটি প্রতিষ্ঠিত সাম্রাজ্যের শাসককে ক্ষমতাচ্যুত করে ঐ সাম্রাজ্যের অধিপতি হন। মাত্র কয়েক বছরের রাজত্বকালে তিনি রাজস্ব ব্যবস্থায় ও যোগাযোগ ক্ষেত্রে আমূল পরিবর্তন সাধন করেন। তাঁর এসব কর্মকাণ্ড পরবর্তী শাসকদের জন্য অনুকরণীয় দৃষ্টান্ত হয়ে রয়েছে।",
      "tag": "All.B 18",
      "sub_questions": [
        {
          "label": "ক",
          "question": "শেরশাহের বাল্যনাম কী?",
          "explanation": "শেরশাহের বাল্যনাম ফরিদ।"
        },
        {
          "label": "খ",
          "question": "বৈরাম খানের পতনের কারণ ব্যাখ্যা করো।",
          "explanation": "মুঘল সম্রাট, আকবরের সময় সাম্রাজ্যের ভবিল বা প্রধান উজির বৈরাম খানের অপরিসীম প্রভাবই তার পতন ডেকে এনেছিল। ১৫৫৫ খ্রিস্টাব্দে মুঘল সাম্রাজ্যের পুনঃপ্রতিষ্ঠা, ১৫৫৬ খ্রিষ্টাব্দে সম্রাট আকবরের সিংহাসন লাভ এবং পানিপথের দ্বিতীয় যুদ্ধে মুঘলদের জয়লাভে বৈরাম খানের বিশেষ ভূমিকা থাকা সত্ত্বেও ১৫৬০ খ্রিস্টাব্দে মুঘল রাজনীতিতে তার পতন ঘটে। কারণ শিয়া মতালম্বী বৈরাম খানের প্রভাব রাজ দরবারের সুন্নি অভিজাত অমাত্যরা মেনে নিতে পারেনি। তাছাড়া উম্মত ও স্বেচ্ছাচার মনোভাবের কারণে তিনি ক্রমশ সবার কাছে অপ্রিয় হয়ে ওঠেন। সর্বোপরি সম্রাট আকবর প্রাপ্তবয়স্ক হলে পূর্ণ রাজক্ষমতা লাভের জন্য উদগ্রীব হয়ে ওঠেন। তাই তিনি বৈরাম খানের অভিভাবকত্ব ও সর্বময় কর্তৃত্বের নাগপাশ থেকে নিজেকে মুক্ত করতে তাকে ক্ষমতাচ্যুত করেন।"
        },
        {
          "label": "গ",
          "question": "উদ্দীপকের শাসকের সাথে ষোড়শ শতকে ভারতবর্ষের কোন শাসকের সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লেখিত তাহমিদের সাথে ভারতবর্ষের অন্যতম শাসক শের শাহের সাদৃশ্য রয়েছে। ভারতে শুর বংশের প্রতিষ্ঠাতা শের শাহের বাল্যজীবন সুখের ছিল না। তার পিতা হাসান খান শুর বিহারের অন্তর্গত সাসারামের জায়গিরদার ছিলেন। বিমাতার দুর্ব্যবহার এবং পিতার অবহেলায় অতিষ্ঠ হয়ে ১৪৯৪ খ্রিষ্টাব্দে তিনি গৃহত্যাগ করেন। পরবর্তী সময়ে মুঘল সম্রাট হুমায়ূনকে পরাজিত করে শেরশাহ ভারতে শুর বংশের শাসন প্রতিষ্ঠা করেন এবং ভূমি রাজস্ব ও যোগাযোগ ব্যবস্থায় আমূল পরিবর্তন সাধন করেন। উদ্দীপকেও এরূপ বিষয় বর্ণিত হয়েছে। উদ্দীপকে উল্লেখিত তাহমিদ বিমাতার অত্যাচারে পিতৃগৃহ ত্যাগ করে এক সামন্ত রাজার অধীনে চাকরি গ্রহণ করেন। অল্প দিনে রাজার প্রিয়পাত্র হয়ে তিনি রাজকীয় ও কূটনৈতিক গুণাবলি অর্জন করেন। অর্জিত কূটনৈতিক জ্ঞান ও উদ্ভাবনী ক্ষমতাকে কাজে লাগিয়ে একটি বিশাল এলাকার অধিপতি হয়ে তিনি যোগাযোগ ও ভূমি রাজস্ব ব্যবস্থার পুনর্বিন্যাসে বৈপ্লবিক পরিবর্তন করেন। অনুরূপভাবে ছেলে বেলায় গৃহত্যাগ করলেও শেরশাহ তার যোগ্যতার কারণে ১৪৯৭ খ্রিস্টাব্দে সাসারামে পিতার জায়গিরের দায়িত্ব লাভ করেছিলেন। তবে বিমাতা এবং বৈমাত্রেয় ভাইদের শত্রুতার কারণে তিনি সাসারাম ত্যাগ করেন এবং ১৫২২ খ্রিষ্টাব্দে বিহারের শাসক বাহার খান লোহানীর অধীনে চাকরি গ্রহণ করেন। শেরশাহ অল্প দিনেই বাহার খান লোদির প্রিয়পাত্র হয়ে ওঠেন এবং তার সংস্পর্শে রাজকীয় ও কূটনেতিক গুণাবলি অর্জন করেন। ১৫২৮ খ্রিষ্টাব্দে বাহারখান লোহানীর মৃত্যুর পর তিনি তার পুত্র জালাল খানের অভিভাবক নিযুক্ত হন। পরবর্তী সময়ে শেরশাহ সম্রাট হুমায়ূনকে ১৫৩৯ খ্রিষ্টাব্দে চৌসার যুদ্ধে এবং ১৫৪০ খ্রিস্টাব্দে বিলগ্রাম বা কনৌজের যুদ্ধে পরাজিত করে দিল্লির মসনদ দখল করেন। দিল্লির সিংহাসনে আরোহণ করে মাত্র ৫ বছরের মধ্যে শের শাহ রাজস্ব ও যোগাযোগ ব্যবস্থায় অনুকরণীয় দৃষ্টান্ত স্থাপন করেন। সুতরাং বলা যায়, উদ্দীপকের শাসকের সাথে শেরশাহের সাদৃশ্য রয়েছে।"
        },
        {
          "label": "ঘ",
          "question": "উদ্দীপকের আলোকে উক্ত শাসকের সংস্কার কর্মকাণ্ড মূল্যায়ন করো।",
          "explanation": "ভূমি রাজস্ব ও যোগাযোগ ব্যবস্থার উন্নয়নে উক্ত শাসক অর্থাৎ শেরশাহ এর অবদান অপরিসীম। প্রায় ৫ বছরের শাসনকালে (১৫৪০-১৫৪৫ খ্রি.) শেরশাহ নানা প্রকার প্রশাসনিক সংস্কার করে অসাধারণ প্রতিভার স্বাক্ষর রেখেছেন। রাজস্থ সংস্কার তার অন্যতম শ্রেষ্ঠ কীর্তি। এ ক্ষেত্রে শেরশাহ মৌলিক প্রতিভা, ও দক্ষতার পরিচয় দেন। তার রাজস্বের প্রধান উৎস ছিল ভূমি রাজস্ব। ভূমি - রাজস্ব আদায়ের জন্য তিনি 'কবুলিয়ত' ও 'পাট্টা' নামে দুটি নতুন পদ্ধতি চালু করেন। তার সময় জমি জরিপ করে উৎপাদিত ফসলের এক-তৃতীয়াংশ রাজস্ব নির্ধারণ করা হয়। এছাড়া বাণিজ্য শুল্ক, উত্তরাধিকারবিহীন সম্পত্তি প্রভৃতি ছিল রাজস্বের গুরুত্বপূর্ণ উৎস। পরবর্তীকালে মুঘল ও ব্রিটিশ আমলে শেরশাহের রাজস্বনীতি অনুসরণ করা হয়েছিল। উদ্দীপকে বর্ণিত শাসক তাহমিদের মতো রাজস্ব ব্যবস্থা সংস্কারের পাশাপাশি শৈরশাহ যোগাযোগ ব্যবস্থারও উন্নয়ন করেন। 'ব্যবসা-বাণিজ্যের প্রসার, সাম্রাজ্যের অভ্যন্তরীণ যোগাযোগ সুবিধা বৃদ্ধি, সাম্রাজ্যের নিরাপত্তা রক্ষার জন্য সেনাবাহিনীর চলাচল এবং ডাকব্যবস্থার সুবিধার জন্য শেরশাহ বেশ কিছু দীর্ঘ ও প্রশস্ত রাস্তা নির্মাণ করেছিলেন। তার নির্মিত রাস্তাগুলোর মধ্যে প্রধান ছিল 'সড়ক-ই-আযম' বা 'গ্রান্ড ট্রাঙ্ক রোড'। প্রায় ১৫০০ মাইল দীর্ঘ এ রাস্তাটি পূর্ববঙ্গের সোনারগাঁও থেকে সিন্ধু নদ পর্যন্ত বিস্তৃত ছিল। এছাড়া আগ্রা থেকে বোরহানপুর, আগ্রা থেকে যোধপুর ও চিতোর এবং লাহোর থেকে মুলতান পর্যন্ত বিস্তৃত কয়েকটি রাস্তা শেরশাহের সময় নির্মিত হয়। উপরের আলোচনার আলোকে বলা যায়, রাজস্ব ব্যবস্থায় শেরশাহ অনুকরণীয় সংস্কার করেছিলেন। তাছাড়া ভারতের মুসলিম নরপতিদের মধ্যে তিনিই প্রথম কয়েকটি বড় বড় রাস্তা নির্মাণ করে যোগাযোগ ব্যবস্থায় আমূল পরিবর্তন আনেন। এসব রাস্তা আজও তার কথা মনে করিয়ে দেয়।"
        }
      ]
    },
    {
      "number": "10",
      "uddipok": "যুগোশ্লাভিয়ার বসনিয়া-হার্জেগোভিনা মুসলিম সংখ্যাগরিষ্ঠ অঞ্চল। সংখ্যালঘিষ্ঠ, সার্ব শাসকগোষ্ঠীর নিকট দ্বিতীয় বিশ্বযুদ্ধের পর থেকেই শোষিত ও নিষ্পেষিত হয়ে আসছিল বসনীয় জনগোষ্ঠী। ফলে দীর্ঘদিনের বঞ্চনা তাদের বিক্ষুব্ধ করে তোলে এবং ঐক্যবদ্ধ হয়ে স্বাধীনতার ডাক দেয়। সার্ব-ক্রোট যৌথশক্তি এ আন্দোলন দমনে গণহত্যা, লুণ্ঠন, নারী ও শিশুদের প্রতি পাশবিক নির্যাতন চালায়। অবশেষে লক্ষ লোকের আত্মদান ও অসংখ্য নারীর সম্ভ্রমের বিনিময়ে বসনিয়া স্বাধীনতা অর্জন করে।",
      "tag": "All.B 18,All.B 15",
      "sub_questions": [
        {
          "label": "ক",
          "question": "মুজিবনগর সরকারের প্রধানমন্ত্রী কে ছিলেন?",
          "explanation": "মুজিবনগর সরকারের প্রধানমন্ত্রী ছিলেন তাজউদ্দীন আহমদ।"
        },
        {
          "label": "খ",
          "question": "মুজিবনগর সরকার গঠনের উদ্দেশ্য ব্যাখ্যা করো।",
          "explanation": "বাংলাদেশের স্বাধীনতা যুদ্ধকে, সুষ্ঠুভাবে পরিচালনার উদ্দেশ্যে মুজিবনগর সরকার গঠিত হয়। ১৯৭১ সালের ২৬ মার্চ প্রথম প্রহরে বঙ্গবন্ধুর প্রথম স্বাধীনতা ঘোষণার মধ্য দিয়ে মুক্তিযুদ্ধ শুরু হয়। এ যুদ্ধকে সাংগঠনিক রূপ দিতে ১৯৭১ সালের ১০ এপ্রিল মুজিবনগর সরকার গঠিত হয়। মুজিবনগর সরকারের দায়িত্ব ছিল দক্ষতার সাথে যুদ্ধ পরিচালনা করে দেশকে শত্রুমুক্ত করা, দেশ- বিদেশে বাংলাদেশের স্বাধীনতার পক্ষে জনমত গড়ে তোলা, মুক্তিযোদ্ধাদের প্রশিক্ষণের ব্যবস্থা করা এবং মুক্তাঞ্চলে বেসামরিক প্রশাসন পরিচালনা করা। মুক্তিযুদ্ধের সফলতার পেছনে মুজিবনগর সরকারের ভূমিকা ছিল অসামান্য।"
        },
        {
          "label": "গ",
          "question": "উদ্দীপকের সাথে স্বাধীন বাংলাদেশের অভ্যুদয়ের কোন বিশেষ ঘটনার মিল রয়েছে? ব্যাখ্যা করো।",
          "explanation": "উদ্দীপকের সাথে স্বাধীন বাংলাদেশের অভ্যুদয়ের ক্ষেত্রে পূর্ব পাকিস্তানের মানুষের ওপর পশ্চিমা শাসকগোষ্ঠীর অত্যাচার-নির্যাতন, গণহত্যা এবং এর বিরুদ্ধে বাঙালির ঐক্যবদ্ধ আন্দোলনের মিল রয়েছে। ১৯৪৭ সালে পাকিস্তান সৃষ্টির পর থেকেই পশ্চিম পাকিস্তানের শাসকগোষ্ঠী পূর্ব পাকিস্তানের প্রতি বৈষম্যমূলক নীতি গ্রহণ করে। তাদের অত্যাচার- নির্যাতনে পূর্ব পাকিস্তানের মানুষ নানা বঞ্চনা ও শোষণের শিকার হতে থাকে। তাছাড়া বিভিন্ন সময়ে পাকিস্তান সরকার বাঙালির ওপর নৃশংস গণহত্যা চালায়। তাদের এ অত্যাচার-নির্যাতনের বিরুদ্ধে বাঙালি আন্দোলন গড়ে তোলে এবং সশস্ত্র সংগ্রামের মাধ্যমে দেশ স্বাধীন করে। উদ্দীপকে বর্ণিত বসনিয়ার ক্ষেত্রেও একই পরিস্থিতি দেখা যায়। উদ্দীপকে বলা হয়েছে, দ্বিতীয় বিশ্বযুদ্ধের পর থেকেই সার্ব শাসকগোষ্ঠীর কাছে বসনীয় জনগোষ্ঠী শোষিত, নিগৃহীত ও বঞ্চিত হতে থাকে। বঞ্চনা থেকে মুক্তি পেতে বসনিয়াবাসী ঐক্যবদ্ধ হয়ে স্বাধীনতা আন্দোলন শুরু করে। আন্দোলন দমনে সার্ব-ক্রোট যৌথশক্তি তাদের ওপর পাশবিক নির্যাতন চালায়। অবশেষে বসনিয়া স্বাধীনতা অর্জন করে। একইভাবে পূর্ব বাংলার প্রতি পাকিস্তানি শাসকদের নীতি ছিল বৈষম্যমূলক। রাজনৈতিক, অর্থনৈতিক, সামরিক, সামাজিক, শিক্ষাসহ প্রতিটি ক্ষেত্রেই এ বৈষম্য প্রকট আকার ধারণ করে। পাকিস্তানিরা প্রতিনিয়ত বাঙালির ন্যায়সংগত অধিকারকে উপেক্ষা করতে থাকে যা তাদের মনে তীব্র ক্ষোভ সৃষ্টি করে। পশ্চিম পাকিস্তানি শাসকগোষ্ঠীর শোষণ, বঞ্চনায় অতিষ্ঠ হয়ে পূর্ব পাকিস্তানের মানুষ ঐক্যবদ্ধভাবে সরকারের বিরুদ্ধে আন্দোলন শুরু করে। ১৯৭১ সালের ২৫ মার্চ রাতে পাকিস্তানি হানাদার বাহিনীর বর্বর গণহত্যার পর বাঙালিরা সশস্ত্র সংগ্রাম গড়ে তোলে। পাক সরকার বাঙালিদের দমনের জন্য বাংলার অসংখ্য নিরস্ত্র মানুষকে হত্যা করে, তাদের বাড়িঘর জ্বালিয়ে দেয় এবং নারী ও শিশুদের ওপর নির্মম নির্যাতন চালায়। এতসব অত্যাচারের পরও তারা বাঙালিদের দমাতে পারেনি দীর্ঘ ৯ মাস যুদ্ধ করে বাঙালি তাদের বিজয় চিনিয়ে নিতে সক্ষম হয়। উদ্দীপকের বসনিয়ার স্বাধীনতা সংগ্রামেও এ ঘটনার প্রতিফলন ঘটেছে।"
        },
        {
          "label": "ঘ",
          "question": "উদ্দীপকের আলোকে ১৯৭১ খ্রিস্টাব্দের মুক্তিযুদ্ধের প্রকৃতি বিশ্লেষণ করো।",
          "explanation": "উদ্দীপকের বসনিয়ার মতো বাংলাদেশও ১৯৭১ সালে আপামর জনসাধারণের অংশগ্রহণে সশস্ত্র সংগ্রামের মাধ্যমে স্বাধীনতা অর্জন করে। পাকিস্তান সরকারের অধীনে নানা অত্যাচার-নির্যাতনের শিকার হয়ে নানা আন্দোলনের পথ ধরে ১৯৭১ সালের ২৬ মার্চ বাঙালি মুক্তিযুদ্ধে অংশ নেয়। সব শ্রেণির মানুষের অংশগ্রহণে এ যুদ্ধ জনযুদ্ধে পরিণত হয়। বসনিয়ার স্বাধীনতা আন্দোলনের ক্ষেত্রেও একই প্রকৃতি লক্ষণীয়। সার্ব শাসকগোষ্ঠীর অত্যাচার থেকে মুক্তি পেতে বসনিয়াবাসী স্বাধীনতা আন্দোলন শুরু করলে সাবেক যুগোশ্লাভিয়া সরকার বসনিয়ায় গণহত্যা, লুণ্ঠন, নারী ও শিশুদের ওপর পাশবিক নির্যাতন চালায়। অবশেষে লক্ষ লোকের আত্মদান ও অসংখ্য নারীর সম্ভ্রমের বিনিময়ে বসনিয়া স্বাধীনতা অর্জন করে। একইভাবে বাঙালির স্বাধীনতার চেতনাকে স্তব্ধ করে দিতে পাকিস্তান সরকার নানা অপতৎপরতা চালায়। ১৯৭১ সালের ২৫ মার্চ রাতে পাকিস্তানি হানাদার বাহিনীর বর্বর গণহত্যার পরপরই ২৬ মার্চ প্রথম প্রহরে বঙ্গবন্ধু শেখ মুজিবুর রহমান প্রথম বাংলাদেশের স্বাধীনতা ঘোষণা করেন। এ ঘোষণায় উজ্জীবিত অদম্য বাঙালি পাকিস্তানি হানাদার শক্তির বিরুদ্ধে দেশের সর্বত্র প্রতিরোধ যুদ্ধ গড়ে তোলে। শুরু হয় মুক্তিযুদ্ধ। কৃষক, শ্রমিক, নারী, ছাত্র, শিল্পী, সাহিত্যিক, রাজনীতিবিদ সব শ্রেণির মানুষ মুক্তিযুদ্ধে অংশ নিয়ে একে জনযুদ্ধে রূপ দেয়। পাকিস্তান সরকার স্বাধীনতাকামী জনতাকে দমনের জন্য কঠোর অবস্থান গ্রহণ করেও ব্যর্থ হয়। সব অত্যাচার-নির্যাতনের বিরুদ্ধে রুখে দাঁড়িয়ে বাঙালি মুক্তিযোদ্ধারা তাদের পিছু হটতে বাধ্য করে। পরাজয় নিশ্চিত জেনে হানাদার বাহিনী ১৪ ডিসেম্বর এদেশের বুদ্ধিজীবীদের হত্যায় মেতে ওঠে। তবে শেষ পর্যন্ত পাকিস্তানি বাহিনী আত্মসমর্পণ করতে বাধ্য হয়। প্রায় ৩০ লাখ শহিদের আত্মত্যাগ আর ২ লাখ নারীর সম্ভ্রমের বিনিময়ে ১৯৭১ সালের ১৬ ডিসেম্বর বাংলাদেশ চূড়ান্ত বিজয় লাভ করে। পরিশেষে বলা যায় যে, বসনিয়া এবং বাংলাদেশের স্বাধীনতা আন্দোলনের প্রেক্ষাপট এবং প্রকৃতি প্রায় একই ধরনের। বসনিয়ার মতো সশস্ত্র যুদ্ধের মাধ্যমেই ১৯৭১ সালে পৃথিবীর মানচিত্রে অঙ্কিত হয় বাংলাদেশ নামে একটি স্বাধীন সার্বভৌম রাষ্ট্রের চিত্র।"
        }
      ]
    },
    {
      "number": "11",
      "uddipok": "রমেশ যে দেশে বসবাস করত, সে দেশটি সামাজিক ক্ষেত্রে নানা বর্ণে ও শ্রেণিতে বিভক্ত ছিল। রাজনৈতিক ক্ষেত্রে অনৈক্য ছিল আরও প্রকট। এ পরিস্থিতির সুযোগে পার্শ্ববর্তী রাজ্যের সাম্রাজ্যবাদী শাসক তার একজন তরুণ সেনাপতির নেতৃত্বে অভিযান পরিচালনা করে দেশটি করায়ত্ত করেন। কিন্তু সেখানে বিজয়ী শক্তির দীর্ঘস্থায়ী শাসনব্যবস্থা কায়েম করা সম্ভব হয়নি।",
      "tag": "All.B 18,DRMC 24",
      "sub_questions": [
        {
          "label": "ক",
          "question": "সুলতান মাহমুদ কোন রাজবংশের শাসক ছিলেন?",
          "explanation": "সুলতান মাহমুদ গজনি রাজবংশের শাসক ছিলেন।"
        },
        {
          "label": "খ",
          "question": "ভারতবর্ষকে 'নৃতত্ত্বের জাদুঘর' বলা হয় কেন?",
          "explanation": "ভারতবর্ষে বিভিন্ন জাতিগোষ্ঠী ও ধর্ম-বর্ণের মানুষ বসবাস করায় এটিকে 'নৃতত্ত্বের জাদুঘর' বলা হয়। আদিবাসীর পাশাপাশি প্রাচীনকাল থেকে শুরু করে আধুনিক যুগ পর্যন্ত বহু জাতিগোষ্ঠীর মানুষ ভারতে প্রবেশ করেছে। প্রাচীনকালে আর্য, দ্রাবিড়, পারসিক, গ্রিক, শক, কুষাণ, হুন এবং মধ্যযুগে আরব, তুর্কি, আফগান, মুঘল প্রভৃতি জাতি এদেশে এসেছে। এছাড়া আধুনিক যুগে পর্তুগিজ, ইংরেজ, ফরাসি প্রভৃতি ইউরোপীয় বণিকগোষ্ঠীর আগমনের ফলে ভারতবর্ষ বহু জাতিগোষ্ঠীর মিলনকেন্দ্রে পরিণত হয়েছে। এ কারণে ব্রিটিশ ঐতিহাসিক ভিনসেন্ট স্মিথ ভারতবর্ষকে 'নৃতত্ত্বের জাদুঘর' বলে অভিহিত করেছেন।"
        },
        {
          "label": "গ",
          "question": "উদ্দীপকের সেনাপতির সাথে তোমার পাঠ্যপুস্তকের কোন সেনাপতির মিল খুঁজে পাওয়া যায়? ব্যাখ্যা করো।",
          "explanation": "উদ্দীপকের সেনাপতির সাথে আমার পাঠ্যপুস্তকে আলোচিত সিন্দু বিজয়ী মুসলিম সেনাপতি মুহাম্মদ বিন কাসিমের মিল খুঁজে পাওয়া যায়। মুসলমানদের আগমনের আগে ভারতের সামাজিক ও রাজনৈতিক অবস্থা ছিল বিশৃঙ্খল। এ সময়ে ভারতের শাসকদের মধ্যে নানা স্বন্দ্বসংঘাত ও অনৈক্য বিদ্যমান ছিল। তাদের এ রাজনৈতিক বিশৃঙ্খলার সুযোগে সেনাপতি মুহাম্মদ বিন কাসিমের নেতৃত্বে আরবরা ভারত উপমহাদেশের সিন্ধু ও মুলতান অঞ্চল দখল করে। উদ্দীপকেও এ বিষয়ের প্রতিফলন দেখা যায়। উদ্দীপকে বলা হয়েছে, রমেশের বসবাস করা দেশটির মানুষ সামাজিক ক্ষেত্রে নানা শ্রেণি ও বর্ণে বিভক্ত ছিল। রাজনৈতিক ঐক্য না থাকায় পার্শ্ববর্তী রাজ্যের সাম্রাজ্যবাদী শাসক তার একজন তরুণ সেনাপতিকে পাঠিয়ে দেশটি দখল করে নেন। অনুরূপভাবে সাম্রাজ্যবাদী উমাইয়া খলিফা আল ওয়ালিদের পূর্বাঞ্চলীয় শাসনকর্তা হাজ্জাজ বিন ইউসুফ তরুণ সেনাপতি মুহাম্মদ বিন কাসিমের নেতৃত্বে সিন্ধুর রাজা দাহিরের বিরুদ্ধে অভিযান পাঠান। এসময় ভারতের অন্যান্য অঞ্চলের মতো সিন্ধুতেও সামাজিক এবং রাজনৈতিক অরাজকতা ছিল। সেখানে হিন্দু ধর্মের ঐতিহ্যবাহী বর্ণপ্রথা তখন খুব জোরদার ছিল। সমাজে ব্রাহ্মণ ও ক্ষত্রিয়রা উঁচু বর্ণের লোক হিসেবে পরিচিত ছিল। তারা নিম্নশ্রেণির শূদ্র ও বৈশ্যদের ঘৃণা এবং নানা রকমের নির্যাতন করত। ভারতবর্ষ তখন ছোট ছোট স্বাধীন রাজ্যে বিভক্ত ছিল। এ রাজ্যগুলো পরস্পরের ওপর প্রাধান্য প্রতিষ্ঠার জন্য যুদ্ধ-বিগ্রহে লিপ্ত ছিল। আর এ বিরোধের কারণে আরব সেনাপতি মুহাম্মদ বিন কাসিম সিন্ধু আক্রমণ করলে (৭১২ খ্রি.) রাজা দাহিরকে পার্শ্ববর্তী রাজ্যের শাসকেরা কোনো সহযোগিতা করেনি। ফলে সহজেই সিন্ধু এবং পরবর্তী সময়ে মুলতান আরবদের দখলে আসে। আবার উদ্দীপকে উল্লিখিত দেশটিতে বিজয়ী শক্তির শাসন দীর্ঘস্থায়ী হয়নি। একইভাবে মুহাম্মদ বিন কাসিমের দখল করা সিন্ধুতেও আরবদের শাসন দীর্ঘস্থায়ী হয়নি। সুতরাং বলা যায়, উদ্দীপকের সেনাপতির সাথে সিন্ধু বিজয়ী মুসলিম সেনাপতি মুহাম্মদ বিন কাসিমেরই মিল রয়েছে।"
        },
        {
          "label": "ঘ",
          "question": "উদ্দীপকের ফলাফল উক্ত সেনাপতির বিজয়ের ফলাফলের আংশিক প্রতিফলন- মন্তব্য করো।",
          "explanation": "উদ্দীপকের ফলাফল উক্ত সেনাপতি অর্থাৎ মুহাম্মদ বিন কাসিমের সিন্ধু বিজয়ের ফলাফলের আংশিক প্রতিফলন- কথাটি যথার্থ। আরবদের সিন্ধু বিজয়ের সামাজিক ও সাংস্কৃতিক ফলাফল ছিল সুদূরপ্রসারী। মুসলমানদের সাম্য, মৈত্রী, ন্যায়নীতি ও উদারতার প্রভাবে ভারতীয় সমাজে বর্ণবাদের নির্মমতা হ্রাস পায়। প্রাচীনকাল থেকে ভারতবর্ষ ছিল সংস্কৃতির লীলাভূমি ও জ্ঞানচর্চার কেন্দ্র। আরবরা ভারতীয়দের শিক্ষা- সংস্কৃতির উন্নত দিকগুলো গ্রহণ করে তাদের সংস্কৃতিকে আরও সমৃদ্ধ করে। উদ্দীপকে মুহাম্মদ বিন কাসিমের সিন্ধু বিজয়ের এসব সামাজিক ও সাংস্কৃতিক ফলাফলের কথা বলা হলেও এর রাজনৈতিক, অর্থনৈতিক ও ধর্মীয় ফলাফলের কথা কিছু বলা হয়নি। আরবদের সিন্ধু ও মুলতান বিজয় তাৎক্ষণিকভাবে ভারতের বৃহত্তর রাজনৈতিক পরিমণ্ডলে বিশেষ প্রভাব বিস্তার করেনি। তবে তাদের অনুসরণ করেই পরবর্তী সময়ে গজনভি ও ঘুরিরা ভারতে মুসলিম কর্তৃত্ব প্রতিষ্ঠা করেছিল। আরবদের সিন্ধু বিজয়ের ফলে ভারতবর্ষের অন্যান্য অঞ্চলে তাদের ব্যবসা-বাণিজ্যের প্রসার ঘটে। ইসলামের একেশ্বরবাদ, সাম্য ও মৈত্রীনীতি হিন্দু সমাজে ধর্মীয় চিন্তা-চেতনার ক্ষেত্রে এক নতুন জোয়ার সৃষ্টি করে। এর প্রভাবে ভারতে ভক্তি আন্দোলন এবং পরবর্তী সময়ে পৌত্তলিকতাবিরোধী ও একেশ্বরবাদী ব্রাহ্মসমাজ গড়ে ওঠে। হিন্দুদের ধর্মগ্রন্থ বেদ ও বৌদ্ধধর্মের নির্বাণ ধারণা মুসলিম সুফি মতাদর্শকে প্রভাবিত করে। উপরের আলোচনার আলোকে বলা যায়, উদ্দীপকে সিন্ধু বিজয়ের সামাজিক ও সাংস্কৃতিক ফলাফলের কথা বলা হয়েছে। কিন্তু এতে রাজনৈতিক, অর্থনৈতিক ও ধর্মীয় দিক সম্পর্কে কিছু বলা হয়নি। তাই উদ্দীপকের বর্ণনায় সিন্ধু বিজয়ের ফলাফল আংশিকভাবে প্রকাশ পেয়েছে।"
        }
      ]
    }
  ]
}