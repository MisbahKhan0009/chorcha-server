{
  "title": "চট্টগ্রাম কলেজ ২০২৫",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "'ক' আরব সেনাপতি ভারতের বিখ্যাত এক বন্দর জয় করেন। বন্দর জয়ের পর সেখানের প্রশাসনিক শৃঙ্খলা ফেরাবার পরেই সেনাপতি আরবে ফিরে যান। তবে এই বিজয়ের ফলাফল ছিল গুরুত্বপূর্ণ। বিশেষ করে জ্ঞান-বিজ্ঞানের ক্ষেত্রে ফলাফল ছিল সুদূরপ্রসারী।",
      "tag": "CTG.C 25",
      "sub_questions": [
        {
          "label": "ক",
          "question": "রাজা দাহিরের স্ত্রীর নাম কী?",
          "explanation": "রাজা দাহিরের স্ত্রীর নাম হলো রানি বাঈ ও রানি লাদি।"
        },
        {
          "label": "খ",
          "question": "ভিনসেন্ট স্মিথ ভারতবর্ষকে 'নৃতত্ত্বের জাদুঘর' কেন বলেছেন? ব্যাখ্যা করো।",
          "explanation": "ভারতবর্ষে বিভিন্ন জাতিগোষ্ঠী ও ধর্ম-বর্ণের মানুষ বসবাস করায় এটিকে 'নৃতত্ত্বের জাদুঘর' বলা হয়। আদিবাসীর পাশাপাশি প্রাচীনকাল থেকে শুরু করে আধুনিক যুগ পর্যন্ত বহু জাতিগোষ্ঠীর মানুষ ভারতে প্রবেশ করেছে। প্রাচীনকালে আর্য দ্রাবিড়, পারসিক, গ্রিক, শক, কুষাণ, হুন এবং মধ্যযুগে আরব, তুর্কি, আফগান, মুঘল প্রভৃতি জাতি এদেশে এসেছে। এছাড়া আধুনিক যুগে পর্তুগিজ, ইংরেজ, ফরাসি প্রভৃতি ইউরোপীয় বণিকগোষ্ঠীর আগমনের ফলে ভারতবর্ষ বহু জাতিগোষ্ঠীর মিলনকেন্দ্রে পরিণত হয়েছে। এ কারণে ব্রিটিশ ঐতিহাসিক ভিনসেন্ট স্মিথ ভারতবর্ষকে 'নৃতত্ত্বের জাদুঘর' বলে অভিহিত করেছেন।"
        },
        {
          "label": "গ",
          "question": "উদ্দীপকে বর্ণিত আরব সেনাপতির অভিযানের সাথে তোমার পাঠ্যপুস্তকের কোন অভিযানের সাদৃশ্য রয়েছে? ব্যাখ্যা করো।",
          "explanation": "উদ্দীপকে বর্ণিত আরব সেনাপতির অভিযানের সাথে আরবদের সিন্ধু ও মুলতান বিজয়ের মিল রয়েছে। উমাইয়া খলিফা আল ওয়ালিদের পূর্বাঞ্চলীয় শাসনকর্তা হাজ্জাজ বিন ইউসুফের সেনাপতি মুহাম্মদ বিন কাসিম ৭১২ খ্রিষ্টাব্দে সিন্ধুতে অভিযান পরিচালনা করে সিন্ধু দখল করেন। এ অভিযানে সিন্ধুর রাজা দাহির পরাজিত ও নিহত হন। ৭১৩ খ্রিস্টাব্দে তিনি মুলতান জয় করেন। কিন্তু - পরবর্তীতে আরবরা সিন্ধুতে তাদের অবস্থান ধরে রাখতে পারেন নি। তবে ভারতবর্ষের ইতিহাসে এ বিজয় ছিল খুবই গুরুত্বপূর্ণ। কারণ তা ভারতবর্ষের সভ্যতা ও সংস্কৃতিতে গুরুত্বপূর্ণ প্রভাব বিস্তার করে। উদ্দীপকেও এমনটি দেখা যায়। উদ্দীপকে বলা হয়েছে, 'ক' আরব সেনাপতি ভারতের বিখ্যাত এক বন্দর জয় করেন। বন্দর জয়ের পর সেখানে প্রশাসনিক শৃঙ্খলা ফেরাবার পরেই সেনাপতি আরবে ফিরে যান। তবে এ বিজয়ের ফলাফল ছিল গুরুত্বপূর্ণ। বিশেষ করে জ্ঞান-বিজ্ঞানের ক্ষেত্রে ফলাফল ছিল সুদূরপ্রসারী। উদ্দীপকের মতোই আরবরা সিন্ধু বিজয়ের পর সিন্ধুতে স্থায়ী শাসন প্রতিষ্ঠায় মনোযোগী হননি। প্রশাসনিক শান্তি-শৃঙ্খলা প্রতিষ্ঠার পরপরই সেনাপতি মুহাম্মদ বিন কাসিম দেশে ফিরে যান। তবে এ বিজয়ের ফলে আরবরা- মুসলিম ও ভারতীয় হিন্দুদের মধ্যে সভ্যতা ও সংস্কৃতির আদান-প্রদান ঘটে। জ্ঞান-বিজ্ঞানের বিকাশ সাধিত হয়। তাই বলা যায়, উদ্দীপকে বর্ণিত 'ক' এর বিজয়ের সাথে আরবদের সিন্ধু ও মুলতান বিজয়ের মিল রয়েছে।"
        },
        {
          "label": "ঘ",
          "question": "উক্ত বিজয়ের ফলাফল উদ্দীপকের আলোকে বিশ্লেষণ করো।'",
          "explanation": "উক্ত বিজয়, তথা আরবদের সিন্ধু ও মুলতান বিজয়ের ফলাফল উদ্দীপকের মতোই জ্ঞান-বিজ্ঞান ও সভ্যতা-সংস্কৃতির বিকাশে গুরুত্বপূর্ণ ভূমিকা রেখেছিল। আরবদের সিন্ধু ও মুলতান বিজয় রাজনৈতিকভাবে তাৎপর্যহীন হলেও জ্ঞান-বিজ্ঞানের বিকাশে এই বিজয় গুরুত্বপূর্ণ ভূমিকা রাখে। এর ধর্মীয়, সামাজিক ও সাংস্কৃতিক ফলাফল ছিল সুদূরপ্রসারী। প্রাচীনকাল থেকে ভারতবর্ষ ছিল উন্নত সভ্যতা ও সংস্কৃতির লীলাভূমি। দর্শন, জ্যোতির্বিদ্যা, গণিত, চিকিৎসাবিদ্যা, সংগীত, স্থাপত্য ও চিত্রশিল্পে ভারতীয়দের বিশেষ পারদর্শিতা ছিল। বেদ ও বৌদ্ধ ধর্মের নির্বাণ মুসলিম সুফি মতাদর্শকে বিশেষভাবে প্রভাবিত করে। আরবদের সিন্ধু ও মুলতান বিজয়ের পর আরবরা ভারতীয় জ্ঞান-বিজ্ঞানের সংস্পর্শে আসে। ভারতীয় পণ্ডিত ব্রহ্মগুপ্ত রচিত গ্রন্থ সিদ্ধান্তের প্রভাবে ইসলামে জ্যোতির্বিদ্যার ওপর বৈজ্ঞানিক গবেষণা শুরু হয়। আরবরা ভারতীয়দের থেকেই গণিতে শূন্যের ব্যবহার শেখে। জ্ঞান-বিজ্ঞান শেখার জন্য বহু মুসলিম পণ্ডিত ভারতে এসেছিলেন। ভারতীয় হিন্দু স্থাপত্যরীতি মুসলিম স্থাপত্য শিল্পের বিকাশে বিশেষভাবে অবদান রেখেছিল। আরব মুসলমানরা কেবল ভারতীয়দের কাছ থেকে শিক্ষা গ্রহণ করেছিল তা নয়, বরং ভারতীয়রাও আরবদের ধর্ম, আচার-অনুষ্ঠান ও সংস্কৃতি দ্বারা প্রভাবিত 'হয়েছিল। সিন্ধু বিজয়ের আগেই আরব মুসলিমরা গ্রিক, মিসরীয়, মেসোপটেমীয় এবং পারসিক সভ্যতা ও সংস্কৃতির দ্বারা প্রভাবিত হয়েছিল। তারা এসব সংস্কৃতির সমন্বয় সাধন করে ভারতীয়দের কাছে নিয়ে আসে। ফলে মুসলমানদের মাধ্যমে ভারতীয়দের সামনে সাংস্কৃতিক উন্নয়নের সম্ভাবনার দ্বার উন্মোচিত হয়। এভাবেই আরবদের সিন্ধু ও মুলতান বিজয়ের ফলাফল উদ্দীপকের মতোই জ্ঞান-বিজ্ঞান ও সভ্যতা সংস্কৃতির বিকাশে ভূমিকা রেখেছে। পরিশেষে বলা যায় যে, উদ্দীপকে উল্লেখিত বিজয়ের ফলাফল এবং মুহাম্মদ বিন কাসিমের সিন্ধু বিজয়ের ফলাফল একই সূত্রে গাঁথা।"
        }
      ]
    },
    {
      "number": "2",
      "uddipok": "সুলতান নাসির উদ্দিন ক্ষমতায় অধিষ্ঠিত হওয়ার পর সাম্রাজ্যের অভ্যন্তরীণ সকল সমস্যার সমাধান করেন। তিনি অন্য একটি রাজ্যকে জয় করার অভিপ্রায় ব্যক্ত করেন। প্রথম যুদ্ধে তিনি প্রতিপক্ষের নিকট পরাজিত হন। এই পরাজয়ের গ্লানি মোচনের জন্য তিনি পরবর্তী বছর দ্বিতীয় যুদ্ধে অবতীর্ণ হন। প্রতিপক্ষের সৈন্য সংখ্যা অধিক হওয়া সত্ত্বেও তাদেরকে শোচনীয় ভাবে পরাজিত করেন। তিনি বিজয়ের গৌরব অর্জন করেন এবং স্থায়ী রাজত্ব প্রতিষ্ঠা করতে সক্ষম হন।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "ভারতের গুজরাটের কাথিওয়াডের পশ্চিম উপকূলে সোমনাথ মন্দির অবস্থিত।"
        },
        {
          "label": "খ",
          "question": "",
          "explanation": "হাজ্জাজ বিন ইউসুফ সিংহলরাজের প্রেরিত আটটি হাজাজ সিন্ধু দেবল বন্দরে জলদস্যুদের দ্বারা লুট হওয়াই ছিলো আবরদের প্রত্যক্ষ কারণ। সিংহলরাজার আনুগত্য নির্দশস্বরূপ আটটি জাহাজে করে খলিফা ওয়ালিদ ও হাজ্জাজ বিন ইউসুফের কাছে উপটৌকন প্রেরণ করেন।কিন্তু সেগুলা সিন্ধু দেবল বন্দরে লুট হলে হাজ্জজ বিন ইউসুফ রাজা দাহিরের কাছে এগুলার ক্ষতিপূরন দাবি করেন। রাজা দাহির তা দিতে অস্বীকার জানান।ফলে তিনি তাকে সমুচিত শিক্ষা দেওয়ার জন্য খলিফার অনুমতি নিয়ে ৭১২ খ্রিষ্টাব্দে মুহাম্মদ বিন কাসিমের নেতৃত্বে সিন্ধুতে অভিযান পরিচালনা করেন।"
        },
        {
          "label": "গ",
          "question": "",
          "explanation": "উদ্দীপকে বর্ণিত যুদ্ধের সাথে আমার পঠিত সুলতান ঘুরির তরাইনের প্রথম ও দ্বিতীয় যুদ্ধের সাথে সাদৃশ্য রয়েছে। নিচে তা বর্ণনা করা হলো :   সুলতান মুহাম্মদ ঘুরির উদ্দেশ্য ছিল ভারতে একটি স্থায়ী মুসলিম সাম্রাজ্য প্রতিষ্ঠা করা। তার এই উদ্দেশ্য তিনি মুলতান ও সিন্ধু অভিযান, গুজরাট অভিযান ও পাঞ্জাব অধিকারের জন্য অভিযান পরিচালনা করেন এবং সফল হন। এরপর ভারতের মূল ভূখণ্ডে প্রবেশের লক্ষ্যে তিনি দিল্লি ও আজমিরের শাসক পৃথ্বীরাজের মুখেমুখি হন।যা উদ্দীপকে বর্ণিত যুদ্ধের সাথে সাদৃশ্য রয়েছে।   সুলতান নাসিরউদ্দিন ক্ষমতায় অধিষ্ঠিত হওয়ার পর অন্য একটি রাজ্য জয়ের পরিকল্পনা করেন। এর জন্য তিনি যুদ্ধের পরিচালনা করেন। প্রথমবার যুদ্ধে তিনি পরাজিত হন। এই পরাজয়ের গ্লানি মোচনের জন্য তিনি দ্বিতীয়বার যুদ্ধ পরিচালনা করেন এবং জয়লাভ করেন। প্রতিপক্ষের সৈন্য অধিক হওয়া স্বত্তেও তাদের শোচনীয় ভাবে পরাজয় করেন। মুহাম্মদ ঘুরির ক্ষেত্রেও এমনটি লক্ষ্য করা যায়। ১১৮৯ খ্রিস্টাব্দে ভাতিন্দা দখল করে মুহাম্মদ ঘুরি চৌহান রাজের বিরুদ্ধে অগ্রসর হলে তাকে মোকাবেলার উদ্দেশ্য পৃথ্বীরাজ উত্তর ভারতের হিন্দু রাজাদের সমন্বয়ে একটি 'কনফেডারেসি' বা ঐক্যজোট গঠন করেন কনৌজ রাজা জয়চাঁদ ছাড়া প্রায় সকল হিন্দু রাজন্য এতে যোগ দেন।১১৯১ খ্রিস্টাব্দে থানেশ্বরের কাছাকাছি তরাইনের রণক্ষেত্র সম্মিলিত বাহিনী ও মুহাম্মদ ঘুরির বাহিনীর মধ্যে তুমুল যুদ্ধ হয়।যুদ্ধে মুসলিম বাহিনী পরাজিত হন এবং মুহাম্মদ ঘুরি আহত হয়ে পালিয়ে যান। তরাইনের প্রথম যুদ্ধে পরাজয়ের গ্লানি মুহাম্মদ ঘুরিকে প্রতিশোধের স্পৃহায় উদ্দীপ্ত করে তোলে। এ অবস্থায় ১১৯২ খ্রিস্টাব্দে ১,২০,০০০ সৈন্যের এক বিশাল বাহিনী নিয়ে তিনি পুনরায় যুদ্ধযাত্রা করেন। মুসলিম বাহিনীর মোকাবেলায় পৃথ্বীরাজ তিন লক্ষ সৈন্যর এক বিশাল বাহিনী সংগঠিত করেন। তার আহ্বানে সাড়া দিয়ে প্রায় দেড়শ রাজপুত রাজা পৃথ্বীরাজের পতাকাতলে সমবেত হয়েছিল বলে ঈশ্বরী প্রসাদ উল্লেখ করেছেন। তরাই প্রান্তরে উভয় বাহিনী মুখোমুখি হয়। বিপুল সংখ্যাগরিষ্ঠতা হওয়া স্বত্তেও মুহাম্মদ ঘুরির উন্নত রণকৌশলের কাছে সম্মিলিত রাজওুত বাহিনী শোচনীয় ভাবে পরাজিত হন। পালিয়ে যাওয়ার সময় রাজা পৃথ্বীরাজ ধরা পড়েন এবং নিহত হন। যা আমরা উদ্দীপকেও দেখতে পাই।"
        },
        {
          "label": "ঘ",
          "question": "",
          "explanation": "\"উদ্দীপকের দ্বিতীয় যুদ্ধ অথ্যাৎ তরাইনের দ্বিতীয় যুদ্ধ ছিল চূড়ান্ত নিষ্পত্তিকারী যুদ্ধ \" মন্তব্যটি যথার্থ। নিচে তা বর্ণনা করা হলো :   ভরতের রাজনৈতিক ইতিহাসে তরাইনের দ্বিতীয় যুদ্ধ 'এক যুগান্তকারী ঘটনা '। এই বিজয়ের পথ ধরেই মুহাম্মদ ঘুরির ভারতে স্থায়ী মুসলিম সাম্রাজ্য প্রতিষ্ঠার পথ সুনির্দিষ্ট হয়। যা আমরা উদ্দীপকেও দেখতে পাই।   উদ্দীপকের দ্বিতীয় যুদ্ধে সুলতান নাসিরউদ্দিনের প্রতিপক্ষ দলের সৈন্য সংখ্যা অধিক হওয়া স্বত্তেও তাদেরকে শোচনীয়ভাবে পরাজয় করতে সক্ষম হন। তিনি বিজয়ের গৌরব অর্জন করেন এবং স্থায়ী সাম্রাজ্য প্রতিষ্ঠা করেন। একইভাবে তরাইনের দ্বিতীয় যুদ্ধ ভারতে মুসলিম সাম্রাজ্য প্রতিষ্ঠা করার ক্ষেত্রেও গুরুত্বপূর্ণ ভূমিকা পালন করে। ভারতের রাজনৈতিক ইতিহাসে তরাইনের দ্বিতীয় যুদ্ধ 'এক যুগান্তকারী ঘটনা '। ভি.এ.স্মিথের মতে, \"১১৯২ খ্রিস্টাব্দে সংগঠিত তরাইনের দ্বিতীয় যুদ্ধকে চূড়ান্ত সংঘর্ষ হিসাবে গণ্য করা যায়, যা হিন্দুস্থানের ওপর মুসলিম আধিপত্যের চরম সাফল্যের সূচনা \"। এ.বি.এম হাবিবুল্লাহ বলেন, \" মুইজউদ্দিনের এই বিজয় কোনো বিক্ষিপ্ত ব্যক্তিকেন্দ্রিক বিজয় কিংবা দৈব ঘটনা ছিল না। একদিকে এই বিজয় ছিল একজন দৃঢ়সংকল্প বিজেতার সুনির্দিষ্ট লক্ষ্যে পরিচালিত কর্মসূচির বাস্তবায়ন এবং অপরদিকে ছিল পূর্ণ দ্বাদশ শতাব্দী ধরে বিস্তৃত একটি ধারার সফল পরিণতি। \" বস্তুত তরাইনের দ্বিতীয় যুদ্ধে পরাজয়ের ফলে রাজপুতদের রাজনৈতিক শক্তি খর্ব হয় এবং তারা মুসলিমদের প্রতিরোধ করার শক্তি হারিয়ে ফেলে। ফলে ভারতীয় রাজ্যগুলোর ওপর মুহাম্মদ ঘুরির চূড়ান্ত কর্তৃত্ব সুনিশ্চিত হয় এবং উত্তর ভারতে দিল্লি পর্যন্ত সব শহরের তরোণ তার জন্য উন্মোচিত হয় বিজয়ী মুহাম্মদ ঘুরি অনায়াসে সামানা, সিরসুত, কুহরাম ও হান্সি দখল করেন।আনুগত্য প্রকাশ এবং নিয়মিত কর প্রদানের শর্তে আজমিরের শাসনভার পৃথ্বীরাজের পুত্র গোলার ওপর ন্যস্ত করা হয়।   অবশেষে সবকিছু বিবেচনা করে বলা যায় যে, \"উদ্দীপকের দ্বিতীয় যুদ্ধ অথ্যাৎ তরাইনের দ্বিতীয় যুদ্ধ ছিল এক চূড়ান্ত নিষ্পত্তিকারী যুদ্ধ \"।"
        }
      ]
    },
    {
      "number": "3",
      "uddipok": "আসলেন, দেখলেন, জয় করলেন এই মন্ত্রে দীক্ষিত জনাব 'ক' একটি প্রতিষ্ঠিত রাজবংশের সাময়িক অবসান ঘটান। মাত্র পাঁচ বছরের শাসনকাল পরবর্তী সময়ে যেকোন শাসক গোষ্ঠীর কাছে আদর্শ হিসেবে বিবেচিত।",
      "tag": "CTG.C 25",
      "sub_questions": [
        {
          "label": "ক",
          "question": "ময়ূর সিংহাসন কে নির্মাণ করেন?",
          "explanation": "সম্রাট শাহজাহান ময়ূর সিংহাসন নির্মাণ করেন।"
        },
        {
          "label": "খ",
          "question": "সম্রাট আওরঙ্গজেবের দাক্ষিণাত্য নীতি বলতে কী বোঝ?",
          "explanation": "সম্রাট আওরঙ্গজেবের দাক্ষিণাত্য নীতি বলতে দক্ষিণ ভারতে তার আধিপত্য বিস্তারের নীতিকে বোঝায়। দাক্ষিণাত্য, নীতি সম্রাট আওরঙ্গজেবের শাসনকালের একটি বিশেষ উল্লেখযোগ্য অধ্যায়। উত্তর ভারতের রাজনৈতিক সমস্যার সমাধান করে সম্রাট দক্ষিণ ভারতের দিকে নজর দেন। ১৬৮১ খ্রিষ্টাব্দ থেকে তার জীবনের শেষ পর্যন্ত দাক্ষিণাত্যে মারাঠা দমনের প্রচেষ্টা এবং বিজাপুর ও গোলকুন্ডা অধিকার করেই জীবনের পরিসমাপ্তি ঘটান। তার এ নীতিই ইতিহাসে দাক্ষিণাত্য নীতি নামে পরিচিত।"
        },
        {
          "label": "গ",
          "question": "উদ্দীপকের সাথে সামঞ্জস্যপূর্ণ তোমার পাঠ্যবইয়ের শাসকের ভূমি রাজস্ব ব্যবস্থা বর্ণনা করো।",
          "explanation": "উদ্দীপকের সাথে সামঞ্জস্যপূর্ণ শাসক শের শাহ এর ভূমি রাজস্ব ব্যবস্থা বিজ্ঞানভিত্তিক এবং উদারনীতির ওপর প্রতিষ্ঠিত। উদ্দীপকে বর্ণিত জনাব 'ক' এবং সম্রাট শের শাহ একে অন্যের প্রতিরূপ। কেননা শের শাহ একটি প্রতিষ্ঠিত রাজবংশের তথা মুঘল সাম্রাজ্যের সাময়িক অবসান ঘটিয়ে শাসন ক্ষমতা লাভ করেন। মাত্র ৫ বছরের শাসনকালে শের শাহ বিশেষ মৌলিক প্রতিভা ও দক্ষতার পরিচয় দেন। যা পরবর্তীতে শুধু মুঘল যুগেই নয় ব্রিটিশ আমলেও বিশেষভাবে অনুসরণ করা হয়েছিল। শের শাহ ভূমি রাজস্ব ব্যবস্থাকে ন্যায়ানুগ করার উদ্দেশ্যে সযত্নে জমি জরিপের ব্যবস্থা করেন। তার আগে এ রীতি প্রচলিত না থাকায় অনেক ক্ষেত্রে রায়ত অবিচারের সম্মুখীন হতেন। কাজেই শের শাহ ভূমি রাজস্ব নির্ধারণের পূর্বশর্ত হিসেবে প্রথমে সাম্রাজ্যের চাষ উপযোগী সমস্ত ভূমি পরিমাপের ব্যবস্থা করেন। ফসল বপনের সময় ভূমি জরিপ করা হতো এবং ফসল কাটার সময় শস্যের পরিমাপ করে উৎপাদিত শস্যের গড়পড়তা তিন ভাগের এক ভাগ রাজস্ব ধার্য করা হতো। অবশ্য মুলতানসহ আরও দু'একটি অঞ্চলে নির্ধারিত রাজস্বের পরিমাণ ছিল উৎপন্ন ফসলের চার ভাগের এক ভাগ। রাজস্ব নগদ অর্থ ও শস্যের মাধ্যমে পরিশোধ করা যেত। পাশাপাশি শের শাহ প্রজাদের সাথে সরকারের প্রত্যক্ষ সম্পর্ক সৃষ্টির উদ্দেশ্যে জমিদারি প্রথা লোপ এবং রায়তওয়ারি প্রথা প্রবর্তন করেন। ভূমি ব্যবস্থাপনায় 'কবুলিয়ত' ও 'পাট্টা' প্রথা প্রচলন তার অনবদ্য উদ্ভাবন। পাট্টা ছিল জমির স্বত্ব দলিল। জমির ওপর কৃষকের অধিকার ও স্বত্ব স্বীকার করে সরকারের পক্ষ হতে পাট্টা দেওয়া হতো। অন্যদিকে, প্রদেয় করসহ ভূমিতে কৃষকের দায় ও কর্তব্য বর্ণনা করে তারা রাষ্ট্রকে কবুলিয়ত নামে দলিল সম্পাদন করে দিতেন। তার এরূপ ভূমি সংস্কার নীতি আধুনিক রাষ্ট্রীয় ব্যবস্থায় সুদূরপ্রসারী ভূমিকা রেখেছে। তাই বলা যায়, আধুনিক রাষ্ট্রীয় ভূমি রাজস্ব নীতি আফগান শাসক শের শাহের প্রবর্তিত ভূমি রাজস্ব নীতির কাছে অনেকাংশে ঋণী।"
        },
        {
          "label": "ঘ",
          "question": "প্রজাহিতৈষী ও জনকল্যাণমূলক কর্মকান্ডে উক্ত শাসকের গৃহীত বৈচিত্রপূর্ণ সংস্কারসমূহ বিশ্লেষণ করো।",
          "explanation": "প্রজাহিতৈষী ও জনকল্যাণমূলক কর্মকাণ্ডে উক্ত শাসক অর্থাৎ শের শাহের অবদান অপরীসিম। শের শাহ একজন জনহিতৈষী ও প্রজারঞ্জক শাসক ছিলেন। ভারতের মুসলিম নরপতিদের মধ্যে তিনিই প্রথম কয়েকটি বড় বড় রাস্তা নির্মাণ করে যোগাযোগ ব্যবস্থায় আমূল পরিবর্তন করেন। তার নির্মিত রাস্তাগুলোর মধ্যে প্রধান ছিল 'সড়ক-ই-আযম' বা গ্রান্ড ট্রাঙ্ক রোড। প্রায় ১৫০০ মাইল দীর্ঘ এ রাস্তাটি পূর্ববঙ্গের সোনারগাঁও থেকে সিন্ধু নদ পর্যন্ত বিস্তৃত ছিল। এছাড়া আগ্রা থেকে বোরহানপুর, আগ্রা থেকে যোধপুর ও চিতোর এবং লাহোর থেকে মূলতান পর্যন্ত বিস্তৃত কয়েকটি রাস্তা শের শাহের সময় নির্মিত হয়। শের শাহ প্রজাপীড়ন না করে প্রজাদের সুখ-শান্তি ও সন্তোষের ওপর নিজের মহত্ত্ব প্রতিষ্ঠা করতে চেয়েছিলেন। প্রকৃতপক্ষে, মাত্র ৫ বছরের রাজত্বকালে শের শাহ অযথা কর আরোপ করেননি। এছাড়া সেনাবাহিনী কর্তৃক উৎপন্ন শস্য নষ্ট করে প্রজাসাধারণের মেরুদন্ড ভেঙে দেননি। তিনি দুস্থ ও অসহায়দের মুক্ত হস্তে দান করতেন। তিনি সাধু-সন্ন্যাসীদের নিয়মিত ভাতা ও লাখেরাজ ভূমি মঞ্জুরির মাধ্যমে তাদের জীবিকা নির্বাহের ব্যবস্থা করেছিলেন। কারণ শের শাহ মনে করতেন সাধু ও সাধক পুরুষদের ওপরই সাম্রাজ্যের সুখ ও সমৃদ্ধি নির্ভর করে। তিনি. শিক্ষক ও শিক্ষার্থীদের বৃত্তি প্রদান এবং মসজিদ, মাদ্রাসা এমনকি মন্দিরকেও নিয়মিত মুঞ্জরি প্রদানের ব্যবস্থা করেন। শের শাহ দুস্থ ব্যক্তিদের জন্য সাম্রাজ্যের বিভিন্ন স্থানে লঙ্গরখানা স্থাপন করেন। প্রতিটি লঙ্গরখানায় বছরে তিনি ৮০,০০০ আশরাফি ব্যয় করতেন। এছাড়া পথিকদের সুবিধার্থে শের শাহ রাস্তার পাশে বহু সরাইখানা নির্মাণ করেছিলেন। পরিশেষে বলা যায় যে, জনহিতকর কাজের দিক দিয়ে শের শাহ নজির স্থাপন করেছিলেন। জনগণের সুখ-স্বাচ্ছন্দ্যের ব‍্যবস্থা করেই তিনি মহৎ হয়েছিলেন।"
        }
      ]
    },
    {
      "number": "4",
      "uddipok": "'ক' অঞ্চলের একজন শাসক দৃঢ় ব্যক্তিত্বের ও সৎ চরিত্রের অধিকারী ছিলেন। তার চরিত্রে দোষ ও গুণ উভয়ই ছিল। তিনি একই সাথে ছিলেন কোমল ও কঠোর। তিনি অনেক জনকল্যাণমূলক কাজ সম্পাদনের সাথে সাথে দেশে ন্যায়বিচারও প্রতিষ্ঠা করেন। কিন্তু তার শাসনামলে তার স্ত্রী এতই প্রভাবশালী ছিলেন যে, রাষ্ট্রের প্রশাসনিক কর্মকর্তারা তাকে প্রেসিডেন্ট এর চালিকাশক্তি হিসেবে গণ্য করে।",
      "tag": "CTG.C 25",
      "sub_questions": [
        {
          "label": "ক",
          "question": "বাংলা নববর্ষ কে চালু করেন?",
          "explanation": "সম্রাট আকবর বাংলা নববর্ষ চালু করেন।"
        },
        {
          "label": "খ",
          "question": "পানিপথের দ্বিতীয় যুদ্ধকে কেন চূড়ান্ত নিষ্পত্তিকারী যুদ্ধ বলা হয়?",
          "explanation": "পানিপথের দ্বিতীয় যুদ্ধ (১৫৫৬ খ্রি.) মুঘলদের ইতিহাসে এক চূড়ান্ত ভাগ্য নিষ্পত্তিকারী যুদ্ধ হিসেবে পরিচিত। কারণ এ যুদ্ধের মাধ্যমে মুঘল-আফগান দ্বন্দ্বের অবসান ঘটে। ১৫৫৬ খ্রিস্টাব্দে সংঘটিত পানিপথের দ্বিতীয় যুদ্ধে সম্রাট আকবর জয় লাভকরেন এবং আফগান সেনাপতি হিমু পরাজিত হন। ফলে আফগানদের হিন্দুস্থানে কর্তৃত্ব প্রতিষ্ঠার বাসনা চিরতরে নিভে যায় এবং ভারতে মুঘল-আফগান দ্বন্দ্বের অবসান ঘটে। এ যুদ্ধের ফলে মুঘল সাম্রাগের ভিত্তি সুদৃঢ়ভাবে প্রতিষ্ঠিত এবং সাম্রাজ্য বিস্তারের পথ উন্মুক্ত ও প্রশস্ত হয়।"
        },
        {
          "label": "গ",
          "question": "'ক' অনালের শাসকের সাথে তোমার পঠিত কোন মুঘল সম্রাটের মিল আছে? ব্যাখ্যা করো।",
          "explanation": "উদ্দীপকের 'ক' অঞ্চলের শাসকের সাথে মুঘল সম্রাট জাহাঙ্গীরের তুলনা করা যায়। উদ্দীপকের শাসকের চরিত্রে দোষ ও গুণের সংমিশ্রণ ছিল। তিনি একই সাথে কোমল ও কঠোর ছিলেন। তিনি অনেক জনকল্যাণমূলক কত্র ও ন্যায়বিচার প্রতিষ্ঠা করেন। একইভাবে জাহাঙ্গীরের চরিত্রেও বৈপরীত্যের সংমিশ্রণ দেখা যায়। ঐতিহাসিকরাও কেউ প্রশংসা, আবার কেউ সম্রাট জাহাঙ্গীরের তীব্র সমালোচনা করেছেন। ঈশ্বরী প্রসাদ জাহাঙ্গীরের প্রশংসা করে বলেন, 'মুঘল ইতিহাসে একটি অন্যতম আকর্ষণীয় চরিত্র হচ্ছে জাহাঙ্গীর।' আত্মীয়-স্বজনের প্রতি অনুরাগপ্রবণ, মহানুভব, নির্যাতনের প্রতি প্রচন্ড বিতৃষ্ণা এবং সুবিচারের প্রতি প্রগাঢ় মোহ তার চারিত্রিক গুণাবলির অন্তর্ভুক্ত ছিল। আবার তার চরিত্রের তীব্র সমালোচক ভিনসেন্ট স্মিথ বলেন, 'জাহাঙ্গীরের চরিত্রে নমনীয়তা ও নৃশংসতা, সুবিচার ও খামখেয়ালিপনা, রুচিবোধ, বর্বরতা সুবুদ্ধি ও জ্ঞানসুলভ গুণাবলির সমাবেশ দেখা যায়। তাকে একদিকে যেমন অত্যাচারী, নিষ্ঠুর ও হৃদয়হীন বলে অভিহিত করা হয়েছে, অন্যদিকে প্রজাদের মঙ্গলার্থে ১২টি প্রজামালকর আইন প্রণয়ন করে তিনি জনকল্যাণকর শাসক হিসেবে পরিগণিত হয়েছেন। অত্যধিক আফিম ও মাদকাসক্তি ছিল তার চরিত্রের বড় ত্রুটি। অন্যের প্রভাবে প্রভাবান্বিত হওয়া তার চরিত্রের অন্যতম দোষ ছিল। তাই বলা যায়, উদ্দীপকে 'ক' অঞ্চলের শাসকের চরিত্রে মুঘল সম্রাট জাহাঙ্গীরের চারিত্রিক বৈশিষ্ট্যের প্রতিফলন ঘটেছে।"
        },
        {
          "label": "ঘ",
          "question": "উদ্দীপকে বর্ণিত শাসকের চার তো তোমার পাঠ বইয়ের যে শাসকের প্রভাবশালী স্ত্রীর বর্ণনা রয়েছে তার ক-কান্ড ব্যাখ্যা করো।",
          "explanation": "সম্রাট জাহাঙ্গীরের স্ত্রী নূরজাহান ছিলেন তীক্ষ্ণ বুদ্ধি, গভীর জ্ঞান এবং অনন্য প্রতিভার অধিকারী, যার বলে তিনি প্রায় ১৫ বছর নেপথ্যে থেকে মুঘল সাম্রাজ্যকে পরিচালিত করেন। মুঘল সম্রাট জাহাঙ্গীরের সাথে নূরজাহানের প্রেম ও পরে স্ত্রী হিসেবে শাসনকাজে প্রভাব বিস্তার মুঘল ইতিহাসের এক গুরুত্বপূর্ণ অধ্যায়। নূরজাহানের পিতা পারস্যের অধিবাসী মির্জা গিয়াস বেগ ভাগ্যান্বেষণে ভারতে এসেছিলেন। নানা ঘটনার পর ১৬১২ খ্রিষ্টাব্দে সম্রাট জাহাঙ্গীরের সাথে নূরজাহানের বিয়ে হয়। নূরজাহান স্বামীর ওপর এতটাই প্রভাব বিস্তার করতে সক্ষম হয়েছিলেন যে, অনেকে বলতে বাধ্য হন জাহাঙ্গীর নন, নূরজাহানই ছিলেন সাম্রাজ্যের প্রকৃত শাসক। নূরজাহান তীক্ষ্ণ বুদ্ধি ও আকর্ষণীয় গুণের বলে সাম্রাজ্যের শাসন ব্যবস্থার ওপর প্রভাব বিস্তার করেছিলেন। নূরজাহানের অসামান্য রূপ ও গুণে মুগ্ধ হয়ে সম্রাট তাকে প্রধান মহিষীর মর্যাদা দিয়ে প্রথমে নূরমহল (প্রাসাদের আলো) এবং পরে নূরজাহান (পৃথিবীর আলো) উপাধি দেন। নূরজাহান বিয়ের পর থেকে ১৫ বছর পর্যন্ত মুঘল সাম্রাজ্যে প্রবল প্রভাববিস্তার করেছিলেন। তিনি শাসনক্ষমতা নিজ হাতে গ্রহণ না করলেও সম্রাটকে হাতের পুতুলে পরিণত করেন। মুদ্রায় সম্রাটের সাথে তার নামও অঙ্কিত হতো। নূরজাহানের ছিল প্রখর বুদ্ধি ও অসাধারণ জ্ঞান। শিল্প-সাহিত্যের প্রতিও প্রবল আকর্ষণ ছিল তার। নূরজাহানের এ গুণাবলি মুঘল দরবারকে গৌরব ও প্রশাসনিক সাফল্য এনে দিয়েছে। তবে তিনি এর মূল্য হিসেবে রাজপরিবার ও সাম্রাজ্যের মানুষের কাছে কূটকৌশলী ও ছলনাময়ীরূপেও পরিচিতি লাভ করেন। উপরের আলোচনার পরিপ্রেক্ষিতে বলা যায়, সম্রাজ্ঞী নূরজাহান তার রূপ ও অসাধারণ যোগ্যতাবলে জাহাঙ্গীরের সময় মুঘল সাম্রাজ্যে ব্যাপক প্রভাব বিস্তার করেন। ঐতিহাসিক ভিনসেন্ট স্মিথ তাকে সিংহাসনের 'নেপথ্যের শক্তি' হিসেবে অভিহিত করেছেন।"
        }
      ]
    },
    {
      "number": "5",
      "uddipok": "স্বশিক্ষিত জনাব 'ক' তার সাম্রাজ্যে ধর্মনিরপেক্ষ পরিবেশ তৈরির অভিপ্রায়ে নতুন ধর্মমত প্রতিষ্ঠা করেন। তিনি সকল সম্প্রদায়ের ভালোবাসা অর্জন করতে সক্ষম হয়েছিলেন এবং তার রাজনৈতিক উচ্চাভিলাষ চরিতার্থ হয়।",
      "tag": "CTG.C 25",
      "sub_questions": [
        {
          "label": "ক",
          "question": "নূরজাহান কে ছিলেন?",
          "explanation": "নূরজাহান ছিলেন মুঘল সম্রাট জাহাঙ্গীরের স্ত্রী।"
        },
        {
          "label": "খ",
          "question": "মনসবদারি প্রথা বলতে কী বোঝ?",
          "explanation": "মনসবদারি প্রথা বলতে সামরিক ও বেসামরিক প্রশাসনের অব্যবস্থাপনা দূর করার লক্ষ্যে মুঘল সম্রাট আকবরের প্রবর্তিত একটি সামরিক সংস্কারকে বোঝায়। সম্রাট আকবর সেনাবাহিনীতে নিয়মানুবর্তিতা ও শৃঙ্খলা প্রতিষ্ঠার জন্য ১৫৭১ খ্রিষ্টাব্দে শাহবাজ খানকে মীর বকশী নিয়োগ করে একটি পরিকল্পনা প্রণয়ন করেন। এটি মনসবদারি প্রথা হিসেবে পরিচিত। 'মনসব' শব্দের অর্থ পদ বা পদমর্যাদা। এ পদের অধিকারীকে 'মনসবদার' এবং সমগ্র ব্যবস্থাটিকে 'মনসবদারি প্রথা' বলা হয়। সর্বোচ্চ পর্যায়ের মনসবদার মোট দশ হাজার এবং সর্বনিম্ন পর্যায়ে ১০ জন সৈন্য নিজেদের অধীনে রাখতে পারতেন।"
        },
        {
          "label": "গ",
          "question": "পাঠ্য বইয়ের আলোকে উক্ত শাসকের প্রতিষ্ঠিত ধর্মমত ব্যাখ্যা করো।",
          "explanation": "উদ্দীপকে বর্ণিত জনাব 'ক'-এর সাথে মুঘল সম্রাট জালালউদ্দিন আকবরের মিল রয়েছে। মুঘল সম্রাট আকবর ছিলেন সম্পূর্ণ ধর্মনিরপেক্ষ এবং দূরদর্শী 3 রাজনীতিবিদ। তাই নিজের রাজনৈতিক অবস্থান সুদৃঢ় করার লক্ষ্যে সব ধর্মের মানুষের মধ্যে ঐক্য ও সম্প্রীতি প্রতিষ্ঠাকে তিনি অধিক গুরুত্ব দিয়েছেন। সব ধর্মের প্রতি উদার দৃষ্টিভঙ্গি পোষণ করে তিনি, সাম্প্রদায়িকতা দূর করার মাধ্যমে নিজেকে সবার কাছে গ্রহণযোগ্য করে তুলতে ১৫৮২ খ্রিষ্টাব্দে একটি নতুন ধর্মমত প্রবর্তন করেন। এটি 'দ্বীন-ই-ইলাহি' নামে পরিচিত। উদ্দীপকেও অনুরূপ প্রতিচ্ছবি লক্ষ্যণীয়। উদ্দীপকে দেখা যায়, জনাব 'ক' তার সাম্রাজ্যে ধর্মনিরপেক্ষ পরিবেশ তৈরির অভিপ্রায়ে নতুন ধর্মমত প্রতিষ্ঠা করেন। একই উদ্দেশ্য সম্রাট আকবরের প্রবর্তিত 'দ্বীন-ই-ইলাহি', ধর্মমতের ক্ষেত্রেও পরিলক্ষিত হয়। মুঘল সম্রাট আকবরও সুলহ-ই-কুল (ধর্মীয় সহিষ্ণুতা) নীতির দ্বারা প্রভাবিত হয়ে ভারতের বুকে 'দ্বীন-ই-ইলাহি' নামক একটি জাতীয় ধর্ম প্রবর্তন করেন। ঐতিহাসিক বাদাউনী এটিকে তৌহিদ-ই-ইলাহি বা ঐশী একেশ্বরবাদী ধর্ম হিসেবে অভিহিত করেন। ঐতিহাসিক ঈশ্বরী প্রসাদ বলেন, 'সব ধর্মের উৎকৃষ্ট নীতিমালার সমন্বয়ে গঠিত এটি একটি সর্বেশ্বরবাদী ধর্ম।' বস্তুত এটিকে একটি স্বতন্ত্র ধর্ম না বলে ধর্মীয় মতবাদ হিসেবে অভিহিত করাই সমীচীন। এই মতবাদের অনুসারীবৃন্দকে সম্রাটের নামে তাদের সম্পত্তি, জীবন, সম্মান ও ধর্ম এই চারটি জিনিস উৎসর্গ করতে হতো। এ ধর্মের বিধান অনুযায়ী সম্রাটকে সিজদাহ করতে হতো। তবে মাত্র ১৮ জন এ ধর্মমত গ্রহণ করেছিলেন। সম্রাট আকবরের মৃত্যুর সাথে সাথে এ ধর্মমতের বিলোপ ঘটে। সুতরাং বলা যায়, ধর্মমত প্রবর্তনের দিক দিয়ে জনাব 'ক' এর সাথে সম্রাট আকবরের মিল রয়েছে।"
        },
        {
          "label": "ঘ",
          "question": "উক্ত শাসকের গৃহীত ধর্মমত এর প্রতিক্রিয়া বিশ্লেষণ করো।",
          "explanation": "উক্ত শাসক তথা সম্রাট আকবরের ধর্মীয় চিন্তা উদার ও পরধর্মসহিষ্ণু হলেও এটির বিরুদ্ধে বিরূপ প্রতিক্রিয়া সৃষ্টি হয়েছিল। মধ্যযুগের ভারতের ইতিহাসে অন্যতম উল্লেখযোগ্য আলোচিত ও সমালোচিত বিষয় হলো সম্রাট আকবরের ধর্মীয় নীতি। তার ধর্মীয় দর্শন উদার ও পরমতসহিষ্ণু ছিল। আর তার ধর্মীয় চিন্তার চূড়ান্ত রূপ 'দ্বীন-ই-ইলাহি' ধর্মমত প্রবর্তন। তার ধর্মীয় চিন্তা ও নতুন ধর্মমত প্রবর্তন সম্পর্কে পণ্ডিতমহলে নানা রকম সমালোচনা রয়েছে। তবে এসব সমালোচনার সবটুকু সত্য নয়। ঐতিহাসিক ভিনসেন্ট স্মিথ আকবরের ধর্মমতকে তার প্রজ্ঞার নয় বরং 'নির্বুদ্ধিতার স্মৃতিচিহ্ন' বলে আখ্যায়িত করেছেন। ঐতিহাসিক বাদাউনী আকবরের ধর্মচিন্তাকে এবং ধর্মীয় আইনগুলোকে ইসলামবিরোধী বলে মন্তব্য করেছেন। তবে নিরপেক্ষ বিচারে দেখা যায়, আকবরের ইসলামবিরোধী আইন সম্পর্কে যেসব সমালোচনা উঠেছে তা অযৌক্তিক ও ভিত্তিহীন। কারণ এসময় ভারতীয় মুসলমানদের হজ পালনের উদ্দেশ্যে মক্কায় যাতায়াত এবং তাদের জন্য সম্রাটের সুবিধাদি প্রদানের প্রমাণ মেলে। আবার আকবর কুরআন শরীফকে অশ্রদ্ধা করেছেন বা আরবি শিক্ষা নিষিদ্ধ করেছেন তারও কোনো প্রমাণ পাওয়া যায়নি। তবে তার ধর্মীয় নীতি ভারতের রক্ষণশীল ও নিষ্ঠাবান মুসলমানদের মধ্যে ক্ষোভের সৃষ্টি করেছিল। তাই তারা আকবরের ধর্মনীতির বিরুদ্ধে অবস্থান নেন। সার্বিকভাবে বলা যায়, সম্রাট আকবরের দ্বীন-ই-ইলাহি ধর্মমত প্রবর্তনের উদ্দেশ্যে ছিল প্রধানত রাজনৈতিক, ধর্মীয় নয়। তিনি ভারতে মুঘল শক্তির স্থায়িত্ব বিধানের স্বার্থে সব ধর্মের মানুষের মধ্যে ঐক্য গড়ে তুলতে চেয়েছিলেন। তাই সব ধর্মের নির্যাস নিয়ে দ্বীন-ই-ইলাহি ধর্মমত প্রবর্তন করেন এবং ধর্মীয় ক্ষেত্রে উদার নীতি গ্রহণ করেন। তবে অনেকে মনে করেন এর জন্য প্রশাসনিক ও রাজনৈতিক উদারতা প্রদর্শনই যথেষ্ট ছিল। অতিমাত্রায় ধর্মীয় উদারতা বা নতুন ধর্মমত প্রচারের প্রয়োজন ছিল না।"
        }
      ]
    },
    {
      "number": "6",
      "uddipok": "সম্প্রতি সৌদি বাদশাহ সালমান বিন আব্দুল আজিজ তাঁর ভাতিজা মুহাম্মদ বিন নায়েফকে অপসারণ করে ছেলে মুহাম্মদ বিন সালমানকে প্রধান প্রিন্স এবং তার উত্তরসূরী নির্বাচিত করেন। এতে সিংহাসন নিয়ে একটি দ্বন্দ্বের আভাস পরিলক্ষিত হয়। অবশেষে গোপন প্রাসাদ বৈঠকে এই সমস্যার সমাধান হয়। ফলে সৌদি জনগণকে সিংহাসনকে ঘিরে বড় কোন দ্বন্দ্ব দেখতে হলো না।",
      "tag": "CTG.C 25",
      "sub_questions": [
        {
          "label": "ক",
          "question": "ভারতে কোন শাসক স্থায়ী শাসন কাঠামো প্রতিষ্ঠা করেন?",
          "explanation": "মুঘল সম্রাট আকবর ভারতে স্থায়ী শাসন কাঠামো প্রতিষ্ঠা করেন।"
        },
        {
          "label": "খ",
          "question": "দ্বীন-ই-ইলাহি প্রবর্তনের মূল উদ্দেশ্য কী ছিল?",
          "explanation": "ভারতে মুঘল শক্তির স্থায়িত্ব বিধানে হিন্দু-মুসলিমদের মধ্যে ঐক্য ও প্রীতির বন্ধন গড়ে তোলাই ছিল 'দ্বীন-ই-ইলাহি' এর প্রকৃত উদ্দেশ্য। মধ্যযুগের ভারতের ইতিহাসে অন্যতম আলোচিত ও সমালোচিত বিষয় হলো সম্রাট আকবরের 'দ্বীন-ই-ইলাহি' ধর্মমত। সম্রাটের এ ধর্মমত প্রচারের পেছনে রাজনৈতিক উদ্দেশ্য জড়িত ছিল। কেননা তিনি মনে। করতেন যে, হিন্দুদের সমর্থন ও সহযোগিতা পাওয়ার জন্য উদার ধর্মীয় নীতি গ্রহণ করা উচিত। তাই তিনি তার সাম্রাজ্যের সবাইকে একটি কাঠামোর মধ্যে ঐক্যবদ্ধ করেন এবং সাম্রাজ্যের স্থায়িত্ব বিধানের জন্য নতুন ধর্মমত প্রচার করেন। আর এ উদ্দেশ্যেই তিনি 'দ্বীন-ই-ইলাহি' ধর্মমত প্রবর্তন করেন।"
        },
        {
          "label": "গ",
          "question": "কোন মুঘল সম্রাটের চার পুত্রের মাঝে সিংহাসন নিয়ে দ্বন্দ্ব হয় আলোচনা করো।",
          "explanation": "মুঘল সম্রাট শাহজাহানের চার পুত্রের মাঝে সিংহাসন নিয়ে দ্বন্দ্ব হয়। ১৬৫৭ খ্রিষ্টাব্দে শাহজাহান অসুস্থ হয়ে পড়লে চিকিৎসকেরা তার জীবনের আশা ছেড়ে দেন। এরূপ পরিস্থিতিতে তার চার পুত্র দারাশিকো, সুজা, আওরঙ্গজেব ও মুরাদ সিংহাসন লাভের জন্য আত্মঘাতী সংঘর্ষে জড়িয়ে পড়েন। উদ্দীপকেও এ ঘটনার প্রতিফলন লক্ষ করা যায়। উদ্দীপকে দেখা যায়, সম্প্রতি সৌদি বাদশাহ সালমান বিন আব্দুল আজিজ তাঁর ভাতিজা মুহাম্মদ বিন নায়েফকে অপসারণ করে ছেলে মুহাম্মদ বিন সালমানকে প্রধান প্রিন্স এবং তার উত্তরসূরি নির্বাচিত করেন। এত সিংহাসন নিয়ে দ্বন্দ্বের আভাস পরিলক্ষিত হয়। অনুরূপভাবে সম্রাট শাহজাহান দারার প্রতি অন্ধ স্নেহের বশে তাকে সিংহাসন দানের চিন্তা করেন। এ জন্য তিনি আওরঙ্গজেবকে দাক্ষিণাত্যের সুবাদার পদে ইস্তফা দিতে বাধ্য করেন এবং বিজাপুর ও গোলকুন্ডা অভিযান নিষিদ্ধ করেন। সম্রাটের এরূপ দুর্ব্যবহার ভ্রাতৃসংঘাতকে প্রকট করে তোলে। তাই আওরঙ্গজেব, সুজা ও মুরাদের মধ্যে ত্রি-শক্তি জোট গঠিত হয়। ফলে শাহ সুজা নিজেকে সম্রাট ঘোষণার কারণে দারার নিকট বাহাদুর গড়ের যুদ্ধে পরাজিত হয়ে নিজ রাজ্যে প্রত্যাবর্তন করেন। আর আওরঙ্গজেব ও মুরাদের সম্মিলিত বাহিনী ধর্মাট ও সামুগড়ের যুদ্ধে দারাকে পরাজিত করে এবং আওরঙ্গজেব কৌশলে মুরাদকে পরাজিত করে সিংহাসনে আরোহণ করেন। সুতরাং দেখা যাচ্ছে, উদ্দীপকেও এ ঘটনারই প্রতিফলন ঘটেছে।"
        },
        {
          "label": "ঘ",
          "question": "উক্ত দ্বন্দ্বের পরিণতি তোমার পাঠ্য বইয়ের আলোকে আলোচনা করো।",
          "explanation": "উক্ত দ্বন্দ্ব অর্থাৎ সম্রাট শাহজাহানের পুত্রদের মধ্যে সংঘটিত উত্তরাধিকার দ্বন্দ্বের পরিণতি ছিল মর্মান্তিক। মধ্যযুগের ভারতের ইতিহাসে অগৌরবময় ও কলঙ্কজনক ঘটনা হলো সম্রাট শাহজাহানের পুত্রদের মধ্যে সংঘটিত উত্তরাধিকার দ্বন্দ্ব। ১৬৫৭খ্রিষ্টাব্দে তিনি অসুস্থ হয়ে পড়লে তার চার পুত্র দারাশিকো, সুজা, আওরঙ্গজেব ও মুরাদ সিংহাসন লাভের জন্য উত্তরাধিকার দ্বন্দ্বে জড়িয়ে পড়েন। এ দ্বন্দ্বে আওরঙ্গজেব জয়ী হয়ে সিংহাসনে অধিষ্ঠিত হন। এর মধ্য দিয়ে সম্রাট শাহজাহানের বন্দিত্ব বরণ, রাজনৈতিক অস্থিতিশীলতা এবং মুঘল সাম্রাজ্যের পতনের সূত্রপাত হয়। ১৬৫৭ খ্রিষ্টাব্দে বৃদ্ধ সম্রাট অসুস্থ হওয়ার সঙ্গে সঙ্গে সিংহাসন নিয়ে তার পুত্রদের মধ্যে উত্তরাধিকার দ্বন্দ্ব শুরু হয়। পুত্রদের মধ্যে আওরঙ্গজেব সিংহাসনের উপযুক্ত উত্তরাধিকারী হওয়া সত্ত্বেও দারার প্রতি সম্রাটের অন্ধ বিশ্বাস ভ্রাতৃসংঘাতকে জটিল করে তোলে। সম্রাট দারার প্রতি অন্ধ স্নেহে আওরঙ্গজেবকে দাক্ষিণাত্যের সুবাদার পদে ইস্তফা দিতে বাধ্য করেন এবং তার বিজাপুর ও গোলকুন্ডা অভিযান নিষিদ্ধ করেন। সম্রাটের এরূপ ব্যবহার ভ্রাতৃসংঘাতকে আরো প্রকট করে তোলে। তাছাড়া জ্যেষ্ঠপুত্র দারার কুপরামর্শে সম্রাট পুত্রদের মধ্যে উসকানিমূলকপত্র প্রেরণ করলে পরিস্থিতি সামালের বাইরে চলে যায়। আওরঙ্গজেব, সুজা ও মুরাদের মধ্যে ত্রি-শক্তি জোট গঠিত হয়। ফলে শাহ সুজা নিজেকে সম্রাট ঘোষণা করেন। কিন্তু দারার কাছে পরাজিত হয়ে তিনি নিজ রাজ্যে ফিরে যান। এদিকে আওরঙ্গজেব ও মুরাদের সম্মিলিত বাহিনী ধর্মাট ও সামুগড়ের যুদ্ধে দারাকে পরাজিত করে এবং কৌশলে মুরাদকে পরাজিত করে আওরঙ্গজেব ক্ষমতা দখল করে। এরপর আওরঙ্গজেব মোঘল সাম্রাজ্যের সপ্তম সম্রাট হন এবং কঠোর ইসলামী শাসন কায়েম করেন। আওরঙ্গজেবের কঠোর নীতি ও দীর্ঘ যুদ্ধের ফলে সাম্রাজ্য দুর্বল হয়ে পড়ে। তার শাসনের পর মুঘল সাম্রাজ্যের পতন আরও দ্রুত হয়। পরিশেষে বলা যায়, উত্তরাধিকার দ্বন্দ্ব মুঘল সাম্রাজ্যের ইতিহাসের গুরুত্বপূর্ণ অধ্যায়, যা মুঘল সাম্রাজ্যের ভবিষ্যৎ নির্ধারণে বড় ভূমিকা রেখেছিল।"
        }
      ]
    },
    {
      "number": "7",
      "uddipok": "ইউরোপীয় রাষ্ট্র যুগোশ্লাভিয়ার বসনিয়া অঞ্চলটি মুসলিম অধ্যুষিত। বিদ্যমান খ্রিষ্টান রাজশক্তির কাছে বসনিয়ার জনগণ দ্বিতীয় বিশ্বযুদ্ধের পর থেকেই শোষিত ও নিগৃহীত হতে থাকে। এতে বসনীয় জনগণ বিক্ষুদ্ধ ও ঐক্যবদ্ধ হয়ে রাজশক্তির বিরুদ্ধে সশস্ত্র আন্দোলনের ডাক দেয়। ফলে যুগোশ্লাভিয়ার সরকার তাদের দমনে কঠোর অবস্থান গ্রহণ করে, রাজকীয় সেনাবাহিনী নৃশংসভাবে অসংখ্য নিরস্ত্র জনগণকে হত্যা করে, বাড়িঘর লুন্ঠন করে, নারীর ইজ্জত লুটে নেয়, শিশুরাও রেহাই পায় না। তারপরও বসনীয়দের দমাতে পারেনি। তারা তাদের স্বাধীনতা ছিনিয়ে নিতে সক্ষম হয়। এখনও সেখানে বসনীয়দের বহু গণকবর আবিষ্কৃত হচ্ছে।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "৬৯-এর গণঅভ্যুত্থানের প্রথম শহিদ আসাদুজ্জামান।"
        },
        {
          "label": "খ",
          "question": "",
          "explanation": "পাকিস্তানি শাসকগোষ্ঠীর বিমাতাসুলভ আচরণের বিপরীতে আওয়ামী লীগের জনকল্যাণমুখী অবস্থানই ১৯৭০ সালের নির্বাচনে দলটিকে জয় এনে দিয়েছিল। পাকিস্তানি শাসকগোষ্ঠীর অত্যাচার ও বৈষম্যের কারণে পূর্ব পাকিস্তানের মানুষ ছিল ক্ষুব্ধ। এ প্রেক্ষিতে আওয়ামী লীগ ছিল সাধারণ মানুষের আশা-আকাঙ্ক্ষার প্রতীক। দলটির পূর্ণাঙ্গ অবস্থান ছিল এদের পক্ষে। তাছাড়া শেখ মুজিবুর রহমান এক্ষেত্রে বড় ধরনের প্রভাব রেখেছিলেন। ফলে সত্তরের ঐতিহাসিক নির্বাচনে আওয়ামী লীগ নিরঙ্কুশ সংখ্যাগরিষ্ঠতা অর্জন করেছিল।"
        },
        {
          "label": "গ",
          "question": "",
          "explanation": "উদ্দীপকের সাথে স্বাধীন বাংলাদেশের অভ্যুদয়ের ক্ষেত্রে পূর্ব পাকিস্তানের মানুষের ওপর পশ্চিমা শাসকগোষ্ঠীর অত্যাচার-নির্যাতন, গণহত্যা এবং এর বিরুদ্ধে বাঙালির ঐক্যবদ্ধ আন্দোলনের মিল রয়েছে। ১৯৪৭ সালে পাকিস্তান সৃষ্টির পর থেকেই পশ্চিম পাকিস্তানের শাসকগোষ্ঠী পূর্ব পাকিস্তানের প্রতি বৈষম্যমূলক নীতি গ্রহণ করে। তাদের অত্যাচার-নির্যাতনে পূর্ব পাকিস্তানের মানুষ নানা বঞ্চনা ও শোষণের শিকার হতে থাকে। তাছাড়া বিভিন্ন সময়ে পাকিস্তান সরকার বাঙালির ওপর নৃশংস গণহত্যা চালায়। তাদের এ অত্যাচার-নির্যাতনের বিরুদ্ধে বাঙালি আন্দোলন গড়ে তোলে এবং সশস্ত্র সংগ্রামের মাধ্যমে দেশ স্বাধীন করে। উদ্দীপকে বর্ণিত বসনিয়ার ক্ষেত্রেও একই পরিস্থিতি দেখা যায়। উদ্দীপকে বলা হয়েছে, দ্বিতীয় বিশ্বযুদ্ধের পর থেকেই খ্রিষ্টান রাজশক্তির কাছে বসনীয় জনগোষ্ঠী শোষিত, নিগৃহীত ও বঞ্চিত হতে থাকে। বঞ্চনা থেকে মুক্তি পেতে বসনিয়াবাসী ঐক্যবদ্ধ হয়ে স্বাধীনতা আন্দোলন শুরু করে। আন্দোলন দমনে যুগোস্লাভিয়ার সরকার তাদের ওপর পাশবিক নির্যাতন চালায়। অবশেষে বসনিয়া স্বাধীনতা অর্জন করে। একইভাবে পূর্ব বাংলার প্রতি পাকিস্তানি শাসকদের নীতি ছিল বৈষম্যমূলক। রাজনৈতিক, অর্থনৈতিক, সামরিক, সামাজিক, শিক্ষাসহ প্রতিটি ক্ষেত্রেই এ বৈষম্য প্রকট আকার ধারণ করে। পাকিস্তানিরা প্রতিনিয়ত বাঙালির ন্যায়সংগত অধিকারকে উপেক্ষা করতে থাকে, যা তাদের মনে তীব্র ক্ষোভ সৃষ্টি করে। পশ্চিম পাকিস্তানি শাসকগোষ্ঠীর শোষণ, বঞ্চনায় অতিষ্ঠ হয়ে পূর্ব পাকিস্তানের মানুষ ঐক্যবদ্ধভাবে সরকারের বিরুদ্ধে আন্দোলন শুরু করে। ১৯৭১ সালের ২৫ মার্চ রাতে পাকিস্তানি হানাদার বাহিনীর বর্বর গণহত্যার পর বাঙালিরা সশস্ত্র সংগ্রাম গড়ে তোলে। পাক সরকার বাঙালিদের দমনের জন্য বাংলার অসংখ্য নিরস্ত্র মানুষকে হত্যা করে, তাদের বাড়িঘর জ্বালিয়ে দেয় এবং নারী ও শিশুদের ওপর নির্মম নির্যাতন চালায়। এতসব অত্যাচারের পরও তারা বাঙালিদের দমাতে পারেনি। দীর্ঘ ৯ মাস যুদ্ধ করে বাঙালি তাদের বিজয় ছিনিয়ে নিতে সক্ষম হয়। উদ্দীপকের বসনিয়ার স্বাধীনতা সংগ্রামেও এ ঘটনার প্রতিফলন ঘটেছে।"
        },
        {
          "label": "ঘ",
          "question": "",
          "explanation": "উদ্দীপকের বসনিয়ার মতো বাংলাদেশও ১৯৭১ সালে আপামর জনসাধারণের অংশগ্রহণে সশস্ত্র সংগ্রামের মাধ্যমে স্বাধীনতা অর্জন করে। পাকিস্তান সরকারের অধীনে নানা অত্যাচার-নির্যাতনের শিকার হয়ে নানা আন্দোলনের পথ ধরে ১৯৭১ সালের ২৬ মার্চ বাঙালি মুক্তিযুদ্ধে অংশ নেয়। সব শ্রেণির মানুষের অংশগ্রহণে এ যুদ্ধ জনযুদ্ধে পরিণত হয়। বসনিয়ার স্বাধীনতা আন্দোলনের ক্ষেত্রেও একই প্রকৃতি লক্ষণীয়। সার্ব শাসকগোষ্ঠীর অত্যাচার থেকে মুক্তি পেতে বসনিয়াবাসী স্বাধীনতা আন্দোলন শুরু করলে সাবেক যুগোশ্লাভিয়া সরকার বসনিয়ায় গণহত্যা, লুণ্ঠন, নারী ও শিশুদের ওপর পাশবিক নির্যাতন চালায়। অবশেষে লক্ষ লোকের আত্মদান ও অসংখ্য নারীর সম্ভ্রমের বিনিময়ে বসনিয়া স্বাধীনতা অর্জন করে। একইভাবে বাঙালির স্বাধীনতার চেতনাকে স্তব্ধ করে দিতে পাকিস্তান সরকার নানা অপতৎপরতা চালায়। ১৯৭১ সালের ২৫ মার্চ রাতে পাকিস্তানি হানাদার বাহিনীর বর্বর গণহত্যার পরপরই ২৬ মার্চ থেকে অদম্য বাঙালি পাকিস্তানি হানাদার শক্তির বিরুদ্ধে দেশের সর্বত্র প্রতিরোধ যুদ্ধ গড়ে তোলে। শুরু হয় মুক্তিযুদ্ধ। কৃষক, শ্রমিক, নারী, ছাত্র, শিল্পী, সাহিত্যিক, রাজনীতিবিদ সব শ্রেণির মানুষ মুক্তিযুদ্ধে অংশ নিয়ে একে জনযুদ্ধে রূপ দেয়। পাকিস্তান সরকার স্বাধীনতাকামী জনতাকে দমনের জন্য কঠোর অবস্থান গ্রহণ করেও ব্যর্থ হয়। সব অত্যাচার-নির্যাতনের বিরুদ্ধে রুখে দাঁড়িয়ে বাঙালি মুক্তিযোদ্ধারা তাদের পিছু হটতে বাধ্য করে। পরাজয় নিশ্চিত জেনে হানাদার বাহিনী ১৪ ডিসেম্বর এদেশের বুদ্ধিজীবীদের হত্যায় মেতে ওঠে। তবে শেষ পর্যন্ত পাকিস্তানি বাহিনী আত্মসমর্পণ করতে বাধ্য হয়। দীর্ঘ নয় মাস যুদ্ধের পর ১৯৭১ সালের ১৬ ডিসেম্বর বাংলাদেশ চূড়ান্ত বিজয় লাভ করে। পরিশেষে বলা যায় যে, বসনিয়া এবং বাংলাদেশের স্বাধীনতা আন্দোলনের প্রেক্ষাপট এবং প্রকৃতি প্রায় একই ধরনের। বসনিয়ার মতো সশস্ত্র যুদ্ধের মাধ্যমেই ১৯৭১ সালে পৃথিবীর মানচিত্রে অঙ্কিত হয় বাংলাদেশ নামে একটি স্বাধীন সার্বভৌম রাষ্ট্রের চিত্র।"
        }
      ]
    },
    {
      "number": "8",
      "uddipok": "সিকান্দার সাহেব শাসন ক্ষমতা লাভের পর তার সাম্রাজ্যের পূর্বাঞ্চলে চরম বিদ্রোহ দেখা দেয়। এ বিদ্রোহ দমনে তিনি কতিপয় জরুরি ব‍্যবস্থা গ্রহণ করেন। প্রথমেই তিনি বিদ্রোহ দমনে উল্লিখিত অঞ্চলের জন্য একটি বিশেষ নীতি প্রবর্তন করেন। অধিক অর্থ বরাদ্দ, সর্বশ্রেষ্ঠ সামরিক, বাহিনী মোতায়েন, যুদ্ধাস্ত্র সরবরাহ ও স্বয়ং যুদ্ধে নেতৃত্বে প্রদান প্রভৃতি, পদক্ষেপের মাধ্যমে তিনি উক্ত বিদ্রোহ দমনে আংশিক সাফল্য লাভকরেন।",
      "tag": "CTG.C 25",
      "sub_questions": [
        {
          "label": "ক",
          "question": "কত সালে মুঘল শাসনামলের অবসান ঘটে?",
          "explanation": "১৮৫৮ সালে মুঘল শাসনামলের অবসান ঘটে।"
        },
        {
          "label": "খ",
          "question": "শিবাজী কে ছিলেন?",
          "explanation": "ভারতে মারাঠা অভ্যুত্থানের মহানায়ক ছিলেন শিবাজী। ১৬২৭ সালে মারাঠা পরিবারে শিবাজী জন্মগ্রহণ করেন। তার পিতার নাম শাহজী ভোসলে এবং মাতা জিজাবাঈ। গুরু রামদাস ও তুকরামের অনুপ্রেরণায় শিবাজী ভারতে স্বাধীন হিন্দুরাজ্য প্রতিষ্ঠার স্বপ্ন দেখেন। এ লক্ষ্যে তিনি পার্বত্য অঞ্চলের মারাঠা কৃষিজীবীদের সংগঠিত করে মারাঠাদের জাতীয়তাবাদ ও ধর্মীয় প্রেরণায় উদ্বুদ্ধ করে ঐক্যবদ্ধ এক সংগ্রামী জাতিতে পরিণত করেন। এজন্য তাকে মারাঠা জাতীয়তাবাদের মহানায়ক বলা হয়।"
        },
        {
          "label": "গ",
          "question": "উদ্দীপকে উল্লেখিত শাসকের সাথে সামঞ্জস্যপূর্ণ মুঘল সম্রাট আওরজাজেবের দাক্ষিণাত্য নীতির মিল ব্যাখ্যা করো।",
          "explanation": "উদ্দীপকে উল্লেখিত শাসকের সাথে মুঘল সম্রাট আওরঙ্গজেবের-দাক্ষিণাত্য নীতির সাদৃশ্য পাওয়া যায়। সম্রাট আওরঙ্গজেবের শাসনকালের ইতিহাসে তার দাক্ষিণাত্য নীতি একটি তাৎপর্যপূর্ণ অধ্যায়। বিজাপুর, গোলকুন্ডাসহ দাক্ষিণাত্যের ক্ষুদ্র ক্ষুদ্র রাজ্যসমূহ মুঘল সার্বভৌমত্বের জন্য হুমকি হওয়ার কারণে তাদের দমনে সম্রাট বিশেষ নীতি গ্রহণ করেন। এটিই ইতিহাসে দাক্ষিণাত্য নীতি নামে পরিচিত। উদ্দীপকে এ নীতিরই প্রতিচ্ছবি লক্ষণীয়। উদ্দীপকে দেখা যায়, সিকান্দার সাহেব শাসন ক্ষমতা লাভের পর তার সাম্রাজ্যের পূর্বাঞ্চলে চরম বিদ্রোহ দেখা দেয়। এ বিদ্রোহ দমনে তিনি উল্লিখিত অঞ্চলের জন্য বিশেষ নীতি প্রবর্তন করেন। অধিক অর্থ বরাদ্দ, সর্বশ্রেষ্ঠ সামরিক বাহিনী মোতায়েন, যুদ্ধাস্ত্র সরবরাহ ও স্বয়ং যুদ্ধে নেতৃত্ব প্রদান প্রভৃতি পদক্ষেপের মাধ্যমে উক্ত বিদ্রোহ দমনে তিনি আংশিক সাফল্য লাভ করেন। অনুরূপভাবে সম্রাট আওরঙ্গজেব শাসন ক্ষমতা লাভের পর দাক্ষিণাত্যের (দক্ষিণ ভারত) ক্ষুদ্র ক্ষুদ্র মুসলিম রাজ্যসমূহে বিদ্রোহ দেখা দেয়। এ সব রাজ্যসমূহ সম্রাট আওরঙ্গজেবকে কর প্রদানে অস্বীকৃতি জানায়। শিবাজীর নেতৃত্বে মারাঠাদের শক্তি বৃদ্ধি দাক্ষিণাত্যের রাজনৈতিক ক্ষেত্রে এক নতুন সমীকরণ তৈরি করে। এই মারাঠাদের গোলকুন্ডা ও বিজাপুর রাজ্য বিভিন্ন সামরিক সহযোগিতা দিতে থাকে। তাদের মুঘল বিরোধী কার্যকলাপে মুঘল সার্বভৌমত্ব হুমকির সম্মুখীন হয়ে পড়ে। তাই সম্রাট আওরঙ্গজেব গোলকুন্ডা, বিজাপুর দখল ও মারাঠাদের দমন করার পরিকল্পনা তথা দাক্ষিণাত্য নীতি গ্রহণ করেন। প্রচুর অর্থ ব্যয়, সর্বাধিক সামরিক সৈন্য মোতায়েন এবং নিজে যুদ্ধে নেতৃত্ব প্রদানের মাধ্যমে সম্রাট ১৬৮১ খ্রিষ্টাব্দ থেকে তার জীবনের শেষ পর্যন্ত দাক্ষিণাত্য অধিকার করেই জীবনের পরিসমাপ্তি ঘটান। তার এ সাফল্য আপাতদৃষ্টিতে অনেক কিছু মনে হলেও প্রকৃতপক্ষে সম্রাট পুরোপুরি সাফল্য লাভে ব্যর্থ হন। সুতরাং বলা যায়, উদ্দীপকে সম্রাট আওরঙ্গজেবের দাক্ষিণাত্য নীতির চিত্রই প্রতিফলিত হয়েছে।"
        },
        {
          "label": "ঘ",
          "question": "সামঞ্জস্যপূর্ণ সম্রাট আওরঙ্গজেবের দাক্ষিণাত্যনীতি মুঘল রাজবংশের পতনের অন্যতম কারণ ছিল-ব্যাখ্যা করো।",
          "explanation": "উদ্দীপকে উল্লেখিত শাসকের সাথে সামঞ্জস্যপূর্ণ মুঘল সম্রাট আওরঙ্গজেবের দাক্ষিণাত্য নীতি মুঘল রাজবংশের পতনের অন্যতম কারণ ছিল- মন্তব্যটি যথার্থ। সম্রাট আওরঙ্গজেবের দাক্ষিণাত্য নীতি মুঘল ও ভারতবর্ষের ইতিহাসে সুদূরপ্রসারী প্রভাব বিস্তার করেছিল। ভিনসেন্ট স্মিথ বলেন, \"The Deccan was not only the grave of his body but also of his empire.\" অর্থাৎ দাক্ষিণাত্য নীতি শুধু সম্রাটের নিজেরই সমাধিক্ষেত্র নয়, তার সাম্রাজ্য তথা মুঘল সাম্রাজ্যেরও সমাধিক্ষেত্র ছিল। সম্রাট আওরঙ্গজেব দাক্ষিণাত্য নীতিতে সাফল্য লাভ করলেও প্রকৃতপক্ষে সব কিছুই হারান। ১৬৮২ হতে ১৭০৭ খ্রিষ্টাব্দ পর্যন্ত সম্রাটের একটানা দাক্ষিণাত্যে অবস্থানের ফলে উত্তর ভারতে সামাজিক, রাজনৈতিক, অর্থনৈতিক, সাংস্কৃতিক সকল ক্ষেত্রে চরম বিশৃঙ্খলা সৃষ্টি হয়। উত্তরাধে সম্রাটের অনুপস্থিতিতে মুঘল নিয়ন্ত্রণ শিথিল হয়ে পড়ে। দাক্ষিণাত্য জয়ের 'ফলে সাম্রাজ্যের ব্যাপক বিস্তৃতির কারণে কেন্দ্রীয় শাসনব্যবস্থা দুর্বল হয়ে পড়ে। দাক্ষিণাত্যে দীর্ঘস্থায়ী যুদ্ধ হওয়ার ফলে সাম্রাজ্যের অর্থনীতিতে সংকট দেখা দেয়। দিল্লি হতে দাক্ষিণাত্য গমন, অবকাঠামো উন্নয়ন ও ১,৭৭,০০০ সৈন্যের ভরণপোষণ করতে গিয়ে মুঘল রাজকোষ শূন্য হয়ে পড়ে। সেনাদের বেতন ভাতা বকেয়া পড়ায় সেনাবাহিনীতে -অসন্তোষ বৃদ্ধি পায়। তাছাড়া মুঘলদের বিরুদ্ধে মারাঠাদের প্রতিরোধ যুদ্ধে উৎসাহিত হয়ে আফগান, শিখ, জাঠ, মেওয়াটি ও রাজপুত্ররা চারিদিক দিক থেকে মাথা তুলে দাঁড়ায়। মুঘলদের বিরুদ্ধে তাদের বিদ্রোহ সাম্রাজ্যের ভিত্তিমূলকে দুর্বল করে দেয়। উত্তর ভারতে সম্রাটের অনুপস্থিতি বাংলায় ইংরেজ শক্তির উত্থান, নিষ্কণ্টক রাজনৈতিক ও অর্থনৈতিক বিপর্যয় মুঘল সাম্রাজ্যকে পতনের দিকে ধাবিত করে। উপরের আলোচনায় প্রতীয়মান হয় যে, আওরঙ্গজেবের দাক্ষিণাত্য নীতি মুঘল সাম্রাজ্যের পতনকে ত্বরান্বিত করে।"
        }
      ]
    },
    {
      "number": "9",
      "uddipok": "ইরাকি প্রেসিডেন্ট সাদ্দাম হোসেনের সাথে যুক্তরাষ্ট্রের আলোচনা ফলপ্রসূ না হওয়ায় মার্কিন যুক্তরাষ্ট্র ইরাকি জনমতকে অগ্রাহ্য করে ইরাক দখলের পরিকল্পনা করে। প্রেসিডেন্ট বুশের নির্দেশে রাতের অন্ধকারে মার্কিন বাহিনী বাগদাদের নিরীহ জনগণের ওপর নির্বিচারে বোমা বর্ষণ করে এবং গণহত্যা চালায়। আমেরিকানরা এই অপারেশনের নাম দেয় 'অপারেশন ডেজার্ট স্টর্ম'। দীর্ঘদিনের যুদ্ধে ইরাক আজ বিধ্বস্ত ও বিপর্যন্ত। সাদ্দাম হোসেন পরবর্তী সরকারগুলো মূলত পরাধীন এবং বৃৎশক্তির আজ্ঞাবহ মাত্র। জাতি হিসেবে ইরাক আজ নেতৃত্বহীন ও গভীর সংকটে পতিত এক জনপদ।",
      "tag": "CTG.C 25",
      "sub_questions": [
        {
          "label": "ক",
          "question": "কত সালে বাংলাদেশের মহান স্বাধীনতা যুদ্ধ সংঘটিত হয়?",
          "explanation": "১৯৭১ সালে বাংলাদেশের মহান স্বাধীনতা যুদ্ধ সংঘটিত হয়।"
        },
        {
          "label": "খ",
          "question": "কত সালে বাংলাদেশের মহান স্বাধীনতা যুদ্ধ সংঘটিত হয়?",
          "explanation": "বাংলাদেশের মুক্তিযুদ্ধে নিকটতম প্রতিবেশী হিসেবে ভারত গুরুত্বপূর্ণ অবদান রেখেছে। ইতিযুদ্ধের সময় প্রধানমন্ত্রী ইন্দিরা গান্ধীর নেতৃত্বাধীন ভারত সরকার বাংলাদেশের প্রায় এক কোটি শরণার্থীকে সেদেশে আশ্রয় দেয়। ভারত সরকার তার দেশে বাংলাদেশের মুক্তিযোদ্ধাদের প্রশিক্ষণের ব্যবস্থা করে। ভারত মুক্তিবাহিনীকে যুদ্ধের জন্য অস্ত্র ও রসদ দিয়ে সহযোগিতা করে। পাশাপাশি পশ্চিমবঙ্গের রাজধানী কলকাতায় বাংলাদেশের অস্থায়ী সরকারের সদর দপ্তর স্থাপনের অনুমতি দেয়। এছাড়া শরণার্থীদের সহায়তা করতে ভারত সরকার তার নাগরিকদের ওপর কর পর্যন্ত আরোপ করে। সরকারি পর্যায়ের বাইরেও ভারতের অধিকাংশ রাজনৈতিক দল, বুদ্ধিজীবী, সংস্কৃতিকর্মী ও সাধারণ মানুষ মুক্তিযুদ্ধের সময় বাংলাদেশের প্রতি অকুণ্ঠ সমর্থন ও সহযোগিতার হাত প্রসারিত করে। এভাবে মুক্তিযুদ্ধের শুরু থেকে শেষ পর্যন্ত বাংলাদেশকে সমর্থন দিয়ে ভারত আমাদের কৃতজ্ঞতার বন্ধনে আবদ্ধ করেছে।"
        },
        {
          "label": "গ",
          "question": "উদ্দীপকে বর্ণিত 'অপারেশন ডেজার্ট স্টর্ম' এর সাথে পূর্ব পাকিস্তানে পশ্চিম পাকিস্তানি শাসকগোষ্ঠী কর্তৃক পরিচালিত কোন আক্রমণের মিল রয়েছে? ব্যাখ্যা করো।",
          "explanation": "উদ্দীপকে বর্ণিত 'অপারেশন ডেজার্ট স্টর্ম' এর সাথে পূর্ব পাকিস্তানে পশ্চিম পাকিস্তানি শাসকগোষ্ঠী পরিচালিত 'অপারেশন সার্চলাইট' এর ঘটনার মিল রয়েছে। ১৯৭১ সালের ২৫ মার্চ রাতে পাকিস্তানি সেনাবাহিনীর নিরস্ত্র বাঙালিদের নির্বিচারে গণহত্যা বিশ্বের ইতিহাসে এক কালো অধ্যায়ের সংযোজন করে। বিশ্বে স্বাধীনতাকামী সাধারণ মানুষকে এরূপ হত্যার নজির খুব কমই দেখা যায়। পাক-হানাদার বাহিনী সুপরিকল্পিতভাবে এ হত্যাকাণ্ড পরিচালনা করে। উদ্দীপকেও এ ঘটনার প্রতিচিত্র ফুটে উঠেছে। ইরাকি প্রেসিডেন্ট সাদ্দাম হোসেনের সাথে যুক্তরাষ্ট্রের আলোচনা ফলপ্রসূ না হওয়ায় তৎকালীন প্রেসিডেন্ট বুশের নির্দেশে রাতের অন্ধকারে মার্কিন বাহিনী বাগদাদের নিরীহ জনগণের ওপর নির্বিচারে বোমা বর্ষণ করে এবং গণহত্যা চালায়। আমেরিকানরা এই অপারেশনের নাম দেয় 'অপারেশন ডেজার্ট স্টর্ম'। ঠিক একইভাবে ১৯৭০ সালের নির্বাচনে আওয়ামী লীগের অভূতপূর্ব বিজয় লাভ সত্ত্বেও ইয়াহিয়া খান ক্ষমতা হস্তান্তরে নানা টালবাহানা করে। আলোচনার নামে অযথা সময় নষ্ট করে। এক পর্যায়ে তিনি এদেশে গণহত্যা চালানোর নির্দেশ দেন। তার নির্দেশে ১৯৭১ সালের ২৫ মার্চ রাতে পাকিস্তানি হানাদার বাহিনী মুক্তিকামী বাঙালিদের ওপর নির্মম হত্যাকাণ্ড চালায়। এ রাতে প্রায় ৫০ হাজার বাঙালি নর-নারী, ও শিশু গণহত্যার শিকার হয়। ছাত্র, শিক্ষক, রাজনীতিবিদ, পেশাজীবীসহ সব স্তরের জনগণকে নির্বিচারে হত্যা করা হয়। পাকবাহিনী এ জঘন্য হত্যাকাণ্ডের নাম, দেয় 'অপারেশন সার্চলাইট'। তাই বলা যায়, উদ্দীপকে বর্ণিত ইরাকিদের ওপর মার্কিনিদের পরিচালিত 'অপারেশন ডেজার্ট স্টর্ম' এর সাথে ১৯৭১ সালের ২৫ মার্চের গণহত্যার মিল রয়েছে।"
        },
        {
          "label": "ঘ",
          "question": "উদ্দীপকে বর্ণিত 'অপারেশন ডেজার্ট স্টর্ম' পরবর্তী ইরাকের যুদ্ধাবস্থার সাথে বাংলাদেশের যুদ্ধাবস্থার একটি তুলনামূলক চিত্র তুলে ধরো।",
          "explanation": "উদ্দীপকে বর্ণিত 'অপারেশন ডেজার্ট স্টর্ম' পরবর্তী ইরাকের যুদ্ধাবস্থার সাথে বাংলাদেশের যুদ্ধাবস্থার ব্যাপক পার্থক্য দেখা যায়। ১৯৭১ সালের ২৫ মার্চ রাতে পূর্ব পাকিস্তানের নিরীহ ও নিরস্ত্র বেসামরিক মানুষের ওপর যে নির্মম হত্যাযজ্ঞ চালানো হয়, তা ছিল ইতিহাসের অন্যতম এক নারকীয় ঘটনা। এ ঘটনাই পরবর্তী সময়ে বাঙালি জাতিকে মুক্তিযুদ্ধে ঝাঁপিয়ে পড়তে অনুপ্রেরণা জোগায়। কেননা বাঙালি জাতি এ গণহত্যার বিরুদ্ধে রুখে দাঁড়ায় এবং মুক্তির জন্য যুদ্ধ শুরু করে। কিন্তু ইরাকের ক্ষেত্রে এর ভিন্ন পরিস্থিতি দেখা যায়। প্রেসিডেন্ট বুশের নির্দেশে রাতের অন্ধকারে মার্কিন বাহিনী বাগদাদের নিরীহ জনগণের ওপর নির্বিচারে বোমা বর্ষণ এবং গণহত্যা চালালেও ইরাকিরা এর কোনো প্রতিবাদ করতে পারেনি। দীর্ঘদিনের যুদ্ধে ইরাক আজ বিধ্বস্ত ও বিপর্যস্ত একটি জনপদ। সাদ্দাম হোসেন পরবর্তী সরকারগুলো মূলত পরাধীন এবং বৃহৎশক্তির আজ্ঞাবহ মাত্র। কিন্তু 'অপারেশন সার্চলাইট' বা কালরাতের হত্যাকাণ্ড বাঙালি জাতিকে স্বাধীনতার মন্ত্রে দীক্ষিত করেছিল। ২৫ মার্চ রাতে পাকবাহিনী যে মানবেতর তাণ্ডবলীলা শুরু করে তা পরবর্তী ৩৬ ঘণ্টা ধরে অব্যাহত রাখে। এ বীভৎস হত্যা ও ধ্বংসযজ্ঞের ঘটনায় গোটা জাতি বিস্ময়ে বিমূঢ় হয়ে পড়ে। এ শোককে শক্তিতে পরিণত করে বাঙালি জাতি শুরু করে মুক্তির সংগ্রাম। শুরু হয় পাকসেনাদের সাথে বাঙালি পুলিশ, আনসার ও সাধারণ মানুষের এক অসম লড়াই যা বাংলাদেশের ইতিহাসে মুক্তিযুদ্ধ নামে পরিচিত। দীর্ঘ নয় মাস রক্তক্ষয়ী যুদ্ধের মাধ্যমে বাঙালি এদেশকে পাকিস্তানিদের কবল থেকে মুক্ত করে। বাঙালির অসীম সাহস, সিদ্ধান্তে দৃঢ়তা আর অপরিমেয় আত্মত্যাগে ১৯৭১ সালের ১৬ ডিসেম্বর বাংলাদেশ স্বাধীন রাষ্ট্র হিসেবে বিশ্ব মানচিত্রে স্থান পায়। ইরাকে পরিচালিত মার্কিনিদের গণহত্যা পরবর্তী পরিস্থিতি বিশ্লেষণে দেখা যায়, জাতি হিসেবে ইরাক আজ নেতৃত্বহীন ও গভীর সংকটে পতিত এক জনপদ। অথচ ২৫ মার্চ পাকসেনাদের পরিচালিত গণহত্যার পরপরই বাঙালি জাতি পাকবাহিনীর বিরুদ্ধে রুখে দাড়ায়। শুরু হয় স্বাধীনতা যুদ্ধ। এরই ধারাবাহিকতায় অর্জিত হয় আমাদের মহান স্বাধীনতা। সুতরাং আলোচিত দুটো পরিস্থিতি সম্পূর্ণ ভিন্ন।"
        }
      ]
    },
    {
      "number": "10",
      "uddipok": "",
      "tag": "CTG.C 25",
      "sub_questions": [
        {
          "label": "ক",
          "question": "বাংলাদেশের মহান স্বাধীনতা যুদ্ধে জেড ফোর্সের প্রধান কে ছিলেন?",
          "explanation": "বাংলাদেশের মহান স্বাধীনতা যুদ্ধে মেজর জিয়াউর রহমান জেড ফোর্সের প্রধান ছিলেন।"
        },
        {
          "label": "খ",
          "question": "স্বাধীনতা যুদ্ধে অনিয়মিত বাহিনীর কার্যক্রম ব্যাখ্যা করো।",
          "explanation": "১৯৭১ সালে সংগঠিত মুক্তিযুদ্ধের সময় প্রশিক্ষণপ্রাপ্ত ছাত্র, যুবক, কৃষক, শ্রমিক ও বিভিন্ন পেশাজীবীসহ সাধারণ মানুষকে নিয়ে যে বাহিনী গঠিত হয়েছিল সেই বাহিনীকে মুক্তিযুদ্ধে অনিয়মিত বাহিনী বলা হয়। প্রশিক্ষণপ্রাপ্ত ছাত্র, যুবক, কৃষক-শ্রমিক ও বিভিন্ন পেশাজীবীসহ সাধারণ মানুষকে নিয়ে গড়ে তোলা হয়েছিল মুক্তিযুদ্ধের অনিয়মিত বাহিনী। এই বাহিনীর সরকারি নাম দেওয়া হয়েছিল গণবাহিনী বা এফএফ (ফ্রিডম ফাইটার্স বা মুক্তিযোদ্ধা)। এই মুক্তিযোদ্ধারা প্রধানত গেরিলা পদ্ধতিতে যুদ্ধ করতো। ছোট ছোট দলে বিভক্ত হয়ে শত্রুপক্ষের ওপর অতর্কিত হামলা করে সরে পড়াই হলো গেরিলা যুদ্ধ। খাল-বিল, নদ-নদী ও বন-জঙ্গলে পরিপূর্ণ তৎকালীন বাংলাদেশে গেরিলা যুদ্ধ কার্যকর হয়েছিল।"
        },
        {
          "label": "গ",
          "question": "চিত্রটি যে যুদ্ধের সাথে সম্পর্কিত সে যুদ্ধে নারী সমাজের ভূমিকা ব্যাখ্যা করো।",
          "explanation": "চিত্রটি বাংলাদেশের মহান মুক্তিযুদ্ধের সাথে সম্পর্কিত। এ যুদ্ধে নারীদের ভূমিকা ছিল ব্যাপক তাৎপর্যপূর্ণ। ১৯৭১ সালে মহান মুক্তিযুদ্ধে নিয়মিত বাহিনী ও মুক্তিযোদ্ধাদের পাশাপাশি এ দেশের নারীদের ভূমিকা ছিল উল্লেখযোগ্য। মুক্তিযুদ্ধে ছাত্র, কৃষক, শ্রমিক, জেলে, কামার-কুমার, শিক্ষক, লেখক, সাংবাদিক, চিকিৎসক প্রভৃতি লোকদের মতো নারীদেরও ভূমিকা ছিল অনস্বীকার্য। উদ্দীপকের চিত্রটি ১৯৭১ সালের ১৬ ডিসেম্বর পাকিস্তানি বাহিনীর আত্মসমর্পণের ঘটনাকে উপস্থাপন করে। এ পর্যন্ত আসতে এ দেশের আপামর মানুষের ত্যাগ ও সংগ্রামী ভূমিকা ছিল। ১৯৭১ সালের মার্চ থেকেই দেশের প্রতিটি অঞ্চলে যে সংগ্রাম পরিষদ গঠিত হয়, তাতে নারীদের বিশেষ করে ছাত্রীদের অংশগ্রহণ ছিল স্বতঃস্ফূর্ত। দেশকে স্বাধীন করতে পুরুষের পাশাপাশি নারীরাও গুরুত্বপূর্ণ অবদান রাখেন। মুক্তিযুদ্ধের সময় বহু নারী সামরিক প্রশিক্ষণ নিয়েছিলেন। কলকাতায় নারীদের জন্য মুজিবনগর সরকারের খোলা প্রশিক্ষণ ক্যাম্পে প্রায় ৪০০ জন যুদ্ধের প্রশিক্ষণ নেন। ত্রিপুরার আগরতলায়ও নারীদের আধুনিক অস্ত্রের উচ্চতর ট্রেনিং দেওয়া হয়। নারীরা শুধু প্রশিক্ষণই নেননি, তাদের মধ্যে অনেক রণাঙ্গণে গিয়ে প্রত্যক্ষ যুদ্ধেও অংশ নিয়েছেন। মুক্তিযুদ্ধে বীরত্বের স্বীকৃতিস্বরূপ দু'জন নারী 'বীর প্রতীক' খেতাব পর্যন্ত অর্জন করেন। একজন তারামন বিবি, অন্যজন ডাক্তার সিতারা বেগম। এছাড়া সারাদেশের অসংখ্য নারী জীবনের ঝুঁকি নিয়ে মুক্তিযোস্থ্যদের আশ্রয় ও খাবার দিয়ে, অস্ত্র লুকিয়ে রেখে বা শত্রুসেনাদের অবস্থান সম্পর্কে তথ্য দিয়ে সহায়তা করেছেন। আহত মুক্তিযোদ্ধাদের চিকিৎসাসেবা দিয়েছেন অনেক নারী। যুদ্ধের নয় মাসে প্রায় দুই লাখ নারী পাকিস্তানি সেনাদের হাতে সম্ভ্রম হারান। ত্যাগের স্বীকৃতি হিসেবে সরকারিভাবে তাদের 'বীরাঙ্গনা' উপাধিতে ভূষিত করা হয়। সুতরাং বলা যায়, মুক্তিযুদ্ধে নারীদের ভূমিকা অপরিসীম।"
        },
        {
          "label": "ঘ",
          "question": "উক্ত যুদ্ধে বহির্বিশ্বের ভূমিকা বিশ্লেষণ করো।",
          "explanation": "বাংলাদেশের মুক্তিযুদ্ধে বহির্বিশ্ব অর্থাৎ ভারত, সোভিয়েত ইউনিয়ন, যুক্তরাষ্ট্র, যুক্তরাজ্য, চীন প্রভৃতি দেশগুলোর ভূমিকা ছিল তাৎপর্যপূর্ণ। বাংলাদেশের মুক্তি সংগ্রাম প্রতিবেশী দেশ ভারত ও অন্যতম বিশ্বশক্তি তৎকালীন সোভিয়েত ইউনিয়নসহ বিভিন্ন দেশ বাংলাদেশের স্বাধীনতা অর্জনে সহায়তা করেছিল। অন্যদিকে মার্কিন যুক্তরাষ্ট্র ও চীনসহ কয়েকটি দেশ মুক্তিযুদ্ধের প্রত্যক্ষ বিরোধিতা করেছিল। মুক্তিযুদ্ধ চলাকালে আমাদের প্রতিবেশী ভারত সবচেয়ে গুরুত্বপূর্ণ অবদান রাখে। সে সময় ভারত সরকার বাংলাদেশের প্রায় এক কোটি শরণার্থীকে সে দেশে আশ্রয় দেয়। এছাড়াও মুক্তিযোদ্ধাদের প্রশিক্ষণ এবং যুদ্ধের জন্য অস্ত্র ও রসদ দিয়ে সাহায্য করে। সর্বশেষ যৌথ কমান্ড গঠন করে ভারত বাংলাদেশের চূড়ান্ত বিজয় নিশ্চিত করে এবং ৬ ডিসেম্বর বাংলাদেশকে স্বাধীন দেশ হিসেবে স্বীকৃতি দেয়। মুক্তিযুদ্ধে সোভিয়েত ইউনিয়নের ভূমিকাও ছিল প্রশংসনীয়। যুদ্ধে বাংলাদেশের বিজয় যখন অনেকটাই নিশ্চিত তখন যুক্তরাষ্ট্র জাতিসংঘে যুদ্ধ বিরতির প্রস্তাব উত্থাপন করলে সোভিয়েত ইউনিয়ন ভেটো দিয়ে তা অকার্যকর করে দেয়। সোভিয়েত সরকার ভারতে অবস্থানরত বাংলাদেশী শরণার্থীদের ত্রাণ সহায়তা ও মুক্তি বাহিনীকে অস্ত্র দিয়ে সাহায্য করে। তৎকালীন সময়ের সমাজতান্ত্রিক দেশগুলোও বাংলাদেশি শরণার্থীদের সহায়তা দেয় এবং বিশ্বজনমত তৈরিতে অবদান রাখে। মুক্তিযুদ্ধে যুক্তরাষ্ট্র ও চীনের ভূমিকা ছিল স্পষ্টত নেতিবাচক। এ সময় এ দেশগুলো পাকিস্তানকে বিপুল পরিমাণ অস্ত্রসহ ব্যাপক সহযোগিতা করে। পাকিস্তানের অপপ্রচারে বিভ্রান্ত হয়ে এ সময় মধ্যপ্রাচ্যের দেশগুলো বাংলাদেশের বিপক্ষে অবস্থান নেয়। উপরের আলোচনা থেকে বলা যায়, বাংলাদেশের স্বাধীনতা যুদ্ধে বিদেশি শক্তিগুলোর ভূমিকা ছিল অপরিসীম।"
        }
      ]
    },
    {
      "number": "11",
      "uddipok": "দেশটি স্বাধীন হওয়ার পর অগণতান্ত্রিক ধারায় চলছিল। শেষ পর্যন্ত আমজনতার দাবির প্রেক্ষিতে ওই দেশে সাধারণ নির্বাচন অনুষ্ঠিত হয়। নির্বাচনের ফলাফল অনুকূলে না হওয়ায় ফলাফল মেনে নিতে শাসকগোষ্ঠী অস্বীকার করে। এতে ওই দেশের রাজনৈতিক গতি-প্রকৃতি সম্পূর্ণ পাল্টে যায়।",
      "tag": "CTG.C 25",
      "sub_questions": [
        {
          "label": "ক",
          "question": "'পাকিস্তান' (Pakistan) শব্দটি নামকরণ করেন কে?",
          "explanation": "'পাকিস্তান' শব্দটির নামকরণ করেন কবি আল্লামা ইকবাল।"
        },
        {
          "label": "খ",
          "question": "১৯৫৪ খ্রি. পূর্ব বাংলার প্রাদেশিক পরিষদ নির্বাচনে মুসলিম লীগের পরাজয়ের কারণ ব্যাখ্যা করো।",
          "explanation": "সাংগঠনিক দুর্বলতা, জনবিচ্ছিন্ন নেতৃত্ব, দুর্নীতি এবং সরকার পরিচালনায় ব্যর্থতার দায়ে ১৯৫৪ খ্রিষ্টাব্দে পূর্ব বাংলার প্রাদেশিক পরিষদ নির্বাচনে মুসলিম লীগ পরাজয় বরণ করে। পাকিস্তান সৃষ্টির পর মুসলিম লীগ নেতার ব্যক্তিগত সংগঠনে পরিণত হলে এটি ক্রমশ দুর্বল হয়ে পড়ে। ফলে ১৯৫৪ সালের নির্বাচনে মুসলিম লীগের পরাজয় ঘটে। সাধারণ মানুষ থেকে নেতৃবৃন্দের বিচ্ছিন্নতার কারণেও ১৯৫৪ সালের নির্বাচনে মুসলিম লীগের পরাজয় ঘটে। এছাড়া ক্ষমতাসীন মুসলিম লীগের সীমাহীন দুর্নীতি, সরকার পরিচালনায় ব্যর্থতা ও স্বজনপ্রীতির কারণে পূর্ব বাংলার সাধারণ মানুষ তাদের ওপর থেকে মুখ ফিরিয়ে নেয় এবং যুক্তফ্রন্টকে সমর্থন জানায়।"
        },
        {
          "label": "গ",
          "question": "উদ্দীপকের সাথে পাকিস্তান আমলে কোন নির্বাচনের মিল খুঁজে পাওয়া যায়? ব্যাখ্যা করো।",
          "explanation": "উদ্দীপকের সাথে পাকিস্তান আমলে ১৯৭০ সালের নির্বাচনের মিল পাওয়া যায়। পাকিস্তান রাষ্ট্রের সৃষ্টির পর থেকেই পশ্চিম পাকিস্তানি শাসকশ্রেণি সব দিক থেকে পূর্ব বাংলার জনগণকে বঞ্চিত করে আসছিল। বাঙালিদের ওপর তাদের বৈষম্য নীতি এতই প্রকট আকার ধারণ করেছিল যে, ১৯৭০ এর নির্বাচনে আওয়ামী লীগ নিরঙ্কুশ বিজয় অর্জন করলেও পশ্চিমা শাসক শ্রেণি আওয়ামী লীগের হাতে ক্ষমতা প্রদান করার ক্ষেত্রে নানা টালবাহানা শুরু করে। উদ্দীপকেও এ বিষয়টি ফুটে উঠেছে। উদ্দীপকে বর্ণিত দেশটি স্বাধীন হওয়ার পর অগণতান্ত্রিক ধারায় চলছিল। শেষ পর্যন্ত আমজনতার দাবির প্রেক্ষিতে ওই দেশে সাধারণ নির্বাচন অনুষ্ঠিত হয়। নির্বাচনের ফলাফল অনুকূলে না হওয়ায় ফলাফল মেনে নিতে শাসকগোষ্ঠী অস্বীকার করে। এতে ওই দেশের রাজনৈতিক গতি-প্রকৃতি সম্পূর্ণ পাল্টে যায়। অনুরূপ ঘটনা লক্ষ করা যায় ১৯৭০ সালের পাকিস্তানের নির্বাচনের ক্ষেত্রে। ইয়াহিয়া খান ১৯৬৯ সালের ২৮ নভেম্বর ঘোষণা করেন যে, ১৯৭০ সালের ৫ অক্টোবর জাতীয় পরিষদ এবং ২২ অক্টোবর প্রাদেশিক পরিষদের নির্বাচন অনুষ্ঠিত হবে। তার ঘোষণা অনুযায়ী ১৯৭০ সালে পাকিস্তানের সাধারণ নির্বাচন অনুষ্ঠিত হয়। এ নির্বাচনে প্রধান দুটি রাজনৈতিক দল ছিল শেখ মুজিবুর রহমানের নেতৃত্বাধীন আওয়ামী লীগ এবং জুলফিকার আলী ভুট্টোর নেতৃত্বাধীন পাকিস্তান পিপলস পার্টি। এ নির্বাচনে আওয়ামী লীগ পশ্চিম পাকিস্তানে আর পিপলস পার্টি পূর্ব পাকিস্তানে কোনো আসন পায়নি। আওয়ামী লীগ পূর্ব পাকিস্তানের জন্য নির্ধারিত জাতীয় পরিষদের ১৬৯টি আসনের মধ্যে ১৬৭টি আসন লাভ করে। দলটি সংখ্যাগরিষ্ঠতা অর্জন করলেও সরকার ক্ষমতা হস্তান্তর না করার চক্রান্ত করতে থাকে। এর ফলে জনগণের মনে ক্ষোভের সঞ্চার হয় এবং তা শেষ পর্যন্ত স্বাধীনতা যুদ্ধে রূপ নেয়। উদ্দীপকের নির্বাচনে এ ঘটনারই প্রতিফলন ঘটেছে।"
        },
        {
          "label": "ঘ",
          "question": "উদ্দীপকের আলোকে উক্ত নির্বাচনের ফলাফল বিশ্লেষণ করো।",
          "explanation": "উদ্দীপকের মতো উক্ত ঐতিহাসিক নির্বাচন অর্থাৎ ১৯৭০ সালের নির্বাচনের ফলে বাংলাদেশের রাজনৈতিক গতি-প্রকৃতি সম্পূর্ণ পাল্টে যায়। ১৯৭০ সালের সাধারণ নির্বাচন ছিল প্রাপ্তবয়স্কদের সর্বজনীন ভোটাধিকারের ভিত্তিতে পাকিস্তানের প্রথম অবাধ ও নিরপেক্ষ নির্বাচন। ১৯৪৭ সালে স্বাধীন হওয়ার পর থেকে পাকিস্তানের পুরো সময় কেটেছে প্রত্যক্ষ বা পরোক্ষ সামরিক শাসনে। এমন প্রেক্ষাপটে পূর্ব পাকিস্তানের জন্য ১৯৭০ সালের নির্বাচনের ফলাফল ছিল চমকপ্রদ। স্বাধীন বাংলাদেশের অভ্যুদয়ের ক্ষেত্রে ১৯৭০ সালের নির্বাচনের ভূমিকা বিশেষ গুরুত্বপূর্ণ। একে ঐক্যবদ্ধ পাকিস্তানের মৃত্যুঘন্টা এবং স্বাধীন বাংলাদেশের অভ্যুদয়ের বার্তাবাহক হিসেবে গণ্য করা হয়। সভরের নির্বাচনের ফলে পশ্চিম পাকিস্তানি শাসকেরা পূর্ব পাকিস্তান শাসনের বৈধতা হারায়। পাশাপাশি এ নির্বাচনের মাধ্যমে বাঙালি জাতীয়তাবাদ রাজনৈতিক ও শাসনতান্ত্রিক ভিত্তি লাভ করে। পশ্চিমা শাসকেরা আওয়ামী লীগের কাছে ক্ষমতা হস্তান্তর না করার ষড়যন্ত্র শুরু করলে বাঙালি -জাতি শেখ মুজিবুর রহমানের ডাকে অসহযোগ আন্দোলনে যোগ দেয়। এরপর বিভিন্ন পর্ব পার হয়ে অবশেষে মুক্তিযুদ্ধের মাধ্যমে বাঙালিরা বিশ্বের মানচিত্রে বাংলাদেশকে স্বাধীন দেশ হিসেবে প্রতিষ্ঠিত করে। পরিশেষে বলা যায়, বাংলাদেশের ইতিহাসে ১৯৭০ সালের নির্বাচন ছিল তাৎপর্যপূর্ণ একটি অধ্যায়। এ নির্বাচনের মাধ্যমে বাঙালি জাতির সংগ্রামী চেতনা সুদৃঢ় হয়। তারা নিজেদের শক্তিশালী, স্বাধীনচেতা জাতি হিসেবে ভাবতে শেখে। এ সংগ্রামী চেতনায় উদ্বুদ্ধ হয়েই পূর্ব পাকিস্তানের মানুষ মুক্তিযুদ্ধে অংশ নেয় এবং শেষ পর্যন্ত বিজয় ছিনিয়ে আনতে সক্ষম হয়।"
        }
      ]
    }
  ]
}