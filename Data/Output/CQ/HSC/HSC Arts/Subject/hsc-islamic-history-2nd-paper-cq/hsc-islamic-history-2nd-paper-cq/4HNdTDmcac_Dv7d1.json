{
  "title": "রাজশাহী কলেজ ২০২৫",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "সিন্দার নামক দেশটি আয়তনে বৃহৎ একটি দেশ। একসময় দেশটির অধিকাংশ জনগণ হিন্দু, বৌদ্ধ ও জৈন ছিল। অষ্টম শতকের প্রথম দশকে দেশটিতে ইসলামের আগমন ঘটে। এ সময় দেশটির নিম্নবর্ণের হিন্দুরা অনেকেই ইসলামের সাম্যের বাণীতে মুগ্ধ হয়ে ইসলাম গ্রহণ করে। তাছাড়া বর্ণপ্রথা ও সামাজিক নানা কুপ্রথার নিষ্পেষণ থেকে মুক্তি পাওয়াও তাদের ধর্মান্তরিত হওয়ার অন্যতম কারণ ছিল।",
      "tag": "RC 25",
      "sub_questions": [
        {
          "label": "ক",
          "question": "নৃতত্ত্বের জাদুঘর বলা হয় পৃথিবীর কোন দেশকে?",
          "explanation": "ভারতকে নৃতত্ত্বের জাদুঘর বলা হয়।"
        },
        {
          "label": "খ",
          "question": "সতীদাহ প্রথা সম্পর্কে লেখো।",
          "explanation": "প্রাচীন ফিন্দু সমাজে স্বামীর মৃতদেহের সাথে বিধবা স্ত্রীকে একই চিতায় দাহ করার রীতিই সতীদাহ প্রথা নামে পরিচিত। প্রাচীনকালে হিন্দু নারীরা মৃত স্বামীর প্রতি চূড়ান্ত আনুগত্য দেখাতে স্বেচ্ছাপ্রণোদিত হয়েই স্বামীর চিতায় আত্মাহুতি দিত। কিন্তু কালক্রমে এটি হিন্দু সমাজে ধর্মীয় বাধ্যবাধকতায় রূপ নেয়। এক সময় ধর্মের দোহাই দিয়ে সমাজপতিরা বিধবাদের মৃত স্বামীর সাথে সহমরণে বাধ্য করে। তারা জোর করে অনেক বিধবাকে মৃত স্বামীর সাথে পুড়িয়ে মারতে শুরু করে। হিন্দু সমাজের এ জঘন্য ও নিষ্ঠুর রীতিকেই সতীদাহ প্রথা বলা হয়।"
        },
        {
          "label": "গ",
          "question": "উদ্দীপকের সিন্দার নামক দেশের সাথে তোমার পাঠ্যবইয়ের কোন দেশের মিল খুঁজে পাও? উক্ত দেশের তৎকালীন ধর্মীয় অবস্থা ব্যাখ্যা করো।",
          "explanation": "উদ্দীপকের সিন্দার নামক দেশের সাথে আমি ভারতবর্ষের মিল খুঁজে পাই। মুসলিম বিজয়ের প্রাক্কালে সেখানে নানাবিধ ধর্মের চর্চা বিরাজমান ছিল। প্রাক-মুসলিম ভারতে প্রধানত হিন্দু, বৌদ্ধ ও জৈন এ তিনটি ধর্ম প্রচলিত ছিল। প্রকৃতপক্ষে মুসলিম বিজয়ের আগে হিন্দুধর্মই ছিল ভারতের প্রধান ধর্ম। ভারতের অধিকাংশ রাজাই ছিলেন হিন্দু। প্রাচীন ভারতের অন্য দুটি প্রধান ধর্ম হলো বৌদ্ধ ও জৈন। যা উদ্দীপকেও লক্ষণীয়। উদ্দীপকের সিন্দার নামক দেশের সাথে ভারতবর্ষ সামঞ্জস্যপূর্ণ। কেননা ভারতবর্ষ আয়তনে বৃহৎ এবং দেশটির অধিকাংশ জনগণ হিন্দু, বৌদ্ধ ও জৈন। অষ্টম শতকের প্রথম দশকে ভারতবর্ষে ইসলামের আগমন ঘটে। এ সময় দেশটির নিম্নবর্ণের হিন্দুরা অনেকেই ইসলামের সাম্যের বাণীতে মুগ্ধ হয়ে ইসলাম গ্রহণ করে। তাছাড়া বর্ণ প্রথা ও সামাজিক নানা কুপ্রথার নিষ্পেষণ থেকে মুক্তি পাওয়াও তাদের ধর্মান্তরিত হওয়ার অন্যতম কারণ ছিল। মৌর্য সম্রাট মহামতি অশোকের সময় বৌদ্ধধর্ম ভারতে - ব্যাপক বিস্তার লাভ করে। তবে গুপ্ত শাসনামল থেকে বৌদ্ধধর্মের প্রাধান্য লোপ পেতে থাকে এবং হিন্দুধর্মের পুনর্জাগরণ সূচিত হয়। অন্যদিকে মহাবীর নামক এক ক্ষত্রিয় সন্ন্যাসী জৈনধর্মের প্রবর্তন করেন। অহিংসা ও সংযম জৈন ধর্মের প্রধান শিক্ষা। হিন্দু ধর্মের প্রধান ধর্মগ্রন্থ বেদে একেশ্বরবাদের উল্লেখ থাকলেও দেব-দেবীর মূর্তি তৈরি করে পূজা করা এ ধর্মের আচার-অনুষ্ঠানের প্রধান অঙ্গ। বৈষম্যমূলক জাতিভেদ প্রথা ছিল হিন্দু সমাজের মূলভিত্তি। পুরোহিত শ্রেণির অন্তর্ভুক্ত হওয়ায় ব্রাহ্মণরা ছিলেন সবচেয়ে উচ্চ মর্যাদা ও ক্ষমতার অধিকারী। একই ধর্মাবলম্বী হওয়া সত্ত্বেও সবচেয়ে নিম্নস্তরের শূদ্ররা ছিল নির্যাতিত এবং নিষ্পেষিত। তাদের ধর্মীয় শাস্ত্র পাঠ এমনকি শোনারও অধিকার ছিল না। মন্দিরে প্রবেশ তাদের জন্য নিষিদ্ধ ছিল। সুতরাং বলা যায়, উদ্দীপকের সাথে সাদৃশ্যমান ভারতবর্ষে বৈচিত্র্যময় ধর্মীয় অবস্থা বিদ্যমান ছিল।"
        },
        {
          "label": "ঘ",
          "question": "উদ্দীপকের আলোকে তোমার পাঠ্যবইয়ের উক্ত দেশের সামাজিক শ্রেণি বিভাজনের চিত্র তুলে ধরো।",
          "explanation": "উত্ত দেশের অর্থাৎ ভারতবর্ষের সামাজিক অবস্থা ছিল বৈষম্যমূলক। আরবদের বিজয়ের প্রাক্কালে ভারতের সামাজিক অবস্থা সন্তোষজনক ছিল না। নানা কুসংস্কার, অমানবিক প্রথায় সমাজ জর্জরিত ছিল। সমাজে আর্থ-সামাজিক বৈষম্য ছিল প্রকট। সংখ্যাগরিষ্ঠ মানুষের ধর্ম ছিল হিন্দু। কালক্রমে হিন্দুসমাজে সংকীর্ণ জাতিভেদ প্রথা বিস্তার ও প্রাধান্য লাভ করে। প্রাচীন হিন্দু সমাজ ব্রাহ্মণ, ক্ষত্রিয়, বৈশ্য এবং শূদ্র এ চারটি বর্ণে বিভক্ত - ছিল। চারটি বর্ণের মধ্যে সমাজে ব্রাহ্মণ ও ক্ষত্রিয়দের প্রভাব ছিল সবচেয়ে বেশি এবং তারা অন্যদের থেকে বেশি সুবিধা ভোগ করত। এ সময় ক্ষত্রিয়রা যুদ্ধ-বিগ্রহ এবং শাসনদণ্ড পরিচালনা, বৈশ্যরা ব্যবসা-বাণিজ্য এবং শূদ্ররা কৃষি ও অন্যান্য সাধারণ বৃত্তি ও পেশায় নিয়োজিত ছিল। সামাজিক পদমর্যাদা ও সুযোগ-সুবিধার বিবেচনায় বৈশ্য এবং বিশেষ করে শূদ্ররা ছিল বঞ্চিত, অধঃপতিত ও নিগৃহীত। শূদ্ররা সমাজে অপবিত্র ও অস্পৃশ্য বলে বিবেচিত হতো। শূদ্রদের বেদ ও গীতা পাঠ এমনকি বেদবাক্য শোনারও অধিকার ছিল না। মন্দিরে প্রবেশও তাদের জন্য নিষিদ্ধ ছিল। তৎকালীন সমাজে বহু বিবাহ প্রচলিত থাকলেও অসমবর্ণ বা আন্তঃসাম্প্রদায়িক বিবাহ এবং বিধবা বিবাহ নিষিদ্ধ ছিল। সহমরণ বা সতীদাহ প্রথা, নরবলি এবং গঙ্গায় শিশু সন্তান বিসর্জন ইত্যাদি অমানবিক কাজকে ধর্মীয়ভাবে পুণ্যের কাজ বলে বিবেচনা করা হতো। মৌর্য যুগে ভারতে দাসপ্রথা প্রচলিত ছিল। হাটে-বাজারে দাস-দাসী ক্রয়-বিক্রয় এবং রাজপ্রাসাদে তাদের নিয়োগ করা হতো। পরিশেষে বলা যায়, আরবদের বিজয়ের প্রাক্কালে ভারতবর্ষে সামাজিক শ্রেণি-বিভাজন এতটাই প্রকট ছিল যে পরবর্তীতে মুসলিম ধর্মের প্রতি আকৃষ্ট হয়ে নিম্নশ্রেণীর অনেকেই মুসলিম ধর্মে ধর্মান্তরিত হয়েছিল।"
        }
      ]
    },
    {
      "number": "2",
      "uddipok": "গালিব নামক একজন রাজা তার বন্ধু রাষ্ট্র নিম্বার-এ নৌপথে কিছু উপঢৌকন পাঠায়। কিন্তু পথিমধ্যে জাহাজটি যখন ব্যালন বন্দরে পৌঁছায়, তখন সেখানকার জলসদ্যুরা জাহাজটি লুণ্ঠন করে। ব্যালন ছিল কালিম্বারের নৌ বন্দর। নিম্বারের রাজা কালিম্বারের রাজার কাছে এর ক্ষতিপূরণ দাবি করলে কালিম্বারের রাজা এই বিষয়ে কোনো কর্ণপাত করে না। ফলে প্রতিশোধ নিতে নিম্বার তার সেনাপতিকে দিয়ে অভিযান করিয়ে কালিম্বর দখল করে নেয়।",
      "tag": "RC 25",
      "sub_questions": [
        {
          "label": "ক",
          "question": "খলিফা আল ওয়ালিদ কে ছিলেন?",
          "explanation": "আল ওয়ালিদ ছিলেন উমাইয়া খলিফা।"
        },
        {
          "label": "খ",
          "question": "ভারতের ভৌগোলিক অবস্থান নির্দেশ করো।",
          "explanation": "ভারত দক্ষিণ এশিয়ার একটি দেশ, যা ভৌগোলিকভাবে উত্তর গোলার্ধে এবং পূর্বাদেশীয় গোলার্ধে অবস্থিত। ভৌগোলিক দিক দিয়ে ভারত একটি বিচিত্র অঞ্চল। ভারতের কেন্দ্রস্থলে অবস্থিত বিন্ধ্য পর্বত দেশটিকে দুটি অসমান অংশে বিভক্ত করেছে। বিন্ধ্য পর্বতের উত্তর অংশ 'আর্যাবর্ত' বা উত্তর ভারত এবং দক্ষিণাংশ 'দাক্ষিণাত্য' নামে পরিচিত। ভারতের দক্ষিণ সীমান্ত ভারত মহাসাগর দ্বারা বেষ্টিত। যেখানে দক্ষিণ-পূর্বে বঙ্গোপসাগর এবং দক্ষিণ-পশ্চিমে আরব সাগর রয়েছে।"
        },
        {
          "label": "গ",
          "question": "উদ্দীপকের ঘটনার সাথে তোমার পাঠ্যবইয়ের কোন ঘটনার মিল পাও? ব্যাখ্যা করো।",
          "explanation": "উদ্দীপকের ঘটনার সাথে আরবদের সিন্ধু বিজয়ের প্রত্যক্ষ কারণের মিল রয়েছে। অষ্টম শতাব্দীর শুরুতে সিংহলরাজ উমাইয়া খলিফা আল-ওয়ালিদ ও হাজ্জাজ বিন ইউসুফের উদ্দেশ্যে উপঢৌকনপূর্ণ আটটি জাহাজ প্রেরণ করেন। কিন্তু সিন্ধুর দেবল বন্দরে জলদস্যুদের দ্বারা এ জাহাজগুলো লুট হয়। আর এটিই ছিল আরবদের সিন্ধু অভিযানের প্রত্যক্ষ কারণ। এ ধরনের একটি ঘটনা উদ্দীপকেও প্রতিফলিত হয়েছে। উদ্দীপকে দেখা যায়, গালিব নামক একজন রাজা তার বন্ধু রাষ্ট্র নিম্বার-এ নৌপথে কিছু উপঢৌকন পাঠায়। কিন্তু পথিমধ্যে জাহাজটি যখন ব্যালন বন্দরে পৌঁছায়, তখন সেখানকার জলসদ্যুরা জাহাজটি লুণ্ঠন করে। ব্যালন ছিল কালিম্বারের নৌ বন্দর। নিম্বারের রাজা কালিম্বারের রাজার কাছে এর ক্ষতিপূরণ 'দাবি করলে কালিম্বারের রাজা এই বিষয়ে কোনো কর্ণপাত করে না। ফলে প্রতিশোধ নিতে নিম্বার তার সেনাপতিকে দিয়ে অভিযান করিয়ে কালিম্বর দখল করে নেয়। আরবদের সিন্ধু অভিযানের পেছনেও এমন একটি কারণ নিহিত ছিল। জানা যায়, সিংহল (বর্তমান শ্রীলঙ্কা) রাজা আটটি উপঢৌকনপূর্ণ জাহাজ খলিফা ওয়ালিদ ও হাজ্জাজের উদ্দেশ্যে প্রেরণ করেন। কোনো কোনো ঐতিহাসিকের বিবরণ অনুযায়ী, সিংহলে বাণিজ্যিক উদ্দেশ্যে যাওয়া মৃত আরব বণিকদের পরিবার-পরিজনও জাহাজগুলোতে ছিল। যাত্রাপথে জাহাজগুলো সিন্ধুর দেবল বন্দরে উপস্থিত হলে সেগুলো জলদস্যুরা লুট করে। হাজ্জাজ রাজা দাহিরের কাছে এর প্রতিকার ও ক্ষতিপূরণ দাবি করলে দাহির সে দাবি প্রত্যাখ্যান করেন। দাহিরের এ ঔদ্ধত্যপূর্ণ আচরণে ক্ষুব্ধ হয়ে হাজ্জাজ বিন ইউসুফ সিন্ধুতে অভিযান পরিচালনার সিদ্ধান্ত নেন। সুতরাং দেখা যায়, উদ্দীপকের ঘটনার সাথে প্রাক-সালতানাতের সিন্ধু অভিযানের প্রত্যক্ষ কারণের মিল রয়েছে।"
        },
        {
          "label": "ঘ",
          "question": "উদ্দীপকের সাথে সাদৃশ্যপূর্ণ তোমার পাঠ্যবইয়ের উক্ত ঘটনার পরোক্ষ কারণসমূহ আলোচনা করো।",
          "explanation": "উদ্দীপকের সাথে সাদৃশ্যপূর্ণ আরবদের সিন্ধু বিজয়ের পেছনে পরোক্ষ কারণগুলি প্রভাবক হিসেবে কাজ করেছে। অষ্টম শতাব্দীর প্রারম্ভে উমাইয়া খলিফা আল ওয়ালিদ ও হাজ্জাজ বিন ইউসুফের কাছে সিংহলরাজের প্রেরিত উপঢৌকনপূর্ণ আটটি আরব জাহাজ সিন্দুর দেবল বন্দরে জলদস্যুদের দ্বারা লুন্ঠনই ছিল আরবদের সিন্ধু অভিযানের প্রত্যক্ষ কারণ। এছাড়া সিন্ধু বিজয়ের পেছনে আরো অনেক পরোক্ষ কারণ বিদ্যমান। আরবদের সিন্ধু ও মুলতান বিজয় ছিল উমাইয়াদের সম্প্রসারণবাদী রাজ্যবিস্তার নীতিরই অংশ। বস্তুত খলিফা আল ওয়ালিদ এবং তার পূর্বাঞ্চলীয় শাসনকর্তা হাজ্জাজ বিন ইউসুফ উভয়ই ছিলেন মনে-প্রাণে সাম্রাজ্যবাদী। রাজ্য বিস্তারের স্বাভাবিক আকাঙ্ক্ষা তাদেরকে সিন্ধু অভিযানে প্ররোচিত 'করে। অষ্টম শতকের সূচনাতে মেকরান এবং বেলুচিস্তান আরবদের হস্তগত হওয়ায় তারা সিন্ধুর কাছাকাছি চলে আসে। ভারতীয় হিন্দু রাজাদের বৈরী মনোভাব ও সামরিক উস্কানির পরিপ্রেক্ষিতে সম্প্রসারণ ব্যতীত খিলাফতের অস্তিত্ব বিপন্ন হওয়ার আশঙ্কা দেখা দেওয়ায় মুসলমানগণ বাধ্য হয়ে সিন্ধুতে অভিযান প্রেরণ করেন। তাছাড়া অর্থনৈতিক অবস্থার উন্নয়নকল্পেও আরবগণ ভারতবর্ষ আক্রমণে প্রলুব্ধ হয়। আবার জলদস্যুদের আক্রমণ থেকে সামুদ্রিক বাণিজ্যের নিরাপত্তা বিধানের জন্যও ভারতবর্ষ আক্রমণ মুসলমানদের জন্য অপরিহার্য হয়ে পড়ে। অন্যদিকে হাজ্জাজের কঠোর শাসনের প্রতিবাদে বিদ্রোহী হয়ে কতিপয় আরব সীমান্ত পার হয়ে সিন্ধুরাজ দাহিরের কাছে আশ্রয় নেয়। হাজ্জাজ তাদেরকে ফেরত চাইলে রাজা দাহির তা প্রত্যাখ্যান করেন। দাহিরের এ ঔদ্ধত্যে ক্ষুদ্ধ হয়ে হাজ্জাজ বিন ইউসুফ সিন্ধু ও মুলতান অভিযানের সিদ্ধান্ত নেন। তাছাড়া ধর্মীয় অনুপ্রেরণাও আরবদের সিন্ধু অভিযানে উদ্বুদ্ধ করে। উপরের আলোচনার আলোকে বলা যায়, দেবল জলদস্যুদের জাহাজ লুণ্ঠন ছিল আরবদের সিন্ধু বিজয়ের প্রত্যক্ষ কারণ। তবে সিন্ধু বিজয়ের পেছনে এর বাইরেও উল্লিখিত কারণগুলো বিদ্যমান ছিল।"
        }
      ]
    },
    {
      "number": "3",
      "uddipok": "শিক্ষক ক্লাসে পড়াচ্ছেন, প্রকৃতপক্ষে মধ্য এশিয়াতে সাম্রাজ্য প্রতিষ্ঠা করা ছিল এই বিজেতার মূল উদ্দেশ্য। আর সাম্রাজ্যের নিরাপত্তা বিধানের জন্যই তিনি এশিয়ার পূর্ব ও দক্ষিণ পূর্ব অঞ্চলগুলো জয়ের মাধ্যমে তার রাজ্যের প্রতিরক্ষা ব্যবস্থা জোরদার করতে চেয়েছিলেন। রাজনৈতিক বিশ্বাসঘাতকতা, মিত্র রাজ্যগুলোতে হামলা, আশ্রিত রাজন্যবর্গের বিদ্রোহ ঘোষণা, তদুপরি সম্পদের আকাঙ্ক্ষা তাকে বার বার ভারত আক্রমণে প্রলুব্ধ করে।",
      "tag": "RC 25",
      "sub_questions": [
        {
          "label": "ক",
          "question": "'কিতাব-উল-হিন্দ' গ্রন্থের লেখক কে?",
          "explanation": "'কিতাব-উল-হিন্দ' গ্রন্থের লেখক আল বিরুনি।"
        },
        {
          "label": "খ",
          "question": "'স্বর্গীয় বধূ' সম্পর্কে কী জানো লেখো।",
          "explanation": "স্বর্গীয় বধূ ছিল গজনিতে সুলতান মাহমুদ নির্মিত মসজিদ। সুলতান মাহমুদ গজনিকে সুন্দর সুন্দর অট্টালিকা, অসংখ্য মাদ্রাসা ও মসজিদ দ্বারা সুসজ্জিত করেছিলেন এবং এটি এশিয়ার অন্যতম সুন্দর শহরে পরিণত হয়েছিল। তিনি 'স্বর্গীয় বধূ' নামে গজনিতে একটি বৃহৎ ও দৃষ্টিনন্দন মসজিদটি নির্মাণ করেছিলেন। ঐতিহাসিকেরা এটিকেই 'প্রাচ্যের বিস্ময়' বলে বর্ণনা করেছেন।"
        },
        {
          "label": "গ",
          "question": "উদ্দীপকে উল্লেখিত শিক্ষক তোমার পাঠ্যবইয়ের কোন বিজেতা সম্পর্কে পড়াচ্ছেন? উত্ত বিজেতা কতবার ভারত আক্রমণ করেন এবং কেন? ব্যাখ্যা করো।",
          "explanation": "উদ্দীপকে উল্লেখিত শিক্ষক সুলতান মাহমুদ সম্পর্কে পড়াচ্ছেন। তিনি রাজনৈতিক, ধর্মীয় ও অর্থনৈতিক উদ্দেশ্যে ১৭ বার ভারত আক্রমণ করেন। গজনির সুলতান মাহমুদ ছিলেন দিগ্বিজয়ী বীর। তিনি ভারতবর্ষে মোট সতেরো বার অভিযান প্রেরণ করে বিস্ময়করভাবে প্রত্যেক বারই জয় লাভকরেন। তিনি অর্থনৈতিক, রাজনৈতিক, ধর্মীয় প্রভৃতি কারণে ভারতে অভিযান পরিচালনা করেন, যেমনটি উদ্দীপকের শিক্ষক ক্লাসে করেছেন। উদ্দীপকে ভারত অভিযানের সামরিক ও অর্থনৈতিক উদ্দেশ্য উল্লেখ করা হয়েছে। গজনির সুলতান মাহমুদও অনুরূপ উদ্দেশ্যে ১০০০ সাল থেকে ১০২৭ সালের মধ্যে সতেরো বার ভারতে অভিযান চালিয়ে প্রতিবারই সফল হন- তাই সামরিক শ্রেষ্ঠত্ব প্রকাশকে অনেকে তার ভারত অভিযানের কারণ হিসেবে দেখিয়েছেন। আবার তার প্রথম অভিযান ছিল নিজ রাজ্যের সীমান্ত নিরাপত্তা নিশ্চিত করার জন্য, যা তার রাজনৈতিক উদ্দেশ্যেতে প্রতিফলিত করে। তাছাড়া বিশাল সামরিক বাহিনীর প্রয়োজনীয় অর্থ উপার্জন এবং সামরিক শক্তির যোগান দিতে মাহমুদ ভারতে অভিযান চালান। নিরপেক্ষ ঐতিহাসিক বিশ্লেষণে দেখা যায় যে, সুলতান মাহমুদের ভারত অভিযানের পেছনে অর্থনৈতিক উদ্দেশ্যই ছিল মুখ্য। অধ্যাপক এম হাবিব, এস এম জাফর, ভি. এ. স্মিথ প্রমুখ ঐতিহাসিকেরা সুলতান মাহমুদের ভারত অভিযানের পেছনে অর্থনৈতিক উদ্দেশ্যের কথা বলেছেন কোনো কোনো ঐতিহাসিকের ধারণা পৌত্তলিকতার বিনাশ এবং ইসলাম প্রচারের উদ্দেশ্যে সুলতান মাহমুদ বারবার ভারতে অভিযান চালান। সুলতান মাহমুদের সোমনাথ মন্দির বিজয়কে তারা এর উদাহরণ হিসেবে দেখান। তাই বলা যায়, উদ্দীপকে ভারত অভিযানের নায়ক সুলতান মাহমুদের প্রতিচ্ছবি তুলে ধরা হয়েছে।"
        },
        {
          "label": "ঘ",
          "question": "উক্ত বিজেতার সবচেয়ে রোমাঞ্চকর অভিযান সম্পর্কে আলোচনা করো।",
          "explanation": "উক্ত বিজেতার অর্থাৎ সুলতান মাহমুদের সবচেয়ে রোমাঞ্চকর অভিযান হল সোমনাথ মন্দির অভিযান। সুলতান মাহমুদের ভারত অভিযানসমূহের মধ্যে সবচেয়ে গুরুত্বপূর্ণ ও সর্বাপেক্ষা উল্লেখযোগ্য ছিল সোমনাথ মন্দির আক্রমণ। অধ্যাপক নাজিম সোমনাথ অভিযানকে ইসলামের ইতিহাসের অন্যতম দুঃসাহসিক কাজ বলে অভিহিত করেছেন। ড. মোঃ মোহর আলী বলেন, সোমনাথ অভিযান ছিল মাহমুদের সর্বশেষ গুরুত্বপূর্ণ সামরিক অভিযান। সোমনাথ মন্দিরটি গুজরাটের চালুক্য রাজ্যের কাথিওয়াড়ের পশ্চিম উপকূলে অবস্থিত। মন্দিরটি ছিল প্রভূত ধনৈশ্বর্যে পরিপূর্ণ। মুসলিম ঐতিহাসিকদের বিবরণ মতে, মন্দিরের পুরোহিতদের ধারণা ছিল এ মন্দির আক্রমণ বা জয় মাহমুদের সাধ্যের বাইরে। কিন্তু মন্দিরে গচ্ছিত বিপুল ধনরাজির সংবাদ পেয়ে সুলতান মাহমুদ সোমনাথ আক্রমণের সিদ্ধান্ত নেন। ১০২৬ খ্রিষ্টাব্দে তিনি সোমনাথের দ্বারে পৌছান। গুজরাটের রাজা ভীমদেবের নেতৃত্বে স্থানীয় জনগণ ও পুরোহিতদের প্রবল বাধা সত্ত্বেও এ অভিযানে সুলতান মাহমুদ জয়লাভ করেন। মন্দিরসহ ৩০০ বিগ্রহ ধ্বংস করা হয়। এ মন্দির থেকে মাহমুদ দু'কোটিরও বেশি স্বর্ণমুদ্রা ও বিগ্রহাদির অলংকার থেকে দু'শ মণ মুল্যবান মনিমুক্তা নিয়ে স্বদেশে ফিরে যান। ঈশ্বরী প্রসাদ বলেন, \"সোমনাথ বিজয় মাহমুদের ললাটে নতুন বিজয় গৌরব সংযুক্ত করে।\" এ বিজয় তাকে মুসলমানদের অনেকের কাছে মহানায়করূপে চিহ্নিত করে। পরিশেষে বলা যায়, সুলতান মাহমুদের অভিযানসমূহের মধ্যে ষোলতম অভিযান সোমনাথ মন্দির বিজয় সবচেয়ে দুঃসাহসিক ও রোমঞ্চকর।"
        }
      ]
    },
    {
      "number": "4",
      "uddipok": "খসরু শাহের রাজ্যজয়ের জন্য উচ্চাকাঙ্ক্ষা থাকলেও বড় ভাইয়ের প্রতি অগাধ আনুগত্য ছিল। বড় ভাইয়ের মৃত্যুর পর তিনি সিংহাসনে আরোহণ করেন। পার্শ্ববর্তী রাজ্যে তিনি বেশকিছু অভিযান পরিচালনা করে সে সব এলাকা জয় করেন। তার জীবনের মোড় পরিবর্তনকারী দুইটি যুদ্ধ, যার প্রথমটাতে পরাজিত হলেও ২য় যুদ্ধে তিনি বিজয়ী হন। বিজিত অঞ্চলে তিনি দুটি বিখ্যাত মসজিদ নির্মাণ করেন।",
      "tag": "RC 25",
      "sub_questions": [
        {
          "label": "ক",
          "question": "রাজা পৃথ্বিরাজ কে ছিলেন?",
          "explanation": "পৃথ্বিরাজ চৌহান বংশের রাজা ছিলেন।"
        },
        {
          "label": "খ",
          "question": "'শাহনামা' কাব্যের বিষয়বস্তু কী ছিল?",
          "explanation": "শাহনামা সুলতান মাহমুদের সভাকবি আবুল কাসেম ফেরদৌসি রচিত একটি মহাকাব্য। মহাকবি ফেরদৌসি ৯৭৭ থেকে ১০১০ খ্রিষ্টাব্দ পর্যন্ত প্রায় ৩০ বছর ধরে শাহনামা রচনা করেন। ষাট হাজার শ্লোক সম্বলিত এ মহাকাব্যে ৯৯০টি অধ্যায়ে ৬২টি কাহিনি রয়েছে। শাহনামাতে ইরানের ইতিহাস-ঐতিহ্যকে তুলে ধরা হয়েছে। এই মহাকাব্যে মূলত ইসলামপূর্ব ও সপ্তম শতাব্দীতে ইসলামি শাসন ব্যবস্থা চালু হওয়ার পরের কাহিনি বর্ণিত হয়েছে। এটি পৃথিবীর একমাত্র মহাকাব্য, যা সাক্ষী হয়ে আছে একটি নির্দিষ্ট সভ্যতা ও সংস্কৃতির।"
        },
        {
          "label": "গ",
          "question": "",
          "explanation": "উদ্দীপকের খসরু শাহের সাথে আমার পাঠ্যবইয়ের সুলতান মুহাম্মদ ঘুরির মিল রয়েছে। কেননা রাজ্যায়ের উচ্চাকাঙ্ক্ষা থাকলেও বড় ভাইয়ের প্রতি ছিল তার অগাধ আনুগত্য। মুহাম্মদ ঘুরি মানুষ হিসেবে অনুপম চরিত্র ও আকর্ষণীয় ব্যক্তিত্বের অধিকারী ছিলেন। অসাধারণ চারিত্রিক বৈশিষ্ট্যের কারণে তিনি সমসাময়িক রাজাদের থেকে অনেক ঊর্ধ্বে জায়গা করে নিয়েছেন। সততা ও বিশ্বস্ততা তার চরিত্রের উজ্জ্বল দিক ছিল। জ্যেষ্ঠ ভ্রাতা গিয়াসউদ্দিনের প্রতি তার আনুগত্য ও বিশ্বস্ততা ইতিহাসে তাকে বিশেষ পরিচিতি দিয়েছে। উদ্দীপকে অনুরূপ ব্যক্তির প্রতিচ্ছবি লক্ষণীয়। উদ্দীপকে দেখা যায়, খসরু শাহের রাজ্যজয়ের জন্য উচ্চাকাঙ্ক্ষা থাকলেও বড় ভাইয়ের প্রতি অগাধ আনুগত্য ছিল। বড় ভাইয়ের মৃত্যুর পর তিনি সিংহাসনে আরোহণ করেন। পার্শ্ববর্তী রাজ্যে তিনি বেশকিছু অভিযান পরিচালনা করে সেসব এলাকা জয় করেন। তার জীবনের মোড় পরিবর্তনকারী দুইটি যুদ্ধ- যার প্রথমটিতে পরাজিত হলেও দ্বিতীয় যুদ্ধে বিজয়ী হন। খসরু শাহের সাথে সাদৃশ্যপূর্ণ মুহাম্মদ ঘুরি। তিনি অনন্য সাধারণ সমর প্রতিভাধর ও ক্ষমতাবান শাসক ছিলেন। তার মধ্যে প্রবল উচ্চাকাঙ্ক্ষা থাকলেও বড় ভাই গিয়াসউদ্দিনের প্রতি প্রবল আনুগত্য ছিল। তাই ভাইয়ের জীবদ্দশায় গজনির শাসনকর্তার পদলাভেই তিনি সন্তুষ্ট থাকেন। ১২০৩ খ্রিষ্টাব্দে গিয়াসউদ্দিনের মৃত্যুর পর তিনি ঘুর সিংহাসনে অধিষ্ঠিত হন। অবশ্য গজনির শাসনকর্তা থাকা অবস্থায় তিনি রাজ্যজয়ে মনোনিবেশ করে পার্শ্ববর্তী অনেক রাজ্য দখল করেন। ১১৯১ খ্রিস্টাব্দে, তরাইনের প্রথম যুদ্ধে পরাজিত হলেও মনোবল না হারিয়ে তিনি পুনরায় ১১৯২ খ্রিষ্টাব্দে তরাইনের দ্বিতীয় যুদ্ধে অবতীর্ণ হন। এ যুদ্ধে তিনি বিজয়ী হন এবং ভারতবর্ষে স্থায়ী মুসলিম শাসনের সূচনা করেন। এজন্য তাকে ভারতে স্থায়ী মুসলিম শাসনের প্রকৃত প্রতিষ্ঠাতাও বলা হয়। সুতরাং বলা যায়, উদ্দীপকে মুহাম্মদ ঘুরির কথাই উল্লেখ করা হয়েছে।"
        },
        {
          "label": "ঘ",
          "question": "তোমার পাঠ্যবইয়ের উক্ত শাসক বিজিত অঞ্চলে যে মসজিদ নির্মাণ করেছিলেন, তার বর্ণনা দাও।",
          "explanation": "উক্ত শাসক তথা মুহাম্মদ ঘুরি বিজিত অঞ্চলে আড়াই-দিনকা ঝোপড়া এবং কুওয়াতুল ইসলাম মসজিদ নির্মাণ করেছিলেন। মুহাম্মদ ঘুরি শিল্প ও সংস্কৃতির পৃষ্ঠপোষক ছিলেন। ১১৯২ সালে রাজ্য বিজয়ের স্মারক ও ইসলামের বিজয়গাঁথা বিশ্ব দরবারে উপস্থাপনের জন্য মুহাম্মদ ঘুরি তার প্রতিনিধি কুতুবউদ্দিন আইবেকের সাহায্যে আজমিরে \"আড়াই-দিনকা ঝোপড়া\" মসজিদ এবং দিল্লিতে \"কুওয়াতুল ইসলাম\" নামে দুটি মসজিদ নির্মাণ করেন। এ দুটি মসজিদ ভারতে ইন্দো-মুসলিম স্থাপত্যরীতির সূচনা করে। ভারতে মুসলিম স্থাপত্য বিকাশের ইতিহাসে আড়াই-দিনকা ঝোপড়া মসজিদ একটি গুরুত্বপূর্ণ স্থান দখল করে আছে। মসজিদটি ভারতের রাজস্থান রাজ্যের আজমির শহরে অবস্থিত। দিল্লি থেকে প্রায় ৪৮০ কিলোমিটার পশ্চিমে তারাগড় পাহাড়ের পাদদেশে এটির অবস্থান। ১১৯৯ খ্রিষ্টাব্দে মুহাম্মদ ঘুরির প্রতিনিধি কুতুবউদ্দিন আইবেক এ মসজিদটি নির্মাণ করেন। মসজিদটির নাম নিয়ে বিভিন্ন ধারণা প্রচলিত আছে। কেউ কেউ মনে করেন, মসজিদটি নির্মাণে আড়াই দিন সময় লেগেছিল; আবার অনেকে বলেন, এখানে একটি মেলা বসত, যা আড়াই দিন স্থায়ী হতো সেই থেকে এই নামকরণ। মসজিদটির দৈর্ঘ্য ২৭২ ফুট ৬ ইঞ্চি এবং প্রস্থ ২৬৪ ফুট ৬ ইঞ্চি, যা কুওয়াতুল মসজিদের চেয়ে দ্বিগুণেরও বেশি। এটি নির্মাণে পীতাভবেলে পাথর ব্যবহার করা হয়েছে। পশ্চিম দিকে নামাজ ঘর এবং উন্মুক্ত প্রাঙ্গণের তিন দিকে তিনটি আইল বিশিষ্ট রিওয়াক রয়েছে। মসজিদের স্থাপত্যে আরব্য ও জ্যামিতিক নকশার খিলান, সুশৃঙ্খল স্তম্ভ এবং আমলকী শীর্ষদণ্ড শোভিত গম্বুজ বিশেষভাবে উল্লেখযোগ্য। আড়াই দিনকা ঝোপড়া মসজিদের মতো কুওয়াতুল ইসলাম মসজিদও অনেক বিখ্যাত। ভারতের দিল্লিতে অবস্থিত এ মসজিদটির গঠনশৈলী হিন্দু ও ইসলামিক স্থাপত্যের সংমিশ্রণে তৈরি। মূল মসজিদটি নির্মাণে হিন্দু ও জৈন মন্দিরের খোদাই করা নকশার ছাপ পাওয়া যায়। কুতুব মিনার সংলগ্ন এই মসজিদটি প্রায় ৩৮.২ মিটার × ২৭.৭ মিটার আয়তনের। এর ভেতরে সুলতান ইলতুতমিশের সমাধিও রয়েছে। মসজিদের প্রাঙ্গণে একটি লোহার স্তম্ভ আছে, যা গুপ্ত যুগের তৈরি এবং ১৬০০ বছর ধরে মরিচা ধরেনি। দিল্লির সুলতানি স্থাপত্যের প্রথম নিদর্শন হওয়ায় এটি বিশেষভাবে গুরুত্বপূর্ণ। এটিকে UNESCO বিশ্ব ঐতিহ্যবাহী স্থান হিসেবে স্বীকৃতি দিয়েছে। পরিশেষে বলা যায়, আড়াই দিনকা ঝোপড়া এবং কুওয়াতুল ইসলাম মসজিদ দুটি ভারতের মুসলিম শাসনের শুরুর দিকের স্থাপত্য নিদর্শনগুলোর মধ্যে অন্যতম। এ দুটি মসজিদকে ভারতীয় উপমহাদেশে ইসলামিক স্থাপত্য বিকাশের এক গুরুত্বপূর্ণ অধ্যায় হিসেবে বিবেচনা করা হয়।"
        }
      ]
    },
    {
      "number": "5",
      "uddipok": "বিমলের যখন এগারো বছর বয়স তখন তার বাবা মারা যান। পিতার মৃত্যুর পর বিমলের আত্মীয়-স্বজন বিশেষ করে তার চাচা বিমলকে সম্পত্তি থেকে বঞ্চিত করার চেষ্টায় লিপ্ত হয়। বিমল এসব ষড়যন্ত্র কঠোর হস্তে দমন করে পিতৃসম্পদ রক্ষা করেন।",
      "tag": "RC 25",
      "sub_questions": [
        {
          "label": "ক",
          "question": "'মোজাল' শব্দের অর্থ কী?",
          "explanation": "মোজঙ্গল শব্দের অর্থ নির্ভীক।"
        },
        {
          "label": "খ",
          "question": "খানুয়ার যুদ্ধের গুরুত্ব ব্যাখ্যা করো।",
          "explanation": "খানুয়ার যুদ্ধে ভারতে রাজপুতদের প্রাধান্য প্রতিষ্ঠার আশা চিরতরে নির্মূল হয় বলেই এ যুদ্ধকে চূড়ান্ত নিষ্পত্তিকারী যুদ্ধ বলা হয়। পানিপথের প্রথম যুদ্ধ অপেক্ষা খানুয়ার যুদ্ধ ছিল নিঃসন্দেহে অধিক তাৎপর্যপূর্ণ ও সুদূরপ্রসারী। কেননা, পানিপথের যুদ্ধে দিল্লির নামমাত্র সুলতান ইব্রাহিম লোদির পরাজয় ঘটেছিল। কিন্তু খানুয়ার যুদ্ধে ভারতের শক্তিশালী রাজপুত সংঘের পরাজয় ঘটে এবং ভারতে রাজপুতদের প্রাধান্য প্রতিষ্ঠার পথ রুদ্ধ হয়ে যায়। এ যুদ্ধের ফলে ভারতের সার্বভৌম ক্ষমতা রাজপুতদের হাত থেকে মুঘলদের কাছে স্থানান্তরিত হয়।"
        },
        {
          "label": "গ",
          "question": "উদ্দীপকের বিমলের সাথে কোন মুঘল সম্রাটের পারিবারিক ষড়যন্ত্রের মিল রয়েছে? ব্যাখ্যা করো।",
          "explanation": "উদ্দীপকের বিমলের সাথে মুঘল সম্রাট বাবরের পারিবারিক ষড়যন্ত্রের মিল রয়েছে। জহির উদ্দিন মুহাম্মদ বাবর ১৪৮৩ খ্রিষ্টাব্দে মধ্য এশিয়ার তুর্কিস্তানের ফারগানায় জন্মগ্রহণ করেন। পিতা ওমর শেখ মির্জার আকস্মিক মৃত্যুতে মাত্র ১১ বছর বয়সে ফারগানার সিংহাসনে অধিষ্ঠিত হন। তবে আত্মীয়-স্বজনদের ষড়যন্ত্রের শিকার হয়ে তিনি রাজ্যচ্যুত হন। কিন্তু পরবর্তী সময়ে নিজ যোগ্যতায় একটি সাম্রাজ্যের ভিত্তি স্থাপন করেন। উদ্দীপকে এ ঘটনারই প্রতিফলন লক্ষ করা যায়। উদ্দীপকে বর্ণিত বিমলের বয়স যখন এগারো তখন তার বাবা মারা যান। পিতার মৃত্যুর পর বিমলের আত্মীয় স্বজন বিশেষ করে তারা চাচা বিমলকে সম্পত্তি থেকে বঞ্চিত করার চেস্টায় লিপ্ত হয়। বিমল এসব ষড়যন্ত্র কঠোর হস্তে দমন করে পিতৃসম্পদ রক্ষা করেন। একইভাবে বাবার ফারগানার দায়িত্ব লাভ করার পর চারদিকে শত্রু এবং আত্মীয়-স্বজনদের ষড়যন্ত্রের শিকার হয়ে রাজ্য হারা হন। কিন্তু বাবর দমে যাওয়ার পাত্র নন। পার্শ্ববর্তী রাজ্যে অভ্যন্তরীণ রাজনৈতিক গোলযোগের সুযোগ নিয়ে ১৫০৪ খ্রিস্টাব্দে কাবুল অধিকার করেন। এরপর সমরখন্দ, কান্দুজ, তাসখন্দ, হিসার এবং ফারগানা রাজ্য অধিকার করেন। এছাড়াও সমকালীন ভারতের আর্থ-সামাজিক, রাজনৈতিক ও সামরিক দুর্বলতার সুযোগে ১৫২৬ খ্রিষ্টাব্দে পানিপথের প্রথম যুদ্ধে ইব্রাহিম লোদিকে পরাজিত করে ভারতে মুঘল সাম্রাজ্যের ভিত স্থাপন করেন। এসব দিক বিবেচনায় উদ্দীপকে বর্ণিত বিমলের সাথে মুঘল সম্রাট বাবরের মিল খুঁজে পাওয়া যায়।"
        },
        {
          "label": "ঘ",
          "question": "উদ্দীপকের বিমলের ন্যায় উক্ত সম্রাট কি এসব ষড়যন্ত্র কঠোর হস্তে দমন করতে পেরেছিলেন? ব্যাখ্যা করো।",
          "explanation": "উদ্দীপকের বিমলের ন্যায় উক্ত সম্রাট অর্থাৎ সম্রাট বাবর আত্মীয় স্বজনদের ষড়যন্ত্র কঠোর হস্তে দমন করতে পারেন নি। মুঘল বংশের প্রতিষ্ঠাতা সম্রাট বাবর পিতার মৃত্যুর পর মাত্র ১১ বছর বয়সে ফারগানার সিংহাসনে উপবিষ্ট হন। কিন্তু তিনি সিংহাসন লাভের পরপরই আত্মীয়-স্বজন ও উজবেক নেতা সাইবানি খানের বিরোধিতার কারণে নিজ রাজ্য থেকে বিতাড়িত হন। তিনি জন্মভূমির আশা চিরতরে পরিত্যাগ করে ভারতবর্ষে সাম্রাজ্য প্রতিষ্ঠা করেন। কিন্তু উদ্দীপকে এর বিপরীত অবস্থা পরিলক্ষিত হয়। উদ্দীপকের বিমল ১১ বছর বয়সে পিতার মৃত্যুর পর সিংহাসনে আরোহণ করেন। তার আত্মীয় স্বজন বিশেষ করে তার চাচা সম্পত্তি থেকে বঞ্চিত করার চেষ্টায় লিপ্ত হয়। কিন্তু তিনি এসব ষড়যন্ত্র কঠোর হস্তে দমন করেন। পক্ষান্তরে সম্রাট বাবর তার পিতার মৃত্যুর পর সিংহাসনে আরোহণ করে আত্মীয়-স্বজন ও অন্যান্য শত্রুদের কাছে পরাজিত হয়ে স্থায়ীভাবে মাতৃভূমি ত্যাগ করেন। সম্রাট বাবর সিংহাসনে আরোহণের পর ১৪৯৭ খ্রিষ্টাব্দে সমরখন্দ দখল করেন। কিন্তু ভাগ্য বিপর্যয়ের সম্মুখীন হয়ে তিনি সমরখন্দ হারান এবং আত্মীয়-স্বজনের বিরোধিতার কারণে ১৯৪৮ খ্রিষ্টাব্দে ফারগানা থেকেও বিতাড়িত হন। এভাবে সম্রাট বাবর নিজ মাতৃভূমিতে রাজ্য প্রতিষ্ঠা করতে ব্যর্থ হয়ে ভারতবর্ষের প্রতি মনোযোগ দেন। উপরের আলোচনায় বিমল ও বাবরের ক্ষমতা প্রতিষ্ঠার ঘটনাটি বৈসাদৃশ্যপূর্ণ বলে প্রমাণিত হয়। বিমলের ন্যায় সম্রাট বাবর কঠোর হস্তে ষড়যন্ত্র রোধ করতে ব্যর্থ হয়েছিল।"
        }
      ]
    },
    {
      "number": "6",
      "uddipok": "মিনহাজ তার বিমাতার অত্যাচারে পিতৃগৃহ ত্যাগ করে এক সামন্ত রাজার অধীনে চাকুরি করেন। অল্প দিনে মিনহাজ সামন্ত রাজার প্রিয় পাত্র হয়ে রাজকীয় ও কূটনৈতিক গুণাবলী অর্জন করেন। সামন্তরাজের মৃত্যুর পর তিনি ঐ এলাকার সামন্তরাজ হন এবং পার্শ্ববর্তী এক জমিদারের জমিদারিও তার দখলে চলে আসে। মিনহাজ উক্ত এলাকার বিভিন্ন যুগোপযোগী সংস্কার করেন।",
      "tag": "RC 25",
      "sub_questions": [
        {
          "label": "ক",
          "question": "গুলবদন বেগম কে ছিলেন?",
          "explanation": "গুলবদন বেগম ছিলেন মুঘল সম্রাট হুমায়ুনের কন্যা।"
        },
        {
          "label": "খ",
          "question": "চৌসার যুদ্ধের বর্ণনা দাও।",
          "explanation": "চৌসার যুদ্ধ সম্রাট হুমায়ুন এবং শেরখানের মধ্যে সংঘটিত হয়। হুমায়ুন বাংলা থেকে গঙ্গার বাম তীর ধরে আগ্রা অভিমুখে রওনা হওয়ার পর শাহবাদ জেলার বক্সারের নিকটবর্তী 'চৌসা' নামক স্থানে শেরখান তার পথরোধ করে দাঁড়ান। ফলে তাদের মধ্যে যুদ্ধ শুরু হয়। পিতার মৃত্যুর পর তিনি সিংহাসনে অধিষ্ঠিত হয়ে নানা ঘাতপ্রতিঘাতের সম্মুখীন হন। ১৫৩৯ খ্রিষ্টাব্দের ২৬ জুন চৌসায় সংঘটিত যুদ্ধে শেরখানের কাছে সম্রাট হুমায়ুন পরাজিত হন। তিনি গঙ্গা পার হয়ে পালিয়ে প্রাণ রক্ষা করেন।"
        },
        {
          "label": "গ",
          "question": "উদ্দীপকের মিনহাজের সাথে তোমার পাঠ্যবইয়ের কোন শাসকের বাল্যজীবনের সাদৃশ্য আছে? ব্যাখ্যা করো।",
          "explanation": "উদ্দীপকের মিনহাজের সাথে ষোড়শ শতকে ভারতবর্ষের শাসক শের শাহের সাদৃশ্য রয়েছে। ভারতে শুর বংশের প্রতিষ্ঠাতা শের শাহের বাল্যজীবন সুখের ছিল না। তার পিতা হাসান খান শুর বিহারের অন্তর্গত সাসারামের জায়গিরদার ছিলেন। বিমাতার দুর্ব্যবহার এবং পিতার অবহেলায় অতিষ্ঠ হয়ে ১৪৯৪ খ্রিষ্টাব্দে তিনি গৃহত্যাগ করেন। পরবর্তী সময়ে মুঘল সম্রাট হুমায়ূনকে পরাজিত করে শের শাহ ভারতে শুর বংশের শাসন প্রতিষ্ঠা করেন। উদ্দীপকেও এরূপ বিষয় বর্ণিত হয়েছে। উদ্দীপকে বলা হয়েছে, মিনহাজ তার বিমাতার অত্যাচারে পিতৃগৃহ ত্যাগ করে এক সামন্ত রাজার অধীনে চাকুরি করেন। অল্প দিনে মিনহাজ সামন্ত রাজার প্রিয় পাত্র হয়ে রাজকীয় ও কূটনৈতিক গুণাবলি অর্জন করেন। সামন্তরাজের মৃত্যুর পর তিনি ঐ এলাকার সামন্তরাজ হন এবং পার্শ্ববর্তী এক জমিদারের জমিদারিও তার দখলে চলে আসে। অনুরূপভাবে ছেলে বেলায় গৃহত্যাগ করলেও শের শাহ তার যোগ্যতার কারণে ১৪৯৭ খ্রিষ্টাব্দে সাসারামে পিতার জায়গিরের দায়িত্ব লাভ করেছিলেন। তবে বিমাতা এবং বৈমাত্রেয় ভাইদের শত্রুতার কারণে তিনি সাসারাম ত্যাগ করেন এবং ১৫২২ খ্রিষ্টাব্দে বিহারের শাসক বাহার খান লোহানীর অধীনে চাকরি গ্রহণ করেন। ১৫২৮ খ্রিষ্টাব্দে বাহারখান লোহানীর মৃত্যুর পর তিনি তার পুত্র জালাল খানের অভিভাবক নিযুক্ত হন। ১৫৩০ সালে শের খান চুনার দুর্গের অধিপতি বিধবা লাদ মালিকাকে বিয়ে করে ঐ দুর্গটির কর্তৃত্ব লাভ করেন। তার ক্ষমতা বৃদ্ধিতে ক্ষুব্ধ হয়ে মুঘল সম্রাট হুমায়ুন চুনার দুর্গ অবরোধ করলে শের শাহ মৌখিকভাবে তার আনুগত্য স্বীকার করেন। পরবর্তী সময়ে শের শাহ সম্রাট হুমায়ুনকে ১৫৩৯ খ্রিষ্টাব্দে চৌসার যুদ্ধে এবং ১৫৪০ খ্রিষ্টাব্দে বিলগ্রাম বা কনৌজের যুদ্ধে পরাজিত করে দিল্লির মসনদ দখল করেন। সুতরাং বলা যায়, উদ্দীপকের শাসকের সাথে শের শাহের সাদৃশ্য রয়েছে।"
        },
        {
          "label": "ঘ",
          "question": "তোমার পাঠ্যবইয়ের উক্ত শাসকের সংস্কার কার্যক্রম ব্যাখ্যা করো।",
          "explanation": "উদ্দীপকের শাসকের মতো উক্ত শাসক অর্থাৎ শের শাহ অনুকরণীয় সংস্কার করেছিলেন। প্রায় ৫ বছরের শাসনকালে (১৫৪০-১৫৪৫ খ্রি.) শের শাহ নানা প্রকার প্রশাসনিক সংস্কার করে অসাধারণ প্রতিভার স্বাক্ষর রেখেছেন। রাজস্ব সংস্কার তার অন্যতম শ্রেষ্ঠ কীর্তি। এ ক্ষেত্রে শের শাহ মৌলিক প্রতিভা ও দক্ষতার পরিচয় দেন। তার রাজস্বের প্রধান উৎস ছিল ভূমি রাজস্ব। ভূমি রাজস্ব আদায়ের জন্য তিনি 'কবুলিয়াত' ও 'পাট্টা' নামে দুটি নতুন পদ্ধতি চালু করেন। তার সময় জমি জরিপ করে উৎপাদিত ফসলের এক-তৃতীয়াংশ রাজস্ব নির্ধারণ করা হয়। এছাড়া বাণিজ্য শুল্ক, উত্তরাধিকারবিহীন সম্পত্তি প্রভৃতি ছিল রাজস্বের গুরুত্বপূর্ণ উৎস। পরবর্তীকালে মুঘল ও ব্রিটিশ আমলে শের শাহের রাজস্বনীতি অনুসরণ করা হয়েছিল। রাজস্ব ব্যবস্থা সংস্কারের পাশাপাশি শের শাহ যোগাযোগ ব্যাবস্থারও উন্নয়ন করেন। ব্যবসা-বাণিজ্যের প্রসার, সাম্রাজ্যের অভ্যন্তরীণ যোগাযোগ সুবিধা বৃদ্ধি, সাম্রাজ্যের নিরাপত্তা রক্ষার জন্য সেনাবাহিনীর চলাচল এবং ডাকব্যবস্থার সুবিধার জন্য শের শাহ দীর্ঘ ও প্রশস্ত রাস্তা নির্মাণ করেন। তার নির্মিত রাস্তাগুলোর মধ্যে প্রধান ছিল 'সড়ক-ই-আযম' বা গ্রান্ড ট্রাক রোড'। প্রায় ১৫০০ মাইল দীর্ঘ এ রাস্তাটি পূর্ববঙ্গের সোনারগাঁও থেকে সিন্ধু নদ পর্যন্ত বিস্তৃত ছিল। এছাড়া আগ্রা থেকে বোরহানপুর, আগ্রা থেকে যোধপুর ও চিতোর এবং লাহোর থেকে মুলতান পর্যন্ত বিস্তৃত কয়েকটি রাস্তা শের শাহের সময় নির্মিত হয়। তাছাড়া তিনি ব্যবসা-বাণিজ্যের সমৃদ্ধির জন্য পুরনো মুদ্রা বাতিল করে আশরাফি নামক স্বর্ণমুদ্রা, রূপাইয়া নামক রৌপ্যমুদ্রা এবং দাম নামক তাম্রমুদ্রার প্রচলন করেন। উপরের আলোচনার আলোকে বলা যায়, শের শাহ এর সংস্কার কার্যক্রম ইতিহাসে তাকে অমর করে রেখেছে। তার সংস্কার কার্যক্রমগুলো পরবর্তী শাসকদের জন্য অনুকরণীয় দৃষ্টান্ত।"
        }
      ]
    },
    {
      "number": "7",
      "uddipok": "খলিফা আল হাকিম তার রাজ্যের সকল ধর্মাবলম্বীকে একই ধর্মের পতাকাতলে আনার জন্য নতুন ধর্মমত চালু করেন। কিন্তু সর্বসাধারণের মধ্যে এই ধর্মমত জনপ্রিয় না হওয়ায় অনেকেই তা প্রত্যাখ্যান করেন। তার জীবদ্দশায় কিছু লোক এই ধর্মমত গ্রহণ করলেও তার মৃত্যুর সাথে সাথে এই ধর্মমতের পতন ঘটে। তথাপি ইতিহাস তাকে 'Al-Hakim the Great' নামে অভিহিত করেছে।",
      "tag": "RC 25",
      "sub_questions": [
        {
          "label": "ক",
          "question": "বাংলা বর্ষপঞ্জির প্রবর্তন করেন কোন মুঘল সম্রাট?",
          "explanation": "মুঘল সম্রাট আকবর বাংলা বর্ষপঞ্জির প্রবর্তন করেন।"
        },
        {
          "label": "খ",
          "question": "",
          "explanation": "সুলহ-ই-কুল বলতে পরধর্মসহিষ্ণুতা বোঝায়। সুলহ-ই-কুল শব্দটির অর্থ হলো সর্বজনীন শান্তি। মুঘল সম্রাট আকবর এর প্রবর্তিত \"দ্বীন-ই-ইলাহি” ধর্মীয় নীতির মূলে ছিল সুলহ-ই-কূল। সুলহ-ই-কূল নীতির মাধ্যমে সম্রাট আকবর তার সাম্রাজ্যে সকল ধর্ম, জাতি ও সম্প্রদায়ের মধ্যে সহনশীলতা ও শান্তি স্থাপন করতে চেয়েছিলেন। সুলহ-ই-কূল নীতির বৈশিষ্ট্যগুলোর মধ্যে অন্যতম হলো ধর্মীয় সহনশীলতা, অসাম্প্রদায়িকতা এবং ন্যায় ও সুবিচার প্রতিষ্ঠা প্রভৃতি।"
        },
        {
          "label": "গ",
          "question": "",
          "explanation": "উদ্দীপকে বর্ণিত খলিফা আল হাকিমের ন্যায় আমার পঠিত মুঘল সম্রাট জালালউদ্দিন আকবর নতুন ধর্মমত প্রবর্তন করেছিলেন। মুঘল সম্রাট আকবর ছিলেন সম্পূর্ণ ধর্মনিরপেক্ষ এবং দূরদর্শী রাজনীতিবিদ। তাই নিজের রাজনৈতিক অবস্থান সুদৃঢ় করার লক্ষ্যে সব ধর্মের মানুষের মধ্যে ঐক্য ও সম্প্রীতি প্রতিষ্ঠাকে তিনি অধিক গুরুত্ব দিয়েছেন। সব ধর্মের প্রতি উদার দৃষ্টিভঙ্গি পোষণ করে তিনি সাম্প্রদায়িকতা দূর করার মাধ্যমে নিজেকে সবার কাছে গ্রহণযোগ্য করে তুলতে ১৫৮২ খ্রিষ্টাব্দে একটি নতুন ধর্মমত প্রবর্তন করেন। এটি 'দ্বীন-ই-ইলাহি' নামে পরিচিত। তবে উদ্দেশ্যগত দিক দিয়ে তার এ প্রচেষ্টা সফল হয়নি, যেমনটি খলিফা আল হাকিমের প্রবর্তিত ধর্মমতের ক্ষেত্রেও দেখা যায়। খলিফা আল হাকিম রাজ্যের সকল ধর্মাবলম্বীকে একই পতাকাতলে সমাসীন করতে একটি নতুন ধর্মমত চালু করেন। কিন্তু এটি তেমন প্রভাব বিস্তার করতে পারেনি। একই পরিস্থিতি সম্রাট আকবরের প্রবর্তিত 'দ্বীন-ই-ইলাহি', ধর্মমতের ক্ষেত্রেও পরিলক্ষিত হয়। মুঘল সম্রাট আকবরও সুলহ-ই-কুল (ধর্মীয় সহিষ্ণুতা) নীতির দ্বারা প্রভাবিত হয়ে ভারতের বুকে 'দ্বীন-ই-ইলাহি' নামক একটি জাতীয় ধর্ম প্রবর্তন করেন। ঐতিহাসিক বাদাউনী এটিকে তৌহিদ-ই-ইলাহি বা ঐশী একেশ্বরবাদী ধর্ম হিসেবে অভিহিত করেন। ঐতিহাসিক ঈশ্বরী প্রসাদ বলেন, 'সব ধর্মের উৎকৃষ্ট নীতিমালার সমন্বয়ে গঠিত এটি একটি সর্বেশ্বরবাদী ধর্ম।' বস্তুত এটিকে একটি স্বতন্ত্র ধর্ম না বলে ধর্মীয় মতবাদ হিসেবে অভিহিত করাই সমীচীন। এই মতবাদের অনুসারীবৃন্দকে সম্রাটের নামে তাদের সম্পত্তি, জীবন, সম্মান ও ধর্ম এই চারটি জিনিস উৎসর্গ করতে হতো। এ ধর্মের বিধান অনুযায়ী সম্রাটকে সিজদাহ করতে হতো। তবে মাত্র ১৮ জন এ ধর্মমত গ্রহণ করেছিলেন। সম্রাট আকবরের মৃত্যুর সাথে সাথে এ ধর্মমতের বিলোপ ঘটে। সুতরাং বলা যায়, ধর্মমত প্রবর্তনের দিক দিয়ে খলিফা আল হাকিমের সাথে সম্রাট আকবরের মিল রয়েছে।"
        },
        {
          "label": "ঘ",
          "question": "তোমার পাঠ্যবইয়ের উক্ত সম্রাটের নতুন ধর্মমত প্রবর্তনের মূল উদ্দেশ্য ছিল রাজনৈতিক বলে কি তুমি মনে কর? উত্তরের সপক্ষে যুক্তি দাও।",
          "explanation": "হ্যাঁ, আমি মনে করি, উক্ত সম্রাটের অর্থাৎ সম্রাট আকবরের নতুন ধর্মমত প্রবর্তনের মূল উদ্দেশ্য ছিল রাজনৈতিক। সম্রাট আকবরের 'দ্বীন-ই-ইলাহি' ধর্মমত প্রবর্তনের উদ্দেশ্য ছিল সম্রাজ্যের একচ্ছত্র ধর্মীয় ও রাজনৈতিক নেতা হিসেবে নিজের স্বীকৃতি লাভ। ভারতে মুঘল শক্তির স্থায়িত্ব বিধানের স্বার্থে হিন্দু-মুসলিম নাগরিকদের মধ্যে ঐক্য ও প্রীতির বন্ধন গড়ে তোলা আবশ্যক ছিল। এ উদ্দেশ্যেই সম্রাট ধর্মীয় ক্ষেত্রে উদার নীতি গ্রহণ করে 'দ্বীন-ই-ইলাহি' ধর্মমত প্রবর্তন করেছিলেন। ষোড়শ শতাব্দী ছিল বিশ্বব্যাপী এক ধর্মীয় আন্দোলনের যুগ। তখন সাম্প্রদায়িক দ্বন্দ্ব কিংবা ধর্মীয় অধিকার রক্ষায় দেশে-দেশে, রাজায়-রাজায় যুদ্ধ পর্যন্ত লেগে যেত। উদাহরণস্বরূপ ইংল্যান্ডের রানি এলিজাবেথ এবং স্পেনের রাজা দ্বিতীয় ফিলিপের মধ্যে সংঘটিত আর্মাডার যুদ্ধের (১৫৮৮) কথা উল্লেখ করা যায়। এমন ধর্মীয় কোন্দলের যুগে সম্রাট আকবর ধর্মনিরপেক্ষ শাসনব্যবস্থা স্থাপন করে উদারতা ও রাজনৈতিক দূরদর্শিতার পরিচয় দিয়েছিলেন। ভারতীয় উপমহাদেশে বৃহৎ মুঘল সাম্রাজ্য প্রতিষ্ঠা ও তার স্থায়িত্ব বিধানই ছিল তার উদার ধর্মমত প্রবর্তনের একমাত্র কারণ। কেননা হিন্দু অধ্যুষিত ভারতে তাদের প্রতি উদার ও সহনশীল হওয়া ছাড়া সাম্রাজ্যকে দীর্ঘস্থায়ী করা কোনোভাবেই সম্ভবপর ছিল না। সম্রাট আকবরের প্রকৃত উদ্দেশ্য ছিল সাম্রাজ্যের সবাইকে একটি কাঠামোর মধ্যে ঐক্যবদ্ধ করা। আর এজন্য হিন্দুদের সমর্থন ও সহযোগিতা প্রয়োজন ছিল। তাই সর্বভারতীয় সাম্রাজ্য প্রতিষ্ঠার জন্য তিনি দীন-ই-ইলাহী প্রবর্তন করেন। সার্বিকভাবে বলা যায়, সম্রাট আকবরের দ্বীন-ই-ইলাহি ধর্মমত প্রবর্তনের উদ্দেশ্যে ছিল প্রধানত রাজনৈতিক, ধর্মীয় নয়। তিনি ভারতে মুঘল শক্তির স্থায়িত্ব বিধানের স্বার্থে সব ধর্মের মানুষের মধ্যে ঐক্য গড়ে তুলতে চেয়েছিলেন। তাই সব ধর্মের নির্যাস নিয়ে দ্বীন-ই-ইলাহি ধর্মমত প্রবর্তন করেন এবং ধর্মীয় ক্ষেত্রে উদার নীতি গ্রহণ করেন।"
        }
      ]
    },
    {
      "number": "8",
      "uddipok": "\"সালাম সালাম হাজার সালাম সকল শহিদ স্মরণে, আমার হৃদয় রেখে যেতে চাই তাদের স্মৃতির চরণে মায়ের ভাষায় কথা বলাতে স্বাধীন আশায় পথ চলাতে হাসিমুখে যারা দিয়ে গেল প্রাণ সেই স্মৃতি নিয়ে গেয়ে যাই গান\"",
      "tag": "RC 25",
      "sub_questions": [
        {
          "label": "ক",
          "question": "উর্দু শব্দটি কোন শব্দ হতে আগত?",
          "explanation": "উর্দু শব্দটি তুর্কি শব্দ থেকে আগত।"
        },
        {
          "label": "খ",
          "question": "'তমদ্দুন মজলিশ' সম্পর্কে লেখো।",
          "explanation": "'তমদ্দুন মজলিশ' হলো ভাষা আন্দোলনকে কেন্দ্র করে গড়ে ওঠা প্রথম সাংস্কৃতিক সংগঠন। ১৯৪৭ সালের ১ সেপ্টেম্বর ঢাকা বিশ্ববিদ্যালয়ের পদার্থ বিজ্ঞানের অধ্যাপক আবুল কাশেমের উদ্যোগে ঢাকায় তমদ্দুন মজলিশ প্রতিষ্ঠিত হয়। এ সংগঠনের পক্ষ থেকে 'পাকিস্তানের রাষ্ট্রভাষা বাংলা না উর্দু নামে একটি পুস্তিকা প্রকাশিত হয়। এটি ছিল ভাষা আন্দোলনের প্রথম পুস্তিকা। ভাষা আন্দোলনকে সাংগঠনিক রূপ দেওয়ার জন্য তমদ্দুন মজলিশ রাষ্ট্রভাষা সংগ্রাম পরিষদ নামে একটি সংগঠন গড়ে তোলে।"
        },
        {
          "label": "গ",
          "question": "উদ্দীপকের উল্লেখিত গানের লাইনগুলো তোমার পাঠ্যবইয়ের কোন ঘটনার কথা মনে করিয়ে দেয়? ব্যাখ্যা করো।",
          "explanation": "উদ্দীপকের গানের লাইনগুলো আমার পঠিত ভাষা আন্দোলনকে মনে করিয়ে দেয়। পাকিস্তান সৃষ্টির পর থেকেই পশ্চিম পাকিস্তানি শাসকগোষ্ঠী পূর্ব পাকিস্তানের প্রতি বৈষম্যমূলক নীতি গ্রহণ করে। পাকিস্তানের সংখ্যাগরিষ্ঠের ভাষা বাংলা হওয়া সত্ত্বেও তারা এদেশের সংস্কৃতিকে ধ্বংস করার জন্য উর্দুকে রাষ্ট্রভাষা করার চক্রান্ত করে। এ চক্রান্তের বিরুদ্ধে পূর্ব বাংলার মানুষ মাতৃভাষা রক্ষার দাবিতে আন্দোলন শুরু করে, যেটি ইতিহাসে ভাষা আন্দোলন নামে পরিচিত। এ আন্দোলনে শহিদ হন রফিক, শফিউর, জব্বার, বরকত ও সালাম। উদ্দীপকের সংগীতটিতে এ শহিদদের আত্মত্যাগই ফুটে উঠেছে। \"সালাম সালাম হাজার সালাম সকল শহিদ স্মরণে\"- সংগীতটি ১৯৫২ সালের ভাষা আন্দোলনের প্রেক্ষাপটে রচিত। এখানে ১৯৫২ সালের ভাষা আন্দোলনে বাঙালির আত্মত্যাগের চিত্র তুলে ধরা হয়েছে। এ আন্দোলন ছিল বাঙালির সাংস্কৃতিক স্বাধিকার আন্দোলন। পাকিস্তানি শাসকগোষ্ঠীর অগণতান্ত্রিক মনোভাব ও বৈষম্যমূলক আচরণের পরিপ্রেক্ষিতে এ আন্দোলন শুরু হয়। পাকিস্তানের ৫৬.৪০ শতাংশের মুখের ভাষা বাংলা হওয়া সত্ত্বেও সংখ্যালঘিষ্ঠ মাত্র ৩.২৭ শতাংশের মুখের ভাষা উর্দুকে তারা রাষ্ট্রভাষা হিসেবে চাপিয়ে দিতে চেয়েছিল। কিন্তু বাঙালি ছাত্র, শিক্ষক, বুদ্ধিজীবীসহ সবাই এ বৈষম্যমূলক আচরণের বিরুদ্ধে প্রতিবাদ জানায়। তারা দেশব্যাপী আন্দোলন গড়ে তোলে। ১৯৫২ সালের ২১ ফেব্রুয়ারি এ আন্দোলন চূড়ান্ত রূপ লাভ করে। এদিন সরকারের জারি করা ১৪৪ ধারা ভঙ্গ করে বাঙালি রাজপথে নেমে আসে। পুলিশ তাদের ওপর গুলি চালায়। পুলিশের গুলিতে শহিদ হন রফিক, বরকত, শফিউর, জব্বার, সালাম প্রমুখ। তাদের আত্মত্যাগের বিনিময়ে বাংলা রাষ্ট্রভাষার মর্যাদা লাভকরে। বাংলা ভাষার মর্যাদা রক্ষায় বাঙালির এ আত্মত্যাগই উদ্দীপকের লাইনগুলোতে প্রকাশ পেয়েছে।"
        },
        {
          "label": "ঘ",
          "question": "তোমার পঠিত উক্ত ঘটনা কি বাঙালি জাতীয়তাবাদের সূচনালগ্ন ছিল? ব্যাখ্যা করো।",
          "explanation": "উক্ত কবিতাংশটি ভাষা শহীদদের প্রতি গভীর শ্রদ্ধা নিবেদনের প্রতিফলন। যারা বাংলা ভাষার মর্যাদা রক্ষায় নিজের জীবন উৎসর্গ করেছেন, তাদের স্মৃতিকে সম্মান জানিয়ে কবি গান গেয়েছেন। ১৯৪৭ সালে পাকিস্তান প্রতিষ্ঠার পর পশ্চিম পাকিস্তান সরকার উর্দুকে একমাত্র রাষ্ট্রভাষা করার সিদ্ধান্ত নেয়। এতে পূর্ব পাকিস্তানের জনগণ তীব্র প্রতিবাদ জানায়। কারণ, এখানকার সংখ্যাগরিষ্ঠ জনগণের মাতৃভাষা ছিল বাংলা। এই সিদ্ধান্তের বিরুদ্ধে আন্দোলন গড়ে ওঠে এবং culminates হয় ১৯৫২ সালের ২১ ফেব্রুয়ারি শহীদ দিবসে, যেদিন সালাম, রফিক, বরকত, জব্বার প্রমুখ ছাত্র গুলি খেয়ে শহীদ হন। এই আত্মত্যাগ কেবল ভাষার জন্য নয়, বরং সাংস্কৃতিক পরিচয়, রাজনৈতিক অধিকার ও জাতীয় মর্যাদার জন্যও ছিল। এই আন্দোলনের মাধ্যমে বাঙালির মাঝে নিজস্ব জাতিসত্তা ও অধিকারবোধের উন্মেষ ঘটে। ভাষা আন্দোলন পরবর্তীতে স্বাধিকার আন্দোলন এবং শেষে ১৯৭১ সালের মুক্তিযুদ্ধে রূপ নেয়। তাই, ভাষা আন্দোলনই বাঙালি জাতীয়তাবাদের সূচনালগ্ন। কবিতার চরণগুলো সেই গৌরবময় ইতিহাস ও আত্মত্যাগকে স্মরণ করে।"
        }
      ]
    },
    {
      "number": "9",
      "uddipok": "আলভী গার্মেন্টসের কর্ণধার কাদের চৌধুরী তার অধীন কর্মচারীদের নিয়োগবিধি মোতাবেক প্রাপ্য মজুরি, বোনাস, স্ব্যাখ্যাসম্বর পরিবেশ ইত্যাদি সুবিধা প্রদানে দীর্ঘদিন ধরে বঞ্চিত করে আসছিল। এতে বিক্ষুব্ধ কর্মচারীরা একত্রিত হয়ে দাবি আদায়ে শ্রমিক সংঘ গড়ে তোলে এবং বিভিন্ন কর্মসূচি ঘোষণা করে। আন্দোলনের চাপে গ্রাৎক্ষণিকভাবে তাদের দাবি মেনে নেওয়া হলেও পরবর্তী বিভিন্ন অজুহাত ও কৌশছে মালিক তাদের ঐক্য ভেঙে দেয় এবং কঠোর নিয়ন্ত্রণের মাধ্যমে একচ্ছত্র কর্তৃত্ব স্থাপন করে।",
      "tag": "RC 25",
      "sub_questions": [
        {
          "label": "ক",
          "question": "'লাহোর প্রস্তাব'-এর উত্থাপক কে?",
          "explanation": "লাহোর প্রস্তাবের উত্থাপক ছিলেন শেরে বাংলা এ কে ফজলুল হক।"
        },
        {
          "label": "খ",
          "question": "ছিয়াত্তরের মন্বন্তর কেন ঘটেছিল?",
          "explanation": "দ্বৈতশাসনের সময় বাংলার অর্থ পাচার এবং প্রাকৃতিক দুর্যোগের কারণে ছিয়াত্তরের মন্বন্তর ঘটেছিল ব্রিটিশ ইস্ট ইন্ডিয়া কোম্পানি ১৭৬৫ সালে বাংলার দেওয়ানি লাভের পশ এদেশে দ্বৈতশাসন ব্যবস্থা প্রবর্তন করে। এ অভিনব শাসনব্যবস্থায় বাংলার রাজস্ব সংগ্রহের ক্ষমতা ছিল কোম্পানির হাতে। কোম্পানি এদেশের সম্পদ বিভিন্ন অঞ্চলে নিয়ে গিয়ে বেশি দামে বিক্রয় করে এবং অর্জিত অর্থ ব্রিটেনে পাচার করে। ফলে বাংলায় অর্থনৈতিক বিপর্যয় দেখা দেয়। তাছাড়া ১৭৬৮ সাল থেকে ১৭৭০ সাল পর্যন্ত তিন বছর অনাবৃষ্টির ফলে ফসল উৎপাদনে যথেষ্ট ঘাটতি দেখা দেয়। কিন্তু তার পরও কোম্পানি করের হার কমায়নি। এর ফলে ১৭৭০ সালে দেখা দেয় মহাদুর্ভিক্ষ। বাংলা ১১৭৬ সনে এ দুর্ভিক্ষ হয় বলে একে ছিয়াত্তরের মন্বন্তর বলা হয়।"
        },
        {
          "label": "গ",
          "question": "উদ্দীপকের শ্রমিক সংঘ গড়ে তোলার সাথে যুক্তঞ্জন্ট গানের কী সাদৃশ্য পাওয়া যায়? ব্যাখ্যা করো।",
          "explanation": "পূর্ব পাকিস্তানের প্রতি পাকিস্তানি শাসকগোষ্ঠীর গৃহীত বৈষম্য নীতির প্রতিবাদে যুক্তফ্রন্ট গঠন করা হয়। আর এ অধিকার বঞ্চনার দিক থেকে উদ্দীপকের শ্রমিক সংঘ ও যুক্তফ্রন্ট গঠনের মধ্যে সাদৃশ্য পাওয়া যায় ১৯৪৭ সালে পাকিস্তান রাষ্ট্র প্রতিষ্ঠিত হওয়ার পর থেকে পশ্চিম পাকিস্তানি শাসকদের অধীনে পূর্ব বাংলা (পরবর্তীতে পূর্ব পাকিস্তান) নানা ধানের শোষণ-বঞ্চনার শিকার হতে থাকে। ফলে এ অঞ্চলের ছাত্রসমাজ ও প্রগতিশীল রাজনীতিবিদগণ নির্বাচনে ক্ষমতাসীন মুসলিম লীগকে মোকাবিলা করতে বিরোধী রাজনৈতিক দলগুলোকে ঐক্যবদ্ধ হওয়ার আহ্বান জানায়। এরই পরিপ্রেক্ষিতে মওলানা আবদুল হামিদ খান ভাসানী, এ কে ফজলল হক, ঘোসেন শহীদ সোহরাওয়াদী প্রমুখের প্রচেষ্টায় মুসলিম লীগ বিয়েই রাজনৈতিক দলগুলো যুক্তফ্রন্ট গঠন করে। উদ্দীপকে লক্ষ করা যায়, 'আলভী গার্মেন্টসের কর্ণধার কাদের চৌধুরী তার অধীন কর্মচারীদের নিয়োগবিধি মোতাবেক প্রাপ্য মজুরি, বেনাস, স্বাস্থ্যসম্মত পরিবেশ ইত্যাদি সুবিধা থেকে বঞ্চিত করেন। এতে বিষ্ণুষ কর্মচারীরা একত্র হয়ে দাবি আদায়ে শ্রমিক সংঘ গড়ে তোলে এবং বিভিন্ন কর্মসূচি ঘোষণা করে। ঠিক একইভাবে পাকিস্তান রাষ্ট্র প্রতিষ্ঠিত হওয়র পর থেকেই কেন্দ্রীয় সরকার পূর্ব বাংলাকে বঞ্চিত করতে থাকে। সরকারের বৈষম্য নীতির ফলে পূর্ব বাংলার জনগণ রাজনৈতিক, অর্থনৈতিক, সামাজিক প্রতিটি ক্ষেত্রেই শোচনীয় অবস্থার সম্মুখীন হয়। কেন্দ্রীয় সরকারের এ বৈষম্য নীতি ও শোষণের বিরুদ্ধে সোচ্চার হয়ে পূর্ব বাংলার পাঁচটি রাজনৈতিক দল (১. আওয়ামী মুসলিম লীগ, ২. কৃষক- শ্রমিক পার্টি, ৩. নেজামে ইসলাম ও ৪. বামপন্থি গণতন্ত্রী দল এবং খিলাফত-ই-রাব্বানী একত্র হয়ে ১৯৫৩ সালে যুক্তফ্রন্ট গঠন করে। ২১ দফা কর্মসূচি ঘোষণা করে তারা ১৯৫৪ সালের সাধারণ নির্বাচনে অংশগ্রহণ করে। নির্বাচনে যুক্তফ্রন্ট জয়লাভ করে। ছয় বছরের পাকিস্তানি শোষণের বিরুম্মে ১৯৫৪ সালের নির্বাচনে যুক্তফ্রন্টের বিজয় ছিল বাংলার মানুষের এক ব্যালট বিপ্লব। সুতরাং উদ্দীপকে বর্ণিত শ্রমিক সংঘ গঠনের ক্ষেত্রে এ বিষয়েরই প্রতিফলন লক্ষণীয়।"
        },
        {
          "label": "ঘ",
          "question": "তুমি কি মনে কর, শ্রমিক সংঘের আন্দেলনের পরিণতির মতোই যুক্তফ্রন্টের পরিণতিও একই হয়েছিল? উত্তরের সপক্ষে যুক্তি দাও।",
          "explanation": "হ্যাঁ, আমি মনে করি, শ্রমিক সংঘের পরিণতির মতো যুক্তফ্রন্টের। পরিণতিও একই হয়েছিল। উদ্দীপকে আমরা দেখতে পাই যে, আলভী গার্মেন্টসের বিক্ষুব্ধ কর্মচারীরা। তাদের দাবি আদায়ের লক্ষ্যে ঐক্যবদ্ধ হয়ে শ্রমিক সংঘ গড়ে তোলে। জান্দোলনের চাপে তাৎক্ষণিকভাবে তাদের দাবি মেনে নেওয়া হলেও পরবর্তী সময়ে বিভিন্ন অজুহাত ও কৌশলে মালিকপক্ষ তাদের ঐক্য ভেঙে দেয় এবং কঠোর নিয়ন্ত্রণের মাধ্যমে একচ্ছত্র কর্তৃত্বে থাকা। করে। ঠিক একইভাবে যুক্তফ্রন্ট ১৯৫৪ সালের নির্বাচনে জয়লাভ করলেও পাকিস্তানের কেন্দ্রীয় সরকারের অপতৎপরতা ও যুক্তফ্রন্ট নেতাদের মধ্যে বিভেদ দেখা দিলে সরকার যুক্তফ্রন্ট মন্ত্রিসভা ভেঙে দিয়ে জাবার নিজেদের কর্তৃত্ব প্রতিষ্ঠা করে। উদ্দীপকের শ্রমিক সংঘ সাময়িকভাবে সফলতা অর্জন করলেও অচিরেই তা ব্যর্থতায় পর্যবসিত হয়। অনুরূপভাবে ১৯৫৪ সালের নির্বাচনে যুক্তফ্রন্ট বিজয় অর্জন করে মন্ত্রিসভা গঠন করলেও অল্পদিনের মধ্যেই তা ভেঙে দেয়া হয়। মূলত যুক্তফ্রন্ট কোনো আদর্শিক ভিত্তিতে নয়, বরং নির্বাচনে"
        }
      ]
    },
    {
      "number": "10",
      "uddipok": "মদনখোল ইউনিয়নের চেয়ারম্যান সরকারি বরাদ্দের বেশিরভাগ তার নিজের গ্রামের উন্নয়নের জন্য ব্যয় করেন। এতে অন্যান্য ওয়ার্ডের জনগণ তার উপর ক্ষিপ্ত হয়ে অধিকার আদায়ের সংগ্রামে লিপ্ত হয়। অন্যান্য ওয়ার্ডের জনগণ ১০ দফা দাবি পেশ করে। এই ১০ দফাকে জনগণ তাদের অধিকার আদায়ের দাবি বলে উল্লেখ করে।",
      "tag": "RC 25",
      "sub_questions": [
        {
          "label": "ক",
          "question": "DAC (Democratic Action Committee) কখন পঠিত হয়?",
          "explanation": "১৯৬৯ সালের ৮ জানুয়ারি DAC (Democratic Action Committee) গঠিত হয়।"
        },
        {
          "label": "খ",
          "question": "আগরতলা ষড়যন্ত্র মামলা সম্পর্কে কী জানো লেখো।",
          "explanation": "১৯৬৮ সালে শেখ মুজিবুর রহমানসহ ৩৫ জনকে অভিযুক্ত করে স্বৈরাচারী আইয়ুব খান যে মামলা দায়ের করে, তাই আগরতলা ষড়যন্ত্র - মামলা নামে পরিচিত। -আগরতলা ষড়যন্ত্র মামলাটি দায়ের করা হয় ১৯৬৮ সালের জানুয়ারি মাসে। অভিযুক্তদের বিরুদ্ধে রাষ্ট্রপক্ষের অভিযোগ ছিল- ১৯৬৩ সালে শেখ মুজিবুর রহমানের নেতৃত্বে ভারতের ত্রিপুরা রাজ্যের রাজধানী আগরতলাতে ভারতীয় সরকারি কর্মকর্তাদের গোপন বৈঠক হয়। সেখানে ভারতের সহায়তায় সশস্ত্র আন্দোলনের মাধ্যমে পূর্ব পাকিস্তানকে স্বাধীন করার পরিকল্পনা করা হয়। এ জন্য মামলাটির নাম দেওয়া হয় আগরতলা মামলা।"
        },
        {
          "label": "গ",
          "question": "উদ্দীপকের মদনখোল ইউনিয়নের চিত্রের সাথে তোমার পাঠ্যবইয়ের কোন বিশেষ ঘটনার সাথে মিল রয়েছে? ব্যাখ্যা করো।",
          "explanation": "উদ্দীপকে মদনখোল ইউনিয়নের চিত্রের সাথে বাঙালির ছয় দফাভিত্তিক আন্দোলনের মিল রয়েছে। দেশ বিভাগের পর থেকে পশ্চিম পাকিস্তানিদের পূর্ব পাকিস্তানিদের প্রতি বৈষম্যের নীতি গ্রহণের ফলে বাংলার জনগণের মধ্যে বিরূপ প্রতিক্রিয়ার সৃষ্টি হয়। এর প্রেক্ষিতে বাংলার জনগণকে শোষণ-বঞ্চনা থেকে মুক্ত করার লক্ষ্যে শেখ মুজিবুর রহমান ১৯৬৬ সালে 'ছয়দফা' দাবি পেশ করেন কিন্তু শাসকচক্র এই ছয় দফা মানতে অস্বীকৃতি জানালে পূর্ব বাংলার জনগণ ছয় দফার সমর্থনে আন্দোলন শুরু করে। যার প্রতিফলন উদ্দীপকেও লক্ষ করা যায়। উদ্দীপকে দেখা যায়, মদনখোল ইউনিয়নের চেয়ারম্যান সরকারি বরাদ্দের বেশিরভাগ নিজের গ্রামের উন্নয়নের জন্য ব্যয় করেন। এতে অন্যান্য ওয়ার্ডের জনগণ তার ওপর ক্ষিপ্ত হয়ে অধিকার আদায়ের সংগ্রামে লিপ্ত হয়। অন্যান্য ওয়ার্ডের জনগণ ১০ দফা দাবি পেশ করে। এই ১০ দফাকে জনগণ তাদের অধিকার আদায়ের দাবি বলে উল্লেখ করে। একইভাবে ছয় দফা দাবি ছিল বাঙালির মুক্তিসনদ। বাঙালির এ ছয় দফা দাবি আদায়ে ঐক্যবদ্ধ আন্দোলন শুরু হলে শাসক গোষ্ঠী এর বিরুদ্ধে অবস্থান নেয়। ফলে বাঙালিরা আরও সোচ্চার হয়। এরপর ক্রমান্বয়ে স্বাধিকারের প্রশ্নে সংঘটিত হয় ৬৯-এর গণঅভ্যুত্থান। আর গণঅভ্যুত্থানের হাত ধরেই বাঙালি জাতি তাদের স্বাধীনতা সংগ্রামের, পথে অগ্রসর হয় এবং ১৯৭১ সালে মহান মুক্তিযুদ্ধের মাধ্যমে বিজয় অর্জন করে। সুতরাং বলা যায়, উদ্দীপকের দাবি বাঙালির ছয় দফাভিত্তিক আন্দোলনের কথাই মনে করিয়ে দেয়।"
        },
        {
          "label": "ঘ",
          "question": "তোমার পাঠ্যবইয়ের উক্ত বিশেষ ঘটনার ফলাফল আলোচনা করো।",
          "explanation": "আমার পাঠ্যবইয়ের উক্ত বিশেষ ঘটনা তথা ৬ দফা আন্দোলনের ফলাফল ছিল অত্যন্ত সুদূরপ্রসারী, যা বাংলাদেশের স্বাধীনতার পথকে তরান্বিত করে। পূর্ব পাকিস্তানের স্বাধিকার আন্দোলনের পটভূমিতে ছয় দফার গুরুত্ব ও তাৎপর্য অপরিসীম। ছয় দফা কর্মসূচি নিরাশার অন্ধকারে নিমজ্জিত বাঙালি জাতিকে সংগ্রামের শক্তি জুগিয়েছিল। প্রেরণা জুগিয়েছিল স্বৈরাচারী ও গণবিরোধী শাসকের বিরুদ্ধে সোচ্চার হতে। সরকার এ আন্দোলন দমনে যতই নিষ্ঠুর হয়ে ওঠে ততই আন্দোলন দ্রুত দানা বাঁধতে থাকে, বাঙালি জাতীয়তাবাদ ততোই সুসংহত রূপ লাভ করে। পুলিশ নিরস্ত্র জনতার ওপর গুলিবর্ষণ করলে ছয় দফা কর্মসূচিভিত্তিক আন্দোলন এদেশে সর্বপ্রথম গণমুখী আন্দোলনে রূপ নেয়। ছয় দফাভিত্তিক স্বাধিকার আন্দোলনের সিঁড়ি বেয়ে ১৯৬৯ সালে গণঅভ্যুত্থান হয়। আর এ গণঅভ্যুত্থানের পথ ধরেই বাঙালি জাতি তাদের স্বাধীনতা সংগ্রামের পথে অগ্রসর হয়। এর ফলে পাকিস্তানি শাসনযন্ত্রের ভিত কেঁপে ওঠে। পশ্চিম পাকিস্তানে ১৯৭০ সালে অনুষ্ঠিত সাধারণ নির্বাচনে ক্ষমতাসীনদের, ভরাডুবি ঘটে। কিন্তু তারা বিজয়ী দলের হাতে ক্ষমতা হস্তান্তর না করার ষড়যন্ত্র করতে থাকে। ক্ষমতাসীন পাকিস্তানি শাসকচক্রের আচরণ পূর্ব পাকিস্তানের জনগণকে মুক্তিযুদ্ধে অবতীর্ণ হতে বাধ্য করেছিল। এ প্রেক্ষিতে ১৯৭১ সালে মহান মুক্তিযুদ্ধ সংঘটিত হয়, যা বাংলাদেশের ইতিহাসে অত্যন্ত তাৎপর্যপূর্ণ ঘটনা। মুক্তিযুদ্ধের মাধ্যমে পাকিস্তানের ২৪ বছরের শোষণের বেড়াজাল ভেঙে দীর্ঘ নয় মাসের মুক্তিযুদ্ধ শেষে ১৯৭১ সালের ১৬ ডিসেম্বর বাংলাদেশ চূড়ান্ত বিজয় অর্জন করে। উপরের আলোচনার পরিপ্রেক্ষিতে একথা সুস্পষ্ট যে, উদ্দীপকের আন্দোলনের মতোই বাঙালির ছয় দফা আন্দোলনও স্বাধীনতাকে ত্বরান্বিত করেছিল।"
        }
      ]
    },
    {
      "number": "11",
      "uddipok": "আরাবের বাড়ি মেহেরপুর জেলায়। এই জেলায় জন্মগ্রহণ করে তিনি নিজেকে ধন্য মনে করেন। আরাব তার বন্ধুদের প্রায়ই গর্ব করে বলেন, আমার যে জেলায় জন্ম তার ঐতিহাসিক গুরুত্ব অনেক এবং তার জেলাতেই স্বাধীন বাংলাদেশের প্রথম সরকার গঠিত হয়েছিল। এই সরকারের নেতৃত্বে বাংলাদেশের মুক্তিযুদ্ধ পরিচালিত হয় এবং বাংলাদেশ স্বাধীন হয়।",
      "tag": "RC 25",
      "sub_questions": [
        {
          "label": "ক",
          "question": "বাংলাদেশের প্রথম প্রধানমন্ত্রী কে ছিলেন?",
          "explanation": "বাংলাদেশের প্রথম প্রধানমন্ত্রী তাজউদ্দীন আহমদ।"
        },
        {
          "label": "খ",
          "question": "অপারেশন সার্চলাইট কী?",
          "explanation": "১৯৭১ সালের ২৫ মার্চের রাতে পাকিস্তানি হানাদার বাহিনী নিরীহ, নিরস্ত্র বাঙালির ওপর যে হত্যাযজ্ঞ চালায় তা অপারেশন সার্চলাইট নামে পরিচিত। অপারেশন সার্চলাইটের নীলনকশা তৈরি করেন টিক্কা খান এবং রাও ফরমান আলী। রাও ফরমান আলীকে ঢাকা শহরে অপারেশন সার্চলাইটের মূল দায়িত্ব দেওয়া হয়। এ ঘৃণ্য অপারেশনে পাক হানাদার বাহিনী ঢাকা নগরীকে মৃত্যুপুরিতে পরিণত করে। রাতের অন্ধকারে শহরের নিরীহ, নিরস্ত্র ও ঘুমন্ত নাগরিকদের সুপরিকল্পিতভাবে হত্যা করা হয়। ঢাকা বিশ্ববিদ্যালয় এলাকা, ধানমন্ডি, কলাবাগান, মোহাম্মদপুর, মিরপুর ও দেশের অন্যত্রও একইভাবে পাক বাহিনী গণহত্যায় মেতে ওঠে। এ রাতে তারা শুধু ঢাকায় প্রায় ৭০০০ বাঙালিকে হত্যা করে। ঢাকার বাইরেও তাদের এ নৃশংস হত্যাযজ্ঞ পরিচালিত হয়। ১৯৭১ সালের ২৫ মার্চের এ বর্বর অভিযানকেই 'অপারেশন সার্চলাইট' নাম দেওয়া হয়েছিল।"
        },
        {
          "label": "গ",
          "question": "উদ্দীপকে বর্ণিত উক্ত সরকারের গঠন প্রক্রিয়া আলোচনা করো।",
          "explanation": "উদ্দীপকে বর্ণিত সরকার হলো মুজিবনগর সরকার। উদ্দীপকে বর্ণিত আরাবের বাড়ি মেহেরপুর জেলায় ১৯৭১ সালের ১০ এপ্রিল স্বাধীন বাংলাদেশের প্রথম সরকার গঠিত হয়। মুজিবনগর সরকারের নেতৃত্বে বাংলাদেশের মুক্তিযুদ্ধ পরিচালিত হয়। এ সরকারের সুদক্ষ পরিচালনার মাধ্যমে দীর্ঘ নয় মাস রক্তক্ষয়ী যুদ্ধের পর বাংলাদেশ স্বাধীনতা অর্জন করে। গণহত্যা শুরুর দুই সপ্তাহ পর ১০ এপ্রিল কুষ্টিয়া জেলার মেহেরপুর মহকুমার (বর্তমানে জেলা) বৈদ্যনাথ তলায় বাংলাদেশের অস্থায়ী সরকার গঠন করা হয়। স্থানটির নাম পরে মুজিবনগর রাখা হয় বলে ওই সরকার মুজিবনগর সরকার নামে পরিচিত। মুজিবনগর সরকার ১২টি মন্ত্রণালয় নিয়ে গঠিত। শেখ মুজিবুর রহমানকে এ সরকারের রাষ্ট্রপতি করা হয়। অন্য শীর্ষনেতারা ছিলেন উপরাষ্ট্রপতি সৈয়দ নজরুল ইসলাম; প্রধানমন্ত্রী তাজউদ্দীন আহমদ; স্বরাষ্ট্র, ত্রাণ ও পুনর্বাসন মন্ত্রী এ.এইচ.এম. কামারুজ্জামান এবং পররাষ্ট্র, আইন বিষয়ক ও সংসদ বিষয়ক মন্ত্রী খন্দকার মোশতাক আহমেদ। সুতরাং বলা যায় যে, উদ্দীপকে মুক্তিযুদ্ধকালীন সরকার বলতে মুজিবনগর সরকারকে বোঝানো হয়েছে।"
        },
        {
          "label": "ঘ",
          "question": "উক্ত সরকারের নেতৃত্বে বাংলাদেশ স্বাধীনতা অর্জন করে-উত্তরের সপক্ষে যুক্তি দাও।",
          "explanation": "উক্ত সরকার তথা মুজিবনগর সরকারের নেতৃত্বে বাংলাদেশ স্বাধীনতা অর্জন করে-উক্তিটি যথার্থ। ১৯৭১ সালের ১০ এপ্রিল শেখ মুজিবুর রহমানকে প্রধান করে মুজিবনগর সরকার গঠিত হয়। এ সরকার পাকিস্তান সেনাবাহিনী, পুলিশ ও সীমান্তরক্ষী ইপিআর (পরে বিডিআর ও বর্তমানে বিজিবি) বাহিনীতে কর্মরত বাঙালি সদস্য এবং দেশের মুক্তিকামী সাধারণ মানুষকে নিয়ে মুক্তি বাহিনী গঠন করে। যুদ্ধ পরিচালনার সুবিধার্থে এ সরকার দেশকে ১১ টি সেক্টরে ভাগ করে। এ ছাড়া বেশ কিছু সাব-সেক্টর ও জ্যেষ্ঠ সেনা কর্মকর্তাদের নেতৃত্বে তিনটি বিশেষ ফোর্স বা বাহিনী গঠন করা হয়। মুজিবনগর সরকারের আহ্বানে প্রতিবেশী ভারত বাংলাদেশের স্বাধীনতা যুদ্ধে সমর্থন দেয় এবং মুক্তিযোদ্ধাদের প্রশিক্ষণ এবং অস্ত্র সরবরাহের ব্যবস্থা করে। এছাড়া ভারত সে দেশে এক কোটির বেশি বাংলাদেশি শরণার্থীকে দীর্ঘসময় আশ্রয় দেয়। মুজিবনগর সরকার বিশ্বের বিভিন্ন দেশের রাজধানীসহ গুরুত্বপূর্ণ শহরে (যেমন- দিল্লি, লন্ডন, নিউইয়র্ক, ওয়াশিংটন, স্টকহোম) কূটনীতিকদের পাঠায়। বিদেশের মিশন থেকে প্রবাসী বাংলাদেশ সরকারের পক্ষে প্রচারণা চালিয়ে সমর্থন আদায়ের চেষ্টা করা হয়। বিচারপতি আবু সাঈদ চৌধুরীকে সরকার বিশেষ দূত হিসেবে নিয়োগ দেয়। তিনি ইউরোপ ও যুক্তরাষ্ট্রে বাংলাদেশের স্বাধীনতার পক্ষে বিশ্ব নেতৃত্ব ও সাধারণ জনগণের সমর্থন আদায়ের জন্য কাজ করেন। মুজিবনগর সরকারের এসব রাজনৈতিক, সামরিক ও কূটনৈতিক তৎপরতায় একদিকে দেশের অভ্যন্তরে মুক্তিসেনারা দখলদার পাকিস্তানি বাহিনীর বিরুদ্ধে শক্তিশালী প্রতিরোধ গড়ে তোলে, অপরদিকে বিশ্বের বিভিন্ন দেশে আমাদের মুক্তিযুদ্ধের অনুকূলে জনমত তৈরি হয়। বাংলাদেশের পক্ষে সমর্থন প্রকাশ করেন অনেক বিশ্বনেতা। মুজিবনগর সরকারের সুদক্ষ পরিচালনার মাধ্যমেই দীর্ঘ নয় মাস রক্তক্ষয়ী যুদ্ধের মধ্য দিয়ে বাংলাদেশ চূড়ান্ত বিজয় অর্জন করে। উপরের আলোচনার পরিপ্রেক্ষিতে বলা যায়, মুজিবনগর সরকার বাংলাদেশের স্বাধীনতা যুদ্ধ চলাকালে রাজনৈতিক, সামরিক, কূটনৈতিক প্রভৃতি ক্ষেত্রে সফল কার্যক্রম পরিচালনা করে। এ সরকারের নেতৃত্বে আমাদের দেশ স্বাধীন হয়। তাই বাংলাদেশের মুক্তিযুদ্ধে মুজিবনগর সরকারের অবদান অনেক গুরুত্বপূর্ণ।"
        }
      ]
    }
  ]
}