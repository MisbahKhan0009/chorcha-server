{
  "title": "আদমজী ক্যান্ট. কলেজ ২০২৫",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "গ্রিক সম্রাট আলেকজান্ডার দ্যা গ্রেট কর্তৃক বিজিত রাজ্যগুলোর মধ্যে পারস্য অন্যতম ছিল। স্বীয় সামরিক শ্রেষ্ঠত্ব প্রদর্শন, সীমান্ত সুরক্ষা, ধনসম্পদ সংগ্রহ প্রভৃতি কারণে তিনি পারস্য অভিযানে উদ্বুদ্ধ হয়েছিলেন। তিনি পারস্যকে স্বীয় সাম্রাজ্যভুক্ত করলে পারসিকদের সাথে গ্রিকদের রাজনৈতিক, সামাজিক, অর্থনৈতিক, ধর্মীয় ও সাংস্কৃতিক বন্ধন সুদৃঢ় হয় এবং উভয় জাতিসত্তার সংমিশ্রণে এক নতুন জাতিসত্তার উদ্ভব ঘটে।",
      "tag": "ACC 25",
      "sub_questions": [
        {
          "label": "ক",
          "question": "নালন্দা বিশ্ববিদ্যালয় কোথায় অবস্থিত ছিল?",
          "explanation": "নালন্দা বিশ্ববিদ্যালয় ভারতের বিহারে অবস্থিত ছিল।"
        },
        {
          "label": "খ",
          "question": "আবুল কাসেম ফেরদৌসি কে ছিলেন?",
          "explanation": "আবুল কাসেম ফেরদৌসি ছিল সুলতান মাহমুদের একজন সভাকবি। ফেরদৌসি ৯৪০ খ্রিষ্টাব্দে ইরানের তুস শহরে জন্মগ্রহণ করেন। ফেরদৌসির আসল নাম 'আল-আমির আল-হাকিম আবুল কাসেম মনসুর ইবনে আল হাসান আল-ফেরদৌসি আল-তুসি। তিনি ৯৭৭ থেকে ১০১০ খ্রিষ্টাব্দ পর্যন্ত প্রায় ৩০ বছর ধরে মহাকাব্য শাহনামা রচনা করেন। ষাট হাজার শ্লোক সংবলিত এ মহাকাব্যে ৯৯০টি অধ্যায়ে ৬২টি কাহিনি রয়েছে। শাহনামাতে ইরানের ইতিহাস-ঐতিহ্যকে তুলে ধরা হয়েছে। এটি একমাত্র মহাকাব্য যা সাক্ষী হয়ে আছে একটি নির্দিষ্ট সভ্যতা ও সংস্কৃতির। ফেরদৌসি ১০২০ খ্রিষ্টাব্দে ইরানে মারা যান।"
        },
        {
          "label": "গ",
          "question": "উদ্দীপকে উল্লেখিত সম্রাটের পারস্য অভিযানের সাথে তোমার পঠিত আরবদের সিন্ধু অভিযানের সাদৃশ্য ব্যাখ্যা করো।",
          "explanation": "উদ্দীপকে উল্লেখিত সম্রাটের পারস্য অভিযানের সাথে উদ্দেশ্যগত দিক থেকে আরবদের সিন্ধু অভিযানের মিল রয়েছে। মুসলিম ইতিহাসে আরবদের সিন্ধু অভিযান এক যুগান্তকারী ও চমকপ্রদ ঘটনা। এ অভিযান ছিল হাজ্জাজ বিন ইউসুফের সাম্রাজ্যবাদী রাজ্যবিস্তার নীতির অংশ। নিজ সামরিক শ্রেষ্ঠত্ব প্রদর্শন, সীমান্ত সুরক্ষা, ধন-সম্পদ সংগ্রহ প্রভৃতি কারণে তিনি এ অভিযান প্রেরণ করেন। উদ্দীপকের অভিযানের পেছনেও অনুরূপ উদ্দেশ্য বিদ্যমান। উদ্দীপকে বলা হয়েছে, গ্রিক সম্রাট আলেকজান্ডার সামরিক শ্রেষ্ঠত্ব প্রদর্শন, সীমান্ত সুরক্ষা, ধন-সম্পদ সংগ্রহ প্রভৃতি উদ্দেশ্যে পারস্য অভিযানে উদ্বুদ্ধ হয়েছিলেন। একইভাবে খলিফা আল ওয়ালিদ এবং তার পূর্বাঞ্চলীয় শাসনকর্তা হাজ্জাজ বিন ইউসুফের সামরিক শ্রেষ্ঠত্ব প্রদর্শন ছিল সিন্ধুতে অভিযান প্রেরণের অন্যতম কারণ। তারা উভয়ই ছিলেন মনে-প্রাণে সাম্রাজ্যবাদী। রাজ্য বিস্তারের স্বাভাবিক আকাঙ্ক্ষা এবং সামরিক শ্রেষ্ঠত্ব তাদেরকে সিন্ধু আক্রমণে প্ররোচিত করে। ভারতবর্ষের ধন-সম্পদ ও ঐশ্বর্যের জন্যও তারা সিন্ধু অভিযানে প্রলুব্ধ হন এবং নিজেদের অর্থনৈতিক সমৃদ্ধির প্রত্যাশায় সিন্ধুতে অভিযান পরিচালনা করেন। এছাড়া উমাইয়া সম্প্রসারণবাদী নীতির ফলে পূর্বে মুসলিম সাম্রাজ্যের সীমা বেলুচিস্তান ও মেকরান পর্যন্ত বিস্তৃত হয়। সিন্ধুরাজসহ ভারতীয় রাজন্যবর্গের মুসলিম বিরোধী বৈরী মনোভাব ও সামরিক উস্কানি মুসলিম সাম্রাজ্যের সীমান্তে নিরাপত্তার জন্য হুমকি হয়ে দাঁড়িয়েছিল। তাই আরবরা সিন্ধুতে অভিযান পরিচালনা করে নিজেদের কর্তৃত্ব সুনিশ্চিত করেন। সুতরাং বলা যায়, উদ্দীপকের অভিযান প্রেরণের উদ্দেশ্য এবং আরবদের সিন্ধুতে অভিযানের উদ্দেশ্য অভিন্ন।"
        },
        {
          "label": "ঘ",
          "question": "গ্রিক-পারসিক সভ্যতার সংমিশ্রণ অপেক্ষা আরব জাতি ও ভারতবর্ষের জনজীবনে পারস্পরিক প্রভাব গুরুত্বপূর্ণ ছিল- উক্তিটি বিশ্লেষণ করো।",
          "explanation": "গ্রিক-পারসিক সভ্যতার সংমিশ্রণের প্রভাব অপেক্ষা আরব জাতি ও ভারতীয়দের সংমিশ্রণের প্রভাব গুরুত্বপূর্ণ ছিল- উক্তিটি যথার্থ। পারস্য বিজয়ের ফলে গ্রিকদের সাথে পারসিকদের রাজনৈতিক, সামাজিক, অর্থনৈতিক, ধর্মীয় ও সাংস্কৃতিক বন্ধন দৃঢ় হয়। অনুরূপভাবে সিন্দু বিজয়ের ফলে আরব জাতি ও ভারতীয়দের মধ্যেও বন্ধন সৃষ্টি হয়েছিল। তবে গ্রিক-পারসিকদের তুলনায় আরব জাতি ও ভারতীয়দের জীবনে এ সংমিশ্রণের প্রভাব বেশি তাৎপর্যপূর্ণ ছিল। আরবদের সিন্ধু বিজয়ের প্রভাব ছিল সুদূরপ্রসারী। আরবদের সিন্ধু বিজয়ের ফলে মুসলমানগণ হিন্দুদের প্রত্যক্ষ সংস্পর্শে আসে এবং দু'সম্প্রদায়ের মধ্যে প্রীতির সম্পর্ক গড়ে ওঠে। আরব বসতি ও আন্তঃবিবাহের ফলে যেমন আরবদের মধ্যে সিন্ধুর লোকাচার ও সামাজিক রীতিনীতি প্রবেশ করে তেমনি সিন্ধুবাসীর ওপরও আরবদের প্রভাব পড়ে। আর্য ও সেমেটিক জাতির সংমিশ্রণে এক নতুন জাতির উত্থান ঘটে এবং এরাই ইন্দো-সারাসেনীয় নামে একটি সভ্যতার ধারক-বাহক হিসেবে ইতিহাসে খ্যাতি লাভ করে। এছাড়া ভারতীয়দের দর্শন, জ্যোর্তিবিদ্যা, গণিত, চিকিৎসা বিদ্যা, সংগীত, স্থাপত্য ও চিত্রশিল্পে আকৃষ্ট হয়ে আরবরা এসব ক্ষেত্রে ভারতীয়দের থেকে জ্ঞান অর্জন করে। ভারতীয় হিন্দু স্থাপত্যরীতি মুসলিম স্থাপত্যশিল্পের বিকাশে বিশেষভাবে ভূমিকা রেখেছিল। আরব মুসলমানরা কেবল ভারতীয়দের কাছ থেকে শিক্ষা গ্রহণ করেছিলেন তা নয়, বরং ভারতীয়রাও আরবদের ধর্ম, আচার-অনুষ্ঠান ও সংস্কৃতি দ্বারা প্রভাবিত হয়েছিল। হিন্দু-মুসলমানদের পারস্পরিক ভাববিনিময় ও সাংস্কৃতিক আদান-প্রদানের মাধ্যমে নতুন সংস্কৃতির উত্থান ঘটে। মুসলমানদের সাম্য, মৈত্রী, ন্যায়নীতি ও উদারতার প্রভাবে ভারতীয় সমাজে বর্ণবাদের কঠোরতা এবং অস্পৃশ্যতা হ্রাস পায়। উপরের আলোচনায় প্রতীয়মান হয় যে, গ্রিক-পারসিক সভ্যতার সংমিশ্রণ অপেক্ষা আরব-ভারতীয়দের পারস্পরিক প্রভাব অধিক তাৎপর্যপূর্ণ ছিল।"
        }
      ]
    },
    {
      "number": "2",
      "uddipok": "উসমানের পূর্বপুরুষরা গোবি মরুভূমির একটি ক্ষুদ্র রাজ্যের শাসক ছিলেন। যেখানে শত্রুপক্ষের শক্তির কারণে সুবিধা করতে না পেরে তারা এশিয়া মাইনরে চলে আসেন। এশিয়া মাইনরে বহুদিন ধরে সেলজুকরা শাসন করলেও উত্তরাঞ্চলে ক্ষুদ্র ক্ষুদ্র বেশকিছু স্বাধীন ও শক্তিশালী গ্রিক রাজ্য বিদ্যমান ছিল। উসমান শেষ সেলজুক সুলতান, আলাউদ্দিনের পতন ঘটিয়ে সেখানে উসমানীয় সাম্রাজ্য প্রতিষ্ঠা করেন। তিনি শক্তিশালী গ্রিক রাজাদেরও পরাজিত করে যে বিশাল উসমানীয় সাম্রাজ্য গঠন করেন তা কয়েক শতাব্দী স্থায়ী হয়েছিল।",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "পানিপথের প্রথম যুদ্ধ ১৫২৬ খ্রিষ্টাব্দে সংঘটিত হয়।"
        },
        {
          "label": "খ",
          "question": "",
          "explanation": "সম্রাট শাহজাহানের অনবদ্য, অমর ও সর্বশ্রেষ্ঠ সৃষ্টি হলো যমুনা নদীর তীরে আগ্রায় নির্মিত তাজমহল। এ তাজমহল সম্রাট তার প্রিয়তমা স্ত্রী মমতাজের প্রেমের নিদর্শনস্বরূপ বানিয়েছিলেন। সম্রাজ্ঞী মমতাজ ১৫৩০ খ্রিষ্টাব্দের ৭ জুন সম্রাটের দাক্ষিণাত্যের বুরহানপুরে খানজাহান লোদীর বিরুদ্ধে সামরিক অভিযান পরিচালনাকালে মৃত্যুবরণ করেন। ১৫৩১ খ্রিষ্টাব্দে এর নির্মাণ কাজ শুরু হয়। ঐতিহাসিক আব্দুল হামিদ লাহোরির মতে, এ তাজমহল বানাতে ১২ বছর লেগেছে এবং ৫০ লক্ষ রুপি ব্যয় হয়েছে। ঐতিহাসিক ঈশ্বরী প্রসাদের মতে, এসময়ও নির্মাণ ব্যয় শুধু তাজমহলের ভেতরের মার্বেল প্রস্তরের। ফরাসি পরিব্রাজক টেভার্নিয়ার ১৬৫৩ খ্রিষ্টাব্দে আগ্রায় উপস্থিত ছিলেন। তার মতে, তাজমহল নির্মাণ করতে ২২ বছর সময় লেগেছে এবং ৩ (তিন) কোটি রুপি খরচ হয়েছে।"
        },
        {
          "label": "গ",
          "question": "",
          "explanation": "উদ্দীপকের উসমানীয়দের এশিয়া মাইনরে গমনের সাথে রাবরের ভারত আগমনের সামঞ্জস্য রয়েছে। নিচে তা ব্যাখ্যা করা হলো- মুঘল সাম্রাজ্যের প্রতিষ্ঠাতা বাবরের পিতা ছিলেন ফারগানা রাজ্যের অধিপতি। পিতার মৃত্যুর পর এগারো বছর চার মাস বয়সে বাবর ফারগানার সিংহাসনে আরোহণ করেন। সিংহাসনে আরোহণ করেই তিনি দুই পিতৃব্য ও অন্য আত্মীয়স্বজন এবং সাইবানী খানের ন্যায় শত্রু দ্বারা পরিবেষ্টিত হয়ে পড়েন। কিন্তু তা সত্ত্বেও ১৫০২ সালে বাবর সমরকন্দ অধিকার করেন। ১৫০৩ সালে বাবর আরচিয়ানের যুদ্ধে সাইবানী খানের নিকট পরাজিত হয়ে সমরকন্দ হারান এবং পিতৃরাজ্য ফারগানা হতে বিতাড়িত হন। এরপর বাবর আশ্রয়ের সন্ধানে স্থান হতে স্থানান্তরে ঘুরতে থাকেন। আর ঐ সময় ভারতবর্ষে মুসলিম সুলতানদের অন্তর্গন্থের ফলে দুর্বল উপমহাদেশে বাবর স্থায়ী সাম্রাজ্য স্থাপনের স্বপ্ন দেখতে থাকেন। চূড়ান্তভাবে অভিযান পরিচালনার পূর্বে বাবর পরীক্ষামূলকভাবে কিছু অভিযান পরিচালনা করেন। ইতোমধ্যে দিল্লির সুলতান ইব্রাহিম লোদির অপশাসনে অতিষ্ঠ হয়ে পাঞ্জাবের শাসনকর্তা দৌলত খান বাবরকে ভারতবর্ষ আক্রমণে আমন্ত্রণ জানালে তিনি এ সুবর্ণ সুযোগ গ্রহণ করেন এবং ১৫২৬ খ্রিষ্টাব্দের ২১ এপ্রিল পানিপথের মহাপ্রান্তরে ইব্রাহীম লোদীর মুখোমুখি হন এবং জয়লাভ করেন। এভাবে দিল্লির সাম্রাজ্য বাবরের অধীনে আসে যা কালক্রমে বিশাল সাম্রাজ্যে পরিণত হয়। তাই বলা যায়, উদ্দীপকে উসমানীয়দের এশিয়া মাইনরে গমনের ক্ষেত্রেও যেসব কর্মকাণ্ড পরিলক্ষিত হয় তা বাবরের উপরিউক্ত ঘটনা অর্থাৎ ভারত আগমনের সাথে সামঞ্জস্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে সম্রাট বাবরের প্রতি ইঙ্গিত করা হয়েছে। তিনি সাম্রাজ্যের প্রতিষ্ঠাতা ও শাসক হিসেবে অপরিসীম কৃতিত্বের স্বাক্ষর রাখতে সক্ষম হন। মুঘল সাম্রাজ্য প্রতিষ্ঠায় উক্ত শাসকের কৃতিত্ব মূল্যায়ন করা হলো- সম্রাট বাবর কেবল নির্ভীক সৈনিক, দক্ষ সেনাধ্যক্ষ, সুদক্ষ অস্ত্র পরিচালক, প্রশংসনীয় ঘোড়সওয়ারই ছিলেন' না, বরং আলেকজান্ডারের মতো দেশ জয়ের নেশায় বিভোর থাকতেন। পানিপথের প্রথম যুদ্ধ, খানুয়ার যুদ্ধ এবং গোগরার যুদ্ধে তার সাফল্য তাকে ভারতীয় সমর ইতিহাসে উচ্চাসনে অধিষ্ঠিত করেছে। বাবর মাত্র ১১ বছর বয়স থেকে নানা প্রতিকূলতার মধ্য দিয়ে অগ্রসর হন। বাধাবিপত্তি অতিক্রম করে তিনি প্রথমে কাবুলে এবং পরে ভারতবর্ষে মুঘল সাম্রাজ্য প্রতিষ্ঠা করতে সক্ষম হন। শুধু প্রতিষ্ঠা করেই ক্ষান্ত হয়নি। তার ভিত্তি সুদৃঢ় করে একে একটি শক্তিশালী সাম্রাজ্যে পরিণত করেন। বাবরের চার বছরের শাসনামলে যুদ্ধবিগ্রহ কেটে যায়। এ অবস্থায় নবপ্রতিষ্ঠিত মুঘল সাম্রাজ্যের শাসনব্যবস্থায় কোনো প্রকার পরিবর্তন ও সংস্কার সাধন করা তার পক্ষে সম্ভব হয়নি। তথাপি তিনি নিজের নিরঙ্কুশ ক্ষমতা হ্রাস করেন। প্রাদেশিক শাসনকার্য পরিচালনার জন্য প্রত্যেক প্রদেশে একজন ওয়ালি, একজন দিওয়ান, শিকদার এবং কোতওয়াল ছিল। তিনি প্রশাসনিক কাজে তুর্কি, আফগান ও হিন্দুদের সমাজ সুযোগ দিতেন। সমগ্র সাম্রাজ্যে ১৫ মাইল অন্তর তিনি ডাক চৌকির ব্যবস্থা করেন। প্রজারঞ্জক বাবর দিল্লি ও আগ্রায় ২০টি উদ্যান, বহু পাকা নর্দমা, সেতু, অট্টালিকা নির্মাণ করেন। পরিশেষে বলতে পারি, সম্রাট বাবর শুধুমাত্র একজন বিজেতা হিসেবেই প্রশংসার দাবিদার নন, বরং একজন দক্ষ প্রশাসনিক হিসেবেও তিনি কৃতিত্বের দাবিদার। তাই সার্বিকভাবে বাবরের শাসনকাল কৃতিত্বপূর্ণ একথা নিঃসন্দেহেই বলা যায়।"
        }
      ]
    },
    {
      "number": "3",
      "uddipok": "নাসির উদ্দিন শাহ শাসন, ক্ষমতা গ্রহণের পর প্রচলিত রাজস্ব ব্যবস্থার সংস্কার ও পুনর্বিন্যাস করেন। রাজস্ব ব্যবস্থার পুনর্বিন্যাস ও আধুনিকায়নের লক্ষ্যে তিনি জমি জরিপ প্রথা চালু করেন এবং রাজস্ব নির্ধারণ ও আদায় ব্যবস্থায় বৈজ্ঞানিক পদ্ধতি প্রয়োগ করেন। তার শাসনামলে রাজস্ব আদায়ের জন্য কর্মকর্তা ও কর্মচারী নিয়োগ দান করা হয়। এছাড়াও প্রজা স্বার্থ সংরক্ষণ, ব্যবসা-বণিজ্য সম্প্রসারণসহ রাষ্ট্রীয় আয় বৃদ্ধির লক্ষ্যে প্রয়োজনীয় বহু পদক্ষেপ গ্রহণ ও বাস্তবায়ন করা হয়।",
      "tag": "ACC 25",
      "sub_questions": [
        {
          "label": "ক",
          "question": "শের শাহের বাল্যনাম কী?",
          "explanation": "শের শাহের বাল্যনাম ফরিদ।"
        },
        {
          "label": "খ",
          "question": "পানিপথের দ্বিতীয় যুদ্ধের বর্ণনা দাও।",
          "explanation": "১৫৫৬ খ্রিষ্টাব্দে মুঘল এবং আফগানদের মধ্যে পানিপথ নামক প্রান্তরে চূড়ান্ত নিষ্পত্তিকারী যে যুদ্ধ সংঘটিত হয় সেটিই পানিপথের দ্বিতীয় যুদ্ধ নামে পরিচিত। পানিপথের দ্বিতীয় যুদ্ধে মুঘল-আফগান দ্বন্দ্বে মুঘল সম্রাট আকবর জয় লাভ করেন এবং আফগান সেনাপতি হিমু পরাজিত হয়। ফলে আফগানদের হিন্দুস্তানে কর্তৃত্ব প্রতিষ্ঠার বাসনা চিরতরে নিভে যায় এবং ভারতে মুঘল-আফগান দ্বন্দ্বের অবসান ঘটে। মুঘল সাম্রাজ্যের ভিত্তি সুদৃঢ়ভাবে প্রতিষ্ঠিত এবং সাম্রাজ্য বিস্তারের পথ উন্মুক্ত ও প্রশস্ত হয়।"
        },
        {
          "label": "গ",
          "question": "উদ্দীপকে উল্লেখিত রাজস্ব সংস্কার পদ্ধতির সাথে তোমার পঠিত আফগান শাসকের ভূমি রাজস্ব নীতির তুলনা করো।",
          "explanation": "উদ্দীপকে উল্লেখিত রাজস্ব সংস্কার পদ্ধতির সাথে আমার পঠিত আফগান শাসক শের শাহের ভূমি রাজস্ব নীতির মিল রয়েছে। রাজস্ব সংস্কার শের শাহের রাজত্বকালের অন্যতম শ্রেষ্ঠ কীর্তি। তার আগে রাজস্ব নির্ধারণের জন্য সুনির্দিষ্ট কোনো পদ্ধতি প্রচলিত ছিল না। কানুনগো নামক কর্মচারীদের মৌখিক বিবরণের ওপর ভিত্তি করে ভূমি রাজস্ব নির্ধারণ করা হতো। এতে রাজস্ব ফাঁকির সুযোগ ছিল। এ সমস্যার সমাধানে শের শাহ ভূমি রাজস্ব এবং শুল্ক ও মুদ্রা ব্যবস্থার সুনির্দিষ্ট সংস্কার সাধন করেন। উদ্দীপকে বলা হয়েছে, নাসির উদ্দিন শাহ শাসনক্ষমতা গ্রহণের পর। প্রচলিত রাজস্ব ব্যবস্থার সংস্কার ও পুনর্বিন্যাস ও আধুনিকায়নের লক্ষ্যে তিনি জমি জরিপ প্রথা চালু করেন এবং রাজস্ব নির্ধারণ ও আদায় ব্যবস্থায় বৈজ্ঞানিক পদ্ধতি প্রয়োগ করেন। তার শাসনামলে রাজস্ব আদায়ের জন্য কর্মকর্তা ও কর্মচারী নিয়োগ দান করা হয়। এ ছাড়াও প্রজা স্বার্থ সংরক্ষণ, ব্যবসা-বাণিজ্য সম্প্রসারণসহ রাষ্ট্রীয় আয় বৃদ্ধির লক্ষ্যে প্রয়োজনীয় বহু পদক্ষেপ গ্রহণ ও বাস্তবায়ন করা হয়। অনুরূপভাবে শের শাহ তার রাজস্ব ঘাটতি পূরণ করার জন্য নির্ভুল ভূমি জরিপ ব্যবস্থা প্রবর্তন করেন এবং উৎপাদিত শস্যের এক-তৃতীয়াংশ খাজনারূপে নির্ধারণ করেন। জনসাধারণ নগদ অর্থে অথবা উৎপাদিত শস্যে খাজনা দিতে পারত। তিনি চাষযোগ্য জমিকে তিন শ্রেণিতে বিভক্ত করেন। যথা- উর্বর, অপেক্ষাকৃত কম উর্বর। এবং অনুর্বর। এছাড়া শের শাহ রৌপ্য ও স্বর্ণ মুদ্রা এবং দাম নামে তাম্রমুদ্রারও প্রচলন করেন। ফলে প্রজাসাধারণ খুব সহজেই সরাসরি রাজ কোষাগারে খাজনা জমা দিতে পারত। এ সংস্কারের ফলে শের শাহের রাজস্ব প্রচুর পরিমাণে বৃদ্ধি পায়। ফলে রাজস্ব ঘাটতি পূরণ হয়ে যায়। যা উদ্দীপকের রাজস্ব সংস্কারের সাথে সাদৃশ্যপূর্ণ।"
        },
        {
          "label": "ঘ",
          "question": "আধুনিক রাষ্ট্রীয় ভূমি রাজস্বনীতি তোমার পঠিত আফগান শাসক প্রবর্তিত ভূমি রাজস্ব ব্যবস্থাপনার নিকট অনেকাংশে ঋণী-উক্তিটির যথার্থতা নির্ণয় করো।",
          "explanation": "আধুনিক রাষ্ট্রীয় ভূমি রাজস্ব নীতি আফগান শাসক শের শাহের প্রবর্তিত ভূমি রাজস্ব ব্যবস্থার নিকট অনেকাংশ ঋণী- উক্তিটি যথার্থ। অর্থ ও রাজস্ব প্রশাসন সংস্কারে শের শাহ বিশেষ মৌলিক প্রতিভা ও. দক্ষতার পরিচয় দেন। তার রাজস্ব ব্যবস্থা ছিল বিজ্ঞানভিত্তিক এবং উদারনীতির ওপর প্রতিষ্ঠিত। ফলে তার এ রাজস্ব ব্যবস্থা পরবর্তীকালে শুধু মুঘল যুগেই নয়, বরং ব্রিটিশ আমলেও বিশেষভাবে অনুসরণ করা হয়েছিল। শের শাহ ভূমি রাজস্ব ব্যবস্থাকে ন্যায়ানুগ করার উদ্দেশ্যে সযত্নে জমি জরিপের ব্যবস্থা করেন। তার আগে এ রীতি প্রচলিত না থাকায় অনেক ক্ষেত্রে রায়ত অবিচারের সম্মুখীন হতেন। কাজেই শের শাহ ভূমি রাজস্ব নির্ধারণের পূর্বশর্ত হিসেবে প্রথমে সাম্রাজ্যের চাষ উপযোগী সমস্ত তুমি পরিমাপের ব্যবস্থা করেন। ফসল বপনের সময় ভূমি জরিপ করা হতো এবং ফসল কাটার সময় শস্যের পরিমাপ করে উৎপাদিত শস্যের গড়পড়তা তিন ভাগের এক ভাগ রাজস্ব ধার্য করা হতো। অবশ্য মুলতানসহ আরও দু'একটি অঞ্চলে নির্ধারিত রাজস্বের পরিমাণ ছিল উৎপন্ন ফসলের চার ভাগের এক ভাগ। রাজস্ব নগদ অর্থ ও শস্যের মাধ্যমে পরিশোধ করা যেত। পাশাপাশি শের শাহ প্রজাদের সাথে সরকারের প্রত্যক্ষ সম্পর্ক সৃষ্টির উদ্দেশ্যে জমিদারি প্রথা লোপ এবং রায়তওয়ারি প্রথা প্রবর্তন করেন। ভূমি ব্যবস্থাপনায় 'কবুলিয়ত' ও 'পাট্টা' প্রথা প্রচলন তার অনবদ্য উদ্ভাবন। পাট্টা ছিল জমির স্বত্ব দলিল। জমির ওপর কৃষকের অধিকার ও স্বত্ব স্বীকার করে সরকারের পক্ষ হতে পাট্টা দেওয়া হতো। অন্যদিকে, প্রদেয় করসহ ভূমিতে কৃষকের দায় ও কর্তব্য বর্ণনা করে তারা রাষ্ট্রকে কবুলিয়ত নামে দলিল সম্পাদন করে দিতেন। তার এরূপ ভূমি সংস্কার নীতি আধুনিক রাষ্ট্রীয় ব্যবস্থায় সুদূরপ্রসারী ভূমিকা রেখেছে। তাই বলা যায়, আধুনিক রাষ্ট্রীয় ভূমি রাজস্ব নীতি আফগান শাসক শের শাহের প্রবর্তিত ভূমি রাজস্ব নীতির কাছে অনেকাংশে ঋণী।"
        }
      ]
    },
    {
      "number": "4",
      "uddipok": "স্পেনের উমাইয়া খলিফা দ্বিতীয় আব্দুর রহমানের স্ত্রী সুলতানা তারুবা শাসনকার্যে খলিফার নির্লিপ্ততার সুযোগে রাষ্ট্রের সর্বেসর্বা হয়ে উঠেছিলেন। আইন, শাসন ও বিচার বিভাগের সর্বত্রই সুলতানা তাবুবার একক কর্তৃত্ব প্রতিষ্ঠিত হয়েছিল। সরাসরি রাষ্ট্র ক্ষমতা গ্রহণ না করেও রাষ্ট্রের গুরুত্বপূর্ণ প্রশাসনিক ও সামরিক ক্ষেত্রে নিয়োগ ও বদলিসহ যাবতীয় নীতি নির্ধারণে সুলতানা তারুবা একক ক্ষমতা প্রয়োগ করতেন।",
      "tag": "ACC 25",
      "sub_questions": [
        {
          "label": "ক",
          "question": "মুঘল সম্রাজ্ঞী নূরজাহানের প্রকৃত নাম কী?",
          "explanation": "মুঘল সম্রাজ্ঞী নূরজাহানের প্রকৃত নাম মেহের-উন-নিসা।"
        },
        {
          "label": "খ",
          "question": "মনসবদারি প্রথা ব্যাখ্যা করো।",
          "explanation": "'মনসব' শব্দের অর্থ পদ বা মর্যাদা। মনসব ছিল রাজকর্মচারী বা সেনাবাহিনীর একটি মর্যাদাপূর্ণ পদবি। যাকে এ পদবি ও ক্ষমতা দেওয়া হতো তাকে মনসবদার এবং এ পদ্ধতি বা প্রক্রিয়াকে মনসবদারি প্রথা বলা হতো। আবুল ফজলের মতে, ৬৬ রকমের মনসবদার ছিল। কিন্তু প্রকৃতপক্ষে ৩৩ ধরনের বেশি মনসবদার ছিল না। সর্বনিম্ন মনসবদারের অধীনে ১০ জন এবং সর্বোচ্চ মনসবদারের অধীনে ১০ হাজার সৈন্য থাকত। তবে দশ হাজারি, আট হাজারি বা সাত হাজারি মনসব সাধারণত রাজপরিবারের সদস্যদের জন্য সংরক্ষিত থাকত। দক্ষতা ও সামরিক কৃতিত্বের ভিত্তিতে এ পদ প্রদান করা হতো।"
        },
        {
          "label": "গ",
          "question": "উদ্দীপকে উল্লেখিত সুলতানা তারুবার সাথে কোন মুঘল সম্রাজ্ঞীর কর্মকাণ্ডের সাদৃশ্য রয়েছে? ব্যাখ্যা করো।",
          "explanation": "সুলতানা তারুবার কর্মকাণ্ডের সাথে মুঘল সম্রাজ্ঞী নূরজাহানের কর্মকাণ্ডের সাদৃশ্য রয়েছে। মুঘল সম্রাট জাহাঙ্গীরের স্ত্রী ছিলেন নূরজাহান। ১৬১১ খ্রিষ্টাব্দে সম্রাট জাহাঙ্গীরের সাথে তার বিবাহের পর থেকে প্রায় ১৫ বছর সাম্রাজ্যে প্রবল প্রতিপত্তি ও প্রভাব বিস্তার করেছিলেন। অসামান্য রূপ ও গুণের অধিকারী এ নারী সম্রাট জাহাঙ্গীরের ওপর ব্যাপক প্রভাব ছিল। উদ্দীপকে এ ঘটনারই প্রতিফলন ঘটেছে। স্পেনীয় উমাইয়া শাসক দ্বিতীয় আব্দুর রহমানের স্ত্রী সুলতানা তারুবা রাজ্যের সর্বেসর্বা হয়ে উঠেছিলেন। আইন, শাসন ও বিচার বিভাগের সর্বত্রই সুলতানা তারুবার একক কর্তৃত্ব প্রতিষ্ঠিত হয়েছিল। সরাসরি রাষ্ট্রক্ষমতা গ্রহণ না করেও রাষ্ট্রের গুরুত্বপূর্ণ যাবতীয় নীতি নির্ধারণে সুলতানা তারুবা একক ক্ষমতা প্রয়োগ করতেন। ঠিক একইভাবে মুঘল সম্রাট জাহাঙ্গীরের স্ত্রী নূরজাহানও রাজদণ্ড নিজের হাতে ধারণ না করলেও তিনি দরবারে সর্বেসর্বা ছিলেন এবং সম্রাট তার হাতের ক্রীড়নকে পরিণত হয়ে পড়েছিলেন। দরবারের গুরুত্বপূর্ণ পদগুলোতে তিনি নিজের পছন্দের ব্যক্তিদের নিয়োগ দিতেন। সম্রাটের ওপর অসামান্য প্রভাবের কারণে মন্ত্রী ও সভাসদরা তার নির্দেশ অমান্য করতে পারতেন না। তাই বলা যায়, সুলতানা তারুবার চরিত্রে মুঘল সম্রাজ্ঞী নূরজাহানের গুণাবলিরই প্রতিচ্ছবি ফুটে উঠেছে"
        },
        {
          "label": "ঘ",
          "question": "উল্লিখিত মহিয়সী রমণী অপেক্ষা তোমার পঠিত মুঘল সম্রাজ্ঞী গুণগতভাবে শ্রেষ্ঠ ছিলেন- উক্তিটি বিশ্লেষণ করো।",
          "explanation": "উল্লিখিত মহীয়সী রমণী অপেক্ষা আমার পঠিত মুঘল সম্রাজ্ঞী গুণগতভাবে শ্রেষ্ঠ ছিলেন- উক্তিটি যথার্থ। সম্রাট জাহাঙ্গীরের রাজত্বকালে (১৬০৫-১৬২৭) নূরজাহান এক গুরুত্বপূর্ণ স্থান দখল করে আছে। তিনি অসীম সাহসিকতা ও রাজনৈতিক প্রজ্ঞতার মতো গুণাবলি প্রদর্শন করে রাষ্ট্রীয় কাজে অনন্য প্রতিভার পরিচয় দিয়েছেন। উদ্দীপকে উল্লেখিত মহিয়সী রমণী তারুবা রাষ্ট্রীয় নীতি নির্ধারণে প্রতিভার পরিচয় দিলেও, তিনি অসাধারণ গুণের অধিকারী ছিলেন না। অন্যদিকে মুঘল সম্রাজ্ঞী নূরজাহান অসামান্য রূপ ও অসাধারণ গুণের অধিকারী। সর্বগুণে গুনান্বিত নূরজাহানের ছিল তীক্ষ্ণবুদ্ধি, প্রগাঢ় সাধারণ জ্ঞান এবং শিল্প সাহিত্যের প্রতি প্রবল অনুরাগ। অনিন্দ্য ও অনুপম সৌন্দর্য, অসাধারণ। বুদ্ধিমত্তা ও বহুমুখী প্রতিভার অধিকারী নূরজাহান রাজকার্যে বিচক্ষণ, ফার্সি সাহিত্যে অপরিসীম ব্যুৎপত্তি এবং অসি চালনা, রণকৌশল ও অশ্বারোহণে। ছিলেন পারদর্শিনী। ললিতকলায় বিশেষজ্ঞ এবং ফ্যাশনের অগ্রদূত নূরজাহান নিত্য নব নব ঢংয়ের পোশাক পরিচ্ছদ ও অলঙ্কারের প্রবর্তন করে সমসাময়িক কালের অভিজাত সম্প্রদায়ের বিশেষ দৃষ্টি আকর্ষণ করেন। ঐতিহাসিক হাশিম কাকী খান বলেন, 'নূরজাহান কর্তৃক প্রবর্তিত। ফ্যাশন সমাজে আজও প্রচলিত রয়েছে।' নূরজাহান একজন সমাজ সেবকও ছিলেন। মুহাম্মদ হাদী বলেন, 'নূরজাহান ছিলেন সকল বিপদগ্রস্ত বা অসহায়দের আশ্রয়স্থল এবং অনাথ বালিকাদের তিনি নিজ খরচে বিবাহ প্রদান করতেন'। বাঘ শিকারেও নূরজাহান সিদ্ধহস্ত ছিলেন। একবার জাহাঙ্গীরের সাথে মৃগয়ায় গমন করে তিনি স্বহস্তে একটি ব্যাঘ্র শিকার করেছিলেন। উপরের আলোচনায় প্রতীয়মান হয় যে, নূরজাহান অসাধারণ প্রতিভার অধিকারী যেমনটি উদ্দীপকে বর্ণিত তাবুবার ক্ষেত্রে দেখা যায় না। তাই বলা যায়, তারুবা অপেক্ষা নূরজাহান গুণগতভাবে শ্রেষ্ঠ।"
        }
      ]
    },
    {
      "number": "5",
      "uddipok": "সিকান্দার সাহেব শাসন ক্ষমতা লাভের পর তার সাম্রাজ্যের পূর্বাঞ্চলে চরম বিদ্রোহ দেখা দেয়। এ বিদ্রোহ দমনে তিনি কতিপয় জরুরি ব‍্যবস্থা গ্রহণ করেন। প্রথমেই তিনি বিদ্রোহ দমনে উল্লিখিত অঞ্চলের জন্য একটি বিশেষ নীতি প্রবর্তন করেন। অধিক অর্থ বরাদ্দ, সর্বশ্রেষ্ঠ সামরিক, বাহিনী মোতায়েন, যুদ্ধাস্ত্র সরবরাহ ও স্বয়ং যুদ্ধে নেতৃত্বে প্রদান প্রভৃতি, পদক্ষেপের মাধ্যমে তিনি উক্ত বিদ্রোহ দমনে আংশিক সাফল্য লাভকরেন।",
      "tag": "ACC 25",
      "sub_questions": [
        {
          "label": "ক",
          "question": "কত সালে মুঘল শাসনামলের অবসান ঘটে?",
          "explanation": "১৮৫৮ সালে মুঘল শাসনামলের অবসান ঘটে।"
        },
        {
          "label": "খ",
          "question": "শিবাজী কে ছিলেন?",
          "explanation": "ভারতে মারাঠা অভ্যুত্থানের মহানায়ক ছিলেন শিবাজী। ১৬২৭ সালে মারাঠা পরিবারে শিবাজী জন্মগ্রহণ করেন। তার পিতার নাম শাহজী ভোসলে এবং মাতা জিজাবাঈ। গুরু রামদাস ও তুকরামের অনুপ্রেরণায় শিবাজী ভারতে স্বাধীন হিন্দুরাজ্য প্রতিষ্ঠার স্বপ্ন দেখেন। এ লক্ষ্যে তিনি পার্বত্য অঞ্চলের মারাঠা কৃষিজীবীদের সংগঠিত করে মারাঠাদের জাতীয়তাবাদ ও ধর্মীয় প্রেরণায় উদ্বুদ্ধ করে ঐক্যবদ্ধ এক সংগ্রামী জাতিতে পরিণত করেন। এজন্য তাকে মারাঠা জাতীয়তাবাদের মহানায়ক বলা হয়।"
        },
        {
          "label": "গ",
          "question": "উদ্দীপকে উল্লেখিত শাসকের সাথে সামঞ্জস্যপূর্ণ মুঘল সম্রাট আওরজাজেবের দাক্ষিণাত্য নীতির মিল ব্যাখ্যা করো।",
          "explanation": "উদ্দীপকে উল্লেখিত শাসকের সাথে মুঘল সম্রাট আওরঙ্গজেবের-দাক্ষিণাত্য নীতির সাদৃশ্য পাওয়া যায়। সম্রাট আওরঙ্গজেবের শাসনকালের ইতিহাসে তার দাক্ষিণাত্য নীতি একটি তাৎপর্যপূর্ণ অধ্যায়। বিজাপুর, গোলকুন্ডাসহ দাক্ষিণাত্যের ক্ষুদ্র ক্ষুদ্র রাজ্যসমূহ মুঘল সার্বভৌমত্বের জন্য হুমকি হওয়ার কারণে তাদের দমনে সম্রাট বিশেষ নীতি গ্রহণ করেন। এটিই ইতিহাসে দাক্ষিণাত্য নীতি নামে পরিচিত। উদ্দীপকে এ নীতিরই প্রতিচ্ছবি লক্ষণীয়। উদ্দীপকে দেখা যায়, সিকান্দার সাহেব শাসন ক্ষমতা লাভের পর তার সাম্রাজ্যের পূর্বাঞ্চলে চরম বিদ্রোহ দেখা দেয়। এ বিদ্রোহ দমনে তিনি উল্লিখিত অঞ্চলের জন্য বিশেষ নীতি প্রবর্তন করেন। অধিক অর্থ বরাদ্দ, সর্বশ্রেষ্ঠ সামরিক বাহিনী মোতায়েন, যুদ্ধাস্ত্র সরবরাহ ও স্বয়ং যুদ্ধে নেতৃত্ব প্রদান প্রভৃতি পদক্ষেপের মাধ্যমে উক্ত বিদ্রোহ দমনে তিনি আংশিক সাফল্য লাভ করেন। অনুরূপভাবে সম্রাট আওরঙ্গজেব শাসন ক্ষমতা লাভের পর দাক্ষিণাত্যের (দক্ষিণ ভারত) ক্ষুদ্র ক্ষুদ্র মুসলিম রাজ্যসমূহে বিদ্রোহ দেখা দেয়। এ সব রাজ্যসমূহ সম্রাট আওরঙ্গজেবকে কর প্রদানে অস্বীকৃতি জানায়। শিবাজীর নেতৃত্বে মারাঠাদের শক্তি বৃদ্ধি দাক্ষিণাত্যের রাজনৈতিক ক্ষেত্রে এক নতুন সমীকরণ তৈরি করে। এই মারাঠাদের গোলকুন্ডা ও বিজাপুর রাজ্য বিভিন্ন সামরিক সহযোগিতা দিতে থাকে। তাদের মুঘল বিরোধী কার্যকলাপে মুঘল সার্বভৌমত্ব হুমকির সম্মুখীন হয়ে পড়ে। তাই সম্রাট আওরঙ্গজেব গোলকুন্ডা, বিজাপুর দখল ও মারাঠাদের দমন করার পরিকল্পনা তথা দাক্ষিণাত্য নীতি গ্রহণ করেন। প্রচুর অর্থ ব্যয়, সর্বাধিক সামরিক সৈন্য মোতায়েন এবং নিজে যুদ্ধে নেতৃত্ব প্রদানের মাধ্যমে সম্রাট ১৬৮১ খ্রিষ্টাব্দ থেকে তার জীবনের শেষ পর্যন্ত দাক্ষিণাত্য অধিকার করেই জীবনের পরিসমাপ্তি ঘটান। তার এ সাফল্য আপাতদৃষ্টিতে অনেক কিছু মনে হলেও প্রকৃতপক্ষে সম্রাট পুরোপুরি সাফল্য লাভে ব্যর্থ হন। সুতরাং বলা যায়, উদ্দীপকে সম্রাট আওরঙ্গজেবের দাক্ষিণাত্য নীতির চিত্রই প্রতিফলিত হয়েছে।"
        },
        {
          "label": "ঘ",
          "question": "সামঞ্জস্যপূর্ণ সম্রাট আওরঙ্গজেবের দাক্ষিণাত্যনীতি মুঘল রাজবংশের পতনের অন্যতম কারণ ছিল-ব্যাখ্যা করো।",
          "explanation": "উদ্দীপকে উল্লেখিত শাসকের সাথে সামঞ্জস্যপূর্ণ মুঘল সম্রাট আওরঙ্গজেবের দাক্ষিণাত্য নীতি মুঘল রাজবংশের পতনের অন্যতম কারণ ছিল- মন্তব্যটি যথার্থ। সম্রাট আওরঙ্গজেবের দাক্ষিণাত্য নীতি মুঘল ও ভারতবর্ষের ইতিহাসে সুদূরপ্রসারী প্রভাব বিস্তার করেছিল। ভিনসেন্ট স্মিথ বলেন, \"The Deccan was not only the grave of his body but also of his empire.\" অর্থাৎ দাক্ষিণাত্য নীতি শুধু সম্রাটের নিজেরই সমাধিক্ষেত্র নয়, তার সাম্রাজ্য তথা মুঘল সাম্রাজ্যেরও সমাধিক্ষেত্র ছিল। সম্রাট আওরঙ্গজেব দাক্ষিণাত্য নীতিতে সাফল্য লাভ করলেও প্রকৃতপক্ষে সব কিছুই হারান। ১৬৮২ হতে ১৭০৭ খ্রিষ্টাব্দ পর্যন্ত সম্রাটের একটানা দাক্ষিণাত্যে অবস্থানের ফলে উত্তর ভারতে সামাজিক, রাজনৈতিক, অর্থনৈতিক, সাংস্কৃতিক সকল ক্ষেত্রে চরম বিশৃঙ্খলা সৃষ্টি হয়। উত্তরাধে সম্রাটের অনুপস্থিতিতে মুঘল নিয়ন্ত্রণ শিথিল হয়ে পড়ে। দাক্ষিণাত্য জয়ের 'ফলে সাম্রাজ্যের ব্যাপক বিস্তৃতির কারণে কেন্দ্রীয় শাসনব্যবস্থা দুর্বল হয়ে পড়ে। দাক্ষিণাত্যে দীর্ঘস্থায়ী যুদ্ধ হওয়ার ফলে সাম্রাজ্যের অর্থনীতিতে সংকট দেখা দেয়। দিল্লি হতে দাক্ষিণাত্য গমন, অবকাঠামো উন্নয়ন ও ১,৭৭,০০০ সৈন্যের ভরণপোষণ করতে গিয়ে মুঘল রাজকোষ শূন্য হয়ে পড়ে। সেনাদের বেতন ভাতা বকেয়া পড়ায় সেনাবাহিনীতে -অসন্তোষ বৃদ্ধি পায়। তাছাড়া মুঘলদের বিরুদ্ধে মারাঠাদের প্রতিরোধ যুদ্ধে উৎসাহিত হয়ে আফগান, শিখ, জাঠ, মেওয়াটি ও রাজপুত্ররা চারিদিক দিক থেকে মাথা তুলে দাঁড়ায়। মুঘলদের বিরুদ্ধে তাদের বিদ্রোহ সাম্রাজ্যের ভিত্তিমূলকে দুর্বল করে দেয়। উত্তর ভারতে সম্রাটের অনুপস্থিতি বাংলায় ইংরেজ শক্তির উত্থান, নিষ্কণ্টক রাজনৈতিক ও অর্থনৈতিক বিপর্যয় মুঘল সাম্রাজ্যকে পতনের দিকে ধাবিত করে। উপরের আলোচনায় প্রতীয়মান হয় যে, আওরঙ্গজেবের দাক্ষিণাত্য নীতি মুঘল সাম্রাজ্যের পতনকে ত্বরান্বিত করে।"
        }
      ]
    },
    {
      "number": "6",
      "uddipok": "১৯৬০ সালে আসামের মুখ্যমন্ত্রী অসমিয়া ভাষাকে আসামের রাজ্যভাষা হিসেবে ঘোষণা করেন। আসামের বাংলাভাষী জনগোষ্ঠী শুরুতেই এ ঘোষণার তীব্র প্রতিবাদ জানায়। সরকারি ঘোষণার প্রতিবাদে আসামের বাংলাভাষী জনগোষ্ঠী কাছাড় জেলা গণসংগ্রাম গঠন করে। আন্দোলনের অংশ হিসেবে গণসংগ্রাম পরিষদ হরতালের ডাক দিলে আসাম সরকার কারফিউ জারি করে। জনতা কাউফিউ ভঙ্গ করে মিছিল বের করলে পুলিশের গুলিতে ১ জন তরুণী এবং ১০ জন তরুণ প্রাণ হারায়।",
      "tag": "ACC 25",
      "sub_questions": [
        {
          "label": "ক",
          "question": "পাকিস্তানের প্রথম প্রধানমন্ত্রীর নাম কী?",
          "explanation": "পাকিস্তানের প্রথম প্রধানমন্ত্রী লিয়াকত আলী খান।"
        },
        {
          "label": "খ",
          "question": "তমদ্দুন মজলিশ সম্পর্কে কী জানো?",
          "explanation": "তমদ্দুন মজলিশ হলো ভাষা আন্দোলনকে কেন্দ্র করে গড়ে ওঠা প্রথম সাংস্কৃতিক সংগঠন। ১৯৪৭ সালের ১ সেপ্টেম্বর ঢাকা বিশ্ববিদ্যালয়ের পদার্থ বিজ্ঞানের অধ্যাপক আবুল কাশেমের উদ্যোগে ঢাকায় তমদ্দুন মজলিশ প্রতিষ্ঠিত হয়। এ সংগঠনের পক্ষ থেকে 'পাকিস্তানের রাষ্ট্রভাষা বাংলা না উর্দু' নামে একটি পুস্তিকা প্রকাশিত হয়। এটি ছিল ভাষা আন্দোলনের প্রথম পুস্তিকা। ভাষা আন্দোলনকে সাংগঠনিক রূপ দেওয়ার জন্য তমদ্দুন মজলিশ রাষ্ট্রভাষা সংগ্রাম পরিষদ নামে একটি সংগঠন গড়ে তোলে।"
        },
        {
          "label": "গ",
          "question": "উদ্দীপকের সাথে সাদৃশ্যপূর্ণ পূর্ব পাকিস্তান সর্বদলীয় কেন্দ্রীয় রাষ্ট্রভাষা সংগ্রাম পরিষদ গঠনের প্রেক্ষাপট বর্ণনা করো।",
          "explanation": "উদ্দীপকের সাথে সাদৃশ্যপূর্ণ পূর্ব পাকিস্তান সর্বদলীয় কেন্দ্রীয় রাষ্ট্রভাষা সংগ্রাম পরিষদ ১৯৫২ সালের ভাষা আন্দোলনের প্রেক্ষাপটে গঠিত হয়। উদ্দীপকে বর্ণিত কাছাড় জেলা গণসংগ্রাম পরিষদ পূর্ব পাকিস্তানের সর্বদলীয় কেন্দ্রীয় রাষ্ট্রভাষা সংগ্রাম পরিষদের অনুরূপ। ১৯৬০ সালে আসামের মুখ্যমন্ত্রী অসমিয়া ভাষাকে আসামের রাজ্যভাষা হিসেবে ঘোষণার প্রতিবাদে আসামের বাংলা ভাষী জনগোষ্ঠী 'কাছাড় জেলা গণসংগ্রাম পরিষদ' গঠন করে। ১৯৫২ সালের সর্বদলীয় রাষ্ট্রভাষা সংগ্রাম পরিষদ গঠনের প্রেক্ষাপটেও অনুরূপ প্রতিচ্ছবি লক্ষণীয়। ১৯৪৭ সালে ভারত বিভক্তির পর পূর্ব ও পশ্চিম পাকিস্তান নিয়ে পাকিস্তান রাষ্ট্রটি আত্মপ্রকাশ করে। শুরু থেকে পশ্চিম পাকিস্তানি শাসকগোষ্ঠী পূর্ব পাকিস্তানের প্রতি বৈষম্যমূলক নীতি গ্রহণ করে। প্রথমে তারা আঘাত হানে বাঙালির ভাষার ওপর। পূর্ব পাকিস্তানের মোট জনগোষ্ঠীর ৫৬.৪০ শতাংশের মুখের ভাষা বাংলা হওয়ার সত্ত্বেও সংখ্যালঘিষ্ঠ মাত্র ৩.২৭ শতাংশ জনগোষ্ঠীর ভাষা উর্দুকে তারা রাষ্ট্রভাষা হিসেবে ঘোষণা দেয়। এ ঘোষণার প্রতিবাদে বাঙালিরা তীব্র আন্দোলন গড়ে তোলে। ১৯৫২ সালের শুরুতে পূর্ব বাংলায় ভাষা আন্দোলন নতুন মাত্রা লাভ করে। ১৯৫২ সালের ২৬ জানুয়ারি ঢাকায় পল্টন ময়দানে জনসভায় পাকিস্তানের প্রধানমন্ত্রী খাজা নামিজউদ্দিন উর্দুকেই পাকিস্তানের একমাত্র রাষ্ট্রভাষা হিসেবে ঘোষণা করেন। পূর্ব বাংলার বিক্ষুব্ধ জনতা এ ঘোষণার প্রতিবাদে দেশব্যাপী হরতাল ধর্মঘট কর্মসূচি পালন করে। 'রাষ্ট্রভাষা বাংলা চাই' স্লোগানে পুনরায় মুখরিত হয় রাজপথ। ৩০ জানুয়ারি ঢাকায় ধর্মঘট পালিত হয়। ৩১ জানুয়ারি মওলানা ভাসানীর সভাপতিত্বে ঢাকা বার লাইব্রেরিতে অনুষ্ঠিত এক সভায় গোলাম মাহবুবকে আহ্বায়ক করে সর্বদলীয় রাষ্ট্রভাষা সংগ্রাম পরিষদ গঠন করা হয়। এ পরিষদ ২১ ফেব্রুয়ারি পূর্ব বাংলায় হরতাল আহ্বান করলে মুখ্যমন্ত্রী নূরুল আমীন ১৪৪ ধারা জারি করে। কিন্তু সংগ্রাম পরিষদের আহ্বানে জনগণ ১৪৪ ধারা ভক্তা করে মিছিল বের করলে পুলিশ গুলিবর্ষণ করে। এতে সালাম, বরকত, রফিক, জব্বারসহ আরও অনেকে শহিদ হন। পরে ১৯৫৬ সালের সংবিধানে বাংলাকে পূর্ব পাকিস্তানের রাষ্ট্রভাষা হিসেবে স্বীকৃতি দেওয়া হয়। সুতরাং বলা যায়, ১৯৫২ সালের ভাষা আন্দোলনের প্রেক্ষিতে গঠিত সর্বদলীয় রাষ্ট্রভাষা সংগ্রাম পরিষদের অসামান্য অবদানের জন্য রাষ্ট্রভাষা হিসেবে বাংলা স্বীকৃতি পায়।"
        },
        {
          "label": "ঘ",
          "question": "বাঙালির গণতান্ত্রিক অধিকার আদায়ের সংগ্রামে, উদ্দীপকের সাথে সাদৃশপূর্ণ আন্দোলনের অবদান মূল্যায়ন করো।",
          "explanation": "বাঙালির গণতান্ত্রিক অধিকার আদায়ের সংগ্রামে উদ্দীপকের সাথে সাদৃশ্যপূর্ণ ভাষা আন্দোলনের অবদান অপরিসীম। ১৯৫২ সালের ভাষা আন্দোলন বাঙালি জাতিকে ঐক্যবদ্ধ করেছিল। এ আন্দোলন বাঙালিদের মধ্যে রাজনৈতিক সচেতনতা সৃষ্টি করে। এ আন্দোলনের মাধ্যমে পূর্ব পাকিস্তানের জনগণ অধিকার আদায়ে সচেষ্ট হয়ে ওঠে। ফলে তারা স্বতঃস্ফূর্তভাবে আন্দোলনে অংশগ্রহণ করে দাবি আদায়ে তৎপর হয়ে ওঠে। ভাষা আন্দোলনের ফলে সৃষ্ট জাতীয়তাবাদী চেতনায় উদ্বুদ্ধ বাঙালি জাতি ১৯৫৪ সালের নির্বাচনে যুক্তফ্রন্টের পক্ষে এক ব্যালট বিপ্লব ঘটায়। ১৯৬২ সালে আইয়ুব খান সরকারের প্রবর্তিত শিক্ষা কমিশনের বিরুদ্ধে বাংলার ছাত্রসমাজ এক আন্দোলন গড়ে তোলে। ১৯৬৬ সালের ছয় দফা দাবির প্রেক্ষিতে আইয়ুব খানের স্বৈরশাসনের বিরুদ্ধে বীর বাঙালি ঝাঁপিয়ে পড়ে। আর ১৯৬৯ সালে সংঘটিত হয় ঐতিহাসিক গণঅভ্যুত্থান, যা আইয়ুব খানের পতন ঘটায়। ১৯৭০ সালের নির্বাচনে এদেশের মানুষ আওয়ামী লীগকে বিপুল ভোটে বিজয়ী করে। কিন্তু আওয়ামী লীগকে ক্ষমতায় যেতে দেয়া না হলে বাঙালি জাতি ১৯৭১ সালের ৭ মার্চ শেখ মুজিবুর রহমানের ঐতিহাসিক ভাষণের মাধ্যমে স্বাধীনতা সংগ্রামের জন্য ঐক্যবদ্ধ হয়। অবশেষে দীর্ঘ ৯ মাস রক্তক্ষয়ী সংগ্রামের মাধ্যমে বাঙালি অর্জন করে তাদের কাঙ্ক্ষিত স্বাধীনতা। আর পৃথিবীর মানচিত্রে উদ্ভব ঘটে স্বাধীন ও সার্বভৌম বাংলাদেশের। উপরের আলোচনায় প্রতীয়মান হয় যে, ভাষা আন্দোলন বাঙালিদের মধ্যে জাতীয়তাবোধ সৃষ্টি করে। এই চেতনা ১৯৭১ সালের স্বাধীনঅ আন্দোলনকে ত্বরান্বিত করেছিল। সুতরাং বলা যায়, ভাষা আন্দোলনের মধ্যেই বাঙালির স্বাধীনতার বীজ নিহিত ছিল।"
        }
      ]
    },
    {
      "number": "7",
      "uddipok": "যুক্তরাষ্ট্রীয় সরকার ব্যবস্থার শাসনাধীন ওয়ারেশিয়া রাষ্ট্রটি উত্তর ও দক্ষিণ দুটি প্রধান অঞ্চলে বিভক্ত ছিল। এ রাষ্ট্রের কেন্দ্রীয় সরকারের রাজধানী ছিল উত্তর অঞ্চলে। কেন্দ্রীয় সরকারে বৈষম্যমূলক শাসননীতির ফলে দক্ষিণ অঞ্চলের জনগণ ব্যাপক শোষণ, নিপীড়ন ও নির্যাতনের শিকার হয়। এর প্রতিবাদে দক্ষিণ অঞ্চলের একজন জনপ্রিয় রাজনৈতিক নেতা কেন্দ্রীয় সরকারের নিকট অত্র এলাকার জনগণের আর্থ-সামাজিক মুক্তির লক্ষ্যে কতিপয় দাবি উত্থাপন করেন।",
      "tag": "ACC 25",
      "sub_questions": [
        {
          "label": "ক",
          "question": "পাকিস্তানের গভর্নর জেনারেল কে ছিলেন?",
          "explanation": "মোহাম্মদ আলী জিন্নাহ পাকিস্তানের গভর্নর জেনারেল ছিলেন।"
        },
        {
          "label": "খ",
          "question": "কখন এবং কীভাবে যুক্তফ্রন্ট গঠন করা হয়েছিল?",
          "explanation": "১৯৫৩ সালের ৪ ডিসেম্বর পূর্ব পাকিস্তানের মানুষের রাজনৈতিক দাবি আদায়ের লক্ষ্যে যুক্তফ্রন্ট গঠিত হয়। পাকিস্তান সৃষ্টির পর (১৯৪৭) মুসলিম লীগ সরকার পূর্ব বাংলার মানুষের প্রতি বৈষম্যমূলক আচরণ করে। এজন্য পূর্ব বাংলার নেতৃবৃন্দ ১৯৫৪ সালের প্রাদেশিক নির্বাচনে মুসলিম লীগকে পরাজিত করে নিজেদের অধিকার আদায় করতে চেয়েছিল। তাই তারা ঐক্যবদ্ধ হয়ে যুক্তফ্রন্ট গঠন করে। এছাড়া পূর্ব বাংলার সাধারণ মানুষ পাকিস্তানি শাসকগোষ্ঠীকে মোকাবিলা করার জন্য রাজনৈতিক নেতৃবৃন্দকে চাপ দিতে থাকে। তাই পাঁচটি প্রধান দল যথা- আওয়ামী মুসলিম লীগ, নেজাম-ই-ইসলাম, কৃষক-শ্রমিক পার্টি, বামপন্থি গণতন্ত্রী দল এবং খিলাফত-ই-রব্বানি দলের সমন্বয়ে ১৯৫৩ সালের ৪ ডিসেম্বর যুক্তফ্রন্ট গঠিত হয়।"
        },
        {
          "label": "গ",
          "question": "উদ্দীপকে উল্লেখিত দাবি উত্থাপনের ঘটনাটিতে কোন ঐতিহাসিক ঘটনার প্রতিফলন ঘটেছে? ব্যাখ্যা করো।",
          "explanation": "উদ্দীপকে উল্লেখিত দাবি উত্থাপনের ঘটনাটিতে ঐতিহাসিক ছয় দফা আন্দোলনের ঘটনার প্রতিফলন ঘটেছে। ছয় দফা দাবিকে বলা হয় বাঙালি জাতির মুক্তির সনদ। বাঙালির অধিকার আদায়ের লক্ষ্যে ১৯৬৬ সালের ৫-৬ ফেব্রুয়ারি লাহোরে অনুষ্ঠিত বিরোধী দলগুলোর এক সম্মেলনে যোগদান করে আওয়ামী লীগ নেতা শেখ মুজিবুর রহমান হয় দফা দাবি পেশ করেন। মূলত অর্থনৈতিক ও রাজনৈতিক অধিকার সংবলিত এসব দাবি আদায়ের লক্ষ্যে বাঙালিরা এক দুর্বার আন্দোলন গড়ে তোলে। উদ্দীপকে এ আন্দোলনের প্রতিই ইঙ্গিত করা হয়েছে। উদ্দীপকে বলা হয়েছে, ওয়ারেশিয়া রাষ্ট্রটি উত্তর ও দক্ষিণ দুটি প্রধান অঞ্চলে বিভক্ত ছিল। এ রাষ্ট্রের কেন্দ্রীয় সরকারের রাজধানী ছিল উত্তর অঞ্চল। কেন্দ্রীয় সরকারের বৈষম্যমূলক শাসননীতির ফলে দক্ষিণ অদ্ভুলের জনগণ ব্যাপক শোষণ, নিপীড়ণ ও নির্যাতনের শিকার হয়। এর প্রতিবাদে দক্ষিণ অঞ্চলের একজন মহান রাজনৈতিক নেতা কেন্দ্রীয় সরকারের নিকট অত্র এলাকার জনগণের আর্থ-সামাজিক মুক্তির লক্ষ্যে কতিপয় দাবি উত্থাপন করেন। একইভাবে দক্ষিণ এশিয়ার দেশ পাকিস্তান পূর্ব ও পশ্চিম অঞ্চলে বিভক্ত ছিল। প্রশাসনের কেন্দ্রবিন্দু ছিল পশ্চিম পাকিস্তানে। এছাড়া শাসনক্ষমতা পশ্চিম পাকিস্তানিদের হাতে থাকায় পূর্ব পাকিস্তান কর্মসংস্থান, শিক্ষা, যোগাযোগ, ব্যবসা-বাণিজ্যসহ জাতীয় জীবনের সব ক্ষেত্রে বৈষম্যের শিকার হয়। এ বৈষম্য অবসানের জন্য পূর্ব পাকিস্তানের জননেতা শেখ মুজিবুর রহমান ছয় দফা দাবি উত্থাপন করেন। এতে বাঙালিদের সামাজিক, রাজনৈতিক এবং অর্থনৈতিক উন্নয়নের জন্য স্বায়ত্তশাসন দাবি করা হয়। পাকিস্তান সরকার এ দাবি মেনে না নেওয়ায় বাঙালিরা আন্দোলন শুরু করে। উদ্দীপকে বর্ণিত দেশটির বঞ্চিত দক্ষিণাঞ্চলের জননেতাও তার অঞ্চলের বৈষম্য নিরসনের জন্য কতিপয় দাবি উত্থাপন করেন। সুতরাং বলা যায়, উদ্দীপকের দাবিতে ছয় দফা দাবির প্রতিফলন ঘটেছে।"
        },
        {
          "label": "ঘ",
          "question": "উদ্দীপকের সাথে সাদৃশ্যপূর্ণ দফাসমূহ ছিল বাঙালির মুক্তির সনদ-উক্তিটির যথার্থতা নির্ণয় করো।",
          "explanation": "উদ্দীপকের সাদৃশ্যপূর্ণ দফাসমূহ অর্থাৎ ছয় দফা দাবি ছিল বাঙালির মুক্তির সনদ- উক্তিটি যথার্থ।. পূর্ব পাকিস্তানের স্বাধিকার আন্দোলনের ইতিহাসে ১৯৬৬ সালের 'ছয় দফা' দাবি একটি গুরুত্বপূর্ণ ঘটনা। পাকিস্তান রাষ্ট্রের জন্মলগ্ন থেকেই। পশ্চিমা শাসকগোষ্ঠী পূর্ব বাংলার মানুষকে শোষণ করতে থাকে। অর্থনৈতিক, সামাজিক, সাংস্কৃতিক, সামরিকসহ সব ক্ষেত্রেই তারা পূর্ব বাংলার প্রতি বৈষম্যমূলক নীতি গ্রহণ করে। এই শোষণ-বঞ্চনার পরিপ্রেক্ষিতে শেখ মুজিবুর রহমান বাঙালির অধিকার আদায়ে ছয় দফা দাবি পেশ করেন। উদ্দীপকেও এমনটি লক্ষণীয়। উদ্দীপকে বলা হয়েছে, দক্ষিণ অঞ্চলের একজন মহান নেতা কেন্দ্রীয় সরকারের কাছে ন্যায্য অধিকার আদায়ে কতিপয় দাবি উত্থাপন করেন। অনুরূপভাবে পূর্ব বাংলার মানুষকে পাকিস্তানি শাসকগোষ্ঠীর ষড়যন্ত্রমূলক শোষণ থেকে মুক্ত করতে লাহোরে এক সংবাদ সম্মেলনে শেখ মুজিবুর রহমান 'ছয় দফা দাবির ঘোষণা দেন। এতে পূর্ব পাকিস্তানের স্বায়ত্তশাসনসহ রাজনৈতিক, অর্থনৈতিক ও প্রতিরক্ষা সংক্রান্ত দাবি করা হয়েছিল। এর প্রত্যেকটি দফাই ছিল বাঙালির প্রত্যাশিত অধিকার। এটি ছিল পাকিস্তানের শোষকদের শোষণ নীতির বিরুদ্ধে প্রথম বলিষ্ঠ ও সুসংগঠিত প্রতিবাদ। শেখ মুজিবুর রহমানের মতে, 'ছয় দফা বাংলার মানুষের অধিকার প্রতিষ্ঠার নিশ্চিত পদক্ষেপ।' ছয় দফা কর্মসূচিতে বাঙালি জাতির চরম প্রত্যাশিত স্বায়ত্তশাসনের সোচ্চার দাবি জানানো হয়। এর মধ্য দিয়ে বাঙালির স্বাবলম্বী হওয়ার প্রত্যয় ব্যক্ত হয়। ছয় দফা বাঙালির মনে জাতীয়তাবাদী চেতনার জন্ম দেয়। এ নবজাগ্রত জাতীয়তাবাদী চেতনা তাদেরকে পরবর্তী রাজনৈতিক কর্মসূচিগুলোতে প্রেরণা যোগায়। তাঁরা স্বায়ত্তশাসনের দাবি ত্যাগ করে স্বাধীনতার দাবিতে সোচ্চার হয়। উপরের আলোচনা থেকে বোঝা যায়, ছয় দফা বাঙালির মনে যে স্বাধিকার চেতনা জন্ম দিয়েছিল তারই ফল মুক্তিযুদ্ধ ও আজকের বাংলাদেশ। তাই বলা যায়, ছয় দফা ছিল বাঙালির মুক্তির সনদ।"
        }
      ]
    },
    {
      "number": "8",
      "uddipok": "মেদিনীপুর ইউনিয়নটি উত্তর ও দক্ষিণ দুটি পৃথক ও ভৌগোলিকভাবে বিচ্ছিন্ন অঞ্চল নিয়ে গঠিত ছিল। ইউনিয়নের চেয়ারম্যান ছিলেন উত্তর অঞ্চলের অধিবাসী এবং পরিষদের কার্যালয়ও উত্তর অঞ্চলে অবস্থিত ছিল। ইউনিয়নের উন্নয়নমূলক কার্যাবলিতে উভয় অঞ্চলের মধ্যে তিনি চরম পক্ষপাতিত্ব ও বৈষম্যমূলক নীতি আরোপ করেন। এতে উন্নয়ন বঞ্চিত দক্ষিণ অঞ্চলের অধিবাসীদের মধ্যে দিনে দিনে ক্ষোভ বাড়তে থাকে। পরবর্তীকালে এ অঞ্চলের জনগণ একজন রাজনৈতিক নেতার নেতৃত্বে ক্ষমতাসীন চেয়ারম্যানের বিরুদ্ধে আন্দোলন গড়ে তোলে। তীব্র গণআন্দোলনের মুখে চেয়ারম্যান পদত্যাগ করতে বাধ্য হয়।",
      "tag": "ACC 25",
      "sub_questions": [
        {
          "label": "ক",
          "question": "আগরতলা ষড়যন্ত্র মামলার পূর্ণনাম কী?",
          "explanation": "আগরতলা ষড়যন্ত্র মামলার পূর্ণনাম 'রাষ্ট্র বনাম শেখ মুজিবুর রহমান এবং অন্যান্য'।"
        },
        {
          "label": "খ",
          "question": "পূর্ব পাকিস্তানের প্রতি পশ্চিম পাকিস্তানের গৃহীত অর্থনৈতিক বৈষম্য ব্যাখ্যা করো।",
          "explanation": "পূর্ব পাকিস্তানিরা পশ্চিম পাকিস্তানি শাসকগোষ্ঠী কর্তৃক সবচেয়ে বেশি বৈষম্যের শিকার হয়েছিল অর্থনৈতিক ক্ষেত্রে। ১৯৪৭ সালে ভারত বিভক্তির পর পূর্ব বাংলা পাকিস্তান রাষ্ট্রের অন্তর্ভুক্ত হয়। শুরু থেকেই পাকিস্তানি শাসকেরা বাঙালির প্রতি বৈষম্যমূলক নীতি গ্রহণ করে। পূর্ব বাংলা প্রাকৃতিক সম্পদে সমৃদ্ধ থাকা সত্ত্বেও পাকিস্তানিদের চক্রান্তের কারণে বাঙালি অর্থনৈতিক ক্ষেত্রে স্বয়ংসম্পূর্ণ হতে পারেনি। পাকিস্তানের মোট রাজস্ব আয়ের শতকরা ৬০ ভাগ অর্জিত হতো পূর্ব বাংলা থেকে। অথচ এর মাত্র ২৫ ভাগ ব্যয় হতো এ অঞ্চলে। রপ্তানি আয়ের ৬০ ভাগ বাংলার পণ্য থেকে অর্জিত হলেও এ অঞ্চলের জন্য আমদানি পণ্যের বরাদ্দ ছিল মাত্র ৩০% ভাগ। মুদ্রা ও অর্থনৈতিক ব্যবস্থা সম্পূর্ণভাবে কেন্দ্রীয় সরকার নিয়ন্ত্রণ করত। স্টেট ব্যাংকসহ, বড় বড় ব্যাংক, বিমা, বাণিজ্য, সরকারি, বেসরকারি সংস্থার সদর দপ্তর পশ্চিম পাকিস্তানে ছিল, যাতে সহজেই অর্থপাচার সম্ভব হয়। বড় বড় শিল্পকারখানা পশ্চিম পাকিস্তানে গড়ে তোলা হয়। এভাবে পশ্চিম পাকিস্তানের স্বার্থান্বেষীমহল পূর্ব বাংলাকে ন্যায্য অধিকার থেকে বঞ্চিত করে।"
        },
        {
          "label": "গ",
          "question": "উদ্দীপকে উল্লিখিত গণআন্দোলনে তোমার পঠিত পাকিস্তান শাসনামলের কোন গণআন্দোলনের প্রতিফলন ঘটেছে? ব্যাখ্যা করো।",
          "explanation": "উদ্দীপকে উল্লেখিত গণআন্দোলনে পাকিস্তান শাসনামলের ১৯৬৯ সালে গণঅভ্যুত্থানের প্রতিপালন ঘটেছে। বাংলাদেশের রাজনৈতিক ইতিহাসে ১৯৬৯ সালের গণঅভ্যুত্থান বিশেষভাবে উল্লেখযোগ্য। এ গণঅভ্যুত্থান সংঘটিত হয়েছিল পাকিস্তানের সামরিক শাসক জেনারেল আইয়ুব খানের বিরুদ্ধে। পশ্চিম পাকিস্তানের অধিবাসী হওয়ায় তিনি পূর্ব পাকিস্তানের প্রতি চরম দমন নিপীড়ন ও বৈষম্যমূলক নীতি আরোপ করেন। এতে বাঙালি জনমনে ক্ষোভ পুঞ্জীভূত হতে থাকে। পরবর্তীতে মওলানা ভাসানীর নেতৃত্ব ১৯৬৯ সালের গণঅভ্যুত্থান সংঘটিত হয়। উদ্দীপকেও অনুরূপ প্রতিচ্ছবি লক্ষণীয়। উদ্দীপকে বলা হয়েছে, মেদিনীপুর ইউনিয়নটি উত্তর ও দক্ষিণ দুটি পৃথক ও ভৌগোলিকভাবে বিচ্ছিন্ন অঞ্চল নিয়ে গঠিত ছিল। ইউনিয়নের চেয়ারম্যান ছিলেন উত্তর অঞ্চলের অধিবাসী এবং পরিষদের কার্যালয়ও উত্তর অঞ্চলে অবস্থিত ছিল। ইউনিয়নের উন্নয়নমূলক কার্যাবলিতে উভয় অঞ্চলের মধ্যে তিনি চরম পক্ষপাতিত্ব করেন। এতে উন্নয়ন বঞ্চিত দক্ষিণ অঞ্চলের অধিবাসীদের মধ্যে দিনে দিনে ক্ষোভ বাড়তে থাকে। পরবর্তীকালে এ অঞ্চলের জনগণ একজন রাজনৈতিক নেতার নেতৃত্বে ক্ষমতাসীন চেয়ারম্যানের বিরুদ্ধে গণআন্দোলন গড়ে তোলে। তীব্র গণআন্দোলনের মুখে চেয়ারম্যান পদত্যাগ করতে বাধ্য হয়। একইভাবে ১৯৬৯ সালেও পাকিস্তানের স্বৈরাচারী শাসক আইয়ুব খানের বিরুদ্ধে পূর্ব পাকিস্তানের জনগণ আন্দোলন শুরু করে। এ আন্দোলন ছড়িয়ে পড়ে পূর্ব বাংলার বিভিন্ন শহর ও গ্রামে। যা ১৯৬৯ সালে আইয়ুব খানের স্বৈরশাসনের বিরুদ্ধে এক দুর্বার আন্দোলনে রূপ নেয়। প্রবল গণবিদ্রোহের মুখে আইয়ুব খান নতি স্বীকার করতে বাধ্য হয়। আন্দোলন প্রশমিত করার উদ্দেশ্যে জরুরি অবস্থা উঠিয়ে নেওয়া হয়। একই সাথে তিনি আর প্রেসিডেন্ট প্রার্থী না হওয়ারও ঘোষণা দেন। এভাবে রাজনৈতিক পরিস্থিতির দ্রুত অবনতি ঘটে। এ অবস্থায় প্রেসিডেন্ট আইয়ুব খান ১৯৬৯ সালের ২৫ মার্চ ক্ষমতা হস্তান্তর করেন। ১৯৬৯ সালের ২৫ মার্চে আইয়ুব খানের শাসনের অবসানের মাধ্যমে এ আন্দোলনের সমাপ্তি ঘটে। সুতরাং বলা যায়, উদ্দীপকের আন্দোলনের সাথে ১৯৬৯ সালের গণঅভ্যুত্থানই সাদৃশ্য রয়েছে।"
        },
        {
          "label": "ঘ",
          "question": "বাঙালির আর্থ-সামাজিক মুক্তি অর্জনের ক্ষেত্রে উদ্দীপকের সাথে সামঞ্জস্যপূর্ণ গণআন্দোলনের ভূমিকা নির্ণয় করো।",
          "explanation": "বাঙালির আর্থ-সামাজিক মুক্তি অর্জনের ক্ষেত্রে উদ্দীপকের সাথে সামঞ্জস্যপূর্ণ ১৯৬৯ সালের গণঅভ্যুত্থানের ভূমিকা অপরিসীম। বাঙালি জাতির রাজনৈতিক বিকাশে ১৯৬৯ সালের গণঅভ্যুত্থান একটি তাৎপর্যপূর্ণ ঘটনা। এ আন্দোলনের তাৎক্ষণিক সাফল্য ছিল আগরতলা মামলা প্রত্যাহার এবং শেখ মুজিবসহ সব রাজবন্দির মুক্তিলাভ। এ আন্দোলনের ফলে মৌলিক গণতন্ত্র ব্যবস্থার অবসান ঘটে। সংসদীয় সরকার ব্যবস্থার সূচনা হয়। এছাড়া প্রত্যক্ষ ভোটাধিকারের ভিত্তিতে গণতান্ত্রিক ধারায় প্রতিনিধি নির্বাচনের সুযোগ তৈরি হয়। ঊনসত্তরের গণঅভ্যুত্থানের ফলে রাজনীতিতে আইয়ুব খান সমর্থিত এলিট শ্রেণির মনোবল দুর্বল হয়ে পড়ে। বাঙালি জাতীয়তাবাদ আরও সুসংহত রূপ ধারণ করে। আইয়ুবি স্বৈরাচারের বিরুদ্ধে বাঙালি ঐক্যবদ্ধ হয়। আইয়ুব খান পদত্যাগ করতে বাধ্য হয়। তার পদত্যাগের ফলে পূর্ব পাকিস্তানের মানুষের মধ্যে জাতীয় ঐক্য আরও সুদৃঢ় হয়। এ পর্যায়ে তারা চূড়ান্ত লক্ষ্য অর্জনের পথে অগ্রসর হতে থাকে। ১৯৭০ সালের নির্বাচনে আওয়ামী লীগের পক্ষে ব্যাপক গণরায় প্রদানের মাধ্যমে এর। বহিঃপ্রকাশ ঘটানো হয়। নির্বাচনে শেখ মুজিবুর রহমানের নেতৃত্বাধীন আওয়ামী লীগের বিপুল বিজয় অর্জিত হয়। এ বিজয়ের পথ ধরেই মুক্তিযুদ্ধের ক্ষেত্রভূমি তৈরি হয়। অবশেষে মুক্তিযুদ্ধের মধ্য দিয়ে স্বাধীন সার্বভৌম বাংলাদেশের অভ্যুদয় ঘটে। উপরের আলোচনা থেকে বোঝা যায়, ১৯৬৯-এর গণঅভ্যুত্থান বাঙালি জাতি ও বাংলাদেশের জন্য তাৎপর্যপূর্ণ ফল বয়ে আনে। অর্থাৎ স্বাধীন রাষ্ট্র হিসেবে বাংলাদেশের অভ্যুদয় এবং বাঙালির আর্থ-সামাজিক মুক্তি অর্জনের ক্ষেত্রে ১৯৬৯ সালের গণঅভ্যুত্থানের ভূমিকা ছিল অপরিসীম।"
        }
      ]
    },
    {
      "number": "9",
      "uddipok": "সীমাহীন বৈষম্য, অত্যাচার ও নিপীড়নের কারণে ভিয়েতনামের দুই অঞ্চলের আর্থ-সামাজিক ক্ষেত্রে বিশাল অসমতা তৈরি হয়। এর ফলে গত শতাব্দীর মাঝামাঝিতে ভিয়েতনামের দুই অংশের মধ্যে রক্তক্ষয়ী যুদ্ধ শুরু হয়। যুদ্ধের এক পর্যায়ে দক্ষিণ ভিয়েতনামের একজন সামরিক কর্মকর্তার নির্দেশে উত্তর ভিয়েতনামের একটি অংশে মানবতাবিরোধী ঘৃণ্য ও বর্বর হত্যাকাণ্ড চালানো হয়। এতে বহু নিরাপরাধ ও নিরস্ত্র নারী-পুরুষ এবং শিশুদের নির্মমভাবে হত্যা করা হয়। এই জঘন্য হত্যাকান্ডটি তাদেরকে বিশ্ববাসীর ঘৃণার পাত্রে পরিণত করে। অবশেষে একটি চুক্তির মাধ্যমে এ যুদ্ধের অবসান হয়।",
      "tag": "ACC 25",
      "sub_questions": [
        {
          "label": "ক",
          "question": "বাংলাদেশকে কোন দেশ সর্বপ্রথম স্বীকৃতি প্রদান করে?",
          "explanation": "ভুটান সর্বপ্রথম বাংলাদেশকে স্বীকৃতি প্রদান করে।"
        },
        {
          "label": "খ",
          "question": "মুজিবনগর সরকার কেন গঠিত হয়? ব্যাখ্যা করো।",
          "explanation": "বাংলাদেশের মুক্তিযুদ্ধকে সুষ্ঠুভাবে ও দক্ষতার সাথে পরিচালনা করে হয় পাকিস্তানি হানাদারদের কবল থেকে মুক্ত করার লক্ষ্যে ১৯৭১ সালের ১০ এপ্রিল মুজিবনগর সরকার গঠিত হয়। মুক্তিযুদ্ধকে সুসংহত করা, ভারতে আশ্রয় গ্রহণকারী লক্ষ লক্ষ বাঙালির দেখাশোনা এবং বহির্বিশ্বে বাংলাদেশের স্বাধীনতার পক্ষে জনমত তৈরি করা ছিল মুজিবনগর সরকার গঠনের অন্যতম উদ্দেশ্য। এছাড়া মুরাঞ্চলে প্রশাসন পরিচালনা করার বিষয়টিও এ সরকার গঠনের পেছনে কারণ হিসেবে কাজ করেছিল।"
        },
        {
          "label": "গ",
          "question": "উদ্দীপকে উল্লিখিত হত্যাকাণ্ডটি দুই পাকিস্তানের কোন হত্যাকাণ্ডকে নির্দেশ করে? ব্যাখ্যা করো।",
          "explanation": "উক্ত হত্যাকাণ্ডের সাথে আমার পাঠ্যপুস্তকের ২৫ মার্চ কালরাতের গণহত্যার মিল রয়েছে। ১৯৭১ সালের ২৫ মার্চ রাতে পাকিস্তানি সেনাবাহিনীর নিরস্ত্র বাঙালিদের নির্বিচারে গণহত্যা বিশ্বের ইতিহাসে এক কালো অধ্যায়ের সংযোজন করে। বিশ্বের স্বাধীনতাকামী সাধারণ মানুষ হত্যার এরূপ নজির কমই দেখা যায়। পাকিস্তানি বাহিনী সুপরিকল্পিতভাবে এ হত্যাকান্ডটি পরিচালনা করেছিল। উদ্দীপকে এ হত্যাকাণ্ডকেই ইঙ্গিত করা হয়েছে। উদ্দীপকে বর্ণিত জনৈক ব্যক্তির জন্ম ১৯৭১ সালের মার্চ মাসের একটি নির্দিষ্ট তারিখে। উক্ত তারিখে তার বাবাসহ শত শত বাঙালিকে পাকিস্তানি সৈন্যরা গণহত্যা করেছিল। ছাত্র, শিক্ষক, ডাক্তার, সাংবাদিকসহ কোনো বুদ্ধিজীবীই গণহত্যা থেকে রেহাই পায়নি। অনুরূপ হত্যকাণ্ডের সাথে সাদৃশ্যপূর্ণ ১৯৭১ সালের ২৫ মার্চ রাতের গণহত্যা। ২৫ মার্চ রাতে পূর্ব পাকিস্তানের নিরীহ ও নিরস্ত্র বেসামরিক মানুষের ওপর যে নির্মম হত্যাযজ্ঞ চালানো হয়, তা ছিল ইতিহাসের অন্যতম এক নারকীয় ঘটনা। ১৯৭১ সালের ২৫ মার্চ মধ্যরাতে পূর্ব পাকিস্তানের রাজধানী ঢাকায় পাকিস্তানি সেনারা ঘুমন্ত নিরস্ত মানুষের ওপর এক বর্বর হত্যাযজ্ঞ চালায়। নির্বিচারে হত্যা ছাড়াও গোলাবর্ষণ ও অগ্নিসংযোগের মাধ্যমে ঢাকাকে মৃত্যুপুরীতে পরিণত করা হয়। ভয়ঙ্কর এই রাতটি ইতিহাসে পঁচিশে মার্চের 'কালরাত' নামে পরিচিত। ঢাকা বিশ্ববিদ্যালয় এলাকা, রাজারবাগ পুলিশ লাইন, পিলখানার ইপিআর বাহিনীর ঘাঁটি, পুরনো ঢাকার হিন্দুপ্রধান এলাকাসহ ঢাকার অনেক জায়গা এই নির্বিচার হামলার শিকার হয়। নারকীয় আক্রমণের শিকার হয়ে দর্শন বিভাগের গোবিন্দচন্দ্র দেবসহ ঢাকা বিশ্ববিদ্যালয়ের কয়েকজন খ্যাতিমান অধ্যাপক শহিদ হন। ঢাকা বিশ্ববিদ্যালয়ের সলিমুল্লাহ মুসলিম হল, জগন্নাথ হল ও জহুরুল হক হলের কয়েকশ আবাসিক ছাত্র ও কর্মচারীকে হত্যা করে পাকিস্তানি সেনারা। সে রাতে নির্মম হত্যাযজ্ঞের শিকার হয় রাস্তার প্রতিবাদী জনতা, সাধারণ পথচারী ও বাস্তবাসীরাও। দেশি বিদেশি সূত্র মতে, ২৫ মার্চ রাতে শুধু ঢাকায় প্রায় ৭০০০ মানুষকে হত্যা করা হয়। নিমর্ম এই হত্যাযজ্ঞ ঢাকার বাইরেও চালানো হয়। সুতরাং বোঝা যায়, উদ্দীপকে ২৫ মার্চ রাতের সেই হত্যাযজ্ঞের কথাই বলা হয়েছে।"
        },
        {
          "label": "ঘ",
          "question": "উদ্দীপকের হত্যাকাণ্ডের মতো উক্ত হত্যাকাণ্ডটি মহান মুক্তিযুদ্ধের একটি খণ্ড চিত্রমাত্র-বিশ্লেষণ করো।",
          "explanation": "উদ্দীপকের হত্যাকাণ্ডের মতো উক্ত হত্যাকান্ড অর্থাৎ পূর্ব পাকিস্তানে ২৫ মার্চের গণহত্যাটি মহান মুক্তিযুদ্ধের একটি খণ্ডচিত্র মাত্র- উক্তিটি যথার্থ। উদ্দীপকে দেখা যায়, দক্ষিণ ভিয়েতনাম উত্তর ভিয়েতনামের একটি অংশে মানবতাবিরোধী ঘৃণ্য ও বর্বর হত্যাকাণ্ড চালায়। এ হত্যাকাণ্ডটি ছিল ভিয়েতনাম যুদ্ধের একটি খণ্ড চিত্র মাত্র। একইভাবে ১৯৭১ সালের ২৫ মার্চ রাতে পাক-হানাদার বাহিনী পূর্বপাকিস্তানের নিরীহ নিরস্ত্র ঘুমন্ত মানুষের ওপর এক ঘৃণ্য হত্যাকাণ্ড চালায়। এ হত্যাকান্ডটিও ছিল মহান স্বাধীনতা মান্তর একটি খণ্ডিত চিত্র। ২৫ মার্চ রাতের গণহত্যার পরই বাঙালি জাতি স্বাধীনতা যুদ্ধে ঝাঁপিয়ে পড়ে। মুক্তিসেনাদের গেরিলা আক্রমণে জনসমর্থনহীন পাকিস্তানি বাহিনী দিশেহারা হয়ে পড়ে। বর্বর পাকিস্তানিরা এ সময় নিরীহ বেসামরিক জনতার ওপর আক্রমণ করে তাদের নৃশংসভাবে হত্যা করতে থাকে। গ্রামের পর গ্রাম জ্বালিয়ে দিতে থাকে। ছাত্র-যুবকদের দেখামাত্রই তারা গুলি করে হত্যা করে। শহর, গ্রাম, সমগ্র দেশেই তারা অমানবিক হত্যাকাণ্ড পরিচালনা করে। যুদ্ধ চলাকালে হানাদার বাহিনী তাদের এ দেশীয় দোসর রাজাকার, আল-বদর, আল-শামস (স্বাধীনতাবিরোধী গোষ্ঠী) প্রভৃতি বাহিনীর সহায়তায় এ দেশের নিরীহ মানুষের ওপর অত্যাচার, নির্যাতন করে এবং অসংখ্য নারীর সম্ভ্রমহানি ঘটায়। যুদ্ধের প্রায় শেষ পর্যায়ে যৌথবাহিনীর অতর্কিত আক্রমণে দিশেহারা হয়ে পাক হানাদার বাহিনী তাদের দোসরদের নিয়ে ১৪ ডিসেম্বর আরেক দফা বর্বর হত্যাযজ্ঞ চালায়। বাঙালি জাতিকে মেধাশূন্য করার জন্যই ঐদিন পূর্ব পাকিস্তানের বুদ্ধিজীবীদের বাড়ি থেকে তুলে নিয়ে তারা নির্মমভাবে হত্যা করে। অবশেষে দীর্ঘ নয় মাসের রক্তক্ষয়ী যুদ্ধ শেষে প্রায় ৩০ লক্ষ বাঙালির প্রাণের বিনিময়ে ১৬ ডিসেম্বর অর্জিত হয় আমাদের মহান বিজয়। উপরের আলোচনার পরিপ্রেক্ষিতে বলা যায় যে, ২৫ মার্চ রাতের হত্যাকাণ্ডটি ছিল আমাদের মহান মুক্তিযুদ্ধের একটা ক্ষুদ্র অংশ মাত্র। কারণ দীর্ঘ নয় মাসের রক্তক্ষয়ী যুদ্ধে পাকবাহিনী এ দেশের আরও লক্ষ লক্ষ মানুষকে হত্যা করে।"
        }
      ]
    },
    {
      "number": "10",
      "uddipok": "দীর্ঘদিনের সামরিক শাসনের অবসানকল্পে ১৯৯০ সালে মিয়ানমারে এক ঐতিহাসিক নির্বাচন অনুষ্ঠিত হয়। ঐ নির্বাচনে গণতন্ত্রপন্থী নেত্রী অং সান সুচির রাজনৈতিক দল 'ন্যাশনাল লীগ ফর ডেমোক্রেসি' বিপুল ভোটে জয়লাভ করে। বিধি মোতাবেক সংখ্যাগরিষ্ঠ আসন লাভকারী দলের সরকার গঠনের কথা ছিল। কিন্তু নির্বাচনের ফলাফল ক্ষমতাসীন সামরিক শাসকদের অনুকূলে না হওয়ায় তারা তা মানতে অস্বীকার করে। তারা বিজয়ী অং সান সুচির নিকট ক্ষমতা হস্তান্তর না করে তাকে রাষ্ট্রদ্রোহী হিসেবে চিহ্নিত করে গৃহবন্দি করে রাখে।",
      "tag": "ACC 25",
      "sub_questions": [
        {
          "label": "ক",
          "question": "কত সালে সর্বদলীয় ছাত্র সংগ্রাম পরিষদ গঠিত হয়?",
          "explanation": "১৯৫২ সালের ৩১ জানুয়ারি সর্বদলীয় ছাত্র সংগ্রাম পরিষদ গঠিত হয়।"
        },
        {
          "label": "খ",
          "question": "অসহযোগ আন্দোলন সম্পর্কে কী জানো?",
          "explanation": "অসহযোগ আন্দোলন হলো ১৯৭১ সালের ১লা মার্চ থেকে ২৫শে মার্চ পর্যন্ত পাকিস্তান সরকারের বিরুদ্ধে তৎকালীন পূর্ব পাকিস্তানে পরিচালিত আন্দোলন। তৎকালীন পাকিস্তান সরকার ১৯৭০ এর নির্বাচনের ফলাফলের ভিত্তিতে ক্ষমতা হস্তান্তরে গড়িমসি শুরু করলে এর প্রতিবাদে বঙ্গবন্ধু শেখ মুজিবুর রহমান অসহযোগ আন্দোলনের ডাক দেন। এ আন্দোলনের পরিণতিতে মুক্তিযুদ্ধ শুরু হয় এবং ৯ মাস যুদ্ধের মাধ্যমে স্বাধীন সার্বভৌম বাংলাদেশের অভ্যুদয় ঘটে।"
        },
        {
          "label": "গ",
          "question": "উদ্দীপকের সাথে সাদৃশ্যপূর্ণ পাকিস্তান শাসনামলের সাধারণ নির্বাচন অনুষ্ঠানের প্রেক্ষাপট বর্ণনা করো।",
          "explanation": "উদ্দীপকের সাথে সাদৃশ্যপূর্ণ পাকিস্তান শাসনামলের সাধারণ নির্বাচন ১৯৬৯ সালের তীব্র গণঅভ্যুত্থানের প্রেক্ষাপটে অনুষ্ঠিত হয়। উদ্দীপকে ১৯৯০ সালে মিয়ানমারের নির্বাচনের কথা বলা হয়েছে। ঐ নির্বাচনে গণতন্ত্রপন্থি নেত্রী অং সান সুচির দল 'ন্যাশনাল লীগ ফর ডেমোক্রেসি' বিপুল ভোটে জয়লাভ করলেও ক্ষমতাসীন সামরিক সরকার সুচির হাতে ক্ষমতা ছেড়ে না দিয়ে বরং তাকে উল্টো রাষ্ট্রদ্রোহী বলে গৃহবন্দি করে। একইভাবে ১৯৭০ সালের নির্বাচনে আওয়ামী লীগ বিজয়ী হলেও পাকিস্তানি জান্তা সরকার ক্ষমতা হস্তান্তর না করার জন্য বিভিন্ন টালবাহানা শুরু করে। সুতরাং বিজয় অর্জনের পরও ক্ষমতা হস্তান্তরে গড়িমসি উভয় নির্বাচনের মধ্যে সাদৃশ্য সৃষ্টি করেছে। ১৯৬৯ সালের প্রবল গণঅভ্যুত্থানের মুখে প্রেসিডেন্ট আইয়ুব খান সেনাপ্রধান জেনারেল আগা মোহাম্মদ ইয়াহিয়া খানের হাতে ক্ষমতা হস্তান্তর করে সরে যান। ইয়াহিয়া খান ক্ষমতায় বসেই দেশে পুনরায় সামরিক শাসন জারি করেন। ১৯৬২ সালের সংবিধান বাতিল এবং জাতীয় ও প্রাদেশিক পরিষদ বিলুপ্ত ঘোষণা করা হয়। রাজনৈতিক কর্মকান্ডের ওপরও বিধিনিষেধ আরোপ করা হয়। তবে ইয়াহিয়া খান ১৯৬৯ সালের ২৬ মার্চ এক বেতার ভাষণে দেশে খুব দ্রুত একটি নিয়মতান্ত্রিক সরকার গঠন এবং গণতান্ত্রিক সংবিধান রচনার প্রয়োজনীয় পরিবেশ সৃষ্টির প্রতিশ্রুতি দেন। জেনারেল ইয়াহিয়ার ২৬ মার্চের ভাষণ দৃশ্যত সৎ উদ্দেশ্যপ্রণোদিত হলেও রাজনৈতিক নেতৃবৃন্দ এতে সংশয় প্রকাশ করেন। তারা অবিলম্বে নির্বাচনের দাবি জানান। অবশেষে ক্ষমতা গ্রহণের ৮ মাস পর ১৯৬৯ সালের ২৮ নভেম্বর ইয়াহিয়া খান ঘোষণা করেন- ১৯৭০ সালের ৫ অক্টোবর জাতীয় পরিষদ এবং ২২ অক্টোবর প্রাদেশিক পরিষদের নির্বাচন অনুষ্ঠিত হবে। ১৯৭০ সালের ২৮ মার্চ ইয়াহিয়া খান বিতর্কিত 'আইনগত কাঠামো আদেশ' (Legal Framework Order) ঘোষণা করেন। এই আদেশের প্রতি রাজনৈতিক দলসমূহ বিরূপ প্রতিক্রিয়া ব্যক্ত করে। তবে শেষ পর্যন্ত পাকিস্তানের রাজনৈতিক দলগুলো অংশগ্রহণ করতে সম্মত হয়। অবশেষে ইয়াহিয়ার আইনগত কাঠামো আদেশ অনুযায়ী ১৯৭০ সালের ৭ ও ১৭ ডিসেম্বর যথাক্রমে জাতীয় ও প্রাদেশিক পরিষদের নির্বাচন অনুষ্ঠিত হয়। সুতরাং বলা যায়, ১৯৬৯-এর গণঅভ্যুত্থানের পরিপ্রেক্ষিতে উদ্দীপকের সাথে সাদৃশ্যপূর্ণ ১৯৭০ সালের নির্বাচন অনুষ্ঠিত হয়।"
        },
        {
          "label": "ঘ",
          "question": "সাদৃশ্যপূর্ণ নির্বাচন বাংলাদেশের স্বাধীনতা যুদ্ধকে ত্বরান্বিত করেছিল-উক্তিটির যথার্থতা নির্ণয় করো।",
          "explanation": "উক্তি “সাদৃশ্যপূর্ণ নির্বাচন বাংলাদেশের স্বাধীনতা যুদ্ধকে ত্বরান্বিত করেছিল” অত্যন্ত যথার্থ। ১৯৭০ সালের পাকিস্তানের সাধারণ নির্বাচনে শেখ মুজিবুর রহমানের নেতৃত্বাধীন আওয়ামী লীগ নিরঙ্কুশ সংখ্যাগরিষ্ঠতা অর্জন করে। নির্বাচনে পূর্ব পাকিস্তানের জনগণ স্বতঃস্ফূর্তভাবে অংশগ্রহণ করে নিজেদের রায় প্রকাশ করে। কিন্তু পশ্চিম পাকিস্তানের শাসকগোষ্ঠী এই ফলাফল মেনে নিতে অস্বীকৃতি জানায় এবং ক্ষমতা হস্তান্তর না করে রাজনৈতিক টালমাটাল পরিস্থিতি তৈরি করে। এই অন্যায় আচরণে পূর্ব পাকিস্তানের জনগণের মাঝে ক্ষোভ ও হতাশা দেখা দেয়। ফলে ১৯৭১ সালের মার্চ মাসে বঙ্গবন্ধুর অসহযোগ আন্দোলনের ডাক ও ২৬শে মার্চ পাকিস্তান সেনাবাহিনীর অপারেশন সার্চলাইটের মাধ্যমে স্বাধীনতা যুদ্ধের সূচনা ঘটে। এই পরিস্থিতির সঙ্গে মিয়ানমারের ১৯৯০ সালের নির্বাচন তুলনীয়। সেদেশে অং সান সুচির নেতৃত্বে এনএলডি দল নিরঙ্কুশভাবে জয়ী হলেও সামরিক জান্তা ক্ষমতা হস্তান্তর না করে তাকে গৃহবন্দি করে রাখে। উভয় ঘটনাতেই জনগণের রায় উপেক্ষা করা হয় এবং সামরিক শাসকগোষ্ঠী গণতন্ত্রকে বাধাগ্রস্ত করে। বাংলাদেশের ক্ষেত্রে এটি একটি স্বাধীনতা যুদ্ধকে ত্বরান্বিত করে, যা প্রমাণ করে উক্তিটির যথার্থতা।"
        }
      ]
    },
    {
      "number": "11",
      "uddipok": "মিলোনিয়া রাষ্ট্রটি প্রতিষ্ঠার পর হতেই পূর্বাঞ্চলীয় সারাগোসা প্রদেশটি আর্থ-সামাজিক ক্ষেত্রে ব্যাপক বৈষম্যের শিকার হয়। এর প্রতিবাদে সারাগোসা অঞ্চলের একজন জনদরদী ও দেশপ্রেমিক জননেতার নেতৃত্বে জনগণ ঐক্যবদ্ধ হয়ে কেন্দ্রীয় সরকার বিরোধী তীব্র গণআন্দোলন গড়ে তোলে। এরূপ আন্দোলনে শঙ্কিত হয়ে কেন্দ্রীয় সরকার জনপ্রিয় এ নেতাকে বন্দি করে। বন্দি নেতাকে অস্থায়ী সরকার প্রধান হিসেবে ঘোষণা করে সারাগোসা অঞ্চলের জনগণ সশস্ত্র সং গ্রামের মাধ্যমে অবশেষে স্বাধীনতা অর্জন করে।",
      "tag": "ACC 25",
      "sub_questions": [
        {
          "label": "ক",
          "question": "কোন দেশ বাংলাদেশকে স্বাধীন রাষ্ট্র হিসেবে প্রথম স্বীকৃতি দান করে?",
          "explanation": "ভুটান বাংলাদেশকে স্বাধীন রাষ্ট্র হিসেবে প্রথম স্বীকৃতি দান করে।"
        },
        {
          "label": "খ",
          "question": "স্বাধীন বাংলা বেতার কেন্দ্র সম্পর্কে কী জানো?",
          "explanation": "বাঙালির মহান মুক্তিযুদ্ধে স্বাধীন বাংলা বেতার কেন্দ্র তাৎপর্যপূর্ণ ভূমিকা পালন করে। স্বাধীন বাংলা বেতারকেন্দ্র বাংলাদেশের মুক্তিযুদ্ধ শুরু হওয়ার পরপরই মুজিবনগর সরকার কর্তৃক প্রতিষ্ঠিত বেতার সম্প্রচার কেন্দ্রকে বোঝায়। স্বাধীন বাংলা বেতার কেন্দ্রটি চট্টগ্রামের কালুরঘাট কেন্দ্র থেকে প্রাথমিক যাত্রা শুরু করে। তাছাড়া স্বাধীন বাংলা বেতার কেন্দ্র সংবাদ, দেশাত্মবোধক গান, মুক্তিযোদ্ধাদের বীরত্বগাথা দেশ ও জাতির সামনে তুলে ধরে। এভাবে এই বেতার কেন্দ্র সাধারণ মানুষকে যুদ্ধে অংশগ্রহণের লক্ষ্যে অনুপ্রাণিত করে এবং মুক্তিযোদ্ধাদের সাহস জুগিয়ে বিজয়ের পথ সুগম করে।"
        },
        {
          "label": "গ",
          "question": "উদ্দীপকের ঘটনাটিতে কোন ঐতিহাসিক সরকার গঠনের ঘটনা প্রতিফলিত হয়েছে? ব্যাখ্যা করো।",
          "explanation": "উদ্দীপকের ঘটনাটিতে মুজিবনগর সরকার গঠনের ঘটনা প্রতিফলিত হয়েছে। বাংলাদেশের স্বাধীনতা সংগ্রামের ইতিহাসে মুজিবনগর সরকার গঠন ছিল একটি যুগান্তকারী ঘটনা। মুজিবনগর সরকারের নেতৃত্বে বাংলাদেশের মহান মুক্তিযুদ্ধ পরিচালিত হয়। মুজিবনগর সরকার গণপ্রজাতন্ত্রী বাংলাদেশের অস্থায়ী তথা প্রথম সরকার। উদ্দীপকে অনুরূপ সরকারের প্রতিচ্ছবি লক্ষণীয়। উদ্দীপকে বলা হয়েছে, মিলোনিয়া রাষ্ট্রটি প্রতিষ্ঠার পর হতেই পূর্বাঞ্চলীয় সারাগোসা প্রদেশটি আর্থ-সামাজিক ক্ষেত্রে ব্যাপক বৈষম্যের শিকার - হয়। এর প্রতিবাদে সারাগোসা অঞ্চলের একজন দেশপ্রেমিক জননেতার নেতৃত্বে জনগণ ঐক্যবদ্ধ হয়ে কেন্দ্রীয় সরকার বিরোধী তীব্র গণআন্দোলন গড়ে তোলে। এরূপ গণআন্দোলনে শঙ্কিত হয়ে কেন্দ্রীয় সরকার জনপ্রিয় এ নেতাকে বন্দি করে। বন্দি নেতাকে অস্থায়ী সরকার প্রধান হিসেবে ঘোষনা করে সারাগোসা অঞ্চলের জনগণ সশস্ত্র সংগ্রামের মাধ্যমে অবশেষে স্বাধীনতা অর্জন করে। একইভাবে পাকিস্তান শুরু থেকেই পূর্ব পাকিস্তানের প্রতি বৈষম্যমূলক আচরণ করেন। এর প্রতিবাদে শেখ মুজিবুর রহমান পাকিস্তান বিরোধী তীব্র আন্দোলনের ডাক দেন। ১৯৭০ সালের নির্বাচনে পাকিস্তানি শাসক গোষ্ঠী আওয়ামী লীগ প্রধান শেখ মুজিবুর রহমানের হাতে ক্ষমতা হস্তান্তরে গড়িমসি করলে তিনি ১৯৭১ সালের ২ মার্চ থেকে অসহযোগ আন্দোলনের সর্বাত্মক ঘোষণা দেন। এ প্রেক্ষিতে পাকিস্তানি শাসক গোষ্ঠী শঙ্কিত হয়ে ১৯৭১ সালের ২৬ মার্চ রাতের প্রথম প্রহরে তাকে গ্রেপ্তার করে। পাকিস্তানি শাসকগোষ্ঠীর ২৫ মার্চ রাতে অপারেশন সার্চলাইটের মতো জঘন্য গণহত্যা চালালে মুক্তিযুদ্ধ শুরু হয়। মুক্তিযুদ্ধকে সুপরিকল্পিতভাবে পরিচালনার লক্ষ্যে ১৯৭১ সালের ১০ এপ্রিল শেখ মুজিবুর রহমানকে রাষ্ট্রপতি করে মুজিবনগর সরকার গঠিত হয়। এ সরকারের নেতৃত্বে মাত্র নয় মাসের মধ্যে স্বাধীন সার্বভৌম বাংলাদেশের জন্ম হয়। সুতরাং বলা যায়, উদ্দীপকে মুজিবনগর সরকারের কথাই ইঙ্গিত করা হয়েছে।"
        },
        {
          "label": "ঘ",
          "question": "বাংলাদেশের মুক্তিযুদ্ধে উত্ত ঐতিহাসিক সরকারের অবদান মূল্যায়ন করো।",
          "explanation": "নিম্নের অনুরূপঃ বাংলাদেশের মুক্তিযুদ্ধে মুজিবনগর সরকারের গুরুত্বপূর্ণ অবদান রয়েছে। ১৯৭১ সালের ১০ এপ্রিল বঙ্গবন্ধু শেখ মুজিবুর রহমানকে প্রধান করে মুজিবনগর সরকার গঠিত হয়। এ সরকার পাকিস্তান সেনাবাহিনী, পুলিশ ও সীমান্তরক্ষী ইপিআর (পরে বিডিআর ও বর্তমানে বিজিবি) বাহিনীতে কর্মরত বাঙালি সদস্য-এবং দেশের মুক্তিকামী সাধারণ মানুষকে নিয়ে মুক্তি বাহিনী গঠন করে। যুদ্ধ পরিচালনার সুবিধার্থে এ সরকার দেশকে ১১ টি সেক্টরে ভাগ করে। এ ছাড়া বেশ কিছু সাব-সেক্টর ও জ্যেষ্ঠ সেনা কর্মকর্তাদের নেতৃত্বে তিনটি বিশেষ ফোর্স বা বাহিনী গঠন করা হয়। মুজিবনগর সরকারের আহ্বানে প্রতিবেশী ভারত বাংলাদেশের স্বাধীনতা যুদ্ধে সমর্থন দেয় এবং মুক্তিযোদ্ধাদের প্রশিক্ষণ এবং অস্ত্র সরবরাহের ব্যবস্থা করে। এছাড়া ভারত সে দেশে এক কোটির বেশি বাংলাদেশি শরণার্থীকে দীর্ঘসময় আশ্রয় দেয়। মুজিবনগর সরকার বিশ্বের বিভিন্ন দেশের রাজধানীসহ গুরুত্বপূর্ণ শহরে (যেমন- দিল্লি, লন্ডন, নিউইয়র্ক, ওয়াশিংটন, স্টকহোম) কূটনীতিকদের পাঠায়। বিদেশের মিশন থেকে প্রবাসী বাংলাদেশ সরকারের পক্ষে প্রচারণা চালিয়ে সমর্থন আদায়ের চেষ্টা করা হয়। বিচারপতি আবু সাঈদ চৌধুরীকে সরকার বিশেষ দূত হিসেবে নিয়োগ দেয়। তিনি ইউরোপ ও যুক্তরাষ্ট্রে বাংলাদেশের স্বাধীনতার পক্ষে বিশ্ব নেতৃত্ব ও সাধারণ জনগণের সমর্থন আদায়ের জন্য কাজ করেন। মুজিবনগর সরকারের এসব রাজনৈতিক, সামরিক ও কূটনৈতিক তৎপরতায় একদিকে দেশের অভ্যন্তরে মুক্তিসেনারা দখলদার পাকিস্তানি বাহিনীর বিরুদ্ধে শক্তিশালী প্রতিরোধ গড়ে তোলে, অপরদিকে বিশ্বের বিভিন্ন দেশে আমাদের মুক্তিযুদ্ধের অনুকূলে জনমত তৈরি হয়। বাংলাদেশের পক্ষে সমর্থন প্রকাশ করেন অনেক বিশ্বনেতা। মুজিবনগর সরকারের সুদক্ষ পরিচালনার মাধ্যমেই দীর্ঘ নয় মাস রক্তক্ষয়ী যুদ্ধের মধ্য দিয়ে বাংলাদেশ চূড়ান্ত বিজয় অর্জন করে। উপরের আলোচনার পরিপ্রেক্ষিতে বলা যায়, মুজিবনগর সরকার বাংলাদেশের স্বাধীনতা যুদ্ধ চলাকালে রাজনৈতিক, সামরিক, কূটনৈতিক প্রভৃতি ক্ষেত্রে সফল কার্যক্রম পরিচালনা করে। এ সরকারের নেতৃত্বে আমাদের দেশ স্বাধীন হয়। তাই বাংলাদেশের মুক্তিযুদ্ধে মুজিবনগর সরকারের অবদান অনেক গুরুত্বপূর্ণ।"
        }
      ]
    }
  ]
}