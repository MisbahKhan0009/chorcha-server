{
  "title": "আইডিয়াল কলেজ, ধানমন্ডি ২০২৪",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "সুলতান সুলেমান বার বার একটি দেশে অভিযান পরিচালনা করেন এবং অবশেষে দেশে ফিরে আসেন। অভিযানে তিনি যে ধন-সম্পদ অর্জন করেন তা শিক্ষাবিস্তার ও উন্নয়নমূলক কাজে ব্যয় করেন। এক পর্যায়ে তিনি তার রাজ্যকে একটি সমৃদ্ধশালী রাজ্যে পরিণত করেন।",
      "tag": "RB, CB, JB 22,ISCD 24,CTG.C 24",
      "sub_questions": [
        {
          "label": "ক",
          "question": "ভারতে স্বাধীন মুসলিম শাসন প্রতিষ্ঠা করেন কে?",
          "explanation": "কুতুবউদ্দিন আইবেক ভারতে স্বাধীন মুসলিম শাসন প্রতিষ্ঠা করেন।"
        },
        {
          "label": "খ",
          "question": "আরবদের সিন্দু বিজয়ের কারণ কী?",
          "explanation": "আরবদের সিন্ধু বিজয়ের প্রত্যক্ষ কারণ ছিল সিন্ধুর জলদস্যু কর্তৃক আরব জাহাজ লুট। এছাড়াও এ বিজয়ের পেছনে অনেক পরোক্ষ কারণ ছিল। আরবদের সিন্ধু বিজয় ছিল উমাইয়াদের সম্প্রসারণবাদ রাজ্যবিস্তার নীতির অংশ। রাজ্য বিস্তারের স্বাভাবিক আকাঙ্ক্ষা তাদের সিন্ধু বিজয়ে প্ররোচিত করে। এছাড়া এর পেছনে ভারতের ধন-সম্পদ লাভের আকাঙ্ক্ষা, সীমান্তের নিরাপত্তা বিধান, সিন্দুর রাজা দাহিরের আরব বিদ্রোহীদের আশ্রয় দান প্রভৃতি কারণও ছিল। তবে প্রত্যক্ষ কারণটি হলো সিন্দুর দেবল বন্দরে জলদস্যু কর্তৃক মুসলমানদের ৮টি জাহাজ লুট। হাজ্জাজ বিন ইউসুফ সিন্ধুর রাজা দাহিরের কাছে লুট হওয়া জাহাজের ক্ষতিপূরণ দাবি করে। ক্ষতিপূরণ দিতে রাজা দাহির অস্বীকার করলে ক্ষুদ্ধ হয়ে ৭১২ খ্রিস্টাব্দে আরবরা সিন্ধুতে অভিযান পরিচালনা করে।"
        },
        {
          "label": "গ",
          "question": "উদ্দীপকে বর্ণিত ঘটনার সাথে তোমার পঠিত কোন শাসকের মিল রয়েছে? বর্ণনা করো।",
          "explanation": "উদ্দীপকে বর্ণিত ঘটনার সাথে আমার পঠিত শাসক সুলতান মাহমুদের মিল রয়েছে। যে কোনো দেশ, রাজ্য বা অঞ্চলকে সমৃদ্ধিশালী ও সুসজ্জিত করতে হলে প্রচুর অর্থের প্রয়োজন হয়। ইতিহাস সাক্ষ্য দেয়- এই অর্থের প্রয়োজনে অনেক 'শাসক বিভিন্ন রাজ্যে অভিযান চালিয়েছেন। উদ্দীপকের সুলতান আলম এবং ইতিহাসখ্যাত সুলতান মাহমুদ এমনই দুজন শাসক। উদ্দীপকে বর্ণিত সুলতান আলম নিজ রাজ্যকে অর্থনৈতিকভাবে সমৃদ্ধিশালী করার জন্য বিভিন্ন দেশে অভিযান প্রেরণ করেন। সেসব অভিযান থেকে প্রাপ্ত ধন-সম্পদ কাজে লাগিয়ে তিনি তার শাসনব্যবস্থা পরিচালনা করেন। তাছাড়া শিক্ষা বিস্তার ও শিল্পকলার উন্নয়নে তিনি আহরিত ধন-সম্পদ ব্যয় করেন। বিখ্যাত সমরনেতা ও সাহসী বীর গজনির সুলতান মাহমুদও ধন- ঐশ্বর্যে ভরপুর ভারতবর্ষে বারবার আক্রমণ করেন। তার এ অভিযানের উদ্দেশ্য ছিল প্রচুর ধন-সম্পদ আহরণ করে নিজ রাজ্যের উন্নয়ন ঘটানো। তাই তিনি ভারতবর্ষকে তার প্রয়োজনীয় অর্থভাণ্ডার মনে করে ২৭ বছরে (১০০০-১০২৬ খ্রি.) মোট ১৭ বার সেখানে অভিযান প্রেরণ করেন এবং প্রতিবারই জয়লাভ করে প্রচুর সম্পদ হস্তগত করেন। এর মধ্যে তার ষোলোতম অভিযানে সোমনাথ মন্দির থেকে তিনি প্রচুর সম্পদ করায়ত্ত করেন। ভারত অভিযান থেকে আহরিত অর্থ-সম্পদ কাজে লাগিয়ে তিনি গজনি রাজ্যকে সমৃদ্ধিশালী করে গড়ে তুলেছিলেন। তিনি জ্ঞান-বিজ্ঞানের পৃষ্ঠপোষকতায়ও এ সম্পদ ব্যয় করেন। তাছাড়া শিল্প ও সংস্কৃতির পৃষ্ঠপোষক হিসেবে তিনি সুলতান সুলেমানের মতোই উদার ও আন্তরিক ছিলেন। গজনিতে নির্মিত স্বর্গীয় বধূ মসজিদটি তার উজ্জ্বল প্রমাণ। সুতরাং দেখা যাচ্ছে, উদ্দীপকের সুলতান আলম ও গজনির শাসক সুলতান মাহমুদের মধ্যে সুস্পষ্ট সাদৃশ্য বিদ্যমান।"
        },
        {
          "label": "ঘ",
          "question": "'উক্ত শাসক শুধু সেনানায়কই ছিলেন না, একটি রাজ্যের প্রতিষ্ঠাতাও ছিলেন'- ব্যাখ্যা করো",
          "explanation": "সুলতান মাহমুদ শুধু সৈনিক ও সেনানায়কই ছিলেন না, একটি রাজ্যের প্রতিষ্ঠাতাও ছিলেন- উক্তিটি যথার্থ। সুলতান মাহমুদ ছিলেন সমরপ্রিয় ও দিগ্বিজয়ী বীর। তবে সাম্রাজ্য প্রতিষ্ঠাতা হিসেবেও তিনি বিশেষ খ্যাতি লাভ করেন। শত্রুপক্ষের অধীন সকল রাজ্য জয় করে তাদের ক্ষমতার চূড়ান্ত বিলোপ সাধনই ছিল সুলতান মাহমুদের লক্ষ্য এবং তিনি তা অর্জনে সক্ষম হন। তিনি পাঞ্জাব জয় করে সেখানে সুদৃঢ় শাসনব্যবস্থা প্রতিষ্ঠিত করেন। ক্ষুদ্র গজনি রাজ্যকে তিনি বিশাল সাম্রাজ্যে রূপান্তির করেন। ভারতীয় ঐতিহাসিক ঈশ্বরী প্রসাদ বলেন, \"সুলতান মাহমুদ ছিলেন বড় মাপের নৃপতি।\" একটি পার্বত্য ক্ষুদ্র রাজ্যকে শুধু বাহুবলে বিশাল ও সমৃদ্ধ সাম্রাজ্যে রূপ দান করা অসাধারণ কৃতিত্বের পরিচায়ক। তার পূর্বে এশিয়ার অন্য কোনো আরব বা তুর্কি শাসক হিরাত, কাবুল ও গজনির বাইরে অগ্রসর হতে পারেননি। অথচ তিনি যে বিশাল সাম্রাজ্য প্রতিষ্ঠা করেন, তা বাগদাদের সমসাময়িক আব্বাসি খলিফার সাম্রাজ্য অপেক্ষা বিশাল ছিল বলে মনে করা হয়। মুসলিম শাসকদের মধ্যে উত্তর-পশ্চিম সীমান্ত পথে তিনিই প্রথম ভারতে অভিযান চালিয়েছিলেন। তিনি ভারতীয় উপমহাদেশে প্রথম মুসলিম রাজবংশ প্রতিষ্ঠার কৃতিত্বের অধিকারী না হলেও তারই দেখানো পথে মুহাম্মদ ঘুরি ভারতবর্ষে স্থায়ীভাবে মুসলিম শাসনের ভিত্তি প্রতিষ্ঠা করেন। পরিশেষে বলা যায়, অসাধারণ সাংগঠনিক দক্ষতা বলেই সুলতান মাহমুদ ক্ষুদ্র গজনিকে বিশাল সাম্রাজ্যে রূপান্তর করেন। তাই শুধু কৃতি সেনানায়ক নয়, একটি রাজ্যকে সুসংগঠিত করে তাকে সাম্রাজ্যে রূপ দানেও তিনি বিশেষ কৃতিত্ব দেখিয়েছেন।'"
        }
      ]
    },
    {
      "number": "2",
      "uddipok": "প্রাথমিক জীবনে তৈমুর লঙ সিস্তান অভিযানকালে নির্বিঘ্নে রাজধানীতে প্রবেশ করেন। সিস্তান অধিপতি রাজধানী ছেড়ে অন্যত্র আশ্রয় নেন। তৈমুর যখন নিশ্চিন্তে রাজধানীতে বিশ্রামরত তখন সিস্তানের সৈন্যরা তাকে ঘিরে ফেলে। এমন অতর্কিত আক্রমণে তৈমুর লঙ পরাজিত হয়ে কোনো মতে প্রান নিয়ে পালিয়ে যান। এমনকি কিছু দিনের জন্য তিনি রাজ্য হারা হন।",
      "tag": "DB, MB, DIN.B, CTG.B, SB, BB 22,All.B 19,ISCD 24",
      "sub_questions": [
        {
          "label": "ক",
          "question": "",
          "explanation": "'বাবর' শব্দটি মূলত তুর্কি ভাষা থেকে আগত, যার অর্থ হলো সিংহ।"
        },
        {
          "label": "খ",
          "question": "",
          "explanation": "রাজস্ব ব্যবস্থায় পাট্টা ও কবুলিয়ত অত্যন্ত গুরুত্বপূর্ণ দলিল, যা সম্রাট শেরশাহ প্রবর্তন করেছিলেন। পাট্টা হলো সরকার বা জমিদারের পক্ষ থেকে কৃষককে দেওয়া একটি দলিল, যেখানে জমির মালিকানা, জমির পরিমাণ, ধরণ এবং ধার্যকৃত খাজনার পরিমাণ স্পষ্টভাবে উল্লেখ থাকত। এটি কৃষকের অধিকার নিশ্চিত করত। অন্যদিকে, কবুলিয়ত হলো কৃষকের পক্ষ থেকে সরকারকে দেওয়া একটি অঙ্গীকারপত্র। এতে কৃষক পাট্টায় উল্লিখিত শর্তসমূহ মেনে নিয়ে নির্দিষ্ট খাজনা পরিশোধের প্রতিশ্রুতি দিয়ে স্বাক্ষর করত। এই দ্বিমুখী চুক্তির ফলে কৃষক ও সরকারের মধ্যে সরাসরি সম্পর্ক স্থাপিত হয় এবং মধ্যস্বত্বভোগীদের শোষণ হ্রাস পায়।"
        },
        {
          "label": "গ",
          "question": "",
          "explanation": "উদ্দীপকের সিস্তান অভিযানের সাথে মুঘল সম্রাট হুমায়নের বাংলা অভিযানের মিল রয়েছে। নিম্নে তা ব্যাখ্যা করা হলো: আফগান নেতা শেরশাহ ১৫৩৪ খ্রিষ্টাব্দে মুঙ্গেরের কাছে সুরুজগরের যুদ্ধে বাংলা ও বিহারের সম্মিলিত বাহিনীকে পরাজিত করে সমগ্র বিহার দখল করেন। পরবর্তী সময়ে শেরশাহ বঙ্গদেশে সফল অভিযান পরিচালনা করে অত্যন্ত শক্তিশালী হয়ে উঠেন। তার এরূপ শক্তি বৃদ্ধিতে হুমায়ুন শঙ্কিত হয়ে বাংলা অভিযান পরিচালনা করে। তুর্কী- মোঙ্গল বিজেতা তৈমুর লঙের ঘটনার সাথে এ অভিযানের সাদৃশ্য লক্ষ করা যায়  তৈমুর লঙ সিস্তান নির্বিঘ্নে রাজধানীতে প্রবেশ করেন। সিস্তান অধিপতি রাজধানী ছেড়ে অন্যত্র আশ্রয় নেন। একই ভাবে মুঘল সম্রাট হুমায়ুনও শেরশাহের বিরুদ্ধে বাংলা অভিযান চালান। হুমায়ুন গুজরাটে বাহাদুর শাহর বিদ্রোহ দমনে ব্যস্ত এমন সময়ে সাম্রাজ্যের অঞ্চলে আফগানরা মুঘলদের জন্য প্রচন্ড হুমকি হয়ে দেখা দেয়। শেরশাহ বিহার দখল করে বাংলায় দুটি সফল অভিযান চালান। এতে হুমায়ুন শঙ্কিত হয়ে ১৫৩৭ খ্রিষ্টাব্দে চুনার দুর্গ আক্রমণ ও দখল করেন। এরপর তিনি গৌর (১৫৩৮) অবরোধ করে বাংলা বিজয় সম্পূর্ণ করেন। হুমায়ুন সেখানে প্রায় ছয় মাস অলস সময় পার করেন।সুতরাং বলা যায়, উদ্দীপকের তৈমুর লঙের সিস্তান অভিযানের সাথে এ ঘটনার সাথে সাদৃশ্য রয়েছে।"
        },
        {
          "label": "ঘ",
          "question": "",
          "explanation": "তৈমুর লঙের মতো হুমায়নও অদূরদর্শিতা ও কৌশলগত দূর্বলতার কারনে বাংলা বিজয় পরবর্তী চৌসার যুদ্ধে শেরশাহের কাছে পরাজিত হয়ে সামরিকভাবে রাজ্যহারা হয়েছিলেন। মুঘল সম্রাট হুমায়ুন ১৫৩৭ খ্রিষ্টাব্দে চুনার দুর্গ আক্রমণ ও দখল করে বাংলা বিজয় সম্পূর্ণ করেন। এরপর তিনি বাংলায় প্রায় ছয় মাস পর্যন্ত অলস সময় কাটান। রাজ্যের প্রতি তার কোনো খেয়াল ছিলোনা তিনি আমোদ ফুর্তিতে মত্ত থাকেন। তার এই অলসতার মাধ্যমে শেরশাহ নিজের শক্তি বৃদ্ধি করেন এবং হুমায়ুনকে আক্রমণ করে পরাজিত করেন। তৈমুর লঙের পরাজয়ের সাথে হুমায়ুনের অদূরদর্শিতার সাদৃশ্য লক্ষ করা যায়।  তৈমুর লঙ সিস্তান দখল করে যখন রাজধানীতে নিশ্চিন্তে বিশ্রাম করছিলেন তখন সিস্তানের সৈন্যরা তাকে চারদিক থেকে অতর্কিত আক্রমণ করে ফলে তৈমুর লঙ পরাজিত হন এবং কোনোমতে প্রান নিয়ে পালিয়ে যান। একইভাবে হুমায়ুন শেরশাহকে চুনার দুর্গে আক্রমণ করে পরাজিত করেন এবং বাংলা জয় করে সেখানে মাস অতিবাহিত করেন। কৌশলগত দিক থেকে এটি ছিলো তার ভুল সিদ্ধান্ত। কার তার এই অলসতার সুযোগ নিয়ে শেরশাহ নিজের ক্ষমতা বৃদ্ধি করেন এবং বাংলা জয় করেন। এ অবস্থায় হুমায়ুন ১৫৩৮ খ্রিষ্টাব্দের জুলাই মাসে গৌর অবরোধ করেন। কৌশলি শেরশাহ সুজ বাহিনীর সাথে মুখোমুখি সংঘর্ষ এড়িয়ে গৌর ত্যাগ করেন। হুমায়ুন তখন গৌর দখল করে ছয় মাস সেখানে আমোদ ফুর্তিতে মেতে উঠেন। সেই সময়কে কাজে লাগিয়ে শেরশাহ বিহার, বারানসি, জৈনপুর ও কনৌজ দখল করেন। এসময় হুমায়ুনের আলস্য ও ত্রুটিপূর্ন কৌশলের কারনে শেরশাহ নিজের শক্তি বৃদ্ধি করেন। এর ফলে চৌসার যুদ্ধে পরাজিত হয়ে হুমায়ুন পালিয়ে যেতে বাধ্য হন। পরিশেষে বলা যার, বাংলা জয়ের পর হুমায়ুনের আলস্য ও ত্রুটিপূর্নতার কারনে চৌসার যুদ্ধে তাকে পরাজিত হতে হয়।এমনকি এর ফলে তাকে সাময়িকভাবে রাজ্যহারা হতে হয় এবং রাজ্য ছেড়ে পালিয়ে যেতে হয় তার প্রান বাচাতে।"
        }
      ]
    },
    {
      "number": "3",
      "uddipok": "জনাব আয়ান সাতক্ষীরা এলাকার শাসনকর্তা ছিলেন। একাধিক পুত্রের মধ্যে জৈষ্ঠ্যতার ভিত্তিতে প্রথম পুত্রকে তিনি তার উত্তরাধিকারী মনোনীত করেন। তার এ সিদ্ধান্ত তার পুত্রদের মধ্যে সংঘাতের সৃষ্টি করে। অন্য পুত্রগণ ভ্রাতৃঘাতী দ্বন্দ্বে জড়িয়ে পড়ে। এতে তার বংশের পতন ত্বরান্বিত হয়।",
      "tag": "ISCD 24",
      "sub_questions": [
        {
          "label": "ক",
          "question": "সম্রাট শাহজাহানের পিতার নাম কী?",
          "explanation": "সম্রাট শাহজাহানের পিতার নাম ছিল সম্রাট জাহাঙ্গীর।"
        },
        {
          "label": "খ",
          "question": "তাজমহল সম্পর্কে কী জান?",
          "explanation": "তাজমহল একটি অত্যন্ত বিখ্যাত এবং ঐতিহাসিক স্মৃতিসৌধ যা ভারতের আগ্রা শহরে অবস্থিত। এটি সম্রাট শাহজাহান তাঁর স্ত্রী মুমতাজ মহলকে শ্রদ্ধা জানিয়ে তৈরি করেছিলেন। তাজমহল এক ধরনের মমতাজ মহলের স্মৃতি হিসেবে চিহ্নিত, এবং এটি একটি মার্বেল নির্মিত ঐতিহ্যবাহী গম্বুজ আকৃতির স্থাপনা। এটি বিশ্বের অন্যতম প্রধান দর্শনীয় স্থান হিসেবে পরিচিত এবং ইউনেস্কো বিশ্ব ঐতিহ্যস্থল হিসেবে তালিকাভুক্ত। তাজমহল তার স্থাপত্যশিল্প, নিখুঁত নকশা এবং সূক্ষ্ম কারুকাজের জন্য বিশ্বব্যাপী প্রশংসিত। এটি একটি প্রেমের প্রতীক এবং ভারতের সাংস্কৃতিক ঐতিহ্যের একটি গুরুত্বপূর্ণ অংশ।"
        },
        {
          "label": "গ",
          "question": "উদ্দীপকে উল্লেখিত উত্তরাধিকারী দ্বন্দ্বের সাথে তোমার পঠিত কোন শাসকের উত্তরাধিকারী দ্বন্দ্বের সাথে মিল পাওয়া যায়? ব্যাখ্যা করো।",
          "explanation": "উদ্দীপকে উল্লেখিত বসনিয়ার উত্তরাধিকারী দ্বন্দ্বের সাথে মুঘল সাম্রাজ্যের ইতিহাসে উত্তরাধিকারী নিয়ে সংঘটিত দ্বন্দ্বের অনেক মিল রয়েছে। মুঘল শাসক শাহজাহান, যিনি তার পুত্রদের মধ্যে প্রথম পুত্রকে উত্তরাধিকারী হিসেবে মনোনীত করেছিলেন, তার মৃত্যুর পর তীব্র দ্বন্দ্ব সৃষ্টি হয়। বিশেষত, আওরঙ্গজেব এবং দারাশিকোহের মধ্যে ক্ষমতার জন্য তীব্র প্রতিদ্বন্দ্বিতা শুরু হয়। একদিকে আওরঙ্গজেব ছিল একজন ক্ষমতাশালী শাসক, যিনি সাম্রাজ্যের বিস্তার ঘটিয়েছিলেন, অন্যদিকে দারাশিকোহ ছিল সাহিত্যের প্রতি আগ্রহী এবং শাসনের জন্য একটি মেধাবী পুত্র। তবে, আওরঙ্গজেবের তৎপরতায় দারাশিকোহকে হত্যা করা হয় এবং পরবর্তীতে আওরঙ্গজেব ক্ষমতা দখল করে। এই দ্বন্দ্বের ফলে মুঘল সাম্রাজ্য শাসনের জন্য যেভাবে বিভক্ত হয়ে পড়েছিল, ঠিক তেমনই বসনিয়াতেও উত্তরাধিকারী নিয়ে দ্বন্দ্বের কারণে রাজ্যটি অস্থিতিশীল হয়ে পড়ে। বসনিয়ার ইতিহাসে জৈষ্ঠ্য পুত্রকে মনোনীত করা হলেও, ছোট পুত্রদের মধ্যে বিদ্রোহের সূচনা হয়। এটি রাজ্যব্যবস্থার মধ্যে বিশৃঙ্খলা সৃষ্টি করে এবং জনগণের মধ্যে অস্থিরতা বাড়িয়ে দেয়, যা রাজ্যকে দুর্বল করে দেয়। মুঘল শাসনে উত্তরাধিকারী দ্বন্দ্ব রাজ্যজুড়ে অস্থিরতা সৃষ্টি করেছে, ঠিক তেমনি বসনিয়ার জনগণও তাদের স্বাধীনতার জন্য এই ধরনের ক্ষমতার লড়াইয়ের মধ্যে হুমকির মুখে ছিল। শাসকের মৃত্যুর পর উত্তরাধিকারী নিয়ে দ্বন্দ্ব রাষ্ট্রের শাসন ব্যবস্থায় যেমন অস্থিরতা সৃষ্টি করে, তেমনি জনগণের জীবনযাত্রাকেও বিপর্যস্ত করে দেয়। মুঘল সাম্রাজ্যে যখন উত্তরাধিকারী নিয়ে দ্বন্দ্বের কারণে সামরিক শক্তি দুর্বল হয়ে পড়ে, তখন বসনিয়ার পরিস্থিতি ছিল অনেকটাই অনুরূপ। বসনিয়ায় রাজকীয় সেনাবাহিনী জনগণের উপর অত্যাচার চালালে তারা ঐক্যবদ্ধ হয়ে প্রতিরোধ গড়ে তোলে, এবং এর ফলে দীর্ঘস্থায়ী সংকটের সমাধান হয়।"
        },
        {
          "label": "ঘ",
          "question": "মুঘল শাসন ব্যবস্থায় উত্তরাধিকারী বিরোধ রাষ্ট্র ও জন জীবনে বিপর্যয় ডেকে এনেছিল- বিশ্লেষণ করো।",
          "explanation": ""
        }
      ]
    },
    {
      "number": "4",
      "uddipok": "ফ্রান্সের সম্রাট নেপোলিয়ন তার রাজত্বের শেষ দিকে স্পেন আক্রমণ করে জয় করেছিলেন। কিন্তু সেটা ছিল নেপোলিয়নের পতনের অন্যতম কারণ। এজন্য নেপোলিয়নের স্পেন আক্রমণকে 'স্পেনীয় ক্ষত' বলা হয়।",
      "tag": "ISCD 24",
      "sub_questions": [
        {
          "label": "ক",
          "question": "শেরশাহ এর বাল্য নাম কী ছিল?",
          "explanation": ""
        },
        {
          "label": "খ",
          "question": "তাজমহলের সংক্ষিপ্ত বিবরণ দাও।",
          "explanation": ""
        },
        {
          "label": "গ",
          "question": "নেপোলিয়নের স্পেন আক্রমণের সাথে কোন মুঘল সম্রাটের কর্মকান্ডের মিল রয়েছে? ব্যাখ্যা করো।",
          "explanation": ""
        },
        {
          "label": "ঘ",
          "question": "উক্ত শাসকের দক্ষিণাত্য নীতিকে নেপোলিয়নের স্পেনীয় ক্ষতের সাথে তুলনা করা হয়েছে কেন?",
          "explanation": ""
        }
      ]
    },
    {
      "number": "5",
      "uddipok": "খলিফা আল হাকিম তার রাজ্যের সকল ধর্মাবলম্বীকে একই পতাকাতলে আনার জন্য একটি ধর্মমত প্রচলন করেন। কিন্তু এ ধর্মমতটি জনগণের মধ্যে প্রভাব বিস্তার করতে না পারায় তার মৃত্যুর সাথে সাথে এর ইতি ঘটে।",
      "tag": "ISCD 24",
      "sub_questions": [
        {
          "label": "ক",
          "question": "পানিপথের দ্বিতীয় যুদ্ধ কত সালে সংঘটিত হয়?",
          "explanation": ""
        },
        {
          "label": "খ",
          "question": "‘বাবরনামা' গ্রন্থ সম্পর্কে আলোচনা করো।",
          "explanation": ""
        },
        {
          "label": "গ",
          "question": "উদ্দীপকে বর্ণিত ঘটনাটি তোমার পঠিত কোন শাসকের কথা স্মরণ করিয়ে দেয়? ব্যাখ্যা করো।",
          "explanation": ""
        },
        {
          "label": "ঘ",
          "question": "ধর্ম হিসাবে দীন-ই-ইলাহির সফলতা অথবা ব্যর্থতা তেমন গুরুত্বপূর্ণ নয়; রাজনৈতিক ক্ষেত্রে এটা মঙ্গলজনক ফলাফল আনয়ন করেছিল- বিশ্লেষণ করো।",
          "explanation": ""
        }
      ]
    },
    {
      "number": "6",
      "uddipok": "\"এবারের সংগ্রাম আমাদের মুক্তির সংগ্রাম এবারের সংগ্রাম আমাদের স্বাধীনতার সংগ্রাম।\"",
      "tag": "SB, BB 21,ISCM 24,ISCD 24",
      "sub_questions": [
        {
          "label": "ক",
          "question": "",
          "explanation": "মহান মুক্তিযুদ্ধের সর্বাধিনায়ক ছিলেন বঙ্গবন্ধু শেখ মুজিবুর রহমান।"
        },
        {
          "label": "খ",
          "question": "",
          "explanation": "প্রেসিডেন্ট আইয়ুব খানের গণবিরোধী কাজ ও স্বৈরশাসনের অবসান ঘটিয়ে স্বাধিকার অর্জনের লক্ষ্যে ১৯৬৯ সালে পরিচালিত আন্দোলনই ঊনসত্তরের গণঅভ্যুত্থান নামে পরিচিত। স্বৈরশাসক আইয়ুব খান পূর্ব পাকিস্তানের প্রতি অর্থনৈতিক, সামাজিক, রাজনৈতিক প্রতিটি ক্ষেত্রে শোষণ ও বৈষম্যমূলক নীতি গ্রহণ করে। বাঙালির ছয় দফা দাবিকে নস্যাৎ করে দিতে আইয়ুব সরকার ১৯৬৮ সালে আগরতলা মামলা দায়ের করে। এর বিরুদ্ধে আওয়ামী লীগের ছয় দফা ও ছাত্রদের এগারো দফাভিত্তিক আন্দোলন গড়ে ওঠে। ১৯৬৯ সালে এ আন্দোলন চূড়ান্ত রূপ লাভ করে এবং গণঅভ্যুত্থানে রূপ নেয়। বাঙালি জাতির রাজনৈতিক বিকাশে এ আন্দোলন তাৎপর্যপূর্ণ ভূমিকা রাখে। এ আন্দোলনে ছাত্রনেতা আসাদ ও শিক্ষক শামসুজ্জোহাসহ অনেকে শহিদ হন।"
        },
        {
          "label": "গ",
          "question": "",
          "explanation": "উদ্দীপকের উক্তিটিতে ১৯৭১ সালের ৭ মার্চ বঙ্গবন্ধুর ঐতিহাসিক ভাষণের চিত্র ফুটে উঠেছে। বাঙালি জাতির স্বাধীনতা সংগ্রামের ইতিহাসে ১৯৭১ সালের ৭ মার্চ বঙ্গবন্ধুর দেওয়া ভাষণ একটি যুগান্তকারী ঘটনা। এ ভাষণ ছিল নির্যাতিত বাঙালিদের প্রতি মুক্তির ডাক। এ ভাষণে বঙ্গবন্ধু পূর্ব পাকিস্তানের বাঙালিদের স্বাধীনতা যুদ্ধের জন্য প্রস্তুতি নেওয়ার আহ্বান জানান। উদ্দীপকে এ ভাষণের প্রতিই ইঙ্গিত করা হয়েছে। উদ্দীপকে বলা হয়েছে, \"এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।\" এ কথাগুলো বঙ্গবন্ধু শেখ মুজিবুর রহমান ১৯৭১ সালের ৭ মার্চ ঢাকার রেসকোর্স ময়দানে বলেছিলেন। ১৯৭০ সালের নির্বাচনে বঙ্গবন্ধুর নেতৃত্বে আওয়ামী লীগ নিরঙ্কুশভাবে বিজয়ী হয়। কিন্তু পশ্চিমা শাসকগোষ্ঠী দলটির কাছে ক্ষমতা হস্তান্তরে গড়িমসি শুরু করে। এর ফলে বঙ্গবন্ধু অসহযোগ আন্দোলনের ডাক দেন। এ আন্দোলনের এক পর্যায়ে ১৯৭১ সালের ৭ মার্চ রেসকোর্স ময়দানে লক্ষ লক্ষ জনতার সামনে বঙ্গবন্ধু তার জ্বালাময়ী ভাষণ প্রদান করেন। এ ভাষণে তিনি বাঙালিকে স্বাধীনতার মন্ত্রে উজ্জীবিত করেন। এতে পূর্ব পাকিস্তানের প্রতি পশ্চিমা শাসকগোষ্ঠীর বৈষম্য ও অবিচারের চিত্র তুলে ধরে করণীয় সম্পর্কে দিক-নির্দেশনা দেন। এ ভাষণে তিনি বলেছিলেন, \"তোমাদের যা কিছু আছে তাই নিয়ে শত্রুর মোকাবিলায় প্রস্তুত থাকবে, ঘরে ঘরে দুর্গ গড়ে তোলো, এবারের সংগ্রাম আমাদের স্বাধীনতার সংগ্রাম।\" 'তিনি আরও বলেছেন, রক্ত যখন দিয়েছি রক্ত আরও দেবো, তবুও এদেশের মানুষকে মুক্ত করে ছাড়বো ইনশাআল্লাহ।' সুতরাং বলা যায়, উদ্দীপকের উক্তিতে ১৯৭১ সালে বঙ্গবন্ধুর ভাষণের চিত্র ফুটে উঠেছে।"
        },
        {
          "label": "ঘ",
          "question": "",
          "explanation": "বঙ্গবন্ধুর ৭ মার্চের ঐতিহাসিক ভাষণের তাৎপর্য ছিল অপরিসীম। ১৯৭১ সালের অসহযোগ আন্দোলনের প্রেক্ষাপটে বঙ্গবন্ধুর ৭ মার্চের ভাষণ গুরুত্বপূর্ণ ভূমিকা রাখে। এ ভাষণের মধ্য দিয়ে বাঙালি জাতির আশা-আকাঙ্ক্ষার প্রতিফলন ঘটে। এ ভাষণের মাধ্যমেই পূর্ব পাকিস্তানের আপামর জনসাধারণ স্বাধীনতার মন্ত্রে দীক্ষিত হয়। বঙ্গবন্ধু শেখ মুজিবুর রহমানের ৭ মার্চের ভাষণ ছিল বিশেষ তাৎপর্যপূর্ণ। এ ভাষণ বাংলাদেশের জাতীয় ইতিহাসের এক মূল্যবান দলিল। বঙ্গবন্ধু এ ভাষণে বাঙালিকে মুক্তিযুদ্ধের প্রস্তুতি নেওয়ার আহ্বান জানান এবং করণীয় সম্পর্কে, দিকনির্দেশনা দেন। মুক্তিপাগল বাঙালি এতে স্বাধীন বাংলাদেশ গড়ার প্রত্যয়ে ঐক্যবদ্ধ হয়। কারণ বাংলাদেশের স্বাধীনতার রূপকার বঙ্গবন্ধু এতে দ্ব্যর্থহীন কণ্ঠে ঘোষণা করেন, \"এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।\" তার এ ঘোষণা বাঙালি জাতিকে ঐক্যবদ্ধভাবে মুক্তিযুদ্ধে অংশ নিতে উদ্বুদ্ধ করে। একটি ভাষণ পুরো জাতিকে কতটা উদ্দীপ্ত করতে পারে, বঙ্গবন্ধুর ৭ মার্চের ভাষণ তার এক উজ্জ্বল দৃষ্টান্ত। এ ভাষণের গুরুত্ব বিবেচনায় জাতিসংঘের অঙ্গ সংস্থা ইউনেস্কো ২০১৭ সালের ৩০ অক্টোবর এটিকে 'বিশ্ব প্রামাণ্য ঐতিহ্য' হিসেবে স্বীকৃতি দিয়েছে। উপরের আলোচনার আলোকে বলা যায়, বঙ্গবন্ধুর ৭ মার্চের ঐতিহাসিক ভাষণ ছিল-বাঙালি জাতির স্বাধীনতা সংগ্রামের ইতিহাসের এক গুরুত্বপূর্ণ মাইলফলক।"
        }
      ]
    },
    {
      "number": "7",
      "uddipok": "একটি ছোট রাজ্যের রাজার মৃত্যুর পর সামি সিংহাসনে বসেন। সামি অল্প বয়স্ক এবং অনভিজ্ঞ হওয়ার কারণে নিকট আত্মীয় ও আমীর ওমরাহদের ষড়যন্ত্রে পিতার রাজ্য থেকে বিতাড়িত হন। সামি ভবিষ্যত বংশধরদের জন্য একটি নতুন সাম্রাজ্য প্রতিষ্ঠা করেন।",
      "tag": "ISCD 24",
      "sub_questions": [
        {
          "label": "ক",
          "question": "সর্বশেষ মুঘল সম্রাটের নাম কী?",
          "explanation": "সর্বশেষ মুঘল সম্রাট ছিলেন বাহাদুর শাহ জাফর।"
        },
        {
          "label": "খ",
          "question": "‘মনসবদারি প্রথা' কী ব্যাখ্যা করো।",
          "explanation": "‘মনসবদারি প্রথা’ ছিল মুঘল সাম্রাজ্যের একটি প্রশাসনিক ব্যবস্থা, যা সম্রাট আকবর প্রবর্তন করেন। এই প্রথায় সৈন্য ও অফিসারদের একটি নির্দিষ্ট মর্যাদা বা ‘মনসব’ প্রদান করা হতো। মনসবদারদের দায়িত্ব ছিল নির্ধারিত সংখ্যক সৈন্য সরবরাহ ও সম্রাটের প্রতি আনুগত্য পালন। এই প্রথার মাধ্যমে সাম্রাজ্যের প্রশাসন ও সামরিক কাঠামো সুশৃঙ্খলভাবে পরিচালিত হতো।"
        },
        {
          "label": "গ",
          "question": "উদ্দীপকে উল্লেখিত সামির সাথে তোমার পঠিত কোন মুঘল শাসকের মিল রয়েছে? ব্যাখ্যা করো।",
          "explanation": "উদ্দীপকে উল্লিখিত সামির জীবনের সাথে মুঘল সাম্রাজ্যের প্রতিষ্ঠাতা জহির উদ-দিন মুহাম্মদ বাবরের জীবনের মিল রয়েছে। বাবর ছোট রাজ্য ফিরগানার শাসক ছিলেন। তার পিতা মৃত্যুবরণ করার পর তিনি অল্প বয়সে সিংহাসনে বসেন। কিন্তু আত্মীয় ও অভ্যন্তরীণ ষড়যন্ত্রের কারণে তিনি সিংহাসন হারান ও রাজ্যচ্যুত হন। পরবর্তীতে তিনি আফগানিস্তানের কাবুল জয় করেন এবং সেখান থেকে ভারত অভিযানে নামেন। দীর্ঘ সংগ্রামের মাধ্যমে ১৫২৬ সালে পানিপথের প্রথম যুদ্ধে দিল্লির সুলতান ইব্রাহিম লোদিকে পরাজিত করে তিনি ভারতে মুঘল সাম্রাজ্যের ভিত্তি স্থাপন করেন। এইভাবে, বাবরের জীবনেও অনুরূপভাবে রাজ্যচ্যুতি, ষড়যন্ত্র ও নতুন সাম্রাজ্য প্রতিষ্ঠার ইতিহাস বিদ্যমান, যা উদ্দীপকের সামির সঙ্গে সাদৃশ্যপূর্ণ।"
        },
        {
          "label": "ঘ",
          "question": "ভারতে মুঘল শাসন প্রতিষ্ঠায় উক্ত শাসকের অবদান মূল্যায়ন করো।",
          "explanation": "ভারতে মুঘল শাসন প্রতিষ্ঠায় জহির উদ-দিন মুহাম্মদ বাবর এর অবদান ছিল অত্যন্ত গুরুত্বপূর্ণ ও যুগান্তকারী। ১. পানিপথের প্রথম যুদ্ধ (১৫২৬): বাবর দিল্লির সুলতান ইব্রাহিম লোদিকে পরাজিত করে দিল্লি ও আগ্রা দখল করেন। এই যুদ্ধ মুঘল সাম্রাজ্যের প্রতিষ্ঠার পথ খুলে দেয়। ২. সামরিক কৌশল ও প্রযুক্তি: বাবর তৎকালীন ভারতের যুদ্ধশিল্পে বড় পরিবর্তন আনেন। তিনি তুর্কি-কিনারী কৌশল এবং আগ্নেয়াস্ত্র ব্যবহার করেন, যা ভারতীয় সেনাবাহিনীর কাছে নতুন ছিল। ৩. প্রশাসনিক ভিত্তি: যদিও বাবরের শাসনকাল ছিল সংক্ষিপ্ত (১৫২৬–১৫৩০), তবুও তিনি একটি সুসংগঠিত প্রশাসনিক কাঠামোর ভিত্তিপ্রস্তর স্থাপন করেন, যার ওপর ভিত্তি করে পরবর্তী মুঘল সম্রাটরা সাম্রাজ্য বিস্তার ও প্রশাসন পরিচালনা করেন। ৪. মতানুযায়ী শাসন: বাবর ধর্মীয় অসহিষ্ণু ছিলেন না; তিনি হিন্দু-মুসলিম উভয়ের সহযোগিতা নিয়েই শাসন কার্য চালাতে চাইতেন। ৫. মুঘল ঐতিহ্যের সূচনা: তার আমল থেকেই মুঘল স্থাপত্য, সাহিত্য, সংস্কৃতি ও প্রশাসনের ধারাবাহিকতা শুরু হয়, যা পরবর্তী শাসকদের দ্বারা সমৃদ্ধ হয়। এইসব অবদান বাবরকে শুধু একজন বিজেতা নয়, বরং মুঘল সাম্রাজ্যের প্রকৃত প্রতিষ্ঠাতা হিসেবে স্মরণীয় করে রাখে।"
        }
      ]
    },
    {
      "number": "8",
      "uddipok": "উত্তর আফ্রিকায় ঔপনিবেশিক শাসন ব্যবস্থায় দীর্ঘদিন বলবৎ চলে। অবশেষে ঔপনিবেশিক শাসকরা সুদান শাসনের জন্য সুদানের জনগণকে দুটি ভাগে ভাগ করেন।",
      "tag": "ISCD 24",
      "sub_questions": [
        {
          "label": "ক",
          "question": "'হুমায়ুন' শব্দের অর্থ কী?",
          "explanation": "‘হুমায়ুন’ শব্দটি ফারসি ভাষা থেকে আগত, যার অর্থ “সৌভাগ্যবান” বা “মঙ্গলময়”। মুঘল সম্রাট হুমায়ুনের নামের মধ্যেও এই সৌভাগ্যের ইঙ্গিত রয়েছে, যদিও তার শাসনকাল ছিল নানা চড়াই-উৎরাইয়ে পরিপূর্ণ।"
        },
        {
          "label": "খ",
          "question": "দ্বৈত শাসন কী? বুঝিয়ে লেখো।",
          "explanation": "দ্বৈত শাসন বলতে বোঝায় এমন একটি প্রশাসনিক ব্যবস্থা, যেখানে দুটি কর্তৃপক্ষ একসঙ্গে শাসনকার্য পরিচালনা করে। এই শাসনব্যবস্থা ব্রিটিশ ঔপনিবেশিক শাসনামলে ভারতের বাংলা অঞ্চলে চালু করা হয়। ১৭৬৫ সালে মোগল সম্রাট শাহ আলম ব্রিটিশ ইস্ট ইন্ডিয়া কোম্পানিকে বাংলা, বিহার ও উড়িষ্যার ‘দিওয়ানি’ বা রাজস্ব আদায়ের ক্ষমতা প্রদান করেন। এর ফলে কোম্পানি আর্থিক শাসন পরিচালনা করত, আর মোগল নবাবরা পরিচালনা করতেন বিচার ও আইনশৃঙ্খলা ব্যবস্থা। এভাবেই বাংলা প্রদেশে অর্থনৈতিক ও প্রশাসনিক দায়িত্ব বিভক্ত হয়ে পড়ে, যা দ্বৈত শাসন নামে পরিচিত।"
        },
        {
          "label": "গ",
          "question": "উদ্দীপকে বর্ণিত ঘটনার সাথে তোমার পাঠ্যপুস্তকের কোন ঘটনার মিল রয়েছে? ব্যাখ্যা করো।",
          "explanation": "উদ্দীপকে উল্লিখিত সুদানে ঔপনিবেশিক শাসনের বিভাজননীতি আমাদের পাঠ্যপুস্তকে উল্লেখিত ব্রিটিশ শাসনের দ্বৈত শাসন ব্যবস্থার সঙ্গে বেশ সাদৃশ্যপূর্ণ। উভয় ক্ষেত্রেই জনগণের স্বার্থ উপেক্ষা করে বিদেশি শক্তি শাসনব্যবস্থা গড়ে তোলে। যেমন ব্রিটিশরা ১৭৬৫ সালে বাংলা অঞ্চলে রাজস্ব আদায়ের দায়িত্ব নিজ হাতে রেখে নবাবদের হাতে বিচারব্যবস্থা রেখে দ্বৈত শাসনের সূচনা করে। এতে সাধারণ জনগণ কোনো পক্ষ থেকেই উপকার পায়নি বরং উভয় পক্ষের অবহেলায় তারা দুর্ভোগের শিকার হয়। একইভাবে সুদানে উত্তর ও দক্ষিণ অংশকে আলাদা শাসন কাঠামোর আওতায় এনে ঔপনিবেশিক শক্তি জনগণের মধ্যে বিভাজন সৃষ্টি করে। এই বিভাজন ভবিষ্যতে সুদানে দীর্ঘকালীন রাজনৈতিক সংকট ও গৃহযুদ্ধের কারণ হয়ে দাঁড়ায়।"
        },
        {
          "label": "ঘ",
          "question": "তোমার পাঠ্যবইয়ের উক্ত ঘটনার ফলাফল মূল্যায়ন করো।",
          "explanation": "পাঠ্যবইয়ে উল্লিখিত দ্বৈত শাসনের পরিণতি অত্যন্ত নেতিবাচক ছিল। ব্রিটিশদের আর্থিক শোষণের ফলে বাংলা অঞ্চলের কৃষক ও সাধারণ মানুষ চরম দারিদ্র্য ও দুর্ভিক্ষে পতিত হয়। ১৭৭০ সালের ভয়াবহ দুর্ভিক্ষ এর অন্যতম ফলাফল। ব্রিটিশরা রাজস্ব আদায়ে ছিল কঠোর, কিন্তু জনগণের দুরবস্থার খোঁজ তারা নেয়নি। অন্যদিকে, নবাবরাও প্রশাসনিক কর্তৃত্ব হারিয়ে নিষ্ক্রিয় হয়ে পড়ে। এর ফলে প্রশাসন দুর্বল হয়ে পড়ে ও আইনশৃঙ্খলার চরম অবনতি ঘটে। এই শাসনব্যবস্থা ব্রিটিশদের শাসন আরো সুদৃঢ় করলেও সাধারণ মানুষের জীবনে বিপর্যয় ডেকে আনে। তারা রাজনৈতিক, অর্থনৈতিক ও সামাজিকভাবে নিপীড়নের শিকার হয়। সর্বোপরি, দ্বৈত শাসনের মাধ্যমে ব্রিটিশরা জনগণের উপর কর্তৃত্ব প্রতিষ্ঠা করে এবং ধীরে ধীরে ভারতবর্ষকে সম্পূর্ণভাবে উপনিবেশে পরিণত করে, যা উপমহাদেশের ইতিহাসে এক ভয়াবহ শাসনের সূচনা করে।"
        }
      ]
    },
    {
      "number": "9",
      "uddipok": "'ক' ও 'খ' অঞ্চল দুটির সমন্বয়ে একটি দেশ। 'ক' অঞ্চল 'খ' অঞ্চলটির উপর অত্যাচার করে। শুরু হয় যুদ্ধ। এ যুদ্ধে কতিপয় দেশ সমর্থন করলেও কিছু কিছু দেশ বিরোধিতা করে। অবশেষে রক্তক্ষয়ী এক সংঘর্ষের মাধ্যমে 'খ' অঞ্চলটি স্বাধীন দেশ হিসেবে আত্মপ্রকাশ করে।",
      "tag": "ISCD 24",
      "sub_questions": [
        {
          "label": "ক",
          "question": "বঙ্গবন্ধু কত তারিখে স্বদেশ প্রত্যাবর্তন করেন?",
          "explanation": "বঙ্গবন্ধু শেখ মুজিবুর রহমান ১৯৭২ সালের ১০ জানুয়ারি স্বদেশ প্রত্যাবর্তন করেন।"
        },
        {
          "label": "খ",
          "question": "'অপারেশন সার্চলাইট' বলতে কী বোঝায়?",
          "explanation": "'অপারেশন সার্চলাইট' ছিল ১৯৭১ সালের ২৫ মার্চ রাতে পাকিস্তানি সেনাবাহিনীর একটি নৃশংস সামরিক অভিযান, যার মাধ্যমে তারা পূর্ব পাকিস্তানের বাঙালি জাতির ওপর গণহত্যা চালায়। এই অভিযানের মাধ্যমে ঢাকা বিশ্ববিদ্যালয়, রাজারবাগ পুলিশ লাইন ও অন্যান্য গুরুত্বপূর্ণ স্থানে নিরস্ত্র মানুষ হত্যা করে। এটি মুক্তিযুদ্ধের সূচনাকাল হিসেবে বিবেচিত হয়।"
        },
        {
          "label": "গ",
          "question": "উদ্দীপকে বর্ণিত 'খ' নামক অঞ্চল দ্বারা কোন দেশকে বোঝানো হয়েছে? ব্যাখ্যা করো।",
          "explanation": "উদ্দীপকে উল্লেখিত 'খ' নামক অঞ্চল দ্বারা বোঝানো হয়েছে বাংলাদেশকে। পূর্ব পাকিস্তান নামে পরিচিত এই অঞ্চলটি পশ্চিম পাকিস্তানের দমন-পীড়নের শিকার ছিল। ১৯৪৭ সালে ব্রিটিশ শাসনের অবসানের পর পাকিস্তান রাষ্ট্র গঠিত হয়, যার দুটি অংশ ছিল— পূর্ব পাকিস্তান (বর্তমান বাংলাদেশ) এবং পশ্চিম পাকিস্তান (বর্তমান পাকিস্তান)। ভৌগোলিকভাবে বিচ্ছিন্ন হলেও উভয় অঞ্চল একটি রাষ্ট্রের অংশ ছিল। তবে রাজনৈতিক, অর্থনৈতিক ও সাংস্কৃতিক বৈষম্যের কারণে পূর্ব পাকিস্তানের জনগণের মাঝে ক্ষোভ জন্ম নেয়। বিশেষ করে ভাষা আন্দোলন, নির্বাচন-পরবর্তী ক্ষমতা হস্তান্তর না করা এবং অপারেশন সার্চলাইটের মতো হত্যাকাণ্ড, পূর্ব পাকিস্তানের জনগণকে স্বাধীনতার সংগ্রামে ঝাঁপিয়ে পড়তে বাধ্য করে। এই রক্তক্ষয়ী যুদ্ধ শেষে ১৯৭১ সালের ১৬ ডিসেম্বর পূর্ব পাকিস্তান একটি স্বাধীন রাষ্ট্র হিসেবে আত্মপ্রকাশ করে, যার নাম হয় বাংলাদেশ।"
        },
        {
          "label": "ঘ",
          "question": "উদ্দীপকের উল্লেখিত যুদ্ধে বহির্বিশ্বের ভূমিকা বিশ্লেষণ করো।",
          "explanation": "১৯৭১ সালের মুক্তিযুদ্ধ একটি আঞ্চলিক নয়, বরং আন্তর্জাতিক গুরুত্বপূর্ণ যুদ্ধ ছিল, যাতে বহির্বিশ্বের ভূমিকাও ছিল অনেক গভীর ও বহুমাত্রিক। মুক্তিযুদ্ধের সময় কিছু দেশ যেমন বাংলাদেশের পক্ষে ছিল, তেমনি কিছু শক্তিধর রাষ্ট্র পাকিস্তানের পক্ষ নেয়। ভারতের ভূমিকা ছিল সবচেয়ে গুরুত্বপূর্ণ। ভারত মুক্তিযোদ্ধাদের প্রশিক্ষণ ও আশ্রয় দেয়, তাদের জন্য সীমান্ত খুলে দেয় এবং অবশেষে পাকিস্তানের বিরুদ্ধে সরাসরি যুদ্ধে জড়িয়ে পড়ে। ভারতের এ ভূমিকার ফলে ১৬ ডিসেম্বর ১৯৭১ সালে পাকিস্তানি বাহিনী আত্মসমর্পণ করতে বাধ্য হয়। সোভিয়েত ইউনিয়ন (বর্তমান রাশিয়া) তখন ভারতের মিত্র ছিল এবং বাংলাদেশ প্রসঙ্গে ভারতের পক্ষে অবস্থান নেয়। তারা নিরাপত্তা পরিষদে বাংলাদেশের বিপক্ষে যেকোনো প্রস্তাবে ভেটো দিয়ে ভারতের অবস্থানকে শক্তিশালী করে। অন্যদিকে, যুক্তরাষ্ট্র এবং চীন পাকিস্তানকে সমর্থন করে। যুক্তরাষ্ট্র সামরিক ও কূটনৈতিকভাবে পাকিস্তানের পাশে ছিল, কারণ তৎকালীন বিশ্ব রাজনীতিতে চীন-পাকিস্তান-মার্কিন মিত্রতা ছিল গুরুত্বপূর্ণ। মার্কিন সপ্তম নৌবহর বঙ্গোপসাগরে পাঠানো হয় যাতে ভারতের চাপ কমানো যায়, যদিও তা সফল হয়নি। জাতিসংঘ শুরুতে নিরব ছিল, তবে যুদ্ধের শেষ দিকে বিভিন্ন দেশে বিশেষ করে ইউরোপে জনমত গড়ে ওঠে বাংলাদেশকে স্বীকৃতি দেওয়ার পক্ষে। সুতরাং, মুক্তিযুদ্ধে বহির্বিশ্বের ভূমিকা ছিল অত্যন্ত গুরুত্বপূর্ণ ও বৈচিত্র্যময়। একদিকে যেমন কিছু রাষ্ট্র বাংলাদেশের স্বাধীনতার জন্য সহায়তা করে, অন্যদিকে কিছু রাষ্ট্র তাদের রাজনৈতিক স্বার্থে পাকিস্তানের পক্ষে অবস্থান নেয়। এ পরিস্থিতিতে ভারতের দৃঢ় অবস্থান ও বাংলাদেশের জনগণের অদম্য মনোবলই বিজয় নিশ্চিত করে।"
        }
      ]
    },
    {
      "number": "10",
      "uddipok": "ফরাসি সরকারের সেনাপতি নেপোলিয়ন বোনাপার্ট ১৭৯৮ খ্রিষ্টাব্দে মিসর বিজয় করেন। কিন্তু নেপোলিয়ন ও ফরাসিরা বেশিদিন মিসরে অবস্থান করতে পারেননি। জ্ঞান-বিজ্ঞানে ও শিল্প-সংস্কৃতির ক্ষেত্রে এর ফলাফল ছিল সুদূর প্রসারী।",
      "tag": "ISCD 24",
      "sub_questions": [
        {
          "label": "ক",
          "question": "'তমদ্দুন মজলিস' এর প্রতিষ্ঠাতা কে?",
          "explanation": ""
        },
        {
          "label": "খ",
          "question": "\"সিন্ধু বিজয় ছিল একটি নিষ্ফল বিজয়\"- ব্যাখ্যা করো।",
          "explanation": ""
        },
        {
          "label": "গ",
          "question": "সম্রাট নেপোলিয়নের মিসর বিজয়ের সাথে আরবদের কোন অভিযানের সাদৃশ্য রয়েছে? ব্যাখ্যা করো।",
          "explanation": ""
        },
        {
          "label": "ঘ",
          "question": "উক্ত বিজয়ের ফলাফল বিশ্লেষণ করো।",
          "explanation": ""
        }
      ]
    },
    {
      "number": "11",
      "uddipok": "আমেরিকার প্রাক্তন প্রেসিডেন্ট আব্রাহাম লিংকন একজন সফল রাষ্ট্র নায়ক। নানাবিধ অসুবিধায় আমেরিকা যখন বিপর্যস্ত তখন তিনি জনগণের মুক্তি ও করণীয় কার্যাবলির দিক নির্দেশনামূলক ভাষণ প্রদান করেন। তার এ ঐতিহাসিক ভাষণ গেটিসবার্গ ভাষণ নামে বিখ্যাত হয়ে আছে।",
      "tag": "ISCD 24",
      "sub_questions": [
        {
          "label": "ক",
          "question": "আগরতলা মামলা কত খ্রিষ্টাব্দে দায়ের করা হয়?",
          "explanation": "আগরতলা মামলা ১৯৬৮ খ্রিষ্টাব্দে দায়ের করা হয়।"
        },
        {
          "label": "খ",
          "question": "‘মৌলিক গণতন্ত্র' সম্পর্কে কী জান?",
          "explanation": "‘মৌলিক গণতন্ত্র’ ছিল পাকিস্তানের শাসক আয়ুব খানের প্রবর্তিত একটি রাজনৈতিক ব্যবস্থা, যা তিনি ১৯৫৯ সালে চালু করেন। এই পদ্ধতিতে জনগণের প্রত্যক্ষ ভোটাধিকার বাতিল করে চার স্তরবিশিষ্ট স্থানীয় সরকার ব্যবস্থা চালু করা হয়, যার মাধ্যমে নির্বাচিত প্রতিনিধিরা পরোক্ষভাবে জাতীয় পরিষদের সদস্য ও প্রেসিডেন্ট নির্বাচন করতেন। এই ব্যবস্থায় জনগণের ক্ষমতা আসলে সীমিত ছিল এবং বাস্তবে এটি একনায়কতন্ত্রকে প্রাতিষ্ঠানিক রূপ দেওয়ার একটি কৌশল ছিল বলে সমালোচকরা মনে করেন।"
        },
        {
          "label": "গ",
          "question": "উদ্দীপকে উল্লিখিত ভাষণের সাথে তোমার পঠিত বাঙালির কোন মহান নেতা প্রদত্ত ভাষণের মিল রয়েছে? ব্যাখ্যা করো।",
          "explanation": "উদ্দীপকে উল্লেখিত আব্রাহাম লিংকনের ‘গেটিসবার্গ ভাষণ’-এর সঙ্গে বাঙালির সর্বশ্রেষ্ঠ নেতা বঙ্গবন্ধু শেখ মুজিবুর রহমানের ১৯৭১ সালের ৭ই মার্চ প্রদত্ত ভাষণের স্পষ্ট মিল লক্ষ্য করা যায়। লিংকনের ভাষণ যেমন আমেরিকাকে দাসপ্রথার বিরুদ্ধে ঐক্যবদ্ধ হতে উদ্বুদ্ধ করেছিল, তেমনি বঙ্গবন্ধুর ভাষণ পূর্ব পাকিস্তানের (বর্তমান বাংলাদেশের) জনগণকে পশ্চিম পাকিস্তানের শোষণ-বঞ্চনার বিরুদ্ধে প্রতিবাদী হতে উদ্বুদ্ধ করেছিল। তিনি শান্তিপূর্ণ সংগ্রামের ডাক দিয়ে এক ঐতিহাসিক মুহূর্তে বাঙালিকে ঐক্যবদ্ধ হতে বলেছিলেন। উভয় ভাষণেই মানবাধিকার, আত্মত্যাগ ও স্বাধীনতার আহ্বান ছিল। দুই নেতার ভাষণেই জাতিকে সংগঠিত করার অসাধারণ শক্তি ছিল যা ইতিহাসে তাৎপর্যপূর্ণ হয়ে আছে।"
        },
        {
          "label": "ঘ",
          "question": "তোমার পঠিত মহান নেতা প্রদত্ত ভাষণ সর্বকালের সর্বশ্রেষ্ঠ ভাষণ- বিশ্লেষণ করো।",
          "explanation": "বাঙালির মহান নেতা বঙ্গবন্ধু শেখ মুজিবুর রহমানের ১৯৭১ সালের ৭ই মার্চের ভাষণ নিঃসন্দেহে বিশ্ব ইতিহাসের অন্যতম শ্রেষ্ঠ ভাষণ। এ ভাষণের মাধ্যমে তিনি বাঙালি জাতিকে শোষণ-বঞ্চনার বিরুদ্ধে প্রতিবাদ, আত্মপরিচয়ের উন্মেষ এবং স্বাধীনতার পথে এক অপ্রতিরোধ্য শক্তি হিসেবে গড়ে তোলেন। এই ভাষণে ছিল স্পষ্ট বার্তা—“এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।” বঙ্গবন্ধু সরাসরি স্বাধীনতার ঘোষণা না দিলেও এমনভাবে বক্তব্য উপস্থাপন করেন, যা জনগণকে স্বাধিকার আন্দোলনের পথে অগ্রসর করে। তাঁর প্রত্যেকটি শব্দ যেন শোষিত মানুষের দীর্ঘদিনের কষ্টের প্রতিধ্বনি হয়ে ওঠে। বিশ্লেষকদের মতে, এই ভাষণের প্রধান বৈশিষ্ট্য ছিল এর আবেগঘন প্রকাশভঙ্গি, বাস্তব পরিস্থিতির নিখুঁত চিত্রায়ন এবং নেতার দূরদর্শিতা। ভাষণের সময় নির্দিষ্ট কোনো স্ক্রিপ্ট ছিল না, তবুও তিনি বাস্তবতায় ভর করে এমনভাবে বক্তব্য দেন যা কোটি মানুষের হৃদয় ছুঁয়ে যায়। জাতিসংঘ এই ভাষণকে বিশ্ব ঐতিহ্যের দলিল হিসেবে স্বীকৃতি দিয়েছে, যা এর তাৎপর্য এবং সর্বকালের শ্রেষ্ঠত্বের স্বীকৃতি বহন করে। এ ভাষণ শুধু একটি জাতিকে নয়, গোটা দুনিয়াকেই গণতন্ত্র ও মুক্তির চেতনায় অনুপ্রাণিত করেছে।"
        }
      ]
    }
  ]
}