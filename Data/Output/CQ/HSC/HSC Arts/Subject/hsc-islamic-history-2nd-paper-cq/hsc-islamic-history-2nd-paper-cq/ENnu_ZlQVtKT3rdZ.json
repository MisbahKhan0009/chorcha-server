{
  "title": "ঢাকা, রাজশাহী, চট্টগ্রাম ২০১৭",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "\"আমাদের দুর্বলতা, ভীরুতা, কলুষ আর লজ্জা সমস্ত দিয়েছে ঢেকে একখণ্ড বস্তু মানবিক; আসাদের শার্ট আজ আমাদের প্রাণের পতাকা।\"",
      "tag": "DB, RB, CTG.B 17",
      "sub_questions": [
        {
          "label": "ক",
          "question": "জাতিসংঘের কোন অঙ্গ-সংগঠন একুশে ফেব্রুয়ারিকে 'আন্তর্জাতিক মাতৃভাষা দিবস' হিসেবে ঘোষণা দেয়?",
          "explanation": "জাতিসংঘের অন্যতম অঙ্গ সংগঠন ইউনেস্কো (UNESCO) একুশে ফেব্রুয়ারিকে আন্তর্জাতিক মাতৃভাষা দিবস হিসেবে ঘোষণা করে।"
        },
        {
          "label": "খ",
          "question": "১৯৭১ সালের ২৫ মার্চ রাতকে 'কালরাত' বলা হয় কেন? ব্যাখ্যা করো।",
          "explanation": "১৯৭১ সালের ২৫ মার্চের কালরাতে পাকিস্তানি হানাদার বাহিনী নিরীহ, নিরস্ত্র বাঙালির ওপর নৃশংস হত্যাযজ্ঞ চালায়। তাই এ রাতটি কালরাত হিসেবে পরিচিত। এ হত্যাযজ্ঞের নীলনকশা তৈরি করেন মেজর জেনারেল খাদিম হোসেন রাজা এবং রাও ফরমান আলী। এ ঘৃণ্য অপারেশনে পাক হানাদার বাহিনী ঢাকা নগরীকে মৃত্যুপুরীতে পরিণত করে। রাতের অন্ধকারে শহরের নিরীহ, বিশ্ববিদ্যালয় এলাকা পুরোনো ঢাকা, ধানমণ্ডি, কলাবাগান, মোহাম্মদপুর, মিরপুর প্রভৃতি স্থানে এ ঘৃণ্য হত্যাযজ্ঞ চালানো হয়। ঢাকার বাইরে দেশের বিনে স্থানেও একইভাবে পাকবাহিনী গণহত্যায় মেতে ওঠে। এজন্য এ রাতটি বাংলাদেশের ইতিহাসে 'কালরাত' নামে পরিচিত।"
        },
        {
          "label": "গ",
          "question": "উদ্দীপকের কবিতার লাইনগুলি, তোমার পাঠ্যবইয়ের যে আন্দোলনের কথা মনে করিয়ে দেয় তার পটভূমি ব্যাখ্যা করো।",
          "explanation": "উদ্দীপকের কবিতার লাইনগুলি ১৯৬৯ সালের গণঅভ্যুত্থানের কথা মনে করিয়ে দেয়। এ আন্দোলনের পটভূমি ছিল ছয় দফাভিত্তিক বাঙালন স্বায়ত্তশাসনের দাবি বাস্তবায়ন এবং আগরতলা মামলা প্রত্যাহার। বাঙালি জাতির রাজনৈতিক বিকাশ তথা স্বাধীনতা সংগ্রামের ইতিহাসে ১৯৬৯ সালের গণঅভ্যুত্থান একটি তাৎপর্যপূর্ণ ঘটনা। বস্তুত প্রেসিডেন্ট মাইয়ুব খানের গণবিরোধী কর্মকান্ড ও সামরিক শাসনের অবসান এবং স্বাধিকার অর্জনের লক্ষ্যে পূর্ব পাকিস্তানে গণঅভ্যুত্থান সংঘটিত হ্যা। উদ্দীপকে বর্ণিত কবিতার লাইনগুলো এদেশের দামাল ছেলেদের আয়ত্যাগের মাধ্যমে মহান অর্জনকে তুলে ধরে। ১৯৪৭ সালে ভারতীয় উপমহাদেশ বিভাগের মাধ্যমে পাকিস্তান রাষ্ট্রের সৃষ্টি হয়। পাকিস্তান রাষ্ট্র প্রতিষ্ঠায় বাঙালিরা বিশেষ অবদান রাখলেও পরবর্তীতে তারা রাজনৈতিক, আর্থ-সামাজিক ও সামরিক ক্ষেত্রে চরম বৈষম্যের শিকার হয়। এ বৈষম্য তাদের মনে যে ক্ষোভের জন্ম দেয়। এজন্য তারা স্বায়ত্তশাসন আদায়ের লক্ষ্যে ১৯৬৬ সালে ছয় দফা দাবির ভিত্তিতে আন্দোলন করে। পাকিস্তান সরকার এ দাবি উপেক্ষা করে। অধিকন্তু আন্দোলন দমনের জন্য ১৯৬৮ সালে বঙ্গবন্ধু শেখ মুজিবুর রহমানসহ অন্যান্য নেতাদের বিরুদ্ধে 'আগরতলা, মামলা' দায়ের করা হয়। আগরতলা মামলার ফলে পূর্ব পকিস্তানে আইয়ুববিরোধী আন্দোলন নতুন মাত্রা লাভ করে। এ আন্দোলনকে জোরদার করার জন্য পূর্ব পাকিস্তানের ৮টি বিরোধী রাজনৈতিক দল একত্রিত হয়ে 'গণতান্ত্রিক সংগ্রাম কমিটি' (Democratic Action Committee) সংক্ষেপে DAC নামে একটি ঐক্যজোট গঠন করে। আইয়ুবের স্বৈরাচারী শাসনের অবসান ও মৌলিক অধিকার পুনরুদ্ধারের জন্য আন্দোলন পরিচালনা করা ছিল 'ডাক'-এর উদ্দেশ্য। বিক্ষুব্ধ জনতা আইয়ুবী স্বৈরশাসনের অবসান ঘটানোর লক্ষ্যে ডাক এর ব্যানারে ঐক্যবন্ধ প্রতিবাদ আন্দোলন শুরু করে। এ আন্দোলনে ছাত্ররা তাদের এগারো দফা' দাবি নিয়ে অংশগ্রহণ করে। ১৯৬৯ সালের ২০ জানুয়ারি ঢাকা বিশ্ববিদ্যালয় ক্যাম্পাসে ছাত্র সমাবেশে পুলিশ বাধা দিলে ছাত্রদের সাথে তাদের সংঘর্ষ বাধে। এক পর্যায়ে পুলিশ ছাত্রদের ওপর গুলি চালায়। ফলে ছাত্রনেতা আসাদসহ আরও তিনজন নিহত হয়। এর ফলে আন্দোলন গণঅভ্যুত্থানে রূপ নেয়।"
        },
        {
          "label": "ঘ",
          "question": "উত্ত আন্দোলনের ফলাফল পাঠ্যবইয়ের আলোকে মূল্যায়ন করো।",
          "explanation": "বাংলাদেশের স্বাধিকার আন্দোলনের ইতিহাসে ১৯৬৯ সালের গণঅভ্যুত্থানের ফলাফল সুদূরপ্রসারী। ১৯৬৯ সালের গণঅভ্যুত্থানের তাৎক্ষণিক সাফল্য ছিল আগরতলা মামলা প্রত্যাহার এবং বঙ্গবন্ধু শেখ মুজিবুর রহমানসহ রাজবন্দিদের মুক্তিলাভ। তাছাড়া এ আন্দোলনের ফলে প্রেসিডেন্ট আইয়ুব খানের প্রবর্তিত মৌলিক গণতন্ত্র ব্যবস্থার অবসান ঘটে। সংসদীয় সরকার ব্যবস্থার সূচনাসহ সর্বজনীন প্রত্যক্ষ ভোটাধিকারের ভিত্তিতে গণতান্ত্রিক ধারায় প্রতিনিধি নির্বাচনের সুযোগ তৈরি হয়। রাজনীতিতে আইয়ুব খান সমর্থিত এলিট শ্রেণির মনোবল দুর্বল হয়ে পড়ে। বাঙালি জাতীয়তাবাদ আরও সুসংহত রূপ ধারণ করে। এ আন্দোলনে আইয়ুব খানের স্বৈরাচারের বিরুদ্ধে বাঙালি জনগণ ঐক্যবদ্ধ হয়। বাকস্বাধীনতা ও গণতান্ত্রিক অধিকার আদায়ে পূর্ব পাকিস্তানের মানুষ তাদের চূড়ান্ত ত্যাগের জন্য মানসিকভাবে প্রস্তুত হয়। প্রবল গণ আন্দোলনের মুখে আইয়ুব খান পদত্যাগে বাধ্য হন। তার পদত্যাগের ফলে পূর্ব পাকিস্তানের জনগণের মধ্যে জাতীয় ঐক্য আরও সুদৃঢ় হয়। এ পর্যায়ে তারা চূড়ান্ত লক্ষ্য অর্জনের পথে ধাবিত হতে শুরু করে। ১৯৭০ সালের নির্বাচনে আওয়ামী লীগের পক্ষে ব্যাপক গণরায় প্রদানের মাধ্যমে এর বহিঃপ্রকাশ ঘটানো হয়। উল্লেখ্য যে, ছয় দফা ও গণঅভ্যুত্থানের মধ্য দিয়ে পূর্ব পাকিস্তানে আওয়ামী লীগ ও বঙ্গবন্ধু শেখ মুজিবুর রহমানের জনপ্রিয়তা বৃদ্ধি পায়। ১৯৭০ সালের নির্বাচনে বঙ্গবন্ধুর নেতৃত্বাধীন আওয়ামী লীগের বিপুল বিজয় এবং তৎপরবর্তী ঘটনাপ্রবাহ মহান মুক্তিযুদ্ধের পটভূমি তৈরি করে, যার মধ্য দিয়ে স্বাধীন সার্বভৌম বাংলাদেশের অভ্যুদয় নিশ্চিত হয়। এসব দৃষ্টিকোণ থেকে বলা যায় যে, বাংলাদেশ নামক রাষ্ট্রটির অভ্যুদয়ে ১৯৬৯ সালের গণঅভ্যুত্থানের গুরুত্ব অপরিসীম।"
        }
      ]
    },
    {
      "number": "2",
      "uddipok": "নিপু বাজারে গিয়ে দেখলেন যে, বাজারে প্রতিটি দ্রব্যের। মূল্য তালিকা দেয়া আছে কিন্তু ব্যবসায়ীগণ তা মানছেন না। প্রতি কেজি চাল ৩০ টাকার পরিবর্তে ৩৭/৩৮ টাকায় বিক্রি হচ্ছে।",
      "tag": "DB, RB, CTG.B 17",
      "sub_questions": [
        {
          "label": "ক",
          "question": "তুঘলক বংশের প্রতিষ্ঠাতা কে?",
          "explanation": "তুঘলক বংশের প্রতিষ্ঠাতা গিয়াসউদ্দিন তুঘলক (শাসনকাল ১৩২০- ১৩২৫ খ্রিষ্টাব্দ)।"
        },
        {
          "label": "খ",
          "question": "বলবনের \"রক্তপাত ও কঠোর নীতি\" ব্যাখ্যা করো।",
          "explanation": "রাষ্ট্রের অভ্যন্তরীণ বিদ্রোহ দমন এবং মোঙ্গল আক্রমণ প্রতিহত করার জন্য সুলতান গিয়াসউদ্দিন বলবনের গৃহীত নিষ্ঠুর ও কঠোর পদক্ষেপই 'রক্তপাত ও কঠোর নীতি' (Blood and Iron policy) নামে পরিচিত। দিল্লির সিংহাসনে আরোহণ করে বলবন নানা ধরনের সমস্যার সম্মুখীন হন। এর মধ্যে গুরতর সমস্যাগুলো আমির-উমরাহ ও অভিজাত সম্প্রদায়ের ক্রমবর্ধমান ঔদ্ধত্য, দ্বন্দ্ব-কলহ ও ষড়যন্ত্রমূলক কার্যকলাপ, দিল্লির পার্শ্ববর্তী অঞ্চলে মেওয়াটি দস্যুদের উপদ্রব, উপর্যুপরি মোঙ্গল আক্রমণ প্রভৃতি। এসব সমস্যা সাম্রাজ্যের ভিতকে হুমকির সম্মুখীন করে তোলে। তাই নিজের ক্ষমতা সুসংহত করে সাম্রাজ্যকে সুদৃঢ় ভিত্তির ওপর প্রতিষ্ঠিত করতে তিনি গুপ্তচর প্রথা চালু, বিচার ব্যবস্থার পুনর্গঠন, মোঙ্গল নীতি প্রভৃতি বিষয়ে কঠোর ও নিষ্ঠুর পদক্ষেপ গ্রহণ করেন। এগুলোই বলবনের 'রক্তপাত ও কঠোর নীতি' হিসেবে স্বীকৃত।"
        },
        {
          "label": "গ",
          "question": "উদ্দীপকের ঘটনার সাথে তোমার পাঠ্যবইয়ের কোন শাসকের কর্মকাণ্ডের মিল আছে? ব্যাখ্যা করো।",
          "explanation": "উদ্দীপকে উল্লিখিত অনলাইন শপিং ব্যবস্থাপনার সাথে সুলতান আলাউদ্দিন খলজির মূল্য নিয়ন্ত্রণ পদ্ধতির পণ্যের দাম নির্ধারণ করে দেওয়ার বিষয়টির মিল রয়েছে। সুলতান আলাউদ্দিন খলজি ১২৯৬ খ্রিষ্টাব্দে ক্ষমতারোহণ করেই নানামুখী। সংস্কারব্যবস্থা প্রবর্তন করেন। সুলতানের এ সংস্কার কার্যগুলোর মধ্যে মূল্য নিয়ন্ত্রণ ব্যবস্থা অন্যতম। তিনি মূলত সাম্রাজ্যের আর্থিক স্থিতিশীলতা বিধান, জনসাধারণের সুবিধা, মুদ্রাস্ফীতি রোধ, বিশাল সৈন্যবাহিনীর বেতন পোষণ এবং সাম্রাজ্যের স্থায়িত্ব ও সংহতির জন্য মূল্য নিয়ন্ত্রণ ব্যবস্থা গ্রহণ করেছিলেন। উদ্দীপকেও তার এ ব্যবস্থার প্রতিফলন লক্ষণীয়। উদ্দীপকে উল্লিখিত অনলাইন শপিং ব্যবস্থাপনায় প্রতিটি পণ্যের দাম নির্ধারণ করে দেওয়া হয়েছে। তাছাড়া পণ্যের সঠিক ওজন ও গুণগত মানের নিশ্চয়তা বিধান করা হয়েছে। অনুরূপভাবে সুলতান আলাউদ্দিন খলজিও তার শাসনামলে খাদ্যশস্য সুলভ মূল্যে ক্রয়-বিক্রয়ের উদ্দেশ্যে দৈনন্দিন প্রয়োজনীয় দ্রব্যের মূল্য নির্ধারণ করে দেন। যেমণ প্রতি মণ গম ৭ ১ ২ ৭\\frac{১}{২} ৭ ২ ১ ​ ১ জিতল (১ জিতল = ০.৬ পয়সা), বার্লি প্রতিমণ ৪ জিতল, ধান প্রতিমণ ৫ জিতল, ডাল প্রতিমণ ৫ জিতল, তিল তৈল তিন সের ১ জিতল, মাখন ২ ১ ২ ২\\frac{১}{২} ২ ২ ১ ​ সের: ১ জিতল, ঘি ২ ১ ২ ২\\frac{১}{২} ২ ২ ১ ​ সের ১ জিতল ইত্যাদি। সুলতান কেবল দ্রব্য মূল্য নির্ধারণ করেই ক্ষান্ত হননি। তিনি তার মূল্য নিয়ন্ত্রণ ব্যবস্থা বাস্তবায়নের জন্য বিভিন্ন পদক্ষেপও গ্রহণ করেন। উদ্দীপকের অনলাইন শপিং এর ক্ষেত্রেও সুলতান আলাউদ্দিন খলজির এ কর্মকাণ্ডের প্রতিচ্ছবিই ফুটে উঠেছে।"
        },
        {
          "label": "ঘ",
          "question": "উক্ত শাসকের গৃহীত ব্যবস্থার ফলাফল পাঠ্যবইয়ের আলোকে মূল্যায়ন করো।",
          "explanation": "উক্ত শাসক অর্থাৎ আলাউদ্দিন খলজির মূল্য নিয়ন্ত্রণ ব্যবস্থা গ্রহণের ফলে জনজীবনে স্বস্তি ও নিরাপত্তা নিশ্চিত হয়েছিল। মূল্য নিয়ন্ত্রণ নীতি ও পদ্ধতি আলাউদ্দিন খলজির গৃহীত সংস্কারসমূহের মধ্যে ছিল সর্বাপেক্ষা উল্লেখযোগ্য। সমগ্র ভারতীয় উপমহাদেশের ইতিহাসে সম্ভবত তিনিই একমাত্র শাসক, যিনি একটি বৈপ্লবিক অর্থনৈতিক সংস্কার সাধন করে ইতিহাসে অমর ও অক্ষয় হয়ে রয়েছেন। সুলতান আলাউদ্দিন খলজির মূল্য নিয়ন্ত্রণ ব্যবস্থার তাৎপর্য ও ফলাফল সম্পর্কে ঐতিহাসিক জিয়াউদ্দিন বারানী বলেন, 'বাজারে শস্যের • অপরিবর্তিত মূল্য সে যুগের অন্যতম বিস্ময়' ছিল। স্ট্যানলি লেনপুলের মতে, 'এ ব্যবস্থা নিঃসন্দেহে সফল হয়েছিল। সকল শ্রেণির মানুষ এ অভূতপূর্ব পদ্ধতির মাধ্যমে উপকৃত হয়েছিল'। এ ব্যবস্থায় মানুষ ন্যায্য মূল্যে দ্রব্য কিনে সস্তি লাভ করে। তাছাড়া তারা সঠিক পরিমাণে কিনতে পারে। সুলতানের দৃঢ় সংকল্প, কঠোর নজরদারি, কর্মচারীদের কর্তব্যপরায়ণতা এবং জনসাধারণের সহযোগিতায় এ পদ্ধতি কার্যকর ও সফল হয়। এর ফলে মুদ্রাস্ফীতি রোধ, খাদ্য সমস্যার সমাধান এবং মানুষের জীবনযাত্রার মানের উন্নতি হয়। সুলতানের এ মূল্য নিয়ন্ত্রণ ব্যবস্থা কেবল তার উদ্দেশ্য সাধনেই সহায়তা করেনি, বরং এটা জনগণের সুখ-স্বাচ্ছন্দ্য বৃদ্ধি ও কল্যাণ নিশ্চিত করে। পরিশেষে বলা যায় যে; মূল্য নিয়ন্ত্রণ ব্যবস্থার মাধ্যমে সুলতানের পক্ষে অল্প বেতনে বিশাল সেনাবাহিনী প্রতিপালন সম্ভব হয়। আবার এর মাধ্যমে তিনি জনসাধারণের জীবনে সুখ-সমৃদ্ধি আনতেও সক্ষম হন।"
        }
      ]
    },
    {
      "number": "3",
      "uddipok": "উত্তর আফ্রিকার সুদানে ঔপনিবেশিক শাসন ব্যবস্থা দীর্ঘদিন যাবৎ চলে। অবশেষে ঔপনিবেশিক শাসকেরা সুদান শাসনের জন্য সুদানের জনগণকে দু'টি শিবিরে বিভক্ত করেন।",
      "tag": "DB, RB, CTG.B 17",
      "sub_questions": [
        {
          "label": "ক",
          "question": "ফোর্ট উইলিয়াম দুর্গ কোথায় অবস্থিত?",
          "explanation": "ফোর্ট উইলিয়াম দুর্গ কলকাতায় অবস্থিত।"
        },
        {
          "label": "খ",
          "question": "'দ্বৈত শাসন' কী? বুঝিয়ে লেখো।",
          "explanation": "১৭৬৫ সালে দেওয়ানি লাভের পর লর্ড ক্লাইভ বাংলা প্রদেশকে শাসন করার যে নীতি গ্রহণ করে, তা-ই 'দ্বৈত শাসন' নামে পরিচিত। দ্বৈত শাসন হলো দুইজনের শাসন। এ ব্যবস্থায় বাংলার আইন-শৃঙ্খলা রক্ষা, ফৌজদারি বিচার, শান্তিরক্ষা, দৈনন্দিন প্রশাসন পরিচালনার দায়িত্ব ছিল নবাবের ওপর। অন্যদিকে বাংলার রাজস্ব আদায়, দেওয়ানি সংক্রান্ত বিচার, জমি-জমার বিবাদ সম্পর্কিত বিচার কোম্পানির ওপর ন্যস্ত হয়েছিল। অর্থাৎ এক্ষেত্রে কোম্পানি লাভ করে দায়িত্বহীন ক্ষমতা, আর নবাব লাভ করে ক্ষমতাহীন দায়িত্ব। লর্ড ক্লাইভের বাংলা শাসনের এ অভিনব নীতিই 'দ্বৈত শাসন' নামে পরিচিত।"
        },
        {
          "label": "গ",
          "question": "উদ্দীপকে বর্ণিত ঘটনার সাথে তোমার পাঠ্যপুস্তকের কোন ঘটনার মিল রয়েছে? ব্যাখ্যা করো।",
          "explanation": "উদ্দীপকে বর্ণিত ঘটনার সাথে আমার পাঠ্যপুস্তকে উল্লিখিত ব্রিটিশ শাসনামলের ঐতিহাসিক ঘটনা বঙ্গভঙ্গের মিল রয়েছে। ব্রিটিশ ভারতের রাজনৈতিক ও শাসনতান্ত্রিক ইতিহাসে বঙ্গভঙ্গ একটি গুরুত্বপূর্ণ ঘটনা। ঔপনিবেশিক শাসনামলে ব্রিটিশ শাসকদের 'ভাগ কর শাসন কর' নীতির এক উজ্জ্বল দৃষ্টান্ত হলো বঙ্গভঙ্গ। ভারতে নিযুক্ত তৎকালীন ভাইসরয় লর্ড কার্জন প্রশাসনিক সুবিধার কথা চিন্তা করে ১৯০৫ সালের ১৬ অক্টোবর তদানীন্তন বঙ্গ প্রেসিডেন্সিকে দুটি ভাগে ভাগ করেন। তার এ কর্মকাণ্ডেরই সুস্পষ্ট প্রতিফলন লক্ষ করা যায় সুদানের জনগণকে দুটি শিবিরে বিভক্ত করার ঘটনায়। দীর্ঘদিন ঔপনিবেশিক শাসনে থাকা সুদানকে শাসন করার জন্য এক সময় ঔপনিবেশিক শাসকেরা এ অঞ্চলের জনগণকে দুটি শিবিরে বিভক্ত করে। একইভাবে লর্ড কার্জন ব্রিটিশ ভারতের ভাইসরয় হয়ে এসে বঙ্গভঙ্গ কার্যকর করেন। কারণ বাংলা প্রদেশ ছিল ব্রিটিশ ভারতের প্রদেশসমূহের মধ্যে সর্ববৃহৎ। এর আয়তন ছিল ১ লক্ষ ৮৯ হাজার বর্গমাইল এবং লোকসংখ্যা প্রায় সাড়ে ৭ কোটি। ফলে প্রশাসনিক জটিলতা দেখা দিত। এছাড়া পূর্ব ও পশ্চিম বাংলায় আর্থ-সামাজিক সুবিধাটি নিশ্চিত করা, ব্রিটিশদের Divide and Rule Policy-এর বাস্তবায়ন করা এবং বাঙালি জাতীয়তাবাদী চেতনাকে নস্যাৎ করার জন্য লর্ড কার্জন বাংলা প্রদেশকে বিভক্ত করে দুটি প্রদেশে রূপান্তরিত করেন, যা বঙ্গভঙ্গ হিসেবেই সমধিক পরিচিত। এ পরিকল্পনা অনুসারে বাংলাকে ঢাকা, চট্টগ্রাম ও রাজশাহী বিভাগ (দার্জিলিং বাদে জলপাইগুড়ি, পার্বত্য ত্রিপুরা ও মালদাহ জেলাসহ) এবং আসাম নিয়ে 'পূর্ব-বাংলা ও আসাম' নামে একটি নতুন প্রদেশ প্রতিষ্ঠা করা হয়। ঢাকাকে নতুন প্রদেশের রাজধানী করা হয় এবং এর শাসনভার অর্পণ করা হয় স্যার ব্যামফিল্ড ফুলারের ওপর। কলকাতাকে রাজধানী করে অবিভক্ত বাংলার অন্যান্য অংশ নিয়ে 'বঙ্গ প্রদেশ' প্রতিষ্ঠা করা হয়। সুতরাং দেখা যাচ্ছে, উদ্দীপকে বর্ণিত সুদানের জনগণকে দুটি শিবিরে ভাগ করার সাথে ব্রিটিশ ভারতের বঙ্গভঙ্গের ঘটনা সাদৃশ্যপূর্ণ।"
        },
        {
          "label": "ঘ",
          "question": "তোমার পাঠ্যবইয়ের উক্ত ঘটনার ফলাফল মূল্যায়ন করো।",
          "explanation": "বঙ্গভঙ্গের ফলে ভারতীয় হিন্দু-মুসলিমদের মধ্যে মিশ্র প্রতিক্রিয়ার সৃষ্টি হয়েছিল। বঙ্গভঙ্গের ফলাফল ছিল সুদূরপ্রসারী। পূর্ব বাংলার মানুষের কাছে বঙ্গভঙ্গ ছিল অত্যন্ত তাৎপর্যপূর্ণ। বঙ্গভঙ্গের ফলে মুসলমানরা সামাজিক মর্যাদা ফিরে পায় এবং তাদের শিক্ষা, সংস্কৃতি, অর্থনীতি, রাজনীতি, ধর্ম তথা সার্বিক দিকে প্রগতি নিশ্চিত করার শুভ ইঙ্গিত পাওয়া যায়। কিন্তু হিন্দু সম্প্রদায় বঙ্গভঙ্গের বিরোধিতা করে, যার ফলশ্রুতিতে বঙ্গভঙ্গ রদ করা হয়। ব্রিটিশ ভারতে বঙ্গ প্রদেশকে পূর্ববঙ্গ ও পশ্চিমবঙ্গ এই দুই অঞ্চলে বিভক্ত করা হলে উভয় অঞ্চলের মানুষের মধ্যে মিশ্র প্রতিক্রিয়া সৃষ্টি হয়। মুসলমান সম্প্রদায় ব্যাপকভাবে সমর্থন জানালেও কলকাতাকেন্দ্রিক উচ্চ ও মধ্যবিত্ত হিন্দু সমাজ বঙ্গভঙ্গের বিরুদ্ধে প্রচণ্ড ক্ষোভ ও প্রতিক্রিয়া জানাতে থাকে। কারণ বঙ্গভঙ্গের ফলে তাদের অর্থনৈতিক ও পেশাগত স্বার্থ ক্ষুণ্ণ হওয়ার আশঙ্কা ছিল। তাছাড়া কলকাতার বুদ্ধিজীবী মহল থেকে প্রচার করা হয় যে, বঙ্গভঙ্গের অর্থ হচ্ছে 'মাতৃভূমিকে বিভক্ত করা'। তাই বঙ্গভঙ্গের প্রতিবাদস্বরূপ তারা ব্রিটিশ পণ্য বর্জনে স্বদেশি আন্দোলন ও সন্ত্রাসবাদী কার্যকলাপ চালাতে থাকে। বঙ্গভঙ্গকে কেন্দ্র করে হিন্দু ও মুসলমানদের মধ্যে সম্পর্কের চরম অবনতি ঘটতে থাকে। শেষ পর্যন্ত কংগ্রেস ও হিন্দুদের প্রচণ্ড বিরোধিতায় ব্রিটিশ সরকার নতি স্বীকার করে। দিল্লির রাজদরবারে ১৯১১ সালের ১২ ডিসেম্বর তারা বঙ্গভঙ্গ রদ ঘোষণা করে দুই বাংলাকে আবার একত্র করে। সার্বিক আলোচনার পরিপ্রেক্ষিতে বলা যায় যে, বঙ্গভঙ্গের ফলে মুসলমানরা কিছুটা লাভবান হলেও হিন্দু-মুসলিম সম্পর্কে ফাটল ধরে। উভয়ের মধ্যে সন্দেহ, রেষারেষি মারাত্মক রূপ নেয়। এ বৈরী সম্পর্কের রেশ ধরেই এক সময় তারা আলাদা হয়ে যায়।"
        }
      ]
    },
    {
      "number": "4",
      "uddipok": "",
      "tag": "DB, RB, CTG.B 17",
      "sub_questions": [
        {
          "label": "ক",
          "question": "'মোহামেডান লিটারেরি সোসাইটির' প্রতিষ্ঠাতা কে?",
          "explanation": "'মোহামেডান লিটারেরি সোসাইটির' প্রতিষ্ঠাতা নবাব আবদুল লতিফ।"
        },
        {
          "label": "খ",
          "question": "'দ্বিজাতি তত্ত্ব' ব্যাখ্যা করো।",
          "explanation": "হিন্দু ও মুসলিম দুটি আলাদা জাতি- মুহাম্মদ আলী জিন্নাহর উত্থাপিত এ তত্ত্বই দ্বিজাতি তত্ত্ব নামে পরিচিত। ১৯৪০ সালের ২২-২৩ মার্চ লাহোরে মুসলিম লীগের ২৭তম অধিবেশনে মুহাম্মদ আলী জিন্নাহ দ্বিজাতি তত্ত্ব ঘোষণা করেন। এ তত্ত্বের মূলকথা হলো হিন্দু-মুসলিম আলাদা' জাতি। তাদের ধর্মীয় ও দার্শনিক দৃষ্টিভঙ্গি, সামাজিক রীতি-প্রথা এবং ইতিহাস-ঐতিহ্য সম্পূর্ণ আলাদা। সুতরাং সাম্প্রদায়িক জটিলতা নিরসনে ভারতের দুই প্রধান সম্প্রদায়ের জন্য স্বতন্ত্র রাষ্ট্র গঠন অপরিহার্য বলে তিনি মনে করেন। এ মতামতই দ্বিজাতি তত্ত্ব নামে পরিচিত।"
        },
        {
          "label": "গ",
          "question": "উদ্দীপকের চিত্রটি ইতিহাসের কোন ঘটনাকে নির্দেশ করে? 'ব্যাখ্যা করো।",
          "explanation": "উদ্দীপকের চিত্রটি বাঙালির ঐতিহাসিক ভাষা আন্দোলনের ঘটনাকে নির্দেশ করে। ১৯৪৭ সালে উপমহাদেশ বিভাগের মাধ্যমে ভারত ও পাকিস্তান নামে দুটি স্বাধীন রাষ্ট্র আত্মপ্রকাশ করে। শুরু থেকেই পশ্চিম পাকিস্তানি শাসকগোষ্ঠী পূর্ব বাংলার ওপর নানা বৈষম্যমূলক নীতি গ্রহণ করে। প্রথমেই তারা আঘাত হানে বাঙালির ভাষার ওপর। পূর্ব পাকিস্তান তথা পূর্ব বাংলার অধিবাসীদের মাতৃভাষা বাংলা। তাই সমগ্র পাকিস্তানের রাষ্ট্রভাষা উর্দু করার অন্যায় ঘোষণার প্রতিবাদে 'রাষ্ট্রভাষা বাংলা চাই' আন্দোলন শুরু হয়। বাংলাকে রাষ্ট্রভাষা করার জন্য পাকিস্তানি শাসকগোষ্ঠীর বিরুদ্ধে রাষ্ট্রভাষা সংগ্রাম পরিষদ গঠিত হয়। ভাষা আন্দোলন ছিল বাঙালির সাংস্কৃতিক স্বাধিকার আন্দোলন। পরবর্তীকালে এই আন্দোলন অর্থনৈতিক ও রাজনৈতিক আন্দোলনের জন্ম দেয়। পাকিস্তানের মোট জনগোষ্ঠীর ৫৬.৪০ শতাংশের মুখের ভাষা বাংলা হওয়া সত্ত্বেও সংখ্যালঘিষ্ঠ মাত্র ৩.২৭ শতাংশ জনগোষ্ঠীর ভাষা উর্দুকে তারা রাষ্ট্রভাষা হিসেবে চাপিয়ে দিতে চেয়েছিল। কিন্তু বাঙালি ছাত্র, শিক্ষক, বুদ্ধিজীবীসহ সব শ্রেণি-পেশার মানুষ জাতি-ধর্ম-বর্ণ নির্বিশেষে এ বৈষম্যমূলক আচরণের তীব্র প্রতিবাদ জানায়। তারা দেশব্যাপী তীব্র আন্দোলন গড়ে তোলে। ১৯৫২ সালের ২১শে ফেব্রুয়ারি সালাম, রফিক, জব্বার ও বরকতের রক্তের বিনিময়ে ১৯৫৬ সালের সংবিধানে রাষ্ট্রভাষা হিসেবে বাংলার মর্যাদা প্রতিষ্ঠিত হয় এবং বিকশিত হয় বাঙালি জাতীয়তাবাদের চেতনা। উদ্দীপকের চিত্রে প্রদর্শিত স্থাপনাটি ভাষা। শহিদদের প্রতি শ্রদ্ধা জানাতেই নির্মিত হয়েছে। তাই বলা যায় যে, এ চিত্রের মাধ্যমে ভাষা আন্দোলনের প্রতিই ইঙ্গিত করা হয়েছে।"
        },
        {
          "label": "ঘ",
          "question": "উক্ত ঘটনায় বাংলাদেশের স্বাধীনতার বীজ নিহিত ছিল- মূল্যায়ন করো।",
          "explanation": "উদ্দীপকের সাথে সাদৃশ্যপূর্ণ বিষয় অর্থাৎ ১৯৫২ সালের ভাষা আন্দোলনের মধ্যেই বাঙালির স্বাধীনতার বীজ নিহিত ছিল। ১৯৫২ সালের ভাষা আন্দোলন বাঙালি জাতিকে ঐক্যবদ্ধ করেছিল। এ আন্দোলন বাঙালিদের মধ্যে রাজনৈতিক সচেতনতা সৃষ্টি করে। এ আন্দোলনের মাধ্যমে পূর্ব পাকিস্তানের জনগণ অধিকার আদায়ে সচেষ্ট হয়ে ওঠে। ফলে তারা স্বতঃস্ফূর্তভাবে আন্দোলনে অংশগ্রহণ করে দাবি আদায়ে তৎপর হয়ে ওঠে। ভাষা আন্দোলনের ফলে সৃষ্ট জাতীয়তাবাদী চেতনায় উদ্বুদ্ধ বাঙালি জাতি ১৯৫৪ সালের নির্বাচনে যুক্তফ্রন্টের পক্ষে এক ব্যালট বিপ্লব ঘটায়। ১৯৬২ সালে আইয়ুব খান সরকারের প্রবর্তিত শিক্ষা কমিশনের বিরুদ্ধে বাংলার ছাত্রসমাজ এক আন্দোলন গড়ে তোলে। ১৯৬৬ সালের ছয় দফা দাবির প্রেক্ষিতে আইয়ুব খানের স্বৈরশাসনের বিরুদ্ধে বীর বাঙালি ঝাঁপিয়ে পড়ে। আর ১৯৬৯ সালে সংঘটিত হয় ঐতিহাসিক গণঅভ্যুত্থান, যা আইয়ুব খানের পতন ঘটায়। ১৯৭০ সালের নির্বাচনে এদেশের মানুষ আওয়ামী লীগকে বিপুল ভোটে বিজয়ী করে। কিন্তু তাদেরকে ক্ষমতায় যেতে দেয়া না হলে বাঙালি জাতি ১৯৭১ সালের ৭ মার্চ বঙ্গবন্ধুর ঐতিহাসিক ভাষণের মাধ্যমে স্বাধীনতা সংগ্রামের জন্য ঐক্যবদ্ধ হয়। অবশেষে দীর্ঘ ৯ মাস রক্তক্ষয়ী সংগ্রামের মাধ্যমে বাঙালি অর্জন করে তাদের কাঙ্ক্ষিত স্বাধীনতা। আর পৃথিবীর মানচিত্রে উদ্ভব ঘটে স্বাধীন ও সার্বভৌম বাংলাদেশের। উপরের আলোচনায় প্রতীয়মান হয় যে, ভাষা আন্দোলন বাঙালিদের মধ্যে জাতীয়তাবোধ সৃষ্টি করে। এই চেতনা ১৯৭১ সালের স্বাধীনতা আন্দোলনকে ত্বরান্বিত করেছিল। সুতরাং বলা যায়, ভাষা আন্দোলনের মধ্যেই বাঙালির স্বাধীনতার বীজ নিহিত ছিল।"
        }
      ]
    },
    {
      "number": "5",
      "uddipok": "",
      "tag": "DB, RB, CTG.B 17,BAFSC 24",
      "sub_questions": [
        {
          "label": "ক",
          "question": "",
          "explanation": "মুক্তিযুদ্ধে এগারোটি সেক্টর ছিল।"
        },
        {
          "label": "খ",
          "question": "",
          "explanation": "বঙ্গবন্ধুর ৭ মার্চের ভাষণ ছিল কার্যত বাংলাদেশের স্বাধীনতার পরোক্ষ ঘোষণা। এ কারণে বাঙালি জাতি তথা বাংলাদেশের ইতিহাসে এ ভাষণ অনেক তাৎপর্যপূর্ণ। ৭ মার্চের ভাষণে বঙ্গবন্ধু এদেশের মানুষকে মুক্তিযুদ্ধের জন্য প্রস্তুতি গ্রহণের নির্দেশ দেন। তিনি তার ভাষণে বলেন, \"এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।\" বঙ্গবন্ধুর ওই ঘোষণাকে মুক্তিযুদ্ধের সবুজ সংকেত মনে করে ৭ মার্চের পর থেকে বাঙালিরা যুদ্ধের মানসিক প্রস্তুতি নিতে থাকে। ২০১৭ সালের অক্টোবর মাসে ইউনেস্কো বঙ্গবন্ধুর ৭ মার্চের ভাষণকে বিশ্ব প্রামাণ্য ঐতিহ্য হিসেবে স্বীকৃতি দিয়েছে। তাই বাংলাদেশের ইতিহাসে এ ভাষণের বিশেষ তাৎপর্য রয়েছে।"
        },
        {
          "label": "গ",
          "question": "",
          "explanation": "উদ্দীপকের ছকে উল্লিখিত'?' দিয়ে ঐতিহাসিক মুজিবনগর সরকারকে বোঝানো হয়েছে। ১৯৭১ সালের ২৫ মার্চ পাকিস্তানি সামরিক বাহিনী বাংলাদেশে গণহত্যা শুরু করলে প্রাথমিকভাবে কোনো সাংগঠনিক কাঠামো ছাড়াই বিচ্ছিন্নভাবে এদেশের মানুষ প্রতিরোধ গড়ে তোলে। ২৫ মার্চ গ্রেপ্তার হওয়ার আগে বঙ্গবন্ধু স্বাধীনতার ঘোষণা দিয়ে একটি বার্তায় যুদ্ধে ঝাঁপিয়ে পড়ার আহ্বান জানান। মুক্তিযুদ্ধকে সুষ্ঠুভাবে পরিচালনা, শরণার্থীদের দেখাশোনা এবং বহির্বিশ্বে পাকিস্তানিদের গণহত্যার ঘটনা তুলে ধরার জন্য মুক্তিযুদ্ধের পক্ষে সমর্থন অর্জনের লক্ষ্যে অস্থায়ী সরকার গঠনের উদ্যোগ নেওয়া হয়। মুক্তিযুদ্ধে নেতৃত্ব দেওয়া বঙ্গবন্ধুর দল আওয়ামী লীগের জ্যেষ্ঠ নেতারা এ ব্যাপারে সক্রিয় হন। গণহত্যা শুরুর দুই সপ্তাহ পর ১০ এপ্রিল কুষ্টিয়া জেলার মেহেরপুর মহকুমার (বর্তমানে জেলা) বৈদ্যনাথ তলায় বাংলাদেশের অস্থায়ী সরকার গঠন করা হয়। স্থানটির নাম পরে মুজিবনগর রাখা হয় বলে ওই সরকার মুজিবনগর সরকার নামে পরিচিত। বঙ্গবন্ধু শেখ মুজিবুর রহমানকে এ সরকারের রাষ্ট্রপতি করা হয়। অন্য শীর্ষ নেতারা ছিলেন উপরাষ্ট্রপতি সৈয়দ নজরুল ইসলাম; প্রধানমন্ত্রী তাজউদ্দীন আহমদ; স্বরাষ্ট্র, ত্রাণ ও পুনর্বাসন মন্ত্রী এ.এইচ.এম. কামারুজ্জামান এবং পররাষ্ট্র, আইন বিষয়ক ও সংসদ বিষয়ক মন্ত্রী খন্দকার মোশতাক আহমেদ। সুতরাং বলা যায় যে, উদ্দীপকে উল্লিখিত '?' চিহ্নটি দিয়ে মুক্তিযুদ্ধকালীন মুজিবনগর সরকার বা প্রবাসী বাংলাদেশ সরকারকে বোঝানো হয়েছে।"
        },
        {
          "label": "ঘ",
          "question": "",
          "explanation": "বাংলাদেশের মুক্তিযুদ্ধে মুজিবনগর সরকারের গুরুত্বপূর্ণ অবদান রয়েছে। ১৯৭১ সালের ১০ এপ্রিল বঙ্গবন্ধু শেখ মুজিবুর রহমানকে প্রধান করে মুজিবনগর সরকার গঠিত হয়। এ সরকার পাকিস্তান সেনাবাহিনী, পুলিশ ও সীমান্তরক্ষী ইপিআর (পরে বিডিআর ও বর্তমানে বিজিবি) বাহিনীতে কর্মরত বাঙালি সদস্য-এবং দেশের মুক্তিকামী সাধারণ মানুষকে নিয়ে মুক্তি বাহিনী গঠন করে। যুদ্ধ পরিচালনার সুবিধার্থে এ সরকার দেশকে ১১ টি সেক্টরে ভাগ করে। এ ছাড়া বেশ কিছু সাব-সেক্টর ও জ্যেষ্ঠ সেনা কর্মকর্তাদের নেতৃত্বে তিনটি বিশেষ ফোর্স বা বাহিনী গঠন করা হয়। মুজিবনগর সরকারের আহ্বানে প্রতিবেশী ভারত বাংলাদেশের স্বাধীনতা যুদ্ধে সমর্থন দেয় এবং মুক্তিযোদ্ধাদের প্রশিক্ষণ এবং অস্ত্র সরবরাহের ব্যবস্থা করে। এছাড়া ভারত সে দেশে এক কোটির বেশি বাংলাদেশি শরণার্থীকে দীর্ঘসময় আশ্রয় দেয়। মুজিবনগর সরকার বিশ্বের বিভিন্ন দেশের রাজধানীসহ গুরুত্বপূর্ণ শহরে (যেমন- দিল্লি, লন্ডন, নিউইয়র্ক, ওয়াশিংটন, স্টকহোম) কূটনীতিকদের পাঠায়। বিদেশের মিশন থেকে প্রবাসী বাংলাদেশ সরকারের পক্ষে প্রচারণা চালিয়ে সমর্থন আদায়ের চেষ্টা করা হয়। বিচারপতি আবু সাঈদ চৌধুরীকে সরকার বিশেষ দূত হিসেবে নিয়োগ দেয়। তিনি ইউরোপ ও যুক্তরাষ্ট্রে বাংলাদেশের স্বাধীনতার পক্ষে বিশ্ব নেতৃত্ব ও সাধারণ জনগণের সমর্থন আদায়ের জন্য কাজ করেন। মুজিবনগর সরকারের এসব রাজনৈতিক, সামরিক ও কূটনৈতিক তৎপরতায় একদিকে দেশের অভ্যন্তরে মুক্তিসেনারা দখলদার পাকিস্তানি বাহিনীর বিরুদ্ধে শক্তিশালী প্রতিরোধ গড়ে তোলে, অপরদিকে বিশ্বের বিভিন্ন দেশে আমাদের মুক্তিযুদ্ধের অনুকূলে জনমত তৈরি হয়। বাংলাদেশের পক্ষে সমর্থন প্রকাশ করেন অনেক বিশ্বনেতা। মুজিবনগর সরকারের সুদক্ষ পরিচালনার মাধ্যমেই দীর্ঘ নয় মাস রক্তক্ষয়ী যুদ্ধের মধ্য দিয়ে বাংলাদেশ চূড়ান্ত বিজয় অর্জন করে। উপরের আলোচনার পরিপ্রেক্ষিতে বলা যায়, মুজিবনগর সরকার বাংলাদেশের স্বাধীনতা যুদ্ধ চলাকালে রাজনৈতিক, সামরিক, কূটনৈতিক প্রভৃতি ক্ষেত্রে সফল কার্যক্রম পরিচালনা করে। এ সরকারের নেতৃত্বে আমাদের দেশ স্বাধীন হয়। তাই বাংলাদেশের মুক্তিযুদ্ধে মুজিবনগর সরকারের অবদান অনেক গুরুত্বপূর্ণ।"
        }
      ]
    },
    {
      "number": "6",
      "uddipok": "সুলতান সুলেমান বারবার অন্য একটি দেশে অভিযান পরিচালনা করেন এবং অবশেষে দেশে ফিরে আসেন। অভিযানে তিনি যে ধন-সম্পদ অর্জন করেন তা শিক্ষা বিস্তার ও উন্নয়নমূলক কাজে ব্যয় করেন। এক পর্যায়ে তিনি তাঁর রাজ্যকে একটি সমৃদ্ধিশালী রাজ্যে পরিণত করেন।",
      "tag": "DB, RB, CTG.B 17",
      "sub_questions": [
        {
          "label": "ক",
          "question": "তরাইনের দ্বিতীয় যুদ্ধ কত সালে সংঘটিত হয়?",
          "explanation": "তরাইনের দ্বিতীয় যুদ্ধ ১১৯২ সালে সংঘটিত হয়।"
        },
        {
          "label": "খ",
          "question": "সতীদাহ প্রথা কী? ব্যাখ্যা করো।",
          "explanation": "প্রাচীন হিন্দু সমাজে স্বামীর মৃতদেহের সাথে বিধবা স্ত্রীকে একই চিতায় দাহ করার রীতিই সতীদাহ প্রথা নামে পরিচিত। প্রাচীনকালে হিন্দু নারীরা মৃত স্বামীর প্রতি চূড়ান্ত আনুগত্য দেখাতে স্বেচ্ছাপ্রণোদিত হয়েই স্বামীর চিতায় আত্মাহুতি দিত। কিন্তু কালক্রমে এটি হিন্দু সমাজে ধর্মীয় বাধ্যবাধকতায় রূপ নেয়। এক সময় ধর্মের দোহাই দিয়ে সমাজপতিরা বিধবাদের মৃত স্বামীর সাথে সহমরণে বাধ্য করে। তারা জোর করে অনেক বিধবাকে মৃত স্বামীর সাথে পুড়িয়ে মারতে শুরু করে। হিন্দু সমাজের এ জঘন্য ও নিষ্ঠুর রীতিকেই সতীদাহ প্রথা বলা হয়।"
        },
        {
          "label": "গ",
          "question": "উদ্দীপকে বর্ণিত ঘটনার সাথে তোমার পঠিত কোন শাসকের মিল রয়েছে? ব্যাখ্যা করো।",
          "explanation": "নিম্নের অনুরূপঃ উদ্দীপকে বর্ণিত ঘটনার সাথে আমার পঠিত শাসক সুলতান মাহমুদের মিল রয়েছে। যে কোনো দেশ, রাজ্য বা অঞ্চলকে সমৃদ্ধিশালী ও সুসজ্জিত করতে হলে প্রচুর অর্থের প্রয়োজন হয়। ইতিহাস সাক্ষ্য দেয়- এই অর্থের প্রয়োজনে অনেক শাসক বিভিন্ন রাজ্যে অভিযান চালিয়েছেন। উদ্দীপকের সুলতান আলম এবং ইতিহাসখ্যাত সুলতান মাহমুদ এমনই দুজন শাসক। উদ্দীপকে বর্ণিত সুলতান আলম নিজ রাজ্যকে অর্থনৈতিকভাবে সমৃদ্ধিশালী করার জন্য বিভিন্ন দেশে অভিযান প্রেরণ করেন। সেসব অভিযান থেকে প্রাপ্ত ধন-সম্পদ কাজে লাগিয়ে তিনি তার শাসনব্যবস্থা পরিচালনা করেন। তাছাড়া শিক্ষা বিস্তার ও শিল্পকলার উন্নয়নে তিনি আহরিত ধন-সম্পদ ব্যয় করেন। বিখ্যাত সমরনেতা ও সাহসী বীর গজনির সুলতান মাহমুদও ধন- ঐশ্বর্যে ভরপুর ভারতবর্ষে বারবার আক্রমণ করেন। তার এ অভিযানের উদ্দেশ্য ছিল প্রচুর ধন-সম্পদ আহরণ করে নিজ রাজ্যের উন্নয়ন ঘটানো। তাই তিনি ভারতবর্ষকে তার প্রয়োজনীয় অর্থভাণ্ডার মনে করে ২৭ বছরে (১০০০-১০২৬ খ্রি.) মোট ১৭ বার সেখানে অভিযান প্রেরণ করেন এবং প্রতিবারই জয়লাভ করে প্রচুর সম্পদ হস্তগত করেন। এর মধ্যে তার ষোলোতম অভিযানে সোমনাথ মন্দির থেকে তিনি প্রচুর সম্পদ করায়ত্ত করেন। ভারত অভিযান থেকে আহরিত অর্থ-সম্পদ কাজে লাগিয়ে তিনি গজনি রাজ্যকে সমৃদ্ধিশালী করে গড়ে তুলেছিলেন। তিনি জ্ঞান-বিজ্ঞানের পৃষ্ঠপোষকতায়ও এ সম্পদ ব্যয় করেন। তাছাড়া শিল্প ও সংস্কৃতির পৃষ্ঠপোষক হিসেবে তিনি সুলতান সুলেমানের মতোই উদার ও আন্তরিক, ছিলেন। গজনিতে নির্মিত স্বর্গীয় বধু মসজিদটি তার উজ্জ্বল প্রমাণ। সুতরাং দেখা যাচ্ছে, উদ্দীপকের সুলতান আলম ও গজনির শাসক সুলতান মাহমুদের মধ্যে সুস্পষ্ট সাদৃশ্য বিদ্যমান।"
        },
        {
          "label": "ঘ",
          "question": "'উক্ত শাসক শুধু সেনানায়কই ছিলেন না, একটি রাজ্যের প্রতিষ্ঠাতাও ছিলেন'- এ কথাটি ব্যাখ্যা করো।",
          "explanation": "নিম্নের অনুরূপঃ সুলতান মাহমুদ শুধু সৈনিক ও সেনানায়কই ছিলেন না, একটি রাজ্যের প্রতিষ্ঠাতাও ছিলেন- উক্তিটি যথার্থ। সুলতান মাহমুদ ছিলেন সমরপ্রিয় ও দিগ্বিজয়ী বীর। তবে সাম্রাজ্য - প্রতিষ্ঠাতা হিসেবেও তিনি বিশেষ খ্যাতি লাভ করেন। শত্রুপক্ষের অধীন সকল রাজ্য জয় করে তাদের ক্ষমতার চূড়ান্ত বিলোপ সাধনই ছিল সুলতান মাহমুদের লক্ষ্য এবং তিনি তা অর্জনে সক্ষম হন। তিনি পাঞ্জাব জয় করে সেখানে সুদৃঢ় শাসনব্যবস্থা প্রতিষ্ঠিত করেন। ক্ষুদ্র গজনি 'রাজ্যকে তিনি বিশাল সাম্রাজ্যে রূপান্তির করেন। ভারতীয় ঐতিয্যসিক ঈশ্বরী প্রসাদ বলেন, \"সুলতান মাহমুদ ছিলেন বড়, মাপের নৃপতি।\" একটি পার্বত্য ক্ষুদ্র রাজ্যকে শুধু বাহুবলে বিশাল ও সমৃদ্ধ সাম্রাজ্যে রূপ দান করা অসাধারণ কৃতিত্বের পরিচায়ক। তার পূর্বে এশিয়ার অন্য কোনো আরব বা তুর্কি শাসক হিব্রাত, কাবুল ও গজনির বাইরে অগ্রসর হতে পারেননি। অথচ তিনি যে বিশাল সাম্রাজ্য প্রতিষ্ঠা করেন, তা বাগদাদের সমসাময়িক আব্বাসি খলিফার সাম্রাজ্য অপেক্ষা বিশাল ছিল বলে মনে করা হয়। মুসলিম শাসকদের মধ্যে উত্তর-পশ্চিম সীমান্ত পথে তিনিই প্রথম ভারতে অভিযান চালিয়েছিলেন। তিনি ভারতীয় উপমহাদেশে প্রথম মুসলিম রাজবংশ প্রতিষ্ঠার কৃতিত্বের অধিকারী না হলেও তারই দেখানো পথে মুহাম্মদ ঘুরি ভারতবর্ষে স্থায়ীভাবে মুসলিম শাসনের ভিত্তি প্রতিষ্ঠা করেন। পরিশেষে বলা যায়, অসাধারণ সাংগঠনিক দক্ষতা বলেই সুলতান মাহমুদ ক্ষুদ্র গজনিকে বিশাল সাম্রাজ্যে রূপান্তর করেন। তাই শুধু কৃতি সেনানায়ক নয়, একটি রাজ্যকে সুসংগঠিত করে তাকে সাম্রাজ্যে রূপ দানেও তিনি বিশেষ কৃতিত্ব দেখিয়েছেন।"
        }
      ]
    },
    {
      "number": "7",
      "uddipok": "শ্রীমান্ডো বন্দরনায়েক আধুনিক বিশ্বের প্রথম মহিলা প্রধানমন্ত্রী। তিনি ক্ষমতা গ্রহণ করার পর দেশ-বিদেশের কিছু অভিজাত। শ্রেণির সমালোচনার মুখোমুখি হন। কিন্তু নিজ মেধা ও কর্মদক্ষতার গুণে তিনি সব বিশৃঙ্খলা দূর করে দেশে সুশাসন প্রতিষ্ঠা করেন।",
      "tag": "DB, RB, CTG.B 17",
      "sub_questions": [
        {
          "label": "ক",
          "question": "সালতানাতের শেষ সুলতান কে ছিলেন?",
          "explanation": "সালতানাতের শেষ সুলতান ছিলেন ইব্রাহিম লোদি।"
        },
        {
          "label": "খ",
          "question": "আলাউদ্দিন খলজির মোঙ্গলনীতি ব্যাখ্যা করো।",
          "explanation": "আলাউদ্দিন খলজি মোঙ্গলদের মোকাবিলায় শাস্তিমূলক ব্যবস্থার পাশাপাশি কিছু প্রতিরোধমূলক ব্যবস্থাও গ্রহণ করেন যা মোঙ্গলনীতি নামে পরিচিত। আলাউদ্দিন খলজির শাসনামলে দিল্লি সালতানাতে প্রায় সাত বার মোঙ্গল আক্রমণের তথ্য পাওয়া যায়। তাই তাদের প্রতিহত করার জন্য তিনি কিছু কার্যকর নীতি গ্রহণ করেন। তাদের আক্রমণ পথে তিনি পুরাতন কেল্লা সংস্কার ও নতুন কেল্লা স্থাপন করে সুরক্ষার ব্যবস্থা করেন। তিনি উন্নতমানের অস্ত্র তৈরির জন্য কারখানা নির্মাণ করেন এবং সীমান্ত রক্ষার দায়িত্ব বিশ্বস্তদের ওপর ন্যস্ত করেন। এছাড়া তিনি মোঙ্গলদের প্রতিহত করার উদ্দেশ্যে অতিরিক্ত সৈন্য সংগ্রহ করেন। এভাবে তিনি মোঙ্গল আক্রমণ মোকাবিলায় সাফল্য লাভ করেন। তার রাজত্বকালে মোঙ্গলরা আর ভারত আক্রমণে সাহস করেনি।"
        },
        {
          "label": "গ",
          "question": "উদ্দীপকে বর্ণিত মহিলা শাসকের সাথে দিল্লি সালতানাতের কোন মহিলা শাসকের সাদৃশ্য রয়েছে? ব্যাখ্যা করো।",
          "explanation": "উদ্দীপকে বর্ণিত শ্রীমাভো বন্দরনায়েকের সাথে দিল্লি সালতানাতের নারী শাসক সুলতান রাজিয়ার সাদৃশ্য রয়েছে। পুরুষ শাসিত সমাজে নারীরা চিরকালই কমবেশি অবহেলিত হয়ে আসছে। দক্ষিণ এশিয়ার মতো তুলনামূলকভাবে অনগ্রসর অঞ্চলের জন্য তা আরও বেশি সত্যি। তবে অবহেলাসহ অনেক প্রতিবন্ধকতার মধ্যেও নারীরা নিজেদের যোগ্যতাবলে দেশ ও সমাজের উন্নয়নে ভূমিকা রেখেছে। নানা বাধা-বিপত্তি মোকাবিলা করে তারা সফল হয়েছে। তিক্ত সমালোচনাকে পেছনে ফেলে সামনে এগিয়ে গেছে। উদ্দীপকের শ্রীমাভো বন্দরনায়েক এবং দিল্লি সালতানাতের সুলতান রাজিয়া এমনই দুজন নারী ব্যক্তিত্ব। শ্রীলঙ্কার প্রধানমন্ত্রী শ্রীমাভো বন্দরনায়েক ছিলেন আধুনিক বিশ্বের প্রথম নারী প্রধানমন্ত্রী। তিনি ক্ষমতা গ্রহণ করার পর বিভিন্ন মহলের তরফ থেকে সমালোচনার মুখোমুখি হন। কিন্তু নিজ মেধা, তেজস্বিতা আর কর্মদক্ষতার গুণে শ্রীমাভো সকল বাধা কাটিয়ে ওঠেন। বিশৃঙ্খলা ও দুর্নীতি প্রতিহত করে তিনি দেশের উন্নতি সাধন করেন। একইভাবে সুলতান রাজিয়াও ছিলেন ভারতের প্রথম মুসলিম নারী শাসক। ১২৩৬ থেকে ১২৪০ খ্রিষ্টাব্দ পর্যন্ত তিনি দিল্লি সালতানাত পরিচালনা করেন। রাজিয়ার ৪ বছরের রাজত্বকাল মধ্যযুগের ভারতীয়, ইতিহাসের একটি উল্লেখযোগ্য অধ্যায়। সিংহাসনে অধিষ্ঠিত হয়ে তিনি আত্মীয়-স্বজন ও তুর্কি অভিজাতদের নানা ষড়যন্ত্রের শিকার হন। তারা নারী বলে তাকে শাসনকার্যের অনুপযোগী বলে অভিহিত করেন। কিন্তু রাজিয়া দক্ষতা ও বিচক্ষণতার সাথেই রাজ্য শাসন করেন। তিনি সফলভাবে সাম্রাজ্যের বিশৃঙ্খলা ও বিদ্রোহ দমন করেন। দৃঢ় ব্যক্তিত্ব ও অসীম সাহসিকতার বলেই বিশৃঙ্খলা দমন করে সাম্রাজ্যে শান্তি প্রতিষ্ঠা করেন তিনি। সুতরাং দেখা যায়, শাসন পরিচালনার দিক দিয়ে শ্রীলঙ্কার আধুনিককালের শাসক শ্রীমাভো বন্দরনায়েক এবং মধ্যযুগীয় ভারতের সুলতান রাজিয়ার মধ্যে সাদৃশ্য রয়েছে।"
        },
        {
          "label": "ঘ",
          "question": "উক্ত মহিলা শাসকের কৃতিত্ব তোমার পাঠ্যবইয়ের আলোকে । বিচার করো।",
          "explanation": "ভারতে মুসলিম শাসনের ইতিহাসে সুলতান রাজিয়া ছিলেন দিল্লির সিংহাসনে আরোহণকারী প্রথম ও একমাত্র নারী। সালতানাতের এক সংকটকালে সুলতান রাজিয়া সিংহাসনে আরোহণ করেন। ঐতিহাসিক মিনহাজ উস-সিরাজের হিসাব মতে, তিনি ৩ বছর ৬ মাস ৬ দিন রাজত্ব করেন। রাজিয়া ছিলেন উচ্চ ব্যক্তিত্বসম্পন্ন এবং অসাধারণ প্রতিভাশালী একজন নারী। সুলতান রাজিয়া রাজ্যের মুদ্রায় নিজেকে উমদাদ-উল-নিসওয়ান (নারীদের মধ্যে বিশিষ্ট) বলে উল্লেখ করেন। মিনহাজ-উস-সিরাজ তাকে মহান নৃপতি, বিচক্ষণ, ন্যায়পরায়ণ ও মহানুভব বলে বর্ণনা করেছেন। প্রকৃত পক্ষে রাজিয়া একজন সার্বভৌম নৃপতির প্রয়োজনীয় সব 'গুণ ও যোগ্যতার অধিকারী ছিলেন। এ.বি.এম. হবিবুল্লাহর মতে, সাহসিকতা ও অদম্য দৃঢ়তাই ছিল রাজিয়ার আদর্শ। চারিত্রিক দৃঢ়তায় তিনি নিজেকে সমকালীন অনেক পুরুষের চেয়ে যোগ্যতর প্রমাণ করেন। ব্যক্তিগত দৃঢ়তা ও যোগ্যতাই তার ক্ষমতা ও অস্তিত্বের চাবিকাঠি ছিল। সুলতান রাজিয়া প্রশাসনিক দৃঢ়তা ও ব্যক্তিগত শক্তি-সামর্থ্য প্রমাণের লক্ষ্যে নারীদের প্রথাগত পোশাক পরিত্যাগ করেন। এছাড়া তিনি ঘোড়ায় চড়ে জনসমক্ষে বের হন এবং প্রকাশ্যে দরবার পরিচালনা করেন। অধ্যাপক কে.এ. নিজামী যথার্থই বলেছেন, \"অস্বীকার করার অবকাশ নেই যে, তিনি ছিলেন ইলতুৎমিশের উত্তরাধিকারীদের মধ্যে যোগ্যতম।\" পরিশেষে বলা যায়, রাজিয়া সাহসিকতা, দক্ষতা ও আকর্ষণীয় ব্যক্তিত্বসহ বিভিন্ন গুণের অধিকারী ছিলেন। তিনি সফল রাজনৈতিক ও কূটনৈতিক কৌশল প্রয়োগের মাধ্যমে নিজের আধিপত্য প্রতিষ্ঠায় সক্ষম হন। রাজিয়া ক্ষমতা সুসংহত করে রাজ্যের প্রশাসনিক পুনর্গঠনে নানা উদ্যোগ গ্রহণ করেন। তার উদার রাজনৈতিক চিন্তাধারা মুসলিম শাসনের ইতিহাসে বস্তুত নতুন অধ্যায়ের সূচনা করে। এক্ষেত্রে তিনি অনন্য কৃতিত্বের পরিচয় দেন।"
        }
      ]
    },
    {
      "number": "8",
      "uddipok": "নিচের ছকটি লক্ষ করো এবং প্রশ্নগুলোর উত্তর দাও:",
      "tag": "DB, RB, CTG.B 17",
      "sub_questions": [
        {
          "label": "ক",
          "question": "আরবদের সিন্ধু অভিযানের প্রাক্কালে সিন্ধু ও মুলতানের রাজা কে ছিলেন?",
          "explanation": "আরবদের সিন্ধু অভিযানের প্রাক্কালে সিন্ধু ও মুলতানের রাজা ছিলেন দাহির।"
        },
        {
          "label": "খ",
          "question": "আরবদের সিন্ধু অভিযানের পূর্বে ভারতীয় সমাজে নারীর অবস্থা কেমন ছিল? ব্যাখ্যা করো।",
          "explanation": "মুসলমানদের আগমনের পূর্বে ভারতীয় সমাজে নারীর অবস্থা ছিল অত্যন্ত শোচনীয়। প্রাক-মুসলিম ভারতীয় সমাজে সতীদাহ প্রথা ও বাল্যবিবাহের প্রচলন ছিল। | তাছাড়া বিধবাদের পুনরায় বিয়ে করার কোনো অধিকার ছিল না। তাই নারীরা সমাজে মূল্যহীন হয়ে পড়েছিল। অর্থাৎ নারীর অবস্থান ছিল নড়বড়ে। তারা সব ধরনের অধিকার বঞ্চিত হয়ে মানবেতর জীবনযাপন করতে বাধ্য হয়েছিল। তবে এ চিত্র নিম্ন শ্রেণির নারীদের ক্ষেত্রে বেশি দেখা যেত। অভিজাত পরিবারের নারীরা শিক্ষাগ্রহণ ছাড়াও সামাজিক কাজে অংশগ্রহণের সুযোগ পেত।"
        },
        {
          "label": "গ",
          "question": "প্রদত্ত ছকে উল্লেখিত'?' স্থান কোন মুসলিম শাসককে নির্দেশ করে? ব্যাখ্যা করো।",
          "explanation": "প্রদত্ত ছকে উল্লেখিত '?' স্থান সুলতান মুইজউদ্দিন মুহাম্মদ ঘুরিকে নির্দেশ করে। ছকে উল্লেখিত মুহাম্মদ বিন কাসিম এবং সুলতান মাহমুদের পর মুহাম্মদ ঘুরিই ভারতবর্ষে অভিযান পরিচালনা করেন। ঘুর রাজ্যের অধিপতি গিয়াসউদ্দিন মুহাম্মদ ঘুরি তার ভাই মুহাম্মদ ঘুরিকে গজনির শাসনকর্তা নিয়োগ করেছিলেন। সাম্রাজ্য প্রতিষ্ঠার তীব্র আকাঙ্ক্ষায় গজনি থেকে মুহাম্মাদ ঘুরি ভারতে সফল অভিযান পরিচালনা করেন। ভারত অভিযানের শুরুতেই মুহাম্মদ ঘুরি ১১৭৫ খ্রিস্টাব্দে মুলতান ও উচ জয় করেন। ১১৭৮ খ্রিস্টাব্দে তিনি গুজরাট আক্রমণ করেন। গুজরাটের রাজা দ্বিতীয় ভীমের কাছে ঘুরি পরাজিত হন। পরাজিত হলেও মুহাম্মাদ ঘুরি তার রাজ্য বিজয়ের আকাঙ্ক্ষা পরিত্যাগ করেননি। ১১৭৯ খ্রিস্টাব্দে তিনি বিখ্যাত খাইবার গিরিপথ দিয়ে পাঞ্জাবের পেশোয়ারে অভিযান পরিচালনা করেন। ১১৮৬ খ্রিষ্টাব্দে মুহাম্মদ ঘুরি গজনি বংশের শেষ শাসক খসরু মালিককে পরাজিত করে পাঞ্জাব অধিকার করেন। এরপর ১১৯১ খ্রিষ্টাব্দে মুহাম্মদ ঘুরি দিল্লি ও আজমিরের শাসক পৃথ্বিরাজের বিরুদ্ধে ভারতের থানেশ্বরের কাছাকাছি তরাইন প্রান্তরে প্রথম যুদ্ধে অংশ নিয়ে পরাজয় বরণ করেন। ১১৯২ খ্রিষ্টাব্দে মুহাম্মদ ঘুরি পুনরায় তরাইন প্রান্তরে পৃথ্বিরাজের সাথে যুদ্ধে অবতীর্ণ হন। এ যুদ্ধে পৃথ্বিরাজ পরাজিত ও নিহত হন। এ যুদ্ধে মুসলমানদের জয়লাভের ফলেই ভারতে স্থায়ী মুসলিম শাসন প্রতিষ্ঠার পথ সুগম হয়। সুতরাং উদ্দীপকের'?' চিহ্নিত। স্থানে মুহাম্মদ ঘুরিকেই নির্দেশ করা হয়েছে।"
        },
        {
          "label": "ঘ",
          "question": "ভারতে স্থায়ীভাবে মুসলিম সাম্রাজ্য প্রতিষ্ঠায় উক্ত শাসকের অবদান রয়েছে- পাঠ্যবইয়ের আলোকে এ কথাটি বিশ্লেষণ করো।",
          "explanation": "ভারতে স্থায়ীভাবে মুসলিম সাম্রাজ্য প্রতিষ্ঠায় মুহাম্মদ ঘুরির অবদান অতুলনীয়। মুহাম্মদ ঘুরি নিজ দক্ষতায় গজনি সাম্রাজ্যের ধ্বংসস্তূপের ওপর ঘুর সাম্রাজ্যের ভিত্তি স্থাপন করেন। তিনি ছিলেন একজন বিচক্ষণ রাজনীতিবিদ, দক্ষ সমরবিদ ও দূরদর্শী রাষ্ট্রনায়ক। অদম্য সাহস, অসীম ধৈর্য এবং অভিনব ও উন্নত যুদ্ধ কৌশলের সাহায্যে তিনি আফগানিস্তান থেকে বাংলা পর্যন্ত একটি সুবৃহৎ সাম্রাজ্য প্রতিষ্ঠা করেন। মুহাম্মদ ঘুরির ভারত অভিযান ও রাজ্যবিস্তার তার পূর্ব পরিকল্পনাপ্রসূত ছিল। কারণ তিনি স্থায়ী মুসলিম সাম্রাজ্য প্রতিষ্ঠার উদ্দেশ্যেই ভারতমুখে অগ্রসর হয়েছিলেন। ভারতের বিশৃঙ্খল রাজনৈতিক পরিস্থিতির পূর্ণ সুযোগ নিয়ে মুহাম্মদ ঘুরি লক্ষ্য অর্জনে প্রচেষ্টা চালান। সুযোগ্য ক্রীতদাস সেনাপতি কুতুবউদ্দিন আইবেক, ইখতিয়ার উদ্দিন মুহাম্মদ বিন বখতিয়ার খলজির সহায়তায় তিনি ভারত অভিযানে সফল হন। বস্তুত ঘুরির ভারত অভিযানের পর থেকেই ধারাবাহিকভাবে ভারতে মুসলিম রাজ্য বিজয় এবং রাজত্বকালের সূচনা হয়। তার আগে মুহাম্মদ বিন কাসিম এবং সুলতান মাহমুদ ভারতে অভিযান পরিচালনা করলেও তারা সেখানে স্থায়ীভাবে মুসলিম শাসন প্রতিষ্ঠা করেননি। ঘুরির আক্রমণের ফলেই উত্তর ভারতের এক বিস্তীর্ণ অংশে মুসলিম আধিপত্য প্রতিষ্ঠিত হয়। সেনাপতি কুতুবউদ্দিন আইবেককে বিজিত অঞ্চলের শাসক নিযুক্ত করে তিনি এসব অঞ্চলে মুসলিম সাম্রাজ্যের স্থায়িত্ব সুনিশ্চিত করেন। ঘুরি ভারতে যে মুসলিম সাম্রাজ্যের গোড়াপত্তন করেন, তা প্রায় ৭০০ বছর স্থায়ী হয়েছিল। তাই ভারত উপমহাদেশে মুসলিম সাম্রাজ্য প্রতিষ্ঠায় ঘুরির নাম চিরস্মরণীয় হয়ে রয়েছে।' সার্বিক আলোচনার পরিপ্রেক্ষিতে রলা যায়, মুহাম্মদ ঘুরি ভারতীয় হিন্দু রাজাদেরকে পরাজিত করে ভারতের ইতিহাসে এক নতুন অধ্যায়ের সূচনা করেছিলেন। তাই তাকেই ভারতে মুসলিম সাম্রাজ্যের প্রতিষ্ঠাতা বলা হয়।"
        }
      ]
    },
    {
      "number": "9",
      "uddipok": "মাহমুদা আক্তারের স্বামী একটি বেসরকারি কোম্পানির মালিক কোম্পানির বিভিন্ন কাজে মাহমুদা তার স্বামীর ওপর প্রভাব বিস্তার করেন। তিনি তার দুই ভাইকে কোম্পানির উচ্চপদে বসান। মাহমুদার প্রভাবের কারণে এক পর্যায়ে তার স্বামী কোম্পানির নামমাত্র মালিকে পরিণত হন।",
      "tag": "DB, RB, CTG.B 17",
      "sub_questions": [
        {
          "label": "ক",
          "question": "",
          "explanation": "মুঘল সম্রাট শাহজাহান তাজমহল নির্মাণ করেন।"
        },
        {
          "label": "খ",
          "question": "",
          "explanation": "ইসলামি অনুশাসনের প্রতি নিষ্ঠাবান হওয়ায় মুঘল সম্রাট আওরঙ্গজেবকে জিন্দাপির বলা হয়। সম্রাট আওরঙ্গজেব ছিলেন খাঁটি সুন্নি মুসলমান। ব্যক্তিগত জীবনে ইসলামের বিধি-বিধান পুঙ্খানুপুঙ্খভাবে মেনে চলেছেন। ধর্মীয় দৃষ্টিতে তিনি পরিশুদ্ধ জীবনযাপন করতেন। রাজ্যশাসনের ব্যাপারে তিনি ইসলাম ধর্ম অনুমোদিত বিধান জারি করেন। আওরঙ্গজেব ইসলামি আচার-আচরণ বিরোধী সব উৎসব-অনুষ্ঠান বন্ধ করে দেন। সম্রাট আকবরের শাসনামলে ইসলাম ধর্মের চর্চা অত্যন্ত শিথিল হয়ে পড়েছিল, আওরঙ্গজেব তা পুনরুজ্জীবিত করেন। তার এ অবদানের জন্য তিনি সাম্রাজ্যের মুসলমানদের কাছ থেকে 'জিন্দাপির' উপাধি লাভ করেন।"
        },
        {
          "label": "গ",
          "question": "",
          "explanation": "উদ্দীপকের মাহমুদা আক্তারের মধ্যে মুঘল সম্রাট জাহাঙ্গীরের স্ত্রী নূরজাহানের স্বামীর ওপর প্রভাব বিস্তারের দিকটি ফুটে উঠেছে। উদ্দীপকে বর্ণিত মাহমুদা আক্তার স্বামী ও স্বামীর কোম্পানির বেশিরভাগ ক্ষেত্রে প্রভাব বিস্তার করেন। তিনি তার ভাইকে কোম্পানির উচ্চপদে বসিয়েছেন। কোম্পানির নানা কাজে মাহমুদার পরামর্শ ও প্রভাবের কারণে তার স্বামী কোম্পানির নামমাত্র মালিকে পরিণত হন। তার মতো সম্রাট জাহাঙ্গীরের স্ত্রী নূরজাহানেরও স্বামীর ওপর অপরিসীম প্রভাব ছিল। নূরজাহানের প্রকৃত নাম মেহের-উন-নিসা। তিনি অসামান্য রূপলাবণ্যের অধিকারী ছিলেন। তাই সম্রাট জাহাঙ্গীর তাকে নূরজাহান (পৃথিবীর আলো) উপাধি দিয়ে মর্যাদায় ভূষিত করেন। এরপর তিনি নূরজাহান নামে পরিচিতি লাভ করেন। প্রজ্ঞা, বুদ্ধিমত্তার গুণে গুণান্বিত ছিলেন বলে রাজ পরিবারের সর্বত্রই তার কর্তৃত্ব ছিল। জাহাঙ্গীরকে নিজের নিয়ন্ত্রণে এনে তিনি তার আত্মীয়-স্বজনদের রাজ্যের উচ্চপদে নিয়োগ দেন। তার পিতা মির্জা গিয়াস বেগ এবং ভাই আসফ খানকে জাহাঙ্গীরের উজির নিযুক্ত করেন। নূরজাহান সাম্রাজ্যে অপরিসীম ক্ষমতার অধিকারী ছিলেন। তিনি শাসনক্ষমতা নিজ হাতে গ্রহণ না করলেও সম্রাটকে হাতের ক্রীড়নকে পরিণত করেন। মুদ্রায়ও সম্রাটের নামের সাথে তার নাম অঙ্কিত হতো। তার ক্ষমতা এতটা বৃদ্ধি পেয়েছিল যে জাহাঙ্গীর একজন নামমাত্র সম্রাটে পরিণত হয়েছিলেন। সুতরাং দেখা যাচ্ছে, উদ্দীপকের মাহমুদা আক্তারের মধ্যে মুঘল সম্রাট জাহাঙ্গীরের স্ত্রীর এ একক কর্তৃত্বের দিকটিই প্রতিফলিত হয়েছে।"
        },
        {
          "label": "ঘ",
          "question": "",
          "explanation": "চারিত্রিক মিল থাকলেও উদ্দীপকের মাহমুদা আক্তার এবং সম্রাট জাহাঙ্গীরের স্ত্রী নূরজাহানের প্রেক্ষাপট ছিল ভিন্ন- উক্তিটি যথার্থ। মুঘল সম্রাট জাহাঙ্গীরের সাথে নূরজাহানের প্রেম-প্রণয় ও প্রভাব বিস্তার মুঘল ইতিহাসের এক গুরুত্বপূর্ণ অধ্যায়। নূরজাহানের প্রকৃত নাম মেহের উন নিসা। তার পিতা পারস্যের অধিবাসী মির্জা গিয়াস বেগ ভাগ্যান্বেষণে ভারতে আসেন। নানা ঘটনাপ্রবাহে ১৬১২ খ্রিষ্টাব্দে সম্রাট জাহাঙ্গীরের সাথে নূরজাহানের বিয়ে হয়। তিনি জাহাঙ্গীরের ওপর এতটাই প্রভাব বিস্তার করতে সক্ষম হয়েছিলেন যার জন্য অনেকে বলতে বাধ্য হন যে জাহাঙ্গীর নয়, নূরজাহানই সম্রাজ্ঞী ছিলেন। নূরজাহানের চরিত্রের সাথে উদ্দীপকে বর্ণিত মাহমুদা আক্তারের মিল থাকলেও তাদের প্রেক্ষাপট ভিন্ন। মাহমুদা আক্তারকে শুধু কোম্পানির ক্ষমতা দখল করতে দেখা যায়। কিন্তু নূরজাহান তীক্ষ্ণ বুদ্ধি ও আকর্ষণীয় গুণাবলি দ্বারা সাম্রাজ্যের পুরো শাসনক্ষমতার ওপর প্রভাব ফেলেছিলেন। তার অসামান্য রূপ ও অসাধারণ গুণে মুগ্ধ হয়ে সম্রাট তাকে প্রধান মহিষীর মর্যাদা দিয়ে প্রথমে নূরমহল (প্রাসাদের আলো) এবং পরে নূরজাহান (পৃথিবীর আলো) উপাধি দেন। নূরজাহান বিয়ের পর থেকে ১৫ বছর সম্রাজ্যে প্রবল প্রতিপত্তি ও প্রভাব বিস্তার করেছিলেন। তিনি অধিকারী ছিলেন। নূরজাহানের ছিল তীক্ষ্ম বুদ্ধি, প্রগাঢ় সাধারণ জ্ঞান এবং, শিল্প- সাহিত্যের প্রতি প্রবল আকর্ষণ। তার এ গুণাবলি একদিকে যেমন মুঘল দরবারকে গৌরবান্বিত করেছে, অন্যদিকে তিনি রাজপরিবার ও রাজ্যের মানুষের কাছে কূটকৌশলী ও ছলনাময়ীরূপে পরিচিতি লাভ করেন, যা উদ্দীপকের মাহমুদা আক্তারের ক্ষেত্রে দেখা যায় না। উপরের আলোচনায় স্পষ্টতই প্রতীয়মান যে, চরিত্র ও উদ্দেশ্যের দিক দিয়ে। কিছুটা মিল থাকলেও উদ্দীপকের মাহমুদা আক্তার এবং সম্রাট জাহাঙ্গীরের স্ত্রী নূরজাহানের প্রেক্ষাপট ছিল ভিন্ন।"
        }
      ]
    },
    {
      "number": "10",
      "uddipok": "খলিফা আল হাকিম তার রাজ্যের সকল ধর্মাবলম্বীকে একই পতাকাতলে আনার জন্য একটি নতুন ধর্মমতের প্রচলন করেন। কিন্তু সর্বসাধারণের মধ্যে এই ধর্মমত জনপ্রিয় হওয়ায় অনেকেই প্রত্যাখ্যান করেন। তার জীবদ্দশায় কতিপয় ব্যক্তি এই ধর্মমত গ্রহন করলেও তার মৃত্যুর সাথে সাথে এর ইতি ঘটে। তথাপি ইতিহাসে তাকে 'Al Hakim tha Great' নামে অভিহিত করা হয়।",
      "tag": "DB, MB, DIN.B, CTG.B, SB, BB 22,DB, RB, CTG.B 17,ISCM 24",
      "sub_questions": [
        {
          "label": "ক",
          "question": "",
          "explanation": "১৫৫৬ খ্রিষ্টাব্দে পানিপথের দ্বিতীয় যুদ্ধ সংঘটিত হয়।"
        },
        {
          "label": "খ",
          "question": "",
          "explanation": "মুঘল সম্রাট আকবর সেনাবাহিনীতে নিয়মানুবর্তিতা ও শৃঙ্খলা প্রতিষ্ঠার লক্ষে যে ব্যবস্থা গ্রহন করেন, তাই-ই 'মনসবদারি প্রথা' নামে পরিচিত।  'মনবস' শব্দের অর্থ পদ বা মর্যাদা। এই পদের অধিকারীরা মনসবদারি হয়। সামরিক ও বেসামরিক প্রশাসনের অবস্থা দূর করার জন্য সম্রাট আকবর ১৫৭১ খ্রিষ্টাব্দে শাহবাজ খানকে মীর বকশি (সামরিক বাহিনীর প্রধান) নিয়োগ করে একটি পরিকল্পনা গ্রহন করেন। এটিই 'মনসবদারি প্রথা'। এই ব্যবস্থায় সর্বোচ্চ এবং সর্বনিম্ন পর্যায়ের মনসবদারি প্রথার অধীনে যথাক্রমে মোট ১০ হাজার থেকে ১০ জন সৈন্য রাখতে পারেন।"
        },
        {
          "label": "গ",
          "question": "",
          "explanation": "উদ্দীপকের বর্ণিত শাসকের সাথে মুঘল সম্রাট জালালউদ্দিন আকবরের সাথে মিল রয়েছে। মুঘল সম্রাট আকবর ছিলন ধর্মনিরপেক্ষ এবং দূরদর্শী রাজনীতিবিদ। তাই নিজের রাজনৈতিক অবস্থা সুদৃঢ় করার লক্ষে সব ধর্মের মানুষের মধ্যে ঐক্য ও সম্প্রীতি প্রতিষ্ঠাকে তিনি অধিক গুরুত্ব দিয়েছেন। সব ধর্মের প্রতি উদার দৃষ্টিভঙ্গি প্রতিষ্ঠা করে তিনি সাম্প্রদায়িকতা দূর করার মাধ্যমে নিজেকে সবার কাছে গ্রহনযোগ্য করে তুলতে ১৫৮২ খ্রিষ্টাব্দে একটি নতুন ধর্মমত প্রবর্তন করেন।এটি 'দীন-ই-ইলাহি' নামে পরিচিত। তবে উদ্দেশ্যগত দিক থেকে তার এই প্রথা সফল হয়নি যেমনটি খলিফা আল হাকিমের প্রবর্তিত ধর্মমতের মাঝেও দেখা যায়। উদ্দীপকে দেখা যায় খলীফা আল হাকিম তার রাজ্যের সকল ধর্মাবলম্বীকে একই পতাকাতলে আনার জন্য একটি নতুন ধর্মমতের প্রচলন করেন। তার প্রবর্তিত ধর্মমত তেমন বিস্তার লাভ করেনি। যা সম্রাট আকবরের প্রবর্তিত 'দীন-ই-ইলাহি' ধর্মমতের ক্ষেত্রেও দেখা যায়। মুঘল সম্রাট আকবরও 'সুলহ-ই-কুল' নীতির দ্বারা প্রভাবিত হয়ে ভারতের বুকে 'দীন-ই-ইলাহি' নামক একটি জাতীয় ধর্ম প্রবর্তন করেন। ঐতিহাসিক বাদাউনি এটিকে 'তৌহিদ-ই-ইলাহি ' ধর্ম হিসাবে অভিহিত করেন। জেসুইট লেখক বারটুলির মতে, সব ধর্মের সার নিয়ে 'দীন-ই-ইলাহি' ধর্মমত গঠিত হয়েছিল। আকবরের প্রবর্তিত 'দীন-ই-ইলাহি' ধর্মমতে কোনো নবী বা দেব-দেবীর অস্তিত্ব ছিল না। বস্তুত এটিকে স্বতন্ত্র ধর্ম না বলে ধর্মমতনাদ হিসেবে অভিহিত করাই সমীচীন। এই মতের অনুসারীদের সম্রাটের নামে তাদের জীবন, সম্পদ, সম্মান ও ধর্ম এই চারটি জিনিস উৎসর্গ করতে হতো। এই ধর্মের বিধান অনুযায়ী সম্রাটকে সিজদাহ্ করতে হতো। তবে মাত্র ১৮ জন সম্রাটের এই ধর্মমত গ্রহন করেছিলেন। সম্রাটের মৃত্যুর সাথে সাথে তার এই ধর্মমতও বিলুপ্ত হয়ে যায়। যা আমরা উদ্দীপকের খলীফা আল হাকিমের ধর্মমতের মধ্যেও লক্ষ করি।"
        },
        {
          "label": "ঘ",
          "question": "",
          "explanation": "সম্রাট আকবরের ধর্মীয় চিন্তা উদার ও পরধর্মসহিষ্ণু হলেও তা বিভিন্ন কারণে ঠিক ছিল না।  মধ্যযুগের ভারতের ইতিহাসে অন্যতম উল্লেখযোগ্য আলোচিত ও সমালোচিত বিষয় হলে সম্রাট আকবরের ধর্মীয় নীতি। তার এই নীতি সম্পর্কে ইতিহাসে গবেষক ও পাঠকদের মধ্যে নানামুখী বিতর্ক ও ভিন্ন মূল্যায়ন রয়েছে। তার ধর্মীয় দর্শন উদার ও পরমতসহিষ্ণু ছিল। আকবরের ধর্ম চিন্তার চূড়ায় পরিনতি হলো 'দীন-ই-ইলাহি' ধর্মমতের প্রবর্তন। ঐতিহাসিক ভিনসেণ্ট স্মিথ আকবরের ধর্মমতকে তার প্রজ্ঞা নয় বরং 'নিবুদ্ধিতার স্মৃতিচিহ্ন বলে আখ্যায়িত করেছেন। ঐতিহাসিক বাদাউনি আকবরের ধর্ম চিন্তা ও ধর্মীয় আইনগুলো কে ইসামলবিরোধী বলে মন্তব্য করেছেন। তবে নিরপেক্ষ বিচারে দেখা যায়, আকবরের ইসলামবিরোধী আইন সম্পর্কে যেসব সমালোচনা উঠেছে তা অযৌক্তিক ও ভিত্তিহীন। কারণ এসময় ভারতীয় মুসলমানদের হজ্জের জন্য যাতায়াত এবং তাদের জন্য সম্রাটের সুবিধাদি প্রদানের প্রমান মেলে। আবার আকবর কুরআন শরীফকে অশ্রদ্ধা করেছেন বা আরবি শিক্ষা নিষিদ্ধ করেছেন তারও কোনো প্রমান পাওয়া যায়নি। তবে তার ধর্মীয় নীতি ভারতের রক্ষনশীল ও নিষ্ঠাবান মুসলমানদের ক্ষোভের সৃষ্টি করেছিল। অবশেষে বলা যায়, সম্রাট আকবরের 'দীন-ই-ইলাহি' ধর্মমত প্রবর্তনের উদ্দেশ্য ছিল প্রধানত রাজনৈতিক, ধর্মীয় নয়।তিনি ভারতের মুঘল শক্তি স্থায়ীত্ব বিধানের জন্য ধর্মের মানুষদের মধ্যে ঐক্য তৈরি করতে চেয়েছিলেন। তাই সব ধর্মের নির্যাস নিয়ে 'দীন-ই-ইলাহি' ধর্মমত প্রবর্তন করেন এবং ধর্মীয় ক্ষেত্রে উদার নীতি গ্রহন করেন। তবে অনেকে মনে করেন এর জন্য প্রশাসনিক ও রাজনৈতিক উদারতাই যথেষ্ট ছিল।অতিমাত্রায় ধর্মীয় উদারতা বা ধর্মমত প্রদর্শনের প্রয়োজনীয়তা ছিল না।"
        }
      ]
    },
    {
      "number": "11",
      "uddipok": "জহিরুল ইসলাম সাহেব একটি স্বনামধন্য কোম্পানির মালিক। তিনি শারীরিকভাবে অসুস্থ হয়ে পড়লে কোম্পানির মালিকানা নিয়ে তার পুত্রদের দ্বন্দ্ব শুরু হয়।এক ভাই অন্য ভাইয়ের প্রতি ঈর্ষান্বিত হয়ে পিতার মনকে ভারাক্রান্ত করে তোলে। পরবর্তীকালে ভ্রাতৃদ্বন্দ্ব প্রকট আকার ধারণ করে রক্তক্ষয়ী সংঘর্ষে রুপ নেয়। পরবর্তীতে বিজয়ী ভ্রাতা কোম্পানিটিকে আন্তর্জাতিক খ্যাতিসম্পন্ন প্রতিষ্ঠানে পরিণত করেন।",
      "tag": "DB, MB, DIN.B, CTG.B, SB, BB 22,DB, RB, CTG.B 17",
      "sub_questions": [
        {
          "label": "ক",
          "question": "",
          "explanation": "সর্বশেষ মুঘল সম্রাটের নাম হলো দ্বিতীয় বাহাদুর শাহ।"
        },
        {
          "label": "খ",
          "question": "",
          "explanation": "পৃথিবীর বিখ্যাত ময়ূর সিংহাসন মুঘল সম্রাট শাহজাহানের নির্মিত অনুপম শিল্পকীর্তির অন্যতম নির্দেশ। তখনকার মুল্য প্রায় ৮ কোটি টাকা ব্যয়ে সাত বছরে ময়ূর সিংহাসন নির্মিত হয়েছিলো। সিংহাসনে সোনার তৈরি চারটি স্তম্ভের শীর্ষে ছিলো মুখোমুখি বসানো একজোড়া ময়ূর। অনিন্দ্যসুন্দর ও মূল্যবান এ সিংহাসনটি সম্রাট শাহজাহানের সৌন্দর্যজ্ঞা ও ঐশ্বর্যের উজ্জ্বল নিদর্শন। ১৭৩৯ খ্রিস্টাব্দে পারস্যের নাদির শাহ ভারতআক্রমনকালে এটি লুট করে নিয়ে যান। পরে পারস্য থেকে ব্রিটিশরা দক্ষিণ আফ্রিকায় নিয়ে য়াওয়ার পথে জাহাজডুবিতে ময়ূর সিংহাসনটি হারিয়ে যায়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত উত্তরাধিকার দ্বন্দ্বের সাথে মুঘল সম্রাট শাহজাহানের সময়ের উত্তরাধিকার দ্বন্দ্বের সাদৃশ্য রয়েছে। নিচে তা ব্যাখ্যা করা হলো: ১৬৫৭ খ্রিষ্টাব্দে সম্রাট শাহজাহান অসুস্থ হয়ে পড়লে চিকিৎসকেরা তাঁকে পরিক্ষা-নিরিক্ষা করে বলেন যে তাঁর বাঁচার কোনো আশা নেই। এই কথা শুনে সম্রাট শাহজাহানের চার পুত্র দারাশিকো, সুজা, আওরঙ্গজেব এবং মুরাদ তাদের মধ্যে কে উত্তরাধিকার হবে এই সংঘর্ষ শুরু হয়। এ উত্তরাধিকারের সংঘর্ষ মুঘল ইতিহাসের এক মর্মান্তিক ও কলঙ্কময় ঘটনা। যা উদ্দীপকেও লক্ষ করা যায়। উদ্দীপকে বলা হয়েছে, জহিরুল ইসলাম অসুস্থ হয়ে পড়লে কোম্পানির মালিকানা নিয়ে তার পুত্রদের মাঝে দ্বন্দ্ব শুরু হয়। তারা একে অপরের প্রতি ঈর্ষান্বিত হয়ে পিতার মনকে ভারাক্রান্ত করে তোলে। একইভাবে সম্রাট শাহজাহানের পুত্ররাও সিংহাসন কে দখল করবে এই নিয়ে সংঘর্ষে লিপ্ত হয়ে যায়। সম্রাট শাহজাহান জানতেন তাঁর চার পুত্রের মধ্যে আওরঙ্গজেব সিংহাসন পাওয়ার জন্য যোগ্য। কিন্তু তিনি দারার প্রতি অন্ধ স্নেহে আওরঙ্গজেবকে দাক্ষীণাত্যের সুবাদার ইস্তফা দিতে বাধ্য করেন তার বিজাপুর ও গোলকুণ্ডা অভিযান নিষিদ্ধ করেন। তাঁর এরূপ দূর্ব্যহার ভ্রাতৃসংঘাতকে প্রকট করে তোলে।তাছাড়া জ্যেষ্ঠপুত্র দারার কুপরামর্শে সম্রাট পুত্রদের পরস্পরের প্রতি উসকানিমূলক প্রেরণ করে পরিস্থিতিকে জটিল করে তোলেন। আওরঙ্গজেব, সুজা ও মুরাদের মধ্যে ত্রি-শক্তিজোট হয় ফলে শাহ সুজা নিজেকে সম্রাট ঘোষণা করেন। কিন্তু তিনি দারার পরে বাহাদুর গড়ের যুদ্ধে পরাজিত হয়ে নিজ রাজ্যে প্রত্যাবর্তণ করেন। এদিকে আওরঙ্গজেব ও মুরাদের সম্মিলিত বাহিনী দারাকে পরাজিত করে এবং কৌশলে মুরাদকে পরাজিত করে আওরঙ্গজেব সিংহাসন দখল করেন। সুতরাং বলা যায়, উদ্দীপকের দ্বন্দ্বের সাথে সম্রাট শাহজাহানের চার পুত্রের সংঘর্ষের সাথে সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উক্ত ভ্রাতৃদ্বন্দ্ব অথ্যাৎ মুঘল সম্রাট শাহজাহানের চার পুত্রের মধ্যে সংঘটিত উত্তরাধিকার দ্বন্দ্বে আওরঙ্গজেব মুঘল সম্রাজ্যে পুনরায় সুসংগঠিত ও দৃঢ় ভিত্তির উপর প্রতিষ্ঠা করেন। আওরঙ্গজেব মুঘল সাম্রাজ্যের শ্রেষ্ঠ শাসক। সম্রাট আওরঙ্গজেব সম্রাট শাহজাহান ও মমতাজ মহলের তৃতীয় পুত্র। তিনি ইতিহাসে প্রসিদ্ধ মুঘল বংশের অন্যতম শ্রেষ্ঠ শাসক মর্যাদায় অভিষিক্ত করেছেন। দাক্ষিণাত্যের সুবাদার থেকে শুরু করে পরবর্তী সময়ে সম্রাট হিসাবে প্রায় অর্ধশতাধিক কাল তিনি কৃতিত্বের সাথে শাসনকাজ চালিয়ে যান।ভ্রাতদ্বন্দ্বে বিজয়ী আওরঙ্গজেব সামরিক সময়ে মুঘল সাম্রাজ্য সর্বাপেক্ষা বিস্তৃত লাভ করেন। সম্রাট আওরঙ্গজেব অসাধারণ প্রতিবার অধিকারী ছিলেন।উত্তরাধিকার সংঘর্ষে তিনি নিজ কৃতিত্বের সুস্পষ্ট প্রমাণ দিয়ে প্রতিদ্বন্দ্বী ভইদের পরাজিত করে ১৬৫৮ খ্রিষ্টাব্দে মুঘল সিংহাসন জয় করেন। সিংহাসনে আরোহন করেই তিনি কতোগুলো প্রজাকল্যানের পদক্ষেপ গ্রহণ করেন।তিনি জনদূর্ভোগ লাঘব এবং প্রজাসাধারণের জীবনময় সহজ ও সুখকর করার জন্য শৃঙ্খলা প্রতিষ্ঠা, দ্রব্যমূল্য হ্রাস ও অতিরিক্ত কর বাতিল করেন। দুর্নীতিবিরোধ ও জনসাধারণের নৈতিক জীবনময় রক্ষার উদ্দেশ্যে মুনতাসিব কর্মকর্তাদের তৎপরতা জোরদার করেন। প্রজাসাধারণের সুবিধার জন্য তিনি পরিকল্পিতভাবে রাস্তাঘাট, সেতু নির্মাণ ও সংস্কার করেন। তাছাড়া দুর্ভিক্ষ মোকাবেলার জন্য তিনি প্রতিটি জায়গায় সরকারি শস্য সংরক্ষণাগার স্থাপনসহ প্রয়োজনীয় কার্যকর ব্যবস্থা গ্রহন করেন। রাজ্যে শৃঙ্খলা স্থাপন করে তিনি রাজ্য জয়ের দিকে মনোনিবেশ দেন।তার উল্লেখযোগ্য কৃতিত্ব হলো দাক্ষ্যিনেত্যর বিজয়। দাক্ষ্যিণাত্য বিজয়ের ফলে মুগল সাম্রাজ্য কাবুল হতে চট্টগ্রাম কাশ্মীর থেকে কাবেরি পর্যন্ত বিশাল বিস্তৃত সাম্রাজ্যে পরিণত করেন। অবশেষে বলা যায়, উদ্দীপকের দ্বন্দে বিজয়ী ব্যক্তির মতো সম্রাট আওরঙ্গজেব রাজ্য সম্প্রসারণের মাধ্যমে মুঘল সাম্রাজ্যের খ্যাতি চারিদিকে ছড়িয়ে দেন।"
        }
      ]
    }
  ]
}