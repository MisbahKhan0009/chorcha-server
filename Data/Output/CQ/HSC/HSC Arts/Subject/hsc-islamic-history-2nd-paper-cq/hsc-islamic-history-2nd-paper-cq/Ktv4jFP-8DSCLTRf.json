{
  "title": "ময়মনসিংহ ও দিনাজপুর বোর্ড ২০২৫",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "সুলতান নিজামুল হক একটি দেশের রাজা। প্রায় প্রতি বছরই তিনি অন্য দেশে অভিযান পরিচালনা করেন। প্রতি বছরই তিনি জয়লাভ করে প্রচুর ধন-সম্পদসহনিজ রাজ্যে ফিরে আসেন। এসব ধন-সম্পদ দ্বারা তিনি তার রাজধানীকে প্রাচ্যের অন্যতম শ্রেষ্ঠ নগরীতে পরিণত করেন।",
      "tag": "MB, Din.B 25",
      "sub_questions": [
        {
          "label": "ক",
          "question": "'শাহনামা' মহাকাব্যের রচয়িতা কে?",
          "explanation": "শাহনামা মহাকাব্যের রচয়িতা আবুল কাসেম ফেরদৌসি।"
        },
        {
          "label": "খ",
          "question": "আল-বিরুনির পরিচয় দাও।",
          "explanation": "আবু রায়হান আল-বিরুনি ছিলেন মধ্যযুগের বিখ্যাত আরবীয় শিক্ষাবিদ ও গবেষক। আল-বিরুনি ৯৭৩ খ্রিষ্টাব্দে মধ্য এশিয়ার খাওয়ারিজমে (আফগানিস্তানে অবস্থিত) জন্মগ্রহণ করেন। তিনি ছিলেন বহুমুখী প্রতিভার অধিকারী। দর্শন, ভূগোল, ইতিহাস, জ্যোতিষশাস্ত্রে তিনি বিশেষ বুৎপত্তি অর্জন করেন। তার বিখ্যাত গ্রন্থ কিতাবুল হিন্দ। তিনি সুলতান মাহমুদের দরবারের অন্যতম শ্রেষ্ঠ মনীষী ছিলেন।"
        },
        {
          "label": "গ",
          "question": "উদ্দীপকের সুলতানের অভিযানের সাথে তোমার পাঠ্যবিষয়ের কোন সুলতানের সাদৃশ্য রয়েছে? ব্যাখ্যা করো।",
          "explanation": "উদ্দীপকের সুলতানের অভিযানের সাথে সুলতান মাহমুদের সাদৃশ্য রয়েছে। যেকোনো দেশ, রাজ্য বাঅঞ্চলকে সমৃদ্ধিশালী ও সুসজ্জিত করতে হলে প্রচুর অর্থের প্রয়োজন হয়। ইতিহাস সাক্ষ্য দেয়- এই অর্থের প্রয়োজনে অনেক শাসক বিভিন্ন রাজ্যে অভিযান চালিয়েছেন। উদ্দীপকের সুলতান নিজামুল হক এবং ইতিহাসখ্যাত সুলতান মাহমুদ এমনই দুজন শাসক। উদ্দীপকে বর্ণিত সুলতান নিজামুল হক প্রতি 'বছর অন্য দেশে অভিযান চালিয়ে অর্জিত ধন-সম্পদ দিয়ে তার রাজধানীকে প্রাচ্যের অন্যতম শ্রেষ্ঠ নগরিতে পরিণত করেন। অনুরূপভাবে বিখ্যাত সমরনেতা ও সাহসী বীর গজনির সুলতান মাহমুদও ধন-ঐশ্বর্যে ভরপুর ভারতবর্ষে বারবার অভিয়ান করেন। তার এ অভিযানের উদ্দেশ্য ছিল প্রচুর ধন-সম্পদ আহরণ করে নিজ রাজ্যের উন্নয়ন ঘটানো। তাই তিনি ভারতবর্ষকে তার প্রয়োজনীয় অর্থভাণ্ডার মনে করে ২৭ বছরে (১০০০-১০২৭ খ্রি.) মোট ১৭ বার সেখানে অভিযান প্রেরণ করেন এবং প্রতিবারই জয়লাভ করে প্রচুর সম্পদ হস্তগত করেন। ভারত অভিযান থেকে আহরিত এসব 'অর্থ-সম্পদ কাজে লাগিয়ে গজনি রাজ্যকে তিনি সুসজ্জিত ও সমৃদ্ধিশালী করে গড়ে তুলেছিলেন। একটি ছোট পার্বত্য রাজ্যকে তিনি একটি বিশাল ও উন্নত রাজ্যে রূপ দেন। সুতরাং দেখা যাচ্ছে, উদ্দীপকের সুলতান ও গজনির শাসক সুলতান মাহমুদের মধ্যে সুস্পষ্ট সাদৃশ্য বিদ্যমান।"
        },
        {
          "label": "ঘ",
          "question": "উক্ত ঘটনার সুদূরপ্রসারী ফলাফলবিশ্লেষণ করো।",
          "explanation": "উক্ত ঘটনা অর্থাৎ সুলতান মাহমুদের ভারত অভিযানের ফলাফল ছিল সুদূরপ্রসারী। সুলতান মাহমুদের ভারত অভিযানের ফলাফল ছিল অর্থবহ ও ফলপ্রসূ। সুলতান মাহমুদ ভারতে স্থায়ী সাম্রাজ্য প্রতিষ্ঠা না করলেও পাঞ্জাবকে তিনি নিজ সাম্রাজ্যভুক্ত করেছিলেন, যা তাকে সীমিতভাবে হলেও ভারতে নৃপতির মর্যাদা দিয়েছিল। এর ফলে ভারতীয়দের নৈতিক মনোবল ভেঙে যায়, যা পরবর্তীতে মুসলিম বিজয়কে সহজতর করে। সুলতান মাহমুদের ভারত অভিযানের ফলে ভারতে যুগ যুগ ধরে সঞ্চিত সম্পদের মারাত্মক ক্ষতি হয়। উত্তর ভারতের রাজ্যসমূহ বড় রকমের আর্থিক বিপর্যয়ে পড়ে। অন্যদিকে ভারত থেকে লুণ্ঠিত বিপুল পরিমাণ ধনৈশ্বর্য দিয়ে সুলতান মাহমুদ গজনি নগরীর শ্রী বৃদ্ধি করেন। তার ভারত বিজয়ের ফলে মুসলমানদের ইসলাম প্রচার ও প্রসারের পথ উন্মুক্ত হয়। বহু পির-দরবেশ ও পণ্ডিতদের মাধ্যমে ভারতীয় সমাজে ইসলামের বিস্তার ঘটে। এছাড়াও এর সাংস্কৃতিক ফলাফল ছিল সুদূরপ্রসারী। এসব অভিযানের মাধ্যমে হিন্দু-মুসলিম সংস্কৃতির পারস্পরিক আদান-প্রদান ঘটে। উভয়ের সংস্কৃতি ও সভ্যতা মিলে এক নবঅধ্যায়ের সূচনা হয় এবং ইন্দো-মুসলিম কৃষ্টির বিকাশ ঘটে। উপরের উল্লেখিত আলোচনায় দেখা যায়, সুলতান মাহমুদের ভারত অভিযানের রাজনৈতিক, সাংস্কৃতিক ও অর্থনৈতিক ফলাফল ছিল সুদূরপ্রসারী।"
        }
      ]
    },
    {
      "number": "2",
      "uddipok": "সুলতান শাহরিয়ার ক্ষমতায় অধিষ্ঠিত হওয়ার পর স্বীয় কর্তৃত্ব সুপ্রতিষ্ঠিত করে পার্শ্ববর্তী রাজাদের বিরুদ্ধে সমর প্রস্তুতি গ্রহণ করেন। পার্শ্ববর্তী রাজাদের মধ্যে একজন এ আক্রমণ সম্প্রসারণকে তার রাজ্যের প্রতি হুমকিস্বরূপ মনে করেন। সুলতান পার্শ্ববর্তী রাজার বিশাল ছিল যে, জনগণ তার মাধ্যমে আমিরের কাছে যে আবেদন করতেন আমির তা পূর্ণ করতেন। বাহিনীর নিকট প্রথম যুদ্ধে পরাজিত হলেন। পরের বছর পরাজয়ের গ্লানি মুছে ফেলার উদ্দেশ্যে এবং রাজ্য বিস্তারের আশায় এক বিশাল বাহিনী নিয়ে রণক্ষেত্রে পুনরায় শিবির স্থাপন করেন। প্রতিপক্ষের সৈন্য সংখ্যা অধিক হওয়া সত্ত্বেও অসীম বীরত্ব, উন্নত মানের যুদ্ধ কৌশল এবং সাংগঠনিক ক্ষমতার দ্বারা বিজয়ীর গৌরব অর্জন করেন।",
      "tag": "MB, Din.B 25",
      "sub_questions": [
        {
          "label": "ক",
          "question": "মুহাম্মদ ঘুরির প্রকৃত নাম কী?",
          "explanation": "মুহাম্মদ ঘুরির প্রকৃত নাম মুইজউদ্দিন মুহাম্মদ বিন সাম।"
        },
        {
          "label": "খ",
          "question": "আলাউদ্দিন হুসাইনকে কেন 'জাহানসুজ' উপাধি দেওয়া হয়? ব্যাখ্যা করো।",
          "explanation": "গজনি রাজ্যটি সম্পূর্ণরূপে ধ্বংস করায় ঘুরি বংশীয় তৃতীয় শাহজাদা আলাউদ্দিন হুসাইনকে 'জাহানসুজ'উপাধি দেওয়া হয়। গজনির সুলতান বাহরাম শাহ ঘুর রাজ্য (হিরাত ও আফগানিস্তানের মধ্যবর্তী একটি পার্বত্য অঞ্চল) আক্রমণ করে কুতুবউদ্দিন ও সাইফউদ্দিন নামে দু'জন শাহজাদাকে হত্যা করেন। এ হত্যাকাণ্ডের প্রতিশোধ নেওয়ার জন্য তৃতীয় শাহাজাদা আলাউদ্দিন হোসেন ১১৫১ খ্রিষ্টাব্দে গজনি আক্রমণ করে ৭ দিন ৭ রাত ধরে এ শহরটি ধ্বংস করেন। এ জন্য তিনি 'জাহানসুজ' বা 'পৃথিবীদাহক' উপাধি পান।"
        },
        {
          "label": "গ",
          "question": "উদ্দীপকের শাসকের সাথে তোমার পঠিত কোন শাসকের মিল লক্ষ করা যায়? ব্যাখ্যা করো।",
          "explanation": "উদ্দীপকের শাসকের সাথে শিহাবউদ্দিন মুহাম্মদ ঘুরির মিল লক্ষ করা যায়। মধ্যযুগীয় ভারতবর্ষে মুসলিম শাসনের ইতিহাসে মুহাম্মদ ঘুরির নাম স্মরণীয় হয়ে আছে। তিনি অনন্যসাধারণ সমরপ্রতিভাধর ও ক্ষমতাবান শাসক ছিলেন। দৃঢ় মনোবল এবং অসীম সাহসের অধিকারী মুহাম্মদ ঘুরি ভারতবর্ষে সর্বপ্রথম স্থায়ী মুসলিম কর্তৃত্ব প্রতিষ্ঠা করেন। সুলতান শাহরিয়ারের মধ্যে তারই প্রতিচ্ছবি ফুটে উঠেছে। সুলতান শাহরিয়ার ক্ষমতায় অধিষ্ঠিত হওয়ার পর পার্শ্ববর্তী রাজার বাহিনীর নিকট প্রথম যুদ্ধে পরাজিত, হন। কিন্তু পরের বার পরাজয়ের গ্লানি মুছে ফেলতে প্রতিপক্ষের বিপুল সৈন্যের বিরুদ্ধে অসীম বীরত্ব, উন্নত যুদ্ধ কৌশল এবং সাংগঠনিক ক্ষমতা দ্বারা বিজয় অর্জন করতে সক্ষম হন। সুলতান মুহাম্মদ ঘুরির ক্ষেত্রেও এমনটি দেখা যায়। তিনি গজনির শাসনকর্তা থাকা অবস্থায়ই রাজ্য জয়ে মনোনিবেশ করেন এবং ভারতে অভিযান শুরু করেন। মুহাম্মদ ঘুরির উদ্দেশ্য ছিল ভারতে একটি স্থায়ী মুসলিম শাসন প্রতিষ্ঠা করা। এ লক্ষ্যে তিনি সুপরিকল্পিতভাবে ভারতে অভিযান পরিচালনা করেন এবং গুজরাট, মুলতান ও পাঞ্জাব অধিকার করেন। ১১৯১ খ্রিষ্টাব্দে তরাইনের প্রথম যুদ্ধের মাধ্যমে তিনি ভারতের মূল ভূ-খণ্ডে প্রবেশের চেষ্টা চালান। তরে এ যুদ্ধে তিনি ভীষণভাবে পরাজিত হয়। পরাজয়ের এ গ্লানি মুহাম্মদ ঘুরিকে প্রতিশোধ স্পৃহায় উদ্দীপ্ত করে তোলে। ১১৯২ খ্রিষ্টাব্দে তিনি তরাইনের দ্বিতীয় যুদ্ধে চৌহান রাজা পৃথ্বিরাজ ও সম্মিলিত রাজপুত বাহিনীকে পরাজিত করে তিনি ভারতবর্ষে সর্বপ্রথম স্থায়ী মুসলিম সাম্রাজ্য প্রতিষ্ঠার কৃতিত্ব অর্জন করেন। সুতরাং বলা যায়, সুলতান শাহরিয়ারের সাথে সাদৃশ্যপূর্ণ শাসক হলেন মুহাম্মদঘুরি।"
        },
        {
          "label": "ঘ",
          "question": "উক্ত শাসকের সামরিক সফলতার কারণগুলো উদ্দীপকের আলোকে বিশ্লেষণ করো।",
          "explanation": "উক্ত শাসক অর্থাৎ সুলতান মুহাম্মদ ঘুরির সামরিক সফলতার পেছনে নানাবিধ কারণ বিদ্যমান ছিল। উন্নত সামরিক সংগঠন, আধুনিক যুদ্ধাস্ত্র, শৃঙ্খলা ও নিয়মানুবর্তিতা এবং ক্ষিপ্রগতিসম্পন্ন অশ্বারোহী বাহিনী মুহাম্মদ ঘুরির সাফল্যের অন্যতম কারণ ছিল। সৈনিক যোদ্ধা হিসেবে সমকালীন রাজপুতদের বিশ্বজোড়া খ্যাতি ছিল, তবে তাদের ত্রুটিপূর্ণ অনুন্নত সামরিক সংগঠন, সনাতন যুদ্ধরীতি এবং একক নেতৃত্বের অভাবও মুহাম্মদ ঘুরির সাফল্যের অন্যতম কারণ ছিল। তাদের মন্থরগতির হস্তিবাহিনী মুহাম্মদ ঘুরির ক্ষিপ্রগতির অশ্বারোহী বাহিনীর মোকাবিলায় অকার্যকর প্রমাণিত হয়। সুলতান মুহাম্মদ ঘুরির বাহিনী ইসলামের সাম্য, মৈত্রী ও ভ্রাতৃত্বের প্রেরণায় উদ্বুদ্ধ হয়ে সংঘবদ্ধভাবে শত্রুর বিরুদ্ধে যুদ্ধ করে। ফলে তাদের বিজয় অনিবার্য হয়ে ওঠে। মুসলমানদের ধর্মীয় প্রেরণা ও উদ্দীপনা ছিল তাদের সাফল্যের বিশেষ কারণ। মুসলিম যোদ্ধাদের কাছে হিন্দু ভারতীয়দের বিরুদ্ধে যুদ্ধ ছিল ধর্মযুদ্ধস্বরূপ। এতে মৃত্যু হলে শহিদ হিসেবে পারলৌকিক মুক্তি আর বিজয়ী হলে গাজির মর্যাদা লাভের আশা তাদেরকে বিশেষভাবে অনুপ্রাণিত করেছিল। তাছাড়া ধনৈশ্বর্যে পরিপূর্ণ ভারতে প্রতিটি অভিযানে বিপুল গনিমত (যুদ্ধলব্ধ সম্পদ) পাওয়ার প্রলোভন মুসলিম তুর্কি বাহিনীকে দুর্জেয় করে তুলেছিল। এছাড়া রণক্ষেত্রে দক্ষ ক্রীতদাস বাহিনী মুসলমানদের শক্তি বহুলাংশে বৃদ্ধি করেছিল। কুতুবউদ্দিন আইবেক, বখতিয়ার খলজির মতো অনেক ক্রীতদাস সেনাপতির আবির্ভাব ঘটেছিল, যারা তাদের প্রভুদের মতো রণক্ষেত্রে বিশেষ দক্ষতার পরিচয় দিয়ে মুসলমানদের বিজয় ত্বরান্বিত করেছিলেন। পরিশেষে বলা যায়, উপরের বর্ণিত কারণগুলো মুহাম্মদ ঘুরিকে সামরিক ক্ষেত্রে সফলতা এনে দিয়েছিল।"
        }
      ]
    },
    {
      "number": "3",
      "uddipok": "আজম খান পৈতৃক সূত্রে একটি ক্ষুদ্র অঞ্চলের অধিপতি ছিলেন। কিন্তু নিকট আত্মীয়দের ষড়যন্ত্রের কারণে ঐ রাজ্য তার হাতছাড়া হয়ে যায়। পরবর্তীকালে তিনি রাজনৈতিক উচ্চাকাঙ্ক্ষা; ভৌগোলিক নৈকট্য ও অরাজকতাপূর্ণ অবস্থার সুযোগ নিয়ে পার্শ্ববর্তী রাজ্য আক্রমণ করেন। উন্নত রণকৌশল ও কামান ব্যবহার করে তিনি প্রতিবেশীর বিশাল সেনাবাহিনীকে যুদ্ধে পরাজিত করতে সক্ষম হন। আজম খানের সাফল্যের মূলে ছিল সামরিক দক্ষতা এবং অশ্বারোহী- ও গোলন্দাজ বাহিনীর বিজ্ঞানসম্মত সমন্বয়। তিনি একটি সাম্রাজ্যের প্রতিষ্ঠাতা হিসেবে নিজেকে প্রতিষ্ঠিত করার গৌরব অর্জন করেন।",
      "tag": "MB, Din.B 25",
      "sub_questions": [
        {
          "label": "ক",
          "question": "মুঘল সাম্রাজ্যের প্রতিষ্ঠাতা কে?",
          "explanation": "মুঘল সাম্রাজ্যের প্রতিষ্ঠাতা হলেন জহিরউদ্দিন মুহাম্মদ বাবর।"
        },
        {
          "label": "খ",
          "question": "বাবরনামা কী? ব্যাখ্যা করো।",
          "explanation": "বাবরনামা তুর্কি ভাষায় রচিত মুঘল সম্রাট জহিরউদ্দিন মুহাম্মদ বাবরের আত্মজীবনীমূলক গ্রন্থ। বাবরনামা (তুযুক-ই-বাবরি) ইতিহাস অধ্যয়নে একটি আকরগ্রন্থ হিসেবে বিবেচিত। চমৎকার রচনাশৈলী, ভাষার মাধুর্য ও কারুকাজ, উন্নত বর্ণনারীতি এবং তথ্যের নির্ভরযোগ্যতার জন্য এ গ্রন্থটি পাঠক সমাজে প্রশংসা অর্জন করেছে। এ গ্রন্থে এশিয়া ও আফগানিস্তান বিশেষ করে সমকালীন ভাতের রাজনৈতিক ও আর্থ-সামাজিক অবস্থার পরিচয় পাওয়া যায়। তাছাড়া এ গ্রন্থে বাবর তার ব্যস্তিজীবনের নানা দিক, তার দোষ-গুণ, সীমাবদ্ধতা-বিচক্ষণতা, সুখ-দুঃখ এবং সাফল্য-ব্যর্থতার কথা সবিস্তারে বর্ণনা করেছেন।"
        },
        {
          "label": "গ",
          "question": "উদ্দীপকের ঘটনার সাথে তোমার পাঠ্যবইয়ের কোন মুঘল শাসকের মিল খুঁজে পাওয়া যায়? ব্যাখ্যা করো।",
          "explanation": "উদ্দীপকের ঘটনার সাঁথে ভারতবর্ষে মুঘল সাম্রাজ্যের প্রতিষ্ঠাতা বাবরের মিল খুঁজে পাওয়া যায়। জহির উদ্দিন মুহাম্মদ বাবর ১৪৮৩ খ্রিষ্টাব্দে মধ্য এশিয়ার তুর্কিস্তানের ফারগানায় জন্মগ্রহণ করেন। পিতা ওমর শেখ মির্জার আকস্মিক মৃত্যুতে মাত্র ১১ বছর বয়সে তিনি ফারগানার সিংহাসনে অধিষ্ঠিত হন। তবে আত্মীয়স্বজনদের ষড়যন্ত্রের শিকার হয়ে তিনি রাজ্যচ্যুত হন। কিন্তু পরবর্তী সময়ে নিজ যোগ্যতায় একটি সাম্রাজ্যের ভিত্তি স্থাপন করেন। উদ্দীপকে এ ঘটনারই প্রতিফলন লক্ষ করা যায়। উদ্দীপকের আজম খান পৈতৃক সূত্রে একটি ক্ষুদ্র অঞ্চলের অধিপতি হন। কিন্তু নিকট আত্মীয়দের ষড়যন্ত্রের কারণে ঐ রাজ্য তার হাতছাড়া হলে তিনি অভ্যন্তরীণ দুর্বলতার সুযোগ নিয়ে পার্শ্ববর্তী রাজ্য আক্রমণ করেন। উন্নত রণকৌশল ও কামান ব্যবহার করে তিনি প্রতিবেশীর বিশাল সেনাবাহিনীকে যুদ্ধে পরাজিত একটি সাম্রাজ্যের প্রতিষ্ঠাতা হিসেবে নিজেকে প্রতিষ্ঠিত করার গৌরব অর্জন করেন। একইভাবে বাবর ফারগানার দায়িত্ব লাভ করার পর চারদিকে শত্রু এবং আত্মীয়-স্বজনদের ষড়যন্ত্রের শিকার হয়ে রাজ্য হারা হন। কিন্তু বাবর দমে যাওয়ার পাত্র নন। পার্শ্ববর্তী রাজ্যে অভ্যন্তরীণ রাজনৈতিক গোলযোগের সুযোগ নিয়ে ১৫০৪ খ্রিষ্টাব্দে কাবুল অধিকার করেন। এরপর সমরখন্দ, কান্দুজ, তাসখন্দ, হিসার এবং ফারগানা রাজ্য অধিকার করেন। এছাড়াও সমকালীন ভারতের আর্থ-সামাজিক, রাজনৈতিক ও সামরিক দুর্বলতার সুযোগে ১৫২৬ খ্রিষ্টাব্দে পানিপথের প্রথম যুদ্ধে ইব্রাহিম লোদিকে পরাজিত করে ভারতে মুঘল সাম্রাজ্যের ভিত স্থাপন করেন। এসব দিক বিবেচনায় উদ্দীপকে বর্ণিত ব্যক্তির সাথে মুঘল সম্রাট বাবরের মিল খুঁজে পাওয়াযায়।"
        },
        {
          "label": "ঘ",
          "question": "উদ্দীপকের আলোকে উত্ত শাসকের কৃতিত্ব মূল্যায়ন করো।",
          "explanation": "সম্রাট বাবর মুঘল সাম্রাজ্যের প্রতিষ্ঠাতা হিসেবে বিশেষ কৃতিত্বের অধিকারী। বাবর ১৪৯৪ খ্রিষ্টাব্দে তার পিতার মৃত্যুর পর ারগানা রাজ্যের সিংহাসনে বসেন। সিংহাসন লাভের পরপরই তিনি আত্মীয়স্বজন ও উজবেক নেতা সাইবানি খানের বিরোধিতার মুখে পড়েন। ১৪৯৭ খ্রিষ্টাব্দে বাবর সমরখন্দ দখল করেন। কিন্তু কিছু দিনের মধ্যেই তার রাজ্য হাতছাড়া হয়ে যায়। অদম্য বাবর ১৫০০ খ্রিষ্টাব্দে পুনরায় ফারগানা অধিকার করেন। কিন্তু ১৫০৩ খ্রিষ্টাব্দে তিনি সাইবানি খানের কাছে পরাজিত হয়ে আবার সেখান থেকে বিতাড়িত হন। ফারগানা রাজ্য থেকে বিতাড়িত হয়ে আশ্রয় ও সহায়-সম্বলহীন অবস্থায় ঘুরে বেড়ালেও বাবর কখনো হতাশ হননি। ১৫০৪ খ্রিষ্টাব্দে তিনি কাবুল অধিকার করে 'পাদিশাহ' বা বাদশাহ উপাধি গ্রহণ করেন। অল্প কিছুদিনের মধ্যে পুরো আফগানিস্তান তার নিয়ন্ত্রণে আসে। এ সময় দিল্লিতে লোদি' বংশের শাসন চলছিল। আভিজাত্যের দ্বন্দ্বসহ বিভিন্ন কারণে কয়েকজন প্রাদেশিক শাসনকর্তা সুলতান ইব্রাহিম লোদির বিরুদ্ধে বিদ্রোহ করেন। সুলতান বিদ্রোহ দমনে ব্যস্ত হয়ে পড়লে লোদি বংশের দুর্বলতা ও রাজনৈতিক গোলযোগের সুযোগে ১৫২৬ খ্রিষ্টাব্দে পানিপথের প্রথম যুদ্ধে ইব্রাহিম লোদিকে পরাজিত করে বাবর ভারতে মুঘল রাজবংশ প্রতিষ্ঠা করে। এরপর বাবর অসামান্য কৃতিত্ব প্রদর্শন করেসমস্ত বিশৃঙ্খলা দমন করেন। এছাড়া সাম্রাজ্য বিস্তারসহ প্রশাসনিক ও সাংস্কৃতিক সংস্কার করে তিনি এক সুউচ্চ মর্যাদা লাভ করেন। পরিশেষে বলা যায়, ভারতে মুঘল সাম্রাজ্য প্রতিষ্ঠায় বাবরের কৃতিত্ব অপরিসীম।"
        }
      ]
    },
    {
      "number": "4",
      "uddipok": "কাশেম খান মসনদে অধিষ্ঠিত হয়ে জনকল্যাণমূলক কাজে নিয়োজিত হন। তিনি মাত্র পাঁচ বছর শাসন করেন। বহু রাস্তাঘাট, সরাইখানা, সেতু ও শিক্ষা প্রতিষ্ঠান নির্মাণ করেন। জমি জরিপ, সামরিক সংস্কার, পুলিশ ব্যবস্থা, বিচার ব্যবস্থা,ডাক বিভাগ ইত্যাদি সংস্কারমূলক কাজের জন্য ইতিহাসে বিখ্যাত হয়ে আছেন।",
      "tag": "MB, Din.B 25",
      "sub_questions": [
        {
          "label": "ক",
          "question": "পানিপথের প্রথম যুদ্ধ কত খ্রিষ্টাব্দে সংঘটিত হয়?",
          "explanation": "পানিপথের প্রথম যুদ্ধ ১৫২৬ খ্রিষ্টাব্দে সংঘটিত হয়।"
        },
        {
          "label": "খ",
          "question": "আওরঙ্গজেবকে জিন্দাপির বলা হয় কেন? ব্যাখ্যা করো।",
          "explanation": "ইসলামি অনুশাসনের প্রতি নিষ্ঠাবান হওয়ায় মুঘল সম্রাট আওরঙ্গজেবকে জিন্দাপির বলা হয়। সম্রাট আওরঙ্গজেব ছিলেন খাঁটি সুন্নি মুসলমান। ব্যক্তিগত জীবনে ইসলামের বিধি-বিধান পুঙ্খানুপুঙ্খভাবে মেনে চলেছেন। ধর্মীয় দৃষ্টিতে তিনি পরিশুদ্ধ জীবনযাপন করতেন। রাজ্যশাসনের ব্যাপারে তিনি ইসলাম ধর্ম অনুমোদিত বিধান জারি করেন। আওরঙ্গজেব ইসলামি আচার-আচরণ বিরোধী সব উৎসব-অনুষ্ঠান বন্ধ করে দেন। সম্রাট আকবরের শাসনামলে ইসলাম ধর্মের চর্চা অত্যন্ত শিথিল হয়ে পড়েছিল, আওরঙ্গজেব তা পুনরুজ্জীবিত করেন। তার এ অবদানের জন্য তিনি সাম্রাজ্যের মুসলমানদের কাছ থেকে 'জিন্দাপির' উপাধি লাভ করেন।"
        },
        {
          "label": "গ",
          "question": "উদ্দীপকের শাসকের সাথে তোমার পাঠ্যবইয়ের কোন শাসকের কার্যকলাপের পাওয়া যায়? ব্যাখ্যা করো।",
          "explanation": "উদ্দীপকের শাসকের সাথে শের শাহের কার্যকলাপের মিল পাওয়া যায়। শের শাহ ছিলেন একজন সুদক্ষ, শাসক। তিনি মূলত আফগান শাসক। সম্রাট হুমায়ুনকে সাময়িক পরাজিত করে তিনি মুঘল শাসনের মাঝখানে কিছুটা সময় আফগান শাসন প্রতিষ্ঠা করেন। মাত্র পাঁচ বছরের রাজত্বকালে তিনি শাসন কাজে-যে কৃতিত্বের পরিচয় দেন তা তাকে ইতিহাসে অমরত্ব দান করেছে। উদ্দীপকের শাসকের মধ্যেও এরূপ বৈশিষ্ট্য বিদ্যমান। উদ্দীপকের কাশেম খান তার পাঁচ বছরের শাসনামলে বহু রাস্তাঘাট, সেতু ও শিক্ষা প্রতিষ্ঠান নির্মাণ করেন। তাছাড়া তিনি শাসন ব্যবস্থায় বিভিন্ন সংস্কারমূলক কাজের জন্য ইতিহাসে বিখ্যাত হয়ে আছেন। অনুরূপভাবে শের শাহও তার জনকল্যাণমূলক কাজের জন্য ইতিহাসে বিখ্যাত হয়ে আছেন। তিনি শিক্ষা ব্যবস্থার উন্নয়নে নানামুখী পদক্ষেপ গ্রহণ করেন। পথিকদের সুবিধার্থে তিনি রাস্তার পাশে বহু সরাইখানা নির্মাণ করেন। যোগাযোগ ও যাতায়াত ব্যবস্থার উন্নয়নে শেরশাহ বিখ্যাত বেশ কিছু রাস্তাঘাট নির্মাণ করেছিলেন। এগুলোর মধ্যে প্রধান সড়কটি হলো 'সড়কই-আযম' বা 'গ্রান্ড ট্রাঙ্ক রোড'। প্রায় ১৫০০ মাইল দীর্ঘ এ রাস্তাটি পূর্ববঙ্গের সোনারগাঁ থেকে সিন্ধু নদ পর্যন্ত বিস্তৃত ছিল। তাছাড়া তিনি ভূমি রাজস্ব ব্যবস্থাকে ন্যায়ানুগ- করার জন্য ভূমি জরিপের ব্যবস্থা করেন। পাশাপাশি তিনি জমি জরিপ, সামরিক সংস্কার, পুলিশ ব্যবস্থা, বিচার ব্যবস্থা, ডাক বিভাগসহ নানামুখী সংস্কারমূলক কাজ সম্পাদন করেন। তাই বলা যায়, উদ্দীপকের শাসকের সাথে শের শাহের কার্যকলাপের মিল পাওয়া যায়।"
        },
        {
          "label": "ঘ",
          "question": "উক্ত শাসকের কৃতিত্ব মূল্যায়ন করো।",
          "explanation": "উক্ত শাসক অর্থাৎ শের শাহ অসাধারণ কৃতিত্বের অধিকারী ছিলেন। মধ্যযুগীয় ভারতের সর্বশ্রেষ্ঠ শাসকদের মধ্যে শের শাহ ছিলেন অন্যতম। তার মতো বহুমুখী প্রতিভার অধিকারী এবং অসাধারণ ব্যক্তিত্বসম্পন্ন শাসক মধ্যযুগীয় ভারতের ইতিহাসে বিরল। শের শাহ নিজ প্রতিভা অধ্যবসায় ও পরিশ্রম দ্বারা সামান্য অবস্থা থেকে দিল্লির সিংহাসনে আরোহণ করেন এবং দক্ষ ও যোগ্য শাসক হিসেবে ইতিহাসে স্থান লাভ করেন। একজন শাসক সুদক্ষ ও রাজনীতিবিদ হিসেবে শের শাহ অনন্য কৃতিত্বের অধিকারী। তিনি সামান্য অবস্থা থেকে শুধু একটি রাজবংশই প্রতিষ্ঠা করেননি, বরং মাত্র পাঁচ বছরের শাসনকালে নিজ যোগ্যতা বলে এক বিশাল সাম্রাজ্যের অধিপতি হতে সক্ষম হয়েছিলেন। সমরনায়ক হিসেবেও তিনি কৃতিত্বের পরিচয়,দিয়েছেন। চৌসা ও বিলগ্রামের যুদ্ধে জয় লাভ এর বাস্তব প্রমাণ। তিনি ভারতে একটি জাতীয় রাষ্ট্র গঠনের প্রয়োজনীয় সবগুণের অধিকারী ছিলেন। তিনি জাতি, ধর্ম-বর্ণ নির্বিশেষে সবার জন্য একটি যুগোপযোগী এবং জনকল্যাণকামী শাসন ব্যবস্থা গড়ে তুলেছিলেন। সাম্রাজ্যের সংহতির জন্য তিনি সুনিয়ন্ত্রিত ও 'শক্তিশালী কেন্দ্রীয় শাসন ব্যবস্থা নিশ্চিত করেন। সুষ্ঠুভাবে রাজকার্য পরিচালনার জন্য তিনি প্রশাসনিক বিকেন্দ্রীকরণ করেন। অর্থ ও রাজস্ব প্রশাস্ত্রন পুনর্গঠনে শের শাহ যথেষ্ট মৌলিকত্বের পরিচয় দেন। তার ভূমি রাজস্ব নীতি ছিল বিজ্ঞানসম্মত ও প্রজাকল্যাণকামী.। প্রজাসাধারণের জীবনমান উন্নয়নের জন্য শুল্ক ও মুদ্রা ব্যবস্থার সংস্কার, জননিরাপত্তা ও আইন-শৃঙ্খলা ব্যবস্থার উন্নয়ন, বিচার ব্যবস্থা সংস্কার, যোগাযোগ ব্যবস্থার উন্নয়ন, অসহায়-দুস্থদের সাহায্যদান, লঙ্গরখানা স্থাপন প্রভৃতি তার দক্ষতার-প্রমাণ দেয়। উপরের আলোচনা থেকে এটাই প্রমাণিত হয় যে, শের শাহ তিনি বিভিন্ন উপায়ে মুঘল সম্রাট আকবরের গৌরবময় রাজত্বের ভিত্তিস্থাপন করে গেছেন। যেসব পরিকল্পনার ওপর আকবরের মুঘল সাম্রাজ্য প্রতিষ্ঠিত হয় তার অধিকাংশেরই উদ্ভাবক শের শাহ, যা তাকে ইতিহাসে বিখ্যাত করে রেখেছে।"
        }
      ]
    },
    {
      "number": "5",
      "uddipok": "শাসক রাশেদ উত্তরাধিকারসূত্রে সিংহাসনে আরোহণ করে নানা বাধা-বিপত্তির সম্মুখীন হন এবং তার অনুচরবর্গের সাথে যুদ্ধে লিপ্ত হন। বারবার তাকে যুদ্ধের সম্মুখীন হতে হয় এবং সব শত্রুকে তিনি নির্মূল করতে পারেননি। এক যুদ্ধে তিনি গুরুত্বপূর্ণ একটি শহর দখল করেন এবং ঐ শহরের নাম পরিবর্তন করে নতুন নামকরণ করেন। শাসক রাশেদ আট মাস এ শহরে বিলাসব্যসনে কাটান। এ সুযোগে তার শত্রু সংগঠিত হয়ে আবার আক্রমণ করেন। ফলে শাসক রাশেদ শোচনীয়ভাবে পরাজিত হন। নিকট আত্মীয়দের সাহায্য-সহযোগিতা না পেয়ে তিনি পার্শ্ববর্তী দেশের রাজার সাহায্য লাভ করেন। অবশেষে রাজ্যহারা হয়ে নির্বাসিত হন।",
      "tag": "MB, Din.B 25",
      "sub_questions": [
        {
          "label": "ক",
          "question": "'বাবর' শব্দের অর্থকী?",
          "explanation": "'বাবর' শব্দের অর্থ.সিংহ।"
        },
        {
          "label": "খ",
          "question": "'গ্রান্ড ট্রাঙ্ক রোড' কী? ব্যাখ্যা করো।",
          "explanation": "আফগান শাসক শের শাহের সময়ে নির্মিত একটি ঐতিহাসিক মহাসড়ক এর নাম হলো গ্রান্ড ট্রাঙ্ক রোড। শের শাহ বহু সুন্দর ও প্রশস্ত রাস্তা নির্মাণ করেছিলেন। তার নির্মিত রাস্তাসমূহের মধ্যে প্রধান 'ছিল 'সড়ক-ই-আযম' বা গ্রান্ড ট্রাঙ্ক রোড। এটি ছিল প্রায় ১৫০০ মাইল দীর্ঘ। এই রাস্তাটি পূর্ববজের সোনারগাঁ থেকে সিন্ধু নদ পর্যন্ত বিস্তৃত ছিল। সাধারণ পথিককে সূর্যের উত্তাপ থেকে রক্ষার জন্য রাস্তার দু'ধারে ছায়াপ্রদ ও ফলদ গাছ লাগানো হয়েছিল। এছাড়া দু'ক্রোশ অন্তর মুসাফিরখানা ছিল।"
        },
        {
          "label": "গ",
          "question": "উদ্দীপকের ঘটনার সাথে তোমার পঠিত মুঘল সাম্রাজ্যের কোন সম্রাটের কর্মকাণ্ডের মিল পাওয়া যায়? ব্যাখ্যা করো।",
          "explanation": "উদ্দীপকের ঘটনার সাথে আমার পঠিত মুঘল সাম্রাজ্যের সম্রাট হুমায়ুনের কর্মকাণ্ডের মিল পাওয়া যায়। নাসিরউদ্দিন মুহাম্মদ তিনি ছিলে মুঘল সাম্রাজ্যের দ্বিতীয় সম্রাট। ১৫৩৮ খ্রিষ্টাব্দে জুলাই মাসে হুমায়ুন বাংলা অভিযান করে বিনা বাধায় বাংলার রাজধানী গৌড় দখল করেন এবং এর নাম দেন জান্নাতাবাদ। 'তিনি বাংলা জয় করে সেখানে অবস্থান করে আমোদ-প্রমোদে দিন কাটান। এ সময় শের শাহ মুঘল অধিকৃত চুনার দুর্গ, জৌনপুর ও কনৌজ অধিকার করেন। উদ্দীপকেও এ ঘটনার প্রতিফলন লক্ষ করা যায়। উদ্দীপকের শাসক রাশেদ সিংহাসনে আরোহণ করে বারবার যুদ্ধের সম্মুখীন হন। একসময় তিনি একট্ িগুরুত্বপূর্ণ শহর দখল করে এর নাম পরিবর্তন করে নতুন নামকরণ করেন। সেখানে তিনি আট মাস বিলাসী জীবন কাটান। এ সুযোগে তার শত্রু তাকে আক্রমণ করলে তিনি শোচনীয়ভাবে পরাজিত হন এবং রাজ্যহারা হয়ে নির্বাসিত হন। একইভাবে মুঘল সম্রাট হুমায়ুনও শের শাহের বিরুদ্ধে বাংলায় অভিযান চালান। হুমায়ুন যখন গুজরাটে বাহাদুর শাহের বিদ্রোহ দমনে ব্যস্ত, এমন সময় সাম্রাজ্যের পূর্বাঞ্চলে আফগানরা মুঘলদের জন্য প্রচণ্ড হুমকি হয়ে দেখা দেয়। শের শাহ বিহার দখল করে বাংলায় ২টি সফল অভিযান চালান। এতে হুমায়ুন শঙ্কিত হয়ে ১৫৩৭ খ্রিষ্টাব্দে চুনার দুর্গ আক্রমণ ও দখল করেন। এরপর তিনি গৌড় (১৫৩৮) অবরোধ করে বাংলা বিজয় সম্পন্ন করেন। হুমায়ুন সেখানে প্রায় ৬ মাস অলস সময় পার করেন। এ সুযোগে শের শাহ শক্তিবৃদ্ধি করে তাকে আক্রমণ করে পরাজিত করেন। এ অবস্থায় সিংহাসনচ্যুত হুমায়ুন ১৫৫৫ খ্রিষ্টাব্দ পর্যন্ত অসহায় পলাতকের মতো দেশদেশান্তরে ঘুরে বেড়ান। সুতরাং বলা যায়, উদ্দীপকে বর্ণিত ঘটনায় সম্রাট হুমায়ুনের প্রতিচ্ছবিই প্রকাশিত হয়েছে।"
        },
        {
          "label": "ঘ",
          "question": "উক্ত সম্রাটের পরাজয়ের কারণ বিশ্লেষণ করো।",
          "explanation": "উক্ত সম্রাট তথা মুঘল সম্রাট হুমায়ুনের পরাজয়ের পেছনে নানা কারণ বিদ্যমান ছিল। হুমায়ুনের ব্যক্তি চরিত্রে নানা গুণের অপূর্ব সমাবেশ ঘটেছিল। তবে তার রাজনৈতিক প্রজ্ঞা ও কূটনৈতিক কলাকৌশলের অভাব ছিল। হুমায়ুনের রাজনৈতিক ও কূটনৈতিক অদূরদর্শিতা তার পরাজয় ও সিংহাসনচ্যুতির অন্যতম কারণ ছিল। মুঘল সম্রাট হুমায়ুন তার অদূরদর্শিতা ও রণচাতুর্যে দুর্বলতার কারণে সিংহাসনচ্যুত হয়েছিলেন। সম্রাট হুমায়ুন উত্তরাধিকারসূত্রে যে সাম্রাজ্য লাভ করেছিলেন তা ছিল অত্যন্ত দুর্বল এবং কাঠামোহীন। এ সাম্রাজ্য রক্ষা ও সুসংহত করার জন্য প্রয়োজন ছিল উন্নত সমরকৌশলী এবং রাজনৈতিক ও কূটনৈতিক প্রজ্ঞাসম্পন্ন একজন শাসকের। দুর্ভাগ্যজনকভাবে সম্রাট হুমায়ুনের মধ্যে তা ছিল না। আবার হুমায়ুনের সেনাবাহিনী নানা জাতি- গোষ্ঠীর সমন্বয়ে গঠিত ছিল। এ বাহিনীর সাংগঠনিক ভিত্তি দুর্বল ছিল। তাদের মধ্যে শৃঙ্খলা, সংহতি ও নিয়মানুবর্তিতার অভাব ছিল। মুঘল সেনাবাহিনীর এ দুর্বলতা হুমায়ুনের পরাজয়ের অন্যতম কারণ ছিল। আবার হুমায়ুন তার বিপদে জ্ঞাতি ও আপনজনের সহযোগিতা পাননি। কিন্তু শের শাহের প্রতি আফগানদের পূর্ণ সমর্থন ছিল। এসব কারণেই শের শাহের পক্ষে হুমায়ুনের বিরুদ্ধে সাফল্য লাভ সম্ভব হয়। সার্বিক আলোচনার প্রেক্ষিতে বলা যায়, সম্রাট হুমায়ুনের দূরদর্শিতা, সামরিক ও কূটনৈতিক কলাকৌশলের অভাব এবং মুঘল-আফগান সংঘর্ষের কারণেই তার পরাজয় ও সিংহাসনচ্যুতি হয়েছিল।"
        }
      ]
    },
    {
      "number": "6",
      "uddipok": "সর্বধর্ম মতবাদের প্রবক্তা শ্রী আনন্দ স্বামী। তিনি অষ্টাদশ শতাব্দীতে ত্রিপুরা জেলার সরাইল পরগনার কালিস্থ গ্রামে এক কৌলীন জমিদার পরিবারে জন্মগ্রহণ করেন। জমিদারের দায়িত্ব পালনকালে প্রজাদের ধর্মভিত্তিক বিভাজন ও আন্তঃধর্মবিবাদ তাকে চিন্তামগ্ন করে তোলে। ধর্ম নিয়ে হত্যা, হানাহানি, রক্তপাত নিরসন ও শান্তি প্রতিষ্ঠার লক্ষ্যে তিনি ইসলাম, সনাতন ও খ্রিষ্ট ধর্মের সমন্বয়ে 'সর্বধর্ম' মতবাদ প্রবর্তন করতে সক্রিয় হন। তার এ সর্বধর্ম মতবাদে প্রকৃত মানবতার আহ্বান থাকলেও তিনি ধর্মভীরু মানুষের দৃষ্টি আকর্ষণ করতে পারেননি। তবে এর মাধ্যমে তিনি সকল শ্রেণির মানুষের আস্থা অর্জন করতে সক্ষম হন।",
      "tag": "MB, Din.B 25",
      "sub_questions": [
        {
          "label": "ক",
          "question": "'মনসব' শব্দের অর্থ কী?",
          "explanation": "মনসব শব্দের অর্থ পদ বা পদমর্যাদা।"
        },
        {
          "label": "খ",
          "question": "পানিপথের দ্বিতীয় যুদ্ধ সম্পর্কে একটি টীকা লেখো।",
          "explanation": "১৫৫৬ খ্রিন্টাব্দে সংঘটিত পানিপথের দ্বিতীয় যুদ্ধ মুঘলদের ইতিহাসে এক চূড়ান্ত ভাগ্য নিষ্পত্তিকারী যুদ্ধ হিসেবে পরিচিত। কারণ এ যুদ্ধের মাধ্যমে মুঘল-আফগান দ্বন্দ্বের অবসান ঘটে। পানিপথের দ্বিতীয় যুদ্ধে সম্রাট আকবর জয় লাভ করেন এবং আফগান সেনাপতি হিমু পরাজিত হন। ফলে আফগানদের হিন্দুস্থানে কর্তৃত্ব প্রতিষ্ঠার বাসনা চিরতরে নিভে যায়. এবং ভারতে মুঘল-আফগান দ্বন্দ্বের অবসান ঘটে। এ যুদ্ধের ফলে মুঘল সাম্রাজ্যের ভিত্তি সুদৃঢ়ভাবে প্রতিষ্ঠিত এবং সাম্রাজ্য বিস্তারের পথ উন্মুক্ত ও প্রশস্ত হয়।"
        },
        {
          "label": "গ",
          "question": "উদ্দীপকে উল্লিখিত আনন্দ স্বামীর সাথে কোন মুঘল সম্রাটের নীতির সাদৃশ্য পাওয়া উক্ত নীতির মতবাদসমূহ ব্যাখ্যা করো।",
          "explanation": "উদ্দীপকে উল্লেখিত আনন্দ স্বামীর সাথে মুঘল সম্রাট আকবরের দ্বীন-ই-ইলাহি নামক ধর্মীয় নীতির সাদৃশ্য পাওয়া যায়। এ নীতির নানা মতবাদ ছিল। সম্রাট্ আকবর ১৫৮২ খ্রিষ্টাব্দে 'দ্বীন-ই-ইলাহি' নামে একটি নতুন ধর্মমত প্রবর্তন করেন। এটি ছিল সর্বেশ্বরবাদী ধর্ম। সব ধর্মের উৎকৃষ্ট নীতিমালা নিয়ে এ ধর্মমত গড়ে উঠেছিল। এ' ধর্মমতে কোনো নবি বা দেব,দেবীর অস্তিত্ব ছিল না। তবে একেশ্বরবাদের ধারণা ছিল প্রবল। এ ধর্মে দীক্ষা গ্রহণকারীকে সম্রাটের নামে ৪টি স্তরে তার জীবন, ধর্ম, সম্মান ও সম্পত্তি উৎসর্গ করতে হতো। উদ্দীপকেও এমন ঘটনা লক্ষণীয়। উদ্দীপকের শ্রী আনন্দ স্বামী ধর্মনিয়ে হত্যা, হানাহানি, রক্তপাত নিরসন ও শান্তি প্রতিষ্ঠার জন্য ইসলাম, সনাতন ও খ্রিষ্ট ধর্মের সমন্বয়ে 'সর্বধর্ম' মতবাদ প্রবর্তন করেন। একইভাবে মুঘল সম্রাট আকবরও সব ধর্মেয় সারাংশ নিয়ে 'দ্বীন-ই-ইলাহি' নামের সর্বেশ্বরবাদী ধর্মীয় নীতি প্রবর্তন করেছিলেন। তার এ ধর্মের কিছু মতবাদ বা' মূলনীতি ছিল ধর্মমতের অনুসারীদেরকে 'লা-ইলাহা-ইল্লাল্লাহু ওয়া আকবর খলিফাতুল্লাহ' এ কথাটি পাঠ করতে হতো। এ ধর্মের অনুসারীদের পারস্পরিক দেখা-সাক্ষাতে একজনকে 'আল্লাহু আকবর' বলে সম্ভাষণ করতে হতো এবং অন্যজনকে 'জাল্লেজালালুহু' বলে উত্তর দিতে হতো। এ ধর্মে আগুনকে পবিত্র বলে সম্মান করা হতো। এর অনুসারীদের অন্য ধর্মের প্রতি শ্রদ্ধাশীল এবং আমিষ জাতীয় খাবার (মাংস, মাছ, ডিম, ডাল প্রভৃতি) গ্রহণ থেকে বিরত থাকতে হতো। তাছাড়া তাদেরকে জন্মদিন উদযাপন করে ঐদিন দানখয়রাতসহ স্বধর্মীদের আপ্যায়নের ব্যবস্থা করতে হতো। তাদেরকে মৃত্যুর পূর্বেই ভোজ অনুষ্ঠানের আয়োজন করতে হতো। এছাড়া এ ধর্মের অনুসারীদের ভিক্ষা গ্রহণ থেকেবিরত থাকতে হতো। কসাই, ধীবর, ব্যাধ প্রভৃতি নিম্নশ্রেণির লোকেরা জীব হত্যা করত বলে তাদের সাথে ওঠা-বসা নিষিদ্ধ ছিল। উল্লিখিত বিধি-নিষেধ আরোপ করেসম্রাট আকবর 'দীন-ইইলাহি' ধর্মমতের প্রবর্তন করেছিলেন। তাই বলা যায়, উদ্দীপকের ঘটনার সাথে সম্রাট আকবরের ধর্মীয় নীতির সাদৃশ্য পাওয়া যায়।"
        },
        {
          "label": "ঘ",
          "question": "উক্ত নীতির তাৎপর্য বিশ্লেষণ করো।",
          "explanation": "আন্তঃধর্মীয় সাম্প্রদায়িক সম্প্রীতি প্রতিষ্ঠায় উক্ত নীতি অর্থাৎ দ্বীন-ইইলাহির তাৎপর্য ছিল অপরিসীম। সম্রাট আকবরের ধর্মীয় নীতি 'দ্বীন-ই-ইলাহি' ভারতের মুঘল শাসনের ইতিহাসে একটি তাৎপর্যপূর্ণ ও যুগান্তকারী পদক্ষেপ। আকবরের এ নীতি ভারতের রাজনৈতিক, আর্থ-সামাজিক ও সাংস্কৃতিক ইতিহাসকে গভীরভাবে প্রভাবিত করেছিল। এ নীতির ফলে ভারতে হিন্দু মুসলিম দুই সম্প্রদায়ের মধ্যে সম্প্রীতির বন্ধন তৈরি হয়েছিল। এই সাম্প্রদায়িক সম্প্রীতিই সম্রাট আকবরকে মহান শাসকের আসীনে উন্নীত করে। মধ্যযুগের ভারতের ইতিহাসে অন্যতম আলোচিত ও সমালোচিত বিষয় সম্রাট আকবরের ধর্মীয় নীতি। তার এ নীতি বিতর্কিত হলেও নিঃসন্দেহে এটি মুসলিম শাসনের ইতিহাসে এক নবযুগের সূচনা করে। আকবরের এ নীতির কারণে ভারতে সংখ্যাগরিষ্ঠ হিন্দুজাতি মুঘলদের বিরোধিতার নীতি ত্যাগ করে। মুঘল সাম্রাজ্যের রাজ্যবিস্তার 'ও রাজ্য শাসনের ব্যাপারে এবং সামাজিক, সাংস্কৃতিক, সামরিক, অর্থনৈতিক উন্নতি ও প্রগতির ক্ষেত্রে হিন্দুজাতি ও মুসলমানদের সাথে হাতে হাত রেখে অনস্বীকার্য অবদান রাখে। সব ধর্মের প্রতি আকবরের উদার আচরণের ফলে যে রাজনৈতিক ঐক্য প্রতিষ্ঠিত হয় সেটির সাহায্যেই সম্রাট, আকবর মুঘল সাম্রাজ্যের ব্যাপক বিস্তৃত ঘটিয়ে বিশাল সাম্রাজ্য প্রতিষ্ঠিত করতে সক্ষম হন। বিদেশি নয় বরং আকবরকে 'জাতীয় নরপতি' হিসেবে মেনে নিয়ে ভারতীয়রা মুঘল সাম্রাজ্যের স্থায়িত্ব বিধানে সচেষ্ট হয়। এই আন্তঃধর্মীয় সাম্প্রদায়িক সম্প্রীতির সূত্র ধরেই সম্রাট আকবর মহামতি আখ্যায় ভূষিত হন। উপরের আলোচনায় প্রতীয়মান হয় যে, মুঘল সাম্রাজ্যে সম্প্রীতি রক্ষায় সম্রাট আকবরের ধর্মীয় নীতি তাৎপর্যপূর্ণ ভূমিকা পালন করে। এ নীতির মাধ্যমে তিনি সাম্রাজ্যে আন্তঃধর্মীয় সাম্প্রদায়িক সম্প্রীতি সুদৃঢ় করেছিলেন।"
        }
      ]
    },
    {
      "number": "7",
      "uddipok": "স্পেনের উমাইয়া আমিরাতের শাসক আমির দ্বিতীয় আব্দুর রহমান। তার স্ত্রী সুলতানা তারুবার রূপ, যৌবন যেমন ছিল অতুলনীয় তেমনি ছিলেন বুদ্ধিমতী ও উচ্চাভিলাষী। তিনি রাজ্যের প্রশাসন ব্যবস্থার ওপর তার প্রভাব বিস্তার করেন। রাজকার্যে তার প্রভাব এত বেশি ছিল যে, জনগণ তার মাধ্যমে আমিরের কাছে যে আবেদন করতেন আমির তা পূর্ণ করতেন।",
      "tag": "MB, Din.B 25",
      "sub_questions": [
        {
          "label": "ক",
          "question": "'আইন-ই-আকবরীর' রচয়িতা কে?",
          "explanation": "'আইন-ই-আকবরীর' রচয়িতা আবুল ফজল।"
        },
        {
          "label": "খ",
          "question": "বৈরাম খানের পরিচয় দাও।",
          "explanation": "বৈরাম খান ছিলেন সম্রাট আকবরের সাম্রাজ্যের প্রধান উজির। 'খান-ই-খানান' উপাধি প্রাপ্ত বৈরাম খান ছিলেন বর্তমান আফগানিস্তানের বাদাখশানের অধিবাসী। শিয়া মতাবলম্বী বৈরাম খানের পিতা সাইফ আলী বেগ এবং পিতামহ উভয়েই বাবরের অধীনে চাকরি করতেন। বৈরামখান ছিলেন একজন সুনিপুণ যোদ্ধা এবং অভিজ্ঞ শাসক। সম্রাট বাবরের শাসনামলে বৈরাম খান মুঘল সেনাবাহিনীতে যোগদান করেন। মুঘল রাজ পরিবারের প্রতি বৈরাম খানের বিশ্বস্ততা ছিল প্রশ্নাতীত। হুমায়ুনের দুর্দিনে বৈরাম খান'তার পাশে থেকে মুঘল সাম্রাজ্য পুনরুদ্ধারে সহায়তা করেন। এছাড়াও সম্রাট আকবরের অভিভাবক হিসেবে চরম দুর্দিনে তিনি তাকে সর্বোতভাবে সাহায্য করে মুঘল সাম্রাজ্যের একটি শক্তিশালী ভিত রচনা করতে ভূমিকা রাখেন। বৈরাম খান ১৫৬১ খ্রিষ্টাব্দে নিহত হন!"
        },
        {
          "label": "গ",
          "question": "উদ্দীপকের সুলতানা তারুবার সাথে মুঘল আমলের কোন মহীয়সী নারীর মিল পাওয়া যায়? ব্যাখ্যা করো",
          "explanation": "উদ্দীপকের সুলতানা তারুবার সাথে মুঘল আমলের মহীয়সী নারী নূরজাহানের মিল রয়েছে। নরজাহানের প্রকৃত নাম মেহের-উন-নিসা। তিনি মুঘল সম্রাট জাহাঙ্গীরের স্ত্রী ছিলেন। তিনি অসামান্য রূপের অধিকারী ছিলেন। তাই সম্রাট জাহাঙ্গীর তাকে নূরজাহান (পৃথিবীর আলো) উপাধি দিয়ে মর্যাদায় ভূষিত করেন। এরপর থেকে মেহের-উন-নিসা নূরজাহান নামেই পরিচিতি লাভ করেন। প্রজ্ঞা, বুদ্ধিমত্তার দৌলতে রাজপরিবারের সর্বত্রই তার কর্তৃত্ব ছিল। উদ্দীপকের সুলতানা তারুবার ক্ষেত্রেও এরকম দেখা যায়। উদ্দীপকে বর্ণিত আমির দ্বিতীয় আবদুর রহমানের স্ত্রী সুলতানা তারুবার রূপ ও যৌবন যেমন ছিল অতুলনীয়, তেমনি ছিলেন বুদ্ধিমতী ও উচ্চাভিলাষী। তিনি রাজ্যের প্রশাসনে এমনভাবে প্রভাব বিস্তার করেন যে, জনগণ তার মাধ্যমে আমিরের কাছে যে আবেদন করত আমির তা পূর্ণ করতেন। একইভাবে সম্রাট জাহাঙ্গীরের ওপরও তার স্ত্রী নূরজাহানের অপরিসীম প্রভাব ছিল। জাহাঙ্গীর আরামপ্রিয় ছিলেন। এ সুযোগে সম্রাটকে নিজের নিয়ন্ত্রণে এনে নূরজাহান তার আত্মীয়-স্বজনদের রাজ্যের উচ্চপদে নিয়োগ দেন। তার পিতা মির্জা গিয়াস বেগ এবং ভাই আসফ খানকে জাহাঙ্গীরের - উজিরনিযুক্ত করা হয়। নূরজাহান সাম্রাজ্যে অপরিসীম ক্ষমতার অধিকারী ছিলেন। তার ক্ষমতা এতটা বৃদ্ধি পেয়েছিল যে, জাহাঙ্গীর নামমাত্র সম্রাটে পরিণত হয়েছিলেন। সুতরাং দেখা যাচ্ছে, সৌন্দর্য, বুদ্ধিমত্তা ও কর্তৃত্ব প্রতিষ্ঠার দিক দিয়ে উদ্দীপকের সুলতানা তারুবা এবং মুঘল মহীয়সী নূরজাহান একে অন্যের প্রতিরূপ।"
        },
        {
          "label": "ঘ",
          "question": "উক্ত মহীয়সী নারীর কৃতিত্ব পর্যালোচনা করো।",
          "explanation": "সমাট জাহাঙ্গীরের স্ত্রী নূরজাহান ছিলেন তীক্ষ্ণ বুদ্ধি, গভীর জ্ঞান এবং অনন্য প্রতিভার অধিকারী, যার বলে তিনি প্রায় ১৫ বছর নেপথ্যে থেকে মুঘল সাম্রাজ্যকে পরিচালিত করেন। মুঘল সম্রাট জাহাঙ্গীরের সাথে নূরজাহানের প্রেম ও পরে স্ত্রী হিসেবে শাসনকাজে প্রভাব বিস্তার মুঘল ইতিহাসের এক গুরুত্বপূর্ণ অধ্যায়। নূরজাহানের পিতা পারস্যের অধিবাসী মির্জা গিয়াস বেগ ভাগ্যান্বেষণে ভারতে এসেছিলেন। নানা ঘটনার পর ১৬১২ খ্রিষ্টাব্দে সম্রাট জাহাঙ্গীরের সাথে নূরজাহানের বিয়ে হয়। নূরজাহান স্বামীর ওপর এতটাই প্রভাব বিস্তার করতে সক্ষম হয়েছিলেন যে, অনেকে বলতে বাধ্য হন জাহাঙ্গীর নন, নূরজাহানই ছিলেন সাম্রাজ্যের প্রকৃত শাসক। নূরজাহান তীক্ষ্ণ বুদ্ধি ও আকর্ষণীয় গুণের বলে সাম্রাজ্যের শাসন ব্যবস্থার ওপর প্রভাব বিস্তার করেছিলেন। নূরজাহানের অসামান্য রূপ ও গুণে মুগ্ধ হয়ে সম্রাট তাকে প্রধান মহিষীর মর্যাদা দিয়ে প্রথমে নূরমহল (প্রাসাদের আলো) এবং পরে নূরজাহান (পৃথিবীর আলো) উপাধি দেন। নূরজাহান বিয়ের পর থেকে ১৫ বছর পর্যন্ত মুঘল সাম্রাজ্যে প্রবল প্রভাব বিস্তার করেছিলেন। তিনি শাসনক্ষমতা নিজ হাতে গ্রহণ না করলেও সম্রাটকে হাতের পুতুলে পরিণত করেন। মুদ্রায় সম্রাটের সাথে তার নামও অঙ্কিত হতো। নূরজাহানের ছিল প্রখর বুদ্ধি ও অসাধারণ জ্ঞান। শিল্প-সাহিত্যের প্রতিও প্রবল আকর্ষণ ছিল তার। নূরজাহানের এ গুণাবলি মুঘল দরবারকে গৌরব ও প্রশাসনিক সাফল্য এনে দিয়েছে। তবে তিনি এর মূল্য হিসেবে রাজপরিবার ও সাম্রাজ্যের মানুষের কাছে কূটকৌশলী ও ছলনাময়ীরূপেও পরিচিতি লাভ করেন। উপরের আলোচনার পরিপ্রেক্ষিতে বলা যায়, সম্রাজ্ঞী নূরজাহান তার রূপ ও অসাধারণ যোগ্যতাবলে জাহাঙ্গীরের সময় মুঘল' সাম্রাজ্যে ব্যাপক প্রভাব বিস্তার করেন। ঐতিহাসিক ভিনসেন্ট স্মিথ তাকে সিংহাসনের 'নেপথ্যের শক্তি' হিসেবে অভিহিত করেছেন।"
        }
      ]
    },
    {
      "number": "8",
      "uddipok": "এক সাম্রাজ্যের শাসক তার জ্যেষ্ঠ পুত্রকে অধিক ভালোবাসতেন। তার কনিষ্ঠ পুত্র শিক্ষা- দীক্ষা, জ্ঞান-গরিমায় জ্যেষ্ঠ পুত্র অপেক্ষা অধিকতর যোগ্যতাসম্পন্ন হওয়া সত্ত্বেও জ্যেষ্ঠপুত্রকে তার পরবর্তী উত্তরাধিকার ঘোষণা করেন। ফলে কনিষ্ঠ পুত্র এটা মেনে নিতে পারেননি বিধায় বড় ভাইয়ের বিরুদ্ধে বিদ্রোহ ঘোষণা করেন। পরবর্তীতে এক প্রত্যক্ষ যুদ্ধে তার বড় ভাইকে পরাজিত করে সিংহাসনে অধিষ্ঠিত হন।",
      "tag": "MB, Din.B 25",
      "sub_questions": [
        {
          "label": "ক",
          "question": "তাজমহল কে নির্মাণ করেন?",
          "explanation": "মুঘল সম্রাট শাহজাহান তাজমহল নির্মাণ করেন।"
        },
        {
          "label": "খ",
          "question": "ময়ূর সিংহাসন কী? ব্যাখ্যা করো।",
          "explanation": "পৃথিবী বিখ্যাত ময়ূর সিংহাসন মুঘল সম্রাট শাহজাহানের নির্মিত অনুপম শিল্পকীর্তির অন্যতম নিদর্শন। শিল্পী বেবাদল খানের তত্ত্বাবধানে প্রায় ৮ কোটি টাকা ব্যয়ে সাত বছরে ময়ূর সিংহাসনটি নির্মিত হয়েছিল। সিংহাসনের স্বর্ণ নির্মিত চারটি স্তম্ভের ওপর একটি কারুকার্যমণ্ডিত চন্দ্রাতপ ছিল। প্রতিটি স্তম্ভ শীর্ষে মুখোমুখি বসানো একজোড়া ময়ূর স্থাপন করা হয়েছিল। এদের মাঝখানে ছিল বহু মূল্যবান মণিমুক্তা খচিত ফলবান বৃক্ষ।সিংহাসনে ওঠার জন্য মণিমুক্তা খচিত তিনধাপ বিশিষ্ট একটি সিঁড়ি ছিল। এটি দৈর্ঘ্যে সাড়ে তিন গজ, প্রস্থে আড়াই গজ এবং উচ্চতায় ছিল ৫ গজ। অনিন্দ্যসুন্দর ও মূল্যবান এ ময়ূর সিংহাসনটি সম্রাট শাহজাহানের সৌন্দর্য জ্ঞান ও ঐশ্বর্যের উজ্জ্বলতম নিদর্শন। ১৭৩৯ খ্রিষ্টাব্দে পারস্যের নাদির শাহ ভারত আক্রমণকালে ময়ূর সিংহাসনটি নিয়ে যান এবং পরে তা হারিয়ে যায়।"
        },
        {
          "label": "গ",
          "question": "উদ্দীপকের বর্ণিত ভ্রাতৃদ্বন্দ্বের সাথে তোমার পঠিত মুঘল আমলের কোন ভ্রাতৃদ্বন্দ্বের মিল আছে? ব্যাখ্যা করো.।",
          "explanation": "উদ্দীপকের বর্ণিত ভ্রাতৃদ্বন্দ্বের সাথে মুঘল আমলের সম্রাট শাহজাহানের পুত্রদের মধ্যকার দ্বন্দ্বের মিল আছে। সিংহাসনের ক্ষমতা দখলকে কেন্দ্র করে দ্বন্দ্ব ইতিহাসের একটি নিয়মিত সমস্যা। তবে এ সমস্যা মারাত্মক আকার ধারণ করেছিল সম্রাট শাহজাহানের সময়। ১৬৫৭ খ্রিষ্টাব্দে সম্রাট শাহজাহান গুরুতর অসুস্থ হলে সিংহাসন অধিকার প্রশ্নে তার চার পুত্র অধীর হয়ে ওঠে এবং তাদের মধ্যে উত্তরাধিকার সংগ্রাম শুরু হয়ে যায়, যা উদ্দীপকের বর্ণনায়ও ফুটে উঠেছে। উদ্দীপকে বর্ণিত এক সাম্রাজ্যের শাসক তার জ্যেষ্ঠ পুত্রকে ভালোবেসে যোগ্যতাসম্পন্ন কনিষ্ঠ পুত্রকে উপেক্ষা করে তার পরবর্তী উত্তরাধিকার ঘোষণা করেন। এতে পুত্রদ্বয়ের মধ্যে দ্বন্দ্ব সৃষ্টি হয় এবং কনিষ্ঠ পুত্র তার বড় ভাইর্কে পরাজিত করে সিংহাসনে অধিষ্ঠিত হন। একই অবস্থা দেখা যায়, সম্রাট শাহজাহানের পুত্রদের মধ্যে। সম্রাট শাহজাহানের চার পুত্রের মধ্যে আওরঙ্গজেব সবচেয়ে যোগ্য ছিলেন। তারপরও সম্রাট অসুস্থ হলে তিনি তার জ্যেষ্ঠপুত্র দারার ওপর সাম্রাজ্যের শাসনভার অর্পণ করেন। এ অরস্থায় দারা সাম্রাজ্যের ক্ষমতা কুক্ষিগত করার চেষ্টা করলে আওরঙ্গজেবের সাথে তার দ্বন্দ্ব অনিবার্য হয়ে পড়ে। উক্ত দ্বন্দ্বে যোগ্যতাসম্পন্ন পুত্র আওরঙ্গজেব তার বড় ভাই দারাকে পরাজিত করে সিংহাসনে অধিষ্ঠিত হন। তাই বলা যায়, উদ্দীপকের ঘটনার সাথে সম্রাট শাহজাহানের পুত্রদের মধ্যকার দ্বন্দ্বের মিল পাওয়া যায়"
        },
        {
          "label": "ঘ",
          "question": "কনিষ্ঠ পুত্রের যোগ্যতাই তার সফলতার মূল কারণ-উক্তিটি বিশ্লেষণ করো।",
          "explanation": "উক্ত সংগ্রামে কনিষ্ঠ পুত্র অর্থাৎ আওরঙ্গজেবের যোগ্যতাই ছিল তার সফলতার মূল কারণ— উক্তিটি যথার্থ। সম্রাট শাহজাহানের চার পুত্রের মধ্যে আওরঙ্গজেব ছিল সবার থেকে যোগ্য। কিন্তু সম্রাট স্নেহের বশে তাকে উপেক্ষা করে দারাকে বেশি প্রাধান্য দেন, যা উত্তরাধিকার দ্বন্দ্বের সূচনা করে। এই দ্বন্দ্বে আওরঙ্গজেব নিজ যোগ্যতাবলে জয়লাভ করে সিংহাসনে আরোহণ করেন। উদ্দীপকে দেখা যায়, উত্তরাধিকার সংগ্রামে সর্বাপেক্ষা যোগ্য পুত্র অর্থাৎ কনিষ্ঠ পুত্র জয়লাভ করেন। যা আওরঙ্গজেবকে নির্দেশ করে। আর এখানে আওরঙ্গজেবের সাফল্যের পিছনে তার ব্যক্তিগত প্রতিভার ভূমিকা ছিল অনেকখানি। তাছাড়া তিনি ছিলেন অন্য ভাইদের তুলনায় অধিক যোগ্য। ঐতিহাসিক ঈশ্বরী প্রসাদ বলেন, 'প্রতিদ্বন্দ্বীদের মধ্যে এমন কেউ ছিলেন না যিনি কূটনৈতিক, রাজনৈতিক এবং সেনাপতিত্বে আওরঙ্গজেবের সমকক্ষ ছিলেন। দারার সেনাবাহিনী অপেক্ষা আওরঙ্গজেবের সেনাবাহিনী ছিল রণনিপুণ এবং সুশৃঙ্খল। তার সেনাপতিরাও শ্রেষ্ঠ ছিল। আওরঙ্গজেবের গোলাবারুদ ও কামান ছিল আধুনিক এবং গোলন্দাজ বাহিনীও সুদক্ষ ছিল। অন্যদিকে' তিনি নিজ যোগ্যতাবলে সুন্নি মুসলিমদের সমর্থন অর্জন করেছিলেন, যা তার সফলতায় সহায়ক ভূমিকা রেখেছিল উপরের আলোচনার পরিপ্রেক্ষিতে বলা যায়, সম্রাট আওরঙ্গজেব নিজের যোগ্যতা ও অসাধারণ গুণাবলির কারণেই উত্তরাধিকার দ্বন্দ্বে বিজয় অর্জন করে মুঘল সিংহাসনে অধিষ্ঠিত হন।"
        }
      ]
    },
    {
      "number": "9",
      "uddipok": "",
      "tag": "MB, Din.B 25",
      "sub_questions": [
        {
          "label": "ক",
          "question": "আন্তর্জাতিক মাতৃভাষা দিবস কত তারিখে পালন করা হয়?",
          "explanation": "২১ ফেব্রুয়ারি আন্তর্জাতিক মাতৃভাষা দিবস পালন করা হয়।"
        },
        {
          "label": "খ",
          "question": "রাষ্ট্রভাষা সংগ্রাম পরিষদ বলতে কী বোঝায়? ব্যাখ্যা করো।",
          "explanation": "বাংলাকে রাষ্ট্রভাষা করার আন্দোলনকে সাংগঠনিক রূপদানের জন্য ১৯৪৭ সালের ১ অক্টোবর যে পরিষদ গঠিত হয় তাই 'রাষ্ট্রভাষা সংগ্রাম পরিষদ'। বাংলাকে রাষ্ট্রভাষা হিসেবে প্রতিষ্ঠা করার আন্দোলনের গতিকে বেগবান করতে তমদ্দুন মজলিশের উদ্যোগে 'রাষ্ট্রভাষা সংগ্রাম পরিষদ' গঠন করা হয়। এ পরিষদের আহ্বায়ক নির্বাচিত হন ঢাকা বিশ্ববিদ্যালয়ের একজন প্রথিতযশা তরুণ অধ্যাপক ও শিক্ষাবিদ নুরুল হক ভূঁইয়া। ভাষা আন্দোলনকে সাংগঠনিক রূপদানের ক্ষেত্রে এ পরিষদটি গুরুত্বপূর্ণ অবদান রাখে।"
        },
        {
          "label": "গ",
          "question": "উদ্দীপকের চিত্রটি ইতিহাসের কোন ঘটনাকেনির্দেশ করে? ব্যাখ্যা করো।",
          "explanation": "উদ্দীপকের চিত্রটি বাঙালির ঐতিহাসিক ভাষা আন্দোলনের ঘটনাকে নির্দেশ করে। ১৯৪৭ সালে উপমহাদেশ বিভাগের মাধ্যমে ভারত ও পাকিস্তান নামে দুটি স্বাধীন রাষ্ট্র আত্মপ্রকাশ করে। শুরু থেকেই পশ্চিম পাকিস্তানি শাসকগোষ্ঠী পূর্ব বাংলার ওপর নানা বৈষম্যমূলক নীতি গ্রহণ করে। প্রথমেই তারা আঘাত হানে বাঙালির ভাষার ওপর। পূর্ব পাকিস্তান তথা পূর্ব বাংলার অধিবাসীদের মাতৃভাষা বাংলা। তাই সমগ্র পাকিস্তানের রাষ্ট্রভাষা উর্দু করার অন্যায় ঘোষণার প্রতিবাদে 'রাষ্ট্রভাষা বাংলা চাই'আন্দোলন শুরু হয়। যা উদ্দীপকের চিত্রে প্রদর্শিত প্লাকার্ডেও দেখা যাচ্ছে। উদ্দীপকের চিত্রে প্রদর্শিত স্থাপনাটি ভাষা শহিদদের প্রতি শ্রদ্ধা জানাতেই নির্মিত হয়েছে। 'আর প্লাকার্ডে প্রদর্শিত স্লোগানগুলো ভাষা আন্দোলনে প্রেক্ষাপটেই রচিত হয়েছিল। ভাষা আন্দোলন ছিল বাঙালির সাংস্কৃতিক স্বাধিকার আন্দোলন। পরবর্তীকালে এই আন্দোলন অর্থনৈতিক ও রাজনৈতিক আন্দোলনের জন্ম দেয়। পাকিস্তানের মোট জনগোষ্ঠীর ৫৬.৪০ শতাংশের মুখের ভাষা বাংলা হওয়া সত্ত্বেও সংখ্যালঘিষ্ঠ মাত্র ৩.২৭ শতাংশ জনগোষ্ঠীর ভাষা উর্দুকে তারা রাষ্ট্রভাষা হিসেবে চাপিয়ে দিতে চেয়েছিল। কিন্তু বাঙালি ছাত্র, শিক্ষক, বুদ্ধিজীবীসহ সব শ্রেণি-পেশার মানুষ জাতি- ধর্ম-বর্ণ নির্বিশেষে এ বৈষম্যমূলক আচরণের তীব্র প্রতিবাদ জানায়। তারা দেশব্যাপী তীব্র আন্দোলন গড়ে তোলে। ১৯৫২ সালের ২১শে ফেব্রুয়ারি সালাম, রফিক, জব্বার ও বরকতের রক্তের বিনিময়ে ১৯৫৬ সালের সংবিধানে রাষ্ট্রভাষা হিসেবেবাংলার মর্যাদা প্রতিষ্ঠিত হয় এবং বিকশিত হয় বাঙালি জাতীয়তাবাদের 'চেতনা। তাই বলা যায়, উদ্দীপকের চিত্রের মাধ্যমে ভাষা আন্দোলনের প্রতিই ইঙ্গিত করা হয়েছে।"
        },
        {
          "label": "ঘ",
          "question": "উক্ত ঘটনায় বাংলাদেশের স্বাধীনতারবীজ নিহিত ছিল-বিশ্লেষণ,করো।",
          "explanation": "উদ্দীপকের সাথে সাদৃশ্যপূর্ণ বিষয় অর্থাৎ ১৯৫২ সালের ভাষা আন্দোলনের মধ্যেই বাঙালির স্বাধীনতার বীজ নিহিত ছিল। ১৯৫২ সালের ভাষা আন্দোলন বাঙালি জাতিকে ঐক্যবদ্ধ করেছিল। এ আন্দোলন বাঙালিদের মধ্যে রাজনৈতিক সচেতনতা সৃষ্টি করে। এ আন্দোলনের মাধ্যমে পূর্ব পাকিস্তানের জনগণ অধিকার আদায়ে সচেষ্ট হয়ে ওঠে। ফলে তারা স্বতঃস্ফূর্তভাবে আন্দোলনে অংশগ্রহণ করে দাবি আদায়ে তৎপর হয়ে ওঠে।' ভাষা আন্দোলনের ফলে সৃষ্ট জাতীয়তাবাদী চেতনায় উদ্বুদ্ধ বাঙালি জাতি ১৯৫৪ সালের নির্বাচনে যুক্তফ্রন্টের পক্ষে এক ব্যালট বিপ্লব ঘটায়। ১৯৬২ সালে আইয়ুব খান সরকারের প্রবর্তিত শিক্ষা কমিশনের বিরুদ্ধে বাংলার ছাত্রসমাজ এক আন্দোলন গড়ে তোলে। ১৯৬৬ সালের ছয় দফা দাবির প্রেক্ষিতে আইয়ুব খানের স্বৈরশাসনের বিরুদ্ধে বীর বাঙালি ঝাঁপিয়ে পড়ে। আর ১৯৬৯ সালে সংঘটিত হয় ঐতিহাসিক গণঅভ্যুত্থান, যা আইয়ুব খানের পতন ঘটায়। ১৯.৭০ সালের নির্বাচনে এদেশের মানুষ আওয়ামী লীগকে বিজয়ী করে। কিন্তু তাদেরকে ক্ষমতায় যেতে দেওয়া না হলে বাঙালি জাতি ১৯৭১ সালের ২৬ মার্চ মুক্তিযুদ্ধে অংশ নেয়। অবশেষে দীর্ঘ ৯ মাস রক্তক্ষয়ী সংগ্রামের মাধ্যমে বাঙালি অর্জন করে তাদের কাঙ্ক্ষিত স্বাধীনতা। আর পৃথিবীর মানচিত্রে উদ্ভব ঘটে স্বাধীন ও সার্বভৌম বাংলাদেশের। উপরের আলোচনায় প্রতীয়মান হয় যে, ভাষা আন্দোলন বাঙালিদের মধ্যে জাতীয়তাবোধ সৃষ্টি করে। এই চেতনা ১৯৭১ সালের স্বাধীনতা আন্দোলনকে ত্বরান্বিত করেছিল। সুতরাং বলা যায়, ভাষা আন্দোলনের মধ্যেই বাঙালির স্বাধীনতার বীজ নিহিত ছিল।."
        }
      ]
    },
    {
      "number": "10",
      "uddipok": "একটি রাষ্ট্রের পাঁচটি প্রদেশের মধ্যে জনবহুল প্রদেশটি কেন্দ্রের নিকট থেকে নানা অগণতান্ত্রিক আচরণের শিকার হয়। উক্ত প্রদেশের জনগণের মাতৃভাষা কেড়ে নেওয়ার চেষ্টা করা হয়। প্রাদেশিক স্বায়ত্তশাসন অস্বীকার এবং সামরিক বেসামরিক ও অর্থনৈতিক বৈষম্য সৃষ্টি করা হয়। এমতাবস্থায় উক্ত প্রদেশের বিভিন্ন রাজনৈতিক নেতা তার জনগণের অধিকার প্রতিষ্ঠার প্রয়াস চালিয়ে যান।",
      "tag": "MB, Din.B 25",
      "sub_questions": [
        {
          "label": "ক",
          "question": "বাংলাদেশের স্বাধীনতা দিবস কত তারিখে পালন করা হয়?",
          "explanation": "বাংলাদেশের স্বাধীনতা দিবস ২৬ মার্চ পালন করা হয়।"
        },
        {
          "label": "খ",
          "question": "ঊনসত্তরের গণঅভ্যুত্থান বলতে কী বোঝায়? ব্যাখ্যা করো।",
          "explanation": "প্রেসিডেন্ট আইয়ুব খানের গণবিরোধী কাজ ও স্বৈরশাসনের অবসান ঘটিয়ে স্বাধিকার অর্জনের লক্ষ্যে ১৯৬৯ সালে পরিচালিত আন্দোলনই ৬৯-এর গণঅভ্যুত্থান নামে পরিচিত স্বৈরশাসক আইয়ুব খান পূর্ব পাকিস্তানিদের প্রতি অর্থনৈতিক, সামাজিক, রাজনৈতিক প্রতিটি ক্ষেত্রে শোষণ ও বৈষম্যমূলক নীতি গ্রহণ করে। বাঙালির ছয় দফা দাবিকে নস্যাৎ করে দিতে আইয়ুব সরকার ১৯৬৮ সালে আগরতলা মামলা দায়ের করে। এর বিরুদ্ধে আওয়ামী লীগের ছয় দফা ও ছাত্রদের এগারো দফাভিত্তিক:আন্দোলন গড়ে ওঠে। ১৯৬৯ সালে এ আন্দোলন চূড়ান্ত রূপ লাভ করে এবং গণঅভ্যুত্থানে রূপ নেয়। বাঙালি জাতির রাজনৈতিক বিকাশে এ আন্দোলন তাৎপর্যপূর্ণ ভূমিকা রাখে। এ আন্দোলনে ছাত্রনেতা আসাদ ও শিক্ষক শামসুজ্জোহাসহ অনেকে শহিদ হন।"
        },
        {
          "label": "গ",
          "question": "উদ্দীপকের ঘটনার সঙ্গো তোমার পাঠ্যবইয়ের কোন প্রদেশের বৈষম্যের মিল আছে? ব্যাখ্যা করো-।",
          "explanation": "উদ্দীপকের ঘটনার সাথে পাকিস্তান রাষ্ট্রের পূর্ব অঞ্চল বা পূর্ব পাকিস্তান প্রদেশের বৈষম্যের মিল আছে। ১৯৪৭ সালে পাকিস্তান রাষ্ট্র সৃষ্টির পর থেকে পশ্চিম পাকিস্তানের বর্বর শাসকগোষ্ঠী পূর্ব বাংলার মানুষের প্রতি অর্থনৈতিক, সামরিক, রাজনৈতিক,. প্রশাসনিক, সাংস্কৃতিকসহ সবক্ষেত্রে ব্যাপক বৈষম্যমূলক নীতি গ্রহণ করে, যা উদ্দীপকের আলোচনায়ও লক্ষণীয়। উদ্দীপকের রাষ্ট্রের শাসকগোষ্ঠী পাঁচটি প্রদেশের একটি প্রদেশের জনগণের মাতৃভাষা কেড়ে নেওয়ার চেষ্টা করে। এ প্রদেশের প্রাদেশিক স্বায়ত্তশাসন অস্বীকার এবং সামরিক, বেসামরিক ও অর্থনৈতিক বৈষম্য সৃষ্টি করা হয়,যা পূর্ব পাকিস্তানের বৈষম্যের সাথে সামঞ্জস্যপূর্ণ। পাকিস্তান রাষ্ট্রের ৫৬.৪০ ভাগ মানুষের মুখের ভাষা বাংলা ও ৩.২৭ ভাগের উর্দু হওয়া সত্ত্বেও উর্দুকে একমাত্র রাষ্ট্রভাষা করার চেষ্টা চালায় পাকিস্তানি শাসকগোষ্ঠী। যার ফলে সংঘটিত হয় ভাষা আন্দোলন। অন্যদিকে হাজার মাইলের ব্যবধানে গড়ে ওঠা পূর্ব পাকিস্তান প্রদেশের স্বায়ত্তশাসন প্রদানেও শাসকগোষ্ঠী অনীহা প্রকাশ করে। তাছাড়া পূর্ব পাকিস্তানের জনগণ পশ্চিম পাকিস্তান কর্তৃক অর্থনৈতিক, সামরিক, রাজনৈতিক, প্রশাসনিকসহ প্রতিটি ক্ষেত্রেই বৈষম্যের শিকার হয়। তারা এদেশকে অর্থনৈতিকভাবে দুর্বল করে রাখে। মোট জনসংখ্যার ৬০ ভাগ পূর্ব পাকিস্তানের হলেও জাতীয় আয়ের মাত্র ২৭ ভাগ ব্যয় হতো এ অঞ্চলে। তাছাড়া বড় বড় শিল্পপ্রতিষ্ঠান গড়ে তোলা হতো পশ্চিম পাকিস্তানে। পূর্ব পাকিস্তান সামরিকভাবে ছিল সম্পূর্ণ অরক্ষিত। শিক্ষাখাতে এ অঞ্চলের জন্য ব্যয় ছিল অনেক কম। অর্থনৈতিক ও উন্নয়ন পরিকল্পনাগুলো ছিল পশ্চিম পাকিস্তানকেন্দ্রিক। এভাবে পশ্চিমা শাসকগোষ্ঠী এদেশের প্রতি নানা ধরনের বৈষম্যমূলক কর্মকাণ্ড চালায়। সুতরাং বলা যায়, উদ্দীপকের ঘটনার সাথে পূর্ব পাকিস্তানের বৈষম্যের মিল পাওয়া যায়।"
        },
        {
          "label": "ঘ",
          "question": "উক্ত বৈষম্যের কারণ বিশ্লেষণ করো।",
          "explanation": "পাকিস্তান রাষ্ট্রের দুটি প্রদেশের মধ্যকার জাতিগত, সাংস্কৃতিক, রাজনৈতিকসহ বিভিন্ন ক্ষেত্রের পার্থক্য পূর্ব পাকিস্তানের বৈষম্যের কারণ হিসেবে কাজ করে। ১৯৪৭ সালের ১৪ আগস্ট স্বাধীন পাকিস্তান রাষ্ট্রের জন্ম হয়। এ নতুন রাষ্ট্রে হাজার মাইলের বেশি ভৌগোলিক দূরত্ব থাকা সত্ত্বেও কেবল ধর্মীয় ঐক্যের ভিত্তিতে পূর্ব বাংলা পাকিস্তানের অন্তর্ভুক্ত হয়। কিন্তু প্রথম থেকেই পূর্ব পাকিস্তানের প্রতি পাকিস্তানি শাসকদের নীতি ছিল বৈষম্যমূলক। এর কারণ ছিল দুই প্রদেশের মধ্যকার জাতিগত, সাংস্কৃতিক, রাজনৈতিকসহ নানাবিধ পার্থক্য। পাকিস্তান রাষ্ট্রের দুটি প্রদেশের তথা পূর্ব পাকিস্তান ও পশ্চিম পাকিস্তানের মধ্যকার ধর্মীয় সাদৃশ্য ব্যতীত সকল বিষয়ের পার্থক্য ছিল। পশ্চিম পাকিস্তানে পাঞ্জাবি, পশতুন, সিন্ধি, বেলুচ, বালোচসহনানা জাতির মানুষের বসবাস ছিল। অন্যদিকে পূর্ব পাকিস্তানে বাঙালি, চাকমা, মারমা,সাঁওতালসহ প্রভৃতি জনগোষ্ঠীর বসবাস ছিল। কিন্তু সংখ্যাগরিষ্ঠের দিক দিয়ে বাঙালি ছিল পাকিস্তানের বৃহত্তর জনগোষ্ঠী। তা সত্ত্বেও পাকিস্তানের প্রথম গণপরিষদের গভর্নর জেনারেল ও প্রধানমন্ত্রী উভয় পদেই নিয়োগ করা হয় পশ্চিম পাকিস্তান থেকে। আবার, পাকিস্তানের সংখ্যাগরিষ্ঠের মুখের ভাষা বাংলা হলেও রাষ্ট্রভাষা উর্দু করার চেষ্টা করে শাসকগোষ্ঠী। মূলত পশ্চিম পাকিস্তানের শাসক গোষ্ঠী বাঙালিকে তাদের অধীনে রেখে শাসন করতে চাইত। তারা চাইত না পূর্ব বাংলার মানুষ অর্থনৈতিক, সাংস্কৃতিক ও শিক্ষাগতভাবে উন্নতি করুক। তারা পূর্ব বাংলাকে পাকিস্তানের সমৃদ্ধির জন্য ব্যবহার করতো মাত্র। ফলে বাঙালি জাতিকে তারা সবদিক দিয়ে দমিয়ে 'রাখতে এবং পূর্ব বাংলাকে দুর্বল করে পশ্চিম পাকিস্তানের কর্তৃত্ব প্রতিষ্ঠা করতে দুই প্রদেশের মধ্যে নানা ধরনের বৈষম্যের সৃষ্টি করে। উপরের আলোচনা থেকে বোঝা যায়, পাকিস্তানের দুই প্রদেশ স্বাধীন রাষ্ট্রের অন্তর্ভুক্ত হলেও প্রকৃতপক্ষে পূর্ব পাকিস্তান ছিল পশ্চিম পাকিস্তানিদের শাসনাধীন একটি প্রদেশ। আর এ কর্তৃত্ব প্রতিষ্ঠিত রাখতে পশ্চিম পাকিস্তানি শাসকগোষ্ঠী পূর্ব পাকিস্তানে বিভিন্ন ক্ষেত্রে বৈষম্য সৃষ্টি করে।"
        }
      ]
    },
    {
      "number": "11",
      "uddipok": "“মোরা একটি ফুলকে বাঁচাবো বলে যুদ্ধ করি মোরা একটি মুখের হাসির জন্য অস্ত্র ধরি মোরা একটি ফুলকে বাঁচাবো বলে যুদ্ধ করি।\"",
      "tag": "MB, Din.B 25",
      "sub_questions": [
        {
          "label": "ক",
          "question": "মুক্তিযোদ্ধাদের সর্বোচ্চ খেতাব কোনটি?",
          "explanation": "মুক্তিযোদ্ধাদের সর্বোচ্চ খেতাব হলো বীরশ্রেষ্ঠ।"
        },
        {
          "label": "খ",
          "question": "মুক্তিযোদ্ধারা কেন জাতির শ্রেষ্ঠ সন্তান? ব্যাখ্যা করো।",
          "explanation": "মুক্তিযোদ্ধাদের আত্মত্যাগের বিনিময়ে আমরা স্বাধীন ও সার্বভৌম বাংলাদেশ পেয়েছি। এ কারণে তাদেরকে জাতির শ্রেষ্ঠ সন্তান বলা হয়। ১৯৭১ সালে বাংলাদেশের স্বাধীনতা যুদ্ধ সংঘটিত হয়। এ যুদ্ধে যারা লড়াই করেছেন তারাই মুক্তিযোদ্ধা। পুরো নয় মাস এ যোদ্ধারা নিজেদের জীবন বাজি রেখে এদেশ থেকে বর্বর হানাদারদের বিতাড়িত করেছেন। এতে কেউ হাত হারিয়েছেন, কেউ পা, কেউ অন্যান্য অঙ্গপ্রত্যঙ্গ। আবার কারো জীবনটাই চলে গেছে। কেউবা মা-বাবা, ঘর-বাড়ি হারিয়েছেন। তাদের এ মহান আত্মত্যাগের বিনিময়ে স্বাধীন দেশে স্বাধীন পতাকা উড়ছে। এ কারণে মুক্তিযোদ্ধারা এদেশের শ্রেষ্ঠ সন্তান।"
        },
        {
          "label": "গ",
          "question": "উদ্দীপকে কোন ফুলকে বাঁচানোর কথা বলা হয়েছে? ব্যাখ্যা করো।",
          "explanation": "উদ্দীপকে বাংলাদেশ নামক ফুলকে বাঁচানোর কথা বলা হয়েছে। ১৯৭১ সালের মুক্তিযুদ্ধের সময় দেশকে ভালোবেসে দেশের মাটির জন্য রচিত হয় অনেক গান। এর অন্যতম হলো \"মোরা একটি ফুলকে বাঁচাবো বলে যুদ্ধ করি.....\" এখানে একটি ফুল বলতে বাংলাদেশ নামক ভূখণ্ডকে বোঝানো হয়েছে। উদ্দীপকে গোবিন্দ হালদারের রচিত এবং আপেল মাহমুদের সুর করা “মোরা একটি ফুলকে বাঁচাবো বলে যুদ্ধ করি....\" গানটি উল্লেখ করা হয়েছে। মুক্তিযুদ্ধে নিয়মিত বাহিনী ও মুক্তিযোদ্ধাদের পাশাপাশি এ দেশের আপামর জনসাধারণ অপরিসীম ভূমিকা পালন করে। এ যুদ্ধে ছাত্র, কৃষক, জেলে, কামার-কুমার, লেখক, শিক্ষক, শিল্পীসহ সব পেশার মানুষের ভূমিকা রয়েছে। এ সময় শিল্পীরা বিভিন্ন অনুপ্রেরণামূলক গানের মাধ্যমে মুক্তিযোদ্ধাদের অনুপ্রাণিত করেন। এসব গানের মাধ্যমে মুক্তিযোদ্ধারা যুদ্ধের উদ্দীপনা পেয়েছিলেন। গানের কথা-সুর-কণ্ঠ তখন অনেক বড় অস্ত্র ছিল। শিল্পীদের গাওয়া এসব গান মুক্তিযোদ্ধাদের জীবন দিয়ে হলেও দেশকে শত্রুমুক্ত করার প্রেরণা জোগায়। যার ফলশ্রুতিতে স্বাধীন বাংলাদেশের জন্ম হয়। সুতরাং বলাযায়, উল্লেখিত গানের লাইনের ফুল দ্বারা বাংলাদেশকে বোঝানো হয়েছে।"
        },
        {
          "label": "ঘ",
          "question": "আমাদের মহান মুক্তিযুদ্ধে জাতির শ্রেষ্ঠ সন্তানদের আত্মত্যাগের তাৎপর্য মূল্যায়ন করো।",
          "explanation": "আমাদের মহান মুক্তিযুদ্ধে জাতির শ্রেষ্ঠ সন্তানদের তথা মুক্তিযোদ্ধাদের আত্মত্যাগের তাৎপর্য অপরিসীম। স্বাধীন বাংলাদেশের অস্তিত্বের ইতিহাসে ১৯৭১ সালের মহান মুক্তিযুদ্ধ একটি যুগান্তকারী ঘটনা। ১৯৪৭ সালে পাকিস্তান গঠিত হওয়ার পর থেকে বাঙালিদের যে সকল স্বাধিকার আন্দোলন পরিচালিত হয়েছিল তার চূড়ান্ত পর্যায় ছিল মহান মুক্তিযুদ্ধ। দীর্ঘ নয় মাসের রক্তক্ষয়ী যুদ্ধে লক্ষ লক্ষ মানুষের আত্মত্যাগের মাধ্যমে বাংলাদেশ ১৯৭১ সালের ১৬ ডিসেম্বর বিজয় অর্জন করে। এর মাধ্যমে বিশ্ব মানচিত্রে স্বাধীন ও সার্বভৌম বাংলাদেশ রাস্ট্রের উদ্ভব হয়। আর এটি সম্ভব হয়েছিল এ দেশের শ্রেষ্ঠ সন্তানদের তথা মুক্তিযোদ্ধাদের আত্মত্যাগের মাধ্যমে। বিশ্ব ইতিহাসে ১৯৭১ সালে সংঘটিত বাংলাদেশের মহান মুক্তিযুদ্ধে বাঙালিজাতির আত্মত্যাগের তাৎপর্য অপরিসীম। মহান এই মুক্তিযুদ্ধ ছিলবাঙালিদের শোষণ-নিপীড়নের সর্বশেষ পর্যায়। ১৯৫২ সালের ভাষাআন্দোলন, ১৯৫৪ সালের যুক্তফ্রন্ট নির্বাচন, ১৯৬৬ সালের ছয় দফা, ১৯৬৯ এর গণঅভ্যুত্থান, ১৯৭০ এর সাধারণ নির্বাচনের ধারাবাহিকতায় ১৯৭১ এর মহান মুক্তিযুদ্ধ সংঘটিত হয়। এটি ছিল বাঙালিদের ন্যায়সঙ্গত আন্দোলন। ১৯৭১ সালের ১৬ ডিসেম্বর পাকিস্তানি দখলদার বাহিনীর আত্মসমর্পণেরমধ্য দিয়ে মুক্তিযুদ্ধের অবসান ঘটে এবং রাঙালির বিজয় অর্জিত হয়। দীর্ঘনয় মাস রক্তক্ষয়ী যুদ্ধে ত্রিশ লাখ লোকের আত্মদান এবং দুই লাখের বেশিমা-বোনের সম্ভ্রমহানির বিনিময়ে বাংলার মানুষ লাভ করে নিজেদের স্বপ্নেরস্বাধীন ও সার্বভৌম ভূখণ্ড বাংলাদেশ। বিশ্ব ইতিহাসে এরকম ত্যাগ-তিতিক্ষাসত্যিই বিরল। বাংলাদেশের মুক্তিযোদ্ধাদের এরূপ আত্মত্যাগ বিশ্বের সকল নিপীড়িত এবং শোষিত জনগণের কাছে মুক্তির উজ্জ্বল দৃষ্টান্ত হয়ে থাকবে।মুক্তিযোদ্ধাদের এমন আত্মত্যাগ যুগে যুগে আমাদের সকল অন্যায়অত্যাচারের বিরুদ্ধে রুখে দাঁড়াতে উদ্বুদ্ধ করবে। নিজেদের ন্যায্য অধিকারআদায়ে প্রয়োজনে জীবন দিতেও আমরা দ্বিধাবোধ করব না। পরিশেষে বলা যায়, বাংলাদেশের মহান মুক্তিযুদ্ধে এ জাতির শ্রেষ্ঠ সন্তানরাআত্মত্যাগের মাধ্যমে স্বাধীনতার যে দৃষ্টান্ত সৃষ্টি করেছে, তা ইতিহাসেস্মরণীয় হয়ে থাকবে। তাদের আত্মত্যাগ বিশ্বের সকল মুক্তিকামী মানুষেরজন্য অনুপ্রেরণা।"
        }
      ]
    }
  ]
}