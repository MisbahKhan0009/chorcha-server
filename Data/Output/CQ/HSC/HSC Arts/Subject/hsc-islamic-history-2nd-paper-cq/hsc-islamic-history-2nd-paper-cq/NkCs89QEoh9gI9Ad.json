{
  "title": "আইডিয়াল কলেজ, মতিঝিল ২০২৫",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "আহমদ শাহ ১৭৪৮ খ্রিষ্টাব্দে সিরহিন্দ আক্রমণ করেন কিছু সিরহিন্দের শাসক মইন-উল-মূলক মানপুরের প্রথম যুদ্ধে তাকে পরাজিত করেন। আহমদ শাহ ১৭৪৯ খ্রিস্টাব্দে শক্তিশালী বাহিনী নিয়ে ২য় যুদ্ধে সিরহিন্দের শাসনকর্তাকে পরাজিত করেন। আহমদ শাত বিজয়ী অঞ্চলে তার সেনাপতিকে দায়িত্ব প্রদান করে রাজধানীতে প্রত্যাবর্তন করেন।",
      "tag": "ISCM 25",
      "sub_questions": [
        {
          "label": "ক",
          "question": "মুহাম্মদ ঘুরির প্রকৃত নাম কী?",
          "explanation": "মুহাম্মদ ঘুরির প্রকৃত নাম মুইজউদ্দিন মুহাম্মদ বিন সাম।"
        },
        {
          "label": "খ",
          "question": "আলাউদ্দিন হোসেনকে 'জাহানসুজ' বলা হয় কেন? ব্যাখ্যা করো",
          "explanation": "গজনি রাজ্যটি সম্পূর্ণরূপে ধ্বংস করায় ঘুরি বংশীয় তৃতীয় শাহজাদা আলাউদ্দিন হুসাইন 'জাহানসুজ' উপাধি লাভ করেন। গজনির সুলতান বাহরাম শাহ ঘুর রাজ্য (হিরাত ও আফগানিস্তানের মধ্যবর্তী একটি পার্বত্য অঞ্চল) আক্রমণ করে কুতুবউদ্দিন ও সাইফউদ্দিন নামে দু'জন শাহজাদাকে হত্যা করেন। এ হত্যাকাণ্ডের প্রতিশোধ নেওয়ার জন্য তৃতীয় শাহাজাদা আলাউদ্দিন হোসেন ১১৫১ খ্রিষ্টাব্দে গজনি আক্রমণ করে ৭ দিন ৭ রাত ধরে এ শহরটি ধ্বংস করেন। এ জন্য তিনি 'জাহানসুজ' বা \"পৃথিবীদাহক' উপাধি পান।"
        },
        {
          "label": "গ",
          "question": "উদ্দীপকে উল্লেখিত ঘটনার সাথে তোমার পঠিত কোন ঘটনার মিল রয়েছে? ব্যাখ্যা করো।",
          "explanation": "উদ্দীপকে উল্লেখিত ঘটনার সাথে মুহাম্মদ ঘুরির তরাইনের প্রথম ও দ্বিতীয় যুদ্ধের মিল রয়েছে। অধ্যযুগীয় ভারতবর্ষে মুসলিম শাসনের ইতিহাসে মুহাম্মদ ঘুরির নাম স্মরণীয় হয়ে আছে। তিনি অনন্যসাধারণ সমরপ্রতিভাধর ও ক্ষমতাবান শাসক ছিলেন। তিনি ১১৯১ খ্রিষ্টাব্দে তরাইনের প্রথম যুদ্ধে ভীষণভাবে পরাজিত হন। এ যুদ্ধে হেরে গিয়ে তিনি হতাশ না হয়ে অদম্য মনোবল নিয়ে তরাইনের দ্বিতীয় যুদ্ধে অবতীর্ণ হন এবং জয়লাভ করেন। আহমদ শাহের মধ্যে তারই প্রতিচ্ছবি ফুটে উঠেছে। উদ্দীপকে দেখা যায়, আহমদ শাহ ১৭৪৮ খ্রিষ্টাব্দে সিরহৃন্দ আক্রমণ করেন। সিরহন্দের শাসক মইন-উল-মূলক মানপুরের প্রথম যুদ্ধে তাকে পরাজিত করেন। আহমদ শাহ ১৭৪৯ খ্রিষ্টাব্দে শক্তিশালী বাহিনী নিয়ে দ্বিতীয় যুদ্ধে সিরহিন্দের শাসনকর্তাকে পরাজিত করেন। আহমদ শাহ বিজয়ী অঞ্চলে তার সেনাপতিকে দায়িত্ব প্রদান করে রাজধানীতে প্রত্যাবর্তন করেন। সুলতান মুহাম্মদ ঘুরির ক্ষেত্রেও এমনটি দেখা যায়। তিনি গজনির শাসনকর্তা থাকা অবস্থায়ই রাজ্য জয়ে মনোনিবেশ করেন এবং ভারতে অভিযান শুরু করেন। মুহাম্মদ ঘুরির উদ্দেশ্য ছিল ভারতে একটি স্থায়ী মুসলিম শাসন প্রতিষ্ঠা করা। এ লক্ষ্যে তিনি সুপরিকল্পিতভাবে ভারতে অভিযান পরিচালনা করেন। একে একে তিনি গুজরাট, মুলতান ও পাঞ্জাব অধিকার করেন। এরপর মুহাম্মদ ঘুরি ১১৯১ খ্রিষ্টাব্দে তরাইনের প্রথম যুদ্ধের মাধ্যমে ভারতের মূল ভূ-খণ্ডে প্রবেশের চেষ্টা চালান। এ যুদ্ধে তার বাহিনী ভীষণভাবে পরাজিত হয়। এ পরাজয়ের গ্লানি মুহাম্মদ ঘুরিকে প্রতিশোধ স্পৃহায় উদ্দীপ্ত করে তোলে। তাই ১১৯২ খ্রিষ্টাব্দে তিনি তরাইনের দ্বিতীয় যুদ্ধে অংশগ্রহণ করেন। এ যুদ্ধে চৌহান রাজা পৃথ্বিরাজ ও সম্মিলিত রাজপুত বাহিনীকে পরাজিত করে তিনি ভারতবর্ষে সর্বপ্রথম স্থায়ী মুসলিম সাম্রাজ্য প্রতিষ্ঠার কৃতিত্ব অর্জন করেন। সুতরাং বলা যায়, উদ্দীপকের ঘটনাটি মুহাম্মদ ঘুরির তরাইনের প্রথম ও দ্বিতীয় অভিযানের সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের আহমদ শাহের মতো মুহাম্মদ ঘুরিও বিজয়ীর বেশে রাজধানীতে প্রত্যাবর্তন করেন- তোমার পাঠ্যবইয়ের আলোকে মূল্যায়ন করো।",
          "explanation": "উদ্দীপকের আহমদ শাহের মতো মুহাম্মদ ঘুরিও বিজয়ীর বেশে রাজধানীতে প্রত্যাবর্তন করেন- মন্তব্যটি যথার্থ। মুহাম্মদ ঘুরি ছিলেন একজন দূরদর্শী ও বাস্তববাদী রাজনীতিবিদ। তার লক্ষ্য ছিল ভারতে স্থায়ী মুসলিম সাম্রাজ্য প্রতিষ্ঠা। তিনি ভারতের বিশৃঙ্খল রাজনৈতিক পরিস্থিতির পূর্ণ সুযোগ গ্রহণ করেন। তিনি প্রথম পরাজয়ে হতোদ্যম না হয়ে লক্ষ্য বাস্তবায়নে অবিচল দৃঢ়তার পরিচয় দেন। ফলে তিনি ১১৯২ খ্রিস্টাব্দে তরাইনের দ্বিতীয় যুদ্ধে বিজয়ীর মুকুট অর্জন করেন এবং বিজয়ীর বেশে গজনিতে প্রত্যাবর্তন করেন। ভারত অভিযানের শুরুতেই মুহাম্মদ ঘুরি ১১৭৫ খ্রিস্টাব্দে মুলতান ও উচ জয় করেন। ১১৭৮ খ্রিষ্টাব্দে তিনি গুজরাট আক্রমণ করেন। গুজরাটের রাজা দ্বিতীয় ভীমের কাছে ঘুরি পরাজিত হন। পরাজিত হলেও মুহাম্মদ ঘুরি তার রাজ্য বিজয়ের আকাঙ্ক্ষা পরিত্যাগ করেননি। ১১৭৯ খ্রিস্টাব্দে তিনি বিখ্যাত খাইবার গিরিপথ দিয়ে পাঞ্জাবের পেশোয়ারে অভিযান পরিচালনা করেন। ১১৮৬ খ্রিষ্টাব্দে মুহাম্মদ ঘুরি গজনি বংশের শেষ শাসক খসরু মালিককে পরাজিত করে পাঞ্জাব অধিকার করেন। এরপর ১১৯১ খ্রিষ্টাব্দে দিল্লি ও আজমিরের শাসক পৃথ্বিরাজের সাথে মুহাম্মদ ঘুরি ভারতের থানেশ্বরের কাছাকাছি তরাইন প্রান্তরে প্রথম যুদ্ধে পরাজয় বরণ করেন। ১১৯২ খ্রিষ্টাব্দে মুহাম্মদ ঘুরি পুনরায় তরাইন প্রান্তরে পৃথ্বিরাজের সাথে যুদ্ধে অবতীর্ণ হন। যুদ্ধে পৃথ্বিরাজ পরাজিত ও নিহত হন। এ যুদ্ধে মুসলমানদের জয়লাভের ফলেই ভারতে স্থায়ী মুসলিম শাসন প্রতিষ্ঠার পথ সুগম হয়। তিনি তার অধিকৃত অঞ্চলগুলোকে সুসংঘবদ্ধ করার প্রয়াস পান এবং এ কাজে তিনি, তাঁর বিশ্বস্ত প্রতিনিধি কুতুবউদ্দিনের সহায়তা লাভ করেন। তিনি পরবর্তীকালে ভারতে স্বাধীন দিল্লি সালতানাত প্রতিষ্ঠা করেন। উপরের আলোচনায় প্রতীয়মান হয় যে, উদ্দীপকের আহমদ শাহ এর মতো মুহাম্মদ ঘুরিও বিশ্বস্ত সেনাপতি কুতুবউদ্দিন আইবেকের হাতে ভারতের ক্ষমতা হস্তান্তর করে বিজয়ীর বেশে রাজধানী গজনিতে প্রত্যাবর্তন করেন।"
        }
      ]
    },
    {
      "number": "2",
      "uddipok": "সুলতান আলম বারবার অন্য দেশে অভিযান পরিচালনা করেন। প্রায় প্রতিবারই তিনি জয়লাভ করে ধন সম্পদ সহ রাজ্যে ফিরে আসেন। তার রাজ্যকে একটি সমৃদ্ধশালী রাজ্যে পরিণত করাই ছিল এই অভিযান সমূহের উদ্দেশ্য।",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "কুতুবউদ্দিন আইবেক ভারতের স্বাধীন মুসলিম শাসক প্রতিষ্ঠাতা করেন।"
        },
        {
          "label": "খ",
          "question": "",
          "explanation": "আরবদের সিন্ধু বিজয়ের প্রত্যক্ষ কারন ছিলো সিন্ধুর জলদস্যু কতৃক আরব জাহাজ লুট। এছাড়া বিজয়ের পেছনে অনেক পরোক্ষ কারণ ছিল। আরদের সিন্ধু বিজয় ছিল উমাইয়াদের সম্পসারণবাদ রাজ্যবিস্তার নীতির অংশ। রাজ্য বিস্তারে স্বাভাবিক আকাঙ্ক্ষা তাদের সিন্ধু বিজয়ের প্ররোচিত করে। এছাড়া এছাড়াও এর পেছনে ভারতের ধন-সম্পদ লাভের আকাঙ্ক্ষা, সীমান্তে নিরাপত্তা বিধান সিন্ধু রাজা দাহিরের আরব বিদ্রোহীদের আশ্রয় দান প্রভৃতি কারণও ছিলো। তবে প্রত্যক্ষ কারণটি হলো সিন্ধু দেবল বন্দরে জলদস্যু কর্তৃক মুসলমানের ৮ টি জাহাজ লুট। হাজ্জাজ বিন ইউসুফ সিন্ধুর রাজা দাহিরের কাছে লুট হওয়া জাহাজের ক্ষতিপূরণ দাবি করে। পূরণ দিতে রাজা দাহির অস্বীকার করলে আরবারা সিন্ধুতে অভিযান পরিচালনা করে।"
        },
        {
          "label": "গ",
          "question": "",
          "explanation": "উদ্দীপকে বর্ণিত ঘটনার সাথে আমার পঠিত সুলতান মাহমুদের সাথে সাদৃশ্য রয়েছে। নিচে তা বর্ণনা করা হলো :   একটি দেশ,রাজ্য বা অঞ্চল সুসজ্জিত ও সুন্দর করার জন্য দরকার হয় অনেক অর্থের। ইতিহাস সাক্ষী দেয়- এই অর্থ জোগানোর জন্য শাসকেরা অনেক রাজ্যে অভিযান চালান। উদ্দীপকের সুলতান আলম ও আমার পঠিত সুলতান মাহমুদ এরকমই দুজন শাসক।   উদ্দীপকে দেখা যায়, সুলতান আলম নিজ রাজ্যকে সুসজ্জিত ও সমৃদ্ধশালী করার জন্য অনেকবার বলেন বিভিন্ন রাজ্যে অভিযান পরিচালনা করেন। তার পরিচালিত অভিযান গুলো প্রতিবারই জয়লাভ করে এবং অনেক অর্থ সম্পদ সংগ্রহ করেন। প্রাপ্ত অর্থসম্পদ কাজে লাগিয়ে তিনি তার রাজ্যকে সমৃদ্ধশালী করে বিভিন্ন ধরনের উন্নয়ন সাধন করেন।উদ্দীপকের সুলতান আলমের সাথে বিখ্যাত সমরনেতা ও সাহসী বীর গজনীর সুলতান মাহমুদের মিল রয়েছে। সুলতান মাহমুদের ভারত অভিযান ইসলামের ইতিহাসে এক বিস্ময়কর ঘটনা। তিনি তার রাজ্যকে সমৃদ্ধশালী করার জন্য বহুবার অনেক রাজ্যে অভিযান পরিচালনা করেছেন। তারমধ্যে ঐশ্বর্যে ভরপুর ভারতবর্ষে কে বারবার আক্রমণ করেছিলেন। তার এই অভিযানের উদ্দেশ্য ছিলো তার রাজ্যকে অর্থসম্পদে সমৃদ্ধ করা। তিনি ভারতবর্ষে নিজের প্রয়োজনীয় অর্থ ভান্ডার মনে করে ২৭ বছরে ১৭ বার আক্রমণ করেন এবং প্রতিবারই জয়লাভ করেন।  সুতরাং বলা যায়, উদ্দীপকের সুলতান আলমের অভিযানের সাথে বিখ্যাত সমরনেতা ও সাহসী বীর গজনীর সুলতান মাহমুদের অভিযানের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "\"উক্ত শাসক শুধু সেনানায়কই ছিলেন না- একটি রাজ্যের প্রতিষ্ঠাতাও ছিলেন\"। উক্ত শাসক ছিলেন কৃতী সমরনেতা ও সাহসী বীর গজনী সুলতান মাহমুদ। নিচে তা বিশ্লেষণ করা হলো :   সুলতান মাহমুদ ছিলেন একজন কৃতী সমরনেতা ও সাহসী বীর। সাম্রাজ্য প্রতিষ্ঠাতা হিসাবেও তিনি অনেক খ্যাতি অর্জন করেন।সুলতান মাহমুদের লক্ষ্য ছিলো, শত্রুর অধীন থেকে রাজ্য উদ্ধার ও চিরন্তন বিজয় লাভ করা।তাঁর লক্ষ্য তিনি পূরণ করেছেন। তিনি পাঞ্জাব জয় করে সেখানে সুদৃঢ় সাম্রাজ্যও প্রতিষ্ঠা করেছেন। সামান্য গজনীও তার নেতৃত্বে বিশাল সাম্রাজ্যে প্রতিষ্ঠিত হয়েছে।   সুলতান মাহমুদের সাম্রাজ্য প্রতিষ্ঠার অনেক খ্যাতি ইতিহাসে রয়েছে। ঈশ্বরী প্রসাদ বলেন, \"সুলতান মাহমুদ ছিলেন বড় মাপের নৃপতি। একটি পার্বত্য ক্ষুদ্র রাজ্যকে শুধু বাহুবলে বিশাল ও সমৃদ্ধ সাম্রাজ্যে পরিণত করা অসাধারণ কৃতিত্বের পরিচায়ক \"। আরব-তুর্কি শাসকদের মধ্যে তিনিই প্রথম শাসক, যিনি হিরাত, কাবুল ও গজনীর সীমা অতিক্রম করে সমস্ত আফগানিস্তানের উপর কৃতিত্ব প্রতিষ্ঠা করেন। তিনি যে বিশাল সাম্রাজ্য প্রতিষ্ঠা করেন, তা বাগদাদের সমসাময়িক আব্বাসি খলীফার সাম্রাজ্য অপেক্ষা বিশাল ছিল বলে মনে করা হয়। ভারতবর্ষে প্রথম মুসলিম সাম্রাজ্য প্রতিষ্ঠার গৌরব তিনি অর্জন করতে পারেননি সত্য, তবে উত্তরসূরী ঘুরি শাসকদের জন্য ভারতে সাম্রাজ্য প্রতিষ্ঠার পথপ্রদর্শকের কৃতিত্ব তাকেই দিতে হবে।   অবশেষে বলা যায়,\" সুলতান মাহমুদ শুধু একজন সেনাই ছিলেন না, একজন রাজ্য প্রতিষ্ঠাতাও ছিলেন\"। উপরে তা বিশ্লেষণ করা হলো।"
        }
      ]
    },
    {
      "number": "3",
      "uddipok": "প্রাচীনকাল থেকেই দেশের শিল্প নগরীর সাথে ছোট শহর- বন্দরের মধ্যে নৌপথে বাণিজ্যিক পণ্য পরিবহনের পাশাপাশি একটা সাংস্কৃতিক যোগাযোগও গড়ে ওঠে। ঐতিহ্যের ধারাবাহিকতায় বড় ব্যবসায়ী ইসমত সাহেব নরসিংদী শহর থেকে সাতটি জাহাজে করে শিল্পের কাঁচামাল, কিছু শ্রমিক, উপঢৌকন ও ব্যবসায়ের অর্থ ঢাকায় পাঠাচ্ছিলেন। জাহাজগুলো নারায়ণগঞ্জ আসলে একদল ডাকাত কর্তৃক মালামাল লুন্ঠিত হয়। ইসমত সাহেব নারায়ণগঞ্জ প্রশাসনের কাছে এর আশু বিচারসহ ক্ষতিপূরণ দাবি করেন। কিন্তু। এর যথাযথ জবাব ও ক্ষতিপূরণ লাভে তিনি ব্যর্থ হন। এতে মালামাল গ্রহীতার মনে ক্ষোভ দেখা দেয়।",
      "tag": "ISCM 25",
      "sub_questions": [
        {
          "label": "ক",
          "question": "আরবদের সিন্ধু বিজয়ী বীরের নাম কী?",
          "explanation": "আরবদের সিন্ধু বিজয়ী বীরের নাম মুহাম্মদ বিন কাসিম।"
        },
        {
          "label": "খ",
          "question": "রাজা দাহিরের স্ত্রী 'জওহর ব্রত' পালন করেন কেন? ব্যাখ্যা দাও।",
          "explanation": "কে নিজের সম্মান রক্ষার জন্য রাজা দাহিরের স্ত্রী 'জওহর ব্রত' পালন করেন। প্রাচীনকালে হিন্দু নারীরা বিশেষ করে রাজপুত নারীরা নিজেদের আত্মসম্মানের পরিচয় দেওয়ার জন্য 'জওহর ব্রত' পালন করত। ৭১২ খ্রিষ্টাব্দে মুহাম্মদ বিন কাসিমের নেতৃত্বে আরব বাহিনী সিন্ধু আক্রমণ করে। এতে রাজা দাহির পরাজিত ও নিহত হন এবং রাওয়ার দুর্গের পতন ঘটে। এ সময় রাজা দাহিরের স্ত্রী নিজের সম্মান রক্ষার্থে অন্তঃপুরের অন্য নারীদের নিয়ে অগ্নিকুণ্ডে ঝাঁপ দিয়ে জওহর ব্রত পালন করেন।"
        },
        {
          "label": "গ",
          "question": "উদ্দীপকে বর্ণিত ঘটনাটি প্রাক-সালতানাত যুগের কোন বিজয়াভিযানের সাথে সংগতিপূর্ণ? ব্যাখ্যা করো।",
          "explanation": "উদ্দীপকে বর্ণিত ঘটনাটি প্রাক-সালতানাত যুগের আরবদের সিন্ধু অভিযানের সাথে সংগতিপূর্ণ। উমাইয়া খলিফা আল ওয়ালিদ বিন আবদুল মালিকের (৭০৫-৭১৫ খ্রি.) খিলাফত লাভের পর মুসলিম সাম্রাজ্যে এক নতুন অধ্যায়ের সূচনা হয়। এ সময় পূর্বাঞ্চলীয় শাসনকর্তা হাজ্জাজ বিন ইউসুফ সেনাপতি ও জামাতা মুহাম্মদ বিন কাসিমকে সিন্ধু অভিযানের প্রেণা যোগান। তার উৎসাহে মুহাম্মদ বিন কাসিমের নেতৃত্বে আরবরা ভারতে সিন্ধুতে অভিযান (৭১২ খ্রি.) পরিচালনা করে। উদ্দীপকের ঘটনা এ অভিযানের প্রত্যক্ষ কারণকে ইঙ্গিত করে। উদ্দীপকে বলা হয়েছে, ইসমত সাহেবের পাঠানো জাহাজের মালামাল নারায়ণগঞ্জের একদল ডাকাত কর্তৃক লুন্ঠিত হয়। ইসমত সাহেব নারায়ণগঞ্জ প্রশাসনের কাছে এর বিচার ও ক্ষতিপূরণ চান।' কিন্তু যথাযথ বিচার ও ক্ষতিপূরণ না পেয়ে তিনি প্রশাসনের ওপর রাগান্বিত হন। আরবদের সিন্ধু অভিযানের পেছনেও এমন একটি কারণ নিহিত ছিল। জানা যায়, সিংহল (বর্তমান শ্রীলঙ্কা) রাজা আটটি উপঢৌকনপূর্ণ জাহাজ খলিফা ওয়ালিদ ও হাজ্জাজের উদ্দেশ্যে প্রেরণ করেন। কোনো কোনো ঐতিহাসিকের বিবরণ অনুযায়ী সিংহলে বাণিজ্যরত মৃত আরব বণিকদের পরিবার-পরিজনও জাহাজগুলোতে ছিল। যাত্রাপথে জাহাজগুলো সিন্ধুর দেবল বন্দরে উপস্থিত হলে সেগুলো জলদস্যুরা লুট করে। হাজ্জাজ রাজা দাহিরের কাছে এর প্রতিকার ও ক্ষতিপূরণ দাবি করলে দাহির সে দাবি প্রত্যাখ্যান করেন। দাহিরের এ উদ্ধত আচরণে ক্ষুব্ধ হয়ে হাজ্জাজ বিন ইউসুফ সিন্ধু আক্রমণ করে। সুতরাং দেখা যায়, উদ্দীপকের ঘটনার সাথে প্রাক-সালতানাতের সিন্ধু অভিযানের মিল রয়েছে।"
        },
        {
          "label": "ঘ",
          "question": "উক্ত বিজয়কে কি 'নিষ্ফল বিজয়' বলে আখ্যায়িত করা যায়? তোমার উত্তরের সপক্ষে যুক্তি দেখাও।",
          "explanation": "সিন্ধু অভিযানকে 'নিষ্ফল বিজয়' বলা যায় না। কারণ মুহাম্মদ বিন কাসিমের মৃত্যুর পর সিন্ধু ও মুলতানে আরব শাসন প্রায় দেড়শ বছর স্থায়ী হয়েছিল। আরবদের সিন্ধু বিজয়ের পথ ধরে পরবর্তী সময়ে মুসলমানরা ভারতে প্রবেশ করে। মুহাম্মদ বিন কাসিমের পথ অনুসরণ করেই সুলতান মাজ্জুদ ও মুহাম্মদ ঘুরি ভারতে তাদের আধিপত্য প্রতিষ্ঠা করেছিলেন। সিন্ধু বিজয়ের পর আরব সৈন্যদের মধ্যে অনেকেই স্থায়ীভাবে ভারতে বসতি স্থাপন করেন। তারা বিজিত অঞ্চলে বহু রাস্তাঘাট নির্মাণ করেন। ইতিহাসবিদ টড 'রাজস্থানের ইতিহাস' গ্রম্পে আরবদের সিন্ধু বিজয়কে একটি গুরুত্বপূর্ণ ঘটনা বলে অভিহিত করেছেন। সিন্ধু বিজয়ের রাজনৈতিক ফলাফল নিয়ে বিতর্ক থাকলেও এর দর্মীয় ফলাফল ছিল খুবই তাৎপর্যপূর্ণ। এ বিজয়ের ফলে অসংখ্য পির-দরবেশ ভারতীয় উপমহাদেশে ধর্ম প্রচারের জন্য আসেন; যাদের প্রভাবে সাম্য, মৈত্রী, উদারতা ও সহিষ্ণুতার প্রতীক ইসলাম ধর্মে দলে দলে নির্যাতিত হিন্দু সম্প্রদায় যোগদান করতে থাকে। সিন্ধু ও মুলতানে আরব প্রাধান্য প্রতিষ্ঠিত হওয়ার পর আরবদের সাথে ভারতের বাণিজ্যিক সম্পর্ক আরও সুদৃঢ় হয়। সিন্ধু বিজয়ের মাধ্যমে আরবরা সর্বপ্রথম হিন্দু সম্প্রদায়ের নিবিড় সংস্পর্শে আসার সুযোগ পায়। ফলে উভয়ের মধ্যে বৈবাহিক সম্পর্ক তৈরি হয়। আর্য ও সেমেটিক জাতির এ মিলন ভারতবর্ষে নতুন সমাজব্যবস্থার সৃষ্টি করে। আরবদের কল্যাণমুখী শাসন, ধর্মীয় স্বাধীনতা প্রদান, ধর্মীয় উপাসনালয়গুলো সংরক্ষণ প্রভৃতি কাজ উভয়ের মধ্যে আস্থা সৃষ্টি করে। প্রকৃতপক্ষে হিন্দু-মুসলিমের এ সহাবস্থানই পরবর্তী সময়ে ভারতে নতুন সভ্যতা ও সংস্কৃতির বিকাশ ঘটিয়েছিল। উপরের আলোচনা থেকে একথা নিশ্চিতভাবে বলা যায়, আরবদের সিন্ধু অভিযান কোনোভাবেই নিষ্ফল বিজয় ছিল না। বরং এ বিজয়ের সামাজিক, সাংস্কৃতিক, ধর্মীয় প্রভাব ছিল বিশেষ তাৎপর্যপূর্ণ।"
        }
      ]
    },
    {
      "number": "4",
      "uddipok": "একটি ছোট রাজ্যের রাজার মৃত্যুর পর তার বড় ছেলে ফাহমিদ সিংহাসনে বসেন। ফাহমিদ অল্প বয়সী ও অনভিজ্ঞ হওয়ার কারণে নিকটাত্মীয় ও আমির-ওমরাহদের ষড়যন্ত্রে পিতার রাজ্য থেকে বিতাড়িত হন। ফাহমিদ বিচলিত না হয়ে নতুন উদ্যমে আত্মপ্রতিষ্ঠার সংগ্রামে নিজেকে নিয়োজিত করে। ভবিষ্যত বংশধরদের জন্য একটি নতুন সাম্রাজ্য প্রতিষ্ঠা করেন।",
      "tag": "ISCM 25",
      "sub_questions": [
        {
          "label": "ক",
          "question": "সর্বশেষ মুঘল সম্রাটের নাম কী?",
          "explanation": "সর্বশেষ মুঘল সম্রাটের নাম হলো দ্বিতীয় বাহাদুর শাহ।"
        },
        {
          "label": "খ",
          "question": "'মনসবদারি প্রথা' কী? ব্যাখ্যা করো।",
          "explanation": "মুঘল সম্রাট আকবর সেনাবাহিনীতে নিয়মানুবর্তিতা ও শৃঙ্খলা প্রতিষ্ঠার লক্ষ্যে যে ব্যবস্থা গ্রহণ করেন, তাই 'মনসবদারি প্রথা' নামে পরিচিত। 'মনসর্ব' শব্দের অর্থ পদ বা মর্যাদা। এ পদের অধিকারীকে 'মনসবদার' বলা হয়। সামরিক ও বেসামরিক প্রশাসনের অব্যবস্থা দূর করার জন্য সম্রাট আকবর ১৫৭১ খ্রিষ্টাব্দে শাহবাজ খানকে মীর বকশী (সামরিক বাহিনীর প্রধান) নিয়োগ করে একটি পরিকল্পনা গ্রহণ করেন, এটিই 'মনসবদারি প্রথা'। এ ব্যবস্থায় মনসবদার তাদের অধীনে সর্বোচ্চ মোট দশ হাজার এবং সর্বনিম্ন পর্যায়ের ১০ জন সৈন্য রাখতে পারতেন।"
        },
        {
          "label": "গ",
          "question": "উদ্দীপকে উল্লেখিত ফাহমিদের সাথে তোমার পঠিত কোন মুঘল শাসকের মিল রয়েছে? ব্যাখ্যা করো।",
          "explanation": "উদ্দীপকে উল্লেখিত ফাহমিদের সাথে মুঘল সম্রাট বাবরের মিল রয়েছে। জহির উদ্দিন মুহাম্মদ বাবর ১৪৮৩ খ্রিষ্টাব্দে মধ্য এশিয়ার তুর্কিস্তানের ফারগানায় জন্মগ্রহণ করেন। পিতা ওমর শেখ মির্জার আকস্মিক মৃত্যুতে মাত্র ১১ বছর বয়সে ফারগানার সিংহাসনে অধিষ্ঠিত হন। তবে আত্মীয়- স্বজনদের ষড়যন্ত্রের শিকার হয়ে তিনি রাজ্যচ্যুত হন। কিন্তু পরবর্তী সময়ে নিজ যোগ্যাতায় একটি সাম্রাজ্যের ভিত্তি স্থাপন। করেন। উমীপকে এ ঘটনারই প্রতিফলন লক্ষ করা যায়। উদ্দীপকে দেখা যায়, একটি ছোট রাজ্যের রাজার মৃত্যুর পর বড় এ বড় মেলে ফাহমিদ সিংহাসনে বসেন। তিনি অল্প বয়সী ও অনাভিজ্ঞ হওয়ার কারণে নিকট আত্মীয় ও আমির-ওমরাহদের ষড়যন্ত্রে পিতার রাজা থেকে বিতাড়িত হন। কিন্তু তিনি এতে বিচলিত না হয়ে নতুন উদ্দ্যানে আত্মপ্রতিষ্ঠার সংগ্রামে নিজেকে নিয়োজিত করে ভবিষ্যত বংশধরদের জন্য একটি নতুন সায়ালা প্রতিষ্ঠা করেন। একইভাবে বাবর ভারপনার দায়িত্ব লাভ করার পর চারদিকে শত্রু এবং আত্মীয়-স্বজনদের ষড়যন্ত্রের শিকার হয়ে রাজা আরা ন কিন্তু বাবর দমে যাওয়ার পাত্র নন। পার্শ্ববর্তী রাজ্যে অভ্যন্তরীপ: রাজনৈতিক গোলযোগের সুযোগ নিয়ে' ১৫০৪ খ্রিস্টাব্দে কাবুল অধিকার করেন এরপর সমরখন্দ, কান্দুজ, তাসখন্দ, হিসার এবং ফারগ রগানা রাজ্য S অধিকার করেন। এছাড়াও সমকালীন ভারতের আর্থ-সামাজি মাজিক, রাজনৈতিক ও সামরিক দুর্বলতার সুযোগে ১৫২৬ খ্রিস্টাব্দে পানিপথের প্রথম যুদ্ধে ইব্রাহিম লোদিকে পরাজিত করে ভারতে মুঘল সম্রালের ভিত স্থাপন করেন। এসব দিক বিবেচনা করলে উদ্দীপকে বর্ণিত ব্যাক্তির সাথে মুষল সম্রাট বাবরের মিল খুঁজে পাওয়া যায়"
        },
        {
          "label": "ঘ",
          "question": "ভারতে মুঘল শাসন প্রতিষ্ঠায় উক্ত শাসকের অবদান মূল্যায়ন করো।",
          "explanation": "ভারতে মুঘল শাসন প্রতিষ্ঠায় সম্রাট বাবর বিশেষ কৃতিত্বের অধিকারী। বাবর ১৪৯৪ খ্রিষ্টাব্দে তার পিতার মৃত্যুর পর ফারগানা রাজ্যের সিংঘসনে বসেন। সিংহাসন লাভের পরপরই তিনি আত্মীয়-স্বজন ও উজবেক নেতা সাইবানি খানের বিরোধিতার মুখে পড়েন। ১৪৯৭ খ্রিষ্টাব্দে বাবর সমরখন্দ দখল করেন। কিন্তু কিছু দিনের মধ্যেই তার রাজ্য যাতছাড়া হয়ে যায়। অদম্য বাবর ১৫০০ খ্রিস্টাব্দে পুনরায় কারগনা অধিকার করেন। কিন্তু ১৫০৩ খ্রিস্টাব্দে তিনি সাইবানি খানের কাছে পরাজিত হয়ে আবার সেখান থেকে বিতাড়িত হন। ফারগানা রাজ্য থেকে বিতাড়িত হয়ে আশ্রয় ও সহায়-সম্বলহীন অবস্থায় ঘুরে বেড়ালেও বাবর কখনো হতাশ হননি। ১৫০৪ খ্রিস্টাব্দে তিনি কাবুল অধিকার করে 'পাদিশাহ' বা বাদশাহ উপাধি গ্রহণ করেন। অল্প কিছুদিনের মধ্যে পুরো আফগানিস্তান তার নিয়ন্ত্রণে আসে। এ সময় দিল্লিতে লোদি বংশের শাসন চলছিল। আভিজাত্যের দ্বন্দ্বসহ বিভিন্ন কারণে কয়েকজন প্রাদেশিক শাসনকর্তা সুলতান ইব্রাহিম লোদির বিরুদ্ধে বিদ্রেহ করেন। সুলতান বিদ্রোহ, দমনে ব্যস্ত হয়ে পড়লে লোদি বংশের দুর্বলতা ও রাজনৈতিক গোলযোগের সুযোগে ১৫২৬ খ্রিস্টাব্দে পানিপথের প্রথম যুদ্ধে ইব্রাহিম লোদিকে পরাজিত করে বাব্ব ভারতে মুঘল রাজবংশ প্রতিষ্ঠা করে। এরপর বাবর অসামান্য কৃতিত্ব প্রদর্শন করে সমস্ত বিশৃঙ্খলা দমন করেন এছাড়া সাম্রাজ্য বিস্তারসহ প্রশাসনিক ও সাংস্কৃতিক সংস্কার করে তিনি এক সুউচ্চ মর্যাদা লাভ করেন। পরিশেষে বলা যায়, ভারতে মুঘল সাম্রাজ্য প্রতিষ্ঠায় বাবরের কৃতিত্ব অপরিসীম।"
        }
      ]
    },
    {
      "number": "5",
      "uddipok": "আশরাফ চৌধুরী পৈতৃক সূত্রে প্রাপ্ত একটি ক্ষুদ্র অঞ্চলের অধিপতি ছিলেন। কিন্তু নিকট আত্মীয়দের ষড়যন্ত্রের কারণে ঐ রাজ্য তার হাতছাড়া হয়ে যায়। পরবর্তীতে তিনি অভ্যন্তরীণ দুর্বলতা সুযোগ নিয়ে পার্শ্ববর্তী রাজ্য আক্রমণ করেন। উন্নত রণকৌশল ও কামান ব্যবহার করে তিনি প্রতিবেশীর বিশাল সেনাবাহিনীকে যুদ্ধে পরাজিত করতে সক্ষম হন। একটি সাম্রাজ্যের প্রতিষ্ঠাতা হিসেবে নিজেকে প্রতিষ্ঠিত করার গৌরব অর্জন করেন",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "হুমায়ুন ১৫৩০ সালে ৩০ শে ডিসেম্বর সিংহাসনে বসে।"
        },
        {
          "label": "খ",
          "question": "",
          "explanation": "আফগান শাসক শেরশাহের সময় নির্মিত একটি ঐতিহাসিক মহাসড়কের নাম হল গ্র্যান্ড ট্রাঙ্ক রোড। এর অন্য নাম সড়ক-ই আযম। এটি ছিল প্রায় ১৫০০ মাইল দীর্ঘ। এই রাস্তাটি পূর্ববঙ্গের সোনারগাঁ থেকে সিন্ধু নদ পর্যন্ত বিস্তৃত ছিল। সাধারণ পথিককে সূর্যের উত্তাপ থেকে রক্ষার জন্য রাস্তার দুধারে ছায়াপ্রদ ও ফলদ গাছ লাগানো হয়েছিল। এছাড়া দু ক্রোষ অন্তর মুসাফিরখানা ছিল।"
        },
        {
          "label": "গ",
          "question": "",
          "explanation": "উদ্দীপকে উল্লিখিত ব্যক্তির সাথে ভারতের মুঘল শাসন প্রতিষ্ঠাতা সম্রাট বাবরের মিল খুঁজে পাওয়া যায়। নিচে তা ব্যাখ্যা করা হলো:   জহিরউদ্দীন মুহাম্মদ বাবর ১৪৮৩ খ্রিস্টাব্দে ১৪ ফেব্রুয়ারী মধ্য এশিয়ার তুর্কিস্তানের ফারগানায় জন্মগ্রহণ করেন। পিতা ওমর শেখ মির্জার আকস্মিক মৃত্যুতে বাবর মাত্র ১১ বছর ৪ মাস বয়সে ফারগানার সিংহাসনে অধিষ্ঠিত হন। সিংহাসনে আরোহন করার পরপরই বাবরের দুই পিতৃব্য ও আত্মীয়স্বজন ও উজবেক নেতা সাইবানি খানের বিরোধিতার মুখে পড়েন এবং রাজ্যচ্যুত হন। কিন্তু পরবর্তী সময়ে নিজ যোগ্যতায় একটি সাম্রাজ্যের ভিত্তি স্থাপন করেন। উদ্দীপকে এই ঘটনারই প্রতিফলন লক্ষ্য করা যায়।   উদ্দীপকে আশরাফ চৌধুরী পৈতৃক সূত্রে একটি ক্ষুদ্র অঞ্চলের অধিপতি হন।কিন্তু নিকট আত্মীয়দের ষড়যন্ত্রে ঐ রাজ্য তার হাতছাড়া হলে তিনি অভ্যন্তরীন দূর্বলতার সুযোগ নিয়ে পার্শ্ববর্তী রাজ্যে আক্রমণ করেন। উন্নত রণকৌশল ও কামান ব্যবহার করে তিনি প্রতিবেশী রাজ্যের বিশাল সেনাবাহিনীকে পরাজিত করে একটি সাম্রাজ্যের প্রতিষ্ঠাতা হিসাবে নিজেকে প্রতিষ্ঠিত করার গৌরব অর্জন করেন। একইভাবে বাবর ফারগানার দায়িত্ব পাওয়ার পর চারদিকের শত্রুদের আক্রমণে রাজ্য হারা হন। কিন্তু বাবর দমে যাওয়ার পাত্র নন। পার্শ্ববর্তী রাজ্যে অভ্যন্তরীন গোলযোগের সুযোগ নিয়ে ১৫০৪ খ্রিস্টাব্দে কাবুল দখল করেন। এরপর সমরখন্দ, কান্দুজ, তাসখন্দ হিসার এবং ফারগানা রাজ্য দখল করেন। এছাড়াও সমকালীন ভারতের আর্থ -সামাজিক, রাজনৈতিক ও সামরিক দূর্বলতার সুযোগে ১৫২৬ খ্রিস্টাব্দে পানিপথের প্রথম যুদ্ধে ইব্রাহিম লোদিকে পরাজিত করে ভারতে মুঘল সাম্রাজ্য স্থাপনের ভিত্তি স্থাপন করেন। এসব দিক বিবেচনা করে উদ্দীপকের শাসকের সাথে মুঘল সম্রাট বাবরের মিল খুঁজে পাওয়া যায়।"
        },
        {
          "label": "ঘ",
          "question": "",
          "explanation": "সম্রাট বাবর মুঘল সাম্রাজ্যের প্রতিষ্ঠাতা হিসাবে বিশেষ কৃতিত্বের পরিচায়ক। সম্রাট বাবর মাত্র ১১ বছর বয়স সিংহাসনে আরোহন করেন। তার পিতার আকস্মিক মৃত্যুর কারণেই তাকে সিংহাসনে অধিষ্ঠিত করা হয়। কিন্তু চারদিকের শত্রুদের ও নিকট আত্মীয়দের ষড়যন্ত্রের কারণে তাকে রাজ্য হারা হতে হয়। অদম্য বাবর ১৫০০ খ্রিস্টাব্দে পুনরায় ফারগানা অধিকার করেন। কিন্তু ১৫০৩ খ্রিস্টাব্দে তিনি সাইবানি খানের কাছে পরাজিত হয়ে পুনরায় সেখান থেকে বিতারিত হন।   ফারগনা রাজ্য থেকে বিতারিত হয়ে আশ্রয় ও সহায়সম্বলহীন হলেও বাবর কখনো হতাশ হননি। ১৫০৪ সালে তিনি কাবুল দখল করে 'পাদশাই' বা বাদশাহ উপাধি গ্রহণ করেন। অল্প কিছু দিনের মধ্যেই আফগানিস্তান তার দখলে চলে আসে। এসময় দিল্লিতে লোদি বংশের শাসন চলছিল। অভিজাত্যের দ্বন্দ্বসহ বিভিন্ন কারণে কয়েকজন শাসনকর্তা সুলতান ইব্রাহিম লোদির বিরুদ্ধে বিদ্রোহ করেন। সুলতান বিদ্রোহ দমনে ব্যস্ত হয়ে পড়লে লোদি বংশের দূর্বলতা ও আর্থিক গোলযোগের সুযোগ নিয়ে ১৫২৬ খ্রিস্টাব্দে বাবর পানিপথে প্রথম যুদ্ধে লোদিকে পরাজিত ভারতে মুঘল সাম্রাজ্যের আধিপত্য বিস্তার করেন। এরপর বাবর অসামান্য কৃতিত্বের মাধ্যমে সমস্ত বিশৃঙ্খলা দমন করেন। অবশেষে বলা যায়, সম্রাট বাবর মুঘল সাম্রাজ্যের প্রতিষ্ঠাতা হিসাবে বিশেষ কৃতিত্বের পরিচায়ক।"
        }
      ]
    },
    {
      "number": "6",
      "uddipok": "সালমান সাহেব একজন চেয়ারম্যান ছিলেন। তার এলাকার অধিকাংশ মানুষ ছিল ভিন্ন ধর্মাবলম্ব। তিনি বুঝতে পারলে, সংখ্যাগরিষ্ঠ জনগণকে অসন্তুষ্ট রেখে এলাকার উন্নয়ন করা সম্ভব নয়। তাই তিনি ভিন্ন ধর্মের এক রমণীকে বিয়ে করলেন এবং উক্ত সম্প্রদায়ের ধর্মীয় আচার অনুষ্ঠান পালনের সুব্যবস্থা করে দিলেন। ফলে উক্ত সম্প্রদায়ের সাথে সালমান সাহেবের সুসম্পর্ক গড়ে ওঠে।",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "মোঙ্গল শব্দ থেকে মুঘল শব্দটির উৎপত্তি হয়েছে।"
        },
        {
          "label": "খ",
          "question": "",
          "explanation": "কুবলিয়ত ও পাট্টা বলতে ভূমির উপর প্রজাদের স্বত্ব অধিকার রক্ষার জন্য ভারতবর্ষের সম্রাট শেরশাহের (১৪৭২-১৫৪৫ খ্রি.) এক প্রবর্তিত অভিনব ব্যবস্থাকে বোঝায়। পাট্টা ছিলো জমির অধিকার সংক্রান্ত দলিল।জমির উপর কৃষকের অধিকার স্বীকার করে সরকারের পক্ষে হতে পাট্টা দেওয়া হত। অন্যদিকে প্রদেয় করসহ ভূমিতে নিজের দায় ও কর্তব্য বর্ণনা করে কৃষক রাষ্ট্রকে কুবলিয়ত নামক দলিল সম্পাদান করে দিতেন।"
        },
        {
          "label": "গ",
          "question": "",
          "explanation": "উদ্দীপকে মুঘল সম্রাট আকবরের রাজপুত নীতির কথা ইঙ্গিত করা হয়েছে। নিচে তা ব্যাক্যা করা হলো:   অর্ধশতাধিক রাজত্বকালে সম্রাট আকবরের গৃহীত উল্লেখযোগ্য নীতিগুলোর মধ্যে রাজপুত নীতি একটি।সম্রাট আকবরের লক্ষ্য ছিল একটি সর্বভারতীর সাম্রাজ্য প্রতিষ্ঠা। তিনি উপলব্ধি করেন যে, জাতি- ধর্ম নির্বিশেষে সকল শ্রেণীর প্রজাসাধারনের সমর্থন, শুভেচ্ছা ও সহযোগিতা ছাড়া তার লক্ষ্য অর্জন সম্ভব নয়। তাই তিনি ভারতের সংখ্যাগরিষ্ঠ হিন্দুদের সমর্থন লাভের উদ্দেশে রাজপত নীতি গ্রহণ করেন। উদ্দীপকেও অনুরূপ প্রতিচ্ছবি লক্ষণীয়।   উদ্দীপক বর্নিত চেয়ারম্যান সালমান সাহেবের এলাকায়ও অধিকাংশ মানুষ ভিন্ন ধর্মাবলম্বী। সংখ্যাগরিষ্ট জনগণকে অসন্তুষ্ট রেখে এলাকার উন্নয়ন সম্ভব নয়- এ কথা বুঝতে পেরে তিনি ভিন্ন ধর্মের এক রমণীকে বিয়ে করেন এবং উক্ত সম্প্রদায় ধর্মীয় আচার-অনুষ্ঠান পালনের সুব্যবস্থা করে দেন। উক্ত সম্প্রদায়ের সাথে তার সুসম্পর্ক গড়ে ওঠে। অনুরূপ ব্যক্তির সাথে সাদৃশ্যপূর্ণ সম্রাট আকবর। ভারতবর্ষে মুঘল সাম্রাজ্য শক্তিশালী, স্থিতিশীল ও সমৃদ্ধশালী করতে হলে রাজপুতদের  সমর্থন ও সহযোগিতা প্রয়োজন হবে। কাজেই তিনি নিজ বংশের স্থায়িত্বের সার্থে হিন্দু জাগরণে নেতৃত্বদানকারী রাজপুতদের মন জয় সচেষ্ট হন এবং তাদের ব্যাপারে বিশেষ নীতি গ্রহণ করে, যেটি ইতিহাসে 'রাজপুত নীতি' নামে পরিচিত। এ নীতি বাস্তবায়নে তিনি মিলনাত্মক নীতি গ্রহণ করে। তাদের সাথে সুসম্পর্ক স্থাপনের লক্ষ্যে তিনি ১৯৬২ সালে সর্বপ্রথম অম্বরে রাজা বিহারীমলের কন্যা যোদবাঈকে বিয়ে করেন। রাজপ্রাসাদে হিন্দু সামগ্রীদের জন্য মন্দির স্থাপন করেন। সমগ্র রাজ্যে হিন্দুদের স্বাধীনভাবে আচরণ-অনুষ্ঠান পালনের ব্যবস্থা করে দেন।   সুতরাং বলা যায়, উদ্দীপকের সাথে সম্রাট আকবরের রাজপুত নীতির মিল রয়েছে ।"
        },
        {
          "label": "ঘ",
          "question": "",
          "explanation": "উক্ত নীতির ফলাফল নিচে বিশ্লেষণ করা হলো :   আকবরের রাজপুত নিতে ভারতের মুঘল শাসনের ইতিহাসে একটি তাৎপর্যপূর্ণ ও যুগান্তকারী পদক্ষেপ। আকবরের রাজপুত নীতি ভারতের রাজনৈতি, অর্থ-সামাজিক ও সাংস্কৃতিক ইতিহাসকে গভীরভাবে প্রভাবিত করে। এই নীতির ফলে ভারতে হিন্দু-মুসলিম সম্প্রদায়ের মধ্যে সম্প্রীতির সম্পর্ক তৈরি হয়। আকবরের উদারনীতির কারণে রাজপুত্তরা মুগলদের প্রতি বিরোধিতার নীতি ত্যাগ করে। এমনকি তারা মুঘল শক্তির একটি গুরুত্বপূর্ণ স্তরে পরিণত হয়। ঐতিহাসিক মোড়ল্যান্ড বলেন, \"এই নীতির ফলে রাজপতদের অধিকাংশ সুনির্দিষ্টভাবে সম্রাটের অনুগত হয়ে পড়ে। যার ফলে তিনি ভারতের সর্বশ্রেষ্ঠ ৫০ হাজার অশ্বারোহী বাহিনীর সেবা লাভের অধিকারী হয়েছিলেন। ভি.এ.স্মিথ বলেন, \"আকবরের বিভিন্ন পদক্ষেপ রাজপুতদের সন্তুষ্ট করতে সক্ষম হয় এবং তারা বাবরের কাছে পরাজয়ের আঘাত সহজে ভুলে যায়। বিদেশি নয় বরং আকবরকে 'জাতীয় নরপতি' হিসেবে মেনে নিয়ে রাজপুতরা মুঘল সাম্রাজ্যের স্থায়িত্ব বিধানে সহযোগিতা করে।\" ঐতিহাসিক উট বলেন, \"সম্রাট আকবরই প্রথম সফল বিজেতা, যিনি রাজপুতদের সোনার শিকল দিয়ে বাঁধতে সক্ষম হয়েছিলন এবং এ বাঁধনই মুসলমান রাজত্বকালে তাদের রাজনৈতিক মর্যাদা এনে দিয়েছিল।\" বস্তুত রাজপুত নীতি মধ্যযুগীয় ভারতের ইতিহাসে সম্রাট আকবরের উদারতার এক মূর্ত প্রতিকে পরিণত করেছিল।   উপরের আলোচনা থেকে বোঝা যায় যে, সম্রাট আকবরের রাজপুতনীতির কারণে ভিত সূদৃঢ় হয়।"
        }
      ]
    },
    {
      "number": "7",
      "uddipok": "১৭৮৯ খ্রিস্টাব্দে ফান্সের রাজা যোড়শ লুইয়ের স্বৈরাচারী। তাসন, জনগণের গণতান্ত্রিক অধিকার হরণ, অভ্যন্তরীণ বিশৃঙ্খলা ও বৈষম্যের প্রতিবাদে ফরাসি বিপ্লব সংঘটিত হয়। স্বাধীনতা, সাম্য ও ভ্রাতৃত্ব। এ জোগানের তিনটি দাবিই হয়ে উঠেছিল ফরাসিদের প্রাণের দাবিতে। প্রমতাসীনদের বিরুদ্ধে গণমানুষের ঐক্যবদ্ধ আন্দোলন সফল হয় এবং জনগণ মুক্তি পায়।",
      "tag": "ISCM 25",
      "sub_questions": [
        {
          "label": "ক",
          "question": "যুক্তফ্রন্টের নির্বাচনি প্রতীক কী ছিল?",
          "explanation": "যুক্তফ্রন্টের নির্বাচনি প্রতীক ছিল নৌকা।"
        },
        {
          "label": "খ",
          "question": "'তমদ্দুন মজলিশ' কী? ব্যাখ্যা করো।",
          "explanation": "ভাষা আন্দোলনকে কেন্দ্র করে গড়ে ওঠা প্রথম সাংস্কৃতিক সংগঠন হলো 'তমদ্দুন মজলিশ'। ১৯৪৭ সালের ১ সেপ্টেম্বর ঢাকা বিশ্ববিদ্যালয়ের পদার্থ বিজ্ঞানের অধ্যাপক আবুল কাশেমের উদ্যোগে ঢাকায় 'তমদ্দুন মজলিশ' প্রতিষ্ঠিত, হয়। এ সংগঠনের পক্ষ থেকে 'পাকিস্তানের রাষ্ট্রভাষা বাংলা না উর্দু' নামে একটি পুত্তিকা প্রকাশ করা হয়। এটি ছিল ভাষা আন্দোলনের প্রথম পুস্তিকা। ভাষা আন্দোলনকে সাংগঠনিক রূপ দেওয়ার জন্য 'তমদ্দুন মজলিশ', এর উদ্যোগে একটি 'রাষ্ট্রভাষা সংগ্রাম পরিষদ' গঠন করা হয়।"
        },
        {
          "label": "গ",
          "question": "উদ্দীপকে বর্ণিত ফরাসি জাতির প্রাণের দাবির সাথে বাঙালির কোন দাবির মিল রয়েছে? ব্যাখ্যা করো।",
          "explanation": "উদ্দীপকে ফরাসি জাতির প্রাণের দাবির সাথে বাঙালির ছয় দফা দাবির মিল রয়েছে। পকিস্তানি ঔপনিবেশিক শাসনে বাঙালি নানা ধরনের বৈষম্যের শিকার হয়। মূলত ভারত-পাকিস্তান যুদ্ধ অবসানের পর পূর্ব পাকিস্তানের নিরাপত্তার প্রতি পশ্চিম পাকিস্তান সরকারের চরম অবহেলা, পাশাপাশি রাজনৈতিক, অর্থনৈতিক, প্রশাসনিক, সামরিক, শিক্ষা প্রভৃতি ক্ষেত্রে পূর্ব পাকিস্তানের প্রতি সীমাহীন বৈষম্যের বিরুদ্ধে বঙ্গবন্ধু সোচ্চার হন। বাঙালির মুক্তির লক্ষ্যে তিনি পাকিস্তান সরকারের কাছে ছয় দফা দাবি পেশ করেন, যা বাঙালি জাতির প্রাণের দাবিতে পরিণত হয় এবং তারা তা আদায়ের লক্ষে ঐক্যবদ্ধ আন্দোলন গড়ে তোলে। উদ্দীপকেও এ বিষয়ের প্রতিফলন লক্ষ করা যায়। উদ্দীপকে দেখা যায়, ১৭৮৯ খ্রিষ্টাব্দে ফ্রান্সের রাজা ষোড়শ লুইয়ের স্বৈরাচারী শাসন, জনগণের গণতান্ত্রিক অধিকার হরণ, অভ্যন্তরীণ বিশৃঙ্খলা ও বৈষম্যের প্রতিবাদে ফরাসি বিপ্লব সংঘটিত হয়। স্বাধীনতা, সাম্য ও তাতৃত্ব এ স্লোগানের তিনটি দাবিই হয়ে উঠেছিল ফরাসিদের প্রাণের দাবি। ক্ষমতাসীনদের বিরুদ্ধে গণমানুষের ঐক্যবদ্ধ আন্দোলন সফল হয় এবং জনগণ মুক্তি পায়। অনুরূপ দাবির সাথে সাদৃশ্যপূর্ণ বঙ্গবন্ধু কর্তৃক উত্থাপিত হয় দফা দাবি। বঙ্গবন্ধুও বাংলার জনগণের অধিকার প্রতিষ্ঠা ও মুক্তির লক্ষ্যে হয় দফা দাবি পেশ করেছিলেন। এটি ছিল পাকিস্তান রাষ্ট্রকাঠামোর ভেতর সংখ্যাগরিষ্ঠ পূর্ব বাংলার মানুষের মুক্তির সনদ বা ম্যাগনাকার্টা। এই ছয় দফা দাবিতে বাঙালির প্রাদেশিক স্বায়ত্তশাসন, ব্যবসা-বাণিজ্য পরিচালনার ক্ষমতা, প্রতিরক্ষা, রাজস্ব, সর্বজনীন ভোটের মাধ্যমে আইনসভা গঠন ইত্যাদি উল্লেখ করা হয়। কিন্তু পাকিস্তান সরকার বাঙালির অধিকার সংবলিত ছয় দফা দাবি মেনে নিতে অস্বীকার করে। ফলে বাঙালিরা ছয় দফা ভিত্তিক তীব্র আন্দোলন গড়ে তোলে। ও অন্দোলন দমনে সরকার কঠোরতার আশ্রয় নিলে বাঙালিরা আরও সোচ্চার হয়। এরপর বারমাঝরো গণঅভ্যুত্থানের হাত ধরেই বাঙালিরা। স্বাধীনতা সংগ্রামের পথে অগ্রসর হয় এবং ১৯৭১ সালে মহান মুক্তিযুদ্ধের মাধ্যমে বিজয় অর্জন করে। সুতরাং বলা যায়, উদ্দীপকের দাবির সাথে ছয় দফা দাবি সাদৃশ্যপূর্ণ।"
        },
        {
          "label": "ঘ",
          "question": "তোমার পঠিত উক্ত দাবিই বাংলাদেশের স্বাধীনতার পথকে ত্বরান্বিত করেছিল-বিশ্লেষণ করো।",
          "explanation": "উক্ত দাবি তথা ছয় দফা দাবি বাংলাদেশের স্বাধীনতার পথকে ত্বরান্বিত করেছিল- মন্তব্যটি যথার্থ। বাংলার স্বাধিকার ও স্বাধীনতা আন্দোলনের ইতিহাসে ছয় দফার গুরুত্ব অপরিসীম। এটি ছিল পূর্ব পাকিস্তানের মধ্যবিত্ত শ্রেণির আশা-আকাঙ্ক্ষার প্রতীকস্বরূপ। বঙ্গবন্ধু শেখ মুজিবুর রহমান নিজেই একে মধ্যবিত্ত তথা আপামর জনতার মুক্তির সনদ এবং বাংলার অধিকার প্রতিষ্ঠার নিশ্চিত পদক্ষেপ হিসেবে আখ্যায়িত করেছেন। এতে বাঙালির চরম প্রত্যাশিত স্বায়ত্তশাসনের দাবি জানানো হয়। অন্যভাবে বলতে গেলে ছয় দফা ছিল মূলত বাঙালির আত্মনিয়ন্ত্রণ ও স্বাধিকারের দাবি। সামাজিক, অর্থনৈতিক ও রাজনৈতিক ক্ষেত্রে একটি স্বতন্ত্র সত্তা হিসেবে বাঁচার দাবি। পাকিস্তানি শাসকগোষ্ঠীর শাসন-শোষণ ও বঞ্চনার হাত থেকে বাঙালি জাতিকে মুক্ত করার জন্য এটি ছিল সুচিন্তিত, সুপরিকল্পিত ও বাস্তবভিত্তিক অনুপ্রেরণাসমৃদ্ধ কর্মসূচি। হয় দফা কর্মসূচি বাঙালি জাতীয়তাবাদী চেতনাকে সংগ্রামে রূপদান করে এবং জনগণের সংগ্রামী মনোভাবকে দৃঢ় করে। এই কর্মসূচির ভিত্তিতে ১৯৬৯-এর মাঝামাঝি সময়ে ক্ষমতাসীন শাসকগোষ্ঠীর বিরুদ্ধে বাংলার জনগণ ব্যাপক আন্দোলন শুরু করে, যা শেষ পর্যন্ত গণঅভ্যুত্থানে রূপ নেয়। পরবর্তী সময়ে এরই পথ ধরে তারা স্বাধীনতা সংগ্রামের দিকে অগ্রসর হয়। শেষ পর্যন্ত ১৯৭১-এর মহান মুক্তিযুদ্ধের মাধ্যমে বাঙালি জাতি স্বাধীনতা লাভ করে এবং অভ্যুদয় হয় স্বাধীন বাংলাদেশের। পরিশেষে বলা যায়, ছয় দফা ছিল পূর্ব পাকিস্তানের প্রতি পশ্চিমা শাসক গোষ্ঠীর দীর্ঘকাল ধরে অবজ্ঞা, অবিচার ও শোষণের বিরুদ্ধে বলিষ্ঠ প্রতিবাদ এবং এটিই ছিল প্রথম লিখিত প্রতিবাদ। যা পরবর্তী সময়ে বাঙালি জাতির স্বাধিকার আদায়ের মূলমন্ত্রে পরিণত হয়।"
        }
      ]
    },
    {
      "number": "8",
      "uddipok": "চীনের উত্তর-পশ্চিমে শিনচিয়াং উইঘুর দ্বায়ত্তশাসিত অঞ্চলটি অবস্থিত। এখানে দক্ষিণ শিনচিয়াং (তারিন বেসিন)-এ ৪৫.২১% তুপ্তি মুসলিম এবং উত্তর শিনচিয়াং (জাংগারিয়া)-এ ৪০.৫৭% হান ও দুই নামের মূল চীনারা বসবাস করে। তিয়ানশান পর্বতমালা দ্বারা এই দুই অঞ্চল বিভক্ত। উইগুর মুসলিমরা মূল চীনা হিসেবে নিজেদের দাবি করে এবং তারা তাদের স্বতন্ত্র ভাষা ও সংস্কৃতি নিয়ে নিজেদের স্বাধীনতা সংগ্রামে লিপ্ত। কিন্তু চীন সরকার তাদের স্বাধীনতা দিতে নারাজ। যুগ যুগ ধরে যান ও তুই চীনাদেরকে উইগুর মুসলিমদের থেকে আলাদা করা হয়েছে এবং শিক্ষা-সংস্কৃতি ও অর্থনৈতিকভাবে সর্বাত্মক সুযোগ-সুবিধা দেওয়া হয়েছে। পক্ষান্তরে উইগুরের মুসলিমদের ওপরে চলে শোষণ, ধর্মীয় নিষেধাজ্ঞা আর শিক্ষা-সংস্কৃতি ও অর্থনৈতিক বৈষম্য।",
      "tag": "ISCM 25",
      "sub_questions": [
        {
          "label": "ক",
          "question": "যুক্তফ্রন্টের নির্বাচনি প্রতীক কী ছিল?",
          "explanation": "যুক্তফ্রন্টের নির্বাচনি প্রতীক ছিল নৌকা।"
        },
        {
          "label": "খ",
          "question": "১৯৫৪ সালের নির্বাচনে যুক্তফ্রন্টের বিজয় ছিল মূলত বাঙালি জাতীয়তাবাদেরই বিজয়-ব্যাখ্যা করো।",
          "explanation": "১৯৫৪ সালের নির্বাচনে যুক্তফ্রন্টের বিজয় ছিল মূলত বাঙলি জাতীয়তাবাদেরই বিজয়। ১৯৫২ সালের ভাষা আন্দোলনের মাধ্যমে পূর্ব বাংলার মানুষের মধ্যে তীব্র। জাতীয়তাবাদী চেতনার জন্ম নেয়। এ চেতনায় উদ্দীপ্ত হয়ে ১৯৫৪ সালের প্রাদেশিক নির্বাচন নিয়ে ক্ষমতাসীন মুসলিম লীগের টালবাহানার বিরুদ্ধে তারা সোচ্চার হয়ে ওঠে। তারা সরকারের কাছে নির্বাচনের জোর দাবি জানায়। জাতীয়তাবাদের চেতনায় পূর্ব বাংলার ছাত্রসমাজ ও প্রগতিশীল রাজনীতিবিদরা ক্ষমতাসীন মুসলিম লীগকে প্রতিহত করতে ঐক্যবদ্ধ হওয়ার ওপর জোর দেয়। এরই ফলে যুক্তফ্রন্ট গঠিত হয়। যুক্তফ্রন্টের ২১ দফা নির্বাচনি ইশতেহার ছিল পূর্ব বাংলার মানুষের অধিকার আদায়ের দলিল। তাই স্বতন্ত্র জাতীয়তাবোধের প্রেরণায় পাকিস্তানি শোষণের কবল থেকে মুক্ত হওয়ার জন্য তারা যুক্তফ্রন্টকে ভোট দিয়ে বিজয়ী করে। তাই এ জয়কে বাঙালি জাতীয়তাবাদেরই বিজয় বলা যায়।"
        },
        {
          "label": "গ",
          "question": "উদ্দীপকে বর্ণিত উইগুরের মুসলিমদের প্রতি যে বৈষম্যমূলক আচরণ করা হয় তা তোমার পঠিত কোন ঘটনার সাথে সামঞ্জস্যপূর্ণ মনে কর? ব্যাখ্যা করো।",
          "explanation": "উদ্দীপকে বর্ণিত উইঘুরের মুসলিমদের প্রতি যে বৈষম্যমূলক আচরণ করা হয় তা পাকিস্তান আমলে পূর্ব বাংলার মানুষের প্রতি করা বৈষম্যের সাথে সামঞ্জস্যপূর্ণ। ভৌগোলিক দূরত্ব, ভাষা ও সংস্কৃতির পার্থক্য ভুলে গিয়ে ন্যায্য অধিকার লাভের প্রত্যাশা নিয়ে পূর্ব বাংলার মানুষ পাকিস্তান রাষ্ট্রের সাথে যুক্ত হয়েছিল। কিন্তু শুরু থেকেই পাকিস্তানি শাসকগোষ্ঠী পূর্ব বাংলার মানুষকে ন্যায্য অধিকার থেকে বঞ্চিত করে। সবদিক দিয়ে তারা বাঙালিদের প্রতি বৈষম্যমূলক নীতির প্রয়োগ করে। উদ্দীপকের উইগুরের মুসলিমদের ক্ষেত্রেও এমনটি দেখা যায়। দক্ষিণ শিনচিয়াং-এ বেশিরভাগ তুর্কি মুসলিম এবং উত্তর শিনচিয়াং-এ হান ও তুই নামের মূল চীনারা বাস করে। যুগ যুগ ধরে যখন ও যুই চীনাদেরকে উইগুর মুসলিমদের থেকে বেশি সুযোগ-সুবিধা দেওয়া হয়েছে। আর তুকি মুসলিমদের প্রতি বৈষম্যমূলক নীতি গ্রহণ করা হয়েছে। পূর্ব পাকিস্তানিদের প্রতিও এমন নীতি গ্রহণ করা হয়েছিল। ১৯৪৭ সালে পূর্ব ও পশ্চিম পাকিস্তান নিয়ে পাকিস্তান রাষ্ট্রের জন্ম হয়। এ রাষ্ট্রের শাসন ক্ষমতা ছিল 'পশ্চিম পাকিস্তানিদের হাতে। প্রথম থেকেই তাদের উদ্দেশ্য ছিল নেতিবাচক। তারা' চাইত বাঙালিদেরকে সবদিক থেকে কোণঠাসা করে তাদেরকে দুর্বল করে দিতে। যাতে তারা কোনো দিনই আলাদা জাতি হিসেবে স্বীকৃতি আদায়ের সুযোগ না পায়। তারা শিক্ষা, সংস্কৃতি, অর্থনীতি, সামরিক, রাজনৈতিকসহ বিভিন্ন দিক দিয়ে বাঙালিদেরকে শোষণ করতে শুরু করে। পশ্চিম পাকিস্তানিরা সবক্ষেত্রে অগ্রাধিকার পেত। তাদেরকে প্রয়োজনীয় সব অধিকার দেওয়া হতো। স্কুল, কলেজ, আইনপরিষদ চাকরি সব জায়গায় পশ্চিমাদের সংখ্যা ছিল অনেক বেশি। অথচ পূর্ব বাংলার মানুষ এসব ক্ষেত্রে কোনো সুযোগই পেত না। সুতরাং বোঝা যায়, উইগুরের মুসলিমদের প্রতি যে বৈষম্যমূলক আচরণ করা হয় তা পাকিস্তান আমলে পূর্ব পাকিস্তানিদের প্রতি বৈষমোর সাথে সাদৃশ্যপূর্ণ।"
        },
        {
          "label": "ঘ",
          "question": "উক্ত বৈষম্যের বিভিন্ন দিকের ওপর তুলনামূলক আলোচনা করো।",
          "explanation": "উক্ত বৈষম্য অর্থাৎ পূর্ব বাংলার প্রতি পশ্চিমা শাসকগোষ্ঠীর বৈষম্যের তুলনামূলক বিচার করলে দেখা যায়, প্রতিটি ক্ষেত্রে বাঙালিদের অবস্থান পশ্চিমাদের চেয়ে অনেক নিচে ছিল। পশ্চিম পাকিস্তানি শাসকগোষ্ঠী পূর্ব বাংলার মানুষের সাথে রাজনৈতিক, প্রশাসনিক, অর্থনৈতিক, সামরিক, শিক্ষা ইত্যাদি ক্ষেত্রে বৈষম্যমূলক আচরণ করে। পাকিস্তানের গণপরিষদে পূর্ব বাংলার সংখ্যাধিক্য থাকা সত্ত্বেও জেনারেল ও প্রধানমন্ত্রী উভয় পদেই নিয়োগ করা হয় পশ্চিম পাকিস্তান থেকে। সংখ্যাগরিষ্ঠের দাবিকে উপেক্ষা করে পাকিস্তানের রাজধানী প্রতিষ্ঠা করা হয় পশ্চিম পাকিস্তানে। পাকিস্তানের জনসংখ্যার শতকরা ৫৬.৪০ ভাগের ভাষা বাংলা হওয়া সত্ত্বেও বাংলাকে রাষ্ট্রভাষার মর্যাদা দানে শাসকগোষ্ঠী অনীহা প্রকাশ করে। ১৯৬৫-১৯৭০ সালের একটি পরিসংখ্যান মতে, পাকিস্তানের মন্ত্রিপরিষদ বিভাগ, পররাষ্ট্র, স্বরাষ্ট্র ও প্রতিরক্ষাসহ বিভিন্ন মন্ত্রণালয়ের ৬৯ জন শীর্ষপদস্থ কর্মকর্তার মধ্যে ৪৫ জন ছিলেন পাঞ্জাবি এবং মাত্র ৩ জন ছিলেন বাঙালি। ঘাটের দশকে পাকিস্তানে সচিব পর্যায়ে দু'চারজন বাঙালির নিয়োগ হলেও তাদের অপেক্ষাকৃত কম গুরুত্বপূর্ণ মন্ত্রণালয়ে নিয়োগ দেওয়া হয়। পাকিস্তান রেলওয়ে বোর্ড পরিচালকদের ৮ জনের মধ্যে ১ জন ছিলেন বাঙালি। পাকিস্তান আমলে পূর্ব পাকিস্তান মারাত্মক অর্থনৈতিক বৈষম্যের শিকার হয়। পাকিস্তানের মোট রপ্তানি আয়ের ৬০ ভাগ পূর্ব বাংলার পণ্য থেকে অর্জিত হলেও বাঙালি আমদানি পণ্যের মাত্র শতকরা ৩০ ভাগ পেত। পাকিস্তানের জনসংখ্যার শতকরা ৬০ ভাগ পূর্ব পাকিস্তানের হলেও জাতীয় আয়ের মাত্র ২৭ ভাগ ব্যয় হতো এদের জন্য। শিল্পের কাঁচামাল পূর্ব পাকিস্তানে উৎপন্ন হতো। কিন্তু বড় বড় সব শিল্পকারখানা প্রতিষ্ঠিত হয় পশ্চিম পাকিস্তানে। সামরিক ক্ষেত্রেও দু'অঞ্চলের মধ্যে বৈষম্য ছিল ব্যাপক। পাকিস্তানের দেশরক্ষা বাহিনীর তিনটি দপ্তরই ছিল পশ্চিম পাকিস্তানে। সামরিক বাহিনীর চাকরির ক্ষেত্রেও পশ্চিম পাকিস্তানদের অবস্থান ছিল একচেটিয়া। কৃষি, চিকিৎসা, বিজ্ঞান ও শিল্প গবেষণার জন্য পশ্চিম পাকিস্তানে ১৩টি এবং পূর্ব পাকিস্তানে মাত্র ৩টি গবেষণাকেন্দ্র তৈরি করা হয়। উচ্চশিক্ষা ও গবেষণার রাষ্ট্রীয় বরাদ্দ এবং বিভিন্ন বৃত্তির সিংহভাগ সুবিধা পায় পশ্চিম পাকিস্তানিরা। এছাড়া অর্থনৈতিক ও উন্নয়ন পরিকল্পনাগত বৈষম্যের কারণে পূর্ব ও পশ্চিম পাকিস্তানের মধ্যে সামাজিক বৈষম্যও প্রকট আকার ধারণ করেছিল। পরিশেষে বলা যায়, পূর্ব পাকিস্তানিদের প্রতি পশ্চিম পাকিস্তানিরা ব্যাপক বৈষম্য প্রদর্শন করে। এসব বৈষম্যের তুলনামূলক বিচারে পূর্ব পাকিস্তানের অবস্থান ছিল অত্যন্ত নাজুক।"
        }
      ]
    },
    {
      "number": "9",
      "uddipok": "বর্তমান মার্কিন যুক্তরাষ্ট্র ব্রিটিশদের উপনিবেশ ছিল। আঠারো শতকের ব্রিটিশ উপনিবেশিক শোষণের বিরুদ্ধে আমেরিকানরা স্বাধীনতা আন্দোলন শুরু করে। এ আন্দোলনে খাদ্য ও রসদ দিয়ে সহায়তা করে ব্রিটিশদের চিরপ্রতিদ্বন্দ্বী ফ্রান্স। ফরাসিদের সহায়তায় ১৭৭৬ সালে আমেরিকা স্বাধীনতা লাভ করে। ঘটনাটি বিশ্ব ইতিহাসের যুগান্তকারী অধ্যায়।",
      "tag": "ISCM 25",
      "sub_questions": [
        {
          "label": "ক",
          "question": "মুজিবনগর সরকার কত তারিখে গঠিত হয়?",
          "explanation": "১৯৭১ সালের ১০ এপ্রিল মুজিবনগর সরকার গঠিত হয়।"
        },
        {
          "label": "খ",
          "question": "ইয়াহিয়া সরকার বঙ্গবন্ধুর কাছে কেন ক্ষমতা হস্তান্তর করেনি? ব্যাখ্যা করো।",
          "explanation": "বাঙালিদেরকে ন্যায্য অধিকার থেকে বঞ্চিত করার জন্য ইয়াহিয়া সরকার বঙ্গবন্ধুর কাছে ক্ষমতা হস্তান্তর করেনি। পাকিস্তানি শাসকগোষ্ঠীর বিরুদ্ধে বাঙালির আন্দোলনের মূল লক্ষ্য ছিল স্বায়ত্তশাসন প্রতিষ্ঠা। কিন্তু স্বৈরাচারী সরকার তাদের এ দাবিকে অবৈধ বলে প্রত্যাখ্যান করে। কিন্তু ১৯৭০ সালের নির্বাচনে আওয়ামী লীগের বিজয় বাঙালির স্বায়ত্তশাসন দাবির বৈধতা প্রমাণ করে। বাঙালি তাদের নিজ অধিকার প্রতিষ্ঠা করবে ভেবে ইয়াহিয়া সরকার উদ্বিগ্ন হয়ে পড়ে। এ অধিকার যাতে প্রতিষ্ঠিত না হয় এ কারণেই ইয়াহিয়া ক্ষমতা হস্তান্তরে টালবাহানা শুরু করে।"
        },
        {
          "label": "গ",
          "question": "উদ্দীপকে উল্লেখিত ফ্রান্সের মতো কোন দেশ আমাদের স্বাধীনতা যুদ্ধে সহায়তা করেছিল? ব্যাখ্যা করো।",
          "explanation": "উদ্দীপকে উল্লেখিত ফ্রান্সের মতো ভারত আমাদের স্বাধীনতা যুদ্ধে সহায়তা করেছিল। বাংলাদেশের মুক্তিযুদ্ধে ভারতের ভূমিকা বিশেষভাবে উল্লেখযোগ্য। প্রতিবেশী রাষ্ট্র ভারতের প্রত্যক্ষ সমর্থন, অস্ত্র ও রসদ সহায়তা বাংলাদেশের স্বাধীনতা অর্জনকে ত্বরান্বিত করেছিল। এমনকি ভারতে পাকিস্তানি আক্রমণের প্রেক্ষিতে ১৯৭১ সালের ৩ ডিসেম্বর ভারত সরাসরি যুদ্ধে অংশগ্রহণ করে বাংলাদেশের স্বাধীনতা অর্জনের পথকে সুগম করে। উদ্দীপকেও অনুরূপ প্রতিচ্ছবি বিদ্যমান। উদ্দীপকে উল্লেখিত বর্তমান মার্কিন যুক্তরাষ্ট্র ব্রিটিশদের উপনিবেশী ছিল। আঠারো শতকের ব্রিটিশ উপনিবেশিক শোষণের বিরুদ্ধে আমেরিকানরা স্বাধীনতা আন্দোলন শুরু করে। এ আন্দোলনে খাদ্য ও রসদ দিয়ে সহায়তা করে ব্রিটিশদের চিরপ্রতিদ্বন্দ্বী ফ্রান্স। ফরাসিদের সহায়তায় ১৭৭৬ সালে আমেরিকা স্বাধীনতা লাভ করেন। বাংলাদেশের মুক্তিযুদ্ধেও ভারতের অনুরূপ অবদান রয়েছে। দীর্ঘ নয় মাস প্রায় এক কোটি শরনার্থীর বোঝা কাঁধে নিয়ে ভারত মানবতার দৃষ্টান্ত স্থাপন করে। এছাড়াও ভারত সরকার তার দেশে বাংলাদেশের মুক্তিযোদ্ধোদের প্রশিক্ষণের ব্যবস্থা করে। মুক্তিবাহিনীকে যুদ্ধের জন্য অস্ত্র ও রসদ দিয়ে সহযোগিতা করে। মুক্তিযুদ্ধের শেষ দিকে নভেম্বর মাসে মুক্তিবাহিনী ও ভারতীয় সশস্ত্রবাহিনী যৌথ কমান্ড গঠন করে শাকস্তানি বাহিনীর বিরুদ্ধে যুদ্ধ শুরু করে। এরপর ৩ ডিসেম্বর পাকিস্তানি বিমান বাহিনী, ভারতের কয়েকটি বিমান ঘাঁটি আক্রমণ করলে দেশটির প্রধানমন্ত্রী ইন্দিরা গান্ধী পাকিস্তানের বিরুদ্ধে সরাসরি যুদ্ধ ঘোষণা করেন। মুক্তিবাহিনী ও ভারতীয় বাহিনীর সমন্বয়ে গঠিত যৌথবাহিনীর তৎপরতায় পাকিস্তানি হানাদার বাহিনী পরাস্ত হয়। অবশেষে ১৯৭১ সালের ১৬ ডিসেম্বর পাকিস্তানি সেনাদের আত্মসমর্পণের মাধ্যমে বাংলাদেশ চূড়ান্ত বিজয় অর্জন করে। সুতরাং বলা যায়, উদ্দীপকের বর্ণনায় বাংলাদেশের মুক্তিযুদ্ধে ভারতের ভূমিকা চিত্রিত হয়েছে।"
        },
        {
          "label": "ঘ",
          "question": "বাংলাদেশের মুক্তিযুদ্ধে তোমার পঠিত উক্ত দেশের অবদান। মূল্যায়ন করো।",
          "explanation": "বাংলাদেশের মুক্তিযুদ্ধে শরনার্থীদের আশ্রয়দান, অস্ত্র ও রসদ সরবরাহ, বহির্বিশ্বে মুক্তিযুদ্ধের পক্ষে জনমত গঠনসহ বিবিধ ক্ষেত্রে উত্ত দেশ তথা ভারতের অবদান অপরিসীম। বাংলাদেশের মুক্তিযুদ্ধে ভারতের অবদান অত্যন্ত গুরুত্বপূর্ণ ও প্রশংসনীয়। বাঙালি শরণার্থীদের আশ্রয়দান ও প্রতিপালন, যুদ্ধের প্রশিক্ষণসহ অস্ত্র ও রসদ সরবরাহ এবং বহির্বিশ্বে পাকিস্তানি বর্বরতার ভয়াবহতা প্রকাশে ভারত সরকারের অবদান অনস্বীকার্য। দেশটির অতুলনীয় ও প্রত্যক্ষ সহায়তা ১৯৭১ সালের ১৬ ডিসেম্বর বাংলাদেশের স্বাধীনতা অর্জনকে ত্বরান্বিত করেছিল। ১৯৭১ সালের মুক্তিযুদ্ধে ঐতিহাসিক ভূমিকার জন্য মূল কৃতিত্বের দাবিদার প্রতিবেশি রাষ্ট্র ভারত। বিশ্বের বড় বড় শক্তির হুমকি উপেক্ষা করে তৎকালীন ভারত সরকার স্বাধীন বাংলাদেশের পক্ষে আন্তর্জাতিক সমর্থন আদায় ও বিশ্ব জনমত গঠনে সবচেয়ে গুরুত্বপূর্ণ ভূমিকা রাখে। ভারতের জনগণ ও সরকার প্রায় এক কোটি শরনার্থীকে আশ্রয়, খাদ্য, বস্ত্র, চিকিৎসা, মুক্তিযোদ্ধাদের অস্ত্র এবং প্রশিক্ষণ দিয়ে সাহায্য করে। শরণার্থীদের সহায়তা করতে ভারত সরকার তার নাগরিকদের ওপর কর আরোপ করে। . সরকারি পর্যায়ের বাইরেও ভারতের অধিকাংশ রাজনৈতিক দল, বুদ্ধিজীবী, সংস্কৃতিকর্মী ও সাধারণ মানুষ মুক্তিযুদ্ধের সময় বাংলাদেশের প্রতি অকুণ্ঠ সমর্থন ও সহযোগিতার হাত বাড়িয়ে দেয়। ভারতের প্রখ্যাত সংগীতজ্ঞ ও সেতারাবাদক পণ্ডিত বরিশঙ্কর যুক্তরাষ্ট্রের নিউইয়র্কে বহুল আলোচিত 'কনসার্ট ফর বাংলাদেশ' অনুষ্ঠানের অন্যতম উদ্যোক্তা। তাছাড়া ভারতীয় প্রচার মাধ্যমগুলোও পাক হানাদার বাহিনী কর্তৃক বাঙালি নিধনের সংবাদ দ্রুত প্রচারে বলিষ্ঠ ভূমিকা পালন করে। তদুপরি বাংলাদেশের মুক্তিযুদ্ধে ভারতীয় সেনাবাহিনীর অবদান অপরিসীম। বাংলাদেশের স্বাধীনতা অর্জনে অনেক ভারতীয় সৈন্য নিজের জীবন উৎসর্গ করে ইতিহাসে বিরল দৃষ্টান্ত স্থাপন করেছে। উপরের আলোচনার প্রেক্ষিতে বলা যায়, ভারতের অপরিসীম সহায়তা ও প্রত্যক্ষ সমর্থনে স্বাধীন সার্বভৌম রাষ্ট্র হিসেবে বিশ্ব মানচিত্রে স্বাধীন বাংলাদেশের অভ্যুদয় ঘটে।"
        }
      ]
    },
    {
      "number": "10",
      "uddipok": "জনৈক ব্যক্তির জন্ম ১৯৭১ সালের মার্চ মাসের একটি নির্দিষ্ট তারিখে। উক্ত তারিখে তার বাবাসহ শত শত বাঙ্গালি কে পাকিস্তানী সৈন্যরা গণহত্যা করেছিল। দুঃখের সেই স্মৃতি তাকে কাঁদায়। ছাত্র, শিক্ষক, ডাক্তার, সাংবাদিকসহ কোন বুদ্ধিজীবী গণহত্যা থেকে রেহাই পায়নি।",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "বঙ্গবন্ধু শেখ মুজিবুর রহমান ছয় দফা উত্থাপন করেন।"
        },
        {
          "label": "খ",
          "question": "",
          "explanation": "পাকিস্তানি শাসকগোষ্ঠীর বিমাতাসুলভ আচরণের বিপরীতে আওয়ামী লীগের জনকল্যাণমুখী আবস্থানই ১৯৭০ সালের নির্বাচনে দলটিকে জয় এনে দিয়েছে। পাকিস্তানি শাসনগোষ্ঠীর অত্যাচার ও বৈষম্যের কারণে পূর্ব পাকিস্তানের মানুষ ছিলো ক্ষুদ্ধ। এ প্রেক্ষিতে আওয়ামী লীগ ছিলো সাধারণ মানুষের আশা-আকাঙ্ক্ষা প্রতীক। দলটির পূর্ণাঙ্গ অবস্থান ছিলো এদের পক্ষে। তাছাড়াও বঙ্গবন্ধু শেখ মুজিবুর রহমান এক্ষেত্রে বড় ধরনের প্রভাব রেখেছেন। ফলে সত্তরের ঐতিহাসিক নির্বাচনে আওয়ামী লীগ নিরঙ্কুশ সংখ্যাগোরিষ্ঠা অর্জন করেছেন।"
        },
        {
          "label": "গ",
          "question": "",
          "explanation": "উদ্দীপকে হত্যাকান্ডের সাথে আমার পাঠ্যপুস্তুকে ২৫ শে মার্চ কালরাতে হত্যাকান্ডের সাথে মিল রয়েছে। নিচে তা বর্ণনা  করা হলো : ১৯৭১ সালে ২৫ শে মার্চ মধ্যরাতে পূর্ব পাকিস্তানের রাজধানী ঢাকায় পাকিস্তানি সেনারা ঘুমন্ত নিরস্ত্র মানুষের ওপর এক বর্বর হত্যাযজ্ঞ চালায়। নির্বিচার হত্যা ছাড়া ও গলাবর্ষণ ও অগ্নিসংযোগ এর মাধ্যমে ঢাকাতে মৃত্যুরুপিতে পরিণত করা হয়। বিশ্বের স্মরণকালের ইতিহাসে এরকম নির্মমহত্যা ও ধ্বংসযজ্ঞ বিরল। বাঙালি স্বাধিকারের স্তদ্ধ করে দেওয়ারই ছিল এর লক্ষ্য। ভয়ংকর সেই রাত্রি এই দেশে ২৫ শে মার্চ এর কালরাত নামে পরিচিত। পাকিস্তানি সামরিক কর্তৃপক্ষ নির্মম ও অভিযানের সাংকেতিক নাম দিয়েছিল অপারেশন সার্চলাইট। এ রাতে রাজধানী ঢাকার বাহিরেও কয়েক জায়গায় হামলা ও হত্যাকান্ড চালায়। তাছাড়াও ঢাকা বিশ্ববিদ্যালয় সলিমুল্লাহ মুসলিম হ, জগন্নাথ হল,ও জহিরুল হক হলের কয়েকশ আবাসিক ছাত্র ও কর্মচারীকে হত্যা করে সেনারা। সেই রাতে নির্মম হত্যাযজ্ঞের শিকার হয় রাস্তার প্রতিবাদী জনতার সাধারণ পথচারী ও বস্তিবাসীরাও। ২৫শে মার্চ রাতে শুধু ঢাকায় প্রায় ৭০০০ হাজার মানুষকে হত্যা করা হয় । সেই রাত থেকে টানা ৩৬ ঘন্টা ধরে ধরে তান্ডবলীলা চালানো হয়। এই রাতটি বিশ্বের স্মরণকালের ইতিহাসের অন্যতম নাটকীয় ঘটনা। তাই বলা যায়, উদ্দীপকের হত্যাকাণ্ডের সাথে আমার পাঠ্যপুস্তকের ১৯৭১ সালে ২০শে মার্চ কালরাতের হত্যাকাণ্ডের মিল রয়েছে।"
        },
        {
          "label": "ঘ",
          "question": "",
          "explanation": "উক্ত হত্যাকাণ্ড ছিল ও জাতীয় মেধাশূন্য করার নীল নকশা। নিচে তা বিশ্লেষণ করা হলো :   ১৯৭১ সালে ২৫ শে মার্চ রাতে হত্যাকান্ড ছিল জাতিকে মেধাশূন্য করা নীল নকশা। একটি জাতির মেরুদন্ড হলো শিক্ষিত এবং মেধাবীরা। মেধাশূন্য জাতি মেরুদন্ডহীন প্রাণীর সমতুল্য। পাকিস্তানিরা বাঙালি জাতিকে মেধাশূন্য করার জন্য নীল নকশা তৈরি করে। যাতে বাঙালি জাতি বিশ্বের বুকে মাথা উঁচু করে দাঁড়াতে না পারে। ১৯৭১ সালে ২৫শে মার্চ থেকে শুরু হয় পাকিস্তানি হানাদার বাহিনীদের বাঙালি জাতির উপর নির্মম হত্যাকাণ্ড। এই হত্যার মূল উদ্দেশ্য ছিল বাঙালিকে মেধাশূন্যহীন জাতিতে পরিণত করা। তারা এই পরিকল্পনা বাস্তবায়ন করতে ২৫ মার্চ রাতে পাকিস্তানি সেনারা বাংলার ঘুমন্ত নিরস্ত মানুষের উপর এক বর্বর হত্যাকাণ্ড চালায়। তারমাধ্যমে শুরু হয় আমাদের মহান মুক্তিযুদ্ধ। ২৫ শে মার্চ কালরাত থেকে শুরু করে দীর্ঘ নয় মাস ধরে চলে এই মহান মুক্তিযুদ্ধ । ২৫ শে মার্চ রাতে অপরশন সার্চলাইট নামে যে হত্যাকাণ্ড শুরু করে তার মূললক্ষ্য ছিল ঢাকা বিশ্ববিদ্যালয়েরসহ দেশের ছাত্র সমাজ এবং শিক্ষিত মধ্যবিত্ত শ্রেণীর মানুষ। এই হত্যাকাণ্ডের মাধ্যমে তারা দেশের শত শত ছাত্রকে হত্যা করে। ১৪ ডিসেম্বর রাজাকার ও আলবদর বাহিনীর সদস্যদের সহযোগিতার মাধ্যমে দেশের বুদ্ধিজীবীদের অপহরণ করে দ্রুত হত্যাকাণ্ড ঘটায় । এদেশের এ সূর্য সন্তানদের তারা নির্মম ভাবে হত্যা করে। এই হত্যাকাণ্ডের মাধ্যমে দেশের বুদ্ধিজীবীদের নিধনযজ্ঞে শিক্ষাবিদ, চিকিৎসক, সাংবাদিক, আইনজীবী, বিজ্ঞানী, রাজনৈতিক উচ্চপদস্থ কর্মকর্তা কেউ বাদ পড়েনি। বাংলাদেশের ইতিহাসে পাকিস্তানি নরপিশাচদের এসব বুদ্ধিজীবি হত্যাকান্ড ছিলো অত্যন্ত মর্মান্তিক।   সুতরাং বলা যায়, উক্ত হত্যাকান্ড ছিলো বাঙালি জাতির মেধাশূন্য করার নীল নকশা।"
        }
      ]
    },
    {
      "number": "11",
      "uddipok": "আমাদের এই মাতৃভূমিকে ভালোবাসে না এমন একটি মানুষও পাওয়া যাবে না। তবে কেউ কেউ মাতৃভূমিকে অনেক বেশি ভালোবেসেছেন। শহীদ তিতুমীর তেমন একজন ব্যক্তিত্ব। দেশমাতৃকার জন্য তাদের অবদান চিরস্মরণীয়। তাদের আত্মত্যাগ, দেশপ্রেম আমাদের জন্য অনুকরণীয়। তিনি নিজের জীবন দিয়ে বাংলাদেশের ইতিহাসে অমর হয়ে আছেন।",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "১৯৭১ সালে ৬ ডিসেম্বর ভারত বাংলাদেশকে স্বাধীন হিসাবে আনুষ্ঠানিক স্বীকৃতি প্রদান করে।"
        },
        {
          "label": "খ",
          "question": "",
          "explanation": "বঙ্গবন্ধুর ৭ মার্চের ভাষণ ছিলো মূলত বাংলাদেশের মুক্তিযুদ্ধের দিকনির্দেশক। তাই এটি বাঙালি জাতির ইতিহাসে স্মরণীয় ঘটনা। ১৯৭১ সালে ৭ মার্চ বঙ্গবন্ধুর ভাষণের পরদিন থেকে সমগ্র দেশে ব্যাপক আন্দোলন শুরু হয়। তার নির্দেশেনা অনুযায়ী দেশের স্কুল -কলেজ, অফিস -আদালত,কল-কারখানা সব কিছু বন্ধ হয়ে যায়। সমগ্র জনতা দেশের বিভিন্ন স্থানে পাকিস্তানি বাহিনীর সদস্যদের প্রতিহত করতে থাকে। মূলত তার এ ভাষণে মুক্তিযুদ্ধাদের প্রস্তুতির আহ্বান জানানো হয়েছিল। তার আহ্বানে সাড়া দিয়েই মুক্তিকামী বাঙালি মুক্তিযুদ্ধে ঝাঁপিয়ে পড়ে ছিলো। এজন্য বঙ্গবন্ধুর ৭ মার্চ এর ভাষণ বাঙালি জাতির ইতিহাসে অবিস্মরনীয়।"
        },
        {
          "label": "গ",
          "question": "",
          "explanation": "দেশের জন্য আত্মত্যাগের বিষয়ে তিতুমীরের জীবনের ঘটনাবলির সাথে বঙ্গবন্ধু শেখ মুজিবুর রহমানের সাথে সাদৃশ্য রয়েছে। নিম্নে তা ব্যাখ্যা করা হলো:   উদ্দীপকে উল্লিখিত শহীদ তিতুমীর দেশের জন্য আত্মত্যাগ দিয়েছেন। দেশকে ভালবেসে দেশকে শত্রু করার মুক্ত করার জন্য কাজ করে গিয়েছেন। দেশকে স্বাধীনতা দেওয়ার জন্য তিনি নিজের জীবন দিয়ে দেশের ইতিহাসে অমর হয়ে রয়েছেন। তার এই অবদান দেশের প্রতি ভালোবাসা সৃষ্টিতে আমাদেরকে উদ্বুদ্ধ করে করে করে।   বঙ্গবন্ধু শেখ মুজিবুর রহমান ও সারা জীবন দেশের স্বাধীনতার জন্য কাজ করে গিয়েছেন। পাক হানাদার বাহিনীর শাসন ও শোষণের হাত থেকে বাংলা বাংলাদেশীদের রক্ষা করার জন্য আজীবন চেষ্টা চালিয়ে গিয়েছেন। বাঙ্গালীদের অধিকার আদায়ের জন্য তিনি ১৯৬৬ সালে ৬ দফা দাবি পেশ করেন। এরই পরিপ্রেক্ষিতে ১৯৬৯ সালে গণঅভ্যুত্থান হয়। এছাড়াও দেশের স্বাধীনতার আন্দোলন থেকে তাকে প্রতিহত করতে ১৯৬৮ সালে বঙ্গবন্ধু শেখ মুজিবুর রহমান সহ ৩৫ জনের বিরুদ্ধে ঐতিহাসিক আগরতলা মামলা দায়ের করা হয়। পরবর্তীতে ১৯৭০ সালের নির্বাচনে তিনি জয়ী হলো তাকে ক্ষমতায় বসতে দেওয়া হয়নি। অবশেষে ১৯৭১ সালের ৭ই মার্চ ঐতিহাসিক ভাষণের মাধ্যমে বাঙালিরা বুঝে যায় যুদ্ধ এখন অনিবার্য। ফলশ্রুতিতে পঁচিশে মার্চের গণহত্যা এবং ২৬শে মার্চের প্রথম প্রহরের স্বাধীনতার ঘোষণার পরিপ্রেক্ষিতে যুদ্ধে ঝাপিয়ে পড়ে বাঙ্গালীরা।   তাই বলা যায়, দেশের জন্য আত্মত্যাগের বিষয়ে তিতুমীরের জীবনের ঘটনাবলির সাথে বঙ্গবন্ধু শেখ মুজিবুর রহমানের সাথে সাদৃশ্য রয়েছে।"
        },
        {
          "label": "ঘ",
          "question": "তিতুমীরের মতো বঙ্গবন্ধু বাংলাদেশের ইতিহাসে অমর হয়ে রয়েছেন-উক্তিটির সপক্ষে তোমার পাঠ্য বইয়ের আলোকে বিশ্লেষণ কর।",
          "explanation": "তিতুমীরের মতো বঙ্গবন্ধু বাংলাদেশের ইতিহাসে অমর হয়ে রয়েছেন - নিম্নে উক্তিটি পাঠ্য বইয়ের আলোকে বিশ্লেষণ করা হলো:   তিতুমীর ব্রিটিশ শাসন ও তাদের অনুগত অত্যাচারী হিন্দু জমিদারদের বিরুদ্ধে সংগ্রাম এবং তার বিখ্যাত বাঁশের কেল্লার জন্য বিখ্যাত হয়ে আছেন। ব্রিটিশ সেনাদের সাথে যুদ্ধরত অবস্থায় এই বাঁশের কেল্লাতেই তার মৃত্যু হয়। দেশের স্বাধীনতার জন্য তার এই অবদানের কারণে তিতুমীর ইতিহাসে অমর হয়ে আছেন।   বঙ্গবন্ধু শেখ মুজিবুর রহমান ও বাংলাদেশের ইতিহাসে অমর হয়ে আছেন। কেননা বঙ্গবন্ধুর নেতৃত্বেই বাংলাদেশ পুরো পাকিস্তানের শোষণের হাত থেকে রক্ষা পেতে যুদ্ধে ঝাঁপিয়ে পড়েছে বাঙালিরা। দীর্ঘ নয়মাস যুদ্ধ শেষে আমরা স্বাধীনতা অর্জন করি। এছাড়াও স্বাধীনতা যুদ্ধে পূর্ব থেকেই বঙ্গবন্ধু বাংলাদেশের স্বাধীনতা অর্জনের জন্য বিভিন্নভাবে দেশে প্রচেষ্টা চালিয়ে এসেছে। ১৯৬৬ সালে তিনি দেশের মানুষের অধিকার রক্ষার জন্য ঐতিহাসিক ছয় দফা ঘোষণা করেন। মূলত দেশের মানুষের অধিকার আদায়ের জন্যই তিনি এই ছয় দফা উত্থাপন করেন।   তাই বলা যায়,তিতুমীরের মতো বঙ্গবন্ধু বাংলাদেশের ইতিহাসে অমর হয়ে রয়েছেন।"
        }
      ]
    }
  ]
}