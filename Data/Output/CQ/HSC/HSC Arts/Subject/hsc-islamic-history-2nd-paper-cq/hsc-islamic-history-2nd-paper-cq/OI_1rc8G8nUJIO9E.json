{
  "title": "ঢাকা কলেজ ২০২৫",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "প্রাচীনকাল থেকেই দেশের শিল্প নগরীর সাথে ছোট শহর- বন্দরের মধ্যে নৌপথে বাণিজ্যিক পণ্য পরিবহনের পাশাপাশি একটা সাংস্কৃতিক যোগাযোগও গড়ে ওঠে। ঐতিহ্যের ধারাবাহিকতায় বড় ব্যবসায়ী ইসমত সাহেব নরসিংদী শহর থেকে সাতটি জাহাজে করে শিল্পের কাঁচামাল, কিছু শ্রমিক, উপঢৌকন ও ব্যবসায়ের অর্থ ঢাকায় পাঠাচ্ছিলেন। জাহাজগুলো নারায়ণগঞ্জ আসলে একদল ডাকাত কর্তৃক মালামাল লুন্ঠিত হয়। ইসমত সাহেব নারায়ণগঞ্জ প্রশাসনের কাছে এর আশু বিচারসহ ক্ষতিপূরণ দাবি করেন। কিন্তু। এর যথাযথ জবাব ও ক্ষতিপূরণ লাভে তিনি ব্যর্থ হন। এতে মালামাল গ্রহীতার মনে ক্ষোভ দেখা দেয়।",
      "tag": "DC 25",
      "sub_questions": [
        {
          "label": "ক",
          "question": "আরবদের সিন্ধু বিজয়ী বীরের নাম কী?",
          "explanation": "আরবদের সিন্ধু বিজয়ী বীরের নাম মুহাম্মদ বিন কাসিম।"
        },
        {
          "label": "খ",
          "question": "রাজা দাহিরের স্ত্রী 'জওহর ব্রত' পালন করেন কেন? ব্যাখ্যা দাও।",
          "explanation": "কে নিজের সম্মান রক্ষার জন্য রাজা দাহিরের স্ত্রী 'জওহর ব্রত' পালন করেন। প্রাচীনকালে হিন্দু নারীরা বিশেষ করে রাজপুত নারীরা নিজেদের আত্মসম্মানের পরিচয় দেওয়ার জন্য 'জওহর ব্রত' পালন করত। ৭১২ খ্রিষ্টাব্দে মুহাম্মদ বিন কাসিমের নেতৃত্বে আরব বাহিনী সিন্ধু আক্রমণ করে। এতে রাজা দাহির পরাজিত ও নিহত হন এবং রাওয়ার দুর্গের পতন ঘটে। এ সময় রাজা দাহিরের স্ত্রী নিজের সম্মান রক্ষার্থে অন্তঃপুরের অন্য নারীদের নিয়ে অগ্নিকুণ্ডে ঝাঁপ দিয়ে জওহর ব্রত পালন করেন।"
        },
        {
          "label": "গ",
          "question": "উদ্দীপকে বর্ণিত ঘটনাটি প্রাক-সালতানাত যুগের কোন বিজয়াভিযানের সাথে সংগতিপূর্ণ? ব্যাখ্যা করো।",
          "explanation": "উদ্দীপকে বর্ণিত ঘটনাটি প্রাক-সালতানাত যুগের আরবদের সিন্ধু অভিযানের সাথে সংগতিপূর্ণ। উমাইয়া খলিফা আল ওয়ালিদ বিন আবদুল মালিকের (৭০৫-৭১৫ খ্রি.) খিলাফত লাভের পর মুসলিম সাম্রাজ্যে এক নতুন অধ্যায়ের সূচনা হয়। এ সময় পূর্বাঞ্চলীয় শাসনকর্তা হাজ্জাজ বিন ইউসুফ সেনাপতি ও জামাতা মুহাম্মদ বিন কাসিমকে সিন্ধু অভিযানের প্রেণা যোগান। তার উৎসাহে মুহাম্মদ বিন কাসিমের নেতৃত্বে আরবরা ভারতে সিন্ধুতে অভিযান (৭১২ খ্রি.) পরিচালনা করে। উদ্দীপকের ঘটনা এ অভিযানের প্রত্যক্ষ কারণকে ইঙ্গিত করে। উদ্দীপকে বলা হয়েছে, ইসমত সাহেবের পাঠানো জাহাজের মালামাল নারায়ণগঞ্জের একদল ডাকাত কর্তৃক লুন্ঠিত হয়। ইসমত সাহেব নারায়ণগঞ্জ প্রশাসনের কাছে এর বিচার ও ক্ষতিপূরণ চান।' কিন্তু যথাযথ বিচার ও ক্ষতিপূরণ না পেয়ে তিনি প্রশাসনের ওপর রাগান্বিত হন। আরবদের সিন্ধু অভিযানের পেছনেও এমন একটি কারণ নিহিত ছিল। জানা যায়, সিংহল (বর্তমান শ্রীলঙ্কা) রাজা আটটি উপঢৌকনপূর্ণ জাহাজ খলিফা ওয়ালিদ ও হাজ্জাজের উদ্দেশ্যে প্রেরণ করেন। কোনো কোনো ঐতিহাসিকের বিবরণ অনুযায়ী সিংহলে বাণিজ্যরত মৃত আরব বণিকদের পরিবার-পরিজনও জাহাজগুলোতে ছিল। যাত্রাপথে জাহাজগুলো সিন্ধুর দেবল বন্দরে উপস্থিত হলে সেগুলো জলদস্যুরা লুট করে। হাজ্জাজ রাজা দাহিরের কাছে এর প্রতিকার ও ক্ষতিপূরণ দাবি করলে দাহির সে দাবি প্রত্যাখ্যান করেন। দাহিরের এ উদ্ধত আচরণে ক্ষুব্ধ হয়ে হাজ্জাজ বিন ইউসুফ সিন্ধু আক্রমণ করে। সুতরাং দেখা যায়, উদ্দীপকের ঘটনার সাথে প্রাক-সালতানাতের সিন্ধু অভিযানের মিল রয়েছে।"
        },
        {
          "label": "ঘ",
          "question": "উক্ত বিজয়কে কি 'নিষ্ফল বিজয়' বলে আখ্যায়িত করা যায়? তোমার উত্তরের সপক্ষে যুক্তি দেখাও।",
          "explanation": "সিন্ধু অভিযানকে 'নিষ্ফল বিজয়' বলা যায় না। কারণ মুহাম্মদ বিন কাসিমের মৃত্যুর পর সিন্ধু ও মুলতানে আরব শাসন প্রায় দেড়শ বছর স্থায়ী হয়েছিল। আরবদের সিন্ধু বিজয়ের পথ ধরে পরবর্তী সময়ে মুসলমানরা ভারতে প্রবেশ করে। মুহাম্মদ বিন কাসিমের পথ অনুসরণ করেই সুলতান মাজ্জুদ ও মুহাম্মদ ঘুরি ভারতে তাদের আধিপত্য প্রতিষ্ঠা করেছিলেন। সিন্ধু বিজয়ের পর আরব সৈন্যদের মধ্যে অনেকেই স্থায়ীভাবে ভারতে বসতি স্থাপন করেন। তারা বিজিত অঞ্চলে বহু রাস্তাঘাট নির্মাণ করেন। ইতিহাসবিদ টড 'রাজস্থানের ইতিহাস' গ্রম্পে আরবদের সিন্ধু বিজয়কে একটি গুরুত্বপূর্ণ ঘটনা বলে অভিহিত করেছেন। সিন্ধু বিজয়ের রাজনৈতিক ফলাফল নিয়ে বিতর্ক থাকলেও এর দর্মীয় ফলাফল ছিল খুবই তাৎপর্যপূর্ণ। এ বিজয়ের ফলে অসংখ্য পির-দরবেশ ভারতীয় উপমহাদেশে ধর্ম প্রচারের জন্য আসেন; যাদের প্রভাবে সাম্য, মৈত্রী, উদারতা ও সহিষ্ণুতার প্রতীক ইসলাম ধর্মে দলে দলে নির্যাতিত হিন্দু সম্প্রদায় যোগদান করতে থাকে। সিন্ধু ও মুলতানে আরব প্রাধান্য প্রতিষ্ঠিত হওয়ার পর আরবদের সাথে ভারতের বাণিজ্যিক সম্পর্ক আরও সুদৃঢ় হয়। সিন্ধু বিজয়ের মাধ্যমে আরবরা সর্বপ্রথম হিন্দু সম্প্রদায়ের নিবিড় সংস্পর্শে আসার সুযোগ পায়। ফলে উভয়ের মধ্যে বৈবাহিক সম্পর্ক তৈরি হয়। আর্য ও সেমেটিক জাতির এ মিলন ভারতবর্ষে নতুন সমাজব্যবস্থার সৃষ্টি করে। আরবদের কল্যাণমুখী শাসন, ধর্মীয় স্বাধীনতা প্রদান, ধর্মীয় উপাসনালয়গুলো সংরক্ষণ প্রভৃতি কাজ উভয়ের মধ্যে আস্থা সৃষ্টি করে। প্রকৃতপক্ষে হিন্দু-মুসলিমের এ সহাবস্থানই পরবর্তী সময়ে ভারতে নতুন সভ্যতা ও সংস্কৃতির বিকাশ ঘটিয়েছিল। উপরের আলোচনা থেকে একথা নিশ্চিতভাবে বলা যায়, আরবদের সিন্ধু অভিযান কোনোভাবেই নিষ্ফল বিজয় ছিল না। বরং এ বিজয়ের সামাজিক, সাংস্কৃতিক, ধর্মীয় প্রভাব ছিল বিশেষ তাৎপর্যপূর্ণ।"
        }
      ]
    },
    {
      "number": "2",
      "uddipok": "রাফাত ইতিহাসের বই পড়ে জানতে পারে যে, 'ক' নামক শাসক একজন বিখ্যাত বিজেতা ছিলেন। তিনি বার বার পার্শ্ববর্তী একটি দেশে সামরিক অভিযান পরিচালনা করেন এবং প্রতিবারই স্বীয় রণকৌশল দ্বারা বিজয়ী-হন। অভিযান পরিচালনা করে তিনি যে বিপুল ধন-সম্পদের অধিকারী হয়েছিলেন তা দ্বারা স্বীয় রাজধানীকে প্রাচ্যের অন্যতম শ্রেষ্ঠ নগরীতে পরিণত করেছিলেন। তবে বিজিত এলাকায় তিনি স্থায়ীভাবে কোনো রাজ্য প্রতিষ্ঠা করেননি।",
      "tag": "DC 25",
      "sub_questions": [
        {
          "label": "ক",
          "question": "ভারতবর্ষকে কেন নৃতত্ত্বের জাদুঘর বলা হয়?",
          "explanation": "ভারতবর্ষে বিভিন্ন জাতিগোষ্ঠী ও ধর্ম-বর্ণের মানুষ বাস করায় এ অঞ্চলকে নৃতত্ত্বের জাদুঘর বলা হয়।"
        },
        {
          "label": "খ",
          "question": "ভারতবর্ষের ভৌগোলিক অবস্থান ব্যাখ্যা করো।",
          "explanation": "ভারতবর্ষ এশিয়া মহাদেশের মধ্য দক্ষিণে অবস্থিত। ভৌগোলিক দিক থেকে ভারতবর্ষ একটি বিচিত্র অঞ্চল। এর উত্তর, উত্তর পশ্চিম ও উত্তর-পূর্ব দিকে হিমালয় পর্বত, দক্ষিণে ভারত মহাসাগর, পূর্বে ব্রহ্মদেশ (মিয়ানমার), পশ্চিমে আরব সাগর অবস্থিত। বর্তমান বাংলাদেশ, ভারত ও পাকিস্তান এর অন্তর্ভুক্ত। ভারতবর্ষের কেন্দ্রস্থলে অবস্থিত বিন্ধ্য পর্বত দেশটিকে দুটি অসমান ভাগে বিভক্ত করেছে। বিন্ধ্য পর্বতের উত্তর অংশ 'আর্যাবর্ত' বা উত্তর ভারত এবং দক্ষিণাংশ 'দাক্ষিণাত্য' নামে পরিচিত।"
        },
        {
          "label": "গ",
          "question": "উদ্দীপকের 'ক' নামক শাসকের সাথে তোমার পাঠ্যবইয়ের কোন শাসকের সাদৃশ্য রয়েছে? ব্যাখ্যা করো।",
          "explanation": "উদ্দীপকের 'ক' নামক শাসকের সাথে বিশ্বখ্যাত বিজেতা সুলতান মাহমুদের কর্মকাণ্ডের সাদৃশ্য রয়েছে। গজনির সুলতান মাহমুদ ছিলেন একজন সমরপ্রিয় ও সাহসী যোদ্ধা। উচ্চাভিলাষী এই বিজেতা স্বীয় রাজ্য গজনিকে সমৃদ্ধিশালী ও সুসজ্জিত রাজ্য হিসেবে গড়ে তুলতে প্রচুর অর্থের প্রয়োজন বোধ করেন। এই অর্থের জন্যই তিনি বিভিন্ন রাজ্যে অভিযান চালিয়ে বিপুল ধন-সম্পদের অধিকারী হন। উদ্দীপকের 'ক' নামক শাসকের কর্মকাণ্ডেও তা প্রকাশ পেয়েছে। উদ্দীপকে বর্ণিত 'ক' নামক বিজেতা তার পার্শ্ববর্তী দেশে সামরিক অভিযান পরিচালনা করে বিপুল ধন-সম্পদের অধিকারী হন। এ সম্পদ দ্বারা স্বীয় রাজধানীকে অন্যতম শ্রেষ্ঠ নগরীতে পরিণত করেন। অন্যতম সমরনেতা গজনির সুলতান মাহমুদের মধ্যেও অনুরূপ প্রতিফলন লক্ষণীয়। সুলতান 'মাহমুদ ধন-ঐশ্বর্যে ভরপুর ভারতবর্ষে বারবার আক্রমণ করেন। তার এ অভিযানের উদ্দেশ্য ছিল প্রচুর ধন-সম্পদ আহরণ করে নিজ রাজ্যের উন্নয়ন ঘটানো। তাই তিনি ভারতবর্ষকে তার প্রয়োজনীয় অর্থভাণ্ডার মনে করে ২৭বছরে মোট ১৭ বার সেখানে অভিযান প্রেরণ করেন এবং প্রতিবারই জয় লাভ করে প্রচুর সম্পদ হস্তগত করেন। এসব আহরিত অর্থ-সম্পদ কাজে লাগিয়ে তিনি গজনি রাজ্যকে সমৃদ্ধিশালী করে গড়ে তুলেছিলেন। সুতরাং বলা যায়, বিজয়ী সুলতান মাহমুদের প্রতিচ্ছবিই যেন উদ্দীপকের 'ক' নামক চরিত্রে ফুটে উঠেছে।"
        },
        {
          "label": "ঘ",
          "question": "পাঠ্যবইয়ের উক্ত শাসকের রাজ্য বিজয়ের প্রকৃত উদ্দেশ্য বিশ্লেষণ করো।",
          "explanation": "পাঠ্যবইয়ের উক্ত শাসক অর্থাৎ সুলতান মাহমুদের রাজ্য বিজয়ের প্রকৃত উদ্দেশ্য ছিল অর্থনৈতিক। সুলতান মাহমুদের, ভারত অভিযানের প্রকৃত উদ্দেশ্য কী ছিল তা নিয়ে ইতিহাসবিদদের মধ্যে মতবিরোধ রয়েছে। তবে অনেকে মনে করেন অর্থনৈতিক উদ্দেশ্যেই তিনি ভারতে বারবার অভিযান প্রেরণ করেছিলেন। ঐতিহাসিক হাবিব বলেন, \"এটি ধর্মযুদ্ধ ছিল না, গৌরব ও স্বর্ণের লোভেই 'সংঘটিত পার্থিব যুদ্ধ।\" অর্থের তীব্র বাসনা সুলতান মাহমুদের অভিযানেও প্রতিফলিত হয়েছে। ভারত অভিযানে অসামান্য সাফল্য থাকা সত্ত্বেও পাঞ্জাব ছাড়া আর কোনো অঞ্চলকে মাহমুদ সাম্রাজ্যভুক্ত করেননি। তাই ঐতিহাসিকগণ তার অভিযানের পেছনে অর্থনৈতিক কারণকেই মুখ্য কারণ বলে উল্লেখ করেন। 'An Advanced History of India' গ্রন্থেও 'ভারতীয় ধনৈশ্বর্য' সংগ্রহ সুলতান মাহমুদের ভারত অভিযানগুলোর মুখ্য উদ্দেশ্য বলে উল্লেখ করা হয়েছে। এম মোহর আলীর মতে, \"সদ্য প্রতিষ্ঠিত গজনি রাজ্যের উন্নয়ন, রাজ্যকে সুদৃঢ়করণ, রাজ্যে নিজ কর্তৃত্ব এবং মুসলিম নৃপতিদের মধ্যে নিজের শ্রেষ্ঠত্ব প্রতিষ্ঠা, বিরাট সেনাবাহিনীর ব্যয় নির্বাহ, মধ্য এশিয়ায় অভিযান, রাজধানী গজনিকে সমৃদ্ধিশালী ও সুসজ্জিতকরণ এবং জ্ঞান-বিজ্ঞানের পৃষ্ঠপোষকতা ইত্যাদি কারণে সুলতান মাহমুদের প্রচুর অর্থের প্রয়োজন ছিল।\" সুলতান মাহমুদ ভারতকে তার প্রয়োজনীয় অর্থভান্ডার মনে করেছিলেন। ঐতিহাসিক ভিনসেন্ট স্মিথ বলেন, ১৭ বার অভিযান পরিচালনা করে তিনি সোনা, রূপা, হীরা, জহরত, মণি-মাণিক্য আহরণ করে গজনিতে নিয়ে যান। গজনিকে সমৃদ্ধ ও আকর্ষণীয় নগরীতে পরিণত করার জন্য তার প্রচুর অর্থের প্রয়োজন ছিল। এ কারণে তিনি ভারতে ১৭ বার অভিযান পরিচালনা করেন। উপরের আলোচনার প্রেক্ষিতে বলা যায়, সুলতান মাহমুদের রাজ্য বিজয়ের মূল উদ্দেশ্য ছিল ধন-সম্পদ আহরণ করা।"
        }
      ]
    },
    {
      "number": "3",
      "uddipok": "আরিফ ঢাকা বিশ্ববিদ্যালয়ে ইতিহাস বিষয়ে অধ্যয়নরত। সম্প্রতি সে মধ্যযুগীয় ইতিহাসে ভারতীয় উপমহাদেশ নামক একটি বই কিনেছে। বইটি পড়ে সে জানতে পারে মধ্যযুগে ভারতবর্ষে পানিপথের, প্রথম যুদ্ধের মাধ্যমে একজন শাসক দিল্লির সিংহাসন অধিকার করে। যিনি পরবর্তীতে ভারতবর্ষে এক বিশাল সাম্রাজ্য গড়ে তোলেন। মাত্র ১১ বছর বয়সে সিংহাসনে বসা এই সম্রাটের কৃতিত্ব পড়ে আরিফ অভিভূত হয়।",
      "tag": "DC 25",
      "sub_questions": [
        {
          "label": "ক",
          "question": "কত সালে পানিপথের প্রথম যুদ্ধ সংঘটিত হয়?",
          "explanation": "১৫২৬ সালে পানিপথের প্রথম যুদ্ধ সংঘটিত হয়।"
        },
        {
          "label": "খ",
          "question": "মুঘলদের পরিচয় সম্পর্কে লেখো।",
          "explanation": "'মোঙ্গল' শব্দ থেকেই 'মুঘল' নামকরণ হয়েছে বলে অনেক ঐতিহাসিক মনে করেন। উল্লেখ্য যে, ভারতে মুঘল সাম্রাজ্যের প্রতিষ্ঠাতা বাবর ছিলেন মায়ের দিক থেকে দূর্ধর্ষ মোঙ্গল নেতা চেঙ্গিস খান এবং পিতার দিক থেকে চাঘতাই তুর্কি বীর তৈমুর লঙের বংশধর। চেঙ্গিস-তৈমুরের বংশধর জহিরউদ্দিন মুহাম্মদ বাবরের ভারতে প্রতিষ্ঠিত রাজবংশটি 'মুঘল' নামে পরিচিতি লাভ করে। ১৫২৬ খ্রিষ্টাব্দে লোদি বংশের ধ্বংসস্তূপের ওপর বাবর এ নতুন রাজবংশের গোড়াপত্তন করেন।"
        },
        {
          "label": "গ",
          "question": "উদ্দীপকের আরিফ ভারতবর্ষের কোন শাসকের কথা জানতে পেরেছে? ব্যাখ্যা করো।",
          "explanation": "উদ্দীপকের আরিফ ভারতবর্ষের মুঘল সাম্রাজ্যের প্রতিষ্ঠিত বাবরের কথা জানতে পেরেছে। জহিরউদ্দিন মুহাম্মদ বাবর ১৪৮৩ খ্রিষ্টাব্দের ১৪ ফেব্রুয়ারি মধ্য এশিয়ার ফারগানায় জন্ম গ্রহণ করেন। তার পিতা ওমর শিখ মির্জা এবং মাতা কুতলুঘ নিগার খানম। ১৪৯৪ খ্রিষ্টাব্দে ওমর মির্জার আকস্মিক দুর্ঘটনায় মৃত্যু হলে বাবর মাত্র ১১ বছর বয়সে ফারগানার সিংহাসনে অধিষ্ঠিত হন। এবং পরবর্তীতে তিনিই ভারতবর্ষে মুঘল সাম্রাজ্য প্রতিষ্ঠা করেন, যা উদ্দীপকে আরিফের অধ্যয়নেও প্রতিফলিত হয়েছে। উদ্দীপকের আরিফ ইতিহাস পাঠ করে জানতে পারে, ভারতবর্ষে পানিপথের প্রথম যুদ্ধের মাধ্যমে একজন শাসক দিল্লির সিংহাসন অধিকার করেন। যা দ্বারা স্পষ্টত, বাবরের সিংহাসনারহণকেই বুঝানো হয়েছে। অল্প বয়সে সিংহাসনে অধিষ্ঠিত হওয়ার পর বাবরকে কঠিন পরীক্ষার মুখোমুখি হতে হয়। এক সময় ভাগ্য বিপর্যয়ে পড়ে বাবর দাবার ছকের রাজার মতো এক স্থান থেকে অন্য স্থানে ঘুরে বেড়াতে থাকেন। কিন্তু বাবর এতে হতাশ ও হতোদ্যম না হয়ে অজেয় মনোবল, দুর্দমনীয় ইচ্ছা ও নির্ভিক সাহসিকতার সাথে সকল প্রতিকূলতার নিজ যোগ্যতা বলে জয় করেন। এ সময় তিনি ভারতবর্ষের রাজনৈতিক বিশৃঙ্খলা, সামাজিক ও অর্থনৈতিক দৈনদশার সুযোগে ১৫২৬ সালে পানি পথের প্রথম যুদ্ধে ইব্রাহিম লোদিকে পরাজিত করে ভারতে মুঘল সাম্রাজ্যের গোড়াপত্তন করেন। এরপর অল্প কিছুদিনের মধ্যে বাবর পশ্চিমে কাবুল, পূর্বে বিহার, উত্তরে হিমালয় থেকে দক্ষিণে চান্দেরি পর্যন্ত বিস্তৃত এক সাম্রাজ্যের অধিপতি হন। সুতরাং উদ্দীপকের আরিফ বাবরের কৃতিত্বের কথাই জানতে পেরেছে।"
        },
        {
          "label": "ঘ",
          "question": "শাসক হিসেবে তার কৃতিত্ব মূল্যায়ন করো।",
          "explanation": "শাসক হিসেবে বাবরের কৃতিত্ব অতুলনীয়। বাবর ১৫২৬ খ্রিষ্টাব্দে পানিপথের প্রথম যুদ্ধে জয় লাভ করে লোদি সালতানাতের ধ্বংসস্তূপের ওপর মুঘল শাসনের সূচনা করেন। তার প্রতিষ্ঠিত এই বংশ প্রায় তিনশ বছর (১৫২৬-১৮৫৮ খ্রি.) দিল্লি শাসন করে। সামান্য অবস্থা থেকে নানা প্রতিকূলতার বিরুদ্ধে সংগ্রাম করে বাবর নিজেকে একজন শাসক হিসেবে অনন্য উচ্চতায় নিয়ে যান। তাই তার কৃতিত্ব অসীম। বাবর সমসাময়িককালে শ্রেষ্ঠ যোদ্ধা ও সেনানায়ক হিসেবে পরিচিতি লাভ করেন। পানিপথের প্রথম যুদ্ধসহ পরবর্তী যুদ্ধসমূহে সেনানায়ক হিসেবে তিনি কৃতিত্বের পরিচয় দেন। সম্রাট হিসেবে তিনি মাত্র চার বছর রাজত্ব করেন। রাজত্বকালের অধিকাংশ সময় কেটেছে যুদ্ধ বিগ্রহে করে তবুও তিনি সাম্রাজ্যের প্রশাসনিক দপ্তরগুলোতে শৃঙ্খলা রক্ষার জন্য প্রধানমন্ত্রী নিয়োগ দেন। শাসনকাজ নির্বাহের জন্য তিনি প্রত্যেক প্রদেশে একজন করে ওয়ালী, দিওয়ান, শিকদার, কোতোয়াল প্রভৃতি কর্মকর্তা নিয়োগ দেন। তিনি ছিলেন বিদ্যা ও. সংস্কৃতি অনুরাগী। তুর্কি ভাষায় লিখিত তার আত্মজীবনীমূলক গ্রন্থ 'তুযুক-ই-বাবরি' এক অমূল্য সম্পদ। একজন সংগীত প্রেমী হিসেবে তিনি ফারসি ও তুর্কি ভাষায় অনেক সংগীত রচনা করেন। তার শাসনামলে স্থাপত্য শিল্পের ও ব্যাপক বিকাশ সাধিত হয়। সুতরাং বলা যায়, মুঘল সাম্রাজ্যের প্রতিষ্ঠাতা শাসক হিসেবে বাবরের কৃতিত্ব অপরিসীম।"
        }
      ]
    },
    {
      "number": "4",
      "uddipok": "খলিফা হাকিম তার রাজ্যের সকল ধর্মাবলম্বীকে একই পতাকাতলে আনার জন্য একটি ধর্মমত প্রচলন করেন। কিন্তু এ ধর্মমতটি জনগণের মধ্যে প্রভাব বিস্তার করতে না পারায় তার মৃত্যুর সাথে সাথে এর ইতি ঘটে।",
      "tag": "DC 25",
      "sub_questions": [
        {
          "label": "ক",
          "question": "পানিপথের প্রথম যুদ্ধ কত সালে সংগঠিত হয়?",
          "explanation": "পানিপথের প্রথম যুদ্ধ ১৫২৬ সালে সংঘটিত হয়।"
        },
        {
          "label": "খ",
          "question": "মনসবদারি প্রথা কী? ব্যাখ্যা করো।",
          "explanation": "মনসবদারি প্রথা বলতে সামরিক ও বেসামরিক প্রশাসনের অব্যবস্থাপনা দূর করার লক্ষ্যে মুঘল সম্রাট আকবরের প্রবর্তিত একটি সামরিক সংস্কারকে বোঝায়। সম্রাট আকবর সেনাবাহিনীতে নিয়মানুবর্তিতা ও শৃঙ্খলা প্রতিষ্ঠার জন্য ১৫.৭১ খ্রিষ্টাব্দে শাহবাজ খানকে মীর বকশী নিয়োগ করে একটি পরিকল্পনা প্রণয়ন করেন। এটি মনসবদারি প্রথা হিসেবে পরিচিত। 'মনসব' শব্দের অর্থ পদ বা পদমর্যাদা। এ পদের অধিকারীকে 'মনসবদার' এবং সমগ্র ব্যবস্থাটিকে 'মনসবদারি প্রথা' বলা হয়। সর্বোচ্চ পর্যায়ের মনসবদার মোট দশ হাজার এবং সর্বনিম্ন পর্যায়ে ১০ জন সৈন্য নিজেদের অধীনে রাখতে পারতেন।"
        },
        {
          "label": "গ",
          "question": "উদ্দীপকে বর্ণিত শাসকের সাথে কোন মুঘল শাসকের মিল রয়েছে? ব্যাখ্যা করো।",
          "explanation": "উদ্দীপকে বর্ণিত খলিফা আল হাকিমের সাথে মুঘল সম্রাট জালালউদ্দিন আকবরের মিল রয়েছে। মুঘল সম্রাট আকবর ছিলেন সম্পূর্ণ ধর্মনিরপেক্ষ এবং দূরদর্শী রাজনীতিবিদ। তাই নিজের রাজনৈতিক অবস্থান সুদৃঢ় করার লক্ষ্যে সব ধর্মের মানুষের মধ্যে ঐক্য ও সম্প্রীতি প্রতিষ্ঠাকে তিনি অধিক গুরুত্ব দিয়েছেন। সব ধর্মের প্রতি উদার দৃষ্টিভঙ্গি পোষণ করে তিনি সাম্প্রদায়িকতা দূর করার মাধ্যমে নিজেকে সবার কাছে গ্রহণযোগ্য করে তুলতে ১৫৮২ খ্রিষ্টাব্দে একটি নতুন ধর্মমত প্রবর্তন করেন। এটি 'দ্বীন-ই-ইলাহি' নামে পরিচিত। তবে উদ্দেশ্যগত দিক দিয়ে তার এ প্রচেষ্টা সফল হয়নি, যেমনটি খলিফা আল হাকিমের প্রবর্তিত ধর্মমতের ক্ষেত্রেও দেখা যায়। খলিফা আল হাকিম রাজ্যের সকল ধর্মাবলম্বীকে একই পতাকাতলে সমাসীন করতে একটি নতুন ধর্মমত চালু করেন। কিন্তু এটি তেমন প্রভাব বিস্তার করতে পারেনি। একই পরিস্থিতি সম্রাট আকবরের প্রবর্তিত 'দ্বীন-ই-ইলাহি', ধর্মমতের ক্ষেত্রেও পরিলক্ষিত হয়। মুঘল সম্রাট আকবরও সুলহ-ই-কুল (ধর্মীয় সহিষ্ণুতা) নীতির দ্বারা প্রভাবিত হয়ে ভারতের বুকে 'দ্বীন-ই-ইলাহি' নামক একটি জাতীয় ধর্ম প্রবর্তন করেন। ঐতিহাসিক বাদাউনী এটিকে তৌহিদ-ই-ইলাহি বা ঐশী একেশ্বরবাদী ধর্ম হিসেবে অভিহিত করেন। ঐতিহাসিক ঈশ্বরী প্রসাদ বলেন, 'সব ধর্মের উৎকৃষ্ট নীতিমালার সমন্বয়ে গঠিত এটি একটি সর্বেশ্বরবাদী ধর্ম।' বস্তুত এটিকে একটি স্বতন্ত্র ধর্ম না বলে- ধর্মীয় মতবাদ হিসেবে অভিহিত করাই সমীচীন। এই মতবাদের অনুসারীবৃন্দকে সম্রাটের নামে তাদের সম্পত্তি, জীবন, সম্মান ও ধর্ম এই চারটি জিনিস উৎসর্গ করতে হতো। এ ধর্মের বিধান অনুযায়ী সম্রাটকে সিজদাহ করতে হতো। তবে মাত্র ১৮ জন এ ধর্মমত গ্রহণ করেছিলেন। সম্রাট আকবরের মৃত্যুর সাথে সাথে এ ধর্মমতের বিলোপ ঘটে। সুতরাং বলা যায়, ধর্মমত প্রবর্তনের দিক দিয়ে খলিফা আল হাকিমের সাথে সম্রাট আকবরের মিল রয়েছে।"
        },
        {
          "label": "ঘ",
          "question": "উক্ত শাসকের রাজপুতনীতি পাঠ্যবইয়ের আলোকে মূল্যায়ন করো।",
          "explanation": "উক্ত সম্রাটের অর্থাৎ সম্রাট আকবরের 'রাজপুত নীতি' তার রাজনৈতিক দূরদর্শিতার এক অনন্য দৃষ্টান্ত ছিল। সম্রাট আকবর উপলব্ধি করেছিলেন যে, সাম্রাজ্যকে শক্তিশালী, স্থিতিশীল ও সমৃদ্ধিশালী করতে হলে ভারতের সংখ্যাগরিষ্ঠ অধিবাসী রাজপুতদের সক্রিয় সহযোগিতা ও সমর্থন অপরিহার্য। এ জন্য তিনি রাজপুত বংশের সাথে বৈবাহিক মিত্রতা স্থাপন করেন। ফলে তিনি রাজপুতদের বন্ধুত্ব ও সম্প্রীতি লাভ করেন। আবুল ফজলের 'আইন-ই-আকবরী' গ্রন্থ থেকে জানা যায়, আকবর রাজপুতদের প্রশাসনিক ও সামরিক বিভাগের উচ্চপদগুলোতে নিযুক্ত করে তাদের সহানুভূতি ও সহযোগিতা লাভ করেন। আবার, বিজিত রাজ্যগুলোর শাসনভার রাজপুতদের হাতে ছেড়ে দিয়ে সাম্রাজ্যের ভিতকে শক্তিশালী করেন। রাজপুতদের প্রতি সম্রাটের বন্ধুত্বসুলভ মনোভাব ও সদয় আচরণ ভারতে মুসলিম শাসনের ইতিহাসে এক নবযুগের সূচনা করে। এর ফলে রাজ্যবিস্তার ও রাজ্যশাসনের ব্যাপারে এবং সামাজিক, সাংস্কৃতিক, সামরিক, অর্থনৈতিক উন্নতি ও প্রগতির ক্ষেত্রে হিন্দু তথা রাজপুতরা অনস্বীকার্য অবদান রাখে। রাজপুতদের প্রতি আকবরের উদার আচরণের ফলে ভারতে সংখ্যাগরিষ্ঠ হিন্দুজাতি আকবরকে বিদেশি শাসক বলে মনে করেননি। রাজপুত সেনানিদের সাহায্যেই আকর বিস্তীর্ণ মেবার অধিকার করতে সমর্থ হয়েছিলেন এবং তার বিশাল সাম্রাজ্য প্রতিষ্ঠিত হয়েছিল। সম্রাট আকবর কখনই সংকীর্ণ দৃষ্টিভঙ্গি নিয়ে কিংবা ধর্মীয় উদ্দেশ্য নিয়ে রাজপুতনায় হস্তক্ষেপ করেননি। প্রকৃতপক্ষে তিনি সব রাজপুতকে নিজ রাজ্যের অংশীদার করে নেওয়ায় হিন্দু সম্প্রদায় মুঘল সাম্রাজ্যের অনুগত হয়ে পড়েছিল। রাজপুত নীতিই আকবরকে মধ্যযুগের ভারতবর্ষের ইতিহাসে উদারতার এক মূর্ত বিগ্রহে পরিণত করেছে। এ নীতির সূত্র ধরেই তিনি 'মহামতি' আখ্যায় ভূষিত হয়েছেন। উপরের আলোচনা হতে একথা সুস্পষ্ট যে, সম্রাট আকবরের রাজপুত নীতির কারণে মুঘল সাম্রাজ্যের ভিত সুদৃঢ় ও শতাধিক বছর স্থায়ী হয়েছিল।"
        }
      ]
    },
    {
      "number": "5",
      "uddipok": "আব্দুল কাদের তার বাবা ও দাদার স্নেহভাজন ও প্রিয়পাত্র ছিলেন। তাই পিতার মৃত্যুর পর তাকেই রসুলপুরের শাসক নিযুক্ত করা হয়। রসুলপুরের শাসক নিযুক্ত হয়ে আব্দুল বিপদের সম্মুখীন হন। অক্লান্ত পরিশ্রমের দ্বারা তিনি সকল বিপদ কাটিয়ে ওঠেন এবং বিরোধীদের দমন করতে সক্ষম হন। অতঃপর তিনি নতুন নতুন অনেক অঞ্চল দখল করেন। উপরন্তু তিনি স্থাপত্য শিল্পেরও প্রভূত উন্নতি ও বিকাশ সাধন করেন।",
      "tag": "DC 25",
      "sub_questions": [
        {
          "label": "ক",
          "question": "শেষ মুঘল সম্রাট কে ছিলেন?",
          "explanation": "শেষ মুঘল সম্রাট ছিলেন দ্বিতীয় বাহাদুর শাহ।"
        },
        {
          "label": "খ",
          "question": "ময়ূর সিংহাসন সম্পর্কে লেখো।",
          "explanation": "পৃথিবী বিখ্যাত ময়ূর সিংহাসন মুঘল সম্রাট শাহজাহানের নির্মিত অনুপম শিল্পকীর্তির অন্যতম নিদর্শন। তখনকার মূল্যে প্রায় ৮ কোটি টাকা ব্যয়ে সাত বছরে ময়ূর সিংহাসন নির্মিত হয়েছিল। সিংহাসনে সোনার তৈরি চারটি স্তম্ভের ওপর ছিল একটি কারুকার্যমণ্ডিত চন্দ্রাতপ। প্রতিটি স্তম্ভের শীর্ষে ছিল মুখোমুখি বসানো একজোড়া ময়ূর। অনিন্দ্যসুন্দর ও মূল্যবান এ সিংহাসনটি সম্রাট শাহজাহানের সৌন্দর্যজ্ঞান ও ঐশ্বর্যের উজ্জ্বল নিদর্শন। ১৭৩৯ খ্রিষ্টাব্দে পারস্যের নাদির শাহ ভারত আক্রমণকালে এটি লুট করে নিয়ে যান। পরে পারস্য থেকে ব্রিটিশরা দক্ষিণ আফ্রিকায় নিয়ে যাওয়ার পথে জাহাজডুবিতে ময়ুর সিংহাসনটি হারিয়ে যায়।"
        },
        {
          "label": "গ",
          "question": "",
          "explanation": "উদ্দীপকের শাসন ব্যবস্থার সাথে ভারতীয় উপমহাদেশের মুঘল শাসনামলের শাহজাহানের শাসন ব্যবস্থার মিল পাওয়া যায়। শাহজাহান ছিলেন সম্রাট জাহাঙ্গীরের পুত্র। ১৬২৭ খ্রিষ্টাব্দে জাহাঙ্গীরের মৃত্যুর সাথে সাথে সিংহাসনেকে কেন্দ্র করে উত্তরাধিকার সংগ্রাম শুরু হয়। কনিষ্ঠ পুত্র শাহরিয়ার এবং শাহজাহানের মধ্যে ক্ষমতার দ্বন্দ্বে নানা নাটকীয়তায় ১৬২৮ সালে সম্রাট হিসেবে শাহজাহানে অভিষেক হয়। তিনি অক্লান্ত পরিশ্রমের দ্বারা সকল বিপদ কাটিয়ে ওঠেন এবং স্থাপত্য শিল্পের বিকাশে খ্যাত অর্জন করেন, 'যা উদ্দীপকের শাসকের ক্ষেত্রেও প্রকাশ পেয়েছে। সম্রাট শাহজাহান সম্রাট হিসেবে দায়িত্ব গ্রহণের পরেই বেশ কয়েকটি বিদ্রোহ দমন করেন। এর মধ্যে জুঝুর সিংহের বিদ্রোহ, খানজাহান, লোদির বিদ্রোহ, পর্তুগিজদের বিরুদ্ধে অভিযান প্রভৃতি। সকল বিদ্রোহ দমন করে তিনি সম্প্রসারণ নীতি গ্রহণ করেন। তিনি আহমদ নগর, বিজাপুর, গোলকুন্ডা প্রভৃতি স্থান অধিকার করেন। এছাড়াও তিনি উত্তর-পশ্চিম সীমান্ত নীতি, মধ্য এশিয়া নীতি গ্রহণ করেন। সম্রাট শাহজাহান এর শাসনামল সবচেয়ে বেশি খ্যাতি পেয়েছে স্থাপত্য শিল্পের বিকাশের জন্য। তার সর্বশ্রেষ্ঠ স্থাপত্যকীর্তি তাজমহল। তার প্রিয়তমা স্ত্রী মমতাজ মহলের সমাধির ওপর ১৬৩২ সালে ও জগদ্বিখ্যাত ইমারতটি নির্মাণ করেন। এছাড়াও 'হীরামহল' 'মতিমহল' 'রঙমহল' শীষমহল' ও নিজামউদ্দিন আওলিয়ার সমাধিসৌধ উল্লেখযোগ্য। সুতরাং বলা যায়, উদ্দীপকে উল্লিখিত শাসন ব্যবস্থা যেন মুঘল আমলে সম্রাট শাহজাহানেরই প্রতিচ্ছবি।"
        },
        {
          "label": "ঘ",
          "question": "উক্ত শাসনব্যবস্থা ভারতীয় উপমহাদেশের রাজনৈতিক ও অর্থনৈতিক ক্ষেত্রে কি প্রভাব ফেলেছিল? বর্ণনা করো।",
          "explanation": "উক্ত শাসনব্যবস্থা অর্থাৎ মুঘল শাসন ব্যবস্থা ভারতীয় উপমহাদেশের রাজনৈতিক ও অর্থনৈতিক ক্ষেত্রে ব্যাপক প্রভাব ফেলেছিল। মুঘল সাম্রাজ্য ভারতে প্রায় ৩০০ 'বছর (১৫২৬-১৮৫৮) শাসনকার্য পরিচালনা করে। দীর্ঘ সময়ের এই শাসনামলে মুঘলদের অর্থনৈতিক ও রাজনৈতিক ব্যবস্থা ভারতে ব্যাপক প্রভাব বিস্তার করেছিল। মুঘল আমলের শাসন ব্যবস্থা ছিল দুটি ভাগে বিভক্ত। কেন্দ্রীয় ও প্রাদেশিক। মুঘলদের কেন্দ্রীয় সরকারের প্রধান ছিলেন সম্রাট। মূলত তাকে ঘিরেই সমগ্র প্রশাসন যন্ত্র আবর্তিত হতো। সম্রাট ছিলেন সাম্রাজ্যের সকল নির্বাহী ক্ষমতার উৎস। নিরঙ্কুশ ক্ষমতার অধিকারী হলেও সম্রাটরা স্বেচ্ছাচারী ছিলেন না। বেশির ভাগ ক্ষেত্রেই তারা ছিলেন প্রজাহিতৈষী মুঘল আমলের কেন্দ্রীয় দপ্তরে ছিল ওকিল, দিওয়ান, মীর বকশি, মীর সামান, কাজি-উল-কুজ্জাত প্রভৃতি প্রশাসক। প্রাদেশিক শাসন ব্যবস্থায় ছিল-সুবেদার, দিওয়ান, সদর ও কাজী, বকশি, সরকার পরগনা ও গ্রাম প্রশাসন প্রভৃতি। মুঘল আমলে অর্থনৈতিক ব্যবস্থা ছিল সন্তুষজনক। বৈদেশিক পর্যটকেরা মুঘল দরবারের ঐশ্বর্য এবং মানুষের অর্থনৈতিক অবস্থা স্বচক্ষে দেখে ভূয়াসী প্রশংসা করে গেছেন। স্থলপথ ও জলপথ উভয় পথেই ব্যবসা-বাণিজ্য করার জন্য ছিল উত্তম ব্যবস্থাপনা। ব্যবসা-ও অর্থনৈতিক কার্যাবলি পরিচালনার জন্য ছিল দাম, পয়সা, অথবা ফুলুস নামক মুদ্রা ব্যবস্থা। মুঘল আমলে অর্থনীতির প্রধান উপজীবিকা ছিল কৃষি। শিল্পোৎপাদিত দ্রব্যাদির প্রাচুর্যও এ সময় লক্ষণীয়। মুঘল আমলে গ্রাম্য জীবনের রাজস্ব আদায়ের ব্যাপারে গ্রাম্য প্রধানরা রায়ত ও সরকারি কর্মচারীদের মধ্যে মধ্যস্থতা করতো। গ্রামের ছোটোখাটো ঝগড়া-বিবাদ গ্রামের বয়োজ্যেষ্ঠরাই মীমাংসা করেছিলেন। উপরের আলোচনা থেকে বলা যায়, মুঘলদের রাজনৈতিক ও অর্থনৈতিক প্রভাব ছিল তাৎপর্যবহ।"
        }
      ]
    },
    {
      "number": "6",
      "uddipok": "স্পেনীয় উমাইয়া শাসক দ্বিতীয় আব্দুর রহমান আল-আসওয়াদের রাজত্বকালে (৮২২-৮৫২) তার স্ত্রী সুলতানা তারুবা রাজত্বে সর্বেসর্বা হয়ে উঠেছিলেন। হেরেম থেকে শুরু করে বিচার বিভাগ পর্যন্ত সর্বক্ষেত্রেই স্ত্রীর প্রতি নির্ভরশীল হয়ে পড়েছিলেন এ শাসক। এমনকি রাষ্ট্রের গুরুত্বপূর্ণ সিদ্ধান্তের ক্ষেত্রে সুলতানা তারুবার সিদ্ধান্তকেই চূড়ান্ত বলে গ্রহণ করতেন তিনি। প্রাসাদের আমীর-উমাইয়াদের পদায়ন বা পদচ্যুতি ঘটত সুলতানা তারুবার নির্দেশেই। তবে স্বামীর ওপর সর্বক্ষেত্রে একচ্ছত্র অধিকার প্রতিষ্ঠা করলেও শাসন কর্তৃত্ব স্বহস্তে গ্রহণ করার ইচ্ছা তার কোন দিনই ছিল না।",
      "tag": "DC 25",
      "sub_questions": [
        {
          "label": "ক",
          "question": "তাজমহল তৈরি করতে কত দিন লেগেছিল?",
          "explanation": "২২ বছর।"
        },
        {
          "label": "খ",
          "question": "কবুলিয়ত ও পাট্টা বলতে কি বোঝ?",
          "explanation": "কবুলিয়ত ও পাট্টা বলতে ভূমির ওপর প্রজাদের স্বত্ব (অধিকার) রক্ষার জন্য ভারতবর্ষের সম্রাট শের শাহের (১৪৭২-১৫৪৫ খ্রি.) প্রবর্তিত এক অভিনব ব্যবস্থাকে বোঝায়। পাট্টা ছিল জমির অধিকার সংক্রান্ত দলিল। জমির ওপর কৃষকের অধিকার স্বীকার করে সরকারের পক্ষ হতে পাট্টা দেওয়া হতো। অন্যদিকে প্রদেয় করসহ ভূমিতে নিজের দায় ও কর্তব্য বর্ণনা করে কৃষক রাষ্ট্রকে কবুলিয়ত নামক দলিল সম্পাদন করে দিতেন।"
        },
        {
          "label": "গ",
          "question": "সুলতানা তারুবার কর্মকাণ্ডের সাথে কোন মুঘল সম্রাজ্ঞীর কর্মকান্ডের সাদৃশ্য রয়েছে? ব্যাখ্যা করো।",
          "explanation": "সুলতানা তারুবের কর্মকান্ডের সাথে মুঘল সম্রাজ্ঞী নূরজাহানের কর্মকাণ্ডের মিল রয়েছে। মুঘল সম্রাট জাহাঙ্গীরের স্ত্রী ছিলেন নূরজাহান। ১৬১১ খ্রিষ্টাব্দে সম্রাট জাহাঙ্গীরের সাথে তার বিবাহের পর থেকে প্রায় ১৫ বছর সাম্রাজ্যে প্রবল প্রতিপত্তি ও প্রভাব বিস্তার করেছিলেন। অসামান্য রূপ ও গুণের অধিকারী এ নারীর সম্রাট জাহাঙ্গীরের ওপরও ব্যাপক প্রভাব ছিল। উদ্দীপকে এ ঘটনারই প্রতিফলন ঘটেছে। স্পেনীয় উমাইয়া শাসক দ্বিতীয় আব্দুর রহমানের স্ত্রী সুলতানা তারুব রাজ্যের সর্বেসর্বা হয়ে উঠেছিলেন। রাজ্যের সিদ্ধান্তের ক্ষেত্রে তারুবের সিদ্ধান্তকেই চূড়ান্ত বলে গ্রহণ করা হতো। প্রাসাদের আমির-উমরাহদের পদায়ন ও পদচ্যুতি সবই ঘটত সুলতানা তারুবের নির্দেশে। ঠিক একইভাবে মুঘল সম্রাট জাহাঙ্গীরের স্ত্রী নূরজাহানও রাজদণ্ড নিজের হাতে ধারণ না করলেও তিনি দরবারে সর্বেসর্বা ছিলেন এবং সম্রাট তার হাতের ক্রীড়নকে পরিণত হয়ে পড়েছিলেন। দরবারের গুরুত্বপূর্ণ পদগুলোতে তিনি নিজের পছন্দের ব্যক্তিদের নিয়োগ দিতেন। সম্রাটের ওপর অসামান্য প্রভাবের কারণে মন্ত্রী ও সভাসদরা তার নির্দেশ অমান্য করতে পারতেন না। তাই বলা যায়, সুলতানা তাবুবের চরিত্রে মুঘল সম্রাজ্ঞী নূরজাহানের গুণাবলিরই প্রতিচ্ছবি ফুটে উঠেছে।"
        },
        {
          "label": "ঘ",
          "question": "কর্মকাণ্ডগত সাদৃশ্য থাকলেও তাদের উদ্দেশ্য ভিন্নধারায় প্রবাহিত হয়েছে-মন্তব্যটি বিশ্লেষণ করো।",
          "explanation": "সাদৃশ্য থাকলেও সুলতানা তারুব ও সম্রাজ্ঞী নূরজাহানের উদ্দেশ্য ভিন্ন ধারায় প্রবাহিত হয়েছে- মন্তব্যটি যথার্থ। সম্রাট জাহাঙ্গীরের রাজত্বকালে (১৬০৫-১৬২৭) নূরজাহান এক গুরুত্বপূর্ণ স্থান দখল করে আছে। বিশ্ব ইতিহাসে তার মতো খুব কম নারী অসীম সাহসিকতা ও রাজনৈতিক প্রজ্ঞার মতো গুণাবলি প্রদর্শন করেছেন। তিনি তার স্বামীকে শুধু প্রভাবিতই করেননি, বরং কয়েক বছর রাষ্ট্রীয় কাজে অনন্য প্রতিভার পরিচয় দিয়েছেন। অর্থাৎ নূরজাহানের উদ্দেশ্য ছিল সাম্রাজ্যের রাজনৈতিক, ক্ষেত্রে প্রভাব বিস্তা করা, যে উদ্দেশ্য সুলতানা তারুবের ছিল না। উদ্দীপকে লক্ষ করা যায়, সুলতানা তারুব স্বামীর ওপর একচ্ছত্র অধিকার প্রতিষ্ঠা করলেও শাসন কর্তৃত্ব সহস্তে গ্রহণ করার ইচ্ছা তার ছিল না। অন্যদিকে, নূরজাহান রাজদণ্ড নিজের হাতে ধারণ না করলেও শাসন - কর্তৃত্বসহ সাম্রাজ্যের সকল ক্ষেত্রে হস্তক্ষেপ করেনি। কিন্তু নূরজাহান রাজদরবারে নিজের রাজনৈতিক কর্তৃত্ব প্রতিষ্ঠা করেছিলেন। রাষ্ট্রীয় ক্ষমতার অধিকারী নূরজাহানের প্রতিকৃতি মুদ্রায় জাহাঙ্গীরের সঙ্গে মুদ্রিত হয়। তাছাড়া তিনি নিজের পিতা এবং ভ্রাতাকে দরবারের দায়িত্বশীল সভাসদে - পরিণত করেন। অধিকন্তু শের আফগানের ঔরসজাত কন্যাকে জাহাঙ্গীরের কনিষ্ঠ পুত্রের সাথে বিবাহ দিয়ে নিজের ক্ষমতা বৃদ্ধি করেন। সুলতান তারুবের ক্ষেত্রে এ ধরনের স্বজনপ্রীতি লক্ষ করা যায় না। পরিশেষে বলা যায়, সুলতানা তারুব এবং সম্রাজ্ঞী নূরজাহানের মধ্যে কর্মকাণ্ডগত মিল থাকলেও উভয়ের উদ্দেশ্য ভিন্ন ধারায় প্রবাহিত হয়েছে। কেননা, নূরজাহান রাজনৈতিক ক্ষেত্রে প্রভাব বিস্তার করেছিলেন, অন্যদিকে তাবুবের রাজনৈতিক ক্ষমতার প্রতি কোনো লোভ ছিল না।"
        }
      ]
    },
    {
      "number": "7",
      "uddipok": "",
      "tag": "DC 25",
      "sub_questions": [
        {
          "label": "ক",
          "question": "আন্তর্জাতিক মাতৃভাষা দিবস কত তারিখে পালন করা হয়?",
          "explanation": "আন্তর্জাতিক মাতৃভাষা দিবস ২১ ফেব্রুয়ারি পালন করা হয়।"
        },
        {
          "label": "খ",
          "question": "রাষ্ট্রভাষা সংগ্রাম পরিষদ বলতে কী বোঝায়?",
          "explanation": "বাংলাকে রাষ্ট্রভাষা করার আন্দোলনকে সাংগঠনিক রূপদানের জন্য ১৯৪৭ সালের ১ অক্টোবর যে পরিষদ গঠিত হয় তাই 'রাষ্ট্র ভাষা সংগ্রাম পরিষদ'। বাংলাকে রাষ্ট্রভাষা হিসেবে প্রতিষ্ঠা করার আন্দোলনের গতিকে বেগবান করতে তমদ্দুন মজলিশের উদ্যোগে 'রাষ্ট্রভাষা সংগ্রাম পরিষদ' গঠন করা হয়। এ পরিষদের আহ্বায়ক নির্বাচিত হন ঢাকা বিশ্ববিদ্যালয়ের একজন প্রথিতযশা তরুণ অধ্যাপক ও শিক্ষাবিদ নুরুল হক ভূঁইয়া। ভাষা আন্দোলনকে সাংগঠনিক রূপদানের ক্ষেত্রে এ পরিষদটি অত্যন্ত গুরুত্বপূর্ণ অবদান রাখে।"
        },
        {
          "label": "গ",
          "question": "উদ্দীপকের ছবিটি বাঙালির কোন আন্দোলনের সাথে সামঞ্জস্যপূর্ণ? ব্যাখ্যা করো।",
          "explanation": "উদ্দীপকের চিত্রটি বাঙালির ঐতিহাসিক ভাষা আন্দোলনের ঘটনাকে নির্দেশ করে ১৯৪৭ সালে উপমহাদেশ বিভাগের মাধ্যমে ভারত ও পাকিস্তান নামে দুটি স্বাধীন রাষ্ট্র আত্মপ্রকাশ করে। শুরু থেকেই পশ্চিম পাকিস্তানি শাসকগোষ্ঠী পূর্ব বাংলার ওপর নানা বৈষম্যমূলক নীতি গ্রহণ করে। প্রথমেই তারা আঘাত হানে বাঙালির ভাষার ওপর। পূর্ব পাকিস্তান তথা পূর্ব বাংলার অধিবাসীদের মাতৃভাষা বাংলা। তাই সমগ্র পাকিস্তানের রাষ্ট্রভাষা উর্দু করার অন্যায় ঘোষণার প্রতিবাদে 'রাষ্ট্রভাষা বাংলা চাই' আন্দোলন শুরু হয়। বাংলাকে রাষ্ট্রভাষা করার জন্য পাকিস্তানি শাসকগোষ্ঠীর বিরুদ্ধে রাষ্ট্রভাষা সংগ্রাম পরিষদ গঠিত হয়। ভাষা আন্দোলন ছিল বাঙালির সাংস্কৃতিক স্বাধিকার আন্দোলন পরবর্তীকালে এই আন্দোলন অর্থনৈতিক ও রাজনৈতিক আন্দোলনের জন্ম দেয়। পাকিস্তানের মোট জনগোষ্ঠীর ৫৬.৪০ শতাংশের মুখের ভাষা বাংলা হওয়া সত্ত্বেও সংখ্যালঘিষ্ঠ মাত্র ৩.২৭ শতাংশ জনগোষ্ঠীর ভাষা উর্দুকে তারা রাষ্ট্রভাষা হিসেবে চাপিয়ে দিতে চেয়েছিল। কিন্তু বাঙালি ছাত্র, শিক্ষক, বুদ্ধিজীবীসহ সব শ্রেণি-পেশার মানুষ জাতি-ধর্ম-বর্ণ নির্বিশেষে এ বৈষম্যমূলক আচরণের তীব্র প্রতিবাদ জানায়। তারা দেশব্যাপী তীব্র আন্দোলন গড়ে তোলে। ১৯৫২ সালের ২১শে ফেব্রুয়ারি সালাম, রফিক, জব্বার ও বরকতের রক্তের বিনিময়ে ১৯৫৬ সালের সংবিধানে রাষ্ট্রভাষা হিসেবে বাংলার মর্যাদা প্রতিষ্ঠিত হয় এবং বিকশিত হয় বাঙালি জাতীয়তাবাদের চেতনা। উদ্দীপকের চিত্রে প্রদর্শিত স্থাপনাটি ভাষা শহিদদের প্রতি শ্রদ্ধা জানাতেই নির্মিত হয়েছে। তাই বলা যায় যে, এ চিত্রের মাধ্যমে ভাষা আন্দোলনের প্রতিই ইঙ্গিত করা হয়েছে।"
        },
        {
          "label": "ঘ",
          "question": "'উত্ত আন্দোলনের চেতনার মধ্যে বাঙালির স্বাধীনতার বীজ নিহিত ছিল।' বিশ্লেষণ করো।",
          "explanation": "উদ্দীপকের সাথে সাদৃশ্যপূর্ণ বিষয় অর্থাৎ ১৯৫২ সালের ভাষা আন্দোলনের মধ্যেই বাঙালির স্বাধীনতার বীজ নিহিত ছিল। ১৯৫২ সালের ভাষা আন্দোলন বাঙালি জাতিকে ঐক্যবদ্ধ করেছিল এ আন্দোলন বাঙালিদের মধ্যে রাজনৈতিক সচেতনতা সৃষ্টি করে। এ আন্দোলনের মাধ্যমে পূর্ব পাকিস্তানের জনগণ অধিকার আদায়ে সচেষ্ট হয়ে ওঠে। ফলে তারা স্বতঃস্ফূর্তভাবে আন্দোলনে অংশগ্রহণ করে দাবি আদায়ে তৎপর হয়ে ওঠে। ভাষা আন্দোলনের ফলে সৃষ্ট জাতীয়তাবাদী চেতনায় উদ্বুদ্ধ বাঙালি জাতি। ১৯৫৪ সালের নির্বাচনে যুক্তফ্রন্টের পক্ষে এক ব্যালট-বিপ্লব ঘটায়। ১৯৬২ সালে আইয়ুব খান সরকারের প্রবর্তিত শিক্ষা কমিশনের বিরুদ্ধে বাংলার ছাত্রসমাজ এক আন্দোলন গড়ে তোলে। ১৯৬৬ সালের ছয় দফা দাবির প্রেক্ষিতে আইয়ুব খানের স্বৈরশাসনের বিরুদ্ধে বীর বাঙালি ঝাঁপিয়ে পড়ে। আর ১৯৬৯ সালে সংঘটিত হয় ঐতিহাসিক গণঅভ্যুত্থান, যা আইয়ুব খানের পতন ঘটায়। ১৯৭০ সালের নির্বাচনে এদেশের মানুষ আওয়ামী লীগকে বিপুল ভোটে বিজয়ী করে। কিন্তু তাদেরকে ক্ষমতায় যেতে দেয়া না হলে বাঙালি জাতি ১৯৭১ সালের ৭ মার্চ বঙ্গবন্ধুর ঐতিহাসিক ভাষণের মাধ্যমে স্বাধীনতা সংগ্রামের জন্য ঐক্যবদ্ধ হয়। অবশেষে দীর্ঘ ৯ মাস রক্তক্ষয়ী সংগ্রামের মাধ্যমে বাঙালি অর্জন করে তাদের কাঙ্ক্ষিত স্বাধীনতা। আর পৃথিবীর মানচিত্রে উদ্ভব ঘটে স্বাধীন ও সার্বভৌম বাংলাদেশের। উপরের আলোচনায় প্রতীয়মান হয় যে, ভাষা আন্দোলন বাঙালিদের মধ্যে জাতীয়তাবোধ সৃষ্টি করে। এই চেতনা ১৯৭১ সালের স্বাধীনতা আন্দোলনকে ত্বরান্বিত করেছিল। সুতরাং বলা যায়, ভাষা আন্দোলনের মধ্যেই বাঙালির স্বাধীনতার বীজ নিহিত ছিল।"
        }
      ]
    },
    {
      "number": "8",
      "uddipok": "সরকারি শহিদ স্মৃতি কলেজে মহান শহিদ দিবস ও আন্তর্জাতিক মাতৃভাষা দিবস উপলক্ষ্যে আয়োজিত আলোচনা সভায় বক্তারা এই দিনে ভাষার জন্য বাঙালির আত্মত্যাগের ঘটনা ও পরবর্তীতে এর প্রভাব বিষয়ক আলোচনা করেন। এ আলোচনা দ্বাদশ শ্রেণির শিক্ষার্থী সামাদের মনে গভীর রেখাপাত করলো। ভাষা শহিদের প্রতি গভীর শ্রদ্ধায় তার মন অবনত হলো এবং একজন বাঙালি হিসেবে ভীষণ গর্ববোধ করল।",
      "tag": "DC 25",
      "sub_questions": [
        {
          "label": "ক",
          "question": "জাতীয়তাবাদ বলতে কী বোঝ?",
          "explanation": "জাতীয়তাবাদ বলতে এমন একটি রাজনৈতিক আদর্শকে বোঝায়, যার কারণে ব্যক্তি নিজেকে একটি নির্দিষ্ট জাতির অন্তর্ভুক্ত মনে করে এবং সেই জাতির ইতিহাস, ঐতিহ্য, সংস্কৃতি, ভৌগোলিক পরিবেশ ও রাজনৈতিক মুক্তির আকাঙ্ক্ষা প্রভৃতির সাথে একাত্মবোধ অনুভব করে।"
        },
        {
          "label": "খ",
          "question": "১৯৫৪ সালের নির্বাচনে যুক্তফ্রন্ট গঠনের কারণ ব্যাখ্যা করো।",
          "explanation": "পূর্ব পাকিস্তানের মানুষের রাজনৈতিক দাবি আদায়ের লক্ষ্যেই যুক্তফ্রন্ট গঠিত হয়। পাকিস্তান সৃষ্টির পর (১৯৪৭) মুসলিম লীগ সরকার পূর্ব বাংলার মানুষের প্রতি বৈষম্যমূলক আচরণ করে। এজন্য পূর্ব বাংলার নেতৃবৃন্দ ১৯৫৪ সালের প্রাদেশিক নির্বাচনে মুসলিম লীগকে পরাজিত করে নিজেদের অধিকার আদায় করতে চেয়েছিল। তাই তারা ঐক্যবদ্ধ হয়ে যুক্তফ্রন্ট গঠন করে। এছাড়া পূর্ব বাংলার সাধারণ মানুষ পাকিস্তানি শাসকগোষ্ঠীকে মোকাবিলা করার জন্য রাজনৈতিক নেতৃবৃন্দকে চাপ দিতে থাকে। তাই পাঁচটি প্রধান দল; যথা- আওয়ামী মুসলিম লীগ, নেজাম-ই-ইসলাম, কৃষক-শ্রমিক পার্টি, বামপন্থি গণতন্ত্রী দল এবং খিলাফত-ই-রব্বানি দলের সমন্বয়ে ১৯৫৩ সালের ৪ ডিসেম্বর যুক্তফ্রন্ট গঠিত হয়।"
        },
        {
          "label": "গ",
          "question": "ভাষার জন্য বাঙালির আত্মত্যাগের পরবর্তী ঘটনাপ্রবাহের চূড়ান্ত রূপ তোমার পাঠ্যবইয়ের আলোকে ব্যাখ্যা করো।",
          "explanation": "ভাষার জন্য বাঙালির আত্মত্যাগের পরবর্তী ঘটনা প্রবাহের চূড়ান্ত রূপ ছিল স্বাধীন বাংলাদেশের অভ্যুদয়। ১৯৫২ সালের ভাষা আন্দোলন ছিল বাংলার জনগণের জন্য এক গুরুত্বপূর্ণ অধ্যায়। এটি একটি নিছক প্রতিবাদী আন্দোলন ছিল না। এ আন্দোলনের মাধ্যমে বাঙালিরাই বিশ্বের ইতিহাসে প্রথম ভাষার জন্য রক্ত দান করে। এ আন্দোলনের মাধ্যমে বাঙালিদের মনে যে জাতীয়তাবোধের সূচনা হয়েছিল, তার চূড়ান্ত ফল ছিল বিশ্বের মানচিত্রে বাংলাদেশ নামক একটি রাষ্ট্রের জন্ম। ভাষা আন্দোলন পূর্ব বাংলার মানুষের মধ্যে ভাষাভিত্তিক বাঙালি জাতীয়তাবাদী চেতনার উন্মেষ ঘটায়। এ আন্দোলনের মধ্য দিয়েই বাঙালি সর্বপ্রথম নিজেদের স্বতন্ত্র সত্ত্বা ও অধিকার সম্পর্কে সচেতন হয়ে ওঠে। পূর্ব বাংলায় স্বাধিকারের চিন্তা-চেতনার আত্মপ্রকাশ ঘটে। আর এ চেতনাই পরবর্তীকালে প্রতিটি গণ-আন্দোলনে প্রেরণা জোগায় এবং মানুষের রাজনৈতিক, সাংস্কৃতিক ও অর্থনৈতিক মুক্তির পথকে সুগম করে। বাঙালি জাতীয়তাবাদের প্রেরণায় উদ্দীপ্ত হয়ে বাঙালি জাতি ১৯৫৪ সালে প্রাদেশিক নির্বাচনে শাসক দল মুসলিম লীগের বৈষম্যমূলক কর্মকাণ্ডের বিরুদ্ধে প্রথম সফল প্রতিরোধ করে। বাঙালি জাতীয়তাবাদে, উদ্বুদ্ধ পূর্ব বাংলার মানুষ এরপর ১৯৬২ সালের শিক্ষা আন্দোলন, ১৯৬৬ সালের ছয় দফা আন্দোলন, ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচনে স্বাধিকারের প্রশ্নে পশ্চিম পাকিস্তানিদের বিরুদ্ধে ঐক্যবদ্ধ হয়। আর এরই ধারাবাহিকতায় ১৯৭১ সালের মহান মুক্তিযুদ্ধের মধ্য দিয়ে চূড়ান্ত সাফল্য অর্জন করে। ফলে বিশ্ব মানচিত্রে অভ্যুদয় ঘটে বাংলাদেশ নামে একটি স্বাধীন সার্বভৌম রাষ্ট্রের। সুতরাং বলা যায়, ভাষা আন্দোলনের চূড়ান্ত রূপ ছিল বাংলাদেশের স্বাধীনতা।"
        },
        {
          "label": "ঘ",
          "question": "উদ্দীপকের সামাদের মতো তুমিও একজন বাঙালি হিসেবে গর্বিত-বিশ্লেষণ করো।",
          "explanation": "বাংলা ভাষার সংগ্রামী চেতনার জন্য সামাদের মতো আমিও একজন বাঙালি হিসেবে গর্ববোধ করি। ভাষার জন্য বাঙালিদের রক্ত দানের ইতিহাস পৃথিবীর ইতিহাসে বিরল। দেশ বিভাগের পর থেকেই পশ্চিম পাকিস্তানিরা পূর্ব-পাকিস্তানিদের ওপর নানা রকম শাসন-শোষণ চালাতে থাকে। তারা প্রথমেই পূর্ব বাংলার মানুষের ভাষার ওপর আঘাত হানার চেষ্টা করে এবং উর্দুকে মাতৃভাষা করার জন্য অন্যায় দাবি জানায়। কিন্তু বাংলার দামাল ছেলেরা তাদের অন্যায় দাবি মেনে না নিয়ে প্রতিবাদ মিছিল করলে তারা অন্যায়ভাবে মিছিলে গুলি চালালে অনেকেই শহিদ হন। সেদিন পুলিশের গুলিতে রফিক, জব্বার, সালামসহ আরও অনেকের তাজা রক্ত ঝরে। ভাষার জন্য বাঙালিদের রক্তদানের এমন ইতিহাস পৃথিবীতে অনন্য। রক্তদানের মাধ্যমেই বাঙালিরা তাদের জাতীয়তাবাদী চেতনার প্রথম দাবি আদায়ে সফল হয়। বাঙালিদের অবিরাম সংগ্রামের জন্য ১৯৫৪ সালে পাকিস্তানের গণপরিষদে সরকারি ভাষা হিসেবে উর্দু ও বাংলা এবং পার্লামেন্টে ইংরেজি ছাড়াও উর্দু ও বাংলায় রক্তব্য রাখার বিধান করা হয়। ১৯৫৬ সালের ১৬ ফেব্রুয়ারি পাকিস্তান জাতীয় পরিষদ বাংলা ও উর্দু উভয় ভাষাকে রাষ্ট্রভাষার স্বীকৃতি দেয়, যা পাকিস্তানের প্রথম সংবিধানে অন্তর্ভুক্ত হয়। ১৯৯৯ সালের ১৭ নভেম্বর ইউনেস্কো ২১ ফেব্রুয়ারিকে 'আন্তর্জাতিক মাতৃভাষা দিবস' হিসেবে স্বীকৃতি দিয়েছে। এ স্বীকৃতিতে আন্তর্জাতিক সম্প্রদায়ের কাছে বাংলা ভাষা ও বাংলাদেশের মর্যাদা বৃদ্ধি পেয়েছে। ২০০০ সাল থেকে জাতিসংঘের সদস্য রাষ্ট্রগুলোতে ২১ ফেব্রুয়ারি আন্তর্জাতিক মাতৃভাষা দিবস হিসেবে পালিত হয়ে আসছে। ভাষার জন্য রক্ত দান করার শহিদের আত্মত্যাগের জন্যই শুধু এমন অর্জন করা সম্ভব হয়েছে। যা বিশ্বের বুকে বাংলা ভাষা ও বাংলাদেশকে অনন্য মর্যাদায় আসীন করেছে। পরিশেষে বলা যায়, ভাষার জন্য বাঙালিরা যেহেতু নিজের জীবন উৎসর্গ-করতে পিছপা হয়নি, সে কারণে বাংলা ভাষা আমার গর্ব, বাংলা ভাষা আমার। অহংকার।"
        }
      ]
    },
    {
      "number": "9",
      "uddipok": "আফ্রিকার একটি অঞ্চলের সোহাহিলী ভাষাভাষিরা পূর্বঘোষিত্ আন্দোলনের কর্মসূচি অনুযায়ী ধর্মঘট পালন করছিল। হাজার হাজার ছাত্র-যুবক-জনতা আন্দোলনে অংশগ্রহণ করেন। এই শ্লোগান সবার মুখে মুখে প্রতিধ্বনিত হচ্ছিল, \"মাতৃভাষা সোহাহিলি চাই” \"রাষ্ট্রভাষা সোহাহিলি চাই\"। সবাইকে অবাক করে দিয়ে নিরস্ত্র আন্দোলনকারীদের ওপর দেশের আইন-শৃঙ্খলা বাহিনী গুলি বর্ষণ করে। এতে কয়েকজন নিহত 'হন এবং অনেকে আহত হয়।",
      "tag": "DC 25",
      "sub_questions": [
        {
          "label": "ক",
          "question": "সংস্কৃতি বলতে কী বোঝ?",
          "explanation": "সংস্কৃতি হলো সমাজে বসবাসকারী মানুষের সম্পূর্ণ জীবন প্রণালির: পরিপূর্ণ চিত্র।"
        },
        {
          "label": "খ",
          "question": "যুক্তফ্রন্ট কতটি দল নিয়ে গঠিত?",
          "explanation": "যুক্তফ্রন্ট পাঁচটি দল নিয়ে গঠিত। পাঁচটি বিরোধী রাজনৈতিক দল নিয়ে ১৯৫৩ সালের ৪ ডিসেম্বর যুক্তফ্রন্ট গঠিত হয়। যুক্তফ্রন্টের শরিক দলগুলো হচ্ছে- ১. আওয়ামী মুসলিম লীগ' (১৯৪৯ সালে সোহরাওয়াদী প্রতিষ্ঠিত) ২. নেজাম-ই-ইসলাম (মাওলানা আতাহার আলীর নেতৃতাধীন) ৩. কৃষক-শ্রমিক পার্টি (১৯৫৩ সালে শেরে বাংলা এ কে ফজলুল হক প্রতিষ্ঠিত) ৪. বামপন্থি গণতন্ত্রী দল (হাজী দানেশের নেতৃত্বাধীন) এবং ৫. খিলাফত-ই-রব্বানি (আবুল হাশিমের' নেতৃত্বাধীন)। নির্বাচনে যুক্তফ্রন্ট নৌকা প্রতীক নিয়ে প্রতিদ্বন্দ্বিতা করে।"
        },
        {
          "label": "গ",
          "question": "উদ্দীপকের ঘটনার সাথে তোমার পাঠ্যবইয়ের যে ঘটনার সাদৃশ্য লক্ষ করা যায় তার প্রেক্ষাপট বর্ণনা করো।",
          "explanation": "উদ্দীপকের বর্ণিত ঘটনার সঙ্গে আমার পাঠ্যবইয়ের ১৯৫২ সালের ভাষা আন্দোলনের মিল খুঁজে পাওয়া যায়। উদ্দীপকে লক্ষ করা যায় যে, আফ্রিকার একটি অঞ্চলের ভাষাভাষীরা পূর্ব ঘোষিত আন্দোলনের কর্মসূচি অনুযায়ী ধর্মঘট পালন করে। মাতৃভাষা সোহাহিলি চাই, রাষ্ট্রভাষা সোহাহিলি চাই-এ স্লোগান সকলের মুখে মুখে প্রতিধ্বনিত হচ্ছিল। এখানে মূলত আমার পাঠ্যবইয়ের ভাষা আন্দোলনের বিষয়টির প্রতিফলন ঘটেছে। ১৯৪৭ সালে পাকিস্তান রাষ্ট্র প্রতিষ্ঠার পরপরই এর রাষ্ট্রভাষা কী হবে এ নিয়ে বিতর্ক শুরু হয়। এ সময় পাকিস্তানের মোট জনসংখার ৫৬.৪০% লোকের ভাষা ছিল বাংলা। পক্ষান্তরে মোট জনসংখ্যার শতকরা মাত্র ৩.২৭ ভাগ ছিল উর্দুভাষী। পাকিস্তানের সংখ্যাগরিষ্ঠের ভাষা বাংলা হলেও কেন্দ্রীয় নেতৃবৃন্দ এবং উর্দুভাষী বুদ্ধিজীবীগণ উর্দুকে পাকিস্তানের একমাত্র রাষ্ট্রভাষা হিসেবে প্রতিষ্ঠার চেষ্টা করেন। ১৯৪৭ সালের মে মাসে মুসলিম লীগের প্রভাবশালী নেতা চৌধুরী খালিকুজ্জমান উর্দুকে রাষ্ট্রভাষা করার পক্ষে মত দেন। ড. মুহাম্মদ শহীদুল্লাহ 'দৈনিক আজাদে' একটি প্রবন্ধ লিখে এর প্রতিবাদ করেন। এর পরবর্তী সময়ে ১৯৪৮ সালের ২১ মার্চ রেসকোর্স ময়দানের এক জনসভায় এবং ২৪ মার্চ ঢাকা বিশ্ববিদ্যালয়ের কার্জন হলে অনুষ্ঠিত সমাবর্তন অনুষ্ঠানে মোহাম্মদ আলী জিন্নাহ উর্দুকে পাকিস্তানের একমাত্র রাষ্ট্রভাষা হিসেবে ঘোষণা দেন। তাৎক্ষণিক অবস্থায় উপস্থিত জনগণ এর প্রতিবাদ জানায়। এরই ধারাবাহিকতায় ১৯৫২ সালের ২১ ফেব্রুয়ারি ভাষা আন্দোলন সংঘটিত হয়। উদ্দীপকে বর্ণিত ঘটনার সঙ্গে এই ভাষা আন্দোলনেরই সাদৃশ্য লক্ষ করা যায়।"
        },
        {
          "label": "ঘ",
          "question": "উদ্দীপকে বর্ণিত জনগণের আত্মত্যাগের তাৎপর্য তোমার পাঠ্যবইয়ের ঘটনার আলোকে বিশ্লেষণ করো।",
          "explanation": "উদ্দীপকে বর্ণিত জনগণের অর্থাৎ ১৯৫২ সালের ভাষা আন্দোলনকারীদের আত্মত্যাগ বাংলাদেশের ইতিহাসে অত্যন্ত তাৎপর্যপূর্ণ ঘটনা। উদ্দীপকে আমরা দেখতে পাই যে, আফ্রিকায় একটি অঞ্চলের সোহাহিলি ভাষাভাষী জনগোষ্ঠী ভাষার দাবিতে আন্দোলন করে। সবাইকে অবাক করে নিরস্ত্র আন্দোলনকারীদের ওপর গুলি বর্ষিত হয়। এতে বেশকিছু হতাহতের ঘটনা ঘটে। ঠিক একইভাবে ১৯৫২ সালের ২১ ফেব্রুয়ারি বাংলাভাষার দাবিতে আন্দোলনরত বাঙালিদের ওপর পুলিশ গুলিবর্ষণ করলে এতে অনেক আন্দোলনকারী নিহত এবং আহত হয়। তাদের এ আত্মদান বাঙালি জাতির জন্য অত্যন্ত গুরুত্বপূর্ণ ও তাৎপর্যপূর্ণ। ১৯৫২ সালের ভাষা আন্দোলনে পুলিশের গুলিতে রফিক, সালাম, বরকত, শফিক ও জাব্বার নিহত হন। আহত হন আরও অনেকে। ভাষার দাবিতে তাদের এই আত্মত্যাগ আমাদের পরবর্তী ইতিহাসকে করেছে গৌরবান্বিত। তাদের এ আত্মদান পরবর্তীতে পূর্ব বাংলায় অধিকার বঞ্চিত মানুষকে অধিকার সচেতন ও মুক্তির আকাঙ্খায় উদ্দীপ্ত করে। তাদের এ আন্দোলন পূর্ব বাংলার অসাম্প্রদায়িক চেতনা ও রাজনীতির বিকাশ ঘটায়। তাদের আত্মত্যাগ বাঙালি জাতিকে বৈষম্য ও অন্যায়ের বিরুদ্ধে প্রতিবাদ, বিদ্রোহ ও বিপ্লবী হওয়ার প্রেরণা যোগায়। এই প্রেরণাকে কাজে লাগিয়ে বাঙালি জাতি বিশেষ করে ছাত্রসমাজ যেকোনো সরকারের যেকোনো অন্যায় আচরণ ও দুর্নীতির বিরুদ্ধে প্রতিবাদ করে। তাদের আত্মদানের ফলেই ১৯৫৬ সালের সংবিধানে বাংলা ভাষাকে রাষ্ট্রভাষার মর্যাদা দেওয়া হয়। তাছাড়া তাদের এ আত্মত্যাগ, থেকে অনুপ্রেরণা নিয়ে পরবর্তীতে ১৯৭১ সালের স্বাধীনতা যুদ্ধে বাঙালিরা নিজের জীবন উৎসর্গ করতেও কুণ্ঠাবোধ করেনি। এরই ধারাবাহিকতায় ১৯৭১ সালের মহান মুক্তিযুদ্ধের মধ্যে দিয়ে বিশ্ব মানচিত্রে অভ্যুদয় ঘটে বাংলাদেশ নামক একটি স্বাধীন ও সার্বভৌম রাষ্ট্রের। ১৯৫২ সালের ভাষা আন্দোলনের ফলে ইউনেস্কো ২১ ফেব্রুয়ারিকে আন্তর্জাতিক মাতৃভাষা দিবসের মর্যাদা দান করে। উপরের আলোচনার প্রেক্ষিতে প্রতীয়মান হয় যে, ১৯৫২ সালে ভাষা আন্দোলনে শহিদদের আত্মত্যাগ বাঙালির ইতিহাসে অত্যন্ত তাৎপর্যপূর্ণ ও সুদূরপ্রসারী প্রভাব ফেলে।"
        }
      ]
    },
    {
      "number": "10",
      "uddipok": "আফ্রিকা মহাদেশের একটি দেশে এক সামরিক কর্মকর্তা ক্ষমতায় অসীন হন। ক্ষমতায় আসার পর গণতন্ত্র প্রবর্তনের জন্য তিনি রাজনৈতিক দল গঠন করেন এবং পাতানো নির্বাচনের ব্যবস্থা করেন। নির্বাচনের পর তিনি ঐ দেশটির প্রেসিডেন্ট হিসেবে অধিষ্ঠিত হন। প্রেসিডেন্ট হওয়ার পর তিনি সামরিক বাহিনীর সহায়তা নিয়ে স্বৈরাচারী নীতিতে রাষ্ট্র পরিচালনা শুরু করেন। কখনো বিরোধী দলের কোনো মতামত গ্রহণ করেননি। দেশের জনগণ একসময়ে তার অত্যাচার থেকে মুক্ত হতে ঐক্যবদ্ধ হয়ে সরকার পতনের আন্দোলন শুরু করে। মানুষের প্রবল আন্দোলনের মুখে স্বৈরাচারী প্রেসিডেন্ট পদত্যাগ করতে বাধ্য হয়।",
      "tag": "DC 25",
      "sub_questions": [
        {
          "label": "ক",
          "question": "ছয় দফা দাবি কত সালে উত্থাপন করা হয়?",
          "explanation": "১৯৬৬ সালে ছয় দফা দাবি উত্থাপন করা হয়।"
        },
        {
          "label": "খ",
          "question": "আগরতলা মামলা কী? ব্যাখ্যা করো।",
          "explanation": "পাকিস্তানি সরকার ১৯৬৮ সালের জানুয়ারিতে শেখ মুজিবুর রহমানকে প্রধান আসামি করে মোট ৩৫ জন সামরিক ও বেসামরিক ব্যক্তির বিরুদ্ধে রাষ্ট্রদ্রোহিতার মিথ্যা মামলা দায়ের করে। এ মামলাটি ইতিহাসে আগরতলা মামলা বলে পরিচিতি লাভ করে। তাদের বিরুদ্ধে অভিযোগ ছিল যে, তারা সশস্ত্র বিপ্লবের মাধ্যমে পাকিস্তান রাষ্ট্র থেকে পূর্ব পাকিস্তানকে বিচ্ছিন্ন করে স্বাধীন ও সার্বভৌম রাষ্ট্র প্রতিষ্ঠার জন্য ভারতের আগরতলায় ষড়যন্ত্র করেছিলেন। এ মামলায় বিচারকার্যের জন্য একটি স্পেশাল ট্রাইব্যুনাল গঠন করা হয়।"
        },
        {
          "label": "গ",
          "question": "উদ্দীপকে উল্লেখিত আন্দোলনের সাথে তোমার পঠিত পূর্ব পাকিস্তানের কোন আন্দোলনটি সামঞ্জস্যপূর্ণ? ব্যাখ্যা করো।",
          "explanation": "উদ্দীপকে উল্লেখিত আন্দোলনের সাথে আমার পঠিত পূর্ব পাকিস্তানের ১৯৬৯ সালের গণঅভ্যুত্থান সামঞ্জস্যপূর্ণ। ১৯৫৮ সালের অক্টোবর মাসে জেনারেল আইয়ুব খান সামরিক শাসন জারি করে পাকিস্তানের গণতান্ত্রিক ধ্যান-ধারণা, আশা-আকাঙ্ক্ষা ও বিধি-বিধান পর্যুদস্ত করেন। এছাড়া আইয়ুব খানের শাসনামলে পূর্ব ও পশ্চিম পাকিস্তানের মধ্যে পর্বত সমান বৈষম্য সৃষ্টি হয়, যার পরিপ্রেক্ষিতে সংঘটিত হয় '৬৯ এর গণঅভ্যুত্থান। এর প্রতিফলন উদ্দীপকেও লক্ষণীয়। উদ্দীপকে দেখা যায়, আফ্রিকা মহাদেশের একটি দেশের এক সামরিক কর্মকর্তা পাতানো নির্বাচনের মাধ্যমে রাষ্ট্র ক্ষমতায় অধিষ্ঠিত হওয়ার পর স্বৈরাচারী নীতিতে রাষ্ট্র পরিচালনা শুরু করেন। দেশের জনগণ এক সময়ে তার অত্যাচার থেকে মুক্ত হতে ঐক্যবদ্ধ হয়ে সরকার পতনের আন্দোলন শুরু করে। মানুষের প্রবল আন্দোলনের মুখে স্বৈরাচারী প্রেসিডেন্ট পদত্যাগ করতে বাধ্য হয়। এ রাষ্ট্রপতি পাকিস্তানি শাসক 'আইয়ুব খানকে প্রতিনিধিত্ব করে। কেননা আইয়ুব খানই মৌলিক গণতন্ত্রের নামে পাতানো নির্বাচন ব্যবস্থার মধ্য দিয়ে রাষ্ট্রপতি হন এবং বৈষম্যমূলক স্বৈরাচারী শাসন শুরু করেন। পাক সরকারের বৈষম্যের বিরুদ্ধে বাঙালি জাতি ঐক্যবদ্ধ আন্দোলনে ঝাঁপিয়ে পড়লে আইয়ুব সরকার ১৯৬৮ সালে জানুয়ারি মাসে শেখ মুজিবুর রহমানসহ ৩৫ জনের বিরুদ্ধে ঐতিহাসিক আগরতলা মামলা দায়ের করে। ফলে আইয়ুব সরকারের এ সকল প্রহসনের বিরুদ্ধে বাঙালি জাতি DAC-এর ৮ দফার ভিত্তিতে এবং ছাত্র সংগ্রাম পরিষদ ১১ দফার ভিত্তিতে আইয়ুব খানের বিরুদ্ধে আন্দোলন শুরু করে। ক্রমে তা সারা দেশে ছড়িয়ে পড়ে। ২০ জানুয়ারি ১৯৬৯ সালে ছাত্রদের ওপর পুলিশি নির্যাতনের বিরুদ্ধে সারা দেশে ব্যাপক ক্ষোভের সৃষ্টি হয়। আর ২০ তারিখে নিহত আসাদের লাশ নিয়ে ২১ তারিখে ছাত্ররা গণঅভ্যুত্থানের নতুন রূপদান করে। এভাবে গণআন্দোলনের মুখে আইয়ুব খান পদত্যাগ করে এবং গণঅভ্যুত্থান সফলতা লাভ করে। উদ্দীপকেও ১৯৬৯ এর গণঅভ্যুত্থানের প্রতিফলন ঘটেছে।"
        },
        {
          "label": "ঘ",
          "question": "উক্ত আন্দোলন ছিল 'বাংলাদেশের স্বাধীনতা অর্জনের সূচনালগ্ন'-বিশ্লেষণ করো।",
          "explanation": "উক্ত আন্দোলন তথা ১৯৬৯ সালের গণঅভ্যুত্থান ছিল বাংলাদেশের স্বাধীনতা অর্জনের সূচনালগ্ন- মন্তব্যটি যথার্থ। বাঙালি জাতির রাজনৈতিক বিকাশে ১৯৬৯ সালের গণঅভ্যুত্থান একটি তাৎপর্যপূর্ণ ঘটনা। এ আন্দোলনের তাৎক্ষণিক সাফল্য ছিল আগরতলা মামলা প্রত্যাহার এবং শেখ মুজিবসহ সব রাজবন্দির মুক্তিলাভ। এ আন্দোলনের ফলে মৌলিক গণতন্ত্র ব্যবস্থার অবসান ঘটে। সংসদীয় সরকার ব্যবস্থার সূচনা হয়। এছাড়া প্রত্যক্ষ ভোটাধিকারের ভিত্তিতে গণতান্ত্রিক ধারায় প্রতিনিধি নির্বাচনের সুযোগ তৈরি হয়। উদ্দীপকের আফ্রিকা মহাদেশের একটি দেশের এক সামরিক কর্মকর্তার পাতানো নির্বাচনের মাধ্যমে রাষ্ট্রপতি হয়ে স্বৈরাচারী শাসন প্রবর্তন এবং তীব্র আন্দোলনের মুখে পদত্যাগ করতে বাধ্য হওয়ার ঘটনা আমাদেরকে পাক রাষ্ট্রপতি আইয়ুব খানকে স্মরণ করিয়ে দেয়। ১৯৬৯ সালের গণঅভ্যুত্থানের মুখে আইয়ুব খান পদত্যাগ করতে বাধ্য হন। এ গণঅভ্যুত্থান স্বাধীন সার্বভৌম বাংলাদেশ প্রতিষ্ঠার সূচনালগ্ন হিসেবে ভূমিকা রেখেছে। ঊনসত্তরের গণঅভ্যুত্থানের ফলে রাজনীতিতে আইয়ুব খান সমর্থিত এলিট শ্রেণির মনোবল দুর্বল হয়ে পড়ে। বাঙালি জাতীয়তাবাদ আরও সুসংহত রূপ ধারণ করে। আইয়ুব স্বৈরাচারের বিরুদ্ধে বাঙালি ঐক্যবদ্ধ হয়। আইয়ুব খান পদত্যাগ করতে বাধ্য হয়। তার পদত্যাগের ফলে পূর্ব পাকিস্তানের মানুষের মধ্যে জাতীয় ঐক্য আরও সুদৃঢ় হয়। এ পর্যায়ে তারা চূড়ান্ত লক্ষ্য অর্জনের পথে অগ্রসর হতে থাকে। - ১৯৭০ সালের নির্বাচনে আওয়ামী লীগের পক্ষে ব্যাপক গণরায় প্রদানের মাধ্যমে এর বহিঃপ্রকাশ ঘটানো হয়। নির্বাচনে শেখ মুজিবুর রহমানের নেতৃত্বাধীন আওয়ামী লীগের বিপুল বিজয় অর্জিত হয়। এ বিজয়ের পথ ধরেই মুক্তিযুদ্ধের ক্ষেত্রভূমি তৈরি হয়। অবশেষে মুক্তিযুদ্ধের মধ্য দিয়ে স্বাধীন ও সার্বভৌম বাংলাদেশের অভ্যুদয় ঘটে। উপরের আলোচনা থেকে বোঝা যায়, ১৯৬৯-এর গণঅভ্যুত্থান বাঙালি জাতি ও বাংলাদেশের জন্য তাৎপর্যপূর্ণ ফল বয়ে আনে। তাই বলা যায়, ১৯৬৯ সালের গণঅভ্যুত্থান ছিল বাংলাদেশের স্বাধীনতা অর্জনের সূচনালগ্ন।"
        }
      ]
    },
    {
      "number": "11",
      "uddipok": "যুগোশ্লাভিয়ার বসনিয়া-হার্জেগোভিনা মুসলিম সংখ্যাগরিষ্ঠ অঞ্চল। সংখ্যালঘিষ্ঠ, সার্ব শাসকগোষ্ঠীর নিকট দ্বিতীয় বিশ্বযুদ্ধের পর থেকেই শোষিত ও নিষ্পেষিত হয়ে আসছিল বসনীয় জনগোষ্ঠী। ফলে দীর্ঘদিনের বঞ্চনা তাদের বিক্ষুব্ধ করে তোলে এবং ঐক্যবদ্ধ হয়ে স্বাধীনতার ডাক দেয়। সার্ব-ক্রোট যৌথশক্তি এ আন্দোলন দমনে গণহত্যা, লুণ্ঠন, নারী ও শিশুদের প্রতি পাশবিক নির্যাতন চালায়। অবশেষে লক্ষ লোকের আত্মদান ও অসংখ্য নারীর সম্ভ্রমের বিনিময়ে বসনিয়া স্বাধীনতা অর্জন করে।",
      "tag": "DC 25",
      "sub_questions": [
        {
          "label": "ক",
          "question": "মুজিবনগর সরকারের প্রধানমন্ত্রী কে ছিলেন?",
          "explanation": "মুজিবনগর সরকারের প্রধানমন্ত্রী ছিলেন তাজউদ্দীন আহমদ।"
        },
        {
          "label": "খ",
          "question": "মুজিবনগর সরকার গঠনের উদ্দেশ্য ব্যাখ্যা করো।",
          "explanation": "বাংলাদেশের স্বাধীনতা যুদ্ধকে, সুষ্ঠুভাবে পরিচালনার উদ্দেশ্যে মুজিবনগর সরকার গঠিত হয়। ১৯৭১ সালের ২৬ মার্চ প্রথম প্রহরে বঙ্গবন্ধুর প্রথম স্বাধীনতা ঘোষণার মধ্য দিয়ে মুক্তিযুদ্ধ শুরু হয়। এ যুদ্ধকে সাংগঠনিক রূপ দিতে ১৯৭১ সালের ১০ এপ্রিল মুজিবনগর সরকার গঠিত হয়। মুজিবনগর সরকারের দায়িত্ব ছিল দক্ষতার সাথে যুদ্ধ পরিচালনা করে দেশকে শত্রুমুক্ত করা, দেশ- বিদেশে বাংলাদেশের স্বাধীনতার পক্ষে জনমত গড়ে তোলা, মুক্তিযোদ্ধাদের প্রশিক্ষণের ব্যবস্থা করা এবং মুক্তাঞ্চলে বেসামরিক প্রশাসন পরিচালনা করা। মুক্তিযুদ্ধের সফলতার পেছনে মুজিবনগর সরকারের ভূমিকা ছিল অসামান্য।"
        },
        {
          "label": "গ",
          "question": "উদ্দীপকের সাথে স্বাধীন বাংলাদেশের অভ্যুদয়ের কোন বিশেষ ঘটনার মিল রয়েছে? ব্যাখ্যা করো।",
          "explanation": "উদ্দীপকের সাথে স্বাধীন বাংলাদেশের অভ্যুদয়ের ক্ষেত্রে পূর্ব পাকিস্তানের মানুষের ওপর পশ্চিমা শাসকগোষ্ঠীর অত্যাচার-নির্যাতন, গণহত্যা এবং এর বিরুদ্ধে বাঙালির ঐক্যবদ্ধ আন্দোলনের মিল রয়েছে। ১৯৪৭ সালে পাকিস্তান সৃষ্টির পর থেকেই পশ্চিম পাকিস্তানের শাসকগোষ্ঠী পূর্ব পাকিস্তানের প্রতি বৈষম্যমূলক নীতি গ্রহণ করে। তাদের অত্যাচার- নির্যাতনে পূর্ব পাকিস্তানের মানুষ নানা বঞ্চনা ও শোষণের শিকার হতে থাকে। তাছাড়া বিভিন্ন সময়ে পাকিস্তান সরকার বাঙালির ওপর নৃশংস গণহত্যা চালায়। তাদের এ অত্যাচার-নির্যাতনের বিরুদ্ধে বাঙালি আন্দোলন গড়ে তোলে এবং সশস্ত্র সংগ্রামের মাধ্যমে দেশ স্বাধীন করে। উদ্দীপকে বর্ণিত বসনিয়ার ক্ষেত্রেও একই পরিস্থিতি দেখা যায়। উদ্দীপকে বলা হয়েছে, দ্বিতীয় বিশ্বযুদ্ধের পর থেকেই সার্ব শাসকগোষ্ঠীর কাছে বসনীয় জনগোষ্ঠী শোষিত, নিগৃহীত ও বঞ্চিত হতে থাকে। বঞ্চনা থেকে মুক্তি পেতে বসনিয়াবাসী ঐক্যবদ্ধ হয়ে স্বাধীনতা আন্দোলন শুরু করে। আন্দোলন দমনে সার্ব-ক্রোট যৌথশক্তি তাদের ওপর পাশবিক নির্যাতন চালায়। অবশেষে বসনিয়া স্বাধীনতা অর্জন করে। একইভাবে পূর্ব বাংলার প্রতি পাকিস্তানি শাসকদের নীতি ছিল বৈষম্যমূলক। রাজনৈতিক, অর্থনৈতিক, সামরিক, সামাজিক, শিক্ষাসহ প্রতিটি ক্ষেত্রেই এ বৈষম্য প্রকট আকার ধারণ করে। পাকিস্তানিরা প্রতিনিয়ত বাঙালির ন্যায়সংগত অধিকারকে উপেক্ষা করতে থাকে যা তাদের মনে তীব্র ক্ষোভ সৃষ্টি করে। পশ্চিম পাকিস্তানি শাসকগোষ্ঠীর শোষণ, বঞ্চনায় অতিষ্ঠ হয়ে পূর্ব পাকিস্তানের মানুষ ঐক্যবদ্ধভাবে সরকারের বিরুদ্ধে আন্দোলন শুরু করে। ১৯৭১ সালের ২৫ মার্চ রাতে পাকিস্তানি হানাদার বাহিনীর বর্বর গণহত্যার পর বাঙালিরা সশস্ত্র সংগ্রাম গড়ে তোলে। পাক সরকার বাঙালিদের দমনের জন্য বাংলার অসংখ্য নিরস্ত্র মানুষকে হত্যা করে, তাদের বাড়িঘর জ্বালিয়ে দেয় এবং নারী ও শিশুদের ওপর নির্মম নির্যাতন চালায়। এতসব অত্যাচারের পরও তারা বাঙালিদের দমাতে পারেনি দীর্ঘ ৯ মাস যুদ্ধ করে বাঙালি তাদের বিজয় চিনিয়ে নিতে সক্ষম হয়। উদ্দীপকের বসনিয়ার স্বাধীনতা সংগ্রামেও এ ঘটনার প্রতিফলন ঘটেছে।"
        },
        {
          "label": "ঘ",
          "question": "উদ্দীপকের আলোকে ১৯৭১ খ্রিস্টাব্দের মুক্তিযুদ্ধের প্রকৃতি বিশ্লেষণ করো।",
          "explanation": "উদ্দীপকের বসনিয়ার মতো বাংলাদেশও ১৯৭১ সালে আপামর জনসাধারণের অংশগ্রহণে সশস্ত্র সংগ্রামের মাধ্যমে স্বাধীনতা অর্জন করে। পাকিস্তান সরকারের অধীনে নানা অত্যাচার-নির্যাতনের শিকার হয়ে নানা আন্দোলনের পথ ধরে ১৯৭১ সালের ২৬ মার্চ বাঙালি মুক্তিযুদ্ধে অংশ নেয়। সব শ্রেণির মানুষের অংশগ্রহণে এ যুদ্ধ জনযুদ্ধে পরিণত হয়। বসনিয়ার স্বাধীনতা আন্দোলনের ক্ষেত্রেও একই প্রকৃতি লক্ষণীয়। সার্ব শাসকগোষ্ঠীর অত্যাচার থেকে মুক্তি পেতে বসনিয়াবাসী স্বাধীনতা আন্দোলন শুরু করলে সাবেক যুগোশ্লাভিয়া সরকার বসনিয়ায় গণহত্যা, লুণ্ঠন, নারী ও শিশুদের ওপর পাশবিক নির্যাতন চালায়। অবশেষে লক্ষ লোকের আত্মদান ও অসংখ্য নারীর সম্ভ্রমের বিনিময়ে বসনিয়া স্বাধীনতা অর্জন করে। একইভাবে বাঙালির স্বাধীনতার চেতনাকে স্তব্ধ করে দিতে পাকিস্তান সরকার নানা অপতৎপরতা চালায়। ১৯৭১ সালের ২৫ মার্চ রাতে পাকিস্তানি হানাদার বাহিনীর বর্বর গণহত্যার পরপরই ২৬ মার্চ প্রথম প্রহরে বঙ্গবন্ধু শেখ মুজিবুর রহমান প্রথম বাংলাদেশের স্বাধীনতা ঘোষণা করেন। এ ঘোষণায় উজ্জীবিত অদম্য বাঙালি পাকিস্তানি হানাদার শক্তির বিরুদ্ধে দেশের সর্বত্র প্রতিরোধ যুদ্ধ গড়ে তোলে। শুরু হয় মুক্তিযুদ্ধ। কৃষক, শ্রমিক, নারী, ছাত্র, শিল্পী, সাহিত্যিক, রাজনীতিবিদ সব শ্রেণির মানুষ মুক্তিযুদ্ধে অংশ নিয়ে একে জনযুদ্ধে রূপ দেয়। পাকিস্তান সরকার স্বাধীনতাকামী জনতাকে দমনের জন্য কঠোর অবস্থান গ্রহণ করেও ব্যর্থ হয়। সব অত্যাচার-নির্যাতনের বিরুদ্ধে রুখে দাঁড়িয়ে বাঙালি মুক্তিযোদ্ধারা তাদের পিছু হটতে বাধ্য করে। পরাজয় নিশ্চিত জেনে হানাদার বাহিনী ১৪ ডিসেম্বর এদেশের বুদ্ধিজীবীদের হত্যায় মেতে ওঠে। তবে শেষ পর্যন্ত পাকিস্তানি বাহিনী আত্মসমর্পণ করতে বাধ্য হয়। প্রায় ৩০ লাখ শহিদের আত্মত্যাগ আর ২ লাখ নারীর সম্ভ্রমের বিনিময়ে ১৯৭১ সালের ১৬ ডিসেম্বর বাংলাদেশ চূড়ান্ত বিজয় লাভ করে। পরিশেষে বলা যায় যে, বসনিয়া এবং বাংলাদেশের স্বাধীনতা আন্দোলনের প্রেক্ষাপট এবং প্রকৃতি প্রায় একই ধরনের। বসনিয়ার মতো সশস্ত্র যুদ্ধের মাধ্যমেই ১৯৭১ সালে পৃথিবীর মানচিত্রে অঙ্কিত হয় বাংলাদেশ নামে একটি স্বাধীন সার্বভৌম রাষ্ট্রের চিত্র।"
        }
      ]
    }
  ]
}