{
  "title": "ঢাকা, রাজশাহী, দিনাজপুর, কুমিল্লা, চট্টগ্রাম, সিলেট, যশোর, বরিশাল ২০২৩",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "যমুনার এক পাশে টাঙ্গাইল ও অন্য পাশে সিরাজগঞ্জ জেলা অবস্থিত। টাঙ্গাইলের এলেঙ্গাচরের লোকেরা অত্যন্ত কঠোর প্রকৃতির ছিল। একদিন সিরাজগঞ্জের এক জেলে নদীতে নৌকা দিয়ে মাছ ধরছিল। এমন সময় এলেঙ্গাচরের কিছু লোক এসে নৌকাসহ মাছ লুট করে নিয়ে যায়। ঘটনাটি সিরাজগঞ্জের সদর উপজেলা চেয়ারম্যানকে জানালে তিনি এলেঙ্গাচরের উপজেলা চেয়ারম্যানের নিকট ক্ষতিপূরণ এবং ডাকাত দলকে হস্তান্তরের দাবি জানান। এলেঙ্গাচরের উপজেলা চেয়ারম্যান জানান ডাকাতদের ওপর তার কোনো নিয়ন্ত্রণ নেই। তিনি ক্ষতিপূরণ ও ডাকাত দলকে হস্তান্তরের দাবি অস্বীকার করেন। ফলে সিরাজগঞ্জ এলাকার লোকজন এলেঙ্গাচরবাসীর ওপর হামলা চালায়।",
      "tag": "DB, RB, DIN.B, CB, DIN.B, SB, JB, BB 23",
      "sub_questions": [
        {
          "label": "ক",
          "question": "",
          "explanation": "সিন্ধু বিজয়ী মুসলিম সেনাপতির নাম মুহাম্মদ বিন কাসিম।"
        },
        {
          "label": "খ",
          "question": "",
          "explanation": "মুসলমানদের হাতে যুদ্ধবন্দি হওয়া থেকে রক্ষা পেতে রাজা দাহিরের স্ত্রী জওহর ব্রত পালন করেন। সিন্ধুর রাজা দাহির মুসলিম সেনাপতি মুহাম্মদ বিন কাসিমের হাতে পরাজিত হলে তার স্ত্রী রানীবাঈ রাওয়ার দুর্গে ১৫০০০ সৈন্য নিয়ে মুসলমানদের প্রতিরোধ করেন। কিন্তু পরাজয় যখন অনিবার্য তখন রানীবাঈ মুসলমানদের হাতে বন্দি হওয়া থেকে ধর্মমতে আগুনে আত্মাহুতি দেওয়াকে শ্রেয় মনে করে জ্বলন্ত আগুনে ঝাঁপ দিয়ে জওহর ব্রত পালন করেন।"
        },
        {
          "label": "গ",
          "question": "",
          "explanation": "উদ্দীপকের ঘটনার সাথে আমার পাঠ্যবিষয়ের আরব তথা মুসলমান কর্তৃক ভারতের সিন্ধু অভিযানের সাদৃশ্য রয়েছে। নিচে তা ব্যাখ্যা করা হলো- মাইয়া বংশীয় আল ওয়ালিদ ৭১২ খ্রিষ্টাব্দে মুহাম্মদ-বিন-কাসিমের সিন্ধু অভিযানের সময় আরবের খলিফা ছিলেন। তখন উমাইয়াদের পূর্বাঞ্চলীয় গভর্নর হাজ্জাজ বিন ইউসুফের নেতৃত্বে উমাইয়া খিলাফতের ব্যাপক সম্প্রসারণ হচ্ছিল। ওয়ালিদের শাসনামলের পূর্ব থেকেই আরবের সাথে শ্রীলঙ্কার বাণিজ্যিক সম্পর্ক বিদ্যমান ছিল। শ্রীলঙ্কা তথা তৎকালীন সিংহলে বাণিজ্য করতে এসে অনেক মুসলিম বণিক মারা গেলে সিংহলের রাজা ইসলাম গ্রহণ করে এসব বণিকদের মালামাল, পরিবার-পরিজন এবং সাথে আটটি জাহাজ ভর্তি উপঢৌকন খলিফা ওয়ালিদের প্রতি আনুগত্যস্বরূপ প্রেরণ করেন। কিন্তু সিন্ধুর দেবল বন্দরে জলদস্যু কর্তৃক জাহাজগুলো লুণ্ঠিত হয়। ইরাকের গভর্নর। হাজ্জাজ বিন ইউসুফ সিন্ধুর রাজা দাহিরের নিকট পৃষ্টির । জাহাজগুলোর ক্ষতিপূরণ দাবি করেন। কিন্তু রাজা দাহির ঔদ্ধত্য প্রকাশ করলে তিনি সিন্ধু অভিযান প্রেরণ করেন। হাজ্জাজের নির্দেশে তদীয় ভ্রাতুস্পুত্র ও জামাতা ১৭ বছর বয়স্ক যুবক মুহাম্মদ বিন কাসিম। ৭১২ খ্রিষ্টাব্দে সিন্ধু অভিযান করেন। তিনি মাত্র ১২ হাজার সৈন্য নিয়ে ৫০ হাজার সেনার দাহির বাহিনীকে পরাজিত করে সিন্ধু দখল করেন। তেমনি উদ্দীপকে দেখা যায়, সিরাজগঞ্জের জেলের মাছ ধরা এবং এলেঙ্গাচরের বাসিন্দা কর্তৃক মাছ লুণ্ঠন করা হলে সিরাজগঞ্জ সদরের উপজেলা চেয়ারম্যান তা এলেঙ্গাচরের চেয়ারম্যানের কাছে ফেরত চান। কিন্তু তা না পেয়ে এলেঙ্গা আক্রমণ করেন যা সিংহলরাজ কর্তৃক হাজ্জাজ বিন ইউসুফের নিকট উপঢৌকন প্রেরণ ও তা দেবল বন্দরে লুষ্ঠিত হওয়ার পর সিন্ধু অভিযানের ঘটনার সাথে সাদৃশ্যপূর্ণ। তাই বলা যায় যে, উদ্দীপকের ঘটনা আরব তথা মুসলমানদের সিন্ধু বিজয়ের ঘটনার সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকের সাথে সাদৃশ্যপূর্ণ সিন্ধু বিজয়ের ফলাফল ছিল সুদূরপ্রসারী। নিচে এর ফলাফল বিশ্লেষণ করা হলো- আরবদের সিন্ধু বিজয় ভারতবর্ষের ইতিহাসে একটি, তাৎপর্যপূর্ণ ঘটনা। এ বিজয়ের পর মুসলমানরা ১৫০ বছর সিন্ধু শাসন করে। এ দীর্ঘসময় অবস্থানের পরেও সিন্ধু বিজয়ের রাজনৈতিক গুরুত্ব খুব বেশি না হলেও সামাজিক, সাংস্কৃতিক ও ধর্মীয় গুরুত্ব অপরিসীম। সিন্ধু বিজয়ের ফলাফল সম্পর্কে ঐতিহাসিক স্টেনলি লেনপুল বলেন, \"ভারতবর্ষ ও ইসলামের ইতিহাসে আরবদের সিন্ধু বিজয় একটি উপাখ্যান মাত্র, এটি একটি নিষ্ফল বিজয়। প্রকৃতপক্ষে আরবদের সিন্ধু বিজয় নিষ্ফল বিজয় নয়। কেননা মুসলমানরা সিন্ধুতে স্থায়ী শাসন প্রতিষ্ঠা করতে না পারলেও এ বিজয় ছিল পরবর্তী ভারত অভিযানে মুসলমানদের অনুপ্রেরণার মূল উৎস। এ বিজয়ে অনুপ্রাণিত হয়েই মুসলমানগণ ভারতে ইসলামের পতাকা উত্তোলন ও সালতানাত প্রতিষ্ঠা করতে সক্ষম হয়। তাছাড়া সিন্ধু বিজয়ের ফলে ধর্মীয় ক্ষেত্রে সুদূরপ্রসারী প্রভাব পড়ে। ইসলামের সংস্পর্শে এসে অনেক হিন্দু ইসলাম গ্রহণ করে এবং অনেক ধর্মপ্রচারক সুফি, দরবেশ, পীর, আউলিয়া ভারতে ইসলাম প্রচারে আত্মনিয়োগ করেন। তাছাড়া সিন্ধু বিজয়ের ফলে হিন্দু-মুসলিম, আরব-ভারতীয় সর্বোপরি আর্য-সেমেটিক জাতির সংমিশ্রণ ঘটে এবং উভয়ের মাঝে বৈবাহিক সম্পর্ক স্থাপিত হয়। তবে আরবদের সিন্টু বিজয় সাংস্কৃতিক ক্ষেত্রে সবচেয়ে বেশি প্রভাব বিস্তার করে। ঈশ্বরী প্রসাদের ভাষায় মুসলিম সংস্কৃতির ওপর এ বিজয়ের ফলাফল ছিল গভীর ও সুদূরপ্রসারী। তাই উপরিউক্ত আলোচনা থেকে বলা যায়, ধর্মীয়, সামাজিক ও সাংস্কৃতিক ক্ষেত্রে মুসলমানদের সিন্ধু বিজয়ের গুরুত্ব অনস্বীকার্য। তাছাড়া এ বিজয়ের - প্রেরণাতেই মুসলমানগণ ভারত অভিযান করে মুসলিম শাসন প্রতিষ্ঠা করে।"
        }
      ]
    },
    {
      "number": "2",
      "uddipok": "আফ্রিকার একটি উপজাতি সূর্যদেবতার মন্দিরকে সবচেয়ে নিরাপদ ও শক্তির আধার মনে করে তাদের সকল ধনসম্পদ সেখানে গচ্ছিত রাখে। তাদের বিশ্বাস শত্রু হতে শক্তিশালীই হোক সূর্যদেবতা তাদের রক্ষা করবে। মন্দিরে ধনসম্পদ গচ্ছিত রাখার বিষয়ে একটি ইউরোপীয় অভিযাত্রী দল অবগত হয়। তাদের স্বপ্ন ছিল হাওয়াই দ্বীপে তারা একটি অবকাশ কেন্দ্র স্থাপন করবে। এজন্য মন্দির লুন্ঠন করার মনস্থির করে। অভিযাত্রীরা অস্ত্রশস্ত্রে সুসজ্জিত হয়ে মন্দির আক্রমণ করে। উপজাতিরা প্রাণপণ লড়াই করেও পরাজিত হয়। অভিযাত্রীরা মন্দির হতে প্রচুর ধনসম্পদ হস্তগত করে।",
      "tag": "DB, RB, DIN.B, CB, DIN.B, SB, JB, BB 23",
      "sub_questions": [
        {
          "label": "ক",
          "question": "",
          "explanation": "শাহনামার রচয়িতা মহাকবি ফেরদৌসি।"
        },
        {
          "label": "খ",
          "question": "",
          "explanation": "আল বিরুনি ছিলেন একজন কালোত্তীর্ণ, স্বনামধন্য, মৌলিক প্রতিভার অধিকারী গুরুত্বপূর্ণ ব্যক্তিত্ব। সাহিত্য, ইতিহাস, বিজ্ঞান, দর্শন, চিকিৎসা সর্বোপরি কুরআন হাদিসের ওপর তার জ্ঞান ছিল অগাধ পাণ্ডিত্যপূর্ণ। তাকে বলা হতো সুলতান মাহমুদের রাজসভার নক্ষত্র। ভারতের দর্শন, জ্যোতির্বিদ্যা, গণিতশাস্ত্র প্রভৃতি বিষয়ের ওপর গ্রন্থ রচনা ও অনুবাদ করে তিনি গজনিতে নিয়ে যান। ভারতের মুসলিম শাসনের ইতিহাসের সাংস্কৃতিক অঙ্গনে তার অবদান গুরুত্বপূর্ণ হিসেবে বিবেচিত।"
        },
        {
          "label": "গ",
          "question": "",
          "explanation": "উদ্দীপকে সূর্যদেবতার মন্দির আক্রমণের সাথে সুলতান মাহমুদের ষোড়শ অভিযান তথা সোমনাথ মন্দির অভিযানের সাদৃশ্য রয়েছে। নিচে তা ব্যাখ্যা করা হলো- উদ্দীপকে বলা হয়েছে যে, আফ্রিকার উপজাতি সূর্য দেবতার একটি মন্দিরকে নিরাপদ ও শক্তির আধার মনে করেন সেখানে সকল সম্পদ জমা করে রাখে। কিন্তু এ সম্পদের বিষয়ে ইউরোপীয় একটি অভিযাত্রী দল জেনে যায় এবং তারা নিজ দেশকে সাজাতে অর্থ সংগ্রহের জন্য মন্দিরটি আক্রমণ করে। উল্লিখিত ঘটনাটি সুলতান মাহমুদের সোমনাথ মন্দির অভিযানের সাথে সাদৃশ্যপূর্ণ। ইসলামের ইতিহাসে অন্যতম দুঃসাহসিক সামরিক অভিযান ছিল সোমনাথ মন্দিরের বিরুদ্ধে অভিযান। গুজরাটের কাথিওয়াড়ের সমুদ্র উপকূলে সোমনাথ মন্দির অবস্থিত। মন্দিরের স্থাপত্যশৈলী ছিল সুশোভিত। এ মন্দিরের খরচ নির্বাহের জন্য হিন্দু রাজন্যবর্গ দেবোত্তর সম্পত্তি হিসেবে দশ হাজার গ্রাম দান করেন। ১০২৩ খ্রিষ্টাব্দে ডিসেম্বরের মাঝামাঝি সময়ে সুলতান মাহমুদ প্রশিক্ষিত একটি বাহিনী নিয়ে যাত্রা শুরু করেন এবং ১০২৪ খ্রিষ্টাব্দের মার্চের শুরুতে সোমনাথ - মন্দিরে পৌছেন। ঐতিহাসিক ঈশ্বরী প্রসাদের মতে, ৪১৬-৪১৭ হিজরি মোতাবেক ১০২৫-২৬ খ্রিষ্টাব্দে সোমনাথের বিরুদ্ধে সামরিক অভিযান পরিচালিত হয়। মূলতান ও রাজপুতনার দুর্গম ও বিপদসঙ্কুল পথ অতিক্রম করে সুলতান মাহমুদ ১০২৬ খ্রিষ্টাব্দে জানুয়ারি মাসে সোমনাথ মন্দিরে পৌঁছেন। গুজরাটের রাজা ভীমদেব- ও অন্যান্য হিন্দু রাজন্যবর্গ সোমনাথ মন্দিরের পবিত্রতা রক্ষার্থে। এগিয়ে আসেন। কিন্তু মুসলমানদের অদম্য সাহস, যুদ্ধস্পৃহা,তেজস্বিতা ও কৌশলের নিকট হিন্দুদের প্রতিরোধ ব্যবস্থা ভেঙে পড়ে। ১০২৬ সালের ৬ জানুয়ারি সোমনাথ মন্দির মুসলমানদের নিয়ন্ত্রণে আসে। ঈশ্বরী প্রাসাদের মতে, ৫,০০০ হিন্দু সোমনাথ মন্দির রক্ষা করতে গিয়ে নিহত হয়। সুলতান মাহমুদ সোমনাথ মন্দির হতে দুই কোটি দিনার, মণি-মানিক্য, হীরা-জহরত ও প্রচুর ধনসম্পদ লাভ করেন। তাই বলা যায়, উদ্দীপকের সূর্যদেবতার মন্দির আক্রমণ সোমনাথ মন্দিরে অভিযানের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "সুলতান মাহমুদের ভারত অভিযানের অন্যতম কারণ ছিল অর্থনৈতিক কারণ। নিচে উদ্দীপকের আলোকে দিকটি বিশ্লেষণ করা হলো- সুলতান মাহমুদ ভারত আক্রমণের পিছনে অর্থনৈতিক দিকটিই মুখ্য ছিল। অধ্যাপক এম. হাবিব, এসএস জাফর, ভি. এ. স্মিথ প্রমুখ ঐতিহাসিকরা সুলতান মাহমুদের ভারত আক্রমণের' অর্থনৈতিক উদ্দেশ্যের কথা বিশেষভাবে উল্লেখ করেছেন। অধ্যাপক এম হাবিব ভারতীয় রাজন্যবর্গের সাথে সুলতান মাহমুদের যুদ্ধকে ধর্মযুদ্ধ নয় বরং গৌরব ও স্বর্ণের লোভে পরিচালিত পার্থিব যুদ্ধ বলে অভিহিত করেছেন। 'An Advanced History of India' গ্রন্থেও ভারতীয় ধনৈশ্বর্য, সংগ্রহ, সুলতান মাহমুদের ভারত অভিযান ইতিহাসবিদ এ মোহর আলীর মতে, \"সদ্য প্রতিষ্ঠিত গজনি রাজ্যের সুদৃঢ়ীকরণ রাজ্যে নিজ কর্তৃত্ব প্রতিষ্ঠা এবং মুসলিম নৃপতিদের মধ্যে নিজের শ্রেষ্ঠত্ব প্রমাণ, বিশাল সেনাবাহিনীর ব্যয় নির্বাহ মধ্য এশিয়া অভিযান, রাজধানী গজনিকে সমৃদ্ধিশালী ও সুসজ্জিতকরণ এবং জ্ঞান-বিজ্ঞানের পৃষ্ঠপোষকতা ইত্যাদি কারণে সুলতান মাহমুদের প্রচুর অর্থের প্রয়োজন ছিল। একথা সর্বজনবিদিত যে, ভারতবর্ষ ছিল ধনৈশ্বর্য সমৃদ্ধ একটি দেশ। সুলতান মাহমুদ ভারতকে তার প্রয়োজনীয় অর্থের ভান্ডার মনে করেছিলেন। তাই তার মহাপরিকল্পনা বাস্তবায়নের জন্য প্রয়োজনীয় অর্থ সংগ্রহের উদ্দেশ্যে তিনি বার বার ভারত আক্রমণ করেন এবং বিপুল অর্থ নিয়ে স্বদেশে ফিরে যান। তাই উপরিউক্ত আলোচনা শেষে বলা যায়, অর্থনৈতিক উদ্দেশ্যেই সুলতান মাহমুদ ১৭ বার ভারতবর্ষ আক্রমণ করেছিলেন।"
        }
      ]
    },
    {
      "number": "3",
      "uddipok": "অটোমান সাম্রাজ্যের প্রকৃত প্রতিষ্ঠাতা হিসেবে সুলতান উসমানের নাম ইতিহাসের পাতায় স্বর্ণাক্ষরে লেখা থাকবে। এশিয়া মাইনরে বিদ্রোহ দমনের পর তিনি একে একে সমগ্র উত্তর-পশ্চিমাঞ্চল জয় করেন। এরপর তিনি নাইমিয়া, ব্লুসা, কারাসাই, পেরগোমস প্রভৃতি বিজয় করেন। আর ১৩৩৭ খ্রিষ্টাব্দে তিনি নিকোমেডিয়ার প্রথম যুদ্ধে সাময়িক পরাজিত হয়েও ১৩৩৮ খ্রিষ্টাব্দে তিনি নিকোমেডিয়ার দ্বিতীয় -যুদ্ধে বিজয় অর্জন করে সমগ্র এশিয়া মাইনরে তুর্কি কর্তৃত্ব প্রতিষ্ঠা করেন। এভাবে উন্নত সামরিক কৌশল, শত্রুপক্ষের বিশৃঙ্খলা ও পৃষ্ঠপোষকতা প্রভৃতিই এশিয়া মাইনরের সুলতান উসমানকে স্থায়িভাবে তুর্কি সাম্রাজ্য প্রতিষ্ঠায় সাহায্য করেছিল।",
      "tag": "DB, RB, DIN.B, CB, DIN.B, SB, JB, BB 23",
      "sub_questions": [
        {
          "label": "ক",
          "question": "",
          "explanation": "মুহাম্মদ ঘুরীর প্রকৃত নাম মুইজউদ্দীন মুহাম্মদ বিন সাম।"
        },
        {
          "label": "খ",
          "question": "",
          "explanation": "গজনির মুহাম্মদ ঘুরী ও ভারতের চৌহান রাজা পৃথ্বিরাজের মধ্যে তরাইনের প্রথম যুদ্ধ সংঘটিত হয়। মুহাম্মদ ঘুরী ভারতে স্থায়ী মুসলিম শাসন প্রতিষ্ঠার লক্ষ্যে সামরিক অভিযানে অগ্রসর হলে তরাইনের ১ম যুদ্ধ সংঘটিত হয়। মুহাম্মদ মুরী পাঞ্জাব, সিন্ধু, মুলতান বিজয়ের পর আশান্বিত হয়ে ভারতের মূল ভূখন্ডে প্রবেশের পরিকল্পনা করেন। এর অংশ হিসেবে তিনি দিল্লি অভিমুখে অগ্রসর হলে তরাইনের প্রথম যুদ্ধ সংঘটিত হয়। দিল্লি ও আজমিরের চৌহান বংশীয় রাজা পৃথ্বিরাজ ১১৯১ সালে তরাইনের প্রান্তরে মুহাম্মদ ঘুরীকে মোকাবিলা করেন।"
        },
        {
          "label": "গ",
          "question": "",
          "explanation": "উদ্দীপকের শাসকের সাথে আমার পঠিত শাসক মুহাম্মদ ঘু রীর মিল লক্ষ করা যায়। নিচে তা ব্যাখ্যা করা হলো- উদ্দীপকে বলা হয়েছে যে, অটোমান সাম্রাজ্যের প্রতিষ্ঠাতা সুলতান উসমান এশিয়া মাইনরের বিদ্রোহ দমনের পর তিনি ১৩৩৭ খ্রিষ্টাব্দে - নিকোমেডিয়া আক্রমণ করে প্রথম যুদ্ধে পরাজিত হয়েও ১৩৩৮ খ্রিষ্টাব্দে নিকোমেডিয়ার দ্বিতীয় যুদ্ধে জয় লাভ করে এশিয়া মাইনরে তুর্কি কর্তৃত্ব প্রতিষ্ঠা করেন। উদ্দীপকের এ ঘটনার সাথে মুহাম্মদ ঘুরীর ভারত অভিযান ও তরাইনের প্রথম যুদ্ধে পরাজয় এবং পরবর্তীতে আবার ভারত অভিযান করে তরাইনের দ্বিতীয় যুদ্ধে বিজয় অর্জনের ঘটনা সাদৃশ্যপূর্ণ। মুহাম্মদ ঘুরী ১১৯১ খ্রিষ্টাব্দে সুলতান, সিন্ধু, গুজরাট ও পাঞ্জাব অধিকার করে দিল্লি দখলের জন্য অগ্রসর হন। এ সংবাদে চৌহান বংশের রাজা পৃথ্বিরাজ উত্তর ভারতের হিন্দু রাজাদের সমন্বয়ে একটি কনফেডারেসি বা ঐক্যজোট গঠন করেন। অতঃপর পৃথ্বিরাজ থানেশ্বরের কাছাকাছি তরাইনের রণক্ষেত্রে সম্মিলিত বাহিনী নিয়ে মুহাম্মদ ঘুরীর মোকাবিলা করেন। এ যুদ্ধ তরাইনের ১ম যুদ্ধ নামে পরিচিত। এ যুদ্ধে মুহাম্মদ ঘুরী পরাজিত ও আহত হয়ে পালিয়ে যান। অতঃপর তিনি প্রথম যুদ্ধে পরাজয়ের গ্লানি মোচনের জন্য ১১৯২ খ্রিষ্টাব্দে ১ লক্ষ ২০ হাজার সৈন্যের বিশাল বাহিনী নিয়ে পুনরায় যুদ্ধ যাত্রা করেন। তাকে মোকাবিলা করার জন্য রাজা পৃথ্বিরাজ ১৫০ জন রাজপুত রাজার সমন্বয়ে ৩ লক্ষ সৈন্যের এক বিশাল বাহিনী গঠন করেন। যার মধ্যে ৩০০ হাতি ও সুসজ্জিত অশ্বারোহী বাহিনী ছিল। বিপুল সংখ্যাগরিষ্ঠতা সত্ত্বেও মুহাম্মদ ঘুরীর উন্নত রণকৌশলের কাছে পৃথ্বিরাজের সম্মিলিত বাহিনীর পরাজয় ঘটে। পৃথ্বিরাজ পালাতে গিয়ে ধরা পড়েন এবং পরে নিহত হন। তাই বলা যায়, উদ্দীপকের উসমানের সাথে মুহম্মদ ঘুরীর মিল পরিলক্ষিত হয়।"
        },
        {
          "label": "ঘ",
          "question": "",
          "explanation": "উক্ত শাসক তথা মুহাম্মদ ঘুরীর সামরিক সফলতার কারণগুলো ছিল উন্নত সামরিক কৌশল, শত্রুপক্ষের বিশৃঙ্খলা ও অদম্য সাহস। নিচে উদ্দীপকের আলোকে তার সফলতার কারণ গুলো বিশ্লেষণ করা হলো- মুহাম্মদ ঘুরীর আক্রমণের সময়ে ভারতের রাজনৈতিক অবস্থা বিশৃঙ্খল ছিল, সামরিকভাবে দুর্বল ছিল। অপরদিকে, মুহাম্মদ ঘুরীর সেনাবাহিনী সুশৃঙ্খল ছিল, রণকৌশলে দক্ষ ছিল এবং তার সেনাপতিরা সুদক্ষ ছিল। ১. এসময় ভারতে ক্ষুদ্র ক্ষুদ্র রাজন্যবর্গের মধ্যে চরম দ্বন্দ্ব-কলহ বিরাজমান ছিল। মূলত রাজন্যবর্গের রাজনৈতিক অনৈক্য মুসলিম বাহিনীর সফলতার অন্যতম কারণ। ভি. ডি. মহাজন বলেন, \"There was no one paramount power in the country at that time which could fight against the Muslims.\" ২. মুসলিমদের উন্নত যুদ্ধকৌশল, সামরিক দক্ষতা, নিয়মানুবর্তিতা এবং অপূর্ব শৃঙ্খলা বিজয়ের পথ প্রশস্ত করে। অপরদিকে, হিন্দুদের ত্রুটিপূর্ণ সনাতন যুদ্ধনীতি; সেকেলে যুদ্ধাস্ত্র ও অনুন্নত রণকৌশল তাদেরকে পরাজয়ের দিকে ঠেলে দেয়। তদুপরি তাদের মন্থরগতিসম্পন্ন হস্তিবাহিনী মুসলিমদের ক্ষিপ্রগতির অশ্বারোহী বাহিনীর ক্ষিপ্র আক্রমণ প্রতিহত করতে ব্যর্থ হয়। ৩. জাতি ও বর্ণভেদ প্রথা হিন্দুদের মধ্যে চরম বৈষম্য তৈরি করেছিল। অপরদিকে সাম্য, মৈত্রী, ভ্রাতৃত্ব মুসলমানদের মধ্যে সংঘবদ্ধ আক্রমণে অনুপ্রাণিত করে। ফলে মুসলিমরা সহজেই বিজয় অর্জন করতে সক্ষম হন। ৪. মুসলমানদের ধর্মীয় উৎসাহ-উদ্দীপনা এবং গণিমতের মাল লাভের আকাঙ্ক্ষা সৈন্যদের মধ্যে অত্যন্ত সাহসী করে তুলেছিল। ফলে হিন্দু শক্তি সহজেই পরাজয় বরণ করে। ৫. মুসলমানদের মধ্যে কুতুবউদ্দিন আইবেক, বখতিয়ার খলজির মতো বহুসংখ্যক সুদক্ষ সেনাপতির আবির্ভাব ঘটেছিল। যারা যুদ্ধের ময়দানে বিচক্ষণতার পরিচয় দিয়ে মুসলিম বিজয় ত্বরান্বিত করেছিল। ৬. ভারতের অফুরন্ত ধনসম্পদ লাভের আকাঙ্ক্ষা মুসলমানদের ভারত আক্রমণে প্রলুব্ধ করে এবং বিজয় অর্জনে সক্ষম হয়। তাই উপরিউক্ত আলোচনা থেকে বলা যায়, ভারতীয় রাজন্যবর্গের অনৈক্য, সামরিক অস্ত্র, দক্ষতার অভাব, রণকৌশলে দূর্বলতা মুহাম্মদ ঘুরীর সামরিক সফলতার পথকে প্রশস্ত করেছিল।"
        }
      ]
    },
    {
      "number": "4",
      "uddipok": "উসমানের পূর্বপুরুষরা গোবি মরুভূমির একটি ক্ষুদ্র রাজ্যের শাসক ছিলেন। যেখানে শত্রুপক্ষের শক্তির কারণে সুবিধা করতে না পেরে তারা এশিয়া মাইনরে চলে আসেন। এশিয়া মাইনরে বহুদিন ধরে সেলজুকরা শাসন করলেও উত্তরাঞ্চলে ক্ষুদ্র ক্ষুদ্র বেশকিছু স্বাধীন ও শক্তিশালী গ্রিক রাজ্য বিদ্যমান ছিল। উসমান শেষ সেলজুক সুলতান, আলাউদ্দিনের পতন ঘটিয়ে সেখানে উসমানীয় সাম্রাজ্য প্রতিষ্ঠা করেন। তিনি শক্তিশালী গ্রিক রাজাদেরও পরাজিত করে যে বিশাল উসমানীয় সাম্রাজ্য গঠন করেন তা কয়েক শতাব্দী স্থায়ী হয়েছিল।",
      "tag": "DB, RB, DIN.B, CB, DIN.B, SB, JB, BB 23,All.B 15",
      "sub_questions": [
        {
          "label": "ক",
          "question": "",
          "explanation": "পানিপথের প্রথম যুদ্ধ ১৫২৬ খ্রিষ্টাব্দে সংঘটিত হয়।"
        },
        {
          "label": "খ",
          "question": "",
          "explanation": "সম্রাট শাহজাহানের অনবদ্য, অমর ও সর্বশ্রেষ্ঠ সৃষ্টি হলো যমুনা নদীর তীরে আগ্রায় নির্মিত তাজমহল। এ তাজমহল সম্রাট তার প্রিয়তমা স্ত্রী মমতাজের প্রেমের নিদর্শনস্বরূপ বানিয়েছিলেন। সম্রাজ্ঞী মমতাজ ১৫৩০ খ্রিষ্টাব্দের ৭ জুন সম্রাটের দাক্ষিণাত্যের বুরহানপুরে খানজাহান লোদীর বিরুদ্ধে সামরিক অভিযান পরিচালনাকালে মৃত্যুবরণ করেন। ১৫৩১ খ্রিষ্টাব্দে এর নির্মাণ কাজ শুরু হয়। ঐতিহাসিক আব্দুল হামিদ লাহোরির মতে, এ তাজমহল বানাতে ১২ বছর লেগেছে এবং ৫০ লক্ষ রুপি ব্যয় হয়েছে। ঐতিহাসিক ঈশ্বরী প্রসাদের মতে, এসময়ও নির্মাণ ব্যয় শুধু তাজমহলের ভেতরের মার্বেল প্রস্তরের। ফরাসি পরিব্রাজক টেভার্নিয়ার ১৬৫৩ খ্রিষ্টাব্দে আগ্রায় উপস্থিত ছিলেন। তার মতে, তাজমহল নির্মাণ করতে ২২ বছর সময় লেগেছে এবং ৩ (তিন) কোটি রুপি খরচ হয়েছে।"
        },
        {
          "label": "গ",
          "question": "",
          "explanation": "উদ্দীপকের উসমানীয়দের এশিয়া মাইনরে গমনের সাথে রাবরের ভারত আগমনের সামঞ্জস্য রয়েছে। নিচে তা ব্যাখ্যা করা হলো- মুঘল সাম্রাজ্যের প্রতিষ্ঠাতা বাবরের পিতা ছিলেন ফারগানা রাজ্যের অধিপতি। পিতার মৃত্যুর পর এগারো বছর চার মাস বয়সে বাবর ফারগানার সিংহাসনে আরোহণ করেন। সিংহাসনে আরোহণ করেই তিনি দুই পিতৃব্য ও অন্য আত্মীয়স্বজন এবং সাইবানী খানের ন্যায় শত্রু দ্বারা পরিবেষ্টিত হয়ে পড়েন। কিন্তু তা সত্ত্বেও ১৫০২ সালে বাবর সমরকন্দ অধিকার করেন। ১৫০৩ সালে বাবর আরচিয়ানের যুদ্ধে সাইবানী খানের নিকট পরাজিত হয়ে সমরকন্দ হারান এবং পিতৃরাজ্য ফারগানা হতে বিতাড়িত হন। এরপর বাবর আশ্রয়ের সন্ধানে স্থান হতে স্থানান্তরে ঘুরতে থাকেন। আর ঐ সময় ভারতবর্ষে মুসলিম সুলতানদের অন্তর্গন্থের ফলে দুর্বল উপমহাদেশে বাবর স্থায়ী সাম্রাজ্য স্থাপনের স্বপ্ন দেখতে থাকেন। চূড়ান্তভাবে অভিযান পরিচালনার পূর্বে বাবর পরীক্ষামূলকভাবে কিছু অভিযান পরিচালনা করেন। ইতোমধ্যে দিল্লির সুলতান ইব্রাহিম লোদির অপশাসনে অতিষ্ঠ হয়ে পাঞ্জাবের শাসনকর্তা দৌলত খান বাবরকে ভারতবর্ষ আক্রমণে আমন্ত্রণ জানালে তিনি এ সুবর্ণ সুযোগ গ্রহণ করেন এবং ১৫২৬ খ্রিষ্টাব্দের ২১ এপ্রিল পানিপথের মহাপ্রান্তরে ইব্রাহীম লোদীর মুখোমুখি হন এবং জয়লাভ করেন। এভাবে দিল্লির সাম্রাজ্য বাবরের অধীনে আসে যা কালক্রমে বিশাল সাম্রাজ্যে পরিণত হয়। তাই বলা যায়, উদ্দীপকে উসমানীয়দের এশিয়া মাইনরে গমনের ক্ষেত্রেও যেসব কর্মকাণ্ড পরিলক্ষিত হয় তা বাবরের উপরিউক্ত ঘটনা অর্থাৎ ভারত আগমনের সাথে সামঞ্জস্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে সম্রাট বাবরের প্রতি ইঙ্গিত করা হয়েছে। তিনি সাম্রাজ্যের প্রতিষ্ঠাতা ও শাসক হিসেবে অপরিসীম কৃতিত্বের স্বাক্ষর রাখতে সক্ষম হন। মুঘল সাম্রাজ্য প্রতিষ্ঠায় উক্ত শাসকের কৃতিত্ব মূল্যায়ন করা হলো- সম্রাট বাবর কেবল নির্ভীক সৈনিক, দক্ষ সেনাধ্যক্ষ, সুদক্ষ অস্ত্র পরিচালক, প্রশংসনীয় ঘোড়সওয়ারই ছিলেন' না, বরং আলেকজান্ডারের মতো দেশ জয়ের নেশায় বিভোর থাকতেন। পানিপথের প্রথম যুদ্ধ, খানুয়ার যুদ্ধ এবং গোগরার যুদ্ধে তার সাফল্য তাকে ভারতীয় সমর ইতিহাসে উচ্চাসনে অধিষ্ঠিত করেছে। বাবর মাত্র ১১ বছর বয়স থেকে নানা প্রতিকূলতার মধ্য দিয়ে অগ্রসর হন। বাধাবিপত্তি অতিক্রম করে তিনি প্রথমে কাবুলে এবং পরে ভারতবর্ষে মুঘল সাম্রাজ্য প্রতিষ্ঠা করতে সক্ষম হন। শুধু প্রতিষ্ঠা করেই ক্ষান্ত হয়নি। তার ভিত্তি সুদৃঢ় করে একে একটি শক্তিশালী সাম্রাজ্যে পরিণত করেন। বাবরের চার বছরের শাসনামলে যুদ্ধবিগ্রহ কেটে যায়। এ অবস্থায় নবপ্রতিষ্ঠিত মুঘল সাম্রাজ্যের শাসনব্যবস্থায় কোনো প্রকার পরিবর্তন ও সংস্কার সাধন করা তার পক্ষে সম্ভব হয়নি। তথাপি তিনি নিজের নিরঙ্কুশ ক্ষমতা হ্রাস করেন। প্রাদেশিক শাসনকার্য পরিচালনার জন্য প্রত্যেক প্রদেশে একজন ওয়ালি, একজন দিওয়ান, শিকদার এবং কোতওয়াল ছিল। তিনি প্রশাসনিক কাজে তুর্কি, আফগান ও হিন্দুদের সমাজ সুযোগ দিতেন। সমগ্র সাম্রাজ্যে ১৫ মাইল অন্তর তিনি ডাক চৌকির ব্যবস্থা করেন। প্রজারঞ্জক বাবর দিল্লি ও আগ্রায় ২০টি উদ্যান, বহু পাকা নর্দমা, সেতু, অট্টালিকা নির্মাণ করেন। পরিশেষে বলতে পারি, সম্রাট বাবর শুধুমাত্র একজন বিজেতা হিসেবেই প্রশংসার দাবিদার নন, বরং একজন দক্ষ প্রশাসনিক হিসেবেও তিনি কৃতিত্বের দাবিদার। তাই সার্বিকভাবে বাবরের শাসনকাল কৃতিত্বপূর্ণ একথা নিঃসন্দেহেই বলা যায়।"
        }
      ]
    },
    {
      "number": "5",
      "uddipok": "শিখ ধর্মের প্রবর্তক গুরু নানক পাকিস্তানের লাহোরে এক হিন্দু পরিবারে জন্মগ্রহণ করেন। তিনি হিন্দু ও মুসলমানদের ধর্মের বাইরে গিয়ে এক নতুন ধর্মমত প্রচার করেন। হিন্দুধর্ম ও ইসলাম ধর্মের সংমিশ্রণে একেশ্বরবাদী শিখ ধর্ম অনেকেই গ্রহণ করে। এ ধর্মের গ্রন্থসাহেব নামে একটি ধর্মগ্রন্থ রয়েছে। পৃথিবীর বিভিন্ন দেশে বর্তমানে অনেক শিখ ধর্মানুসারীরা বসবাস করছে।",
      "tag": "DB, RB, DIN.B, CB, DIN.B, SB, JB, BB 23",
      "sub_questions": [
        {
          "label": "ক",
          "question": "",
          "explanation": "ভারতীয় উপমহাদেশে বাবর প্রথম কামানের ব্যবহার করেন।"
        },
        {
          "label": "খ",
          "question": "",
          "explanation": "আকবরের সামরিক সংস্কারের প্রধান বৈশিষ্ট্য ছিল মনসবদার ব্যবস্থা প্রবর্তন। আকবরের সিংহাসনে আরোহণের সময় সমস্ত সাম্রাজ্য কতকগুলো জায়গিরে বিভক্ত ছিল। জায়গিরদারগণ অকর্মণ্য, অদক্ষ এবং অপেশাদার যোদ্ধা রাখতেন। এর ফলে সৈন্যবাহিনীর অবস্থা সংকটজনক অবস্থায় পৌঁছায়। আকবর এ সংকট থেকে উত্তরণের জন্য মনসবদারি প্রথা চালু করেন। এ প্রথার মাধ্যমে তিনি ব্যক্তির পদমর্যাদা ও বেতন নির্ধারণ করেন। রাষ্ট্রের প্রয়োজনে ঐ ব্যক্তি তার পদমর্যাদা অনুযায়ী সামরিক সাহায্য প্রদানে বাধ্য থাকতেন। এ প্রথার ২৭ অথবা ৩৩টি স্তর ছিল।"
        },
        {
          "label": "গ",
          "question": "",
          "explanation": "উদ্দীপকের গুরু নানকের সাথে মুঘল সম্রাট আকবরের সাদৃশ্য রয়েছে। নিচে তা ব্যাখ্যা করা হলো- উদ্দীপকে বলা হয়েছে,  হিন্দু ধর্মাবলম্বী গুরু নানক হিন্দু ও মুসলমানদের ধর্মের বাইরে গিয়ে এক নতুন ধর্মমত প্রচার করেন। হিন্দুধর্ম ও ইসলাম ধর্মের সংমিশ্রণে একেশ্বরবাদী শিখ ধর্ম অনেকেই গ্রহণ করে এবং গ্রন্থসাহেব নামে তাদের একটি ধর্মগ্রন্থও রয়েছে। উদ্দীপকেও অনুরূপ মুঘল সম্রাট আকবর ধর্মবিদ্বেষ ও পরধর্মের প্রতি অসহিষ্ণুতা দূর করার লক্ষ্যে ১৫৮২ খ্রিষ্টাব্দে দ্বীন-ই-ইলাহি (ঐশী একেশ্বরবাদ) নামক এক ধর্ম প্রবর্তন করেন। সকল ধর্মের নির্যাস নিয়ে এ ধর্ম গঠিত হয়েছিল। এ নতুন ধর্মমতে অতীন্দ্রিয়বাদী দর্শন ও প্রকৃতি পূজার মিশ্রণ ছিল। সকল চিন্তার ভিত্তি ছিল কঠোর যুক্তিবাদ। এ ধর্মে কোনো নবি বা দেব-দেবীর স্থান ছিল না। একে একটি স্বতন্ত্র ধর্ম না বলে ধর্মীয় মতবাদ হিসেবে অভিহিত করাই শ্রেয়। এ মতবাদের অনুসারীদের সম্রাটের নামে তাদের সম্পত্তি, জীবন, সম্মান ও ধর্ম- এ 'চারটি জিনিস উৎসর্গ করতে হতো। এ ধর্মের বিধান অনুযায়ী সম্রাটকে সিজদা দিতে হতো। তাই বলা যায় , উদ্দীপকের গুরু নানকের সাথে মুঘল সম্রাট আকবরের সাদৃশ্য যথার্থ।"
        },
        {
          "label": "ঘ",
          "question": "",
          "explanation": "উদ্দীপকের ধর্মমত এখনো টিকে থাকলেও উক্ত শাসকের ধর্মমতটি তার মৃত্যুর সাথে সাথেই বিলুপ্ত হয়।উক্তিটি পাঠ্যবইয়ের আলোকে ব্যাখ্যা করা হলো- উদ্দীপকের গুরু নানকের সাথে মুঘল সম্রাট আকবরের ধর্ম প্রবর্তনের ক্ষেত্রে মিল রয়েছে। সম্রাট আকবরের ধর্মনীতি মধ্যযুগের ভারতের ইতিহাসে অত্যন্ত তাৎপর্যপূর্ণ ঘটনা। ঘোর সাম্রাজ্যবাদী মুঘল সম্রাট আকবরের রাজনৈতিক দর্শনের অনুষঙ্গী ছিল তার ধর্মচিন্তা।। ফসল সর্বধর্ম সমন্বয়বাদী ধর্ম দ্বীন-ই-ইলাহি। উদ্দীপকের গুরু নানয় এবং তার অনুসারীরা বর্তমানে পৃথিবীর বিভিন্ন দেশে উল্লেখযোগ্য সংখ্যায় বসবাস করছে। অথচ সম্রাট আকবর প্রবর্তিত 'দ্বীন-ই-ইলাফিং ধর্মমত জনগণের মধ্যে তেমন কোনো প্রভাব বিস্তার করতে পারেনি। আবুল ফজলের মতে, এর সদস্যসংখ্যা ছিল মাত্র ১৮ জন। হিন্দুদের মধ্যে একমাত্র রাজা বীরবল ব্যতীত অন্য কেউই এ ধর্মে দীক্ষিত হননি। এর প্রধান অনুসারী ছিলেন শেখ মোবারক, আবুল ফজল, ফৈজি, আজিজ কোকা প্রমুখ। স্বয়ং সম্রাটও এ ধর্ম গ্রহণে কাউকে বাধ্য করেননি। ফলে তার মৃত্যুর সাথে সাথে দ্বীন-ই-ইলাহির পরিসমাপ্তি ঘটে। এ মতবাদে আজান, নামাজ, রোজা, হজ, জাকাত প্রদান, দাড়ি রাখা, কুরআন ও হাদিস শেখার অবকাশ ছিল না। ফলে অনেকের ধারণা 'আকবর তার পূর্বপুরুষের এবং প্রথম যৌবনের ধর্মের প্রতি তিক্ত বিরোধিতা প্রদর্শন করে প্রকৃতপক্ষে ইসলামের অবমাননা করেন।” ডুবেরিক এবং বন্টেলহো নামক পর্যটকদ্বয় বলেন, \"তর্কবিতর্ক সত্ত্বেও আকবর পূর্বের মতোই মূর (মুসলমান) ছিলেন।\" ড. স্মিথ, বদাউনি ও জেসুইটদের মতে, “বস্তুত দ্বীন-ই-ইলাহি কোনো ধর্মীয় অনুশাসন নয়, এটি কেবল রাজনীতিকদের অনুশাসন মাত্র।\" তাই সম্রাট আকবরের জীবিতকালে কয়েকজন রাজানুগ্রাহী ব্যাক্তি দ্বীন-ই-ইলাহি গ্রহণ করলেও তার মৃত্যুর সাথে সাথে উক্ত ধর্মমতের পরিসমাপ্তি ঘটে।"
        }
      ]
    },
    {
      "number": "6",
      "uddipok": "কীর্তিপাশার জমিদার মহিম রায় চৌধুরী খুবই রুচিবান ও সৌখিন মানুষ ছিলেন। তিনি জমিদারি কার্যক্রম পরিচালনার জন্য একটি জাকজমকপূর্ণ দরবার হল নির্মাণ করেছিলেন। পাশাপাশি তার নির্মিত। কাচারি বাড়ি নায়েব মহল আজও স্বমহিমায় দাঁড়িয়ে আছে। একই সময়ে নির্মিত নাট মন্দিরটি এখনো ধর্মীয় কাজে ব্যবহৃত হয়। তার স্ত্রী। কমলাদেবী অনিন্দ্য সুন্দরী ও বিদুষী রমণী ছিলেন। জমিদার মহিয়। রায় চৌধুরীর স্ত্রীর প্রতি ছিল অপরিসীম ভালোবাসা। কিন্তু এক দুর্ঘটনায় পড়ে কমলাদেবী অকালে মৃত্যুবরণ করলে জমিদার খুবই মুষড়ে পড়েছিলেন। তিনি স্ত্রীর স্মৃতি রক্ষার্থে বহু অর্থ ব্যয়ে যে সৌধটি নির্মাণ করেন, আজও তা বিদ্যমান রয়েছে।",
      "tag": "DB, RB, DIN.B, CB, DIN.B, SB, JB, BB 23",
      "sub_questions": [
        {
          "label": "ক",
          "question": "",
          "explanation": "সম্রাট শাহজাহানের পিতার নাম সম্রাট জাহাঙ্গীর।"
        },
        {
          "label": "খ",
          "question": "",
          "explanation": "সম্রাট শাহজাহানের চার পুত্রই বিভিন্নভাবে ক্ষমতা পরিচালনা করার যোগ্য হলেও সম্রাট সম্পূর্ণরূপে আরোগ্য লাভ করে মহান রাজ্যভার গ্রহণ না করে আদুরে দুলাল দারাকে সিংহাসনে প্রতিষ্ঠির উত্তরাধিকার সূত্রে ক্ষমতা গ্রহণের আশা করে। কিন্তু তাদের করার জন্য মনস্থির করেন। অন্যদিকে, সম্রাটের চার পূজা কাউকে সাম্রাজ্য পরিচালনার দায়িত্ব না দেওয়ার কারণে তারা নিজেরাই নিজেদের বিরুদ্ধে যুদ্ধ ঘোষণা করে। এজন্য দারার প্রতি সম্রাটের অন্ধ প্লেই ও পক্ষপাতিত্বকে উত্তরাধিকার যুদ্ধের প্রধান কারণ বলা হয়।"
        },
        {
          "label": "গ",
          "question": "",
          "explanation": "উদ্দীপকে কমলা দেবীর সাথে সম্রাট শাহজাহানের যে হহীয়সীর সামঞ্জস্য রয়েছে তিনি হলেন মমতাজ মহল। নিচে তা বিশ্লেষণ করা হলো- মুঘল সাম্রাজ্যের ইতিহাসের অন্যতম উজ্জ্বল তারকা সম্রাজ্ঞী মমতাজ মহল। তার প্রকৃত নাম আরজুমান্দ বেগম। তবে ইতিহাসে মমতাজ মহল নামেই তিনি সমধিক পরিচিত। মমতাজ মহল তার ফুফু নূরজাহানের মতোই অপরূপ সৌন্দর্যের অধিকারিণী ছিলেন। বুদ্ধিমতী মমতাজ মহল একজন প্রতিভাবান নারীরূপেও পরিচিতি লাভ করেন। সম্রাট জাহাঙ্গীর মমতাজ মহলের সৌন্দর্য ও প্রতিভার কথা অবগত হয়ে প্রিয়পুত্র শাহজাহানের সাথে বিয়ে দেন। সৌন্দর্য, বুদ্ধিমত্তা ও প্রেম-ভালোবাসায় মমতাজ মহল স্বামী শাহজাহানের হৃদয় রানিতে পরিণত হয়েছিলেন। সম্রাটের আরও স্ত্রী থাকলেও তিনি মমতাজ মহলকেই তার প্রধান মহীয়সীর আসন দান করেন এবং রাজপরিবারে সকল মহিলার ওপর তাকে প্রাধান্য এবং তাকে 'মালিকা-ই-জামান' উপাধি দেন। ব্যক্তিজীবনে মমতাজ মহল ছিলেন ধর্মনিষ্ঠ ও উদারমনা। মমতাজ মহল চতুর্দশ সন্তান প্রসবকালে মৃত্যুবরণ করলে সম্রাট অত্যন্ত মর্মাহত হন এবং মমতাজ মহলকে অমর করে রাখার জন্য যমুনা নদীর তীরে দাম্পত্য প্রেমের অবিনশ্বর প্রতীক তাজমহল নির্মাণ করেন। যা আজও দর্শনীয় স্থান হিসেবে সুপরিচিত। উপরিউক্ত আলোচনা থেকে পরিলক্ষিত হয় যে, উদ্দীপকে কমলা দেবীর সাথে সম্রাট শাহজাহানের প্রিয় মহীয়সী মমতাজ মহলেরই সামঞ্জস্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকে জমিদার মহিম রায় চৌধুরীর মতো সম্রাট শাহজাহান স্থাপত্যকীর্তির ক্ষেত্রে ব্যাপক অবদান রাখতে সক্ষম হন। নিচে উদ্দীপকে জমিদার মহিম রায় চৌধুরীর কর্মকান্ডের আলোকে উক্ত সম্রাটের স্থাপত্যকীর্তির মূল্যায়ন করা হলো- মুঘল সাম্রাজ্যের সম্রাট হওয়ার পর সম্রাট শাহজাহান সাম্রাজ্য বিস্তারের সাথে সাথে ভারতে স্থাপত্যকীর্তির ব্যাপক উন্নতি সাধন করেন। তার স্থাপত্যকীর্তির জন্য তিনি ইতিহাসে চিরস্মরণীয় হয়ে রয়েছেন। তার শাসনামলে স্থাপত্যকীর্তির ক্ষেত্রে তিনি যে উৎকর্ষ সাধন করেন তা তাকে ভারত উপমহাদেশের শাস্কদের মধ্যে অদ্বিতীয় স্থানের অধিকারী করে দিয়েছে। স্থাপত্যকীর্তির মধ্যে তার সর্বশেষ কীর্তি হলো প্রিয়তমা পত্নী মমতাজ মহলের সমাধির ওপর নির্মিত 'তাজমহল' ও স্ত্রীর প্রতি ভালোবাসার প্রদর্শনস্বরূপ তিনি এ মহলটি নির্মাণ করেন। তিনি আগ্রা হতে দিল্লিতে রাজধানী স্থানান্তর করে। সেখানে একটি শহর তৈরিকালে অনেক রাজপ্রাসাদ নির্মাণ করেন। তিনি দিল্লি, আগ্রা, লাহোর, কাবুল, কাশ্মিরসহ বিভিন্ন স্থানে অনেক সুন্দর প্রাসাদ ও মসজিদ নির্মাণ করেন। বাদশাহী মসজিদ তার মধ্যে অন্যতম। এছাড়া লাহোরের শালিমার উদ্যান তার স্থাপত্যকীর্তির নিদর্শন বহন করে। তাছাড়াও তার নির্মিত দিওয়ান-ই-আম, দিওয়ান- ই-খাস, লালকেল্লা, রঙমহল, মতি মসজিদ, দিল্লির নিজামউদ্দিন আউলিয়ার শ্বেতপ্রস্তর নির্মিত স্মৃতিসৌধ, আজমীরের আনাসাগরের মর্মর পাটাতন এবং পাঁচটি চন্দ্রাতাপ নির্মাণ অন্যতম। এভাবে সম্রাট শাহজাহান বিভিন্ন প্রাসাদ, মসজিদ, স্মৃতিসৌধ নির্মাণ করে স্থাপত্যকীর্তিতে গুরুত্বপূর্ণ অবদান রেখেছেন। পরিশেষে বলা যায়, উদ্দীপকে মহিম রায় চৌধুরীর কর্মকান্ডের মাধ্যমে সম্রাট শাহজাহানের কর্মকান্ড ফুটে উঠেছে।"
        }
      ]
    },
    {
      "number": "7",
      "uddipok": "\" আমার ভাইয়ের রক্তে রাঙানো, একুশে ফেব্রুয়ারি আমি কি ভুলিতে পারি।\"",
      "tag": "DB, RB, DIN.B, CB, DIN.B, SB, JB, BB 23",
      "sub_questions": [
        {
          "label": "ক",
          "question": "",
          "explanation": "আবুল বরকত একজন ভাষাশহিদ।"
        },
        {
          "label": "খ",
          "question": "",
          "explanation": "তমদ্দুন মজলিস হলো ভাষা আন্দোলনের প্রথম সংগঠন।পাকিস্তান সৃষ্টির পর নতুন রাষ্ট্রটির রাষ্ট্রভাষা কী হবে, তা নিয়ে মুসলিম লীগের প্রভাবশালী নেতারা উর্দু ভাষার পক্ষে মতামত দেন। তখনই ড. মুহম্মদ শহীদুল্লাহসহ বাংলার বুদ্ধিজীবী, লেখকগণ এর প্রতিবাদ করেন। এরই পরিপ্রেক্ষিতে বাংলাকে রাষ্ট্রভাষা হিসেবে প্রতিষ্ঠা জোরদার করার জন্যই অধ্যাপক আবুল কাশেমের নেতৃত্বে তমদ্দুন মজলিস গঠিত হয়।"
        },
        {
          "label": "গ",
          "question": "",
          "explanation": "উদ্দীপকের চরণ দুটি আমার পঠিত ভাষা আন্দোলনকে স্মরণ করিয়ে দেয়।নিচে তা ব্যাখ্যা করা হলো- আমার ভাইয়ের রক্তে রাঙানো, একুশে ফেব্রুয়ারি আমি কি ভুলিতে পারি'- উদ্দীপকের চরণ দুটি ১৯৫২ সালের ভাষা আন্দোলনকে কেন্দ্র করে রচনা করেন সাংবাদিক ও লেখক আবদুল গাফ্ফার চৌধুরী। এ চরণটি আমাদের ১৯৫২ সালে মহান একুশে ফেব্রুয়ারি তথা ভাষা আন্দোলনের কথা স্মরণ করিয়ে দেয়। ১৯৪৮ সালে ভাষা আন্দোলন শুরু হলেও চূড়ান্ত পর্যায় সংঘটিত হয় ১৯৫২ সালে। তৎকালীন নতুন প্রধানমন্ত্রী নাজিমুদ্দিন, ১৯৫২ সালের ২৭ জানুয়ারি পল্টন ময়দানে ঘোষণা দেন পাকিস্তানের রাষ্ট্রভাষা হবে উর্দু। এর প্রতিবাদে ভাষা আন্দোলন নতুন করে শুরু হয়ে যায়। ঢাকা বিশ্ববিদ্যালয়ের রাষ্ট্রভাষা সংগ্রাম পরিষদ ৩০ জানুয়ারি সভা ও ছাত্র ধর্মঘটের আহ্বান করে। ৩১ জানুয়ারি আওয়ামী মুসলিম লীগ সভাপতি মওলানা আব্দুল হামিদ খান ভাসানীর সভাপতিত্বে বিভিন্ন রাজনৈতিক দলের সর্বদলীয় সভায় সর্বদলীয় কেন্দ্রীয় রাষ্ট্রভাষা সংগ্রাম পরিষদ গঠিত হয়। এ সভায় ২১ ফেব্রুয়ারি দেশব্যাপী হরতাল, জনসভা ও বিক্ষোভ মিছিল করার সিদ্ধান্ত নেওয়া হয়। ছাত্র-ছাত্রীরা রাষ্ট্রভাষা বাংলা চাই মিছিল করতে থাকলে পুলিশ তাদের ওপর লাঠিচার্জ করে। বিক্ষুব্ধ ছাত্ররা ঢাকা মেডিকেল কলেজের সামনে সমবেত হলে পুলিশ তাদের ওপর গুলি চালায়। গুলিতে সালাম, বরকত, রফিক, শফিক, জব্বার শহিদ শুগে শহিদদের স্মৃতি ধরে রাখতে ছাত্ররা ২৩ ফেব্রুয়ারি সারারাত জেগে একটি শহিদ মিনার নির্মাণ করে। পরে পুলিশ মিনারটি ভেঙে দেয়। তাই বলা যায়, উদ্দীপকের চরণটি ১৯৫২ সালের ভাষা আন্দোলনের কথা স্মরণ করিয়ে দেয়।"
        },
        {
          "label": "ঘ",
          "question": "",
          "explanation": "উদ্দীপকের উক্ত আন্দোলন তথা ভাষা আন্দোলন বাঙালিকে অসাম্প্রদায়িক চেতনায় উজ্জীবিত করেছিল। নিচে তা পর্যালোচনা করা হলো- ১৯৫২ সালের ভাষা আন্দোলনের মাধ্যমে ধর্ম, বর্ণ, নির্বিশেষে বাঙালি জাতি অসাম্প্রদায়িক চেতনায় উজ্জীবিত হয়। তারা জাতীয় স্বার্থে এক হয়ে লড়াই করার শক্তি অর্জন করে। ভাষা আন্দোলন ছিল বাংলার অধিকার বঞ্চিত মানুষের গণচেতনতার প্রথম সংগঠিত বহিঃপ্রকাশ। পাকিস্তান রাষ্ট্রের বৈষম্যমূলক আচরণের বিরুদ্ধে এটি ছিল বাঙালির প্রথম প্রতিবাদ ও বিদ্রোহ। বাঙালি জাতীয়তাবাদের প্রথম প্রেরণা। ১৯৪৭ সালে পাকিস্তান সৃষ্টির পর থেকেই বাঙালি জাতি পশ্চিম পাকিস্তানি সরকারের অবহেলা, বঞ্চনা শোষণের যাঁতাকলে পিষ্ট হচ্ছিল। মাতৃভাষা, বাংলার প্রতি অবমাননা বাঙালির মনকে প্রবলভাবে নাড়া দিয়েছিল। তারা বুঝতে পেরেছিল পাকিস্তানিদের হাতে তাদের ভাষা, সংস্কৃতি, অর্থনীতি কোনোকিছুই নিরাপদ নয়। ভাষা আন্দোলনের চেতনাই পরবর্তীকালে প্রতিটি গণআন্দোলনের প্রেরণা যোগায় এবং জনগণকে রাজনৈতিক, সাংস্কৃতিক ও অর্থনৈতিক যুক্তির পথকে সুগম করে স্বাধীনতা অর্জনে সাহায্য করে। তাই বলা যায়, রুনার এ ধরনের চেতনাই বাঙালি জাতীয়তাবাদ বিকাশে গুরুত্বপূর্ণ ভূমিকা রেখেছিল। মাতৃভাষা বাংলার প্রতি অবমাননা বাঙালির মনকে প্রবল নাড়া দিয়েছিল। তারা বুঝতে পেরেছিল পাকিস্তানিদের হাতে তাদের ভাষা, সংস্কৃতি, অর্থনীতি কিছুই নিরাপদ নয়। এভাবেই বাঙালি জাতীয়তাবাদের বীজ রোপিত হয়। ১৯৪৮ থেকে ১৯৫২ সাল পর্যন্ত ভাষা আন্দোলনের প্রভাবেই ১৯৭১ সালে সর্বস্তরের বাঙালি জাতি একত্রে দেশকে স্বাধীন করার জন্য ঝাঁপিয়ে পড়ে। ভাষা আন্দোলনের অনুপ্রেরণা থেকেই অর্জিত আমাদের স্বাধীন বাংলাদেশ।"
        }
      ]
    },
    {
      "number": "8",
      "uddipok": "হোসনি মোবারক মিশরের প্রেসিডেন্ট নির্বাচিত হবার পর সামরিক বাহিনীর সহায়তায় স্বৈরাচারী নীতিতে রাষ্ট্র পরিচালনা করতে থাকেন। বিরোধী দলের মতামতকে অগ্রাহ্য করে তিনি দেশের একটি অঞ্চলের উপর কঠোর দমননীতি চালু করেন। দেশের আপামর জনসাধারণ তার অত্যাচারে জর্জরিত হয়ে ঐক্যবদ্ধ আন্দোলন শুরু করে। সরকার পতনের এ আন্দোলনের মুখে হোসনি মোবারক পদত্যাগ করতে বাধ্য হয়।",
      "tag": "DB, RB, DIN.B, CB, DIN.B, SB, JB, BB 23",
      "sub_questions": [
        {
          "label": "ক",
          "question": "",
          "explanation": "১৯৬৯-এর গণঅভ্যুত্থানের প্রথম শহীদ ছিলেন ছাত্রনেতা আমানুল্লাহ মোহাম্মদ আসাদুজ্জামান (শহীদ আসাদ) । তিনি ১৯৬৯ সালের ২০ জানুয়ারি পুলিশের গুলিতে নিহত হন।"
        },
        {
          "label": "খ",
          "question": "",
          "explanation": "শিক্ষাখাতে পূর্ব বাংলা ও পশ্চিম পাকিস্তানের বৈষম্য ছিল অত্যন্ত মারাত্মক ও ভয়ংকর। পূর্ব পাকিস্তানিদের অশিক্ষিত রেখে শোষণ করাই ছিল পশ্চিম পাকিস্তানিদের মূল লক্ষ্য। এখানে সরকারের দৃষ্টিভঙ্গিও ছিল পশ্চিম পাকিস্তানিদের মতো। তাদের সুচিন্তিত, পরিকল্পিত দীর্ঘমেয়াদি ষড়যন্ত্র ছিল যে, পূর্ব পাকিস্তানিরা যেন মর্যাদায়, যোগ্যতায় ও ক্ষমতায় পশ্চিম পাকিস্তানিদের সমযোগ্য হতে না পারে। পূর্ব পাকিস্তান শিক্ষায় অনগ্রসর থাকার কারণে এখানেই সর্বোচ্চ শিক্ষা বাজেট বরাদ্দ করা প্রয়োজন ছিল। অথচ তারা এর উল্টো করেছে।"
        },
        {
          "label": "গ",
          "question": "",
          "explanation": "উদ্দীপকে বর্ণিত হোসনি মোবারকের সাথে পাকিস্তানের শাসক আইয়ুব খানের সাদৃশ্য রয়েছে। নিচে তা ব্যাখ্যা করা হলো- উদ্দীপকে প্রেসিডেন্ট হোসনি মোবার মিশরের প্রেসিডেন্ট হয়ে সামরিক বাহিনীর সহায়তায় স্বৈরাচারী নীতিতে রাষ্ট্র পরিচালনা করেন, যেখানে তিনি বিরোধীদের ওপর কঠোর দমননীতি দ্বারা অত্যাচার করেন। ফলে দেশের জনগণ ঐক্যবদ্ধভাবে আন্দোলনে ঝাঁপিয়ে পড়ে। উদ্দীপকের হোসনি মোবারকের সাথে আইয়ুব খানের মিল রয়েছে। আইয়ুব খান ১৯৫৮ সালে পাকিস্তানের প্রেসিডেন্ট হয়ে স্বৈরাচারী শাসন প্রবর্তন করেন। তিনি সকল রাজনৈতিক দলকে নিষিদ্ধ করেন। পাকিস্তানে ১৯৫৮ সাল থেকে ১৯৬৯ সাল পর্যন্ত আইয়ুব খান সামরিক শাসন ও তথাকথিত মৌলিক গণতন্ত্রের প্রহসন চলে। ১৯৫৮ সালে দেশে সামরিক আইন জারি করে পাকিস্তানের গণতন্ত্রকে হত্যা করা হয়। গণতন্ত্রের চর্চার কামনায় জনগণ সময়ের অপেক্ষায় ছিল যার বহিঃপ্রকাশ ঘটে ঊনসত্তরের বিক্ষোভের মধ্য দিয়ে। পাকিস্তানের আইয়ুব শাসন মূলত দুর্নীতির বীজ বপন করার দশক। মৌলিক গণতন্ত্র নামে তথাকথিত গণতন্ত্র কায়েম করে গণবিরোধী দুর্নীতিপরায়ণ টাউট শ্রেণির দৌরাত্ম্য দেশের জনগণকে একটি শ্বাসরুদ্ধকর পরিবেশের মধ্যে ঠেলে দেয়। আইয়ুব খান দালাল শ্রেণি সৃষ্টি করে অবৈধ শ্রেণির দ্বারা দুর্নীতি বৈধকরণ করেন। এর সাথে সরকারি যোগসূত্র স্থাপন করে অরাজকতার মাত্রা বাড়িয়ে দেয়। পাকিস্তানের প্রথম আইয়ুব সামরিক শাসনে কতিপয় সামরিক ও বেসামরিক উচ্চপদস্থ কর্মকর্তার ক্ষমতা, প্রভাব দারুণভাবে বেড়ে যায়। তাদের দৌরাত্ম্যের ও কর্মকান্ডের সরকার ও জনগণের মধ্যে ব্যবধান বৃদ্ধি পেয়ে সরকার গর্ণসম্পর্কহীন হয়ে পড়ে। তাদের গণবিরোধী ভূমিকায় জনগণ অতিষ্ঠ হয়ে ওঠে। তাই বলা যায় , হোসনি মোবারকের সাথে পাকিস্তানের শাসক আইয়ুব খান যথার্থই সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকের আন্দোলনের মতো উনসত্তরের গণঅভ্যুত্থান ছিল পাকিস্তানের ইতিহাসের সফল ও বড় গণআন্দোলন মন্তব্যটি যথার্থ ও যুক্তিযুক্ত। নিচে তা ব্যাখ্যা করা হলো- ১৯৪৭ সালে পাকিস্তান বিভক্তির পর পাকিস্তান শাসকগোষ্ঠীর বিরুদ্ধে ১৯৬৯ সাল পর্যন্ত বিভিন্ন, আন্দোলন সংগ্রাম সংঘটিত হয়, যার মধ্যে ১৯৬৯ সালের গণঅভ্যুত্থান ছিল সবচেয়ে সফল ও বড় গণআন্দোলন। কেননা এ আন্দোলনের ফলে আইয়ুব খান ১৯৬৯ সালের ২৫ মার্চ ক্ষমতা ছাড়তে বাধ্য হয়। সামরিক স্বৈরাচারী শাসক আইয়ুব খান, বাঙালিদের ছয় দফা দাবির প্রেক্ষাপটে গড়ে ওঠা গণআন্দোলন দমনের জন্য ১৯৬৮ সালের ১৮ জানুয়ারি একটি রাষ্ট্রদ্রোহিতার মামলা দায়ের করে। বঙ্গবন্ধু শেখ মুজিবুর রহমানকে প্রধান আসামি করে ৩৫ জন সামরিক ও বেসামরিক ব্যক্তিকে মামলার আসামি করা হয়। এ মামলাটি আগরতলা মামলা নামে পরিচিত। বাঙালি জনগোষ্ঠী এবং রাজনৈতিক নেতৃত্বকে দমিয়ে রাখার এক ঘৃণ্য ষড়যন্ত্র হচ্ছে আগরতলা মামলা। এ মামলার আসামিদের গ্রেফতার দেখানো হলে সমগ্র বাংলার ব্যাপক গণআন্দোলন গড়ে ওঠে। ১৯৬৯ সালের জানুয়ারি সর্বদলীয় ছাত্র সংগ্রাম পরিষদ গঠন করা হয় এবং আন্দোলনের কর্মসূচি হিসেবে ১১ দফা ঘোষণা করা হয়। ১৯৬৯ সালের ১৪ জানুয়ারি পূর্ব পাকিস্তানে পূর্ণ হরতাল পালিত হয় এবং এ আন্দোলনে বাধা দেওয়ার কারণে ১৮ জানুয়ারি ছাত্র ধর্মঘট পালিত হয়। ১৯৬৯ সালের ২০ জানুয়ারি ঢাকা বিশ্ববিদ্যালয় ক্যাম্পাসে অনুষ্ঠিত ছাত্র সমাবেশে হাজার হাজার ছাত্র অংশগ্রহণ করে এবং একপর্যায়ে পুলিশ ও ইপিআর-এর সাথে তাদের সংঘর্ষ হলে পুলিশের গুলিতে আসাদুজ্জামানসহ আরো ৩ জন নিহত হয়। যার প্রেক্ষিতে সমগ্র পাকিস্তানে ব্যাপক আন্দোলন ছড়িয়ে পড়ে। সমস্যা সমাধানে ১৯৬৯ সালের ৫ ফেব্রুয়ারি আইয়ুব খান বিরোধী রাজনৈতিকদের সাথে আলোচনার প্রস্তাব দিলেও বঙ্গবন্ধু জেলে থাকায় তা ব্যর্থ হয়। এদিকে ১৫ ফেব্রুয়ারি পুলিশের গুলিতে ঢাকা সেনানিবাসে আটক আগরতলা মামলার আসামি সার্জেন্ট জহুরুল হকের মৃত্যু ও ১৮ ফেব্রুয়ারি অধ্যাপক শামসুজ্জোহার মৃত্যু হলে আন্দোলন তীব্র হয়। অবশেষে আন্দোলনের তীব্রতায় ১৯৬৯ সালের ২৫ মার্চ ইয়াহিয়া খানের হাতে ক্ষমতা ছেড়ে দিয়ে আইয়ুব খান পদত্যাগ করেন।"
        }
      ]
    },
    {
      "number": "9",
      "uddipok": "১৯৯০ সালে মিয়ানমারে এক ঐতিহাসিক নির্বাচন অনুষ্ঠিত হয়। ঐ নির্বাচনে গণতন্ত্রপন্থি নেত্রী অং সান সুচির দল 'ন্যাশনাল ফর ডেমক্রেসি' বিপুল ভোটে জয়লাভ করলেও ক্ষমতাসীন জান্তা সরকার সুচির হাতে ক্ষমতা ছেড়ে না দিয়ে বরং তাকে উল্টো রাষ্ট্রদ্রোহী বলে গৃহবন্দি করে রাখেন।",
      "tag": "DB, RB, DIN.B, CB, DIN.B, SB, JB, BB 23",
      "sub_questions": [
        {
          "label": "ক",
          "question": "",
          "explanation": "বঙ্গবন্ধু ২৬ মার্চ প্রথম প্রহরে স্বাধীনতার ঘোষণা দেন।"
        },
        {
          "label": "খ",
          "question": "",
          "explanation": "পূর্ব পাকিস্তানের জাতীয়তাবাদী আন্দোলন ও ছয় দফা আন্দোলন দমনের জন্য আগরতলা মামলা করা হয়। আগরতলা মামলা দায়েরের সরকারের বিভিন্ন উদ্দেশ্য ছিল। যেমন- ১. পূর্ব পাকিস্তানে পরিচালিত ছয় দফাভিত্তিক গণআন্দোলনকে নস্যাৎ করা; ২. পাকিস্তান সেনাবাহিনীর ওপর বাঙালি জাতির বিশ্বাসযোগ্যতা অক্ষুণ্ণ রাখা; ৩. পাকিস্তানের রাজনীতিতে শেখ মুজিবুর রহমানকে নিষ্ক্রিয় ও নির্মূল করা; ৪. পূর্ব ও পশ্চিম পাকিস্তানিদের মধ্যে বিভেদ তৈরি করা। সার্বিকভাবে বাঙালির অধিকার আন্দোলন দাবিয়ে রাখার জন্য বাঙালি নেতৃবৃন্দের বিরুদ্ধে আগরতলা মামলা দায়ের করা হয়েছিল"
        },
        {
          "label": "গ",
          "question": "",
          "explanation": "উদ্দীপকে বর্ণিত মিয়ানমারের ১৯৯০ সালের নির্বাচনের সাথে বাংলাদেশের ১৯৭০ সালের ঐতিহাসিক নির্বাচনের মিল রয়েছে। নিচে তা ব্যাখ্যা করা হলো- উদ্দীপকে দেখা যায়, ১৯৯০ সালে মিয়ানমারে ঐতিহাসিক নির্বাচন অনুষ্ঠিত হয়। এ নির্বাচনে অংসান সুচির দল ন্যাশনাল লীগ ফর ডেমোক্রেসি বিপুল ভোটে জয় লাভ করলে জান্তা সরকার ক্ষমতা ছাড়েনি। তেমনি ১৯৭০ সালের নির্বাচনে বঙ্গবন্ধু শেখ মুজিবুরের নেতৃত্বে আওয়ামী লীগ পাকিস্তানের সংখ্যাগরিষ্ঠতা লাভ করলেও জান্তা সরকারের প্রেসিডেন্ট ইয়াহিয়া খান ক্ষমতা হস্তান্তর না করে টালবাহানা শুরু করে। দীর্ঘদিন সামরিক শাসনের পর ইয়াহিয়া খান সাধারণ নির্বাচনের ঘোষণা দেন এবং নির্বাচিত প্রতিনিধিদের হাতে ক্ষমতা হস্তান্তরের প্রতিশ্রুতি দেন। ৭ ডিসেম্বর জাতীয় পরিষদের এবং ১৭ ডিসেম্বর প্রাদেশিক পরিষদের নির্বাচনের তারিখ ধার্য করা হয়। কিন্তু ১২ নভেম্বর পূর্ব বাংলার উপকূলীয় অঞ্চলে ঘূর্ণিঝড় ও জলোচ্ছ্বাস দেখা দিলে উপদ্রব এলাকায় ১৭ জানুয়ারি নির্বাচন অনুষ্ঠিত হয়। এ নির্বাচনে জাতীয় পরিষদের আসন সংখ্যা ছিল ৩১৩টি। এর মধ্যে পূর্ব পাকিস্তানের জন্য বরাদ্দ ছিল ১৬৯টি। আওয়ামী লীগ এ ১৬৯টি আসনের মধ্যে সংরক্ষিত ৭টি মহিলা আসনসহ ১৬৭টি আসন লাভ করে। অন্যদিকে, পিপিপি পশ্চিম পাকিস্তানের চারটি প্রদেশে মোট ৮৮টি আসন লাভ করে দ্বিতীয় রাজনৈতিক দল হিসেবে আবির্ভূত হয়। পক্ষান্তরে, মুসলিম লীগ পেয়েছিল মাত্র ৯টি আসন। আবার পূর্ব পাকিস্তান প্রাদেশি। পরিষদের নির্বাচনে আওয়ামী লীগ ৩১০টি আসনের মধ্যে ২৯৮টি আসন লাভ করে। এভাবে আওয়ামী লীগ জাতীয় ও প্রাদেশিক পরিষদের নির্বাচনে একক সংখ্যাগরিষ্ঠতা অর্জন করে। পরিশেষে বলা যায়, ১৯৭০ সালের সাধারণ নির্বাচন বাঙালি জাতির ইতিহাসে একটি গুরুত্বপূর্ণ নির্বাচন এবং এ নির্বাচন স্বাধীনতার পথকে অনেক এগিয়ে দিয়েছিল।"
        },
        {
          "label": "ঘ",
          "question": "",
          "explanation": "হ্যাঁ, আমি মনে করি, উক্ত নির্বাচন তথা ১৯৭০ সালের নির্বাচন বাংলাদেশের স্বাধীনতা যুদ্ধকে ত্বরান্বিত করে। নিচে আমার মতামত বিশ্লেষণ করা হলো- সমগ্র পাকিস্তানের প্রেক্ষাপট ও বাঙালি জাতীয়তাবাদ এবং স্বাধীন সার্বভৌম বাংলাদেশের অভ্যুদয়ের পিছনে ১৯৭০ সালের নির্বাচন সুদূরপ্রসারী ভূমিকা পালন করে। দীর্ঘ ২৩ বছর পর ১৯৭০ সালের নির্বাচন ছিল পাকিস্তানের ইতিহাসে প্রথম সাধারণ নির্বাচন। সংবিধান রচনায় পাকিস্তানের শাসকগোষ্ঠী যে ব্যর্থতার পরিচয় দেয় ১৯৭০ সালের জাতীয় নির্বাচনে বিজয়ী দলের মাধ্যমে এ সংবিধান রচনার সুযোগ তৈরি হয়। এ নির্বাচনে জয় লাভের মাধ্যমে আওয়ামী লীগ ছয় দফাকে বাঙালির প্রাণের দাবি, বাঁচা-মরার দাবি হিসেবে প্রতিষ্ঠা করতে সক্ষম হয়। ১৯৬৮ ও ১৯৬৯ সালের গণজাগরণের হাত ধরে ১৯৭০ সালের নির্বাচন বাঙালি জাতিকে সবচাইতে সুসংহত, সুদৃঢ় ও লৌহ কঠিন হয়। ১৯৭০ সালের নির্বাচনে আওয়ামী লীগ জাতীয় ও প্রাদেশিক পরিষদের একক সংখ্যাগরিষ্ঠতা অর্জন করে। পূর্ব পাকিস্তান থেকে জাতীয় পরিষদের ১৬৯টি আসনের মধ্যে ১৬৭টি, শতকরা হিসেবে ৯৮.৮১% এবং প্রাদেশিক নির্বাচনে ৩১০টি আসনে মধ্যে ২৯৮টি শতকরা হিসেবে ৯৬.১২% আসন লাভ করে আওয়ামী লীগ। নির্বাচনের ফলাফল প্রকাশের পর বঙ্গবন্ধু শেখ মুজিবুর রহমান 'মুকুটহীন রাজা' হিসেবে আখ্যায়িত হন এবং আন্তর্জাতিক মহলেও প্রশংসা কুড়াতে সক্ষম হন। পরবর্তীতে পাকিস্তান সরকার ক্ষমতা ছাড়তে অস্বীকার করলে বাঙালি জাতি অধিকার আদায়ে ঝাঁপিয়ে পড়ে। ক্ষমতা হস্তান্তর না করে ইয়াহিয়া খান ষড়যন্ত্র শুরু করলে অসহযোগ আন্দোলন গড়ে ওঠে এবং ৭ মার্চের ভাষণে মুক্তির দিশা দেওয়া হয়। অতঃপর ৯ মাস যুদ্ধের মাধ্যমে ১৯৭১ সালে স্বাধীন বাংলাদেশ সৃষ্টি হয়। উপরিউক্ত আলোচনা থেকে বলা যায়, ১৯৭০ সালের নির্বাচনে বাঙালি জাতি জাতীয়তাবাদ ও ঐক্যের যে নজির স্থাপন করে তার হাত ধরেই পরবর্তীতে অর্জিত হয় স্বাধীনতা।"
        }
      ]
    },
    {
      "number": "10",
      "uddipok": "বসনিয়া ছিল একসময় সার্বিয়ার একটি প্রদেশ। বসনিয়ানরা রাষ্ট্রে বন্ধ্যাগরিষ্ঠ হলেও রাষ্ট্রক্ষমতা সার্বিয়ানদের হাতে ছিল। তার বসনিয়ানদের ওপর বৈষম্য ও শোষণনীতি গ্রহণ করলে বসনিয়াবাসী স্বায়ত্তশাসনের দাবিতে গুরুত্বপূর্ণ কিছু দফা ঘোষণা করে আন্দোলনে ঝাঁপিয়ে পড়ে। সার্বিয়া আন্দোলনকারীদের দমন করতে গেলে সেখানে গণআন্দোলনের সৃষ্টি হয়। শাসকগোষ্ঠীর হাতে বহু ছাত্রজনত হতাহত হয়। যার ফলশ্রুতিতে বসনিয়া স্বাধীনতা অর্জন করে।",
      "tag": "DB, RB, DIN.B, CB, DIN.B, SB, JB, BB 23,CTG.C 24",
      "sub_questions": [
        {
          "label": "ক",
          "question": "",
          "explanation": "মুক্তিযুদ্ধের সময় বাংলাদেশকে ১১টি সেক্টরে ভাগ করা হয়েছিল।"
        },
        {
          "label": "খ",
          "question": "",
          "explanation": "১৯৭০ সালের ঐতিহাসিক নির্বাচনে আওয়ামী লীগের জয়ের অন্যতম কারণ হলো বঙ্গবন্ধু শেখ মুজিবুর রহমানের ব্যক্তিগত ইমেজ। স্বায়ত্তশাসন আন্দোলনের প্রেক্ষাপট, ঐতিহাসিক ছয় দফার বিপুল জনপ্রিয়তা এবং সর্বোপরি সাতচল্লিশ থেকে বঞ্চিত, নির্যাতিত বাঙালির মুক্তি আন্দোলনে শেখ মুজিবুর রহমান ওঠে এসেছেন বাঙালি জনগণের হৃদয়ে একান্ত বিশ্বাসযোগ্য বঙ্গবন্ধু হিসেবে। লক্ষ কোটি বাঙালির কণ্ঠই ছিল তার কণ্ঠ। তার ভাষণ জনগণকে আকৃষ্ট করত, বক্তা হিসেবে তার তুলনায় কেউ ছিলেন না। তার ব্যক্তিগত ভাবমূর্তিই ১৯৭০ সালের নির্বাচনে আওয়ামী লীগকে জয়ের পথ দেখায়।"
        },
        {
          "label": "গ",
          "question": "",
          "explanation": "উদ্দীপকের বসনিয়ানদের স্বায়ত্তশাসন দাবির আন্দোলনের সাথে বাঙালির ছয় দফা আন্দোলনের সাদৃশ্য রয়েছে। নিচে তা ব্যাখ্যা করা হলো- উদ্দীপকের বসনিয়া সার্বিয়ার প্রদেশ। বসনিয়ানরা সংখ্যাগরিষ্ঠ হলেও সার্বিয়ানরা রাষ্ট্রক্ষমতায় গ্রহণ করে তাদের ওপর বৈষম্য ও শোষণনীতি চালায়। ফলে তারা গুরুত্বপূর্ণ কিছু দফা ঘোষণা করে আন্দোলনে ঝাঁপিয়ে পড়ে। যার সাথে বাঙালির ১৯৬৬ সালের ছয় দফাভিত্তিক আন্দোলনের মিল রয়েছে। বঙ্গবন্ধু ১৯৬৬ সালে লাহোরে স্বায়ত্তশাসনের জন্য ছয় দফা ঘোষণা করেন, ঘোষণার মাধ্যমে বাংলায় আন্দোলন শুরু হয় যাকে ছয় দফা আন্দোলন বলা হয়। পূর্ব বাংলা কৃষি সমৃদ্ধ স্বনির্ভর হওয়া সত্ত্বেও পশ্চিমাংশের ব্যাপক শোষণ ও বৈষম্যের কারণে পিছিয়ে পড়তে থাকে। ফলে পূর্বাংশে মহান নেতা শেখ মুজিবুর রহমান ৬ দফাভিত্তিক আন্দোলন শুরু করেন। ৬ দফার উল্লেখযোগ্য দাবিসমূহ হলো- ১. ঐতিহাসিক লাহোর প্রস্তাবের ভিত্তিতে পাকিস্তানকে একটি সত্যিকার ফেডারেশনরূপে গড়তে হবে। তাতে পার্লামেন্টারি পদ্ধতিতে সরকার থাকবে। সব নির্বাচন সর্বজনীন প্রাপ্তবয়স্কদের সরাসরি ভোটে অনুষ্ঠিত হবে। আইনসভাসমূহের সার্বভৌমত্ব থাকবে।  ২. দেশরক্ষা ও পররাষ্ট্রসংক্রান্ত বিষয়সমূহের ক্ষমতা কেন্দ্রীয় সরকারের হাতে থাকবে। অন্যসব বিষয়ে স্টেটসমূহের পূর্ণ ক্ষমতা থাকবে। ৩. পূর্ব ও পশ্চিম পাকিস্তানের জন্য দুটি পৃথক অথচ সহজে বিনিময়যোগ্য মুদ্রা চালু থাকবে। অথবা একটি মুদ্রা থাকলে দুটি পৃথক রিজার্ভ ব্যাংক থাকবে। তবে সংবিধানে এমন ব্যবস্থা চালু রাখতে হবে, যাতে এক অঞ্চলের মুদ্রা অন্য অঞ্চলে পাচার হতে না পারে। ৪. সকল প্রকার কর ও শুল্ক ধার্য এবং তা আদায়ের ক্ষমতা থাকবে প্রাদেশিক সরকারের হাতে। আদায়কৃত রাজস্বের নির্ধারিত অংশ ফেডারেল তহবিলে জমা হবে। ৫. বৈদেশিক মুদ্রার ওপর অঙ্গরাজ্যগুলোর পূর্ণ নিয়ন্ত্রণ থাকবে। বৈদেশিক বাণিজ্য ও সাহায্য সম্পর্কে অঙ্গরাজ্যের সরকারগুলো আলাপ-আলোচনা ও চুক্তি করতে পারবে। আঞ্চলিক সংহতি ও জাতীয় নিরাপত্তা রক্ষার কার্যকর ব্যবস্থা। ৬. আঞ্চলিক সংহতি ও জাতীয় নিরাপত্তা রক্ষার কার্যকর ব্যবস্থা হিসেবে অঙ্গরাজ্যগুলো আধাসামরিক বাহিনী রাখতে পারবে।"
        },
        {
          "label": "ঘ",
          "question": "",
          "explanation": "উদ্দীপকে বসনিয়দের আন্দোলনের মতো বাঙালির উক্ত আন্দোলন তথা ছয় দফা আন্দোলন স্বাধীনতার পথ সুগম করেছিল। মন্তব্যটি যথার্থ ও যুক্তিযুক্ত। নিচে তা বিশ্লেষণ করা হলো- ১৮-২০ মার্চ, ১৯৬৬ সালে আওয়ামী লীগের ওয়ার্কিং কমিটিতে ছয় দফা গৃহীত হওয়ার পর বঙ্গবন্ধু ছয় দফার পক্ষে জনমত গড়ে তোলার জন্য বিভিন্ন স্থানে বক্তব্য দেন। তিনি ছয় দফাকে 'আমাদের বাঁচার দাবি' আখ্যায়িত করেন। ফলে ছয় দফার পক্ষে দ্রুত ব্যাপক জনমত গড়ে ওঠে। আইয়ুব সরকার তাতে আতঙ্কিত হয়ে আওয়ামী লীগের নেতাকর্মীদের ধরপাকড় শুরু করে। আইয়ুব খান এ সময় পূর্ব পাকিস্তানে এসে বিভিন্ন জনসভায় ছয় দফাকে রাষ্ট্রদ্রোহী ও পাকিস্তানের অখণ্ডতার প্রতি হুমকি বলে আখ্যা দেন। দিন দিন ছয় দফার জনপ্রিয়তা বৃদ্ধি পেলে আইয়ুব সরকার বঙ্গবন্ধুকে ১৯৬৬ সালের ৯ মে গ্রেফতার করে। বঙ্গবন্ধুকে গ্রেফতারের প্রতিবাদে ৭ জুন দেশব্যাপী হরতাল পালিত হয়। হরতালের সময় মিছিলে পুলিশের গুলিতে অনেক লোক প্রাণ হারায়। এ ঘটনার প্রতিবাদে ৮ জুন প্রাদেশিক পরিষদে বিরোধী দল ওয়াকআউট করে। ১৯৬৮ সালে - বঙ্গবন্ধুকে ঐতিহাসিক আগরতলা মামলায় অভিযুক্ত করে ট্রাইব্যুনালে বিচার শুরু করে। কিন্তু এর বিরুদ্ধে ১৯৬৯ সালের গণঅভ্যুত্থানের মুখে সরকার বঙ্গবন্ধু শেখ মুজিবুর রহমানকে মুক্তি দিতে বাধ্য হয়। ১৯৭০ সালের সাধারণ নির্বাচনে ছয় দফা কর্মসূচি ছিল নির্বাচনের মূল - ইশতেহার। এ নির্বাচনে ছয় দফার পক্ষে নিরঙ্কুশ বিজয় অর্জিত হয়। - তথাপি ছয় দফা কর্মসূচি বাস্তবায়ন করা সম্ভব হয়নি। ১৯৭১ সালের নির্দেশে মহান মুক্তিযুদ্ধ শুরু হয়। দীর্ঘ নয় মাস মুক্তিযুদ্ধের মাধ্যমে ২৫ মার্চ পাকিস্তানি হানাদার বাহিনী হত্যাযজ্ঞ শুরু করলে বঙ্গবন্ধুয় বাংলাদেশ স্বাধীনতা লাভ করে। উপরিউক্ত আলোচনা থেকে বলা যায় যে, ৬ দফা বাংলার জনগণের মধ্যে জাতীয়তাবাদের জাগরণ ঘটায়। যার আলোকেই বাংলাদেশের স্বাধীনতার আন্দোলন পরিচালিত হয়। আর এজন্যই ৬ দফা বাঙালির জাতীয় ইতিহাসে অত্যন্ত তাৎপর্যপূর্ণ।"
        }
      ]
    },
    {
      "number": "11",
      "uddipok": "",
      "tag": "DB, RB, DIN.B, CB, DIN.B, SB, JB, BB 23",
      "sub_questions": [
        {
          "label": "ক",
          "question": "",
          "explanation": "বঙ্গবন্ধু ১৯৭২ সালের ১০ জানুয়ারি স্বদেশ প্রত্যাবর্তন করেন।"
        },
        {
          "label": "খ",
          "question": "",
          "explanation": "মুক্তিযুদ্ধে নারীরা পুরুষের পাশাপাশি মিছিল, মিটিং ও গণসমাবেশ করে পাকিস্তানি বাহিনীর অত্যাচার আর নির্যাতনের বিরুদ্ধে তীব্র আন্দোলন গড়ে তোলেন। এর বাইরে বিপুলসংখ্যক নারী মুক্তিযোদ্ধাকে আশ্রয় দিয়ে, খাবার দিয়ে, জীবনের ঝুঁকি নিয়ে, অস্ত্র লুকিয়ে রেখে, সেবা দিয়ে নানাভাবে সহায়তা করেছেন। এমনকি প্রত্যক্ষ যুদ্ধে নারীর অংশগ্রহণের দৃষ্টান্তও কম নয়।"
        },
        {
          "label": "গ",
          "question": "",
          "explanation": "উদ্দীপকের চিত্রটি পাকিস্তানি বাহিনী কর্তৃক ১৯৭১ সালের ১৬ ডিসেম্বর রেসকোর্স ময়দানে আত্মসমর্পণের দলিলে স্বাক্ষর করার ঘটনার সাক্ষী। নিচে তা ব্যাখ্যা দেওয়া হলো- ২৯ অগ্রহায়ণ ১৩৭৮ বৃহস্পতিবার, ১৬ ডিসেম্বর ১৯৭১ বাঙালি জাতির জীবনে একটি নতুন দিন। ২৭৬ দিনের মহান মুক্তিযুদ্ধ আনুষ্ঠানিকভাবে সমাপ্ত হয়। ১৫ ডিসেম্বরের বিকেল ৫টা থেকে ১৬ ডিসেম্বর সকাল ৯টা পর্যন্ত মিত্রবাহিনীর বিমান হামলা বিরত ছিল। এ সময়ের মধ্যে পাকিস্তানি বাহিনীর প্রধান লে. জেনারেল নিয়াজীকে আত্মসমর্পণের সময়সীমা বেঁধে দেওয়া হয়। দিল্লিস্থ মার্কিন দূতাবাসের মাধ্যমে লে. জেনারেল নিয়াজী নিঃশর্ত আত্মসমর্পণের সিদ্ধান্ত জানিয়ে দেন। বাংলাদেশ সরকারের পক্ষে পাকিস্তানি বাহিনীর আত্মসমর্পণের অনুষ্ঠানে যোগদানের জন্য বাংলাদেশ সেনাবাহিনীর সেকেন্ড ইন কমান্ড জনাব এ. কে. খন্দকার যৌথবাহিনীর অধিনায়ক লে. জেনারেল অরোরা ও চিফ অব স্টাফ মেজর জেনারেল জাকব দুপুর ১টা নাগাদ ঢাকা এসে পৌছেন। আত্মসমর্পণের খবর বেতারে প্রচারের ফলে হাজার হাজার লোক 'জয় বাংলা' স্লোগান দিতে দিতে রেসকোর্স ময়দানে হাজির হন। 'জয় বাংলা' স্লোগান ঢাকার আকাশ- বাতাস মুখরিত হয়ে ওঠে। রেসকোর্স ময়দানে খোলা আকাশের নিচে একটি টেবিলের একদিকে লে. জে. নিয়াজী ও লে. জে. জগজিৎ সিং অরোরা বসেন। যুদ্ধে আত্মসমর্পণের সকল নিয়ম পাকিস্তানি বাহিনী! অনুসরণের পর ১৯৭১ সালের ১৬ ডিসেম্বর বিকাল ৪টা ৩০ মিনিটে ঢাকার রেসকোর্স ময়দানে আত্মসমর্পণের দলিল স্বাক্ষরিত হয়। আত্মসমর্পণের নিয়মানুযায়ী লে. জেনারেল নিয়াজী তার কোমরের বেল্ট হতে সুদৃশ্য রিভলভার ও লে. জেনারেল ব্যাজ খুলে লে. জেনারেল অরোরাকে দেন। নিয়াজির সাথে পরাজিত পাকিস্তান সামরিক বাহিনীর প্রায় ৯৩ হাজার সৈন্য আত্মসমর্পণ করে। আত্মসমর্পণের অনুষ্ঠানটি ছিল মাত্র কয়েক মিনিটের। আত্মসমর্পণকারী পাকিস্তানি সেনাদের যুদ্ধবন্দি হিসেবে নিরাপত্তার স্বার্থে দ্রুত সেনানিবাসে নিয়ে যাওয়া হয়। তাই বলা যায়, উদ্দীপকের চিত্রটি জেনারেল নিয়াজীর আত্মসমর্পণের ঘটনার মাধ্যমে বাংলাদেশের বিজয় অর্জনের দৃশ্য।"
        },
        {
          "label": "ঘ",
          "question": "",
          "explanation": "এটি বাংলাদেশের ইতিহাসে খুবই তাৎপর্যপূর্ণ। নিচে তা বিশ্লেষণ করা হলো- ১৯৭১ সালের ১৬ ডিসেম্বর বাংলাদেশ তথা বিশ্ব ইতিহাসে একটি গুরুত্বপূর্ণ দিন। কেননা এদিনে বিশ্ব ইতিহাসে বাংলাদেশ নামক একটি স্বাধীন সার্বভৌম রাষ্ট্র সৃষ্টি হয়। পৃথিবীর মানচিত্রে নতুন একটি দেশ জন্ম নেয়। ১৯৪৭ সালের পাকিস্তান রাষ্ট্র সৃষ্টির পর থেকে পূর্ব পাকিস্তান পশ্চিম পাকিস্তান শাসকের বৈষম্য আর শোষণের শিকার হয়। বাংলার মানুষ সামাজিক, রাজনৈতিক, অর্থনৈতিক, সামরিক ও সাংস্কৃতিকসহ সকল ক্ষেত্রে শোষিত হয়। অবশেষে বাংলার মহান নেতা বঙ্গবন্ধু শেখ মুজিবুর রহমান ছয় দফা ঘোষণা করে স্বায়ত্তশাসন লাভের চেষ্টা করেন। কিন্তু পাকিস্তানি শাসকগোষ্ঠী দাবি না মেনে দমননীতি চালায়। ফলে বাঙালি ক্রমশ মুক্তি আন্দোলনে সচেতন হয়। ১৯৭০ সালের নির্বাচনে বাঙালিরা বিজয়ী হলেও তারাক্ষমতা হস্তান্তরে অনীহা করে এবং ২৫ মার্চ গণহত্যা শুরু করে। এমতাবস্থায় বাংলার নেতা শেখ মুজিবুর রহমান স্বাধীনতা ঘোষণা করে। বাঙালি জাতি ৯ মাস যুদ্ধ করে ৩০ লক্ষ শহিদের রক্তের বিনিময়ে, ২ লক্ষ মা-বোনের ইজ্জতের বিনিময়ে বিজয় ছিনিয়ে আনে। ১৬ ডিসেম্বর রেসকোর্স ময়দানে পাকিস্তানি বাহিনী আত্মসমর্পণ করলে বিশ্বে সার্বভৌম বাংলাদেশ জন্ম নেয়। তাই শোষণের বিরুদ্ধে সংগ্রামের মাধ্যমে জয় লাভ বিশ্ব ইতিহাসে অতীব গুরুত্বপূর্ণ।"
        }
      ]
    }
  ]
}