{
  "title": "আদমজী ক্যান্ট. কলেজ ২০২৪",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "কাবুল রাজ্যের সম্রাট আলেকশাহ পার্শ্ববর্তী রাজ্য কান্দাহারের রাজার সাথে বন্ধুত্ব স্থাপন করতে আগ্রহী ছিলেন। এজন্য তিনি উপহারসামগ্রী হিসেবে কান্দাহারের রাজার জন্য কিছু উপখ্যারসামগ্রী প্রেরণ করেন। কিন্তু পথিমধ্যে হিরাত রাজ্যের একদল দস্যু উক্ত উপহারসামগ্রী লুট করে নেয়। কান্দাহারের রাজা ঘটনাটি অবগত হয়ে হিরাত রাজার নিকট লুণ্ঠিত উপহারসামগ্রীর ক্ষতিপূরণ দাবি করলে হিরাত রাজ্যের রাজা তা প্রদান করতে অস্বীকার করেন। এতে উভয় রাজার মধ্যে বিরোধ সৃষ্টি হয় এবং পরিণতিতে কান্দাহারের রাজার বাহিনী খিরাত রাজ্য অধিকার করে।",
      "tag": "ACC 24",
      "sub_questions": [
        {
          "label": "ক",
          "question": "নালন্দা বিশ্ববিদ্যালয় কোথায় অবস্থিত ছিল?",
          "explanation": "নালন্দা বিশ্ববিদ্যালয় ভারতের বিহার প্রদেশে অবস্থিত ছিল। এটি বর্তমান নালন্দা জেলার রাজগীর শহরের কাছে অবস্থিত ছিল এবং প্রাচীনকালে এটি ছিল একটি বিখ্যাত"
        },
        {
          "label": "খ",
          "question": "সিন্দুর রাজা দাহির সম্পর্কে কী জান?",
          "explanation": "রাজা দাহির ছিলেন সিন্ধু রাজ্যের শাসক। সপ্তম শতাব্দীতে সিন্ধু ছিল ভারতের অন্যতম এক শক্তিশালী ও ক্ষমতাধর রাজ্য। এ রাজ্যের রাজা ছিলেন দাহির। শাসক হিসেবে তিনি ছিলেন অজনপ্রিয় ও প্রজাপীড়ক। তার কুশাসনে সিন্ধু রাজ্যটি সামরিক এবং রাজনৈতিকভাবে দুর্বল হয়ে পড়েছিল।"
        },
        {
          "label": "গ",
          "question": "উদ্দীপকে উল্লেখিত কান্দাহার ও হিরাত রাজার বিরোধের সাথে আরব-সিন্দু বিরোধের তুলনা করো।",
          "explanation": "উদ্দীপকে উল্লিখিত কান্দাহার ও হিরাত রাজার বিরোধের সাথে আরব- সিন্ধু বিরোধের সাদৃশ্য রয়েছে। মুসলিম ইতিহাসে আরবদের সিন্ধু বিজয় এক যুগান্তকারী ঘটনা। এ ঘটনাকে পরবর্তী যুগের ওপর স্থায়ীভাবে প্রভাব বিস্তার করেছে। ঐতিহাসিকেরা আরবদের সিন্দুতে অভিযানের পেছনে পরোক্ষ ও প্রত্যক্ষ দু'ধরনের কারণই ক্রিয়াশীল ছিল বলে মনে করতেন। উদ্দীপকের কান্দাহারের রাজার অভিযানের মাধ্যমে সিন্ধু অভিযানের প্রত্যক্ষ কারণের প্রতি ইঙ্গিত করা হয়েছে। উদ্দীপকে দেখা যায়, কাবুল রাজ্যের সম্রাট কান্দাহার রাজার সাথে বন্ধুত্ব সম্পর্ক স্থাপনের জন্য কিছু উপহারসামগ্রী প্রেরণ করেন। কিন্তু পথিমধ্যে হিরাত রাজ্যের একদল দস্যু উক্ত উপহারসামগ্রী লুট করে নেয়। কান্দাহারের রাজা ঘটনাটি অবগত হয়ে হিরাত রাজার নিকট লুণ্ঠিত উপহার সামগ্রীর ক্ষতিপূরণ দাবি করলে হিরাত রাজা তা প্রদান করতে অস্বীকার করেন। এতে উভয় রাজার মধ্যে বিরোধ সৃষ্টি হয় এবং পরিণতিতে কান্দাহারের রাজার বাহিনী হিরাত রাজ্য দখল করে। আরবদের সিন্ধু অভিযানের ক্ষেত্রেও এমনটি দেখা যায়। সিন্দুর দেবল কন্দরে জলদস্যুরা মুসলমানদের ৮টি জাহাজ লুট করে। জানা যায়, সিংহলের (বর্তমান শ্রীলঙ্কা) রাজা আটটি উপঢৌকনপূর্ণ জাহাজ খলিফা ওয়ালিদ ও হাজ্জাজের উদ্দেশ্যে প্রেরণ করেন। কোনো কোনো ঐতিহাসিকের বিবরণ অনুযায়ী সিংহলে বাণিজ্যরত মৃত আরব বণিকদের পরিবার-পরিজনও জাহাজগুলোতে ছিল। যাত্রাপথে জাহাজগুলো সিন্দুর দেবল বন্দরে উপস্থিত হলে সেগুলো জলদস্যুরা লুট করে। হাজ্জাজ রাজা দাহিরের কাছে এর প্রতিকার ও ক্ষতিপূরণ দাবি করলে দাহির সে দাবি প্রত্যাখ্যান করেন। দাহিরের উদ্ধত আচরণে ক্ষুদ্ধ হয়ে হাজ্জাজ বিন ইউসুফ সিন্দু ও মুলতান অভিযানের চূড়ান্ত সিদ্ধান্ত নেন। সুতরাং বলা যায়, কান্দাহারের রাজার অভিযানের সাথে আরবদের সিন্দ্ব অভিযানের মিল রয়েছে।"
        },
        {
          "label": "ঘ",
          "question": "উদ্দীপকের সাথে সামঞ্জস্যপূর্ণ আরব-সিন্ধু বিরোধের পরিণতি অধিকতর তাৎপর্যপূর্ণ ছিল-উক্তিটি বিশ্লেষণ করো।",
          "explanation": "উদ্দীপকের সাথে সামঞ্জস্যপূর্ণ আরব-সিন্ধু বিরোধের পরিণতি অধিকতর তাৎপর্যপূর্ণ ছিল- উক্তিটি যথার্থ। আরবদের সিন্ধু বিজয়ের ফলাফল সম্পর্কে ঐতিহাসিকদের মধ্যে মতপার্থক্য রয়েছে। কেউ কেউ এ বিজয়কে নিষ্ফল বলেছেন। তবে সার্বিকভাবে বিবেচনা করলে দেখা যায়- এ বিজয় আরবদের সামাজিক, রাজনৈতিক ও ধর্মীয় ক্ষেত্রে তাৎপর্যপূর্ণ ফল বয়ে এনেছিল। বহুকাল আগে থেকেই ভারতবর্ষে আরব বণিক ও ধর্ম প্রচারকদের আগমন ঘটে। সিন্ধু ও মুলতান বিজয়ের পর ভারতবর্ষে অনেক সুফি-দরবেশের আগমন ঘটে। তাদের প্রচারিত ইসলামের শাশ্বত বাণী সাম্য, মৈত্রী, সহিষ্ণুতা, উদারতা বর্ণপ্রথার কঠিন নিগড়ে নির্যাতিত হিন্দু সম্প্রদায়কে আকৃষ্ট করে। ফলে তারা বিপুল সংখ্যক ইসলাম ধর্মে দীক্ষিত হয়। আরবদের সিন্ধু বিজয়ের ফলে মুসলমানরা হিন্দুদের প্রত্যক্ষ সংস্পর্শে আসে। এতে দুই সম্প্রদায়ের মধ্যে প্রীতির সম্পর্ক গড়ে ওঠে। আরব মুসলমানদের অনেকে বিজিত অনঞ্চলে বসতি স্থাপন করে এবং স্থানীয় নারীদের বিয়ে করে। আরব বসতি ও আন্তঃবিবাহের ফলে আরবদের মধ্যে সিন্দুর লোকাচার ও সামাজিক রীতিনীতি প্রবেশ করে। অন্যদিকে সিন্ধুবাসীর জীবনেও অনেক আরবীয় বৈশিষ্ট্যের প্রভাব পড়ে। আর্য ও সেমেটিক জাতির সংমিশ্রণে এক নতুন জাতির উদ্ভব ঘটে। আর এ জাতিই প্রকৃতপক্ষে ইন্দো-সারাসেনীয় সভ্যতা ও কৃষ্টির ধারক ও বাহক হিসেবে ইতিহাসে খ্যাতি অর্জন করে। তবে আরবদের রাজনৈতিক ফলাফল তেমন সন্তোষজনক ছিল না বলে অনেক ঐতিহাসিক মনে করেন। ঐতিহাসিক এ.বি.এম. হবিবুল্লাহ বলেন, 'আরবরা ভারতে ইসলামকে রাজনৈতিক শক্তিতে পরিণত করার সৌভাগ্য অর্জন করতে পারেনি।' তা সত্ত্বেও রাজনৈতিক দৃষ্টিকোণ থেকে সিন্ধু বিজয়কে সম্পূর্ণ নিষ্ফল বিজয় বলা যায় না। কারণ সিন্ধু ও মুলতান বিজয় তাৎক্ষণিকভাবে ভারতের বৃহত্তর রাজনৈতিক পরিমণ্ডলে প্রভাব বিস্তার করতে না পারলেও আরব বিজয়ের পথ অনুসরণ করেই গজনভি ও ঘুরিরা ভারতে মুসলিম কর্তৃত্ব প্রতিষ্ঠা করেছিল। উপরের আলোচনা থেকে বোঝা যায়, সিন্ধু বিজয় আরববাসীর জীবনে রাজনৈতিকভাবে কিছুটা কম প্রভাব ফেললেও সামাজিক ও ধর্মীয় দিক দিয়ে ব্যাপক প্রভাব ফেলেছে। তাই বলা যায়, আরব-সিন্ধু বিরোধ বা সিন্ধু অভিযানের পরিণতি ছিল অধিকতর তাৎপর্যপূর্ণ।"
        }
      ]
    },
    {
      "number": "2",
      "uddipok": "মাদাইন রাজ্যটির একপাশে পাহাড়-পর্বত ও অন্যপাশে ছিল কৃষি কাজের অনুপযোগী বিস্তৃত ভূভাগ। পর্যাপ্ত বৃষ্টিপাত না হওয়ায় এর আবহওয়া ও জলবায়ু শুষ্ক ছিল। ফলে সারা বছর এ অঞ্চলে খাদ্যাভাব লেগেই থাকতো। পক্ষান্তরে পার্শ্ববর্তী রাজ্য কাশগর ছিল সুজলা-সুফলা- শস্য-শ্যামল অঞ্চল। দেশের খাদ্যাভাব দূর করার লক্ষ্যে মাদাইন সম্রাট তার রাজত্বকালে বহুবার পার্শ্ববর্তী রাজ্য আক্রমণ করেন। খাদ্য-দ্রব্যাদি ছাড়াও এ অঞ্চল থেকে লুটে নেওয়া ধনসম্পদের ছারা তিনি তার রাজ্যকে জ্ঞান-বিজ্ঞান, শিল্প-সাহিত্য ও স্থাপত্যকলায় এক অনন্য উচ্চতায় উপনীত করতে সক্ষম হন।",
      "tag": "ACC 24",
      "sub_questions": [
        {
          "label": "ক",
          "question": "সুলতান মাহমুদের পিতার নাম কী?",
          "explanation": "সুলতান মাহমুদের পিতার নাম সবুক্তগীন।"
        },
        {
          "label": "খ",
          "question": "আবুল কাশেম ফেরদৌসি সম্পর্কে কী জান?",
          "explanation": "আবুল কাশেম ফেরদৌসি ছিল সুলতান মাহমুদের একজন সভাকবি। ফেরদৌসি ৯৪০ খ্রিস্টাব্দে ইরানের তুস শহরে জন্মগ্রহণ করেন। ফেরদৌসির আসল নাম 'আল-আমির আল-হাকিম আবুল কাশেম মনসুর ইবনে আল হাসান আল-ফেরদৌসি আল-তুসি। তিনি ৯৭৭ থেকে ১০১০ খ্রিষ্টাব্দ পর্যন্ত প্রায় ৩০ বছর ধরে মহাকাব্য শাহনামা রচনা করেন। ষাট হাজার শ্লোক সংবলিত এ মহাকাব্যে ৯৯০টি অধ্যায়ে ৬২টি কাহিনি রয়েছে। শাহনামাতে ইরানের ইতিহাস-ঐতিহ্যকে তুলে ধরা হয়েছে। এটি একমাত্র মহাকাব্য যা সাক্ষী হয়ে আছে একটি নির্দিষ্ট সভ্যতা ও সংস্কৃতির। ফেরদৌসি ১০২০ খ্রিষ্টাব্দে ইরানে মারা যান।"
        },
        {
          "label": "গ",
          "question": "উদ্দীপকে উল্লেখিত সম্রাটের সাথে তোমার পঠিত শাসকের পার্শ্ববর্তী অঞ্চল আক্রমণের সাদৃশ্য নির্ণয় করো।",
          "explanation": "উদ্দীপকে উল্লেখিত সম্রাটের সাথে পাঠ্যবইয়ের সুলতান মাহমুদের ভারত আক্রমণের সাদৃশ্য রয়েছে। গজনির সুলতান মাহমুদ ছিলেন সাহসী ও সমরপ্রিয় বীর। ১০০০ থেকে ১০২৬ খ্রিষ্টাব্দের মধ্যে তিনি মোট ১৭ বার ভারত আক্রমণ করেন। ঐতিহাসিকগণ তার অভিযানের পেছনে অর্থনৈতিক মোহকে দায়ী করেছেন। ভারতে পরিচালিত অভিযান থেকে প্রচুর অর্থ-সম্পদ সংগ্রহ করে তিনি তার গজনি রাজ্যের উন্নতির জন্য ব্যয় করেন। উদ্দীপকেও এরূপ ঘটনার প্রতিফলন লক্ষ করা যায়। উদ্দীপকে মাদাইন রাজ্য কৃষিকাজের অনুপযোগী হওয়ায় পার্শ্ববর্তী সুজলা- সুফলা কাশগর অঞ্চলে আক্রমণ চালিয়ে তারা খাদ্যদ্রব্যাদি ছাড়াও লুণ্ঠনকৃত ধন-সম্পদ দিয়ে নিজেদের অঞ্চলের উন্নয়ন করে, যা সুলতান মাহমুদের ভারত অভিযান থেকে লুটকৃত অর্থ দ্বারা গজনি সাম্রাজ্যের উন্নয়ন করার সাথে সাদৃশ্যমান। সুলতান মাহমুদের যোলোতম অভিযান ছিল ভারতের সোমনাথ মন্দির আক্রমণ। ১০২৬ খ্রিস্টাব্দে এই মন্দিরে অভিযান চালিয়ে দুই কোটিরও বেশি স্বর্ণমুদ্রা, বিগ্রহাদি, দুইশত মণ অলঙ্কার ও মণিমুক্তা নিয়ে তিনি স্বদেশে ফিরে যান। সেই ধন-সম্পদ গজনির উন্নয়নে ব্যয় করে তিনি গজনিকে পৃথিবীর অনিন্দ্যসুন্দর নগরীতে পরিণত করেন। এ ছাড়াও শিল্প- সাহিত্যের বিকাশ ঘটিয়ে গজনিকে একটি শ্রেষ্ঠ সাংস্কৃতিক' কেন্দ্রে রূপান্তর করেন। সুতরাং উদ্দীপকের উল্লেখিত আক্রমণ ও লুণ্ঠনের সাথে সুলতান মাহমুদের ভারত অভিযানের সামঞ্জস্য রয়েছে।"
        },
        {
          "label": "ঘ",
          "question": "সামঞ্জস্যপূর্ণ শাসকের পার্শ্ববর্তী অঞ্চল আক্রমণের ফলাফল সুদূরপ্রসারী ছিল- উক্তিটি বিশ্লেষণ করো।",
          "explanation": "উদ্দীপকের সাথে সামঞ্জস্যপূর্ণ সুলতান মাহমুদের ভারত আক্রমণের রাজনৈতিক, অর্থনৈতিক ও সাংস্কৃতিক ফলাফল ছিল সুদূরপ্রসারী- মন্তব্যটি যথার্থ। সুলতান মাহমুদের ভারত অভিযানের রাজনৈতিক ফলাফল ছিল অর্থবহ ও ফলপ্রসূ। সুলতান মাহমুদ ভারতে স্থায়ী সাম্রাজ্য প্রতিষ্ঠা না করলেও' পাঞ্জাবকে তিনি নিজ সাম্রাজ্যভুক্ত করেছিলেন যা তাকে সীমিতভাবে হলেও ভারতে নৃপতির মর্যাদা দিয়েছিল। এর ফলে ভারতীয়দের নৈতিক মনোবল ভেঙে যায়, যা পরবর্তীতে মুসলিম বিজয়কে সহজতর করে। সুলতান মাহমুদের ভারত অভিযানের ফলে ভারতে যুগ যুগ ধরে সঞ্চিত সম্পদের মারাত্মক ক্ষতি হয়। উত্তর ভারতের রাজ্যসমূহ বড় রকমের আর্থিক বিপর্যয়ে পড়ে। অন্যদিকে ভারত থেকে লুষ্ঠিত বিপুল পরিমাণ ধনৈশ্বর্য দিয়ে সুলতান মাহমুদ গজনি নগরীর শ্রী বৃদ্ধি করেন। তার ভারত বিজয়ের ফলে মুসলমানদের ইসলাম প্রচার ও প্রসারের পথ উন্মুক্ত হয়। বহু পির-দরবেশ ও পণ্ডিতদের মাধ্যমে ভারতীয় সমাজে ইসলামের বিস্তার ঘটে। এছাড়াও এর সাংস্কৃতিক ফলাফল ছিল সুদূরপ্রসারী। এসব অভিযানের মাধ্যমে হিন্দু-মুসলিম সংস্কৃতির পারস্পরিক আদান-প্রদান ঘটে। উভয়ের সংস্কৃতি ও সভ্যতা মিলে এক নবঅধ্যায়ের সূচনা হয় এবং ইন্দো-মুসলিম কৃষ্টির বিকাশ ঘটে। পরিশেষে বলা যায়, সুলতান মাহমুদের ভারত অভিযানের ফলাফল ছিল বহুমুখী সাংস্কৃতিক নবধারার নতুন সংস্করণ।"
        }
      ]
    },
    {
      "number": "3",
      "uddipok": "নাসির উদ্দিন শাহ শাসন ক্ষমতা গ্রহণের পর প্রচলিত রাজস্ব ব্যবস্থার সংস্কার ও পুনর্বিন্যাস করেন। রাজস্ব ব্যবস্থার পুনর্বিন্যাস ও আধুনিকায়নের লক্ষ্যে তিনি জমি জরিপ প্রথা চালু করেন এবং রাজস্ব নির্ধারণ ও আদায় ব্যবস্থায় বৈজ্ঞানিক পদ্ধতি প্রয়োগ করেন। তার শাসনামলে রাজস্ব আদায়ের জন্য কর্মকর্তা ও কর্মচারী নিয়োগ দান করা হয়। এ ছাড়াও প্রজাস্বার্থ সংরক্ষণ, ব্যবসা-বাণিজ্য সম্প্রাসরণসহ রাষ্ট্রীয় আয় বৃদ্ধির লক্ষ্যে প্রয়োজনীয় বহু পদক্ষেপ গ্রহণ ও বাস্তবায়ন করা হয়।",
      "tag": "ACC 24",
      "sub_questions": [
        {
          "label": "ক",
          "question": "শেরশাহের বাল্যনাম কী?",
          "explanation": "শেরশাহের বাল্যনাম ফরিদ।"
        },
        {
          "label": "খ",
          "question": "পানিপথের দ্বিতীয় যুদ্ধের বর্ণনা দাও।",
          "explanation": "১৫৫৬ খ্রিস্টাব্দে মুঘল এবং আফগানদের মধ্যে পানিপথ নামক প্রান্তরে চূড়ান্ত নিষ্পত্তিকারী যে যুদ্ধ সংঘটিত হয় সেটিই পানিপথের দ্বিতীয় যুদ্ধ নামে পরিচিত। পানিপথের দ্বিতীয় যুদ্ধে মুঘল-আফগান দ্বন্দ্বে মুঘল সম্রাট আকবর জয় লাভ করেন এবং আফগান সেনাপতি হিমু পরাজিত হয়। ফলে আফগানদের হিন্দুস্তানে কর্তৃত্ব প্রতিষ্ঠার বাসনা চিরতরে নিভে যায় এবং ভারতে মুঘল-আফগান দ্বন্দ্বের অবসান ঘটে। মুঘল সাম্রাজ্যের ভিত্তি সুদৃঢ়ভাবে প্রতিষ্ঠিত এবং সাম্রাজ্য বিস্তারের পথ উন্মুক্ত ও প্রশস্ত হয়।"
        },
        {
          "label": "গ",
          "question": "উদ্দীপকে উল্লেখিত রাজস্ব সংস্কার পদ্ধতির সাথে তোমার পঠিত আফগান শাসকের",
          "explanation": "উদ্দীপকে উল্লিখিত রাজস্ব সংস্কার পদ্ধতির সাথে আমার পঠিত আফগান শাসক শেরশাহের ভূমি রাজস্ব নীতির মিল রয়েছে। রাজস্ব সংস্কার শেরশাহের রাজত্বকালের অন্যতম শ্রেষ্ঠ কীর্তি। তার আগে রাজস্ব নির্ধারণের জন্য সুনির্দিষ্ট কোনো পদ্ধতি প্রচলিত ছিল না। কানুনগো নামক কর্মচারীদের মৌখিক বিবরণের ওপর ভিত্তি করে ভূমি রাজস্ব নির্ধারণ করা হতো। এতে রাজস্ব ফাঁকির সুযোগ ছিল। এ সমস্যার সমাধানে শেরশাহ ভূমি রাজস্ব এবং শুল্ক ও মুদ্রা ব্যবস্থার সুনির্দিষ্ট সংস্কার সাধন করেন। উদ্দীপকে বলা হয়েছে, নাসির উদ্দিন শাহ শাসনক্ষমতা গ্রহণের পর প্রচলিত রাজস্ব ব্যবস্থার সংস্কার ও পুনর্বিন্যাস ও আধুনিকায়নের লক্ষ্যে তিনি জমি জরিপ প্রথা চালু করেন এবং রাজস্ব নির্ধারণ ও আদায় ব্যবস্থায় বৈজ্ঞানিক পদ্ধতি প্রয়োগ করেন। তার শাসনামলে রাজস্ব আদায়ের জন্য কর্মকর্তা ও কর্মচারী নিয়োগ দান করা হয়। এ ছাড়াও প্রজা স্বার্থ সংরক্ষণ, ব্যবসা-বাণিজ্য সম্প্রসারণসহ রাষ্ট্রীয় আয় বৃদ্ধির লক্ষ্যে প্রয়োজনীয় বহু পদক্ষেপ গ্রহণ ও বাস্তবায়ন করা হয়। অনুরূপভাবে শেরশাহ তার রাজস্ব ঘাটতি পূরণ করার জন্য নির্ভুল ভূমি জরিপ ব্যবস্থা প্রবর্তন করেন এবং বুৎপাদিত শস্যের এক-তৃতীয়াংশ খাজনারূপে নির্ধারণ করেন। জনসাধারণ নগদ অর্থে অথবা উৎপাদিত শস্যে খাজনা দিতে পারতো। তিনি চাষযোগ্য জমিকে তিন শ্রেণিতে বিভক্ত করেন। যথা- উর্বর, অপেক্ষাকৃত কম উর্বর এবং অনুর্বর। এছাড়া শেরশাহ রৌপ্য ও স্বর্ণ মুদ্রা এবং দাম নামে তন্ত্রমুদ্রারও প্রচলন করেন। ফলে প্রজাসাধারণ খুব সহজেই সরাসরি রাজ কোষাগারে খাজনা জমা দিতে পারত। এ সংস্কারের ফলে শেরশাহের রাজস্ব প্রচুর পরিমাণে বৃদ্ধি পায়। ফলে রাজস্ব ঘাটতি পূরণ হয়ে যায়, বা উদ্দীপকের রাজস্ব সংস্কারের সাথে সাদৃশ্যপূর্ণ।"
        },
        {
          "label": "ঘ",
          "question": "আধুনিক রাষ্ট্রীয় ভূমি রাজস্বনীতি আফগান শাসক নিকট অনেকাংশে ঋণী- ব্যাখ্যা করো।",
          "explanation": "আধুনিক রাষ্ট্রীয় ভূমি রাজস্ব নীতি আফগান শাসক শেরশাহের প্রবর্তিত তুমি রাজস্ব ব্যবস্থার নিকট অনেকাংশ ঋণী- উক্তিটি যথার্থ। অর্থ ও রাজস্ব প্রশাসন সংস্কারে শেরশাহ বিশেষ মৌলিক প্রতিভা ও দক্ষতার পরিচয় দেন। তার রাজস্ব ব্যবস্থা ছিল বিজ্ঞানভিত্তিক এবং উদারনীতির ওপর প্রতিষ্ঠিত। ফলে তার এ রাজস্ব ব্যবস্থা পরবর্তীকালে শুধু মুঘল যুগেই নয়, বরং ব্রিটিশ আমলেও বিশেষভাবে অনুসরণ করা হয়েছিল। শেরশাহ ভূমি রাজস্ব ব্যবস্থাকে ন্যায়ানুগ করার উদ্দেশ্যে সযত্নে জমি জরিপের ব্যবস্থা করেন। তার আগে এ রীতি প্রচলিত না থাকায় অনেক ক্ষেত্রে রায়ত অবিচারের সম্মুখীন হতেন। কাজেই শেরশাহ ভূমি রাজস্ব নির্ধারণের পূর্বশর্ত হিসেবে প্রথমে সাম্রাজ্যের চাষ উপযোগী সমস্ত ভূমি পরিমাপের ব্যবস্থা করেন। ফসল বপনের সময় ভূমি জরিপ করা হতো এবং ফসল কাটার সময় শস্যের পরিমাপ করে উৎপাদিত শস্যের গড়পড়তা তিন ভাগের এক ভাগ রাজস্ব ধার্য করা হতো। অবশ্য মুলতানসহ আরও দু'একটি অঞ্চলে নির্ধারিত রাজস্বের পরিমাণ ছিল উৎপন্ন ফসলের চার ভাগের এক ভাগ। রাজস্ব নগদ অর্থ ও শস্যের মাধ্যমে পরিশোধ করা যেত। পাশাপাশি শেরশাহ প্রজাদের সাথে সরকারের প্রত্যক্ষ সম্পর্ক সৃষ্টির উদ্দেশ্যে জমিদারি প্রথা লোপ এবং রায়তওয়ারি প্রথা প্রবর্তন করেন। ভূমি ব্যবস্থাপনায় 'কবুলিয়ত' ও 'পাট্টা' প্রথা প্রচলন তার অনবদ্য উদ্ভাবন। পাট্টা ছিল জমির স্বত্ব দলিল। জমির ওপর কৃষকের অধিকার ও স্বত্ব স্বীকার করে সরকারের পক্ষ হতে পাড়া দেওয়া হতো। অন্যদিকে, প্রদেয় করসহ ভূমিতে কৃষকের দায় ও কর্তব্য বর্ণনা করে তারা রাষ্ট্রকে কবুলিয়ত নামে দলিল সম্পাদন করে দিতেন। তার এরূপ ভূমি সংস্কার নীতি আধুনিক রাষ্ট্রীয় ব্যবস্থায় সুদূরপ্রসারী ভূমিকা রেখেছে। তাই বলা যায়, আধুনিক রাষ্ট্রীয় ভূমি রাজস্ব নীতি আফগান শাসক শেরশাহের প্রবর্তিত ভূমি রাজস্ব নীতির কাছে অনেকাংশে ঋণী।"
        }
      ]
    },
    {
      "number": "4",
      "uddipok": "স্পেনের উমাইয়া খলিফা দ্বিতীয় আব্দুর রহমানের স্ত্রী সুলতানা তারুবা শাসনকার্য খলিফার নির্লিপ্ততার সুযোগে রাষ্ট্রের সর্বেসর্বা হয়ে উঠেছিলেন। আইন, শাসন ও বিচার বিভাগের সর্বত্রই সুলতানা তাবুবার একক কর্তৃত্ব প্রতিষ্ঠিত হয়েছিল। সরাসরি রাষ্ট্রক্ষমতা গ্রহণ না করেও রাষ্ট্রের গুরুত্বপূর্ণ প্রশাসনিক ও সামরিক ক্ষেত্রে নিয়োগ ও বদলিসহ যাবতীয় নীতি নির্ধারণে সুলতানা তাবুষা একক ক্ষমতা প্রয়োগ করতেন।",
      "tag": "ACC 24",
      "sub_questions": [
        {
          "label": "ক",
          "question": "মুঘল সম্রাজ্ঞী নূরজাহানের প্রকৃত নাম কী?",
          "explanation": "মুঘল সম্রাজ্ঞী নূরজাহানের প্রকৃত নাম মেহের-উন-নিসা।"
        },
        {
          "label": "খ",
          "question": "মনসবদারি প্রথা ব্যাখ্যা করো।",
          "explanation": "ইসলামি অনুশাসনের প্রতি নিষ্ঠাবান হওয়ায় মুঘল সম্রাট আওরঙ্গজেবকে জিন্দাপির বলা হয়। সম্রাট আওরঙ্গজেব ছিলেন খাঁটি সুন্নি মুসলমান। ব্যক্তিগত জীবনে ইসলামের বিধি-বিধান পুঙ্খানুপুঙ্খভাবে মেনে চলেছেন। ধর্মীয় দৃষ্টিতে তিনি পরিশুদ্ধ জীবনযাপন করতেন। রাজ্যশাসনের ব্যাপারে তিনি ইসলাম ধর্ম অনুমোদিত বিধান জারি করেন। আওরঙ্গজেব ইসলামি আচার-আচরণ বিরোধী সব উৎসব-অনুষ্ঠান বন্ধ করে দেন। সম্রাট আকবরের শাসনামলে ইসলাম ধর্মের চর্চা অত্যন্ত শিথিল হয়ে পড়েছিল, আওরঙ্গজেব তা পুনরুজ্জীবিত করেন। তার এ অবদানের জন্য তিনি সাম্রাজ্যের মুসলমানদের কাছ থেকে 'জিন্দাপির' উপাধি লাভ করেন।"
        },
        {
          "label": "গ",
          "question": "উদ্দীপকে উল্লেখিত সুলতানা তারুবার সাথে কোন মুঘল সম্রাজ্ঞীর কর্মকান্ডের সাদৃশ্য রয়েছে? ব্যাখ্যা করো।",
          "explanation": "সুলতানা তারুবের কর্মকাণ্ডের সাথে মুঘল সম্রাজ্ঞী নূরজাহানের কর্মকান্ডের মিল রয়েছে। মুঘল সম্রাট জাহাঙ্গীরের স্ত্রী ছিলেন নূরজাহান। ১৬১১ খ্রিষ্টাব্দে সম্রাট জাহাঙ্গীরের সাথে তার বিবাহের পর থেকে প্রায় ১৫ বছর সাম্রাজ্যে প্রবল প্রতিপত্তি ও প্রভাব বিস্তার করেছিলেন। অসামান্য রূপ ও গুণের অধিকারী এ নারীর সম্রাট জাহাঙ্গীরের ওপরও ব্যাপক প্রভাব ছিল। উদ্দীপকে এ ঘটনারই প্রতিফলন ঘটেছে। স্পেনীয় উমাইয়া শাসক দ্বিতীয় আব্দুর রহমানের স্ত্রী সুলতানা তারুব রাজ্যের সর্বেসর্বা হয়ে উঠেছিলেন। রাজ্যের সিদ্ধান্তের ক্ষেত্রে তারুবের সিদ্ধান্তকেই চূড়ান্ত বলে গ্রহণ করা হতো।' প্রাসাদের আমির-উমরাহদের পদায়ন ও পদচ্যুতি সবই ঘটত সুলতানা তারুবের নির্দেশে। ঠিক একইভাবে মুঘল সম্রাট জাহাঙ্গীরের স্ত্রী নূরজাহানও রাজদণ্ড নিজের হাতে ধারণ না করলেও তিনি দরবারে সর্বেসর্বা ছিলেন এবং সম্রাট তার হাতের ক্রীড়নকে পরিণত হয়ে পড়েছিলেন। দরবারের গুরুত্বপূর্ণ পদগুলোতে তিনি নিজের পছন্দের ব্যক্তিদের নিয়োগ দিতেন। সম্রাটের ওপর অসামান্য প্রভাবের কারণে মন্ত্রী ও সভাসদরা তার নির্দেশ অমান্য করতে পারতেন না। তাই বলা যায়, সুলতানা তারুবের চরিত্রে মুঘল সম্রাজ্ঞী নূরজাহানের গুণাবলিরই প্রতিচ্ছবি ফুটে উঠেছে।"
        },
        {
          "label": "ঘ",
          "question": "উল্লিখিত মহীয়সী রমণী অপেক্ষা তোমার পঠিত মুঘল সম্রাজ্ঞী গুণগতভাবে শ্রেষ্ঠ ছিলেন- উক্তিটি বিশ্লেষণ করো।",
          "explanation": "উল্লিখিত মহীয়সী রমণী অপেক্ষা আমার পঠিত মুঘল সম্রাজ্ঞী গুণগতভাবে শ্রেষ্ঠ ছিলেন- উক্তিটি যথার্থ। সম্রাট জাহাঙ্গীরের রাজত্বকালে (১৬০৫-১৬২৭) নূরজাহান এক গুরুত্বপূর্ণ স্থান দখল করে আছে। তিনি অসীম সাহসিকতা ও রাজনৈতিক প্রজ্ঞতার মতো গুণাবলি প্রদর্শন করে রাষ্ট্রীয় কাজে অনন্য প্রতিভার পরিচয় দিয়েছেন। উদ্দীপকে উল্লিখিত মহিয়সী রমণী তাবুবা রাষ্ট্রীয় নীতি নির্ধারণে প্রতিভার পরিচয় দিলেও তিনি অসাধারণ গুণের অধিকারী ছিলেন না। অন্যদিকে মুঘল সম্রাজ্ঞী নূরজাহান অসামান্য রূপ ও অসাধারণ গুণের অধিকারী। সর্বগুণে গুনান্বিত নূরজাহানের ছিল তীক্ষ্ণবুদ্ধি, প্রগাঢ় সাধারণ জ্ঞান এবং শিল্প সাহিত্যের প্রতি প্রবল অনুরাগ। অনিন্দ্য ও অনুপম সৌন্দর্য, অসাধারণ বুদ্ধিমত্তা ও বহুমুখী প্রতিভার অধিকারী নূরজাহান রাজকার্যে বিচক্ষণ, ফার্সি সাহিত্যে অপরিসীম ব্যুৎপত্তি এবং অসি চালনা, রণকৌশল ও অশ্বারোহণে ছিলেন পারদর্শিনী। ললিতকলায় বিশেষজ্ঞ এবং ফ্যাশনের অগ্রদূত নূরজাহান নিত্য নব নব ঢংয়ের পোশাক পরিচ্ছদ ও অলঙ্কারের প্রবর্তন করে সমসাময়িক কালের অভিজাত সম্প্রদায়ের বিশেষ দৃষ্টি আকর্ষণ করেন। ঐতিহাসিক হাশিম কাকী খান বলেন, 'নূরজাহান কর্তৃক প্রবর্তিত ফ্যাশন সমাজে আজও প্রচলিত রয়েছে, নূরজাহান একজন সমাজ সেবকও ছিলেন। মুহাম্মদ হাদী বলেন, 'নূরজাহান ছিলেন সকল বিপদগ্রস্ত বা অসহায়দের আশ্রয়স্থল এবং অনাথ বালিকাদের তিনি নিজ খরচে বিবাহ প্রদান করতেন'। বাঘ শিকারেও নূরজাহান সিদ্ধহস্ত ছিলেন। একবার জাহাঙ্গীরের সাথে মৃগয়ায় গমন করে তিনি স্বহস্তে একটি ব্যাঘ্র শিকার করেছিলেন। উপরের আলোচনায় প্রতীয়মান হয় যে, নূরজাহান অসাধারণ প্রতিভার অধিকারী যেমনটি উদ্দীপকে বর্ণিত তারুবার ক্ষেত্রে দেখা যায় না। তাই বলা যায়, তাবুবা অপেক্ষা নূরজাহান গুণগতভাবে শ্রেষ্ঠ।"
        }
      ]
    },
    {
      "number": "5",
      "uddipok": "সিকান্দার সাহেব শাসন ক্ষমতা লাভের পর তার সাম্রাজ্যের পূর্বাঞ্চলে চরম বিদ্রোহ দেখা দেয়। এ বিদ্রোহ দমনে তিনি কতিপয় জরুরি ব্যবস্থা গ্রহণ করেন। প্রথমেই তিনি বিদ্রোহ দমনে উল্লিখিত অঞ্চলের জন্য একটি 'বিশেষ নীতি' প্রবর্তন করেন। অধিক অর্থ বরাদ্দ, সর্বশ্রেষ্ঠ সামরিক বাহিনী মোতায়েন, যুদ্ধাস্ত্র সরবরাহ ও স্বয়ং নেতৃত্বপ্রদান প্রভৃতি পদক্ষেপের মাধ্যমে তিনি উক্ত বিদ্রোহ দমনে আংশিক সাফল্য লাভ করেন।",
      "tag": "ACC 24",
      "sub_questions": [
        {
          "label": "ক",
          "question": "কত সালে মুঘল শাসনামলের অবসান ঘটে?",
          "explanation": "১৮৫৮ সালে মুঘল শাসনামলের অবসান ঘটে।"
        },
        {
          "label": "খ",
          "question": "শিবাজি কে ছিলেন?",
          "explanation": "ভারতে মারাঠা অভ্যুত্থানের মহানায়ক ছিলেন শিবাজী। ১৬২৭ সালে মারাঠা পরিবারে শিবাজী জন্মগ্রহণ করেন। তার পিতার নাম শাহজী ভোসলে এবং মাতা জিজাবাঈ। গুরু রামদাস ও তুকরামের অনুপ্রেরণায় শিবাজী ভারতে স্বাধীন ফিন্দুরাজ্য প্রতিষ্ঠার স্বপ্ন দেখেন। এ লক্ষ্যে তিনি পার্বত্য অঞ্চলের মারাঠা কৃষিজীবীদের সংগঠিত করে মারাঠাদের জাতীয়তাবাদ ও ধর্মীয় প্রেরণায় উদ্বুদ্ধ করে ঐক্যবদ্ধ এক সংগ্রামী জাতিতে পরিণত করেন। এজন্য তাকে মারাঠা জাতীয়তাবাদের মহানায়ক বলা হয়।"
        },
        {
          "label": "গ",
          "question": "উদ্দীপকে উল্লিখিত শাসকের সাথে সামঞ্জস্যপূর্ণ মুঘল সম্রাটের দাক্ষিণাত্য নীতির তুলনা করো।",
          "explanation": "উদ্দীপকে উল্লেখিত শাসকের সাথে মুঘল সম্রাট আওরঙ্গজেবের দাক্ষিণাত্য নীতির সাদৃশ্য পাওয়া যায়। সম্রাট আওরঙ্গজেবের শাসনকালের ইতিহাসে তার দাক্ষিণাত্য নীতি একটি তাৎপর্যপূর্ণ অধ্যায়। বিজাপুর, গোলকুন্ডাসহ দাক্ষিণাত্যের, ক্ষুদ্র ক্ষুদ্র রাজ্যসমূহ মুঘল সার্বভৌমত্বের জন্য হুমকি হওয়ার কারণে তাদের দমনে সম্রাট বিশেষ নীতি গ্রহণ করেন। এটিই ইতিহাসে দাক্ষিণাত্য নীতি নামে পরিচিত। উদ্দীপকে এ নীতিরই প্রতিচ্ছবি লক্ষণীয়।উদ্দীপকে দেখা যায়, সিকান্দার সাহেব শাসন ক্ষমতা লাভের পর তার সাম্রাজ্যের পূর্বাঞ্চলে চরম বিদ্রোহ দেখা দেয়। এ বিদ্রোহ দমনে তিনি উল্লিখিত অঞ্চলের জন্য বিশেষ নীতি প্রবর্তন করেন। অধিক অর্থ বরাদ্দ, সর্বশ্রেষ্ঠ সামরিক বাহিনী মোতায়েন, যুদ্ধাস্ত্র সরবরাহ ও স্বয়ং যুদ্ধে নেতৃত্ব প্রদান প্রভৃতি পদক্ষেপের মাধ্যমে উক্ত বিদ্রোহ দমনে তিনি আংশিক সাফল্য লাভ করেন। অনুরূপভাবে সম্রাট আওরঙ্গজেব শাসন ক্ষমতা লাভের পর দাক্ষিণাত্যের (দক্ষিণ ভারত) ক্ষুদ্র ক্ষুদ্র মুসলিম রাজ্যসমূহে বিদ্রোহ দেখা দেয়। এ সব রাজ্যসমূহ সম্রাট আওরঙ্গজেবকে কর প্রদানে অস্বীকৃতি জানায়। শিবাজীর নেতৃত্বে মারাঠাদের শক্তি বৃদ্ধি দাক্ষিণাত্যের রাজনৈতিক ক্ষেত্রে এক নতুন সমীকরণ তৈরি করে। এই মারাঠাদের গোলকুন্ডা ও বিজাপুর রাজ্য বিভিন্ন সামরিক সহযোগিতা দিতে থাকে। তাদের মুঘল বিরোধী কার্যকলাপে মুঘল সার্বভৌমত্ব হুমকির সম্মুখীন হয়ে পড়ে। তাই সম্রাট আওরঙ্গজেব গোলকুন্ডা, বিজাপুর দখল ও মারাঠাদের দমন করার পরিকল্পনা তথা দাক্ষিণাত্য নীতি গ্রহণ করেন। প্রচুর অর্থ ব্যয়, সর্বাধিক সামরিক সৈন্য মোতায়েন এবং নিজে যুদ্ধে নেতৃত্ব প্রদানের মাধ্যমে সম্রাট ১৬৮১ খ্রিষ্টাব্দ থেকে তার জীবনের শেষ পর্যন্ত দাক্ষিণাত্য অধিকার করেই জীবনের পরিসমাপ্তি ঘটান। তার এ সাফল্য আপাতদৃষ্টিতে অনেক কিছু মনে হলেও প্রকৃতপক্ষে সম্রাট পুরোপুরি সাফল্য লাভে ব্যর্থ হন। সুতরাং বলা যায়, উদ্দীপকে সম্রাট আওরঙ্গজেবের দাক্ষিণাত্য নীতির চিত্রই প্রতিফলিত হয়েছে।"
        },
        {
          "label": "ঘ",
          "question": "সামঞ্জস্যপূর্ণ মুঘল সম্রাটের দাক্ষিণাত্য নীতি মুঘল রাজবংশের পতনের অন্যতম কারণ ছিল- ব্যাখ্যা করো।",
          "explanation": "উদ্দীপকে উল্লেখিত শাসকের সাথে সামঞ্জস্যপূর্ণ মুঘল সম্রাট আওরঙ্গজেবের দাক্ষিণাত্য নীতি মুঘল রাজবংশের পতনের অন্যতম কারণ- মন্তব্যটি যথার্থ। সম্রাট আওরঙ্গজেবের দাক্ষিণাত্য নীতি মুঘল ও ভারতবর্ষের ইতিহাসে সুদূরপ্রসারী প্রভাব বিস্তার করেছিল। ভিনসেন্ট স্মিথ বলেন, \"The Deccan was not only the grave of his body but also of his empire,\" অর্থাৎ দাক্ষিণাত্য নীতি শুধু সম্রাটের নিজেরই সমাধিক্ষেত্র নয়, তার সাম্রাজ্য তথা মুঘল সাম্রাজ্যেরও সমাধিক্ষেত্র ছিল। সম্রাট আওরঙ্গজেব দাক্ষিণাত্য নীতিতে সাফল্য লাভ করলেও প্রকৃতপক্ষে সব কিছুই হারান। ১৬৮২ হতে ১৭০৭ খ্রিষ্টাব্দ পর্যন্ত সম্রাটের একটানা দাক্ষিণাত্যে অবস্থানের ফলে উত্তর ভারতে সামাজিক, রাজনৈতিক, অর্থনৈতিক, সাংস্কৃতিক সকল ক্ষেত্রে চরম বিশৃঙ্খলা সৃষ্টি হয়। উত্তরার্ধে সম্রাটের অনুপস্থিতিতে মুঘল নিয়ন্ত্রণ শিথিল হয়ে পড়ে। দাক্ষিণাত্য জয়ের ফলে সাম্রাজ্যের ব্যাপক বিস্তৃতির কারণে কেন্দ্রীয় শাসনব্যবস্থা দুর্বল হয়ে পড়ে। দাক্ষিণাত্যে দীর্ঘস্থায়ী যুদ্ধ হওয়ার ফলে সাম্রাজ্যের অর্থনীতিতে সংকট দেখা দেয়। দিল্লি হতে দাক্ষিণাত্য গমন, অবকাঠামো উন্নয়ন ও ১,৭৭,০০০ সৈন্যের ভরণপোষণ করতে গিয়ে মুঘল রাজকোষ শূন্য হয়ে পড়ে। সেনাদের বেতন ভাতা বকেয়া পড়ায় সেনাবাহিনীতে অসন্তোষ বৃদ্ধি পায়। তাছাড়া মুঘলদের বিরুদ্ধে মারাঠাদের প্রতিরোধ যুদ্ধে উৎসাহিত হয়ে আফগান, শিখ, জাঠ, মেওয়াটি ও রাজপুত্ররা চারিদিক দিক থেকে মাথা তুলে দাঁড়ায়। মুঘলদের বিরুদ্ধে তাদের বিদ্রোহ সাম্রাজ্যের ভিত্তিমূলকে দুর্বল করে দেয়। উত্তর ভারতে সম্রাটের অনুপস্থিতি বাংলায় ইংরেজ শক্তির উত্থান, নিষ্কন্টক রাজনৈতিক ও অর্থনৈতিক বিপর্যয় মুঘল সাম্রাজ্যকে পতনের দিকে ধাবিত করে। উপরের আলোচনায় প্রতীয়মান হয় যে, আওরঙ্গজেবের দাক্ষিণাত্য নীতি মুঘল সাম্রাজ্যের পতনকে ত্বরান্বিত করে।'"
        }
      ]
    },
    {
      "number": "6",
      "uddipok": "জুনানগর রাষ্ট্রটি যুক্তরাষ্ট্রীয় শাসন কাঠামোর আওতায় পূর্ব ও পশ্চিম দুটি প্রধান প্রশাসনিক অঞ্চলে বিভক্ত ছিল। কেন্দ্রীয় প্রশাসন ব্যবস্থা পশ্চিম অঞ্চল হতে পরিচালনা করা দিঞ্চলের প্রতি বহুমুখী বৈষম্যমূলক নীতি আরোপ হতো। কিন্তু শুরু থেকেই পশ্চিমা শাসকগোষ্ঠী পূর্বাঞ্চলের। করতে থাকে। প্রথমেই তারা সংখ্যাগরিষ্ঠ পূর্বাঞ্চলের জনগণের মাতৃভাষার পরিবর্তে পশ্চিম অঞ্চলের অন্য একটি ভাষাকে রাষ্ট্রভাষা হিসেবে ঘোষণা করে। পূর্বাঞ্চলের মানুষ এর প্রতিবাদ করলে পুলিশের গুলিতে কতিপয় আন্দোলনকারী জনতা শহিদ হয়।",
      "tag": "ACC 24",
      "sub_questions": [
        {
          "label": "ক",
          "question": "কত খ্রিষ্টাব্দে আওয়ামী মুসলিম লীগ প্রতিষ্ঠিত হয়?",
          "explanation": "১৯৪৯ খ্রিস্টাব্দে আওয়ামী মুসলিম লীগ প্রতিষ্ঠিত হয়।"
        },
        {
          "label": "খ",
          "question": "তমদ্দুন মজলিশ সম্পর্কে কী জান?",
          "explanation": "ভাষা আন্দোলনকে কেন্দ্র করে গড়ে ওঠা প্রথম সাংস্কৃতিক সংগঠন হলো তমদ্দুন মজলিশ। ১৯৪৭ সালের ১ সেপ্টেম্বর ঢাকা বিশ্ববিদ্যালয়ের পদার্থ বিজ্ঞানের অধ্যাপক আবুল কাশেমের উদ্যোগে ঢাকায় তমদ্দুন মজলিশ প্রতিষ্ঠিত হয়। এ সংগঠনের পক্ষ থেকে 'পাকিস্তানের রাষ্ট্রভাষা বাংলা না উর্দু' নামে একট পুস্তিকা প্রকাশ করা হয়। এটি ছিল ভাষা আন্দোলনের প্রথম পুস্তিকা। ভাষা আন্দোলনকে সাংগঠনিক রূপ দেওয়ার জন্য 'তমদ্দুন মজলিশ' এর উদ্যোগে একটি 'রাষ্ট্রভাষা সংগ্রাম পরিষদ' গঠন করা হয়।"
        },
        {
          "label": "গ",
          "question": "উদ্দীপকের ঘটনাটি তোমার পঠিত কোন ঐতিহাসিক ঘটনার সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকের ঘটনাটি আমার পঠিত ঐতিহাসিক ভাষা আন্দোলনের সাথে সাদৃশ্যপূর্ণ। মায়ের ভাষা প্রত্যেক মানুষের প্রাণের ভাষা। তাই মাতৃভাষায় কথা বলার অধিকার মানুষের মৌলিক অধিকার। এই অধিকার থেকে যদি কাউকে বঞ্চিত করা হয় তবে তার মধ্যে প্রতিবাদী চেতনার উন্মেষ ঘটে। যেমনটি বাঙালিদের ক্ষেত্রে লক্ষণীয়। বাঙালির মাতৃভাষা বাংলাকে রাষ্ট্রভাষা করার লক্ষ্যে তীব্র আন্দোলন গড়ে তোলে, যেটি ইতিহাসে ভাষা আন্দোলন নামে পরিচিত। উদ্দীপকে দেখা যায়, জুনানগর রাষ্ট্রটি পূর্ব ও পশ্চিম দুই ভাগে বিভক্ত থাকলেও কেন্দ্রীয় প্রশাসনব্যবস্থা পশ্চিম অঞ্চল হতে পরিচালনা করা হতো। কিন্তু পশ্চিমারা নানাভাবে পূর্বাঞ্চলের প্রতি বৈষম্যমূলক নীতি আরোপ করতে থাকে। প্রথমেই তারা সংখ্যাগরিষ্ঠ পূর্বাঞ্চলের জনগণের মাতৃভাষার পরিবর্তে পশ্চিম অঞ্চলের অন্য একটি ভাষাকে রাষ্ট্রভাষা হিসেবে ঘোষণা করে। এতে পূর্বাঞ্চলে তীব্র প্রতিবাদ আন্দোলন গড়ে ওঠে। সরকারি নির্দেশ অমান্য করে বিক্ষুব্ধ জনতা মিছিল বের করলে পুলিশের গুলিতে কতিপয় আন্দোলনকারী জনতা শহিদ হয়। একইভাবে ১৯৪৭ সালের ধর্মের ভিত্তিতে পাকিস্তান রাষ্ট্রের সৃষ্টির পর পূর্ব বাংলার প্রতি পশ্চিমা শাসকগোষ্ঠী নানারকম বৈষম্য প্রদর্শন করেছিল। তারা পাকিস্তানের ৫৬,৪০ ভাগ লোকের মুখের ভাষা বাংলার পরিবর্তে মাত্র ৩.২৭ ভাগ লোকের মুখের ভাষা উর্দুকে রাষ্ট্রভাষা করার ঘৃণ্য পরিকল্পনা করে বাঙালি সংস্কৃতির ওপর আঘাত হানে। ফলে পূর্ব বাংলার জনগণ এর প্রতি তীব্র প্রতিবাদ করে। ১৯৪৮ সালে ২৪ মার্চ ঢাকা বিশ্ববিদ্যালয়ের কার্জন হলে অনুষ্ঠিত সমাবর্তন অনুষ্ঠানে জিন্নাহ উর্দুকে পাকিস্তানের রাষ্ট্রভাষা হিসেবে ঘোষণা দিলে ছাত্ররা এর তীব্র প্রতিক্রিয়া জানায়। মাতৃভাষা রক্ষার দাবিতে তারা তীব্র আন্দোলন গড়ে তোলে। ১৯৪৭ সাল থেকে চলমান এই আন্দোলন ১৯৫২ সালের ২১ ফেব্রুয়ারিতে চূড়ান্ত রূপ লাভ করে। এদিন ছাত্ররা 'রাষ্ট্রভাষা বাংলা চাই'-স্লোগান দিতে দিতে ঢাকা মেডিকেল কলেজের সামনে পৌঁছলে পুলিশ তাদের ওপর গুলিবর্ষণ করে। এতে রফিক উদ্দিন, আবুল বরকত, আব্দুস সালাম, আব্দুল জব্বারসহ অনেকে শহিদ হন। তাদের এ আত্মত্যাগের বিনিময়ে বাংলা ভাষা রাষ্ট্রভাষা হিসেবে স্বীকৃতি অর্জন করে। তাই বলা যায়, উদ্দীপকের ঘটনার সাথে ঐতিহাসিক ভাষা আন্দোলনের সাদৃশ্য রয়েছে।"
        },
        {
          "label": "ঘ",
          "question": "বাঙালি জাতীয়তাবাদের বিকাশে উদ্দীপকের সাথে সামঞ্জস্যপূর্ণ ঘটনাটির অবদান মূল্যায়ন করো।",
          "explanation": "বাঙালি জাতীয়তাবাদের বিকাশে ভাষা আন্দোলনের অবদান অপরিসীম। বাংলাদেশের রাজনৈতিক সংগ্রামের ইতিহাসে ভাষা আন্দোলন একটি অনন্য ঐতিহাসিক ঘটনা। জাতিসত্তার মৌলিক উপাদান রক্ষায় এমন ব্যাপক, তীব্র ও তাৎপর্যপূর্ণ আন্দোলনের নজির খুঁজে পাওয়া যায় না। এ আন্দোলনের উদ্দীপনাই বাংলার পরবর্তী রাজনৈতিক আন্দোলনগুলো পরিচালিত হয়েছিল।উদ্দীপকে আলোচিত ঘটনাটি ঐতিহাসিক ভাষা আন্দোলনকে নির্দেশ করে। আর এ আন্দোলন পূর্ব বাংলার মানুষের মধ্যে ভাষাভিত্তিক বাঙালি জাতীয়তাবাদী চেতনার উন্মেষ ঘটায়। এ আন্দোলনের মধ্য দিয়েই বাঙালি সর্বপ্রথম নিজেদের স্বতন্ত্র সত্তা ও অধিকার সম্পর্কে সচেতন হয়ে ওঠে। পূর্ব বাংলায় স্বাধিকারের চিন্তা-চেতনার আত্মপ্রকাশ ঘটে। আর এ চেতনাই পরবর্তীকালে প্রতিটি গণআন্দোলনে প্রেরণা যোগায় এবং মানুষের রাজনৈতিক, সাংস্কৃতিক ও অর্থনৈতিক মুক্তির পথকে সুগম করে। বাঙালি জাতীয়তাবাদের প্রেরণায় উদ্দীপ্ত হয়ে বাঙালি জাতি ১৯৫৪ সালে প্রাদেশিক নির্বাচনে শাসক দল মুসলিম লীগের বৈষম্যমূলক কর্মকাণ্ডের বিরুদ্ধে প্রথম সফল প্রতিরোধ করে। বাঙালি জাতীয়তাবাদে উদ্বুদ্ধ পূর্ব বাংলার মানুষ এরপর ১৯৬২ সালের ছাত্র আন্দোলন, ১৯৬৬ সালের ছয় দফা আন্দোলন, ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচনে স্বাধিকারের প্রশ্নে পশ্চিম পাকিস্তানিদের বিরুদ্ধে ঐক্যবদ্ধ হয়। আর এরই ধারাবাহিকতায় ১৯৭১ সালের মহান মুক্তিযুদ্ধের মধ্য দিয়ে বাঙালি চূড়ান্ত বিজয় অর্জন করে। ফলে বিশ্ব মানচিত্রে অভ্যুদয় ঘটে বাংলাদেশ নামে একটি স্বাধীন সার্বভৌম রাষ্ট্রের। উপরের আলোচনা থেকে বোঝা যায়, ১৯৫২ সালের ভাষা আন্দোলনের ফলে বাঙালির মধ্যে যে অদম্য জাতীয়তাবোধ তৈরি হয় তা পরবর্তী আন্দোলনগুলো পরিচালনায় সহায়ক শক্তি হিসেবে কাজ করেছে। তাই বলা যায়, বাঙালি জাতীয়তাবাদের বিকাশে ভাষা আন্দোলনের অবদান অপরিসীম।"
        }
      ]
    },
    {
      "number": "7",
      "uddipok": "আফ্রিকার খনিজ সম্পদে ভরপুর একটি দেশ সুদান। এদেশের উত্তরাঞ্চলের আয়তন দক্ষিণাঞ্চলের চেয়ে অনেক বড় হলেও জনসংখ্যা তুলনামূলকভাবে অনেক কম। এছাড়া উত্তরাঞ্চলে নদী-নালা কম থাকার কারণে এখানকার ভূমি ছিল অনুর্বর এবং কোথাও কোথাও মধুময়। অন্যদিকে নদীবিধৌত দক্ষিণ সুদান ছিল উর্বর এবং খনিজ সম্পদগুলোও এ অঞ্চলে অবস্থিত ছিল। রাষ্ট্রক্ষমতায় উত্তর সুদানের একচ্ছত্র আধিপত্য থাকায় তারা দক্ষিণ সুদানকে অর্থনৈতিকভাবে বঞ্চিত করে উত্তরে সম্পদের পাহাড় গড়ে তোলে এ অবস্থায় দক্ষিণ সুদান। সশস্ত্র আন্দোলনের মাধ্যমে স্বাধীনতার ডাক দিলে জাতিসংঘের মধ্যস্থতায় গণভোটের মাধ্যমে দক্ষিণ সুদান স্বাধীনতা অর্জন করে।",
      "tag": "All.B 19,All.B 15,ISCM 24,ACC 24",
      "sub_questions": [
        {
          "label": "ক",
          "question": "",
          "explanation": "পাকিস্তানের সংখ্যাগরিষ্ঠ জনগণের মাতৃভাষা ছিল বাংলা।"
        },
        {
          "label": "খ",
          "question": "",
          "explanation": "বাঙালি জাতীয়তাবাদী আন্দোলনের প্রথম বড় পদক্ষেপের সবচেয়ে গুরুত্বপূর্ণ দিন হিসেবে একুশে ফেব্রুয়ারি স্মরণীয় হয়ে আছে। বাংলাদেশের রাজনৈতিক ইতিহাসে ১৯৫২ সালের ২১ ফেব্রুয়ারি একটি উজ্জ্বল তারিখ। এই দিনে বাংলাকে পাকিস্তানের অন্যতম রাষ্ট্রভাষা করার দাবিতে পূর্ব পাকিস্তানের রাজধানী ঢাকায় বাঙালি ছাত্র-জনতা ১৪৪ ধারা ভঙ্গ করে রাস্তায় নেমে আসে। তাদের মিছিলে পুলিশ গুলিবর্ষণ করলে রফিক, বরকত, জব্বারসহ কয়েকজন শহিদ হন। তাদের রক্তের বিনিময়ে বাংলা অন্যতম রাষ্ট্রভাষার মর্যাদা পায়। শহিদ দিবস হিসেবে এ দিনটি স্মরণীয়। একুশে ফেব্রুয়ারিকে জাতিসংঘ 'আন্তর্জাতিক মাতৃভাষা দিবস' হিসেবেও স্বীকৃতি দিয়েছে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত আফ্রিকার সুদানের ভৌগোলিক বৈশিষ্ট্যের সাথে তদানীন্তন পাকিস্তানের ভৌগোলিক বৈশিষ্ট্যের সাদৃশ্য দেখা যায়। পাকিস্তান দক্ষিণ এশিয়ার একটি দেশ। ১৯৪৭ সালের ১৪ আগস্ট ভারত বিভক্ত হয়ে পাকিস্তান ও ভারত নামে দুটি রাষ্ট্র গঠিত হয়। এর মধ্যে পাকিস্তান রাষ্ট্রটি পূর্ব পাকিস্তান ও পশ্চিম পাকিস্তান- এই দুই ভাগে বিভক্ত ছিল। পশ্চিম পাকিস্তান আয়তনে অনেক বড় হলেও এর বিশাল অঞ্চল ছিল অনুর্বর, পাহাড়ি ও মরুময়। সেজন্য তখন ঐ অঞ্চলে কৃষিপণ্য কম উৎপাদিত হতো। অন্যদিকে নদীমাতৃক পূর্ব পাকিস্তান ছিল সুজলা-সুফলা, শস্য-শ্যামলা এক উর্বর ভূখণ্ড। উদ্দীপকের সুদানের ক্ষেত্রেও একই বৈশিষ্ট্য দেখা যায়। উদ্দীপকের সুদানের দক্ষিণাঞ্চল উর্বর এবং খনিজ সম্পদে ভরপুর।। অন্যদিকে উত্তরাঞ্চল অনুর্বর। আবার উত্তরাঞ্চলের আয়তন বেশি হলেও দক্ষিণাঞ্চলের তুলনায় সেখানে জনসংখ্যা কম। অনুরূপভাবে পশ্চিম পাকিস্তানের আয়তন বেশি হলেও পূর্ব পাকিস্তানের তুলনায় সেখানে জনসংখ্যা কম ছিল। পূর্ব পাকিস্তান বা পূর্ব বাংলা ছিল প্রাকৃতিক সম্পদে ভরপুর। এ অঞ্চলের ভূমি ছিল উর্বর, যার ফলে এখানে কৃষির উন্নয়নের 'ব্যাপক সম্ভাবনা ছিল। বহু নদ-নদীবিধৌত পূর্ব পাকিস্তানে প্রচুর ফসল উৎপাদিত হতো। তবে শাসনক্ষমতা পশ্চিম পাকিস্তানিদের হাতে থাকায় পূর্বাঞ্চলের মানুষের ভাগ্যের উন্নয়ন হয়নি। সুতরাং বলা যায়, ভৌগোলিক বৈশিষ্ট্যের দিক দিয়ে তদানীন্তন পাকিস্তানের সাথে সুদানের মিল রয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত সুদানের দুই অংশের বৈষম্যের মতো তৎকালীন পূর্ব ও পশ্চিম পাকিস্তানের অর্থনৈতিক বৈষম্যও ছিল পাহাড় সমান। পাকিস্তান আমলে পূর্ব পাকিস্তান চরম অর্থনৈতিক বৈষম্যের শিকার হয়। ১৯৫৯-৬০ সালে পশ্চিম পাকিস্তানের অধিবাসীদের মাথাপিছু আয় ছিল পূর্ব পাকিস্তানের মানুষের তুলনায় ৩২% বেশি। পাকিস্তানের মোট রাজস্ব আয়ের শতকরা ৬০ ভাগই অর্জিত হতো পূর্বাঞ্চল থেকে। অথচ এর মাত্র ২৫ ভাগ ব্যয় হতো এ অঞ্চলে। মোট রপ্তানি আয়ের ৬০ ভাগ পূর্ব বাংলার পণ্য থেকে অর্জিত হলেও এ অঞ্চল আমদানি পণ্যের মাত্র শতকরা ৩০ ভাগ পেত। পাকিস্তানের জনসংখ্যার শতকরা ৬০ ভাগই পূর্ব পাকিস্তানে থাকলেও জাতীয় আয়ের মাত্র ২৭ ভাগ ব্যয় হতো তাদের জন্য। পূর্ব পাকিস্তানের হাতে মুদ্রা ও অর্থনৈতিক ব্যবস্থা নিয়ন্ত্রণের কোনো ক্ষমতাই ছিল না। কেন্দ্রীয় ব্যাংকসহ প্রায় সকল ব্যাংক, বিমা, বাণিজ্য, সরকারি-বেসরকারি প্রতিষ্ঠান, বিদেশি মিশনসমূহের সদর দফতর ছিল পশ্চিম পাকিস্তানে। অনেক শিল্পের কাঁচামাল পূর্ব পাকিস্তানে উৎপন্ন হলেও প্রধান শিল্পকারখানাগুলো প্রতিষ্ঠিত হয় পশ্চিমে। মোট তিনটি পঞ্চবার্ষিক পরিকল্পনায় যে সকল উন্নয়ন প্রকল্প গ্রহণ করা হয় সেখানে পশ্চিম পাকিস্তানের তুলনায় পূর্ব পাকিস্তানে বরাদ্দ ছিল অনেক কম। উদ্দীপকে দেখা যায়, উত্তর সুদান দক্ষিণ সুদানকে অর্থনৈতিকভাবে বঞ্চিত করে সম্পদের পাহাড় গড়ে তোলে। একইভাবে পশ্চিম পাকিস্তানও পূর্ব পাকিস্তানকে অর্থনৈতিকভাবে শোষণ করে নিজেদের সমৃদ্ধ করে তোলে। পূর্ব পাকিস্তান হয়ে পড়ে অর্থনৈতিকভাবে পঙ্গু। পরিশেষে বলা যায়, উদ্দীপকে বর্ণিত উত্তর সুদানের নেতারা রাষ্ট্রক্ষমতায় একচ্ছত্র আধিপত্য বিস্তারের মাধ্যমে দক্ষিণ সুদানকে অর্থনৈতিকভাবে বঞ্চিত করেছিলেন। একইভাবে পশ্চিম পাকিস্তানি শাসকগোষ্ঠীও পূর্ব পাকিস্তানকে অর্থনৈতিকভাবে বঞ্চিত করে উভয়ের মধ্যে ব্যাপক বৈষম্যের সৃষ্টি করে।"
        }
      ]
    },
    {
      "number": "8",
      "uddipok": "আজনাদাইন রাষ্ট্রটি উত্তর ও দক্ষিণ দুটি প্রধান অঞ্চলে বিভক্ত ছিল। এ রাষ্ট্রের কেন্দ্রীয় সরকারের রাজধানী ছিল উত্তর অঞ্চল। কেন্দ্রীয় সরকারের বৈষম্যমূলক শাসননীতির ফলে দক্ষিণ অঞ্চলের জনগণ ব্যাপক শোষণ, নিপীড়ন ও নির্যাতনের শিকার হয়। এর প্রতিবাদে দক্ষিণ অঞ্চলের একজন মহান রাজনৈতিক নেতা কেন্দ্রীয় সরকারের নিকট অত্র এলাকার জনগণের আর্থ-সামাজিক মুক্তির লক্ষ্যে কতিপয় দাবি উত্থাপন করেন। কেন্দ্রীয় সরকার দাবিসমূহ না মানলেও এগুলো পরবর্তীকালে দক্ষিণ অঞ্চলের জনগণের মুক্তির সনদে পরিণত হয়।",
      "tag": "ACC 24",
      "sub_questions": [
        {
          "label": "ক",
          "question": "কত সালে ঐতিহাসিক ছয়দফা দাবি উত্থাপিত হয়?",
          "explanation": "১৯৬৬ সালে ঐতিহাসিক ছয়দফা দাবি উত্থাপিত হয়।"
        },
        {
          "label": "খ",
          "question": "যুক্তফ্রন্ট নির্বাচনে ক্ষমতাসীন রাজনৈতিক দলের পরাজয়ের কারণ নির্ণয় করো।",
          "explanation": "১৯৫৪ সালের নির্বাচনে ক্ষমতাসীন মুসলিম লীগ পূর্ব বাংলার রাজনৈতিক দল যুক্তফ্রন্টের প্রার্থীদের কাছে শোচনীয়ভাবে পরাজিত হন। ১৯৫৪ সালে, মুসলিম লীগের পরাজয়ের নানাবিধ কারণ বিদ্যমান ছিল। যেমন- সাংগঠনিক দুর্বলতা, জনবিচ্ছিন্ন নেতৃত্ব, মুসলিম লীগ সরকারের দুর্নীতি ও সরকার পরিচালনায় ব্যর্থতা। এছাড়াও মুসলিম লীগের মুখপত্র দৈনিক আজাদ পত্রিকায়ও মুসলিম লীগের পরাজয়ের কিছু কারণের কথা উল্লেখ করে। যেমন- ক. বাংলা ভাষার দাবিকে সঠিকভাবে মোকাবিলায় ব্যর্থতা এবং ভাষা আন্দোলনকারীদের প্রতি নূরুল আমিন সরকারের দমননীতি, খ. পূর্ব-বাংলার প্রতি কেন্দ্রের দূরদর্শিতার অভাব এবং বাঙালির প্রতি অবিচার ও শোষণনীতি, গ. লাহোর প্রস্তাবের ভিত্তিতে পূর্ব বাংলাকে স্বায়ত্তশাসন প্রদান না করার মনোভাব, ঘ. পূর্ব বাংলার জনগণের অর্থনৈতিক দুর্গতি বৃদ্ধি, ও. পাকিস্তানের সংবিধান রচনায় মুসলিম লীগের বিলম্ব ও ব্যর্থতা, চ. মুসলিম লীগের পর্যাপ্ত জনসংযোগের অভাব, ছ. মুসলিম লীগ ও-সরকারকে একত্রীকরণ করে ফেলা। জ. মুসলিম লীগের প্রতি ছাত্র ও তরুণ সমাজের সমর্থনের অভাব, ঝ, মুসলিম লীগের কর্মী স্বল্পতা এবং এঞ, দুর্নীতি দমনে সরকারের ব্যর্থতা ইত্যাদি।"
        },
        {
          "label": "গ",
          "question": "উদ্দীপকে উল্লেখিত দাবি উত্থাপনের ঘটনাটিতে কোন ঐতিহাসিক ঘটনা প্রতিফলন ঘটেছে? ব্যাখ্যা করো।",
          "explanation": "উদ্দীপকে উল্লিখিত দাবি উত্থাপনের ঘটনাটিতে ঐতিহাসিক ছয় দফা আন্দোলনের ঘটনার প্রতিফলন ঘটেছে। ছয় দফা দাবিকে বলা হয় বাঙালি জাতির মুক্তির সনদ। বাঙালির অধিকার আদায়ের লক্ষ্যে ১৯৬৬ সালের ৫-৬ ফেব্রুয়ারি লাহোরে অনুষ্ঠিত বিরোধী দলগুলোর এক সম্মেলনে যোগদান করে আওয়ামী লীগ নেতা বঙ্গাবন্ধু শেখ মুজিবুর রহমান ছয় দফা দাবি পেশ করেন। মূলত অর্থনৈতিক ও রাজনৈতিক অধিকার সংবলিত এসব দাবি আদায়ের লক্ষ্যে বাঙালিরা এক দুর্বার আন্দোলন গড়ে তোলে। উদ্দীপকে এ আন্দোলনের প্রতিই ইঙ্গিত করা হয়েছে। উদ্দীপকে বলা হয়েছে, আজনাদাইন রাষ্ট্রটি উত্তর ও দক্ষিণ দুটি প্রধান অঞ্চলে বিভক্ত ছিল। এ রাষ্ট্রের কেন্দ্রীয় সরকারের রাজধানী ছিল উত্তর অঞ্চল। কেন্দ্রীয় সরকারের বৈষম্যমূলক শাসননীতির ফলে দক্ষিণ অঞ্চলের জনগণ ব্যাপক শোষণ, নিপীড়ণ ও নির্যাতনের শিকার হয়। এর প্রতিবাদে দক্ষিণ অবালের একজন মহান রাজনৈতিক নেতা কেন্দ্রীয় সরকারের নিকট অত্র এলাকার জনগণের আর্থ-সামাজিক মুক্তির লক্ষ্যে কতিপয় দাবি উত্থাপন করেন। একইভাবে দক্ষিণ এশিয়ার দেশ পাকিস্তান পূর্ব ও পশ্চিম অঞ্চলে বিভক্ত ছিল। প্রশাসনের কেন্দ্রবিন্দু ছিল পশ্চিম পাকিস্তানে। এছাড়া শাসনক্ষমতা পশ্চিম পাকিস্তানিদের হাতে থাকায় পূর্ব পাকিস্তান কর্মসংস্থান, শিক্ষা, যোগাযোগ, ব্যবসা-বাণিজ্যসহ জাতীয় জীবনের সব ক্ষেত্রে বৈষম্যের শিকার হয়। এ বৈষম্য অবসানের জন্য পূর্ব পাকিস্তানের জননেতা বঙ্গবন্ধু শেখ মুজিবুর রহমান ছয় দফা দাবি উত্থাপন করেন। এতে বাঙালিদের সামাজিক, রাজনৈতিক এবং অর্থনৈতিক উন্নয়নের জন্য স্বায়ত্তশাসন দাবি করা হয়। পাকিস্তান সরকার এ দাবি মেনে না নেওয়ায় বাঙালিরা আন্দোলন শুরু করে। উদ্দীপকে বর্ণিত দেশটির বঞ্চিত দক্ষিণাঞ্চলের জননেতা বেঞ্জামিনও তার অন্যদের বৈষম্য নিরসনের জন্য দশ দফা কর্মসূচিভিত্তিক আন্দোলনের ডাক দেন। সুতরাং বলা যায়, উদ্দীপকের দাবিতে ছয় দফা দাবির প্রতিফলন ঘটেছে।"
        },
        {
          "label": "ঘ",
          "question": "সাদৃশ্যপূর্ণ দফাসমূহ ছিল বাঙালির মুক্তির সনদ- উক্তিটির যথার্থতা নির্ণয় করো।",
          "explanation": "উদ্দীপকের সাদৃশ্যপূর্ণ দফাসমূহ অর্থাৎ ছয় দফা দাবি ছিল বাঙালির মুক্তির সনদ- উক্তিটি যথার্থ। পূর্ব পাকিস্তানের স্বাধিকার আন্দোলনের ইতিহাসে ১৯৬৬ সালের 'ছয় দফা' দাবি একটি গুরুত্বপূর্ণ ঘটনা। পাকিস্তান রাষ্ট্রের জন্মলগ্ন থেকেই পশ্চিমা শাসকগোষ্ঠী পূর্ব বাংলার মানুষকে শোষণ করতে থাকে। অর্থনৈতিক, সামাজিক, সাংস্কৃতিক, সামরিক সব ক্ষেত্রেই তারা পূর্ব বাংলার প্রতি বৈষম্যমূলক নীতি গ্রহণ করে। এই শোষণ-বণ্যনার পরিপ্রেক্ষিতে বঙ্গবন্ধু শেখ মুজিবুর রহমান বাঙালির অধিকার আদায়ে ছয় দফা দাবি পেশ করেন। উদ্দীপকেও এমনটি লক্ষণীয়। উদ্দীপকে বলা হয়েছে, দক্ষিণ অনালের একজন মহান নেতা কেন্দ্রীয় সরকারের কাছে ন্যায্য অধিকার আদায়ে কতিপয় দাবি উত্থাপন করেন। কেন্দ্রীয় সরকার দাবিসমূহ না মানলেও এগুলো পরবর্তীকালে দক্ষিণ অঞ্চলের জনগণের মুক্তির সনদে পরিণত হয়। পূর্ব বাংলার মানুষকে পাকিস্তানি শাসকগোষ্ঠীর ষড়যন্ত্রমূলক শোষণ থেকে মুক্ত করতে লাহোরে এক সংবাদ সম্মেলনে বঙ্গবন্ধু শেখ মুজিবুর রহমান ছয় দফা দাবির ঘোষণা দেন। এতে পূর্ব পাকিস্তানের স্বায়ত্তশাসনসহ রাজনৈতিক, অর্থনৈতিক ও প্রতিরক্ষা সংক্রান্ত দাবি করা হয়েছিল। এর প্রত্যেকটি দফাই ছিল বাঙালির প্রত্যাশিত অধিকার। এটি ছিল পাকিস্তানের শোষকদের শোষণ নীতির বিরুদ্ধে প্রথম বলিষ্ঠ ও সুসংগঠিত প্রতিবাদ। বক্তাবলু শেখ মুজিবুর রহমান মতে, 'হয় দফা বাংলার মানুষের অধিকার প্রতিষ্ঠার নিশ্চিত পদক্ষেপ।' ছয় দফা কর্মসূচিতে বাঙালি জাতির চরম প্রত্যাশিত স্বায়ত্তশাসনের সোচ্চার দাবি জানানো হয়। এর মধ্য দিয়ে বাঙালির স্বাবলম্বী হওয়ার প্রত্যয় ব্যস্ত হয়। ছয় দফা বাঙালির মনে জাতীয়তাবাদী চেতনার জন্ম দেয়। এ নবজাগ্রত জাতীয়তাবাদী চেতনা তাদেরকে পরবর্তী রাজনৈতিক কর্মসূচিগুলোতে প্রেরণা যোগায়। তারা স্বায়ত্তশাসনের দাবি ত্যাগ করে স্বাধীনতার দাবিতে সোচ্চার হয়। উপরের আলোচনা থেকে বোঝা যায়, ছয় দফা বাঙালির মনে যে স্বাধিকার চেতনা জন্ম দিয়েছিল তারই ফল মুক্তিযুদ্ধ ও আজকের বাংলাদেশ। তাই বলা যায়, ছয় দফা ছিল বাঙালির মুক্তির সনদ।"
        }
      ]
    },
    {
      "number": "9",
      "uddipok": "একই রাষ্ট্রকাঠামোর অন্তর্ভুক্ত হওয়া সত্ত্বেও মৌরিতানিয়ার পূর্বাঞ্চলীয় প্রদেশের জনগোষ্ঠী নাগরিক জীবনে কেন্দ্রীয় সরকার কর্তৃক আরোপিত নানা বৈষম্যের শিকার হয়। কেন্দ্রীয় সরকারের বিমাতাসুলভ আচরণে পূর্বাঞ্চলের সামগ্রিক উন্নয়ন কর্মকাণ্ড স্থবির হয়ে পড়ে। পূর্বাঞ্চলের জনপ্রিয় এক মহান নেতার নেতৃত্বে নাগরিক অধিকার বঞ্চিত পূর্বাঞ্চলের জনগণ তাদের নাগরিক অধিকার আদায়ের আন্দোলন সংগ্রাম শুরু করে। জনপ্রিয় এই মহান নেতাকে রাজনীতি থেকে বিতাড়িত করতে কেন্দ্রীয় সরকার তার বিরুদ্ধে দেশদ্রোহিতার অভিযোগে ষড়যন্ত্রমূলক মিথ্যা মামলা দায়ের করে।",
      "tag": "ACC 24",
      "sub_questions": [
        {
          "label": "ক",
          "question": "আগরতলা মামলা কত খ্রিষ্টাব্দে দায়ের করা হয়েছিল?",
          "explanation": "আগরতলা মামলা ১৯৬৮ খ্রিস্টাব্দে দায়ের করা হয়েছিল।"
        },
        {
          "label": "খ",
          "question": "পূর্ব পাকিস্তানের প্রতি পশ্চিম পাকিস্তানের আরোপিত সামরিক বৈষম্য ব্যাখ্যা করো।",
          "explanation": "Jপূর্ব পাকিস্তানের প্রতি পশ্চিম পাকিস্তানের সামরিক বৈষম্য ছিল সীমাহীন। পূর্ব পাকিস্তান ছিল ভৌগোলিক দিক থেকে পশ্চিম পাকিস্তান থেকে সম্পূর্ণ বিচ্ছিন্ন। কিন্তু পাকিস্তানি শাসকেরা এর নিরাপত্তার ব্যাপারে কোনো নিশ্চিত ও কার্যকর ব্যবস্থা গ্রহণ করেননি। ফলে পূর্ব পাকিস্তানের সীমান্ত প্রায়ই অরক্ষিত থাকত। আইয়ুব খানের এক দশকের শাসনামলে সামরিক খাতে জাতীয় বাজেটের শতকরা ৬০ ভাগ ব্যয় করা হয়েছে। এ বিপুল বরাদ্দের দায়ভার পূর্ব পাকিস্তানকেও বহন করতে হয়েছে। তবে পূর্ব পাকিস্তানের নিরাপত্তার ক্ষেত্রে এর কোনো প্রভাব দেখা যায় না। শুধু তাই নয়, এ সময় দু'অঞ্চলের মধ্যে সামরিক বাহিনীতে নিয়োগের ক্ষেত্রেও বৈষম্য ছিল সীমাহীন। পাকিস্তানের দেশরক্ষা বাহিনীর তিনটি সদর দপ্তরই ছিল পশ্চিম পাকিস্তানে। সামরিক বাহিনীর চাকরির ক্ষেত্রেও পশ্চিম পাকিস্তানিদের অবস্থান ছিল একচেটিয়া।"
        },
        {
          "label": "গ",
          "question": "উদ্দীপকের উল্লেখিত মামলার সাথে তোমার পঠিত পাকিস্তান আমলের কোন মামলার",
          "explanation": "উদ্দীপকে উল্লিখিত মামলার সাথে আমার পাঠ্যবইয়ের ঐতিহাসিক আগরতলা মামলার মিল রয়েছে। সামরিক ও স্বৈরাচারী প্রেসিডেন্ট আইয়ুব খানের শাসনামলের সবচেয়ে ঘৃণ্য ও প্রহসনমূলক ঘটনা হলো ঐতিহাসিক আগরতলা মামলা। পূর্ব পাকিস্তানে ছয় দফাভিত্তিক আন্দোলন নস্যাৎ করে এ অঞ্চলে আইয়ুব খানের ক্ষমতা ও প্রভাব বৃদ্ধির সুনির্দিষ্ট পরিকল্পনা মাথায় রেখেই এ মামলাটি দায়ের করা হয়েছিল। তবে গণঅভ্যুত্থানের মুখে আইয়ুব খান এ মামলা প্রত্যাহার করেন। এমনকি পদত্যাগ করতেও বাধ্য হন। অনুরূপ প্রতিচ্ছবি উদ্দীপকেও লক্ষণীয়। উদ্দীপকে বলা হয়েছে একই রাষ্ট্রকাঠামোর অন্তর্ভুক্ত হওয়া সত্ত্বেও মৌরিতানিয়ার পূর্বাঞ্চলীয় প্রদেশের জনগোষ্ঠী নাগরিক জীবনে কেন্দ্রীয় সরকার কর্তৃক আরোপিত নানা বৈষম্যের শিকার হয়। কেন্দ্রীয় সরকারের বিমাতাসুলভ আচরণে পূর্বাঞ্চলের সামগ্রিক উন্নয়ন কর্মকাণ্ড স্থবির যয়ে পড়ে। পূর্বঞ্চলের জনপ্রিয় এক মহান নেতার নেতৃত্বে নাগরিক অধিকার বঞ্চিত পূর্বাঞ্চলের জনগণ তাশের নাগরিক অধিকার আদায়ের আন্দোলন সংগ্রাম শুরু করে। জনপ্রিয় এই মহান নেতাকে রাজনীতি থেকে বিতাড়িত করতে কেন্দ্রীয় সরকার তার বিরুদ্ধে দেশদ্রোহিতার অভিযোগে ষড়যন্ত্রমূলক মিথ্যা মামলা দায়ের করে। একইভাবে পাকিস্তান সেনাবাহিনীর প্রধান আইয়ুব খান ১৯৫৮ সালে ক্ষমতা দখল করেন। তিনি ক্ষমতায় এসেই সামরিক আইন জারি করেন এবং সংবাদপত্রের স্বাধীনতাসহ জনগণের রাজনৈতিক অধিকার কেড়ে নেন। তার এরূপ সামরিক ও স্বৈরাচারী শাসন এবং দমন-পীড়নে পূর্ব বাংলার জনজীবনে চরম দুঃখ-দুর্দশা নেমে আসে। এ অবস্থা থেকে পরিত্রাণের জন্য বঙ্গবন্ধু শেখ মুজিবুর রহমান বাঙালির ন্যায়সঙ্গত অধিকার সংবলিত ছয়দফা দাবি পেশ করেন। সামরিক সরকার এ দাবি প্রত্যাখ্যান করলে বাঙালিরা তীব্র আন্দোলন গড়ে তোলে। এ পরিস্থিতিতে আইয়ুব সরকার বাঙালির জাতীয়তাবাদী আন্দোলন নস্যাৎ এবং বঙ্গবন্ধুকে নির্মূল করার উদ্দেশ্যে তাকে প্রধান আসামি করে মোট ৩৫ জন ব্যক্তির বিরুদ্ধে ১৯৬৮ সালের ১৮ জানুয়ারি একটি রাষ্ট্রদ্রোহিতার মামলা করে। এটিই ইতিহাসে ঐতিহাসিক আগরতলা মামলা নামে খ্যাত। এ মামলা পূর্ব পাকিস্তানের মানুষের মনে তীব্র প্রতিক্রিয়া সৃষ্টি করে। মামলা প্রত্যাহারের দাবিতে পূর্ব পাকিস্তানে সামরিক শাসনের বিরুদ্ধে তীব্র আন্দোলন শুরু হয়, যেটি পরবর্তী সময়ে গণঅভ্যুত্থানে রূপ নেয়। ফলে ১৯৬৯ সালের ২২ ফেব্রুয়ারি আইয়ুব খান মামলা প্রত্যাহার করেন এবং ২৫ মার্চ পদত্যাগে বাধ্য হন। সুতরাং বলা যায়, উদ্দীপকে ঐতিহাসিক আগরতলা মামলার চিত্র ফুটে উঠেছে।"
        },
        {
          "label": "ঘ",
          "question": "উদ্দীপকের সাথে সাদৃশ্যপূর্ণ মামলাটি পরবর্তী রাজনৈতিক ইতিহাসে গুরুত্বপূর্ণ প্রভাব ফেলেছিল- উক্তিটি বিশ্লেষণ করো।",
          "explanation": "উদ্দীপকে ঐতিহাসিক আগরতলা মামলার চিত্র ফুটে উঠেছে। উদ্দীপকের সাথে সাদৃশ্যপূর্ণ মামলাটি অর্থাৎ আগরতলা মামলাটি পরবর্তী রাজনৈতিক ইতিহাসে গুরুত্বপূর্ণ প্রভাব ফেলেছিল- উক্তিটি যুক্তিসঙ্গত। 'বাংলাদেশের স্বাধীনতা সংগ্রামের ইতিহাসে ১৯৬৮ সালের আগরতলা মামলা বিশেষ গুরুত্বপূর্ণ। পূর্ব পাকিস্তানকে রাজনৈতিকভাবে দুর্বল ও নেতৃত্বশূন্য করে এ অঞ্চলে স্বৈরাচারী প্রেসিডেন্ট আইয়ুব খানের ক্ষমতা ও প্রভাব বৃদ্ধির সুনির্দিষ্ট পরিকল্পনা মাথায় রেখেই এ মামলাটি দায়ের করা হয়েছিল। তবে মামলাটি মিথ্যা প্রমাণিত হওয়ায় এবং গণদাবির মুখে শেষ পর্যন্ত সরকারের উদ্দেশ্য সফল হয়নি। উদ্দীপকে আলোচিত মামলাটি ঐতিহাসিক আগরতলা মামলার সাথে সাদৃশ্যপূর্ণ। এ মামলার গুরুত্ব ছিল অত্যন্ত সুদূরপ্রসারী। পাকিস্তান সরকার যে লক্ষ্য নিয়ে ঐতিহাসিক আগরতলা মামলা দায়ের করেছিল তা সম্পূর্ণ ব্যর্থ হয়। পত্র-পত্রিকায় প্রতিদিন মামলার বিবরণ প্রকাশ করা হলে জনগণের মধ্যে পাকিস্তান সরকারের বিপক্ষে ব্যাপক ক্ষোভ সৃষ্টি হয়। এ মামলার ফলে পূর্ব পাকিস্তানের মানুষ পশ্চিম পাকিস্তানভিত্তিক - শাসকশ্রেণি এবং তাদের এ দেশীয় সমর্থকদের বিরুদ্ধে চূড়ান্তভাবে ঐক্যবদ্ধ হয়। জনগণ বিচ্ছিন্নতাবাদী ষড়যন্ত্রের কথা বিশ্বাস করার পরিবর্তে এ মামলাকে বাঙালিদের স্বাধিকার আদায়কারী আন্দোলন দমন করার জন্য পাঞ্জাবিদের ষড়যন্ত্র হিসেবে গণ্য করে। বক্তাবন্ধু শেখ মুজিবুর রহমান অপ্রতিদ্বন্দ্বী নেতায় পরিণত হন। ছয় দফা ও এগারো দফা কর্মসূচি এ সময় গণদাবিতে পরিণত হয়। উক্ত মামলার বিবাদীপক্ষের বক্তব্যের মধ্য দিয়ে স্বায়ত্তশাসনের দাবি ও এর যৌক্তিকতা প্রচার করার চমৎকার সুযোগ সৃষ্টি হয়। অবশ্য পরের বছর ১৯৬৯ সালের ২২ ফেব্রুয়ারি পাকিস্তান সরকার মামলাটি প্রত্যাহার করতে বাধ্য হয়। এরই মধ্য দিয়ে পাকিস্তান সরকারের দুর্বলতা প্রমাণিত হয় এবং • বাঙালি জাতির মধ্যে স্বাধীনতার চেতনা বৃদ্ধি পেতে থাকে। উপরের আলোচনা থেকে বোঝা যায়, আগরতলা মামলা ছিল একটি প্রহসনের মামলা। তাই এর বিরুদ্ধে জনগণ ঐক্যবন্ধ হয়। ফলে গণআন্দোলনের মুখে আইয়ুব খান পদত্যাগে বাধ্য হন। এটি ছিল বাঙালির জন্য এক বিরাট বিজয়। অন্যদিকে এ মামলা ছিল আইয়ুব খানের স্বৈরশাসনের আত্মঘাতী পরাজয়। তাই বলা যায়, এ মামলাটি রাজনৈতিক ইতিহাসে অত্যন্ত গুরুত্বপূর্ণ প্রভাব ফেলেছিল।"
        }
      ]
    },
    {
      "number": "10",
      "uddipok": "আমেরিকার প্রাক্তন প্রেসিডেন্ট আব্রাহাম লিংকন একজন সফল রাষ্ট্রনায়ক ছিলেন। বৈদেশিক শাসন, শোষণ, নিপীড়ন, নির্যাতন, বর্ণবৈষম্য ও গৃহযুদ্ধের ফলে বিপর্যস্থ আমেরিকার জনগণের আর্থ-সামাজিক মুক্তির দিকনির্দেশনা দিয়ে তিনি এক ঐতিহাসিক ভাষণ প্রদান করেন। ১৮৬৩ সালের ১৯ নভেম্বর পেনসালভেনিয়ার গেটিসবার্গে প্রদত্ত তার এ ভাষণ ঐতিহাসিক' গেটিসবার্গ ভাষণ' নামে বিখ্যাত হয়ে আছে। রক্তক্ষয়ী গৃহযুদ্ধের অবসান ও মার্কিন জাতিকে ঐক্যবদ্ধ করতে আব্রাহাম লিংকনের এ বক্তৃতাকে মাইলফলক হিসেবে বিবেচনা করা হয়।",
      "tag": "ACC 24",
      "sub_questions": [
        {
          "label": "ক",
          "question": "কত সালে পাকিস্তানে সাধারণ নির্বাচন অনুষ্ঠিত হয়?",
          "explanation": "১৯৭০ সালে পাকিস্তানে সাধারণ নির্বাচন অনুষ্ঠিত হয়।"
        },
        {
          "label": "খ",
          "question": "মুজিবনগর অস্থায়ী সরকারের কাঠামো উল্লেখ করো।",
          "explanation": "১৯৭০ সালের নির্বাচনে নির্বাচিত সদস্যদের নিয়ে ১৯৭১ সালের ১০ এপ্রিল মুজিবনগর সরকার গঠিত হয়। ১৯৭১ সালের মুক্তিযুদ্ধকে সঠিকভাবে পরিচালনা এবং এর পক্ষে আন্তর্জাতিক সমর্থন আদায়ের লক্ষ্যে মুজিবনগর সরকার গঠিত হয়। এ সরকারের রাষ্ট্রপতি ছিলেন বঙ্গবন্ধু শেখ মুজিবুর রহমান, উপরাষ্ট্রপতি সৈয়দ নজরুল ইসলাম, প্রধানমন্ত্রী তাজউদ্দীন আহমদ, অর্থমন্ত্রী এম মনসুর আলী, স্বরাষ্ট্র ও কৃষিমন্ত্রী কামারুজ্জামান এবং পররাষ্ট্রমন্ত্রী ছিলেন খন্দকার মোশতাক আহমেদ। বঙ্গবন্ধু শেখ মুজিবুর রহমান পাকিস্তানের কারাগারে বন্দি থাকায় সৈয়দ নজরুল ইসলাম অস্থায়ী রাষ্ট্রপতির দায়িত্ব পালন করেন।"
        },
        {
          "label": "গ",
          "question": "উদ্দীপকে উল্লেখিত ভাষণের সাথে তোমার পঠিত মহান বাঙালি নেতা প্রদত্ত ভাষণের প্রেক্ষাপট তুলনা করো।",
          "explanation": "উদ্দীপকে উল্লেখিত ভাষণের সাথে তুলনামূলক বিশ্লেষণে আমার গঠিত বঙ্গবন্ধু শেখ মুজিবুর রহমানের ঐতিহাসিক ৭ মার্চের ভাষণের প্রেক্ষাপটগত সাদৃশ্য রয়েছে। মার্কিন প্রেসিডেন্ট আব্রাহাম লিংকন বৈদেশিক শাসন, শোষণ, নিপীড়ন, নির্যাতন থেকে বিপর্যন্ত আমেরিকার জনগণকে উদ্দ্বারের লক্ষ্যে এক ঐতিহাসিক দিক-নির্দেশনামূলক ভাষণ প্রদান করেন। তার এ ভাষণ 'গেটিসবার্গ ভাষণ' নামে ইতিহাসে বিখ্যাত হয়ে আছে। বঙ্গবন্ধুর ১৯৭১ সালের ৭ মার্চের দিক-নির্দেশনামূলক ভাষণও বিশ্বের ইতিহাসে একইরকম বিখ্যাত। বঙ্গবন্ধু শেখ মুজিবুর রহমানের ৭ মার্চের ভাষণের প্রেক্ষাপট এবং আব্রাহাম লিংকনের ভাষণের প্রেক্ষাপট বিষয়বস্তুর দিক থেকে অভিন্ন। আব্রাহাম লিংকন যেমন বৈদেশিক শাসন, শোষণ, নিপীড়ন বর্ণবৈষম্যে বিপর্যন্ত আমেরিকার জনগণকে উদ্ধারের লক্ষ্যে ভাষণ দেন, তেমনি বঙ্গবন্ধু পাকিস্তানি শাসকগোষ্ঠীর বিমাতাসুলভ আচরণের প্রেক্ষাপটে ৭ মার্চের ভাষণ দেন। পাকিস্তানি শাসকগোষ্ঠীর শাসন-শোষণ ও বৈষম্যমূলক আচরণে বাঙালিরা বিপর্যস্ত হয়ে পড়েছিল। সামাজিক, রাজনৈতিক, অর্থনৈতিক সহ সকল বৈষম্যের নিপীড়নে বাঙালিরা চরমভাবে পদদলিত হয়। তাদের হাত থেকে রেহাই পেতে ঐক্যবদ্ধভাবে বাঙালিরা ১৯৭০ সালের নির্বাচনে আওয়ামী লীগকে জয়ী করলেও তাদের মুক্তি মেলে না। কেননা পাকিস্তানি শাসকগোষ্ঠীরা কোনো ভাবেই বাঙালিদের হাতে ক্ষমতা হস্তান্তর করতে চাই নি। তারা ক্ষমতা কুক্ষিগত করার লক্ষ্যে ক্ষমতা হস্তান্তরে নানা টালবাহানা শুরু করে। এজন্য তারা ১৯৭১ সালের ১ মার্চ অধিবেশন আহ্বান করে পুনরায় তা ৩ মার্চ স্থগিত করে দেয়। এ প্রেক্ষিতে বাংলার জনগণকে পুনরুদ্ধারকরে ১৯৭১ সালের ৭ মার্চ রেসকোর্স ময়দানে (বর্তমান সোহরাওয়াদী উদ্যানে) বঙ্গবন্ধু এক ঐতিহাসিক ভাষণ প্রদান করেন, যেটি ইতিহাসে বিখ্যাত ঐতিহাসিক ৭ মার্চের ভাষণ নামে, পরিচিত। সুতরাং দেখা যায়, প্রেক্ষাপটগত দিক থেকে তুলনা করলে আব্রাহাম লিংকনের গেটিসবার্গ ভাষণ এবং বজাবন্ধুর ঐতিহাসিক ৭ মার্চের ভাষণের সাদৃশ্যই বিদ্যমান।"
        },
        {
          "label": "ঘ",
          "question": "তোমার পঠিত মহান বাঙালি নেতা প্রদত্ত ভাষণ, সর্বকালের সর্বশ্রেষ্ঠ দিকনির্দেশনামূলক ভাষণ- উক্তিটির যথার্থতা নির্ণয় করো।",
          "explanation": "মহান নেতা বঙ্গবন্ধু শেখ মুজিবুর রহমান প্রদত্ত ৭ মার্চের ঐতিহাসিক ভাষণ সর্বকালের সর্বশ্রেষ্ঠ দিকনির্দেশনামূলক ভাষণ- উক্তিটি যথার্থ। বঙ্গবন্ধু শেখ মুজিবুর রহমানের ১৯৭১ সালের ৭ মার্চের ভাষণটি ছিল বাঙালির ইতিহাসে একটি তাৎপর্যপূর্ণ ঘটনা। এ ভাষণটি ছিল বাঙালি আতির স্বাধীনতা যুদ্ধের অনুপ্রেরণা। এ ভাষণের মধ্য দিয়ে বাঙালি জাতির আশা আকাঙ্ক্ষার প্রতিফলন ঘটে। পূর্ব পাকিস্তানের আপামর জনসাধারণ স্বাধীনতার মন্ত্রে দীক্ষিত হয়। উদ্দীপকে 'পয়েট অব পলিটিক্স' নামে খ্যাত মহান নেতা বঙ্গবন্ধু শেখ মুজিবুর রহমানের ঐতিহাসিক ৭ মার্চের ভাষণের প্রতি ইলিত করা হয়েছে। আর এ ভাষণ ছিল একটি জাতির স্বাধীনতা অর্জনের সুস্পষ্ট দিক-নির্দেশনা। বজাবন্ধুর ৭ মার্চের এ ভাষণে উজ্জীবিত হয়ে বাংলার আপামর জনগণ স্বাধীনতা সংগ্রামের ঝাঁপিয়ে পড়েছিল। পূর্ব বাংলার মানুষ ১৯৭১ সালের ৭ মার্চের ভাষণ থেকে দিক-নির্দেশনা লাভ করে। এ ভাষণে যেমন বঙ্গবন্ধু পূর্ব বাংলার আর্থ-সামাজিক ও রাজনৈতিক মুক্তির কথা বলেছেন, তেমনি তিনি এখানে বসবাসরত হিন্দু-মুসলিম ও বাঙালি- অবাঙালিদের মধ্যে সম্প্রীতি স্থাপনের আহ্বান জানান। বক্তাবন্ধু ৭ মার্চের ঐতিহাসিক ভাষণ ছিল বাঙালি জাতির স্বাধীনতা সংগ্রামের ইতিহাসের এক গুরুত্বপূর্ণ মাইলফলক। বক্তাবন্ধু দ্ব্যর্থহীন কণ্ঠে ঘোষণা করেন, 'এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।' আর এ ভাষণ বাঙালি জাতিকে স্বাধীনতার মন্ত্রে দীক্ষিত করে। পরবর্তী সময়ে বাংলার স্বাধীনতা যুদ্ধে এ ভাষণটি মুক্তিযোদ্ধাদের দিক-নির্দেশনা ও অনুপ্রেরণা হিসেবে কাজ করেছিল। উপরের আলোচনার প্রেক্ষাপটে বলা যায়, পূর্ব বাংলার জনজীবনে বঙ্গবন্ধু শেখ মুজিবুর রহমানের ঐতিহাসিক ৭ মার্চের ভাষণের প্রভাব ছিল সুদূরপ্রসারী। এটি সর্বকালের সর্বশ্রেষ্ঠ দিক-নির্দেশনামূলক ভাষণ।"
        }
      ]
    },
    {
      "number": "11",
      "uddipok": "আফ্রিকা মহাদেশের গণতান্ত্রিক অগ্রযাত্রায় নেলসন ম্যান্ডেলা একটি স্মরণীয় নাম। দয়া, সরলতা, উদারতা, উপস্থিত বুদ্ধি, প্রখর বক্তব্য প্রদানের সক্ষমতা, রাজনৈতিক দূরদর্শিতা প্রভৃতি চারিত্রিক গুণাবলি তাকে বিশ্বের দরবারে এক মহানায়কের চরিত্রে প্রতিফলিত করেছে। রাজনীতির ক্ষেত্রে তিনি বিশ্বে অনন্য প্রতিভার স্বাক্ষর রেখেছেন। এভাবে একজন মেহনতি মানুষ নিজের প্রতিভায় দক্ষিণ আফ্রিকার প্রেসিডেন্ট পদ লাভে সমর্থ হয়েছিলেন। তিনি স্বৈরাচারী শাসকের শোষণের হাত থেকে মানুষকে মুক্তি দিয়েছেন। পৃথিবীর গণতন্ত্র ও মুক্তিকামী মানুষের কাছে তিনি আজও অমর হয়ে আছেন।",
      "tag": "ACC 24",
      "sub_questions": [
        {
          "label": "ক",
          "question": "মুজিবনগর অস্থায়ী সরকারের প্রধানমন্ত্রীর নাম কী?",
          "explanation": "মুজিবনগর সরকারের প্রধানমন্ত্রীর নাম ছিল তাজউদ্দীন আহমদ।"
        },
        {
          "label": "খ",
          "question": "মহান মুক্তিযুদ্ধে স্বাধীন বাংলা বেতার কেন্দ্রের ভূমিকা ব্যাখ্যা করো।",
          "explanation": "বাঙালির মহান মুক্তিযুদ্ধে স্বাধীন বাংলা বেতার কেন্দ্র তাৎপর্যপূর্ণ ভূমিকা পালন করে। স্বাধীন বাংলা বেতারকেন্দ্র বাংলাদেশের মুক্তিযুদ্ধ শুরু হওয়ার পরপরই মুজিবনগর সরকার কর্তৃক প্রতিষ্ঠিত বেতার সম্প্রচার কেন্দ্রকে বোঝায়। স্বাধীন বাংলা বেতার কেন্দ্রটি চট্টগ্রামের কালুরঘাট কেন্দ্রে থেকে প্রাথমিক যাত্রা শুরু করে। তাছাড়া স্বাধীন বাংলা বেতার কেন্দ্র সংবাদ, দেশাত্মবোধক গান, মুক্তিযোদ্ধাদের বীরত্বগাথা দেশ ও জাতির সামনে তুলে ধরে। এভাবে এই বেতার কেন্দ্র সাধারণ মানুষকে যুদ্ধে অংশগ্রহণের লক্ষ্যে অনুপ্রাণিত করে এবং মুক্তিযোদ্ধাদের সাহস জুগিয়ে বিজয়ের পথ সুগম করে।"
        },
        {
          "label": "গ",
          "question": "উদ্দীপকে বর্ণিত নেলসন ম্যান্ডেলার সঙ্গে তোমার পঠিত মহান বাঙালি নেতার চরিত্র ও",
          "explanation": "উদ্দীপকে বর্ণিত নেলসন ম্যান্ডেলার চরিত্র ও কর্মকান্ডের সাথে বঙ্গবন্ধু শেখ মুজিবুর রহমানের চরিত্র ও কর্মকান্ডের মিল রয়েছে। বাংলাদেশ নামক দেশটির সাথে বঙ্গবন্ধু শেখ মুজিবুর রহমানের নামটি ওতপ্রোতভাবে জড়িত। বাংলার মানুষকে পাক সরকারের অত্যাচার, নির্যাতন থেকে মুক্ত করতে নিজেকে নিঃস্বার্থভাবে নিয়োজিত করেছিলেন। তার উদারতা, উপস্থিত বুদ্ধি, প্রখর বক্তব্য ও দৃঢ় নেতৃত্বের মাধ্যমে জন্ম হয় বাংলাদেশ নামক একটি স্বাধীন সার্বভৌম রাষ্ট্র। দয়া, সরলতা, উদারতা, উপস্থিত বৃদ্ধি, প্রখর বক্তব্য প্রভৃতি গুণাবলি নেলসন ম্যান্ডেলাকে বিশ্বের দরবারে এক মহানায়কের চরিত্রে প্রতিষ্ঠিত করেছে। রাজনীতির ক্ষেত্রে তিনি অনন্য প্রতিভার স্বাক্ষর রেখেছেন। তিনি স্বৈরাচারী শাসকের শোষণের হাত থেকে মানুষকে মুক্তি দিয়েছেন। ঠিক একইভাবে বাংলাদেশের স্বাধীনতা সংগ্রামের মূল নেতৃত্ব দিয়েছেন বঙ্গবন্ধু শেখ মুজিবুর রহমান। তার জীবনের আন্দোলন ও সংগ্রামের মধ্য দিয়ে রচিত হয়েছে বাঙালি জাতির মুক্তির পথ। তিনি তার সরলতা, দয়া, নেতৃত্ব, উদারতা, উপস্থিত বুদ্ধি ও প্রখর বক্তৃতার দ্বারা আজও বাঙালি জাতির ইতিহাসে মহানায়কের স্থান দখল করে আছেন। তিনি রাজনীতির ক্ষেত্রেও অনন্য প্রতিভার স্বাক্ষর রেখেছেন। পাকিস্তানবিরোধী বিভিন্ন আন্দোলনে নেতৃত্ব দানের জন্য ২৪ বছরের পাকিস্তানি শাসনের ১২ বছর কারাগারে কাটান তিনি। তারপরও তিনি বাংলার মানুষের মুক্তির জন্য সংগ্রাম করে যান। সুতরাং, চারিত্রিক বৈশিষ্ট্য ও কর্মকাণ্ডের দিক দিয়ে নেলসন ম্যান্ডেলা যেন বঙ্গবন্ধুরই প্রতিরূপ।"
        },
        {
          "label": "ঘ",
          "question": "বাঙালির মুক্তিসংগ্রামে উদ্দীপকের সাথে সামঞ্জস্যপূর্ণ মহান বাঙালি নেতার অবদান মূল্যায়ন করো।",
          "explanation": "বাঙালির মুক্তি সংগ্রামে নেলসন ম্যান্ডেলার মতো বঙ্গবন্ধু শেখ মুজিবুর রহমান তাৎপর্যপূর্ণ অবদান রেখেছেন। বঙ্গবন্ধু ছিলেন শোষণ আর অত্যাচারের বিরুদ্ধে আপসহীন এক সংগ্রামী নেতা। পাকিস্তান সরকার তার কণ্ঠকে স্তব্ধ করার জন্য ১৯৭১ সালে তার নিকট ক্ষমতা হস্তান্তর না করে ২৫ মার্চ রাতে তাকে গ্রেপ্তার করে পাকিস্তানে নিয়ে যায়। গ্রেফতার হওয়ার পূর্বে ১৯৭১ সালের ২৬ মার্চ প্রথম প্রহরে তিনি স্বাধীনতা ঘোষণা করেন। তার নামেই মুক্তিযুদ্ধ পরিচালিত হয়। নেলসন ম্যান্ডেলা গণতান্ত্রিক ইতিহাসে একটি স্মরণীয় নাম। রাজনীতির ক্ষেত্রে তিনি বিশ্বে অনন্য প্রতিভার স্বাক্ষর রেখেছেন। তিনি স্বৈরাচারী শাসকের হাত থেকে মানুষকে মুক্তি দিয়েছেন। ঠিক একইভাবে বঙ্গবন্ধুও গণতান্ত্রিক ইতিহাসে একটি স্মরণীয় নাম। তার আন্দোলন ও সংগ্রামের মধ্য দিয়ে রচিত হয়েছে বাঙালি জাতির মুক্তির পথ। ১৯৪৮-১৯৫২ এর ভাষা আন্দোলনের মাধ্যমে বাঙালির জীবনে জাতীয় চেতনার উন্মেষ ঘটে। ১৯৫৪ সালে যুক্তফ্রন্ট গঠনের মাধ্যমে বাঙালিরা নির্বাচনে জয়ী হয়। ১৯৫৬ সালে সংবিধানে বাংলাকে অন্যতম রাষ্ট্রভাষা হিসেবে অন্তর্ভুক্তকরণ, ১৯৫৮ সালে সামরিক শাসক আইয়ুববিরোধী আন্দোলন, পাকিস্তান সরকারের বৈষম্য নীতির প্রেক্ষিতে ১৯৬৬ সালে ছয় দফা কর্মসূচি পেশ এবং তা বাস্তবায়নে ১৯৬৯ সালে গণঅভ্যুত্থানের মাধ্যমে পাকিস্তান সরকারকে ১৯৭০-এর নির্বাচন দিতে বাধ্য করা হয়। ১৯৭০-এর সাধারণ নির্বাচনে জয়লাভের পর সরকার ক্ষমতা হস্তান্তরে টালবাহানা শুরু করলে তিনি অসহযোগ আন্দোলন শুরু করেন, যা পরবর্তীকালে স্বাধীনতা আন্দোলনে রূপ নেয়। এরই ধারাবাহিকতায় রচিত হয় বাংলাদেশ নামক রাষ্ট্রের স্বাধীনতার ইতিহাস। পরিশেষে বলা যায়, বঙ্গবন্ধু শেখ মুজিবুর রহমানের বলিষ্ঠ নেতৃত্বে আমরা স্বাধীনতা লাভ করেছি। 'তিনি হলেন স্বাধীনতার মহানায়ক ও স্বাধীন বাংলাদেশের স্থপতি।"
        }
      ]
    }
  ]
}