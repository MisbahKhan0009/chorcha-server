{
  "title": "ঢাকা, রাজশাহী, কুমিল্লা, চট্টগ্রাম, সিলেট, যশোর ও বরিশাল বোর্ড ২০২৫",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "রাজিব যে সমাজে বসবাস করত সে সমাজটি নানা জাতিভেদ প্রথা ও শ্রেণিবৈষম্যে বিভক্ত ছিল। যেখানে উচ্চবিত্ত, মধ্যবিত্ত, নিম্ন মধ্যবিত্ত ও নিম্নবিত্ত এর চার শ্রেণির মানুষ বাসবাস করত। সমাজে অর্থনৈতিক ও সামাজিক বৈষম্য ছিল প্রকট। অধিকাংশ লোক নিম্নমধ্যবিত্ত ও নিম্নবিত্ত শ্রেণিতে বসবাস করলেও তাদের তেমন কোনো অধিকার বা সামাজিক মর্যাদা ছিল না। প্রথম দুই শ্রেণিই সমাজের সকল সুযোগ-সুবিধা ভোগ করত এবং তাদের হাতেই ছিল মূলতসকল ক্ষমতা।",
      "tag": "DB, RB, CB, Ctg.B, SB, JB, BB 25",
      "sub_questions": [
        {
          "label": "ক",
          "question": "মুসলিম বিজয়ের প্রাক্কালে সিন্ধুর রাজধানী কোথায় ছিল?",
          "explanation": "ুসলিম বিজয়ের প্রাক্কালে সিন্ধুর রাজধানী ছিল আলোর।"
        },
        {
          "label": "খ",
          "question": "ভারতবর্ষকে 'নৃতত্ত্বের জাদুঘর' বলা হয় কেন?",
          "explanation": "ভারতবর্ষে বিভিন্ন জাতিগোষ্ঠী ও ধর্ম-বর্ণের মানুষ বসবাস করায় এটিকে 'নৃতত্ত্বের জাদুঘর' বলা হয়। আদিবাসীর পাশাপাশি প্রাচীনকাল থেকে শুরু করে আধুনিক যুগ পর্যন্ত বহু জাতিগোষ্ঠীর মানুষ ভারতে প্রবেশ করেছে। প্রাচীনকালে আর্য, দ্রাবিড়, পারসিক, গ্রিক, শক, কুষাণ, হুন এবং মধ্যযুগে আরব, তুর্কি,আফগান, মুঘল প্রভৃতি জাতি এদেশে এসেছে। এছাড়া আধুনিক যুগে পর্তুগিজ, ইংরেজ, ফরাসি প্রভৃতি ইউরোপীয় বণিকগোষ্ঠীর আগমনের ফলে ভারতবর্ষ বহু জাতিগোষ্ঠীর মিলনকেন্দ্রে পরিণত হয়েছে। এ কারণে ব্রিটিশ ঐতিহাসিক ভিনসেন্ট স্মিথ ভারতবর্ষকে 'নৃতত্ত্বের জাদুঘর'বলে অভিহিত করেছেন।"
        },
        {
          "label": "গ",
          "question": "উদ্দীপকে বর্ণিত সমাজের সাথে প্রাক-মুসলিম ভারতের কোন সমাজের বৈষম্যের সাদৃশ্য রয়েছে? ব্যাখ্যা করো।",
          "explanation": "দ্দীপকে বর্ণিত সমাজের সাথে প্রাক-মুসলিম ভারতের হিন্দু সমাজের বৈষম্যের সাদৃশ্য পাওয়া-যায়। প্রাক-ইসলামি ভারতে সংখ্যাগরিষ্ঠ মানুষের ধর্ম ছিল হিন্দু। কালক্রমে হিন্দু সমাজে সংকীর্ণ জাতিভেদ প্রথা বিস্তার লাভ করে। প্রাচীন হিন্দু সমাজ ব্রাহ্মণ, ক্ষত্রিয়,বৈশ্য এবং শূদ্র এ চারটি বর্ণে বিভক্ত হয়ে পড়ে। সামাজিক 'এই শ্রেণিবিন্যাসের কারণে তৎকালীন সমাজে অর্থনৈতিক ও সামাজিক বৈষম্য প্রকট আকার ধারণ করে, যা রাজিবের সমাজেও লক্ষণীয়। উদ্দীপকের রাজিব যে সমাজে বসবাস করত, সে সমাজে উচ্চবিত্ত, মধ্যবিত্ত, নিম্নমধ্যবিত্ত ও নিম্নবিত্ত-এ চার শ্রেণির মানুষ বসবাস করত। সেখানে অর্থনৈতিক ও সামাজিক বৈষম্যও প্রকট ছিল। এ বৈশিষ্ট্য প্রাক-মুসলিম ভারতের হিন্দু সমাজের সাথে সাদৃশ্যপূর্ণ। প্রাক-মুসলিম ভারতে ব্রাহ্মণ, ক্ষত্রিয়, বৈশ্য ও শূদ্র-এর চার শ্রেণির মধ্যে ব্রাহ্মণ ও ক্ষত্রিয়দের প্রভাব ছিল সবচেয়ে বেশি এবং তারা অন্যদের থেকে বেশি সুবিধা ভোগ করত। এ সময় ক্ষত্রিয়রা যুদ্ধ-বিগ্রহ, শাসনদণ্ড পরিচালনা, বৈশ্যরা ব্যবসা-বাণিজ্য এবং শূদ্ররা কৃষি এবং অন্যান্য সাধারণ বৃত্তি ও পেশায় নিয়োজিত ছিল। সামাজিক পদমর্যাদা ও সুযোগ-সুবিধা বিবেচনায় বৈশ্য ও বিশেষ করে শূদ্ররা ছিল বঞ্চিত, অধঃপতিত ও নিগৃহীত। এমনকি শূদ্ররা সমাজে অপবিত্র ও অস্পৃশ্য বলে বিবেচিত হতো। গবেষক ও অধ্যাপক মুহাম্মদ ইনাম-উলহক বলেন, “হিন্দুদের মধ্যে শ্রেণিবিভাগ নীতি নিম্নস্তরের লোকদের ভীষণভাবে ক্ষতিগ্রস্ত করে।” তাদের কোনো সামাজিক মর্যাদা ছিল না। মূলত, ব্রাহ্মণ ও ক্ষত্রীয়রা সমাজের সকল সুযোগ-সুবিধা ভোগ করত। তাই বলা যায়, রাজিব যে সমাজে বসবাস করত তার বৈশিষ্ট্য প্রাক-মুসলিম ভারতের হিন্দু সমাজের বৈষম্যের সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে উল্লেখিত সমাজের অবস্থা যেন প্রাক-মুসলিম ভারতবর্ষের আর্থ-সামাজিক চিত্র- পাঠ্যবইয়ের আলোকে বিশ্লেষণ করো।",
          "explanation": "উদ্দীপকে উল্লেখিত সমাজের অবস্থা যেন প্রাক-মুসলিম ভারতবর্ষের আর্থ-সামাজিক চিত্র-উক্তিটি যথার্থ। প্রাক-মুসলিম ভারতবর্ষের আর্থ-সামাজিক অবস্থা সন্তোষজনক ছিল না। তৎকালীন সমাজ নানা কুসংস্কার ও অমানবিক প্রথায় জর্জরিত ছিল। শ্রেণিবৈষম্য থাকায় ব্রাহ্মণ ও ক্ষত্রিয়দের তুলনায় বৈশ্য এবং শূদ্ররা ছিল বঞ্চিত, অধঃপতিত ও নিগৃহীত। সে সময় আর্থ-সামাজিক বৈষম্যও প্রকট আকার ধারণ করেছিল, যা উদ্দীপকের সমাজেও লক্ষণীয়। উদ্দীপকে সমাজব্যবস্থার বর্ণনা দেওয়া হয়েছে, যেখানে সমাজ জাতিভেদ প্রথা ও শ্রেণি-বৈষম্যে নিমজ্জিত ছিল। সমাজে আর্থ-সামাজিক বৈষম্য ছিল প্রকট। সেখানে উচ্চবিত্ত ও মধ্যবিত্ত শ্রেণির মানুষ সকল সুবিধা ভোগ করলেও নিম্নমধ্যবিত্ত ও নিম্নবিত্ত শ্রেণি ছিল অবহেলিত। এসব বৈশিষ্ট্য মূলত প্রাক-ইসলামি ভারতের আর্থ-সামাজিক অবস্থারই প্রতিচ্ছবি। অষ্টম শতাব্দীর প্রারম্ভে হিন্দু সমাজ মূলত চারটি বর্ণে বিভক্ত হয়ে পড়ে। যথা- ব্রাহ্মণ, ক্ষত্রিয়, বৈশ্য ও শূদ্র। হিন্দু সমাজের বর্ণ-বৈষম্য বা শ্রেণিভেদ তাদেরকে দুর্বল করে রেখেছিল। সমাজে ব্রাহ্মণ ও ক্ষত্রিয়দের প্রবল প্রতাপ ছিল। তারা তাদের স্বার্থ অনুযায়ী আইন-কানুন প্রণয়ন করত। নিম্নস্তরের হিন্দুদের সর্বাপেক্ষা অবহেলিত ও অসহায় অবস্থায় কালযাপন করতে হতো। নিম্নশ্রেণির হিন্দুদের কোনো সামাজিক অধিকার বা মর্যাদা ছিল না। নারী-পুরুষের মাঝেও বৈষম্য ছিল। পুরুষেরা একাধিক বিবাহ করতে পারত। কিন্তু বিধবা বিবাহ প্রথার প্রচলন ছিল না। স্বামীর মৃত্যু হলে স্ত্রীকে সহমরণ বরণ করতে হতো। এছাড়া অর্থনৈতিক দিক বিবেচনায়ও তৎকালীন সমাজে ব্যাপক বৈষম্য ছিল। এ সময় ব্রাহ্মণরা ধর্মীয় আচারঅনুষ্ঠান, শিক্ষা এবং জ্ঞান চর্চায় যুক্ত ছিল। আর ক্ষত্রিয়রা যুদ্ধ-বিগ্রহ ও শাসন পরিচালনা, বৈশ্যরা ব্যবসা এবং শূদ্ররা কৃষি ও অন্যান্য সাধারণ বৃত্তিতে নিয়োজিতছিল। উপরের আলোচনা থেকে বলা যায়, প্রাক-ইসলামি ভারতবর্ষে আর্থসামাজিক বৈষম ছিল প্রকট। উদ্দীপকের বর্ণনা এ সমাজের চিত্রই তুলে ধরেছে।"
        }
      ]
    },
    {
      "number": "2",
      "uddipok": "অটোমান সিংহাসনে আরোহণ করে সুলতান সুলেমান সুসজ্জিত সামরিক বাহিনী গঠন করেন। তিনি সাম্রাজ্যের সমৃদ্ধি ও সীমান্ত অঞ্চলের নিরাপত্তাসহ নানা কারণে পার্শ্ববর্তী রাজ্যসমূহে অনেকবার অভিযান পরিচালনা করেন। প্রত্যেক অভিযানে তিনি জয়লাভ করলেও স্থায়ী সাম্রাজ্য প্রতিষ্ঠা না করে বরং বিপুল পরিমাণ ধনসম্পদ নিয়ে নিজ সাম্রাজ্যে ফিরে আসেন। এতে করে একদিকে যেমন তার সাম্রাজ্য নানাভাবে সমৃদ্ধশালী হয়, তেমন অন্যদিকে সীমান্তবর্তী রাজ্যগুলো তার বশ্যতা স্বীকার করেনেয়।",
      "tag": "DB, RB, CB, Ctg.B, SB, JB, BB 25",
      "sub_questions": [
        {
          "label": "ক",
          "question": "মুহাম্মদ বিন কাসিম কত খ্রিষ্টাব্দে সিন্ধু বিজয় করেন?",
          "explanation": "মুহাম্মদ বিন কাসিম ৭১২ খ্রিষ্টাব্দে সিন্ধু বিজয় করেন।"
        },
        {
          "label": "খ",
          "question": "আরবদের সিন্ধু বিজয়ের প্রত্যক্ষ কারণ কী ছিল?",
          "explanation": "হাজ্জাজ বিন ইউসুফের কাছে সিংহলরাজের প্রেরিত আটটি জাহাজ সিন্ধুর দেবল বন্দরে জলদস্যুদের দ্বারা লুট হওয়াই ছিল আরবদের সিন্ধু বিজয়ের প্রত্যক্ষ কারণ। সিংহলরাজ আনুগত্যের নিদর্শনস্বরূপ আটটি জাহাজে করে খলিফা আল- ওয়ালিদ ও হাজ্জাজ বিন ইউসুফের কাছে উপঢৌকন প্রেরণ করেন। কিন্তু সেগুলো সিন্ধুর দেবল বন্দরে লুট হলে হাজ্জাজ বিন ইউসুফ রাজা দাহিরের কাছে এর ক্ষতিপূরণ দাবি করেন। রাজা দাহির তা দিতে অস্বীকৃতি জানান। ফলে তিনি তাকে সমুচিত শিক্ষা দেওয়ার জন্য খলিফার অনুমতি নিয়ে ৭১২ খ্রিষ্টাব্দে মুহাম্মদ বিন কাসিমের নেতৃত্বে সিন্ধুতে অভিযান পরিচালনা করেন।"
        },
        {
          "label": "গ",
          "question": "উদ্দীপকে উল্লেখিত সুলতান সুলেমানের সাথে তোমার পঠিত কোন শাসকের মিল রয়েছে? ব্যাখ্যা করো।",
          "explanation": "উদ্দীপকে উল্লেখিত সুলতান সুলেমানের সাথে সুলতান মাহমুদের মিল রয়েছে যে কোনো দেশ, রাজ্য বা অঞ্চলকে সমৃদ্ধশালী ও সুসজ্জিত করতে হলে প্রচুর অর্থের প্রয়োজন হয়। এই অর্থের প্রয়োজনে অনেক শাসক বিভিন্ন রাজ্যে অভিযান চালিয়েছেন,। উদ্দীপকের সুলতান সুলেমান এবং ইতিহাসখ্যাত সুলতান মাহমুদ এমনই দুজন শাসক। উদ্দীপকে বর্ণিত সুলতান সুলেমান অটোমান সিংহাসনে আরোহণের পর সাম্রাজ্যের সমৃদ্ধি ও নিরাপত্তার জন্য পার্শ্ববর্তী রাজ্যসমূহে অনেকবার অভিযান চালান। প্রত্যেক অভিযানে তিনি জয় লাভ করলেও স্থায়ী সাম্রাজ্য প্রতিষ্ঠা না করে বরং বিপুল পরিমাণ সম্পদ নিয়ে নিজ রাজ্যে ফিরে যান। বিখ্যাত সমরনেতা ও সাহসী বীর গজনির সুলতান মাহমুদও ধন-ঐশ্বর্যে ভরপুর ভারতবর্ষে বারবার আক্রমণ করেন। তার এ অভিযানের উদ্দেশ্য ছিল প্রচুর ধন-সম্পদ আহরণ করে নিজ রাজ্যের উন্নয়ন ঘটানো। তাই তিনি ভারতবর্ষকে তার প্রয়োজনীয় অর্থভাণ্ডার মনে করে ২৭ বছরে (১০০০- ১০২৭ খ্রি.) মোট ১৭ বার সেখানে অভিযান প্রেরণ করেন এবং প্রায় প্রতিবারই জয়লাভ করে প্রচুর সম্পদ হস্তগত করেন। ভারত অভিযান থেকে আহরিত অর্থ-সম্পদ কাজে লাগিয়ে তিনি গজনি রাজ্যকে সমৃদ্ধশালী করে গড়ে তুলেছিলেন। সুতরাং দেখা যায়, উদ্দীপকের সুলতান সুলেমান ও গজনির শাসক সুলতান মাহমুদের মধ্যে সুস্পষ্ট সাদৃশ্য বিদ্যমান।"
        },
        {
          "label": "ঘ",
          "question": "উক্ত শাসকের মতো তোমার পাঠ্যবইয়ের শাসকও একই উদ্দেশ্যে অভিযান পরিচালনা . করেন- উক্তিটি বিশ্লেষণ করো।",
          "explanation": "সুলতান সুলেমানের মতো সুলতান মাহমুদও একই' উদ্দেশ্যে অভিযান পরিচালনা করেন- উক্তিটি যথার্থ। সুলতান মাহমুদ একজন উচ্চাভিলাষী এবং অর্থলোভী সমরনায়ক ছিলেন। রাজ্যাভিযানে তিনি আনন্দ পেলেও তার অভিযানের মূল উদ্দেশ্য ছিল অর্থনৈতিক। নিজ সাম্রাজ্য গজনিকে সমৃদ্ধিশালী ও অনিন্দ্যসুন্দর করে গড়ে তোলার লক্ষ্যে তার প্রচুর সম্পদের দরকার ছিল। আর ধন-ঐশ্বর্যে পরিপূর্ণ ভারতকে তিনি তার প্রয়োজনীয় অর্থের ভাণ্ডার মনে করে এখানে বার বার অভিযান পরিচালনা করেন এরং প্রচুর অর্থ-সম্পদ হস্তগত করে গজনির শ্রীবৃদ্ধিতে ব্যয় করেন। অটোমান সুলতান সুলেমানের অভিযানের পেছনেও এ ধরনের উদ্দেশ্য পরিলক্ষিত হয়। অটোমান সুলতান সুলেমান পার্শ্ববর্তী রাজ্যসমূহে অনেকবার অভিযান চালিয়ে প্রত্যেকবারই সফল হন। কিন্তু তিনি সেখানে স্থায়ী সাম্রাজ্য প্রতিষ্ঠা করেননি; বরং বিপুল পরিমাণ ধনসম্পদ নিয়ে এসে নিজ সাম্রাজ্যকে নানাভাবে সমৃদ্ধিশালী করেন। অর্থাৎ তার উদ্দেশ্য ছিল সাম্রাজ্য প্রতিষ্ঠা নয়, বরং অর্থনৈতিকভাবে লাভবান ও সমৃদ্ধিশালী হওয়া। একইভাবে সুলতান মাহমুদের ভারত অভিযানের উদ্দেশ্যও ছিল অর্থনৈতিক সমৃদ্ধি অর্জন। সুলতান মাহমুদ গজনিকে বিশ্বের তিলোত্তমা নগরীতে পরিণত করা ও এর সুসজ্জিতকরণ, নিজ সাম্রাজ্যে জ্ঞান-বিজ্ঞানের পৃষ্ঠপোষকতা, বিশাল সৈন্যবাহিনীর ব্যয় নির্বাহ প্রভৃতি কারণে ভারতে বার বার অভিযান প্রেরণ করেন। কারণ ভারতবর্ষকে তিনি তার প্রয়োজনীয় অর্থের ভাণ্ডার মনে করেছিলেন। এসব অভিযান থেকে সংগৃহীত অর্থ-সম্পদ তিনি সাম্রাজ্যের সার্বিক উন্নতিকল্পে ব্যয় করেন এবং গজনিকে একটি সমৃদ্ধিশালী রাজ্য হিসেবে প্রতিষ্ঠিত করতে সক্ষম হন। একটি ছোট পার্বত্য রাজ্যকে তিনি বিশাল ও উন্নত রাজ্যে রূপ দেন। উপরের আলোচনায় এটা প্রমাণিত যে, সুলতান সুলেমান এবং সুলতান মাহমুদের ভারত অভিযানের উদ্দেশ্য একই ধারায় প্রবাহিত হয়েছে। অর্থাৎ তারা উভয়ই অর্থনৈতিক উদ্দেশ্যে অভিযান পরিচালনা করেছেন।"
        }
      ]
    },
    {
      "number": "3",
      "uddipok": "দ্বাদশ শতাব্দীর শেষের দিকে ভারতবর্ষের এক শাসকের সাথে পার্শ্ববর্তী মুসলিম শাসকের যুদ্ধ হলে প্রথমে মুসলিম শাসক পরাজিত হন। দ্বিতীয় বার যুদ্ধ হলে মুসলিম বাহিনীর নিকট ভারতের সম্মিলিত বাহিনী শোচনীয়ভাবে পরাজিত হন। ফলে উক্ত মুসলিম শাসক ভারতবর্ষে একটি নতুন ও স্থায়ী মুসলিম রাজত্বের ভিত্তিস্থাপনের গৌরব অর্জন করেন।",
      "tag": "DB, RB, CB, Ctg.B, SB, JB, BB 25",
      "sub_questions": [
        {
          "label": "ক",
          "question": "'জওহর ব্রত' কী?",
          "explanation": "জওহর ব্রত' হলো শত্রুর হাতে সম্মান হারানোর আশঙ্কায় রাজপুত নারীদের স্বেচ্ছায় সম্মিলিতভাবে অগ্নিতে আত্মাহুতি দেওয়ার প্রথা।"
        },
        {
          "label": "খ",
          "question": "'শাহনামা' কী? ব্যাখ্যা করো।",
          "explanation": "'শাহনামা' মহাকবি আবুল কাসেম ফেরদৌসি রচিত একটি মহাকাব্য। মহাকবি ফেরদৌসি ৯৭৭ থেকে ১০১০ সাল পর্যন্ত ৩০ বছর ধরে গজনির সুলতান মাহমুদের অনুরোধে শাহনামা মহাকাব্যটি রচনা করেন। প্রায় ষাট হাজার শ্লোক সংবলিত মহাকাব্যটিতে রয়েছে ৯৯০টি অধ্যায় ও ৬২টি কাহিনি। শাহনমায় মূলত ইরানের ইতিহাস-ঐতিহ্যকে তুলে ধরা হয়েছে। এটি পৃথিবীর একমাত্র মহাকাব্য, যা সাক্ষী হয়ে আছে একটি নির্দিষ্ট সভ্যতা ও সংস্কৃতির।"
        },
        {
          "label": "গ",
          "question": "উদ্দীপকের যুদ্ধের সাথে তোমার পঠিত কোন যুদ্ধের মিল রয়েছে? ব্যাখ্যা করো।",
          "explanation": "উদ্দীপকের যুদ্ধের সাথে মুহাম্মদ ঘুরির তরাইনের প্রথম ও দ্বিতীয় যুদ্ধের মিল রয়েছে। মুহাম্মদ ঘুরির উদ্দেশ্য ছিল ভারতে একটি স্থায়ী মুসলিম সাম্রাজ্য প্রতিষ্ঠা। এ উদ্দেশ্যে তিনি সিন্ধু, মুলতান ও পাঞ্জাব অধিকার করে দিল্লি ও আজমিরের শাসক পৃথ্বিরাজের মুখোমুখি হন। এ পর্যায়ে তিনি যে যুদ্ধ পরিচালনা করেছেন উদ্দীপকের বর্ণনায় তার প্রতিই ইঙ্গিত করা হয়েছে। উদ্দীপকে দ্বাদশ শতাব্দীর শেষের দিকে একজন মুসলিম শাসকের ভারতবর্ষ আক্রমণের কথা বলা হয়েছে। যিনি প্রথম যুদ্ধে পরাজিত হলেও দ্বিতীয় যুদ্ধে সম্মিলিত বাহিনীকে শোচনীয়ভাবে পরাজিত করেন এবং সেখানে নতুন একটি মুসলিম রাজত্বের ভিত্তি স্থাপনের গৌরব অর্জন করেন। মুহাম্মদ ঘুরির ক্ষেত্রে ও এমনটি দেখা যায়। ১১৯১ খ্রিষ্টাব্দে থানেশ্বরের কাছাকাছি তরাইনের রণক্ষেত্রে সম্মিলিত বাহিনী ও মুহাম্মদ ঘুরির বাহিনীর মধ্যে তুমুল যুদ্ধ হয়। যুদ্ধে মুসলিম বাহিনী পরাজিত হয় এবং মুহাম্মদ ঘুরি আহত হয়ে পালিয়ে যান। তরাইনের প্রথম যুদ্ধে পরাজয়ের গ্লানি মুহাম্মদ ঘুরিকে প্রতিশোধ স্পৃহায় উদ্দীপ্ত করে তোলে। এ অবস্থায় ১১৯২ খ্রিষ্টাব্দে ১,২০,০০০ সৈন্যের এক বিশাল বাহিনী নিয়ে তিনি পুনরায় যুদ্ধযাত্রা করেন। মুসলিম বাহিনীর মোকাবিলায় পৃথ্বিরাজ তিন লক্ষ সৈন্যের এক বিশাল বাহিনী সংগঠিত করেন। তার আহ্বানে সাড়া দিয়ে প্রায় দেড়শ রাজপুত রাজা.তার পতাকাতলে সমবেত হয়েছিলেন। তরাইন প্রান্তরে উভয় বাহিনী মুখোমুখি হয়। বিপুল সংখ্যাগরিষ্ঠতা সত্ত্বেও মুহাম্মদ ঘুরির' উন্নত রণকৌশলের কাছে সম্মিলিত রাজপুত বাহিনী শোচনীয়ভাবে পরাজিত হয়। পালিয়ে যাওয়ার সময় রাজা পৃথ্বিরাজ ধরা পড়েন ও পরে নিহত হন। সুতরাং বোঝা যায়, উদ্দীপকের যুদ্ধের সাথে মুহাম্মদ ঘুরির তরাইনের যুদ্ধের মিল রয়েছে।"
        },
        {
          "label": "ঘ",
          "question": "ভারতে মুসলিম শাসন প্রতিষ্ঠায় উক্ত শাসকের অবদান পাঠ্যবইয়ের আলোকে মূল্যায়ন করো।",
          "explanation": "ভারতে মুসলিম শাসন প্রতিষ্ঠায় মুহাম্মদ ঘুরির অবদান অতুলনীয়। মুহাম্মদ ঘুরি নিজ দক্ষতায় গজনি সাম্রাজ্যের ধ্বংসস্তূপের ওপর ঘুর সাম্রাজ্যের ভিত্তিস্থাপন করেন। তিনি ছিলেন একজন বিচক্ষণ রাজনীতিবিদ, দক্ষ সমরবিদ ও দূরদর্শী রাষ্ট্রনায়ক। অদম্য সাহস, অসীম ধৈর্য এবং অভিনব ও উন্নত যুদ্ধ কৌশলের সাহায্যে তিনি আফগানিস্তান থেকে বাংলা পর্যন্ত একটি সুবৃহৎ সাম্রাজ্য প্রতিষ্ঠা করেন। মুহাম্মদ ঘুরির ভারত অভিযান ও রাজ্যবিস্তার ছিল তার পূর্ব পরিকল্পনাপ্রসূত। তিনি স্থায়ী মুসলিম সাম্রাজ্য প্রতিষ্ঠারউদ্দেশ্যেইভারত অভিমুখে অগ্রসর হয়েছিলেন যেমনটি উদ্দীপকের শাসকের ক্ষেত্রেও দেখা যায়। উদ্দীপকে এমন একজন মুসলিম শাসক সম্পর্কে বলা হয়েছে, যিনি ভারতবর্ষে আক্রমণ করে প্রথম অভিযানে ব্যর্থ হলেও দ্বিতীয় অভিযানে সফল হন এবং সেখানে স্থায়ীভাবে মুসলিম সাম্রাজ্যের ভিত্তি প্রতিষ্ঠা করেন। মুহাম্মদ ঘুরিও ভারতের বিশৃঙ্খল রাজনৈতিক পরিস্থিতির পূর্ণ সুযোগ নিয়ে লক্ষ্য অর্জনে প্রচেষ্টা চালান। সুযোগ্য সেনাপতি কুতুবউদ্দিন আইবেক ও ইখতিয়ার উদ্দিন মুহাম্মদ বিন বখতিয়ার খলজির সহায়তায় তিনি ভারত অভিযানে সফল হন। 'বস্তুত ঘুরির ভারত অভিযানের পর থেকেই ধারাবাহিকভাবে ভারতে মুসলিম রাজ্য বিজয় এবং রাজত্বকালের সূচনা হয়। তার আগে মুহাম্মদ বিন কাসিম এবং সুলতান মাহমুদ ভারতে অভিযান পরিচালনা করলেও তারা সেখানে স্থায়ীভাবে মুসলিম শাসন প্রতিষ্ঠা করেননি। ঘুরির আক্রমণের ফলেই উত্তর ভারতের এক বিস্তীর্ণ অংশে মুসলিম আধিপত্য প্রতিষ্ঠিত হয়। সেনাপতি কুতুবউদ্দিন আইবেককে বিজিত অঞ্চলের শাসক নিযুক্ত করে তিনি এসব অঞ্চলে মুসলিম সাম্রাজ্যের স্থায়িত্ব সুনিশ্চিত করেন। মুহাম্মদ ঘুরি ভারতে যে মুসলিম সাম্রাজ্যের গোড়াপত্তন করেন, তা প্রায় ৭০০ বছর স্থায়ী হয়েছিল। তাই ভারত উপমহাদেশে মুসলিম সাম্রাজ্য প্রতিষ্ঠায় মুহাম্মদ ঘুরির নাম চিরস্মরণীয় হয়ে রয়েছে। সার্বিক আলোচনার পরিপ্রেক্ষিতে বলা যায়, মুহাম্মদ ঘুরি ভারতীয় হিন্দু রাজাদের পরাভূত করে ভারতের ইতিহাসে এক নতুন অধ্যায়ের সূচনা করেছিলেন। তাই তাকেই ভারতে মুসলিম সাম্রাজ্যের স্থায়ী প্রতিষ্ঠাতা বলা হয়।"
        }
      ]
    },
    {
      "number": "4",
      "uddipok": "সুলতান উসমান পিতার সিংহাসনে আরোহণ করে অল্প দিনের মধ্যেই ষড়যন্ত্রের শিকার হয়ে রাজ্য ছাড়া হন। পরবর্তীতে তিনি পার্শ্ববর্তী রাজ্যসমূহের অভ্যন্তরীণ দুর্বলতার সুযোগ নিয়ে সেখানে আক্রমণ করেন। উন্নত সমরাস্ত্রের সাহায্যে তিনি প্রতিরেশীর বিশাল সৈন্যবাহিনীকে যুদ্ধে পরাজিত করেন। অতঃপর ঐ রার্জ্যের ধ্বংসস্তূপের ওপর একটি নতুন সাম্রাজ্যের ভিত্তি স্থাপন করার গৌরব অর্জন করেন।",
      "tag": "DB, RB, CB, Ctg.B, SB, JB, BB 25",
      "sub_questions": [
        {
          "label": "ক",
          "question": "'হুমায়ুন' শব্দের অর্থ কী?",
          "explanation": "হুমায়ন শব্দের অর্থ সৌভাগ্যবান।"
        },
        {
          "label": "খ",
          "question": "'দ্বীন-ই-ইলাহি' কী? ব্যাখ্যা করো।",
          "explanation": "'দ্বীন-ই-ইলাহি' মুঘল সম্রাট আকবরের প্রবর্তিত একটি নতুন ধর্মমত সম্রাট আকবর ১৫৮২ খ্রিষ্টাব্দে 'দ্বীন-ই-ইলাহি' নামে একটি নতুন ধর্মমত প্রবর্তন করেন। এটি ছিল একটি একশ্বেরবাদী ধর্ম। সকল ধর্মের ভালো ও উৎকৃষ্ট নীতিগুলো এতে সমন্বিত হয়েছিল। আকবরের প্রবর্তিত 'দ্বীন-ইইলাহি' ধর্মমতে কোনো নবি বা দেব-দেবীর অস্তিত্ব ছিল না। প্রতি রোববার সম্রাট নির্দিষ্ট আসনে বসে আগ্রহীদের দীক্ষা দিতেন। এ সময় দীক্ষা গ্রহণকারীকে সম্রাটের নামে ৪টি স্তরে ব্যক্তির জীবন, ধর্ম, সম্মান ও সম্পত্তি উৎসর্গ করতে হতো।"
        },
        {
          "label": "গ",
          "question": "উদ্দীপকের শাসকের সাথে কোন মুঘল শাসকের মিল রয়েছে? ব্যাখ্যা করো।",
          "explanation": "উদ্দীপকের শাসকের সাথে ভারতবর্ষে মুঘল সাম্রাজ্যের প্রতিষ্ঠাতা বাবরের মিল রয়েছে। জহিরউদ্দিন মুহাম্মদ বাবর ১৪৮৩ খ্রিষ্টাব্দে মধ্য এশিয়ার তুর্কিস্তানের ফারগানায় জন্মগ্রহণ করেন। পিতা ওমর শেখ মির্জার আকস্মিক মৃত্যুতে মাত্র ১১ বছর বয়সে তিনি ফারগানার সিংহাসনে অধিষ্ঠিত হন। তবে আত্মীয়স্বজনদের ষড়যন্ত্রের শিকার হয়ে তিনি রাজ্যচ্যুত হন। কিন্তু পরবতী সময়ে নিজ যোগ্যতায় ভারতবর্ষে একটি সাম্রাজ্যের ভিত্তি স্থাপন করেন। উদ্দীপকে এ ঘটনারই প্রতিফলন লক্ষ করা যায়। উদ্দীপকের সুলতান উসসমান পিতার সিসংহাসনে আরোহণের পর অল্পদিনের মধ্যেই ষড়যন্ত্রের শিকার হয়ে রাজ্য ছাড়া হন। পরবর্তীতে তিনি অভ্যন্তরীণ দুর্বলতার সুযোগ নিয়ে পার্শ্ববর্তী রাজ্য আক্রমণ করেন। উন্নত সমরাস্ত্রের সাহায্যে তিনি প্রতিবেশীর বিশাল সেনাবাহিনীকে যুদ্ধে পরাজিত করে একটি নতুন সাম্রাজ্যের প্রতিষ্ঠাতা হওয়ার গৌরব অর্জন করেন। একইভাবে বাবর ফারগানার দায়িত্ব লাভ করার পর চারদিকে শত্রু এবং আত্মীয়-স্বজনদের ষড়যন্ত্রের শিকার হয়ে রাজ্য হারা হন। কিন্তু বাবর দমে যাওয়ার পাত্র নন। পার্শ্ববর্তী রাজ্যে অভ্যন্তরীণ রাজনৈতিক গোলযোগের সুযোগ নিয়ে ১৫০৪ খ্রিষ্টাব্দে কাবুল অধিকার করেন। এরপর সমরখন্দ, কান্দুজ, তাসখন্দ, হিসার এবং ফারগানা রাজ্য অধিকার করেন। এছাড়াও সমকালীন ভারতের আর্থ-সামাজিক, রাজনৈতিক ও সামরিক দুর্বলতার সুযোগে ১৫২৬ খ্রিষ্টাব্দে পানিপথের প্রথম যুদ্ধে ইব্রাহিম লোদিকে পরাজিত করে ভারতে মুঘল সাম্রাজ্যের ভিত্ত স্থাপন করেন। এসব দিক বিবেচনায় উদ্দীপকে বর্ণিত শাসকের সাথে মুঘল সম্রাট বাবরের মিল খুঁজে পাওয়া যায়।"
        },
        {
          "label": "ঘ",
          "question": "নতুন সাম্রাজ্য প্রতিষ্ঠায় উক্ত শাসকের কৃতিত্ব মূল্যায়ন করো।",
          "explanation": "নতুন সাম্রাজ্য তথা মুঘল সাম্রাজ্য প্রতিষ্ঠায় সম্রাট বাবর বিশেষ কৃতিত্বের অধিকারী। বাবর ১৪৯৪ খ্রিষ্টাব্দে তার পিতার মৃত্যুর পর ফারগানা রাজ্যের সিংহাসনে বসেন। সিংহাসন লাভের পরপরই তিনি আত্মীয়স্বজন ও উজবেক নেতা সাইবানি খানের বিরোধিতার মুখে পড়েন। ১৪৯৭ খ্রিষ্টাব্দে বাবর সমরখন্দ দখল করেন। কিন্তু কিছু দিনের মধ্যেই তার রাজ্য হাতছাড়া হয়ে যায়। অদম্য বাবর ১৫০০ খ্রিষ্টাব্দে পুনরায় ফারগানা অধিকার করেন। কিন্তু ১৫০৩ খ্রিষ্টাব্দে তিনি সাইবানি খানের কাছে পরাজিত হয়ে আবার সেখান থেকে বিতাড়িত হন। ফারগানা রাজ্য থেকে বিতাড়িত হয়ে আশ্রয় ও সহায়-সম্বলহীন অবস্থায় ঘুরে বেড়ালেও বাবর কখনো হতাশ হননি। ১৫০৪ খ্রিষ্টাব্দে তিনি কাবুল অধিকার করে 'পাদিশাহ' বা বাদশাহ উপাধি গ্রহণ করেন। অল্প কিছুদিনের মধ্যে পুরো আফগানিস্তান তার নিয়ন্ত্রণে আসে। এ সময় দিল্লিতে লোদি বংশের শাসন চলছিল। আভিজাত্যের দ্বন্দ্বসহ বিভিন্ন কারণে কয়েকজন প্রাদেশিক শাসনকর্তা সুলতান ইব্রাহিম লোদির বিরুদ্ধে বিদ্রোহ করেন। সুলতান বিদ্রোহ দমনে ব্যস্ত হয়ে পড়লে লোদি বংশের দুর্বলতা ও রাজনৈতিক গোলযোগের সুযোগে ১৫২৬ খ্রিষ্টাব্দে পানিপথের প্রথম যুদ্ধে ইব্রাহিম লোদিকে পরাজিত করে বাবর ভারতে মুঘল রাজবংশ প্রতিষ্ঠা করেন। এরপর বাবর অসামান্য কৃতিত্ব প্রদর্শন করে রাজ্যের সমস্ত বিশৃঙ্খলা দমন করেন। এছাড়া সাম্রাজ্য বিস্তারসহ প্রশাসনিক ও সাংস্কৃতিক সংস্কার সাধন করে ভারতে তার কর্তৃত্ব স্থাপন করেন। সার্বিক দিক বিবেচনায় বলা যায়, ভারতে মুঘল সাম্রাজ্য প্রতিষ্ঠায় বাবরের কৃতিত্ব অপরিসীম।"
        }
      ]
    },
    {
      "number": "5",
      "uddipok": "সুলতান ওরহান সামরিক ক্ষেত্রে কতগুলো সংস্কার সাধন করেন। তিনি অশ্বারোহী ও পদাতিক বাহিনীর সমন্বয়ে স্থায়ী সামরিক বাহিনী গঠন করেন। আকিঞ্জী নামে একটি অনিয়মিত অশ্বারোহী বাহিনীও গঠন করেন। জেনিসারি নামে বিভিন্ন ভাগে বিভক্ত একটি নতুন,বাহিনী গড়ে তুলেন।",
      "tag": "DB, RB, CB, Ctg.B, SB, JB, BB 25",
      "sub_questions": [
        {
          "label": "ক",
          "question": "পানিপথের প্রথম যুদ্ধ কত খ্রিষ্টাব্দে সংঘটিত হয়?",
          "explanation": "পানিপথের প্রথম যুদ্ধ ১৫২৬ খ্রিষ্টাব্দে সংঘটিত হয়।"
        },
        {
          "label": "খ",
          "question": "মুঘলদের পরিচয় দাও।",
          "explanation": "'মোঙ্গল' শব্দ থেকেই 'মুঘল' নামকরণ হয়েছে বলে অনেক ঐতিহাসিক মনে করেন। উল্লেখ্য যে, ভারতে মুঘল সাম্রাজ্যের প্রতিষ্ঠাতা বাবর ছিলেন মায়ের দিক থেকে দুর্ধর্ষ মোঙ্গল নেতা চেঙ্গিস খান এবং পিতার দিক থেকে চাঘতাই তুর্কি বীর তৈমুর লঙের বংশধর। চেঙ্গিস-তৈমুরের বংশধর জহিরউদ্দিন মুহাম্মদ বাবরের ভারতে প্রতিষ্ঠিত রাজবংশটি 'মুঘল' নামে পরিচিতি লাভ করে। ১৫২৬ খ্রিষ্টাব্দে লোদি বংশের ধ্বংসস্তূপের ওপর বাবর এ নতুন রাজবংশের গোড়াপত্তন করেন।"
        },
        {
          "label": "গ",
          "question": "উদ্দীপকে উল্লেখিত শাসকের সামরিক সংস্কারের সাথে কোন মুঘল সম্রাটের সামরিক সংস্কারের মিল রয়েছে? ব্যাখ্যা করো।",
          "explanation": "উদ্দীপকে উল্লেখিত শাসকের সামরিক সংস্কারের সাথে মুঘল সম্রাট আকবরের সামরিক সংস্কারের মিল রয়েছে। মুঘল সম্রাট আকবর সাম্রাজ্যের স্থায়িত্ব বিধানে বহুবিধ সংস্কার করেছিলেন। তার এ সংস্কারগুলোর মধ্যে অন্যতম হলো সামরিক সংস্কার। মনসবদারি প্রথার মাধ্যমে তিনি এ সংস্কার করেন। তিনি সেনাবাহিনী পুনর্গঠনে একে চার ভাগে বিভক্ত করেন, যেটি উদ্দীপকেও লক্ষণীয়। উদ্দীপকে বর্ণিত অটোমান সুলতান ওরখান তার সেনাবাহিনী সংস্কারে ব্যাপক পদক্ষেপ গ্রহণ করেন। তার সেনাবাহিনী কয়েকটি ভাগে বিভক্ত ছিল। সেগুলো হলো- অশ্বারোহী, পদাতিক আকিঞ্জী ও জেনিসারি। একইভাবে সম্রাট আকবরের সেনাবাহিনীও.পদাতিক,অশ্বারোহী, গোলন্দাজ ও নৌবাহিনী – এ চারভাগে'বিভক্ত ছিল। সেনাবাহিনীতে নিয়মানুবর্তিতা ও শৃঙ্খলা প্রতিষ্ঠা, সামরিক ও বেসামরিক প্রশাসনের অব্যবস্থা দূর করার লক্ষ্যে সম্রাট সামরিক সংস্কারে উদ্যোগী হয়েছিলেন। এজন্য তিনি ১৫৭৭ সালে মনসবদারি প্রথা চালু করেন। এ ব্যবস্থায় সর্বোচ্চ পর্যায়ের মনসবদারের অধীনে মোট দশ হাজার এবং সর্বনিম্ন পর্যায়ে দশ জন সৈন্য থাকার নিয়ম ছিল। সামরিক যোগ্যতা ও দক্ষতার ভিত্তিতে সম্রাট মনসবদার হিসেবে নিয়োগ দিতেন। মনসবদারদের জাত ও সওয়ার নামক দুটি মর্যাদা ছিল। তাই বলা যায়, উদ্দীপকে বর্ণিত সুলতান ওরখানের সামরিক সংস্কার সম্রাট আকবরেরসংস্কারের সামরিক কথাই মনে করিয়ে দেয়।"
        },
        {
          "label": "ঘ",
          "question": "উক্ত শাসকের সামরিক সংস্কার পাঠ্যবইয়ের আলোকে বিস্তারিত আলোচনা করো।",
          "explanation": "ক্ত শাসক তথা সম্রাট আকবরের সামরিক সংস্কার ইতিহাসের তাৎপর্যপূর্ণ একটি অধ্যায়। মুঘল সম্রাট আকবর ছিলেন একজন সংস্কারপন্থি শাসক। তার শাসনামলে তিনি বহুবিধ সংস্কার সাধন করেন। এ সংস্কারসমূহের মধ্যে সামরিক 'সংস্কার ছিল অন্যতম। স্থায়ী সেনাবাহিনী গঠন, মনসবদারি প্রথা, মনসবদার নিয়োগ ও পদোন্নতি প্রভৃতি পদক্ষেপ গ্রহণের মাধ্যমে তিনি সামরিক ক্ষেত্রে ইতিবাচক সংস্কার সাধন করেন। সম্রাট আকবরের আগে মুঘল সাম্রাজ্যের স্থায়ী কোনো সেনাবাহিনী ছিল না। জায়গিরদাররা প্রয়োজনের সময় সৈন্য সরবরাহ করতেন। এতে অনেক সময় নানা অসুবিধা হতো। সম্রাট আকবর ক্ষমতা গ্রহণ করে সেনাবাহিনী পুনর্গঠনে মনোযোগ দেন। তার সেনাবাহিনী পদাতিক, অশ্বারোহী, গোলন্দাজ ও নৌবাহিনী- এ চার ভাগে বিভক্ত ছিল। গোলন্দাজ বাহিনী প্রধানের পদবি ছিল মীর-ই আতিশ এবং নৌবাহিনীর প্রধান আমির-ই-বহর। সম্রাট স্বয়ং ছিলেন সাম্রাজ্যের প্রধান সেনাপতি। তার অধীনে সিপাহশালার নামধারী সেনানায়কেরা সেনাবাহিনী পরিচালনায় দায়িত্বশীল ছিলেন। কেন্দ্রে মীর বকশি এবং প্রদেশে বকশির তত্ত্বাবধানে সমর প্রশাসন পরিচালিত হতো। এছাড়া সেনাবাহিনীতে শৃঙ্খলা প্রতিষ্ঠা এবং সামরিক ও বেসামরিক অবস্থা দূর করার লক্ষ্যে সম্রাট আকবর মনসবদারি প্রথার প্রবর্তন করেন। সেখানে তিনি যোগ্যতা ও দক্ষতার ভিত্তিতে মনসবদার নিয়োগ দিতেন। উপরের আলোচনা থেকে বলা যায়, সামরিক সংস্কারের ক্ষেত্রে সম্রাট আকবরের কৃতিত্ব অপরিসীম। সামরিক ক্ষেত্রে তিনি দক্ষ সেনাবাহিনী গঠন ও মনসবদারি প্রথার প্রবর্তন করে ইতিহাসে স্মরণীয় হয়ে আছেন।"
        }
      ]
    },
    {
      "number": "6",
      "uddipok": "সুলতানা তারুবা তার সৌন্দর্য ও বুদ্ধিমত্তার কারণে আমির দ্বিতীয় আব্দুর রহমানের প্রিয় হয়ে উঠেছিলেন। হেরেম থেকে শুরু করে বিচারকার্য প্রায় সকল ক্ষেত্রেই তিনি স্ত্রীর প্রতি নির্ভরশীল হয়ে পড়েছিলেন। রাজ্যের গুরুত্বপূর্ণ সিদ্ধান্তের ক্ষেত্রে স্ত্রীর সিদ্ধান্তকেই চূড়ান্ত বলে গণ্য করতেন। সুলতানার নির্দেশেই আমির-উমরাদের পদায়ন, পদচ্যুতি এবং নিকট আত্মীয়দের উচ্চপদে অধিষ্ঠিত করা হতো। তবে শাসন ক্ষমতা স্বহস্তে গ্রহণের ইচ্ছা তার ছিল না।",
      "tag": "DB, RB, CB, Ctg.B, SB, JB, BB 25",
      "sub_questions": [
        {
          "label": "ক",
          "question": "'আকবরনামা' কে রচনা করেন?",
          "explanation": "'আকবরনামা' রচনা করেন আবুল ফজল।"
        },
        {
          "label": "খ",
          "question": "'কবুলিয়ত ও পাট্টা' বলতে কী বোঝায়?",
          "explanation": "কবুলিয়ত ও পাট্টা বলতে ভূমির ওপর প্রজাদের স্বত্ব (অধিকার) রক্ষার জন্য ভারতবর্ষের সম্রাট শের শাহের (১৪৭২-১৫৪৫ খ্রি.) প্রবর্তিত এক অভিনব ব্যবস্থাকে বোঝায়। পাট্টা ছিল জমির অধিকার সংক্রান্ত দলিল। জমির ওপর কৃষকের অধিকার স্বীকার করে সরকারের পক্ষ হতে পাট্টা দেওয়া হতো। অন্যদিকে প্রদেয় করসহ ভূমিতে নিজের দায় ও কর্তব্য বর্ণনা করে কৃষক রাষ্ট্রকে কবুলিয়ত নামক দলিল সম্পাদন করে দিতেন।"
        },
        {
          "label": "গ",
          "question": "উদ্দীপকের সুল্তানার কর্মকাণ্ডের সাথে কোন মুঘল সম্রাজ্ঞীর সাদৃশ্য রয়েছে? ব্যাখ্যা করো।",
          "explanation": "উদ্দীপকের সুলতানা তারুবার কর্মকাণ্ডের সাথে মুঘল সম্রাজ্ঞী নূরজাহানের কর্মকাণ্ডের সাদৃশ্য রয়েছে। মুঘল সম্রাট জাহাঙ্গীরের স্ত্রী ছিলেন নূরজাহান। ১৬১১ খ্রিষ্টাব্দে সম্রাট জাহাঙ্গীরের সাথে তার বিবাহের পর থেকে প্রায় ১৫ বছর সাম্রাজ্যে প্রবল প্রতিপত্তি ও প্রভাব বিস্তার করেছিলেন। অসামান্য রূপ ও গুণের অধিকারী এ নারীর সম্রাট জাহাঙ্গীরের ওপরও ব্যাপক প্রভাব ছিল। উদ্দীপকে এ ঘটনারই প্রতিফলন ঘটেছে। উদ্দীপকে উল্লেখিত দ্বিতীয় আবদুর রহমানের স্ত্রী সুলতানা তারুবা রাজ্যের সর্বেসর্বা হয়ে উঠেছিলেন। রাজ্যের সিদ্ধান্তের ক্ষেত্রে তারুবের সিদ্ধান্তকেই চূড়ান্ত বলে গ্রহণ করা হতো। রাজ্যের আমির-উমরাহদের পদায়ন ও পদচ্যুতি সবই ঘটত সুলতানা তারুবার নির্দেশে। একইভাবে মুঘল সম্রাট জাহাঙ্গীরের স্ত্রী নূরজাহানও রাজদণ্ড নিজের হাতে ধারণ না করলেও তিনি দরবারে সর্বেসর্বা ছিলেন এবং সম্রাট তার হাতের ক্রীড়নকে পরিণত হয়ে পড়েছিলেন। দরবারের গুরুত্বপূর্ণ পদগুলোতে তিনি নিজের পছন্দের ব্যক্তিদের নিয়োগ দিতেন। সম্রাটের ওপর অসামান্য প্রভাবের কারণে মন্ত্রী ও সভাসদরা তার নির্দেশ অমান্য করতে পারতেন না। তাই বলা যায়, সুলতানা তারুবার চরিত্রে মুঘল সম্রাজ্ঞী নূরজাহানের গুণাবলিরই প্রতিচ্ছবি ফুটে উঠেছে।"
        },
        {
          "label": "ঘ",
          "question": "মুঘল সম্রাটের ওপর উক্ত সম্রাজ্ঞীর প্রভাব আলোচনা করো।",
          "explanation": "মুঘল সম্রাট জাহাঙ্গীরের স্ত্রী নূরজাহান ছিলেন তীক্ষ্ম বুদ্ধি, গভীর জ্ঞান এবং অনন্য প্রতিভার অধিকারী, যার ফলশ্রুতিতে তিনি প্রায় ১৫ বছর নেপথ্যে থেকে মুঘল সম্রাট জাহাঙ্গীরের ওপর প্রভাব বিস্তার করে রাজ্য পরিচালনায় নেতৃত্ব দেন। মুঘল সম্রাট জাহাঙ্গীরের সাথে নূরজাহানের প্রেম ও পরে স্ত্রী হিসেবে শাসনকাজে প্রভাব বিস্তার মুঘল ইতিহাসের এক গুরুত্বপূর্ণ অধ্যায়। নূরজাহানের পিতা পারস্যের অধিবাসী মির্জা গিয়াস বেগ ভাগ্যান্বেষণে ভারতে এসেছিলেন। নানা ঘটনার পর ১৬১২ খ্রিষ্টাব্দে সম্রাট জাহাঙ্গীরের সাথে নূরজাহানের বিয়ে হয়। নূরজাহান স্বামীর ওপর এতটাই প্রভাব বিস্তার করতে সক্ষম হয়েছিলেন যে, অনেকে বলতে বাধ্য হন জাহাঙ্গীর নন, নূরজাহানই ছিলেন সাম্রাজ্যের প্রকৃত শাসক। নূরজাহান তীক্ষ্ণ বুদ্ধি ও আকর্ষণীয় গুণের বলে সম্রাট জাহাঙ্গীরের শাসন ব্যবস্থার ওপর প্রভাব বিস্তার করেছিলেন। নূরজাহানের অসামান্য রূপ ও গুণে মুগ্ধ হয়ে সম্রাট তাকে প্রধান মহিষীর মর্যাদা দিয়ে প্রথমে নূরমহল (প্রাসাদের আলো) এবং পরে নূরজাহান (পৃথিবীর আলো) উপাধি দেন। নূরজাহান বিয়ের পর থেকে ১৫ বছর পর্যন্ত মুঘল সম্রাট জাহাঙ্গীরের রাজ্য পরিচালনায় প্রবল প্রভাব বিস্তার করেছিলেন। তিনি শাসনক্ষমতা নিজ হাতে গ্রহণ না করলেও সম্রাটকে হাতের পুতুলে পরিণত করেন। মুদ্রায় সম্রাটের সাথে তার নামও অঙ্কিত হতো। নূরজাহানের ছিল প্রখর বুদ্ধি ও অসাধারণ জ্ঞান। শিল্প-সাহিত্যের প্রতিও প্রবল আকর্ষণ ছিল তার। নূরজাহানের এ গুণাবলি মুঘল দরবারকে গৌরব ও প্রশাসনিক সাফল্য এনেদিয়েছে। তবে তিনি এর মূল্য হিসেবে রাজপরিবার ও সাম্রাজ্যের মানুষের কাছে কূটকৌশলী ও ছলনাময়ীরূপেও পরিচিতি লাভ করেন। উপরের আলোচনার পরিপ্রেক্ষিতে বলা যায়,সম্রাজ্ঞী নূরজাহান তার রূপ ও অসাধারণ যোগ্যতাবলে মুঘল সম্রাট জাহাঙ্গীরের ওপর ব্যাপক প্রভাব বিস্তার করেন। ঐতিহাসিক ভিনসেন্ট স্মিথ তাকে সিংহাসনের 'নেপথ্যের শক্তি' হিসেবে অভিহিত করেছেন।"
        }
      ]
    },
    {
      "number": "7",
      "uddipok": "",
      "tag": "DB, RB, CB, Ctg.B, SB, JB, BB 25",
      "sub_questions": [
        {
          "label": "ক",
          "question": "'মনসব' শব্দের অর্থ কী?",
          "explanation": "'মনসব' শব্দের অর্থ পদ বা পদমর্যাদা।"
        },
        {
          "label": "খ",
          "question": "সম্রাট আওরঙ্গজেবকে 'জিন্দাপির' বলা হয় কেন?",
          "explanation": "ইসলামি অনুশাসনের প্রতি নিষ্ঠাবান হওয়ায় মুঘল সম্রাট আওরঙ্গজেবকে জিন্দাপির বলা হয়। সম্রাট আওরঙ্গজেব ছিলেন খাঁটি সুন্নি মুসলমান। ব্যক্তিগত জীবনে ইসলামের বিধি-বিধান পুঙ্খানুপুঙ্খভাবে মেনে চলেছেন। ধর্মীয় দৃষ্টিতে তিনি পরিশুদ্ধ জীবনযাপন করতেন। রাজ্যশাসনের ব্যাপারে তিনি ইসলাম ধর্ম অনুমোদিত বিধান জারি করেন। আওরঙ্গজেব ইসলামি আচার-আচরণ বিরোধী সব উৎসব-অনুষ্ঠান বন্ধ করে দেন। সম্রাট আকবরের শাসনামলে ইসলাম ধর্মের চর্চা অত্যন্ত শিথিল হয়ে পড়েছিল, আওরঙ্গজেব তা পুনরুজ্জীবিত করেন। তার এ অবদানের জন্য তিনি সাম্রাজ্যের মুসলমানদের কাছ থেকে 'জিন্দাপির' উপাধি লাভ করেন।"
        },
        {
          "label": "গ",
          "question": "উদ্দীপকের চিত্রটি কোন মুঘল সম্রাটের স্থাপত্যকর্মের নির্দেশ করে? ব্যাখ্যা করো।",
          "explanation": "দ্দীপকের চিত্রটি মুঘল সম্রাট শাহজাহানের স্থাপত্যকর্মের এক উজ্জ্বল নিদর্শন। সম্রাট শাহজাহানের অনবদ্য, অমর ও সর্বশ্রেষ্ঠ সৃষ্টি হলো তাজমহল। এটি পৃথিবীর সপ্তম আশ্চর্যের অন্যতম। জনৈক ফরাসি ওস্তাদ ঈসা. খাঁ ছিলেন বিশ্ববিখ্যাত তাজমহলের স্থপতি। এ স্থাপত্যশিল্প স্ত্রীপ্রেমের উজ্জ্বল দৃষ্টান্তরূপে আজও কোটি মানুষের হৃদয়কে নাড়া দিয়ে যায়। উদ্দীপকে এ তাজমহলের প্রতিই ইঙ্গিত করা হয়েছে। উদ্দীপকে নির্দেশকৃত স্থাপত্যশিল্প হলো তাজমহল। এটি সম্রাট শাহজাহান তার প্রিয়তমা স্ত্রী মমতাজ মহলের নামানুসারে তার সমাধির ওপর নির্মাণ করেন। এটি সম্রাট শাহজাহানের সর্বশ্রেষ্ঠ স্থাপত্যকীর্তি। তাজমহল শুধু মুঘল স্থাপত্য নিদর্শন নয় বরং স্ত্রীপ্রেমের একটি উজ্জ্বল প্রতীকরূপেও স্বীকৃত। ১৬৩৩ খ্রিষ্টাব্দে এটির নির্মাণ কাজ শুরু হয়। ২০ হাজার লোকের ২২ বছরের অক্লান্ত পরিশ্রমের ফলে প্রায় তিন কোটি মুদ্রা ব্যয়ে তাজমহলের নির্মাণ কাজ শেষ হয়। এর স্থাপত্যিক উপকরণের সুবিন্যাস এবং অলংকরণের সূক্ষ্মতা ও নৈপুণ্য দর্শকদের মুগ্ধ করে। তবে তাজমহল শুধু ইট-পাথরে নির্মিত এক স্থাপত্য নয় বরং এটি আজও মানুষকে স্ত্রীপ্রেমে অনুপ্রাণিত করে। তাই বলা যায়, তাজমহল সম্রাট শাহজাহানের স্ত্রীপ্রেমের এক উজ্জ্বল উদাহরণ।"
        },
        {
          "label": "ঘ",
          "question": "মুঘলস্থাপত্য শিল্পে উক্ত শাসকের অবদান মূল্যায়ন করো।",
          "explanation": "সম্রাট শাহজাহান ছিলেন মুঘল স্থাপত্য শিল্পে অপরিসীম কৃতিত্বের অধিকারী। ভারতবর্ষের ইতিহাসে শাহজাহান একজন শ্রেষ্ঠ নির্মাতা। ঐতিহাসিকেরা তাকে 'স্থাপত্যের রাজপুত্র' বলে অভিহিত করেছেন। তার সময়ে স্থাপত্যশিল্পের উৎকর্ষতার কারণে তার রাজত্বকালকে ঐতিহাসিকগণ মুঘল শাসনের 'স্বর্ণযুগ' বলে আখ্যায়িত করেন। সম্রাট শাহজাহান বিশ্বের অন্যতম শ্রেষ্ঠ স্থাপত্যশিল্প ভারতের আগ্রায় অবস্থিত 'তাজমহল' নির্মাণ করেন। এর স্থাপত্যিক উপকরণের সুবিন্যাস, অলংকরণের সূক্ষ্মতা ও নৈপুণ্য দর্শকদের মুগ্ধ করে। সম্রাট শাহজাহানের শিল্পানুরাগের আরেকটি অপূর্ব নিদর্শন হলো 'ময়র সিংহাসন'। সম্রাট শাহজাহান আগ্রা দুর্গে দেওয়ান-ই-আমের উত্তরে শ্বেতপাথর দ্বারা মতি মসজিদ নির্মাণ করেন। তাছাড়া তিনি দিল্লিতে সুরক্ষিত লাল কেল্লা নির্মাণ করেন।দিল্লির জামে মসজিদ তার অন্যতম এক কীর্তি। সম্রাট শাহজাহানের সময় নির্মিত শিশমহল ও জঁইমহল ছিল বিশ্বের সর্বশ্রেষ্ঠ সুশোভিত রাজকীয় আবাসগৃহ। আগ্রা দুর্গের অভ্যন্তরে তিনি মুসাম্মাম বুবুজ নামে অপূর্ব সুন্দর একটি প্রকোষ্ঠ তৈরি করেন। তাছাড়া সম্রাট শাহজাহান দিল্লি, আগ্রা, লাহোর, কাবুল, কাশ্মির, আজমির ও আহমেদাবাদের সুন্দর সুন্দর অট্টালিকা তৈরি করেন। এ ছাড়া নিজামউদ্দিন আউলিয়ার মাজার, লওখাল, খাওয়ারগাহ, শালিমার উদ্যান প্রভৃতি তারস্থাপত্য শিল্পের অপূর্ব নিদর্শন। পরিশেষে বলা যায়, সম্রাট শাহজাহান তার শাসনামলে স্থাপত্য শিল্পে অনন্য অবদান রেখেছেন।"
        }
      ]
    },
    {
      "number": "8",
      "uddipok": "",
      "tag": "DB, RB, CB, Ctg.B, SB, JB, BB 25",
      "sub_questions": [
        {
          "label": "ক",
          "question": "'তমদ্দুন মজলিশ' কে প্রতিষ্ঠা করেন?",
          "explanation": "'তমদ্দুন মজলিশ' প্রতিষ্ঠা করেন অধ্যাপক আবুল কাশেম।"
        },
        {
          "label": "খ",
          "question": "'যুক্তফ্রন্ট' কী? ব্যাখ্যা করো।",
          "explanation": "পূর্ব পাকিস্তানের রাজনৈতিক দাবি আদায়ের লক্ষ্যে বাংলার নেতৃবৃন্দ ১৯৫৪ সালে মুসলিম লীগের বিরুদ্ধে যে রাজনৈতিক জোট গঠন করে তাই যুক্তফ্রন্ট নামে পরিচিত। ১৯৪৭ সালে পাকিস্তান সৃষ্টির পর মুসলিম লীগ সরকার পূর্ব বাংলার জনগণের প্রতি বৈষম্যমূলক আচরণ করে। এজন্য পূর্ব বাংলার নেতৃবৃন্দ ১৯৫৪ সালের প্রাদেশিক নির্বাচনে মুসলিম লীগকে পরাজিত করে নিজেদের অধিকার আদায় করতে চেয়েছিল। তাই পাঁচটি প্রধান দল যথা- আওয়ামী মুসলিম লীগ, নেজাম-ই-ইসলাম, কৃষম-শ্রমিক পার্টি, বামপন্থি গণতন্ত্রী দল এবং খিলাফত-ই-রব্বানির সমন্বয়ে ১৯৫৩ সালের ৪ ডিসেম্বর যুক্তফ্রন্ট গঠিত হয়।"
        },
        {
          "label": "গ",
          "question": "উদ্দীপকের চিত্রটি ইতিহাসের কোন ঘটনাকে নির্দেশ করে? ব্যাখ্যা করো।",
          "explanation": "উদ্দীপকের চিত্রটি বাঙালির ঐতিহাসিক ভাষা আন্দোলনের ঘটনাকে নির্দেশ করে। ১৯৪৭ সালে উপমহাদেশ বিভাগের মাধ্যমে ভারত ও পাকিস্তান নামে দুটি স্বাধীন রাষ্ট্র আত্মপ্রকাশ করে। শুরু থেকেই পশ্চিম পাকিস্তানি শাসকগোষ্ঠী পূর্ব বাংলার ওপর নানা বৈষম্যমূলক নীতি গ্রহণ করে। প্রথমেই তারা আঘাত হানে বাঙালির ভাষার ওপর। পূর্ব পাকিস্তান তথা পূর্ব বাংলার অধিবাসীদের মাতৃভাষা বাংলা। তাই সমগ্র পাকিস্তানের রাষ্ট্রভাষা উর্দু করার অন্যায় ঘোষণার প্রতিবাদে 'রাষ্ট্রভাষা বাংলা চাই' আন্দোলন শুরু হয়। এ আন্দোলনের প্রেক্ষাপটেই নির্মিত হয় উদ্দীপকের চিত্রে প্রদর্শিত শহিদ মিনার। উদ্দীপকের চিত্রে প্রদর্শিত স্থাপনাটি ভাষা শহিদদের প্রতি শ্রদ্ধা জানাতেই নির্মিত হয়েছে। ভাষা আন্দোলন ছিল বাঙালির সাংস্কৃতিক স্বাধিকার আন্দোলন। পরবর্তীকালে এই আন্দোলন অর্থনৈতিক ও রাজনৈতিক আন্দোলনের জন্ম দেয়। পাকিস্তানের মোট জনগোষ্ঠীর ৫৬.৪০ শতাংশের মুখের ভাষা বাংলা হওয়া সত্ত্বেও সংখ্যালঘিষ্ঠ মাত্র ৩.২৭ শতাংশ জনগোষ্ঠীর ভাষা উর্দুর্কে তারা রাষ্ট্রভাষা হিসেবে চাপিয়ে দিতে চেয়েছিল। কিন্তু বাঙালি ছাত্র, শিক্ষক, বুদ্ধিজীবীসহ সব শ্রেণি-পেশার মানুষ জাতি- ধর্ম-বর্ণ নির্বিশেষে এ বৈষম্যমূলক আচরণের তীব্র প্রতিবাদ জানায়। তারা দেশব্যাপী তীব্র আন্দোলন গড়ে তোলে। ১৯৫২ সালের ২১ ফেব্রুয়ারি সালাম, রফিক, জব্বার ও বরকতের রক্তের বিনিময়ে ১৯৫৬ সালের সংবিধানে রাষ্ট্রভাষা হিসেবে বাংলার মর্যাদা প্রতিষ্ঠিত হয় এবং বিকশিত হয় বাঙালি জাতীয়তাবাদের চেতনা। তাই বলা যায়, এ চিত্রের মাধ্যমে ভাষা আন্দোলনের প্রতিই ইঙ্গিত করা হয়েছে।"
        },
        {
          "label": "ঘ",
          "question": "উক্ত ঘটনায় বাংলাদেশের স্বাধীনতার বীজ নিহিত ছিল-মূল্যায়ন করো।",
          "explanation": "উদ্দীপকের সাথে সাদৃশ্যপূর্ণ বিষয় অর্থাৎ ১৯৫২ সালের ভাষা আন্দোলনের মধ্যেই বাঙালির স্বাধীনতার বীজ নিহিত ছিল। ১৯৫২ সালের ভাষা আন্দোলন বাঙালি জাতিকে ঐক্যবদ্ধ করেছিল। এ আন্দোলন বাঙালিদের মধ্যে রাজনৈতিক সচেতনতা সৃষ্টি করে। এ আন্দোলনের মাধ্যমে পূর্ব পাকিস্তানের জনগণ অধিকার আদায়ে সচেষ্ট হয়ে ওঠে। ফলে তারা স্বতঃস্ফূতভাবে আন্দোলনে অংশগ্রহণ করে দাবি আদায়ে তৎপর হয়ে ওঠে। ভাষা আন্দোলনের ফলে সৃষ্ট জাতীয়তাবাদী চেতনায় উদ্বুদ্ধ বাঙালি জাতি ১৯৫৪ সালের নির্বাচনে যুক্তফ্রন্টের পক্ষে এক ব্যালট বিপ্লব ঘটায়। ১৯৬২ সালে আইয়ুব খান সরকারের প্রবর্তিত শিক্ষা কমিশনের বিরুদ্ধে বাংলার ছাত্রসমাজ এক আন্দোলন গড়ে তোলে। ১৯৬৬ সালের ছয় দফা দাবির প্রেক্ষিতে আইয়ুব খানের স্বৈরশাসনের বিরুদ্ধে বীর বাঙালি ঝাঁপিয়ে পড়ে। আর ১৯৬৯ সালে সংঘটিত হয় ঐতিহাসিক গণঅভ্যুত্থান, যা আইয়ুব খানের পতন ঘটায়। ১৯৭০ সালের নির্বাচনে এদেশের মানুষ আওয়ামী লীগকে বিজয়ী করে।কিন্তু তাদেরকে ক্ষমতায় যেতে দেওয়া না হলে বাঙালি জাতি ১৯৭১ সালের ২৬ মার্চ শুরু হয় মহান মুক্তিযুদ্ধ। অবশেষে দীর্ঘ ৯ মাস রক্তক্ষয়ী সংগ্রামের মাধ্যমে বাঙালি অর্জন করে তাদের কাঙ্ক্ষিত স্বাধীনতা। আর পৃথিবীর মানচিত্রে উদ্ভব ঘটে স্বাধীন ও সার্বভৌম বাংলাদেশের। উপরের আলোচনায় প্রতীয়মান হয় যে, ভাষা আন্দোলন বাঙালিদের মধ্যে জাতীয়তাবোধ সৃষ্টি করে। এই চেতনা ১৯৭১ সালের স্বাধীনতা আন্দোলনকে ত্বরান্বিত করেছিল। সুতরাং বলা যায়, ভাষা আন্দোলনের মধ্যেই বাঙালির স্বাধীনতার বীজ নিহিত ছিল।"
        }
      ]
    },
    {
      "number": "9",
      "uddipok": "আফ্রিকার একটি দেশ হলো সুদান। সুদানের উত্তরাঞ্চলের আয়তন দক্ষিণাঞ্চলের-চেয়ে অনেক বড় হলেও জনসংখ্যা ছিল তুলনামূলক কম। এছাড়া উত্তরাঞ্চলে নদী-নালা কম থাকার কারণে ভূমি ছিল অনুর্বর এবং কোথাও কোথাও মরূময়। অন্যদিকে নদীবিধৌত দক্ষিণ সুদান ছিল উর্বর এবং খনিজ সম্পদে ভরপুর। রাষ্ট্র ক্ষমতায় উত্তর সুদানের একচ্ছত্র আধিপত্য থাকায় দক্ষিণ সুদানকে অর্থনীতিসহ নানাভাবে বঞ্চিত করা হয়। পরবর্তীতে দক্ষিণ সুদান সশস্ত্র আন্দোলনের মাধ্যমে স্বাধীনতার ডাক দিলে দীর্ঘ লড়াই-সংগ্রামের মধ্য দিয়ে একটি নতুন স্বাধীন রাষ্ট্রের সৃষ্টি হয়।",
      "tag": "DB, RB, CB, Ctg.B, SB, JB, BB 25",
      "sub_questions": [
        {
          "label": "ক",
          "question": "ছাত্র সংগ্রাম পরিষদ কয় দফা ঘোষণা করে?",
          "explanation": "ছাত্র সংগ্রাম পরিষদ ১১ দফা ঘোষণা করে।"
        },
        {
          "label": "খ",
          "question": "ঊনসত্তরের গণঅভ্যুত্থান বলতে কী বোঝ?",
          "explanation": "প্রেসিডেন্ট আইয়ুব খানের গণবিরোধী কাজ ও স্বৈরশাসনের অবসান ঘটিয়ে স্বাধিকার অর্জনের লক্ষ্যে ১৯৬৯ সালে পরিচালিত আন্দোলনই ঊনসত্তরের গণঅভ্যুত্থান নামে পরিচিত। স্বৈরশাসক আইয়ুব খান পূর্ব পাকিস্তানিদের প্রতি অর্থনৈতিক, সামাজিক, রাজনৈতিক প্রতিটি ক্ষেত্রে শোষণ ও বৈষম্যমূলক নীতি গ্রহণ করে। বাঙালির ছয় দফা দাবিকে নস্যাৎ করে দিতে আইয়ুব সরকার ১৯৬৮ সালে আগরতলা মামলা দায়ের করে। এর বিরুদ্ধে আওয়ামী লীগের ছয় দফা ও ছাত্রদের এগারো দফাভিত্তিক আন্দোলন গড়ে ওঠে। ১৯৬৯ সালে এ আন্দোলন চূড়ান্ত রূপ লাভ করে এবং গণঅভ্যুত্থানে রূপ নেয়। বাঙালি জাতির রাজনৈতিক বিকাশে এ আন্দোলন তাৎপর্যপূর্ণ ভূমিকা রাখে। এ আন্দোলনে ছাত্রনেতা আসাদ ও শিক্ষক শামসুজ্জোহাসহ অনেকেশহিদ হন।"
        },
        {
          "label": "গ",
          "question": "উদ্দীপকের দেশের ভৌগোলিক বৈশিষ্ট্যের সাথে তোমার পাঠ্যবইয়ের কোন দেশের সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লেখিত আফ্রিকার সুদানের ভৌগোলিক বৈশিষ্ট্যের সাথে তৎকালীন পাকিস্তানের ভৌগোলিক বৈশিষ্ট্যের সাদৃশ্য দেখা যায়। পাকিস্তান দক্ষিণ এশিয়ার একটি দেশ। ১৯৪৭ সালের ১৪ আগস্ট ভারত বিভক্ত হয়ে পাকিস্তান ও ভারত নামে দুটি রাষ্ট্র গঠিত হয়। এর মধ্যে পাকিস্তান রাষ্ট্রটি পূর্ব পাকিস্তান ও পশ্চিম পাকিস্তান- এই দুই ভাগে বিভক্ত ছিল। পশ্চিম পাকিস্তান আয়তনে অনেক বড় হলেও এর বিশাল অঞ্চল ছিল অনুর্বর, পাহাড়ি ও মরূময়। সেজন্য তখন ঐ অঞ্চলে কৃষিপণ্য কম উৎপাদিত হতো। অন্যদিকে নদীমাতৃক পূর্ব পাকিস্তান ছিল সুজলা- সুফলা, শস্য-শ্যামলা এক উর্বর ভূখণ্ড। উদ্দীপকের সুদানের ক্ষেত্রেও একই বৈশিষ্ট্য দেখা যায়। উদ্দীপকের সুদানের দক্ষিণাঞ্চল ছিল উর্বর এবং খনিজ সম্পদে ভরপুর। অন্যদিকে উত্তরাঞ্চল ছিল অনুর্বর। আবার উত্তরাঞ্চলের আয়তন বেশি হলেও দক্ষিণাঞ্চলের তুলনায় সেখানে জনসংখ্যা কম। অনুরূপভাবে পশ্চিম পাকিস্তানের আয়তন বেশি হলেও পূর্ব পাকিস্তানের তুলনায় সেখানে জনসংখ্যা কম ছিল। পূর্ব পাকিস্তান বা পূর্ব বাংলা ছিল প্রাকৃতিক সম্পদে ভরপুর। এ অঞ্চলের ভূমি ছিল উর্বর, যার ফলে এখানে কৃষির উন্নয়নের ব্যাপক সম্ভাবনা ছিল। বহু নদ-নদীবিধৌত পূর্ব পাকিস্তানে প্রচুর ফসল উৎপাদিত হতো। তবে শাসনক্ষমতা পশ্চিম পাকিস্তানিদের হাতে থাকায়। পূর্বাঞ্চলের মানুষের ভাগ্যের উন্নয়ন হয়নি। সুতরাং বলা যায়, ভৌগোলিক বৈশিষ্ট্যের দিক দিয়ে তৎকালীন পাকিস্তানের সাথে সুদানেরমিল রয়েছে।"
        },
        {
          "label": "ঘ",
          "question": "পাঠ্যবইয়ের আলোকে উক্ত দেশের অর্থনৈতিক বৈষম্যের চিত্র আলোচনা করো।",
          "explanation": "উদ্দীপকে উল্লেখিত সুদানের দুই অংশের বৈষম্যের মতো তৎকালীন পূর্ব ও পশ্চিম পাকিস্তানের অর্থনৈতিক বৈষম্যও ছিল পাহাড় সমান। পাকিস্তান আমলে পূর্ব পাকিস্তান চরম অর্থনৈতিক বৈষম্যের শিকার হয়। ১৯৫৯-৬০' সালে পশ্চিম পাকিস্তানের অধিবাসীদের মাথাপিছু আয় ছিল পূর্ব পাকিস্তানের মানুষের তুলনায় ৩২% বেশি। পাকিস্তানের মোট রাজস্ব আয়ের শতকরা ৬০ ভাগই অর্জিত হতো পূর্বাঞ্চল থেকে। অথচ এর মাত্র ২৫ ভাগ ব্যয় হতো এ অঞ্চলে। মোট রপ্তানি আয়ের ৬০ ভাগ পূর্ব বাংলার পণ্য থেকে অর্জিত হলেও এ অঞ্চল আমদানি পণ্যের মাত্র শতকরা ৩০ ভাগ পেত। পাকিস্তানের জনসংখ্যার শতকরা ৬০ ভাগই পূর্ব পাকিস্তানে থাকলেও জাতীয় আয়ের মাত্র ২৭ ভাগ ব্যয় হতো তাদের জন্য। উদ্দীপকে দেখা যায়, উত্তর সুদান দক্ষিণ সুদানকে অর্থনৈতিকভাবে বজ্ঞিত করে সম্পদের পাহাড় গড়ে তোলে। একইভাবে পশ্চিম পাকিস্তানও পূর্ব পাকিস্তানকে অর্থনৈতিকভাবে শোষণ করে নিজেদের সমৃদ্ধ করে তোলে। পূর্ব পাকিস্তান হয়ে পড়ে অর্থনৈতিকভাবে পঙ্গু। পূর্ব পাকিস্তানের হাতে মুদ্রা ও অর্থনৈতিক ব্যবস্থা নিয়ন্ত্রণের কোনো ক্ষমতাই ছিল না। কেন্দ্রীয় ব্যাংকসহ প্রায় সকল ব্যাংক, বিমা, বাণিজ্য, সরকারি-বেসরকারি প্রতিষ্ঠান, বিদেশি মিশনসমূহের সদর দফতর ছিল পশ্চিম পাকিস্তানে। অনেক শিল্পের কাঁচামাল পূর্ব পাকিস্তানে উৎপন্ন হলেও প্রধান শিল্পকারখানাগুলো প্রতিষ্ঠিত হয় পশ্চিমে। মোট তিনটি পঞ্চবার্ষিক পরিকল্পনায় যে সকল উন্নয়ন প্রকল্প গ্রহণ করা হয় সেখানে পশ্চিম পাকিস্তানের তুলনায় পূর্ব পাকিস্তানে বরাদ্দ ছিল অনেক কম। পরিশেষে বলা যায়, উদ্দীপকে বর্ণিত উত্তর সুদানের নেতারা রাষ্ট্রক্ষমতায় একচ্ছত্র আধিপত্য বিস্তারের মাধ্যমে দক্ষিণ সুদানকে অর্থনৈতিকভাবে বঞ্চিত করেছিলেন। একইভাবে পশ্চিম পাকিস্তানি শাসকগোষ্ঠীও পূর্ব পাকিস্তানকে অর্থনৈতিকভাবে বঞ্চিত করে উভয়ের মধ্যে ব্যাপক বৈষম্যের সৃষ্টি করে।"
        }
      ]
    },
    {
      "number": "10",
      "uddipok": "মধ্যপ্রাচ্যের ফিলিস্তিন একটি মুসলিম অধ্যুষিত অঞ্চল। দ্বিতীয় বিশ্বযুদ্ধের পর থেকেই দখলদার ইহুদি রাষ্ট্র ইসরাইলের নিকট অঞ্চলটির জনগণ শোষিত ও অত্যাচারিত হয়ে আসছে। ফলে ফিলিস্তিনের জনগণ ঐক্যবদ্ধ হয়ে ইসরাইল রাষ্ট্রের বিরুদ্ধে সশস্ত্র আন্দোলন শুরু করে। এতে ইহুদি রাষ্ট্রটি ফিলিস্তিনের স্বাধীনতাকামী জনগণকে দমনে নারী ও শিশুসহ সাধারণ নাগরিকের উপর নৃশংসভাবে গণহত্যা ও ধ্বংসযজ্ঞ চালায়। এসবের পরেও ফিলিস্তিনের জনগণ তাদের স্বাধীনতা ফিরে পেতে সংগ্রাম চালিয়ে যায়।",
      "tag": "DB, RB, CB, Ctg.B, SB, JB, BB 25",
      "sub_questions": [
        {
          "label": "ক",
          "question": "মুক্তিযুদ্ধে প্রধান সেনাপতি কে ছিলেন?",
          "explanation": "মুক্তিযুদ্ধে প্রধান সেনাপতি ছিলেন কর্নেল আতাউল গণি ওসমানী।"
        },
        {
          "label": "খ",
          "question": "মুক্তিযুদ্ধে 'সেক্টর' কী? ব্যাখ্যা করো।",
          "explanation": "মুক্তিযুদ্ধ পরিচালনার সুবিধার্থে যুদ্ধক্ষেত্রকে তথা সমগ্র দেশকে অঞ্চলভিত্তিক কয়েকটি ভাগে ভাগ করার প্রক্রিয়াই হলো সেক্টর, যার নেতৃত্ব 'দেন একজন দায়িত্বশীল কমান্ডার। ১৯৭১ সালে বাংলাদেশের স্বাধীনতা যুদ্ধকে সঠিকভাবে পরিচালনার জন্য সমগ্র দেশকে ১১টি সেক্টরে ভাগ করে দেওয়া হয়। প্রত্যেক সেক্টরে আলাদা আলাদা সদর দপ্তর ও সেক্টর কমান্ডার নিযুক্ত করা হয়। সেক্টরভিত্তিক যুদ্ধ পরিচালনার এ কৌশল মুক্তিযুদ্ধে বাংলাদেশের বিজয় লাভের পথ সুগম করে তোলে।"
        },
        {
          "label": "গ",
          "question": "উদ্দীপকের সাথে স্বাধীন বাংলাদেশের অভ্যুদয়ের কোন ঘটনার মিল রয়েছে? ব্যাখ্যা করো।",
          "explanation": "উদ্দীপকের সাথে স্বাধীন বাংলাদেশের অভ্যুদয়ের ক্ষেত্রে পূর্ব পাকিস্তানের মানুষের ওপর পশ্চিমা শাসকগোষ্ঠীর অত্যাচার-নির্যাতন, গণহত্যা এবং এর বিরুদ্ধে বাঙালির ঐক্যবদ্ধ আন্দোলনের মিল রয়েছে। ১৯৪৭ সালে পাকিস্তান সৃষ্টির পর থেকেই পশ্চিম পাকিস্তানের শাসকগোষ্ঠী পূর্ব পাকিস্তানের প্রতি বৈষম্যমূলক নীতি গ্রহণ করে। তাদের অত্যাচার- নির্যাতনে পূর্ব পাকিস্তানের মানুষ নানা বঞ্চনা ও শোষণের শিকার হতে থাকে। তাছাড়া বিভিন্ন সময়ে পাকিস্তান সরকার বাঙালির ওপর নৃশংস গণহত্যা চালায়। তাদের এ অত্যাচার-নির্যাতনের বিরুদ্ধে বাঙালিরা আন্দোলন গড়ে তোলে এবং সশস্ত্র সংগ্রামের মাধ্যমে দেশ স্বাধীন করে। উদ্দীপকে বর্ণিত ফিলিস্তিনির ক্ষেত্রেও একই পরিস্থিতি দেখা যায়। উদ্দীপকে বর্ণিত ফিলিস্তিনি জনগণ দখলদার ইসরাইল রাষ্ট্র কর্তৃক শোষিত ও নির্যাতিত হয়ে আসছে। ইহুদি রাষ্ট্র ইসরাইল ফিলিস্তিনের সাধারণ নাগরিকদের ওপর নৃশংসভাবে গণহত্যা ও ধ্বংসযজ্ঞ চালায়। এসবের পরেও ফিলিস্তিনি জনগণ স্বাধীনতা লাভের আশায় সংগ্রাম চালিয়ে যায়। একইভাবে পূর্ব বাংলার প্রতি পাকিস্তানি শাসকদের নীতিছিল বৈষম্যমূলক। রাজনৈতিক, অর্থনৈতিক, সামরিক, সামাজিক, শিক্ষাসহ প্রতিটি ক্ষেত্রেই এ বৈষম্য প্রকট আকার ধারণ করে। পাকিস্তানিরা প্রতিনিয়ত বাঙালির ন্যায়সংগত অধিকারকে উপেক্ষা করতে থাকে যা তাদের মনে তীব্র ক্ষোভ সৃষ্টি করে। পশ্চিম পাকিস্তানি শাসকগোষ্ঠীর শোষণ, বঞ্চনায় অতিষ্ঠ হয়ে পূর্ব পাকিস্তানের মানুষ ঐক্যবদ্ধভাবে সরকারের বিরুদ্ধে আন্দোলন শুধু করে। ১৯৭১ সালের ২৫ মার্চ রাতে পাকিস্তানি হানাদার বাহিনীর বর্বর গণহত্যার পর বাঙালিরা সশস্ত্র সংগ্রাম গড়ে তোলে। পাক সরকার বাঙালিদের দমনের জন্য বাংলার অসংখ্য নিরস্ত্র মানুষকে হত্যা করে, তাদের বাড়িঘর জ্বালিয়ে দেয় এবং নারী ও শিশুদের ওপর নির্মম নির্যাতন চালায়। এতসব অত্যাচারের পরও তারা বাঙালিদের দমাতে পারেনি। দীর্ঘ ৯ মাস যুদ্ধ করেবাঙালি তাদের বিজয় ছিনিয়ে নিতে সক্ষম হয়।"
        },
        {
          "label": "ঘ",
          "question": "পাঠ্যবইয়ের আলোকে উক্ত ঘটনার প্রকৃতি বিশ্লেষণ করো।",
          "explanation": "উদ্দীপকের ফিলিস্তিনের মতো রাংলাদেশও ১৯৭১ সালে আপামর জনসাধারণের অংশগ্রহণে সশস্ত্র সংগ্রাম পরিচালিত হয়। তবে ফিলিস্তিন এখনও স্বাধীনতা অর্জন করতে না পারলেও বাংলাদেশ এ সংগ্রামের মধ্য দিয়ে স্বাধীনতা অর্জন করতে সক্ষম হয়। পাকিস্তান সরকারের অধীনে নানা অত্যাচার-নির্যাতনের শিকার হয়ে নানা আন্দোলনের পথ ধরে ১৯৭১ সালের ২৬ মার্চ বাঙালি মুক্তিযুদ্ধে অংশ নেয়। সব শ্রেণির মানুষের অংশগ্রহণে এ যুদ্ধ জনযুদ্ধে পরিণত হয়। ফিলিস্তিনের স্বাধীনতা আন্দোলনের ক্ষেত্রেও একই প্রকৃতি লক্ষণীয়। উদ্দীপকে বর্ণিত ইসরাইলি. শাসকগোষ্ঠীর অত্যাচার থেকে মুক্তি পেতে ফিলিস্তিনি জনগণ স্বাধীনতা আন্দোলন শুরু করলে ইহুদি রাষ্ট্র ইসরাইল ফিলিস্তিনে গণহত্যা, লুণ্ঠন, নারী ও শিশুদের ওপর পাশবিক নির্যাতন চালায়। এরপরও ফিলিস্তিনের জনগণ স্বাধীনতা লাভের আশায় তাদের সংগ্রাম চালিয়ে যায়। একইভাবে বাঙালিরা পশ্চিম পাকিস্তানি শাসক গোষ্ঠীর অকথ্য নির্যাতনের অতিষ্ঠ হয়ে ঐক্যবদ্ধভাবে স্বাধীনতা সংগ্রামে ঝাপিয়ে পড়ে বাঙালিদের এই স্বাধীনতা সংগ্রামের পথও,খুব সহজ ছিল না। দীর্ঘ নয় মাসের এ সংগ্রামে বহু মানুষকে আত্মাহুতি ও ত্যাগ স্বীকার করতে হয়েছে। বাঙালির স্বাধীনতার চেতনাকে স্তব্ধ করে দিতে পাকিস্তান সরকার নানা অপতৎপরতা চালায়। ১৯৭১ সালের ২৫ মার্চ রাতে পাকিস্তানি হানাদার বাহিনীর বর্বর গণহত্যার পরপরই ২৬ মার্চ বাংলাদেশের স্বাধীনতা ঘোষণা করা হয়। এ ঘোষণায় উজ্জীবিত অদম্য বাঙালি পাকিস্তানি হানাদার শক্তিরবিরুদ্ধে দেশের সর্বত্র প্রতিরোধ যুদ্ধ গড়ে তোলে। শুরু হয় মুক্তিযুদ্ধ। কৃষক, শ্রমিক, নারী, ছাত্র, শিল্পী, সাহিত্যিক, রাজনীতিবিদ-সব শ্রেণির মানুষ মুক্তিযুদ্ধে অংশ নিয়ে একে জনযুদ্ধে রূপ দেয়। পাকিস্তান সরকার স্বাধীনতাকামী জনতাকেদমনের -জন্য কঠোর অবস্থান গ্রহণ করেও ব্যর্থ হয়। সব অত্যাচার-নির্যাতনের বিরুদ্ধে রুখে দাঁড়িয়ে বাঙালি যোদ্ধারা তাদের পিছু হটতে বাধ্য করে। পরাজয় নিশ্চিত জেনে হানাদার বাহিনী ১৪ ডিসেম্বর এদেশের বুদ্ধিজীবীদের হত্যায় মেতে ওঠে। তবে শেষ পর্যন্ত পাকিস্তানি বাহিনী আত্মসমর্পণ করতে বাধ্য হয়। প্রায় ৩০ লাখ শহিদের আত্মত্যাগ আর ২ লাখ নারীর সম্ভ্রমের বিনিময়ে ১৯৭১ সালের ১৬ ডিসেম্বর বাংলাদেশ বিজয় লাভ.করে। কিন্তু ফিলিস্তিনিদের স্বাধীনতা সংগ্রাম এখনও চলমান। পরিশেষে বলা যায়, ফিলিস্তিন এবং বাংলাদেশের স্বাধীনতা আন্দোলনের প্রেক্ষাপট এবং প্রকৃতি প্রায় একই ধরনের। যদিও ফিলিস্তিন রাষ্ট্র এখনো স্বাধীনতা অর্জনে সক্ষম হয়নি। তবে তাদের মতোই বাঙালিরাও পাকিস্তানি শাসকগোষ্ঠীর অত্যাচার থেকে মুক্তির জন্য ঐক্যবদ্ধভাবে সংগ্রাম করে।"
        }
      ]
    },
    {
      "number": "11",
      "uddipok": "গত শতাব্দীর মাঝামাঝিতে ভিয়েতনামের দুই অংশের মধ্যে রক্তক্ষয়ী যুদ্ধ শুরু হয়। যুদ্ধের একপর্যায়ে দক্ষিণ ভিয়েতনামের একজন সামরিক কর্মকর্তার নির্দেশে উত্তর ভিয়েতনামের একটি অংশে ঘৃণ্য ও বর্বর হর্তাকাণ্ড চালানো হয়। এ জঘন্য হত্যাকাণ্ডটি তাদেরকে বিশ্ববাসীর নিকট ঘৃণার পাত্রে পরিণত করে।",
      "tag": "DB, RB, CB, Ctg.B, SB, JB, BB 25",
      "sub_questions": [
        {
          "label": "ক",
          "question": "কোন দেশ বাংলাদেশকে প্রথম স্বীকৃতি দেয়?",
          "explanation": "ভুটান বাংলাদেশকে প্রথম স্বীকৃতি দেয়।"
        },
        {
          "label": "খ",
          "question": "'আত্মসমর্পণ দলিল' কী? ব্যাখ্যা করো।",
          "explanation": "১৯৭১ সালের ১৬ ডিসেম্বর ভারতীয় সেনবাহিনীর ইস্টার্ন কমান্ডের প্রধান লে. জগজিৎ সিং আরোরা ও পাকিস্তান সেনাবাহিনীর ইন্টার্ন কমান্ডের প্রধান ও পূর্ব পাকিস্তানের প্রধান সামরিক আইন প্রশাসক লে. জেনারেল আমীর আব্দুল্লাহ খান নিয়াজির মধ্যে সম্পদিত যে চুক্তির মাধ্যমে বাংলাদেশের মুক্তিযুদ্ধের অবসান ঘটে সেটাই আত্মসমর্পণ দলিল। দীর্ঘ নয় মাস মুক্তিযুদ্ধের পর ১৯৭১ সালের ১৬ ডিসেম্বর বিকাল ৪ টার পরে রেসকোর্স ময়দানে লে. জেনারেল আমীর আব্দুল্লাহ খান নিয়াজি ৯৩,০০০ পাকিস্তানি এবং বিপুল পরিমাণ অস্ত্রশস্ত্রসহ পাকিস্তান সরকার ও সেনাবাহিনীর পক্ষ থেকে আত্মসমর্পণ দলিলে স্বাক্ষর করেন। ফলে বাংলাদেশ স্বাধীন ও সার্বভৌম দেশ হিসেবে আত্মপ্রকাশ করে।"
        },
        {
          "label": "গ",
          "question": "উদ্দীপকে উল্লেখিত হত্যাকাণ্ডটি তৎকালীন দুই পাকিস্তানের কোন হত্যাকাণ্ডকে নির্দেশ করে? ব্যাখ্যা করো।",
          "explanation": "উদ্দীপকে উল্লেখিত হত্যাকাণ্ডটি ১৯৭১ সালের ২৫ মার্চ পূর্ব পাকিস্তানে পাকিস্তানি সৈন্যবাহিনীর পরিচালিত হত্যাকাণ্ডকে নির্দেশ করে। ১৯৭১ সালের ২৫ মার্চ মধ্যরাতে পৃথিবীর ইতিহাসে একটি কলঙ্কজনক অধ্যায়ের সূচনা হয়। সে সময় পাকিস্তানি সেনাবাহিনী পূর্ব পাকিস্তানের নিরস্ত্র, নিরীহ, স্বাধীনতাকামী সাধারণ জনগণের ওপর হামলা করে এবং নির্বিচারে হত্যাযজ্ঞ চালায়। ২৫ মার্চ রাতে এ অভিযান পরিচালনা করলেও মূলত মার্চের প্রথম থেকেই তারা এর পরিকল্পনা করে। পাকিস্তানি সামারিক বাহিনী তাদের এ ঘৃণ্য অভিযানের নাম দেয় 'অপারেশন সার্চলাইট'। উদ্দীপকেও এ ধরনের জঘন্য হত্যাকাণ্ডের চিত্র ফুটে উঠেছে। উদ্দীপকে দেখা যায়, ভিয়েতনামের দুই অংশের মধ্যে যুদ্ধ শুরু হলে। যুদ্ধের একপর্যায়ে দক্ষিণ ভিয়েতনামের এক সামরিক কর্মকর্তার নির্দেশে উত্তর ভিয়েতনামের একটি অংশে নিরপরাধ ও নিরস্ত্র নারী-পুরুষ ও শিশুদের নির্মমভাবে হত্যা করা হয়। একইভাবে পশ্চিম পাকিস্তানের সীমাহীন বৈষম্য, অত্যাচার ও নিপীড়নের কারণে পাকিস্তানের দুই অংশের মধ্যে আর্থসামাজিক ক্ষেত্রে বিশাল অসমতা সৃষ্টি হয়। ফলে পূর্ব পাকিস্তানের জনগণ তাদের অধিকার আদায়ের লক্ষ্যে আন্দোলন-সংগ্রাম শুরু করে। এ আন্দোলন তীব্র আকার ধারণ করলে পাকিস্তান সরকার ভীত হয়ে পড়ে। শেখ মুজিবুর রহমানের সাথে আলোচনার নামে তারা কালক্ষেপণ করে পূর্ব পাকিস্তানে সমর প্রস্তুতি গ্রহণ করে। প্রস্তুতি সম্পন্ন হলে বাঙালির ওপর আক্রমণের নির্দেশ জারি করে ইয়াহিয়া খান ২৫ মার্চ রাতে ঢাকা ত্যাগ করেন। তার নির্দেশ অনুযায়ী রাও ফরমান আলীর নেতৃত্বে পাকবাহিনী ২৫ মার্চ রাতে ঢাকায় এক গণহত্যার তাণ্ডবলীলায় মেতে ওঠে। ওই রাতে অসংখ্য নিরস্ত্র নারী-পুরুষ ও শিশুকে নির্মমভাবে হত্যা করা হয়। ১৯৭১ সালের ১ এপ্রিল প্রকাশিত নিউইয়র্ক টাইমস পত্রিকায় এ সংখ্যা ৩৫,০০০ বলে উল্লেখ করা হয়েছে। উদ্দীপকের গণহত্যায়ও বাঙালির এ নির্মম দৃশ্যপট ফুটে উঠেছে।"
        },
        {
          "label": "ঘ",
          "question": "উক্ত হত্যাকাণ্ডটি মহান মুক্তিযুদ্ধের একটি খণ্ডিত চিত্রমাত্র- বিশ্লেষণ করো।",
          "explanation": "উদ্দীপকের হত্যাকাণ্ডের মতো উক্ত হত্যাকাণ্ড অর্থাৎ পূর্ব পাকিস্তানে ২৫ মার্চের গণহত্যাটি মহান মুক্তিযুদ্ধের একটি খণ্ডচিত্র মাত্র- উক্তিটি যথার্থ। ২৫ মার্চ রাতের গণহত্যার পরই বাঙালি জাতি মহান মুক্তিযুদ্ধে ঝাঁপিয়ে পড়ে। মুক্তিসেনাদের গেরিলা আক্রমণে জনসমর্থনহীন পাকিস্তানি বাহিনী দিশেহারা হয়ে পড়ে। বর্বর পাকিস্তানিরা এ সময় নিরীহ বেসামরিক জনতার ওপর আক্রমণ করে তাদের নৃশংসভাবে হত্যা করতে থাকে। গ্রামের পর গ্রাম জ্বালিয়ে দিতে থাকে। ছাত্র-যুবকদের দেখামাত্রই তারা গুলি করে হত্যা করে। শহর, গ্রাম, সমগ্র দেশেই তারা অমানবিক হত্যাকাণ্ড পরিচালনা করে। উদ্দীপকে দেখা যায়, দক্ষিণ ভিয়েতনাম উত্তর ভিয়েতনামের একটি অংশে মানবতাবিরোধী ঘৃণ্য ও বর্বর হত্যাকাণ্ড চালায়। এ হত্যাকাণ্ডটি ছিল ভিয়েতনাম যুদ্ধের একটি খণ্ড চিত্র মাত্র। একইভাবে ১৯৭১ সালের ২৫ মার্চ রাতে পাক-হানাদার বাহিনী পূর্বপাকিস্তানের নিরীহ নিরস্ত্র ঘুমন্ত মানুষের ওপর এক ঘৃণ্য হত্যাকাণ্ড চালায়। এ হত্যাকাণ্ডটিও ছিল মহান স্বাধীনতা যুদ্ধের একটি খণ্ডিত চিত্র। যুদ্ধ চলাকালে হানাদার বাহিনী তাদের এ দেশীয় দোসর রাজাকার, আল-বদর, আল-শামস (স্বাধীনতাবিরোধী গোষ্ঠী) প্রভৃতি বাহিনীর সহায়তায় এ দেশের নিরীহ মানুষের ওপর অত্যাচার, নির্যাতন করে এবং অসংখ্য নারীর সম্ভ্রমহানি ঘটায়। যুদ্ধের প্রায় শেষ পর্যায়ে যৌথবাহিনীর অতর্কিত আক্রমণে দিশেহারা হয়ে পাক হানাদার বাহিনী তাদের দোসরদের নিয়ে ১৪ ডিসেম্বর আরেক দফা বর্বর হত্যাযজ্ঞ চালায়। বাঙালি জাতিকে মেধাশূন্য করার জন্যই ঐদিন পূর্ব পাকিস্তানের বুদ্ধিজীবীদের বাড়ি থেকে তুলে নিয়ে তারা নির্মমভাবে হত্যা করে। অবশেষে দীর্ঘ নয় মাসের রক্তক্ষয়ী যুদ্ধ শেষে প্রায় ৩০ লাখ বাঙালির প্রাণের বিনিময়ে ১৬ ডিসেম্বর অর্জিত হয় আমাদের মহান বিজয়। উপরের আলোচনার পরিপ্রেক্ষিতে বলা যায়, ২৫ মার্চ রাতের হত্যাকাণ্ডটি ছিল আমাদের মহান মুক্তিযুদ্ধের একটা ক্ষুদ্র অংশ মাত্র। কারণদীর্ঘ নয় মাসের রক্তক্ষয়ী যুদ্ধে পাকবাহিনী এ দেশের আরও লক্ষ লক্ষ মানুষকে হত্যা করে।"
        }
      ]
    }
  ]
}