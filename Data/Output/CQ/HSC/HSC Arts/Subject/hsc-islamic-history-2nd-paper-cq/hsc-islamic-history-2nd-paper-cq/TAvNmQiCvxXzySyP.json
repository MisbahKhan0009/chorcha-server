{
  "title": "ঢাকা, ময়মনসিংহ, দিনাজপুর, চট্টগ্রাম, সিলেট, বরিশাল ২০২২",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "ফরাসি সরকারের সেনাপতি নেপোলিয়ন বোনপার্ট ১৭৯৫ খ্রিষ্টাব্দে মিশর বিজয় করেন। কিন্তু নেপোলিয়ন ও ফরাসিরা বেশিদিন মিশরে অবস্থান করতে পারেননি। তবে এ বিজয় ছিল অতন্ত্য গুরুত্বপূর্ণ। বিশেষ করে জ্ঞান-বিজ্ঞান ও শিল্প-সংস্কৃতির ক্ষেত্রে এর ফলাফল ছিল সুদুরপ্রসারি।",
      "tag": "DB, MB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "",
          "explanation": "রানীবাঈ।"
        },
        {
          "label": "খ",
          "question": "",
          "explanation": "ভারতবর্ষে বিভিন্ন জাতি, ধর্ম ও ভাষাভাষীদের মহামিলন ঘটেছে বলে আইরিশ ইতিহাসবিদ ভিনসেন্ট স্মিথ ভারতবর্ষকে \"ণৃ-তত্ত্বের জাদুঘর বলেছেন\"।   ভারতবর্ষের সবচেয়ে প্রাচীন অধিবাসী দ্রাবিড় জাতি। পরবর্তীতে আর্য, শক, কুষাণ ও হুনরা ভারতে আসে। এখানে হিন্দু ও মুসলিমদের আধিক্য থাকলেও বৌদ্ধ, খ্রিষ্ট, জৈন, শিখ ইত্যাদি বিভিন্ন ধর্মের ধর্মাবলম্বীরা রয়েছেন। পাশাপাশি বিভন্ন ভাষাভাষী লোকজন ও রয়েছেন। বর্তমানে ভারতে ২,০০০ এর বেশি উপভাষা প্রচলিত আছে। ভারতবর্ষে এরুপ জাতি-ধর্ম-ভাষাগত বৈচিত্র্য থাকায় আইরিশ ইতিহাসবিদ ভিনসেন্ট স্মিথ ভারতবর্ষকে \"ণৃ-তত্ত্বের জাদুঘর বলেছেন\"।"
        },
        {
          "label": "গ",
          "question": "",
          "explanation": "উদ্দীপকে উল্লিখিত সম্রাট নেপোলিয়নের মিশর বিজয়ের সাথে আরবদের সিন্ধু ও মুলতান অভিযানের সাদৃশ্য রয়েছে। নিম্নে তা ব্যাখ্যা করা হলো: ৭১০-৭১১ খ্রিস্টাব্দে মুহাম্মদ বিন কাসিম একাধিকবার চেষ্টা করে ও সিন্ধু বিজয়ে সফল হন নি। কিন্তু পরবর্তীতে ৭১২ খ্রিস্টাব্দে তার বিশাল সৈন্যবাহিনীর পাশাপাশি তিনি সামরিক সহায়তা পান হারুন মোহাম্মদ বিন কাসিমের। পাশাপাশি রাজা দাহিরের নির্যাতনে অতিষ্ঠ হয়ে স্থানীয় জাঠ ও মেঠেরা আরব বাহিনীতে যোগ দেন। ফলে বিশাল এই সামরিক শক্তি প্রায় বিনা বাঁধায় সিন্ধু জয় করেন। পরের বছর আরবরা মুলতান ও জয় করেন। তবে আরবরা বেশিদিন নিজেদের অবস্থান ধরে রাখতে না পারলেও তাদের জয়ে ভারতবর্ষে শিল্প-সাংস্কৃতিক অনেক উন্নতি হয়েছে। পাশাপাশি জ্ঞান ও বিকশিত হয়েছে। বহু আরব ব্যাক্তি ভারতবর্ষে জ্ঞানচর্চায় আসেন। উদ্দীপকেও ফরাসিরা মিশর বিজয় করলেও সেখানে তারা বেশিদিন শাসন করতে পারে নি। তবে এই বিজয় মিশরের ইতিহাসে জ্ঞান-বিজ্ঞান ও শিল্প-সংস্কৃতির জন্য অনেক গুরুত্বপূর্ণ ছিলো। কেননা এই বিজয়ে মিশরে জ্ঞান-বিজ্ঞান ও শিল্প-সংস্কৃতির অভাবনীয় উন্নতি হয়েছে।  তাই বলা যায়, যুদ্ধে বিজয়ী হয়েও স্বল্প সময় শাসন ও শাসনামলে জ্ঞান-বিজ্ঞান ও শিল্প-সংস্কৃতির উন্নতির দিক থেকে ফরাসীদের মিশর বিজয় ও আরবদের সিন্ধু ও মুলতান বিজয়ের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "আরবদের সিন্ধু ও মুলতান বিজয়ের ফলাফল নিম্নে উদ্দীপকের আলোকে বিশ্লেষণ করা হলো: সিন্ধু ও মুলতান বিজয় আরবদের জন্য একটি তাৎপর্যপূর্ণ ইতিহাস। পাশাপাশি এই বিজয় ধর্মীয়, অর্থনৈতিক, সামাজিক, সাংস্কৃতিক ও জ্ঞান বিকাশেও অত্যন্ত গুরুত্বপূর্ণ ভূমিকা রেখেছে। ফরাসীদের মিশর জয়ের ফলে সেখান জ্ঞান-বিজ্ঞানের উন্নতি সাধিত হয়েছে। তেমনি ভারতবর্ষে এসে ও আরবরা বিভিন্ন জ্ঞান-বিজ্ঞানের নতুন দ্বার উন্মোচিত করতে পেরেছে। ভারতের চিকিৎসা, সাহিত্য, চিত্রশিল্পের গ্রন্থ আরবীতে অনুবাদ করে আরবরা জ্ঞানার্জনে নতুন দ্বার উন্মোচিত করেছিল। ভারতীয়দের কাছে থেকে আরবরা শূন্যের ব্যবহার শিখে। তাছাড়া জ্যোতির্বিদ আবু মাশার, আল বিরুনীসহ বহু মুসলিম পন্ডিত ভারতে জ্ঞানচর্চায় আসেন। পাশাপাশি ফরাসিদের মিশর বিজয়ে শিল্প-সংস্কৃতির উন্নতির মতো আরবদের সিন্ধু ও মুলতান বিজয়েও ভারতে নানবিধ উন্নতি পরিলক্ষিত হয়েছিল। মুসলমানদের ধর্ম, আচার-ব্যবহারে ভারতীয়রা প্রভাবিত হয়েছিল। গ্রীক, মিসরীয়, মেসোপটমিয়ার মতো বিখ্যাত সভ্যতাগুলোর সংস্কৃতির সাথে ভারতীয়রা পরিচিত হওয়ার সুযোগ সৃষ্টি হয়েছিলো। এছাড়াও ভারতে হিন্দু-মুসলমান পারস্পরিক ভাব-বিনিময় ও সাংস্কৃতিক আদান-প্রদানের মাধ্যমে নতুন সংস্কৃতির উত্থান ঘটে ভারতে।"
        }
      ]
    },
    {
      "number": "2",
      "uddipok": "অটোমান সুলতান অরখান জেনিসারী বাহিনী গঠন করে বিভিন্ন রাজ্যে অভিয়ান পরিচালনা করেন। এসব রাজ্য থেকে অর্থসম্পদ লুন্ঠন করে তিনি নিজ দেশের উন্নয়ন ও সৌন্দর্য বৃদ্ধি করেন। তিনি একটা দ্বীপের সুসজ্জিত ও সুরক্ষিত উপাসনালয়ে সংরক্ষিত মূল্যবান অর্থসম্পদের সন্ধান পেয়ে সেটি আক্রমন ও লুন্ঠন করেন। স্থানীয় আদিবাসীরা প্রাণপণ চেষ্টা করেও উপাসনালয়টি লুন্ঠনের হাত থেকে রক্ষা করতে পারেননি। তবে তিনি জ্ঞানবিজ্ঞান ও স্থাপত্য শিল্পের একজন উদার পৃষ্ঠপোষক ছিলেন।",
      "tag": "DB, MB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "",
          "explanation": "মহাকবি আবুল কাসেম ফেরদৌসি।"
        },
        {
          "label": "খ",
          "question": "",
          "explanation": "মধ্যযুগের বিখ্যাত একজন বিখ্যাত শিক্ষাবিদ ছিলেন আবু রায়হান আল বিরুনী। তিনি বিখ্যাত গ্রন্থ 'কিতাবুল হিন্দ' - এর রচয়িতা। তিনি একইসাথে দর্শন, ভূগোল, ইতিহাস ও জ্যোতিষ শাস্ত্রে বিশেষ পারদর্শী ছিলেন। ভারতীয় জ্ঞান-বিজ্ঞানের প্রতি আকৃষ্ট হয়ে তিনি লাহোরে এসে বহু বছর জ্ঞান সাধনা করেছিলেন।"
        },
        {
          "label": "গ",
          "question": "",
          "explanation": "উদ্দীপকের উপসনালয়ে আক্রমণের সাথে সুলতান মাহমুদের সোমনাথ মন্দির আক্রমণের সাথে সাদৃশ্য পাওয়া যায়। নিম্নে তা ব্যাখ্যা করা হলো: সুলতান মহমুদ ২৭ বছরে ভারতবর্ষে মোট ১৭ বার অভিযান পরিচালনা করেন। বিভিন্ন অভিযানে বিজয়ী হয়ে বিপুল পরিমাণ বেশি সম্পদ অর্জন করেন। গুজরাটের সোমনাথ মন্দিরে আক্রমণ ছিল তার একটি দু:সাহসিক কাজ। মন্দিরটি সুলতান মাহমুদের আক্রমণের সাধ্যের বাইরে বলে এই মন্দিরের পুরোহিতরা ভাবলেও মন্দিরে বিপুল ধনরাজির খবর পেয়ে তিনি আক্রমণ করেন। সেখানকার রাজা ভীমদেবের নেতৃত্বে স্থানীয় জনগণ ও পুরোহিতদের প্রবল বাধা সত্ত্বেও সুলতান মাহমুদ জয়লাভ করেন। মন্দির থেকে সুলতান মাহমুদ দুই কোটিরও বেশি স্বর্ণমুদ্রা, দুইশত মণ মণি-মুক্তা পান। উদ্দীপকেও সুলতান অরখান বিভিন্ন রাজ্যে আক্রমণ করেন এবং বিজয় লাভ করে সেখানকার ধন-সম্পদ হস্তগত করেন। এছাড়াও তিনি একটি সুরক্ষিত উপসনালয়ে মূল্যবান ধন-সম্পদের খোঁজ পেয়ে সেখানে আক্রমণ করেন। স্থানীয়দের বাঁধা পেরিয়ে তিনি সেখানে বিজয় লাভ করেন এবং সব ধন-সম্পদ নিজে লুণ্ঠন করেন।  তাই বলা যায়, ধন-সম্পদ লাভের উদ্দেশ্যে বিভিন্ন অভিযান পরিচালনা, স্থানীয়দের বাঁধা সত্ত্বেও উপাসনালয়ের ধন-সম্পদ অর্জনের লক্ষ্যে আক্রমণ করার দিক থেক উদ্দীপকের সুলতান অরখান ও সুলতান মাহমুদের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "\"উদ্দীপকের সুলতানের মতো সুলতান মাহমুদ ও একই উদ্দেশ্যে সম্পদ সংগ্রহ করেন।\" নিম্নে উক্তিটি বিশ্লেষণ করা হলো: উদ্দীপকের অটোমান সাম্রাজ্যের সুলতান অরখান সম্পদ অর্জনের জন্য বিভিন্ন রাজ্যে আক্রমণ করতেন। অত্যাধিক সম্পদের খবর পেয়ে একটি দ্বীপের অত্যন্ত সুরক্ষিত উপাসনালয়ে আক্রমণ করতে ও পিছ পা হন নি। সুলতান অরখান নিজের দেশের উন্নয়নের জন্য এবং নিজের দেশকে সৌন্দর্যমন্ডিত করতে এসব অর্জিত সম্পদ ব্যয় করতেন। পাশাপাশি তিনি জ্ঞান-বিজ্ঞানের উন্নয়নের সাধনের জন্য এবং স্থাপত্য শিল্পের অগ্রগতির জন্য পৃষ্ঠপোষকতা করতেন। অর্থাৎ জ্ঞান-বিজ্ঞানের নিত্য নতুন সব আবিষ্কারের জন্য তিনি প্রচুর অর্থ ব্যয় করতেন। সুলতান মাহমুদ ছিলেন উচ্চাভিলাষী যোদ্ধা। কিছু ইতিহাসবিদদের মতে তিনি ভারতবর্ষের ধন-সম্পদের লোভে এখানে বারবার অভিযান পরিচালনা করেন। তার সদ্য প্রতিষ্ঠিত গজনী রাজ্যকে সুদৃঢ়, সমৃদ্ধশালী, সুসজ্জিত করার জন্য প্রচুর অর্থের প্রয়োজন ছিলো। তাছাড়া রাজ্যে নিজের কর্তৃত্ব প্রতিষ্ঠা, নিজের শ্রেষ্ঠত্ব প্রমাণের জন্য তিনি বিভিন্ন রাজ্য আক্রমণ করে ধন-সম্পদ অর্জন শুরু করেন। এই ধন-সম্পদ তিনি গজনীর উন্নয়নে ব্যয় করেন। ভারতবর্ষের ধন-সম্পদের মাধ্যমে ইতিহাসে গজনী প্রসিদ্ধ নগরীতে পরিণত হয়। পাশাপাশি সুলতান মাহমুদ শিল্প, সাহিত্য, সংস্কৃতি ও জ্ঞান - বিজ্ঞানের উদার পৃষ্ঠপোষক ছিলেন। কোন রকম কার্পণ্য না করে তিনি বিদ্বান ও জ্ঞানী ব্যক্তিদের পৃষ্ঠপোষকতা করতেন। সেসময়কার বহু বিদ্বান ও জ্ঞানী ব্যাক্তি তার দরবারে সমাদৃত হয়েছিলেন। আল বিরুনী, আল ফারাবি, উৎবি, বায়হাকির মতো বিদ্বান ও জ্ঞানী ব্যাক্তিরা ছিলেন সুলতান মাহমুদের দরবারের নক্ষত্র। অনেকে মনে করেন সুলতান মাহমুদ নিজেও একজন পন্ডিত ছিলেন। তাই বলা যায়, \"উদ্দীপকের সুলতান এবং সুলতান মাহমুদ একই উদ্দেশ্যে সম্পদ সংগ্রহ করেন\" উক্তিটি যথার্থ ও সঠিক।"
        }
      ]
    },
    {
      "number": "3",
      "uddipok": "চীন ও তিব্বতের মধ্যবর্তী একটি স্থানের নাম মঙ্গোলীয়া। এই স্থানেই বিখ্যাত এক বীরের জন্ম হয়। মধ্য এশিয়ার ইতিহাসে অনন্যসাধারণ প্রতিভাসম্পূর্ণ এই মঙ্গোলিয়ান বীর হালাকু খানের নাম সর্বাগ্রে। তিনি তার পিতা টুলি খানের কাছ থেকে ১২৫৬ খ্রিষ্টাব্দে উক্ত অঞ্চলের শাসন ক্ষমতা লাভ করেন এবং ১২৫৮ খ্রিষ্টাব্দে বাগদানে অভিযান পরিচালনা করে তা ধ্বংস করেন। পরবর্তীতে সেখানে তিনি একটি নতুন এবং স্থায়ী রাজবংশ প্রতিষ্ঠা করতে সক্ষম হন। তার প্রতিষ্ঠিত রাজবংশের নামকরণ করা হয় ইলখানী রাজবংশ।",
      "tag": "DB, MB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "",
          "explanation": "আলাউদ্দিন হোসেনের।"
        },
        {
          "label": "খ",
          "question": "",
          "explanation": "প্রাচীন হিন্দু সমাজে কোন পুরুষ মারা গেলে তার চিতায় একইসাথে তার বিধবা স্ত্রীকে জীবিত পোড়ানোই সতীদাহ প্রথা। প্রাচীনকালে হিন্দু মহিলারা তার স্বামীর প্রতি আনুগত্য প্রদর্শনের জন্য স্বামী মারা গেলে স্বেচ্ছায় স্বামীর চিতায় আত্মাহুতি দিতেন। একটা সময় পর এটি ধর্মীয় রীতিতে পরিণত হয়। তখন ধর্মের দোহাই দিয়ে অনেক বিধবা নারীকে জোর করে আগুনে পুড়িয়ে মারা হয়েছে। এটিই সতীদাহ প্রথা।"
        },
        {
          "label": "গ",
          "question": "",
          "explanation": "উদ্দীপকের বীর হালাকু খানের খানের সাথে পাঠ্যবইয়ের মুহাম্মদ ঘুরির দিকে ইঙ্গিত করা হয়েছে। নিম্নে তা আলোচনা করা করা হলো: সুলতান মুইজউদ্দিন মুহাম্মদ বিন সাম বা মুহাম্মদ ঘুরি ছিলেন আফগানিস্তানের ঘুর সাম্রাজ্যের। তিনি ছিলেন যুদ্ধবিদ্যায় অসাধারণ পারদর্শী। তিনি উত্তরাধিকার সূত্রে গজনির সিংহাসনে আরোহন করেন। তখন থেকে তিনি রাজ্যজয়ে মনোনিবেশ করেন। এরই প্রেক্ষিতে ভারতবর্ষে অভিযান শুরু করেন এবং ৩য় অভিযান পরিচালনা করে বিজয় লাভ করেন। পরবর্তীতে মুহাম্মদ ঘুরি ভারতবর্ষে স্থায়ী মুসলিম সাম্রাজ্য গড়ে তোলেন। ভারতে তিনি যে মুসলিম সাম্রাজ্যের গোড়াপত্তন করে যান, তা ৭০০ বছর স্থায়ী ছিলো। ইতিহাসবিদেরা মুহাম্মদ ঘুরিকে এজন্য ভারতে মুসলিম সাম্রাজ্যের প্রকৃত প্রতিষ্ঠাতা হিসেবে মর্যাদা দেন। উদ্দীপকেও বীর হালাকু ছিলেন একজন অনন্যসাধারণ যোদ্ধা। মুহাম্মদ ঘুরিরতো তিনি ও উত্তরাধিকার সূত্রে সিংহাসনে আরোহন করেছিলেন। ক্ষমতা লাভের পর তিনি বিভিন্ন অভিযান পরিচালনা করেন। এই অভিযানের ফলে তিনি বাগদাদ বিজয় করেন। সেই বাগদাদে তিন তখন নিজের সাম্রাজ্য স্থায়ীভাবে প্রতিষ্ঠা করেন।  তাই আলোচনাপূর্বক বলা যায়, উত্তরাধিকার সূত্রে ক্ষমতা প্রাপ্তি, অসাধারণ যোদ্ধা ও অভিযানে বিজয় লাভ করে সেখানে স্থায়ী সাম্রাজ্য প্রতিষ্ঠার দিক থেকে উদ্দীপকের বীর হালাকুর ইতিহাস মুহাম্মদ ঘুরির দিকে ইঙ্গিত করে।"
        },
        {
          "label": "ঘ",
          "question": "",
          "explanation": "ভারতে একটি স্থায়ী মুসলিম সাম্রাজ্য প্রতিষ্ঠা ছিলো উক্ত বীর শাসক তথা মুহাম্মদ ঘুরির উদ্দেশ্য। নিম্নে তার এই স্থায়ী সাম্রাজ্য প্রতিষ্ঠার বিবরণ দেওয়া হলো: ভারতে স্থায়ী মুসলিম সাম্রাজ্য প্রতিষ্ঠার লক্ষ্যে মুহাম্মদ ঘুরি অত্যন্ত সুপরিকল্পিতভাবে বিভিন্ন অভিযান পরিচালনা করেন। সর্বপ্রথম তিনি মুলতান ও সিন্ধু অভিযান করেন এবং বিভিন্ন কৌশলে যুদ্ধে বিজয় লাভ করেন। পরবর্তীতে গুজরাট ও পাঞ্জাব বিজয়ের পর তিনি পরিকল্পনা করেন ভারতে মূল ভূখন্ডে প্রবেশের জন্য। যার ফলে তিনি ভারতে স্থায়ী কর্তৃত্ব সৃষ্টির লক্ষ্যে অভিযান চালালে সব হিন্দু রাজারা একজোট হয়ে যায়। ফলে মুহাম্মদ ঘুরি বিজয় লাভ করতে পারে নি। কিন্তু ১ বছর পরে আবারও যুদ্ধ করে বিজয় লাভ করে এবং কুতুবউদ্দিন আইবেককে তার প্রতিনিধি নিয়োগ করে বিজয় অভযান চালিয়ে যেতে থাকে। পরবর্তীতে মুহাম্মদ ঘুরি ফিরে গেলেও তার হয়ে কুতুবউদ্দিন আইবেক অভিযান চালিয়ে যেতে থাকে। ফলে কালিঞ্জর, বাংলা, বিহারসহ সমগ্র ভারতে কর্তৃত্ব প্রতিষ্ঠা করেন। এছাড়াও পরবর্তীতে ভারতে বিদ্রোহ দেখা দিলে মুহাম্মদ ঘুরি পুনরায় ভারতে এসে সব বিদ্রোহ দমন করেন। এভাবে ই তিনি ভারতবর্ষে নিজের কর্তৃত্ব প্রতিষ্ঠা করতে সক্ষম হোন। পরবর্তীতে ভারতে স্থায়ী মুসলিম সাম্রাজ্য প্রতিষ্ঠা করেন।"
        }
      ]
    },
    {
      "number": "4",
      "uddipok": "প্রাথমিক জীবনে তৈমুর লঙ সিস্তান অভিযানকালে নির্বিঘ্নে রাজধানীতে প্রবেশ করেন। সিস্তান অধিপতি রাজধানী ছেড়ে অন্যত্র আশ্রয় নেন। তৈমুর যখন নিশ্চিন্তে রাজধানীতে বিশ্রামরত তখন সিস্তানের সৈন্যরা তাকে ঘিরে ফেলে। এমন অতর্কিত আক্রমণে তৈমুর লঙ পরাজিত হয়ে কোনো মতে প্রান নিয়ে পালিয়ে যান। এমনকি কিছু দিনের জন্য তিনি রাজ্য হারা হন।",
      "tag": "DB, MB, DIN.B, CTG.B, SB, BB 22,All.B 19,ISCD 24",
      "sub_questions": [
        {
          "label": "ক",
          "question": "",
          "explanation": "'বাবর' শব্দটি মূলত তুর্কি ভাষা থেকে আগত, যার অর্থ হলো সিংহ।"
        },
        {
          "label": "খ",
          "question": "",
          "explanation": "রাজস্ব ব্যবস্থায় পাট্টা ও কবুলিয়ত অত্যন্ত গুরুত্বপূর্ণ দলিল, যা সম্রাট শেরশাহ প্রবর্তন করেছিলেন। পাট্টা হলো সরকার বা জমিদারের পক্ষ থেকে কৃষককে দেওয়া একটি দলিল, যেখানে জমির মালিকানা, জমির পরিমাণ, ধরণ এবং ধার্যকৃত খাজনার পরিমাণ স্পষ্টভাবে উল্লেখ থাকত। এটি কৃষকের অধিকার নিশ্চিত করত। অন্যদিকে, কবুলিয়ত হলো কৃষকের পক্ষ থেকে সরকারকে দেওয়া একটি অঙ্গীকারপত্র। এতে কৃষক পাট্টায় উল্লিখিত শর্তসমূহ মেনে নিয়ে নির্দিষ্ট খাজনা পরিশোধের প্রতিশ্রুতি দিয়ে স্বাক্ষর করত। এই দ্বিমুখী চুক্তির ফলে কৃষক ও সরকারের মধ্যে সরাসরি সম্পর্ক স্থাপিত হয় এবং মধ্যস্বত্বভোগীদের শোষণ হ্রাস পায়।"
        },
        {
          "label": "গ",
          "question": "",
          "explanation": "উদ্দীপকের সিস্তান অভিযানের সাথে মুঘল সম্রাট হুমায়নের বাংলা অভিযানের মিল রয়েছে। নিম্নে তা ব্যাখ্যা করা হলো: আফগান নেতা শেরশাহ ১৫৩৪ খ্রিষ্টাব্দে মুঙ্গেরের কাছে সুরুজগরের যুদ্ধে বাংলা ও বিহারের সম্মিলিত বাহিনীকে পরাজিত করে সমগ্র বিহার দখল করেন। পরবর্তী সময়ে শেরশাহ বঙ্গদেশে সফল অভিযান পরিচালনা করে অত্যন্ত শক্তিশালী হয়ে উঠেন। তার এরূপ শক্তি বৃদ্ধিতে হুমায়ুন শঙ্কিত হয়ে বাংলা অভিযান পরিচালনা করে। তুর্কী- মোঙ্গল বিজেতা তৈমুর লঙের ঘটনার সাথে এ অভিযানের সাদৃশ্য লক্ষ করা যায়  তৈমুর লঙ সিস্তান নির্বিঘ্নে রাজধানীতে প্রবেশ করেন। সিস্তান অধিপতি রাজধানী ছেড়ে অন্যত্র আশ্রয় নেন। একই ভাবে মুঘল সম্রাট হুমায়ুনও শেরশাহের বিরুদ্ধে বাংলা অভিযান চালান। হুমায়ুন গুজরাটে বাহাদুর শাহর বিদ্রোহ দমনে ব্যস্ত এমন সময়ে সাম্রাজ্যের অঞ্চলে আফগানরা মুঘলদের জন্য প্রচন্ড হুমকি হয়ে দেখা দেয়। শেরশাহ বিহার দখল করে বাংলায় দুটি সফল অভিযান চালান। এতে হুমায়ুন শঙ্কিত হয়ে ১৫৩৭ খ্রিষ্টাব্দে চুনার দুর্গ আক্রমণ ও দখল করেন। এরপর তিনি গৌর (১৫৩৮) অবরোধ করে বাংলা বিজয় সম্পূর্ণ করেন। হুমায়ুন সেখানে প্রায় ছয় মাস অলস সময় পার করেন।সুতরাং বলা যায়, উদ্দীপকের তৈমুর লঙের সিস্তান অভিযানের সাথে এ ঘটনার সাথে সাদৃশ্য রয়েছে।"
        },
        {
          "label": "ঘ",
          "question": "",
          "explanation": "তৈমুর লঙের মতো হুমায়নও অদূরদর্শিতা ও কৌশলগত দূর্বলতার কারনে বাংলা বিজয় পরবর্তী চৌসার যুদ্ধে শেরশাহের কাছে পরাজিত হয়ে সামরিকভাবে রাজ্যহারা হয়েছিলেন। মুঘল সম্রাট হুমায়ুন ১৫৩৭ খ্রিষ্টাব্দে চুনার দুর্গ আক্রমণ ও দখল করে বাংলা বিজয় সম্পূর্ণ করেন। এরপর তিনি বাংলায় প্রায় ছয় মাস পর্যন্ত অলস সময় কাটান। রাজ্যের প্রতি তার কোনো খেয়াল ছিলোনা তিনি আমোদ ফুর্তিতে মত্ত থাকেন। তার এই অলসতার মাধ্যমে শেরশাহ নিজের শক্তি বৃদ্ধি করেন এবং হুমায়ুনকে আক্রমণ করে পরাজিত করেন। তৈমুর লঙের পরাজয়ের সাথে হুমায়ুনের অদূরদর্শিতার সাদৃশ্য লক্ষ করা যায়।  তৈমুর লঙ সিস্তান দখল করে যখন রাজধানীতে নিশ্চিন্তে বিশ্রাম করছিলেন তখন সিস্তানের সৈন্যরা তাকে চারদিক থেকে অতর্কিত আক্রমণ করে ফলে তৈমুর লঙ পরাজিত হন এবং কোনোমতে প্রান নিয়ে পালিয়ে যান। একইভাবে হুমায়ুন শেরশাহকে চুনার দুর্গে আক্রমণ করে পরাজিত করেন এবং বাংলা জয় করে সেখানে মাস অতিবাহিত করেন। কৌশলগত দিক থেকে এটি ছিলো তার ভুল সিদ্ধান্ত। কার তার এই অলসতার সুযোগ নিয়ে শেরশাহ নিজের ক্ষমতা বৃদ্ধি করেন এবং বাংলা জয় করেন। এ অবস্থায় হুমায়ুন ১৫৩৮ খ্রিষ্টাব্দের জুলাই মাসে গৌর অবরোধ করেন। কৌশলি শেরশাহ সুজ বাহিনীর সাথে মুখোমুখি সংঘর্ষ এড়িয়ে গৌর ত্যাগ করেন। হুমায়ুন তখন গৌর দখল করে ছয় মাস সেখানে আমোদ ফুর্তিতে মেতে উঠেন। সেই সময়কে কাজে লাগিয়ে শেরশাহ বিহার, বারানসি, জৈনপুর ও কনৌজ দখল করেন। এসময় হুমায়ুনের আলস্য ও ত্রুটিপূর্ন কৌশলের কারনে শেরশাহ নিজের শক্তি বৃদ্ধি করেন। এর ফলে চৌসার যুদ্ধে পরাজিত হয়ে হুমায়ুন পালিয়ে যেতে বাধ্য হন। পরিশেষে বলা যার, বাংলা জয়ের পর হুমায়ুনের আলস্য ও ত্রুটিপূর্নতার কারনে চৌসার যুদ্ধে তাকে পরাজিত হতে হয়।এমনকি এর ফলে তাকে সাময়িকভাবে রাজ্যহারা হতে হয় এবং রাজ্য ছেড়ে পালিয়ে যেতে হয় তার প্রান বাচাতে।"
        }
      ]
    },
    {
      "number": "5",
      "uddipok": "খলিফা আল হাকিম তার রাজ্যের সকল ধর্মাবলম্বীকে একই পতাকাতলে আনার জন্য একটি নতুন ধর্মমতের প্রচলন করেন। কিন্তু সর্বসাধারণের মধ্যে এই ধর্মমত জনপ্রিয় হওয়ায় অনেকেই প্রত্যাখ্যান করেন। তার জীবদ্দশায় কতিপয় ব্যক্তি এই ধর্মমত গ্রহন করলেও তার মৃত্যুর সাথে সাথে এর ইতি ঘটে। তথাপি ইতিহাসে তাকে 'Al Hakim tha Great' নামে অভিহিত করা হয়।",
      "tag": "DB, MB, DIN.B, CTG.B, SB, BB 22,DB, RB, CTG.B 17,ISCM 24",
      "sub_questions": [
        {
          "label": "ক",
          "question": "",
          "explanation": "১৫৫৬ খ্রিষ্টাব্দে পানিপথের দ্বিতীয় যুদ্ধ সংঘটিত হয়।"
        },
        {
          "label": "খ",
          "question": "",
          "explanation": "মুঘল সম্রাট আকবর সেনাবাহিনীতে নিয়মানুবর্তিতা ও শৃঙ্খলা প্রতিষ্ঠার লক্ষে যে ব্যবস্থা গ্রহন করেন, তাই-ই 'মনসবদারি প্রথা' নামে পরিচিত।  'মনবস' শব্দের অর্থ পদ বা মর্যাদা। এই পদের অধিকারীরা মনসবদারি হয়। সামরিক ও বেসামরিক প্রশাসনের অবস্থা দূর করার জন্য সম্রাট আকবর ১৫৭১ খ্রিষ্টাব্দে শাহবাজ খানকে মীর বকশি (সামরিক বাহিনীর প্রধান) নিয়োগ করে একটি পরিকল্পনা গ্রহন করেন। এটিই 'মনসবদারি প্রথা'। এই ব্যবস্থায় সর্বোচ্চ এবং সর্বনিম্ন পর্যায়ের মনসবদারি প্রথার অধীনে যথাক্রমে মোট ১০ হাজার থেকে ১০ জন সৈন্য রাখতে পারেন।"
        },
        {
          "label": "গ",
          "question": "",
          "explanation": "উদ্দীপকের বর্ণিত শাসকের সাথে মুঘল সম্রাট জালালউদ্দিন আকবরের সাথে মিল রয়েছে। মুঘল সম্রাট আকবর ছিলন ধর্মনিরপেক্ষ এবং দূরদর্শী রাজনীতিবিদ। তাই নিজের রাজনৈতিক অবস্থা সুদৃঢ় করার লক্ষে সব ধর্মের মানুষের মধ্যে ঐক্য ও সম্প্রীতি প্রতিষ্ঠাকে তিনি অধিক গুরুত্ব দিয়েছেন। সব ধর্মের প্রতি উদার দৃষ্টিভঙ্গি প্রতিষ্ঠা করে তিনি সাম্প্রদায়িকতা দূর করার মাধ্যমে নিজেকে সবার কাছে গ্রহনযোগ্য করে তুলতে ১৫৮২ খ্রিষ্টাব্দে একটি নতুন ধর্মমত প্রবর্তন করেন।এটি 'দীন-ই-ইলাহি' নামে পরিচিত। তবে উদ্দেশ্যগত দিক থেকে তার এই প্রথা সফল হয়নি যেমনটি খলিফা আল হাকিমের প্রবর্তিত ধর্মমতের মাঝেও দেখা যায়। উদ্দীপকে দেখা যায় খলীফা আল হাকিম তার রাজ্যের সকল ধর্মাবলম্বীকে একই পতাকাতলে আনার জন্য একটি নতুন ধর্মমতের প্রচলন করেন। তার প্রবর্তিত ধর্মমত তেমন বিস্তার লাভ করেনি। যা সম্রাট আকবরের প্রবর্তিত 'দীন-ই-ইলাহি' ধর্মমতের ক্ষেত্রেও দেখা যায়। মুঘল সম্রাট আকবরও 'সুলহ-ই-কুল' নীতির দ্বারা প্রভাবিত হয়ে ভারতের বুকে 'দীন-ই-ইলাহি' নামক একটি জাতীয় ধর্ম প্রবর্তন করেন। ঐতিহাসিক বাদাউনি এটিকে 'তৌহিদ-ই-ইলাহি ' ধর্ম হিসাবে অভিহিত করেন। জেসুইট লেখক বারটুলির মতে, সব ধর্মের সার নিয়ে 'দীন-ই-ইলাহি' ধর্মমত গঠিত হয়েছিল। আকবরের প্রবর্তিত 'দীন-ই-ইলাহি' ধর্মমতে কোনো নবী বা দেব-দেবীর অস্তিত্ব ছিল না। বস্তুত এটিকে স্বতন্ত্র ধর্ম না বলে ধর্মমতনাদ হিসেবে অভিহিত করাই সমীচীন। এই মতের অনুসারীদের সম্রাটের নামে তাদের জীবন, সম্পদ, সম্মান ও ধর্ম এই চারটি জিনিস উৎসর্গ করতে হতো। এই ধর্মের বিধান অনুযায়ী সম্রাটকে সিজদাহ্ করতে হতো। তবে মাত্র ১৮ জন সম্রাটের এই ধর্মমত গ্রহন করেছিলেন। সম্রাটের মৃত্যুর সাথে সাথে তার এই ধর্মমতও বিলুপ্ত হয়ে যায়। যা আমরা উদ্দীপকের খলীফা আল হাকিমের ধর্মমতের মধ্যেও লক্ষ করি।"
        },
        {
          "label": "ঘ",
          "question": "",
          "explanation": "সম্রাট আকবরের ধর্মীয় চিন্তা উদার ও পরধর্মসহিষ্ণু হলেও তা বিভিন্ন কারণে ঠিক ছিল না।  মধ্যযুগের ভারতের ইতিহাসে অন্যতম উল্লেখযোগ্য আলোচিত ও সমালোচিত বিষয় হলে সম্রাট আকবরের ধর্মীয় নীতি। তার এই নীতি সম্পর্কে ইতিহাসে গবেষক ও পাঠকদের মধ্যে নানামুখী বিতর্ক ও ভিন্ন মূল্যায়ন রয়েছে। তার ধর্মীয় দর্শন উদার ও পরমতসহিষ্ণু ছিল। আকবরের ধর্ম চিন্তার চূড়ায় পরিনতি হলো 'দীন-ই-ইলাহি' ধর্মমতের প্রবর্তন। ঐতিহাসিক ভিনসেণ্ট স্মিথ আকবরের ধর্মমতকে তার প্রজ্ঞা নয় বরং 'নিবুদ্ধিতার স্মৃতিচিহ্ন বলে আখ্যায়িত করেছেন। ঐতিহাসিক বাদাউনি আকবরের ধর্ম চিন্তা ও ধর্মীয় আইনগুলো কে ইসামলবিরোধী বলে মন্তব্য করেছেন। তবে নিরপেক্ষ বিচারে দেখা যায়, আকবরের ইসলামবিরোধী আইন সম্পর্কে যেসব সমালোচনা উঠেছে তা অযৌক্তিক ও ভিত্তিহীন। কারণ এসময় ভারতীয় মুসলমানদের হজ্জের জন্য যাতায়াত এবং তাদের জন্য সম্রাটের সুবিধাদি প্রদানের প্রমান মেলে। আবার আকবর কুরআন শরীফকে অশ্রদ্ধা করেছেন বা আরবি শিক্ষা নিষিদ্ধ করেছেন তারও কোনো প্রমান পাওয়া যায়নি। তবে তার ধর্মীয় নীতি ভারতের রক্ষনশীল ও নিষ্ঠাবান মুসলমানদের ক্ষোভের সৃষ্টি করেছিল। অবশেষে বলা যায়, সম্রাট আকবরের 'দীন-ই-ইলাহি' ধর্মমত প্রবর্তনের উদ্দেশ্য ছিল প্রধানত রাজনৈতিক, ধর্মীয় নয়।তিনি ভারতের মুঘল শক্তি স্থায়ীত্ব বিধানের জন্য ধর্মের মানুষদের মধ্যে ঐক্য তৈরি করতে চেয়েছিলেন। তাই সব ধর্মের নির্যাস নিয়ে 'দীন-ই-ইলাহি' ধর্মমত প্রবর্তন করেন এবং ধর্মীয় ক্ষেত্রে উদার নীতি গ্রহন করেন। তবে অনেকে মনে করেন এর জন্য প্রশাসনিক ও রাজনৈতিক উদারতাই যথেষ্ট ছিল।অতিমাত্রায় ধর্মীয় উদারতা বা ধর্মমত প্রদর্শনের প্রয়োজনীয়তা ছিল না।"
        }
      ]
    },
    {
      "number": "6",
      "uddipok": "",
      "tag": "DB, MB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "",
          "explanation": "নুরজাহানের প্রকৃত নাম মেহের-উন-নিসা।"
        },
        {
          "label": "খ",
          "question": "",
          "explanation": "তুর্কী ভাষায় রচিত মুঘল সম্রাট জহিরউদ্দীন মুহাম্মদ বাবরের আত্মজীবনীমূলক গ্রন্থটির নাম 'বাবর নামা'।   তুযুক-ই-বাবরি বা বাবর নামা গ্রন্থটি ভারতের ইতিহাস অধ্যায়নে একটি গুরুত্বপূর্ণ আকরগ্রন্থ হিসেবে বিবেচিত। ভাষার অনন্যতা ও তথ্যের নির্ভরযোগ্যতার জন্য এই গ্রন্থটি পন্ডিত মহলে প্রশংসা লাভ করেছে। এ গ্রন্থে মধ্য এশিয়া ও আফগানিস্তানের পাশাপাশি সমকালীন ভারতের রাজনৈতিক ও আর্থসামাজিক অবস্থার পরিচয় পাওয়া যায়। ভারতে মুঘল সাম্রাজ্যের প্রতিষ্ঠাতা সম্রাট বাবর তার ব্যক্তিজীবনের নানা দিক যেমন: দোষ-গুন, সুখ-দুঃখ, সাফল্য-ব্যর্থতার কথা তুলে ধরেছেন।"
        },
        {
          "label": "গ",
          "question": "",
          "explanation": "উদ্দীপকের চিত্রটি মুঘল সম্রাট শাহজাহানের স্থাপত্যেকর্মের এক অমর দৃষ্টান্ত।  সম্রাট শাহজাহানের এক উজ্জ্বল, অমর মহান সৃষ্টি হলো তাজমহল। এটি পৃথিবীর সপ্তম আশ্চর্যের অন্যতম। জনৈক ফরাসি ঈসাখাঁ হচ্ছে বিশ্ববিখ্যাত তাজমহলের স্থপতি। এই স্থাপত্যশিল্প স্ত্রীপ্রেমের উজ্জ্বল দৃষ্টান্তরুপে আজও কোটি মানুষের হৃদয় নাড়া দেয়। উদ্দীপকে এই তাজমহলের কথাই উল্লেখ করা হয়েছে। উদ্দীপকে যে চিত্রটি দেখনো হয়েছে সেটি হলো তাজমহল। যেটি সম্রাট শাহজাহান তার প্রিয়তমা স্ত্রী মমতাজ মহলের নামানুসারে তার সমাধির উপর নির্মাণ করেন। তাজমহল শুধু মুঘল স্থাপত্য নয় বরং এটি স্ত্রী প্রেমের এক উজ্জ্বল দৃষ্টান্তরুপেও স্বীকৃত। ১৬৩৩ খ্রিষ্টাব্দে এটি নির্মাণ কাজ শুরু হয়। ২০ হাজার লোকের ২২ বছরের অক্লান্ত পরিশ্রমের ফল এই তাজমহল। প্রায় তিন কোটি মুদ্রা ব্যয় করে তাজমহল নির্মাণ কাজ শেষ হয়। এর স্থাপত্যিক উপকরণের সুবিন্যাস এবং অলংকরণের সূক্ষ্মতা ও নৈপুণ্য দর্শকদের মুগ্ধ করে। তবে তাজমহল শুধু ইট-পাথরের তৈরি স্থাপত্য নয় বরং এটি স্ত্রীপ্রেমে অনুপ্রাণীত করার এক আমূল নিদর্শন। তাই বলা যায় তাজমহল সম্রাট শাহজাহানের স্ত্রীপ্রেমের এক উজ্জ্বল দৃষ্টান্ত।"
        },
        {
          "label": "ঘ",
          "question": "",
          "explanation": "সম্রাট শাহজাহান স্থাপত্য শিল্পের এক উজ্জ্বল নক্ষত্র। নিচে তা বর্ণনা করা হলো: ভারতবর্ষের ইতিহাসে শাহজাহান একজন শ্রেষ্ঠ নির্মাতা। ঐতিহাসিকেরা তাকে 'স্থাপত্য শিল্পের রাজপুত্র ' বলে অভিহিত করেন। তার সময়ে স্থাপত্যশিল্পের উৎকর্ষতার কারণে তার রাজত্বকালকে ঐতিহাসিকরা মুঘল শাসনের 'স্বর্ণযুগ ' বলে আখ্যায়িত করেছেন। সম্রাট শাহজাহান সৌন্দর্যপিপাসু ও শিল্পীমনের মানুষ। তিনি স্থাপত্য শিল্পের ক্ষেত্রে বৈপ্লবিক পরিবর্তন সাধন করেন।তার আমলে নির্মিত সৌধরাজির অনবদ্য রুপশ্রীকে ব্রিটিশ ঐতিহাসিক ফারগুসান \"স্থাপত্য শিল্পে রূপায়িত মানিক্যাধার\" বলে অভিহিত করেছেন।পূর্বসূরি সম্রাটদের নির্মাণশৈলী থেকে তিনি বেরিয়ে আাসেন। শাহজাহান তার আগের মুঘল সম্রাটদের আমলে স্থাপত্যের নির্মান উপকরণ লাল পাথরের স্থলে বহু মূল্যবান শ্বেত মর্মর পাথর ব্যবহার করেন। তার স্থাপত্যে রং আড়ম্বরের প্রাচুর্য বিশেষভাবে দেখা যায়। সম্রাট শাহজাহানের শ্রেষ্ঠ স্থাপত্যে হলো ভরতের আগ্রায় অবস্থিত তাজমহল। তার শিল্পানুরাগের আরেকটি অপূর্ব নিদর্শন হলো ময়ূর সিংহাসন। এছাড়াও তিনি দিল্লিতে সুরক্ষিত লাল কেল্লা নির্মাণ করেন। দিল্লির জামে মসজিদ তার অন্যতম এক কীর্তি। সম্রাট শাহজাহানের সময় নির্মিত শিশমহল ও জুইমহল ছিলো বিশ্বের সর্বশ্রেষ্ঠ সুশোভিত আবাসগৃহ। সুতরাং স্থাপত্য শিল্পে সম্রাট শাহজাহানের অবধান অপরিসীম যা উপরে মূল্যায়ন করা হলো।"
        }
      ]
    },
    {
      "number": "7",
      "uddipok": "জহিরুল ইসলাম সাহেব একটি স্বনামধন্য কোম্পানির মালিক। তিনি শারীরিকভাবে অসুস্থ হয়ে পড়লে কোম্পানির মালিকানা নিয়ে তার পুত্রদের দ্বন্দ্ব শুরু হয়।এক ভাই অন্য ভাইয়ের প্রতি ঈর্ষান্বিত হয়ে পিতার মনকে ভারাক্রান্ত করে তোলে। পরবর্তীকালে ভ্রাতৃদ্বন্দ্ব প্রকট আকার ধারণ করে রক্তক্ষয়ী সংঘর্ষে রুপ নেয়। পরবর্তীতে বিজয়ী ভ্রাতা কোম্পানিটিকে আন্তর্জাতিক খ্যাতিসম্পন্ন প্রতিষ্ঠানে পরিণত করেন।",
      "tag": "DB, MB, DIN.B, CTG.B, SB, BB 22,DB, RB, CTG.B 17",
      "sub_questions": [
        {
          "label": "ক",
          "question": "",
          "explanation": "সর্বশেষ মুঘল সম্রাটের নাম হলো দ্বিতীয় বাহাদুর শাহ।"
        },
        {
          "label": "খ",
          "question": "",
          "explanation": "পৃথিবীর বিখ্যাত ময়ূর সিংহাসন মুঘল সম্রাট শাহজাহানের নির্মিত অনুপম শিল্পকীর্তির অন্যতম নির্দেশ। তখনকার মুল্য প্রায় ৮ কোটি টাকা ব্যয়ে সাত বছরে ময়ূর সিংহাসন নির্মিত হয়েছিলো। সিংহাসনে সোনার তৈরি চারটি স্তম্ভের শীর্ষে ছিলো মুখোমুখি বসানো একজোড়া ময়ূর। অনিন্দ্যসুন্দর ও মূল্যবান এ সিংহাসনটি সম্রাট শাহজাহানের সৌন্দর্যজ্ঞা ও ঐশ্বর্যের উজ্জ্বল নিদর্শন। ১৭৩৯ খ্রিস্টাব্দে পারস্যের নাদির শাহ ভারতআক্রমনকালে এটি লুট করে নিয়ে যান। পরে পারস্য থেকে ব্রিটিশরা দক্ষিণ আফ্রিকায় নিয়ে য়াওয়ার পথে জাহাজডুবিতে ময়ূর সিংহাসনটি হারিয়ে যায়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত উত্তরাধিকার দ্বন্দ্বের সাথে মুঘল সম্রাট শাহজাহানের সময়ের উত্তরাধিকার দ্বন্দ্বের সাদৃশ্য রয়েছে। নিচে তা ব্যাখ্যা করা হলো: ১৬৫৭ খ্রিষ্টাব্দে সম্রাট শাহজাহান অসুস্থ হয়ে পড়লে চিকিৎসকেরা তাঁকে পরিক্ষা-নিরিক্ষা করে বলেন যে তাঁর বাঁচার কোনো আশা নেই। এই কথা শুনে সম্রাট শাহজাহানের চার পুত্র দারাশিকো, সুজা, আওরঙ্গজেব এবং মুরাদ তাদের মধ্যে কে উত্তরাধিকার হবে এই সংঘর্ষ শুরু হয়। এ উত্তরাধিকারের সংঘর্ষ মুঘল ইতিহাসের এক মর্মান্তিক ও কলঙ্কময় ঘটনা। যা উদ্দীপকেও লক্ষ করা যায়। উদ্দীপকে বলা হয়েছে, জহিরুল ইসলাম অসুস্থ হয়ে পড়লে কোম্পানির মালিকানা নিয়ে তার পুত্রদের মাঝে দ্বন্দ্ব শুরু হয়। তারা একে অপরের প্রতি ঈর্ষান্বিত হয়ে পিতার মনকে ভারাক্রান্ত করে তোলে। একইভাবে সম্রাট শাহজাহানের পুত্ররাও সিংহাসন কে দখল করবে এই নিয়ে সংঘর্ষে লিপ্ত হয়ে যায়। সম্রাট শাহজাহান জানতেন তাঁর চার পুত্রের মধ্যে আওরঙ্গজেব সিংহাসন পাওয়ার জন্য যোগ্য। কিন্তু তিনি দারার প্রতি অন্ধ স্নেহে আওরঙ্গজেবকে দাক্ষীণাত্যের সুবাদার ইস্তফা দিতে বাধ্য করেন তার বিজাপুর ও গোলকুণ্ডা অভিযান নিষিদ্ধ করেন। তাঁর এরূপ দূর্ব্যহার ভ্রাতৃসংঘাতকে প্রকট করে তোলে।তাছাড়া জ্যেষ্ঠপুত্র দারার কুপরামর্শে সম্রাট পুত্রদের পরস্পরের প্রতি উসকানিমূলক প্রেরণ করে পরিস্থিতিকে জটিল করে তোলেন। আওরঙ্গজেব, সুজা ও মুরাদের মধ্যে ত্রি-শক্তিজোট হয় ফলে শাহ সুজা নিজেকে সম্রাট ঘোষণা করেন। কিন্তু তিনি দারার পরে বাহাদুর গড়ের যুদ্ধে পরাজিত হয়ে নিজ রাজ্যে প্রত্যাবর্তণ করেন। এদিকে আওরঙ্গজেব ও মুরাদের সম্মিলিত বাহিনী দারাকে পরাজিত করে এবং কৌশলে মুরাদকে পরাজিত করে আওরঙ্গজেব সিংহাসন দখল করেন। সুতরাং বলা যায়, উদ্দীপকের দ্বন্দ্বের সাথে সম্রাট শাহজাহানের চার পুত্রের সংঘর্ষের সাথে সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উক্ত ভ্রাতৃদ্বন্দ্ব অথ্যাৎ মুঘল সম্রাট শাহজাহানের চার পুত্রের মধ্যে সংঘটিত উত্তরাধিকার দ্বন্দ্বে আওরঙ্গজেব মুঘল সম্রাজ্যে পুনরায় সুসংগঠিত ও দৃঢ় ভিত্তির উপর প্রতিষ্ঠা করেন। আওরঙ্গজেব মুঘল সাম্রাজ্যের শ্রেষ্ঠ শাসক। সম্রাট আওরঙ্গজেব সম্রাট শাহজাহান ও মমতাজ মহলের তৃতীয় পুত্র। তিনি ইতিহাসে প্রসিদ্ধ মুঘল বংশের অন্যতম শ্রেষ্ঠ শাসক মর্যাদায় অভিষিক্ত করেছেন। দাক্ষিণাত্যের সুবাদার থেকে শুরু করে পরবর্তী সময়ে সম্রাট হিসাবে প্রায় অর্ধশতাধিক কাল তিনি কৃতিত্বের সাথে শাসনকাজ চালিয়ে যান।ভ্রাতদ্বন্দ্বে বিজয়ী আওরঙ্গজেব সামরিক সময়ে মুঘল সাম্রাজ্য সর্বাপেক্ষা বিস্তৃত লাভ করেন। সম্রাট আওরঙ্গজেব অসাধারণ প্রতিবার অধিকারী ছিলেন।উত্তরাধিকার সংঘর্ষে তিনি নিজ কৃতিত্বের সুস্পষ্ট প্রমাণ দিয়ে প্রতিদ্বন্দ্বী ভইদের পরাজিত করে ১৬৫৮ খ্রিষ্টাব্দে মুঘল সিংহাসন জয় করেন। সিংহাসনে আরোহন করেই তিনি কতোগুলো প্রজাকল্যানের পদক্ষেপ গ্রহণ করেন।তিনি জনদূর্ভোগ লাঘব এবং প্রজাসাধারণের জীবনময় সহজ ও সুখকর করার জন্য শৃঙ্খলা প্রতিষ্ঠা, দ্রব্যমূল্য হ্রাস ও অতিরিক্ত কর বাতিল করেন। দুর্নীতিবিরোধ ও জনসাধারণের নৈতিক জীবনময় রক্ষার উদ্দেশ্যে মুনতাসিব কর্মকর্তাদের তৎপরতা জোরদার করেন। প্রজাসাধারণের সুবিধার জন্য তিনি পরিকল্পিতভাবে রাস্তাঘাট, সেতু নির্মাণ ও সংস্কার করেন। তাছাড়া দুর্ভিক্ষ মোকাবেলার জন্য তিনি প্রতিটি জায়গায় সরকারি শস্য সংরক্ষণাগার স্থাপনসহ প্রয়োজনীয় কার্যকর ব্যবস্থা গ্রহন করেন। রাজ্যে শৃঙ্খলা স্থাপন করে তিনি রাজ্য জয়ের দিকে মনোনিবেশ দেন।তার উল্লেখযোগ্য কৃতিত্ব হলো দাক্ষ্যিনেত্যর বিজয়। দাক্ষ্যিণাত্য বিজয়ের ফলে মুগল সাম্রাজ্য কাবুল হতে চট্টগ্রাম কাশ্মীর থেকে কাবেরি পর্যন্ত বিশাল বিস্তৃত সাম্রাজ্যে পরিণত করেন। অবশেষে বলা যায়, উদ্দীপকের দ্বন্দে বিজয়ী ব্যক্তির মতো সম্রাট আওরঙ্গজেব রাজ্য সম্প্রসারণের মাধ্যমে মুঘল সাম্রাজ্যের খ্যাতি চারিদিকে ছড়িয়ে দেন।"
        }
      ]
    },
    {
      "number": "8",
      "uddipok": "১৯৫৭ সালে ইংল্যান্ডের শাসন ক্ষমতায় আসেন হ্যারন্ড ম্যাকমিলান। সমসাময়িককালে আয়ারল্যান্ডবাসীরা জীবনে চরম দুঃখ-দুর্দশা নেমে আসে। এ অবস্থা হতে পরিত্রাণের জন্য এগিয়ে আসেন একজন মহান নেতা- শন ম্যাকব্রাইড। তিনি আয়ারল্যান্ডবাসীর মুক্তির আশায় স্বাধিকার ও স্বায়ত্তশাসনের দাবি তুলে ধরেন। বেশ কিছু দাবি নিয়ে আন্দোলন শুরু হলেও চতুর হ্যারন্ড ম্যাকমিলান তাদের দমনে একটি মিথ্যা ষড়যন্ত্রমূলক মামলার আশ্রয় দেন। ফলশ্রুতিতে আন্দোলন আরো বেগবান হয় এবং ১৯৬৩ সালে তিনি পদত্যাগে বাধ্য হয়।",
      "tag": "DB, MB, DIN.B, CTG.B, SB, BB 22,DCC 24",
      "sub_questions": [
        {
          "label": "ক",
          "question": "মৌলিক গণতন্ত্রের আদেশ জারি করেন কে?",
          "explanation": "আইয়ুব খান মৌলিক গণতন্ত্রের আদেশ জারি করেন।"
        },
        {
          "label": "খ",
          "question": "বাঙালি জাতির মুক্তির সনদ বলা হয় কোনটিকে? ব্যাখ্যা করো।",
          "explanation": "ছয় দফা দাবিতে বাঙালির সামাজিক, অর্থনৈতিক ও রাজনৈতিক মুক্তির কথা ছিল বলে একে বাঙালি জাতির মুক্তির সনদ বলা হয়। পাকিস্তানি শাসকগোষ্ঠীর বৈষম্যমূলক আচরণের বিরুদ্ধে ১৯৬৬ সালে বঙ্গবন্ধুর ঘোষিত ছয় দফা কর্মসূচি ছিল প্রথম বলিষ্ঠ প্রতিবাদ। এতে বাঙালির চরম প্রত্যাশিত স্বায়ত্তশাসনের জোর দাবি উত্থাপন করা হয়।তাছাড়া ছয় দফায় বাঙালির পৃথক অর্থ এবং প্রতিরক্ষা ব্যবস্থার দাবি জানানো হয়। এতে বাঙালির আত্মনিয়ন্ত্রণাধিকারের প্রত্যয় ব্যক্ত হয়। ছয় দফার মাধ্যমে বাঙালি জাতি স্বাধীনতার স্বপ্ন দেখে এবং পাকিস্তানি শাসকদের বিরুদ্ধে ঐক্যবদ্ধ আন্দোলন গড়ে তোলে। তাই এটি বাঙালির মুক্তির সনদ হিসেবে আখ্যায়িত।"
        },
        {
          "label": "গ",
          "question": "উদ্দীপকে বর্ণিত ষড়যন্ত্রমূলক মামলা তোমার পাঠ্যবইয়ের কোন মামলার সাথে",
          "explanation": "উদ্দীপকে বর্ণিত ষড়যন্ত্রমূলক মামলা আমার পাঠ্যবইয়ের ঐতিহাসিক আগরতলা মামলার সাথে সাদৃশ্যপূর্ণ। সামরিক ও দ্বৈরাচারী প্রেসিডেন্ট আইয়ুব খানের শাসনামলের সবচেয়ে ঘৃণ্য ও প্রহসনমূলক ঘটনা হলো ঐতিহাসিক আগরতলা মামলা। পূর্ব পাকিস্তানে ছয় দফাভিত্তিক আন্দোলন নস্যাৎ করে এ অঞ্চলে আইয়ুব খানের ক্ষমতা ও প্রভাব বৃদ্ধির সুনির্দিষ্ট পরিকল্পনা মাথায় রেখেই এ মামলাটি দায়ের করা হয়েছিল। তবে গণঅভ্যুত্থানের মুখে আইয়ুব খান এ মামলা প্রত্যাহার করেন। এমনকি পদত্যাগ করতেও বাধ্য হন। অনুরূপ প্রতিচ্ছবি উদ্দীপকেও লক্ষণীয়। উদ্দীপকে বর্ণিত হ্যারল্ড ম্যাকমিলান ১৯৫৭ সালে ইংল্যান্ডের শাসন ক্ষমতায় আসলে আয়ারল্যান্ডবাসীর জীবনে চরম দুঃখ-দুর্দশা নেমে আসে। এ অবস্থা থেকে পরিত্রাণের জন্য শন ম্যাকব্রাইড নামে একজন মহান নেতা এগিয়ে আসেন। তিনি আয়ারল্যান্ডবাসীর মুক্তির আশায় স্বাধিকার ও স্বায়ত্তশাসনের দাবি তুলে ধরেন। এ দাবিগুলো নিয়ে আন্দোলন শুরু হলে চতুর ম্যাকমিলান তাদের দমনে একটি মিথ্যা ষড়যন্ত্রমূলক মামলার আশ্রয় নেন। ফলশ্রুতিতে আন্দোলন আরও বেগবান হয় এবং ১৯৬৩ সালে তিনি পদত্যাগে বাধ্য হন। একইভাবে পাকিস্তান সেনাবাহিনীর প্রধান আইয়ুব খান ১৯৫৮ সালে ক্ষমতা দখল করেন। তিনি ক্ষমতায় এসেই সামরিক আইন জারি করেন এবং সংবাদপত্রের স্বাধীনতাসহ জনগণের রাজনৈতিক অধিকার কেড়ে নেন। তার এরূপ সামরিক ও স্বৈরাচারী শাসন এবং দমন-পীড়নে পূর্ব বাংলার জনজীবনে চরম দুঃখ-দুর্দশা নেমে আসে। এ অবস্থা থেকে পরিত্রাণের জন্য বঙ্গবন্ধু শেখ মুজিবুর রহমান বাঙালির ন্যায়সঙ্গত অধিকার সংবলিত ছয়দফা দাবি পেশ করেন। সামরিক সরকার এ দাবি প্রত্যাখ্যান করলে বাঙালিরা তীব্র আন্দোলন গড়ে তোলে। এ পরিস্থিতিতে আইয়ুব সরকার বাঙালির জাতীয়তাবাদী আন্দোলন নস্যাৎ এবং বঙ্গবন্ধুকে নির্মূল করার উদ্দেশ্যে তাকে প্রধান আসামি করে মোট ৩৫ জন ব্যক্তির বিরুদ্ধে ১৯৬৮ সালের ১৮ জানুয়ারি একটি রাষ্ট্রদ্রোহিতার মামলা করে। এটিই ইতিহাসে ঐতিহাসিক আগরতলা মামলা নামে খ্যাত। এ মামলা পূর্ব পাকিস্তানের মানুষের মনে তীব্র প্রতিক্রিয়া সৃষ্টি করে। মামলা প্রত্যাহারের দাবিতে পূর্ব পাকিস্তানে সামরিক শাসনের বিরুদ্ধে তীব্র আন্দোলন শুরু হয়, যেটি পরবর্তী সময়ে গণঅভ্যুত্থানে রূপ নেয়। ফলে ১৯৬৯ সালের ২২ ফেব্রুয়ারি আইয়ুব খান মামলা প্রত্যাহার করেন এবং ২৫ মার্চ পদত্যাগে বাধ্য হন। সুতরাং বলা যায়, উদ্দীপকে ঐতিহাসিক আগরতলা মামলার চিত্র ফুটে উঠেছে।"
        },
        {
          "label": "ঘ",
          "question": "পাঠ্যপুস্তকের আলোকে উক্ত মামলাটির কার্যক্রম ও ফলাফল পর্যালোচনা করে ব্যাখ্যা করো।",
          "explanation": "উক্ত মামলাটি তথা ঐতিহাসিক আগরতলা মামলার কার্যক্রম ও ফলাফল অপরিসীম। বাংলাদেশের স্বাধীনতা সংগ্রামের ইতিহাসে ১৯৬৮ সালের আগরতলা মামলা বিশেষ গুরুত্বপূর্ণ। পূর্ব পাকিস্তানকে রাজনৈতিকভাবে দুর্বল ও নেতৃত্বশূন্য করে এ অঞ্চলে স্বৈরাচারী প্রেসিডেন্ট আইয়ুব খানের ক্ষমতা ও প্রভাব বৃদ্ধির সুনির্দিষ্ট পরিকল্পনা মাথায় রেখেই এ মামলাটি দায়ের করা হয়েছিল। তবে মামলাটি মিথ্যা প্রমাণিত হওয়ায় এবং গণদাবির মুখে শেষ পর্যন্ত সরকারের উদ্দেশ্য সফল হয়নি। পাকিস্তান সরকার যে লক্ষ্য নিয়ে ঐতিহাসিক আগরতলা মামলা দায়ের করেছিল তা সম্পূর্ণ ব্যর্থ হয়। পত্র-পত্রিকায় প্রতিদিন মামলার বিবরণ প্রকাশ করা হলে জনগণের মধ্যে পাকিস্তান সরকারের বিপক্ষে ব্যাপক ক্ষোভ সৃষ্টি হয়। এ মামলার ফলে পূর্ব পাকিস্তানের মানুষ পশ্চিম পাকিস্তানভিত্তিক শাসকশ্রেণি এবং তাদের এদেশীয় সমর্থকদের বিরুদ্ধে চূড়ান্তভাবে ঐক্যবদ্ধ হয়। জনগণ বিচ্ছিন্নতাবাদী ষড়যন্ত্রের কথা বিশ্বাস করার পরিবর্তে এ মামলাকে বাঙালিদের স্বাধিকার আদায়কারী আন্দোলন দমন করার জন্য পাঞ্জাবিদের ষড়যন্ত্র হিসেবে গণ্য করে। বঙ্গবন্ধু শেখ মুজিবুর রহমান অপ্রতিদ্বন্দ্বী নেতায় পরিণত হন। ছয় দফা ও এগারো দফা কর্মসূচি এ সময় গণদাবিতে পরিণত হয়। উক্ত মামলার বিবাদীপক্ষের বক্তব্যের মধ্য দিয়ে স্বায়ত্তশাসনের দাবি ও এর যৌক্তিকতা প্রচার করার চমৎকার সুযোগ সৃষ্টি হয়। অবশ্য পরের বছর ১৯৬৯ সালের ২২ ফেব্রুয়ারি পাকিস্তান সরকার মামলাটি প্রত্যাহার করতে বাধ্য হয়। এরই মধ্য দিয়ে পাকিস্তান সরকারের দুর্বলতা প্রমাণিত হয়। পরিশেষে বলা যায়, আগরতলা মামলা ছিল একটি প্রহসনের মামলা। তাই এর বিরুদ্ধে জনগণ ঐক্যবদ্ধ হয়। ফলে গণআন্দোলনের মুখে আইয়ুব খান পদত্যাগে বাধ্য হন। এটি ছিল বাঙালির জন্য এক বিরাট বিজয়। অন্যদিকে এ মামলা ছিল আইয়ুব খানের স্বৈরশাসনের আত্মঘাতী পরাজয়।"
        }
      ]
    },
    {
      "number": "9",
      "uddipok": "",
      "tag": "DB, MB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "",
          "explanation": "বঙ্গবন্ধু ১৯২০ সালের ১৭ মার্চ গোপালগঞ্জ জেলার টুঙ্গিপাড়ায় জন্মগ্রহণ করেন।"
        },
        {
          "label": "খ",
          "question": "",
          "explanation": "১৯৬৯ সালে পাকিস্তানের স্বৈরশাসক আইয়ুব খানের বিরুদ্ধে পূর্ব পাকিস্তান যে গণআন্দোলন সংঘটিত হয়েছিল তা উনসত্তরের গনঅভ্যুত্থান নামে পরিচিত। আয়ুব খানের দশ বছরের স্বৈরশাসক পূর্ব পাকিস্তান ক্ষুদ্ধ করে তুলেছিলো। ১৯৬৬ সালে বঙ্গবন্ধু ৬ দফা ঘোষণা করলে আয়ুব খান এই আন্দোলন দমন করার জন্য বঙ্গবন্ধুর বিরুদ্ধে আগরতলা মামলা দায়েল করে। ফলে গণবিক্ষোভ সৃষ্টি হয়। এই সময় ছাত্রসমাজ ১১ দফা নিয়ে এয়িয়ে এলে এ গণবিক্ষোভ গণবিস্ফোরণের পরিণত হয়। আয়ুব সরকারের বিরুদ্ধে এই তীব্র আন্দোলনই ইতিহাসে উনসত্তরের গনঅভ্যুত্থানে নামে পরিচিত।"
        },
        {
          "label": "গ",
          "question": "",
          "explanation": "উদ্দীপকে চিত্রগুলো আমাদের জাতীয় জীবনে গুরুত্বপূর্ণ ঘটনা ২৫শে মার্চের কালরাতের কথা স্মরণ করিয়ে দেয়। নিম্নে তা ব্যাখ্যা করা হলো :   বাংলাদেশের স্বাধীনতার ইতিহাসে ১৯৭১ সালের ২৫শে মার্চ কালরাত এক স্মরণীয় ঘটনা। প্রেসিডেন্ট ইয়াহিয়া খানের নির্দেশমতো পূর্ব পাকিস্তানের গভর্নর টিক্কা খানের বাহিনী ২৫ শে মার্চ মধ্যরাতের কিছুক্ষণ আগে ঢাকায় গণহত্যা ও ধ্বংসের তান্ডবলীলায় মেতে উঠে। তারা ঢাকা বিশ্ববিদ্যালয় এলাকা, রাজারবাগ পুলিশ লাইন, ইপিআর বাহিনী ঘাটি, পুরান ঢাকার হিন্দুপ্রধান এলাকা সহ ঢাকার বিভিন্ন এলাকায় হামলা চালায়। এ সময় তারা ঢাকা বিশ্ববিদ্যালয়ের সলিমুল্লাহ মুসলিম হল, জহুরুল হক হল, জগন্নাথ হলের ছাত্র, কর্মকর্তা-কর্মচারী হত্যা করে। ঢাকা বিশ্ববিদ্যালয়ের দর্শন বিভাগের অধ্যাপক গোবিন্দ চন্দ্র দেব সহ অনেক খ্যাতিমান অধ্যাপক কে হত্যা করে। তাদের এই হত্যাযজ্ঞের শিকার হয় রাস্তার প্রতিবাদী জনতা, সাধারণ পথচারী, বস্তিবাসীও। এ রাতে তারা ঢাকায় প্রায় ৭০০০ মানুষকে হত্যা করে। দেশের বিভিন্ন সংবাদপত্রের অফিস পুড়িয়ে দেয় এবং বিভিন্ন দেশের ২৫ জন সাংবাদিককে আটকে রাখে। পরবর্তীতে রাত দেড়টায় বঙ্গবন্ধু শেখ মুজিবুর রহমানকে তার ধানমন্ডির বাসা থেকে গ্রেফতার করে। তাই বলা যায়, উদ্দীপকে চিত্রগুলো ২৫শে মার্চের কালরাতের কথা স্মরণ করিয়ে দেয় ।"
        },
        {
          "label": "ঘ",
          "question": "",
          "explanation": "উদ্দীপকের উল্লিখিত ঘটনা তথা ২৫শে মার্চ কালরাতের ঘটনাই আমাদের স্বাধীনতার পথকে ত্বরান্বিত করেছিল\"  নিম্নে উক্তিটি বিশ্লেষণ করা হলো:   ১৯৭১ সালের ২৫ শে মার্চ রাতে পাকিস্তানি হানাদার বাহিনী নিরীহ, নিরস্ত্র, ঘুমন্ত বাঙালির উপর নারকীয় হত্যাযজ্ঞ চালায়। এতে প্রায় ৭ হাজার মানুষ শহীদ হন। কিংকর্তব্যবিমুঢ় হয়ে পড়ে পুরো বাঙালি জাতি। এই হত্যাযজ্ঞের খবরে বাঙালিরা ক্ষোভে ফেটে পড়ে। একই সাথে এর ফলে পাকহানাদার বাহিনীর বিরুদ্ধে প্রতিরোধ গড়ে তোলার জন্য সবার মাঝে অনুপ্রেরণা তৈরি হয়।   ২৬ শে মার্চ এর প্রথম প্রহরে বঙ্গবন্ধুর স্বাধীনতা ঘোষণাটি পাকহানাদার বাহিনীর আকস্মিক আক্রমণের বিরুদ্ধে বাঙালি জাতির মানে আশার সঞ্চার করে। ফলে আত্মবিশ্বাস ফিরে পায় বাঙালিরা। দেশকে স্বাধীন করার বাসনা নিয়ে পাকহানাদার বাহিনীর বিরুদ্ধে প্রতিরোধ গড়ে তোলে। বাংলার কৃষক, শ্রমিক, ছাত্র, শিক্ষক, বুদ্ধিজীবীসহ সকল শ্রেণী পেশার মানুষ স্বতঃস্ফূর্তভাবে যুদ্ধে ঝাঁপিয়ে পড়ে। পাকিস্তানি সেনাবাহিনীর নিপীড়ন ও নির্যাতনের মাত্রা যত বাড়তে থাক, বাঙালির প্রতিরোধ তত প্রবল হয়ে ওঠে। মূলত ২৫শে মার্চের গণহত্যার ফলেই বাঙালিরা বুঝা যায়, প্রতিরোধ এখন অনিবার্য। যার ফলে সর্বস্তরের বাঙালি যুদ্ধে ঝাঁপিয়ে পড়ে। শুরু হয় মুক্তিযুদ্ধ।   তাই বলা যায়, \"২৫শে মার্চ কালরাতের ঘটনাই আমাদের স্বাধীনতার পথকে ত্বরান্বিত করেছিল\"।"
        }
      ]
    },
    {
      "number": "10",
      "uddipok": "দক্ষিণ আফ্রিকার গনতান্ত্রিক ইতিহাসে নেলসন ম্যান্ডেলা একটি স্মরণীয় নাম। রাজনীতির ক্ষেত্রে তিনি বিশ্বে অনন্য প্রতিভার স্বাক্ষর রেখেছেন। কৃষ্ণাঙ্গ হয়েও তিনি দক্ষিণ আফ্রিকার প্রেসিডেন্ট পদে আসীন হন। স্বৈরাচারী শাসকের শোষকের হাত থেকে তিনি নিপীড়ত মানুষকে মুক্তি দিয়েছেন। পৃথিবীর গনতন্ত্র ও মুক্তিকামী মানুষের কাছে আজও তিনি অমর ও চিরস্মরণীয় হয়ে আছেন।",
      "tag": "DB, MB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "",
          "explanation": "বাংলাদেশের সাংবিধানিক নাম গণপ্রজাতন্ত্রী বাংলাদেশ।"
        },
        {
          "label": "খ",
          "question": "",
          "explanation": "মুক্তিযুদ্ধের সময় সাবেক সোভিয়েত ইউনিয়নের ভূমিকা ছিল বিষেশ তাৎপর্যপূর্ণ।  মুক্তিযুদ্ধে সোভিয়েত ইউনিয়ন বাংলাদেশকে সমর্থন করে। তৎকালীন সোভিয়েত রাষ্ট্রপ্রধান বাংলাদেশে পরিচালিত গণহত্যা ধংসযজ্ঞা বন্ধের জন্য পাকিস্তানের প্রেসিডেন্ট ইয়াহিয়া খান কে আহ্বান জানান। পাকিস্তানি বাহিনীর বর্বরতা খবর প্রচার করে সোভিয়েত প্রচারমাধ্যম বাংলাদেশের মুক্তিযুদ্ধের পক্ষে বিশ্ব জনমত সৃষ্টির সহায়তা করে। পাকিস্তানের পরাজয় আসন্ন দেখে মার্কিন যুক্তরাষ্ট্র জাতিসংঘের যুদ্ধবন্ধের প্রস্তাব দেয়। কিন্তু সোভিয়েত ইউনিয়ন ভোট দিয়ে এ প্রস্তাব বাতিল করে দেয়, যা আমাদের স্বাধীনতা অর্জনে বিশেষ ভুমিকা রাখে। এছাড়া সোভিয়েত সরকার ভারতে অবস্থানতর বাংলাদেশি শরণার্থীদের ত্রান দিয়ে এবং মুক্তিবাহিনীকে অস্ত্র দিয়ে সাহায্য করে।"
        },
        {
          "label": "গ",
          "question": "",
          "explanation": "উদ্দীপকে বর্ণিত নেলসন ম্যান্ডেলার কর্মকান্ডের সাথে পাঠ্যবইয়ের মহান নেতা বঙ্গবন্ধু শেখ মুজিবুর রহমানের সাথে সাদৃশ্য রয়েছে। নিম্নে তা ব্যাখ্যা করা হলো:   ১৯৪৭ সালে পাকিস্তান রাষ্ট্রটি গঠনের পর এর দুটি উপদেশ পূর্ব পাকিস্তান ও পশ্চিম পাকিস্তানের মধ্যে বিশাল পার্থক্য ধীরে ধীরে লক্ষ্য করা যায়। পাকিস্তান সৃষ্টির পর থেকেই পূর্ব পাকিস্তানের প্রতি পশ্চিমা দের রাজনৈতিক, অর্থনৈতিক ও বিভিন্ন ক্ষেত্রে বৈষম্য দেখা যায়। এছাড়াও সামরিকক্ষেত্রসহ অন্যান্য উন্নয়নমূলক বিভিন্ন কার্যক্রমে পিছিয়ে পড়ে পূর্ব পাকিস্তান।একই সাথে শুরু হয় পূর্ব পাকিস্তানের উপর পশ্চিমাদের শাসন ও শোষণ। পরবর্তীতে ১৯৭০ সালের আওয়ামী লীগের বিজয় হলেও নির্বাচন পরবর্তী সরকার গঠন করতে দেয় নি তারা। দেশের অধিকার আদায়ের জন্য জোরালোভাবে প্রচেষ্টা শুরু করেন বঙ্গবন্ধু শেখ মুজিবুর রহমান। পরবর্তীতে ৭ই মার্চ বঙ্গবন্ধুর ঐতিহাসিক ভাষণের পর পরই বাঙালি নিজেদের অধিকার আদায়ে সচেষ্ট হয়ে পড়ে এবং ঝাঁপিয়ে পড়ে মুক্তিযুদ্ধে। এভাবেই বঙ্গবন্ধুর নেতৃত্বে বাঙালিরা অধিকার আদায় করতে সক্ষম হয়।   উদ্দীপকে ও দক্ষিণ আফ্রিকায় বর্ণবাদের কারণে মানুষের অধিকার ক্ষুন্ন হচ্ছিল। নেলসন ম্যান্ডেলা এই অধিকার রক্ষায় আন্দোলন করে যান। এরই পরিপ্রেক্ষিতে পরবর্তীতে তিনি দক্ষিণ আফ্রিকার প্রেসিডেন্ট পদে আসীন হন। প্রেসিডেন্ট হিসেবে দায়িত্ব নিয়ে তিনি স্বৈরাচারী শাসকদের হাত থেকে নিপীড়িত মানুষদেরকে মুক্তি দিয়েছেন।   তাই বলা যায়, উদ্দীপকে বর্ণিত নেলসন ম্যান্ডেলার কর্মকান্ডের সাথে পাঠ্যবইয়ের মহান নেতা বঙ্গবন্ধু শেখ মুজিবুর রহমানের সাথে সাদৃশ্য রয়েছে।"
        },
        {
          "label": "ঘ",
          "question": "",
          "explanation": "নেলসন ম্যান্ডেলার মতো বঙ্গবন্ধুর বলিষ্ঠ ও আপসহীন নেতৃত্বে আমরা স্বাধীনতা লাভ করেছি- উক্তিটি যথার্থ। বঙ্গবন্ধু ছিলেন শোষণ আর অত্যাচারের বিরুদ্ধে আপসহীন এক সংগ্রামী নেতা। পাকিস্তান সরকার তার কণ্ঠকে স্তব্ধ করার জন্য ১৯৭১ সালে তার নিকট ক্ষমতা হস্তান্তর না করে ২৫ মার্চ রাতে তাকে গ্রেপ্তার করে পাকিস্তানে নিয়ে যায়। গ্রেফতার হওয়ার পূর্বে ১৯৭১ সালের ২৬ মার্চ প্রথম প্রহরে তিনি স্বাধীনতা ঘোষণা করেন। তার নামেই মুক্তিযুদ্ধ পরিচালিত হয়। নেলসন ম্যান্ডেলা গণতান্ত্রিক ইতিহাসে একটি স্মরণীয় নাম। রাজনীতির ক্ষেত্রে তিনি বিশ্বে অনন্য প্রতিভার স্বাক্ষর রেখেছেন। তিনি স্বৈরাচারী শাসকের হাত থেকে মানুষকে মুক্তি দিয়েছেন। বক্তাবন্ধুও বাঙালির গণতান্ত্রিক ইতিহাসে একটি অবিস্মরণীয় নাম। তার আন্দোলন ও সংগ্রামের মধ্য দিয়ে রচিত হয়েছে বাঙালি জাতির মুক্তির পথ। ১৯৪৮- ১৯৫২-এর ভাষা আন্দোলনের মাধ্যমে বাঙালির জীবনে জাতীয় চেতনার উন্মেষ ঘটে। এ প্রতিটি আন্দোলন ও ঘটনায় বঙ্গবন্ধু ছিলেন অগ্রনায়ক। ১৯৫৪ সালে যুক্তফ্রন্ট গঠনের মাধ্যমে নির্বাচনে জয় লাভ, ১৯৫৬ সালে সংবিধানে বাংলাকে অন্যতম রাষ্ট্রভাষা হিসেবে অন্তর্ভুক্তকরণ, ১৯৫৮ সালে সামরিক শাসক আইয়ুববিরোধী আন্দোলন, পাকিস্তান সরকারের বৈষম্যনীতির প্রেক্ষিতে ১৯৬৬ সালে ছয় দফা কর্মসূচি পেশ এবং তা বাস্তবায়নে ১৯৬৯ সালে গণঅভ্যুত্থানের মাধ্যমে পাকিস্তান সরকারকে ১৯৭০-এর নির্বাচন দিতে বাধ্য করা হয়। ১৯৭০- এর সাধারণ নির্বাচনে জয়লাভের পর সরকার ক্ষমতা হস্তান্তরে টালবাহানা শুরু করলে বঙ্গবন্ধু অসহযোগ আন্দোলন শুরু করেন, যা পরবর্তীকালে স্বাধীনতা আন্দোলনে রূপ নেয়। এরই ধারাবাহিকতায় রচিত হয় বাংলাদেশ নামক রাষ্ট্রের স্বাধীনতার ইতিহাস। পরিশেষে বলা যায়, বঙ্গবন্ধু শেখ মুজিবুর রহমানের বলিষ্ঠ নেতৃত্বে আমরা স্বাধীনতা লাভ করেছি। তিনি হলেন স্বাধীনতার মহানায়ক ও স্বাধীন বাংলাদেশের স্থপতি। 1"
        }
      ]
    },
    {
      "number": "11",
      "uddipok": "",
      "tag": "DB, MB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "",
          "explanation": "বাংলাদেশ জাতীয় দিবস ২৬ মার্চ পালন করা হয়।"
        },
        {
          "label": "খ",
          "question": "",
          "explanation": "আমাদের মহান মুক্তিযুদ্ধে রাজাকার - আলবদর বাহিনী বিরোধী ভূমিকা পালন করে। ১৯৭১ সালে মুক্তিযুদ্ধে রাজাকার - আলবদর বাহিনীর কার্যক্রম ছিল অমানবিক বর্বরোচিত ও ঘৃণ্য। তারা মুক্তিযুদ্ধের সময় ভয়াবহ অপরাধ করে। তারা পাকিস্তানি সেনাবাহিনীর সহায়তা স্বাধীনতাকামী মানুষের ঘরবাড়ি অগ্নিসংযোগ, লুটপাট, ধর্ষণ ও হত্যার মর মানবতাবিরোধী অপরাধে লিপ্ত হয়। মহান মুক্তিযুদ্ধে স্বাধীনতাবিরোধী অপতৎপরতা দ্বারা তারা পাকিস্তানি বাহিনীর সহায়ক শক্তি হবে হিসাবে কাজ করে।"
        },
        {
          "label": "গ",
          "question": "",
          "explanation": "উদ্দীপকের চিত্রটি ১৯৭১ সালের ১৬ই ডিসেম্বর মহান মুক্তিযুদ্ধে পাকিস্তানি বাহিনীর আত্মসমর্পণের সাক্ষী। নিম্নে তা আলোচনা করা হলো: ১৯৪৭ সালে পাকিস্তান রাষ্ট্র সৃষ্টির পর থেকেই পশ্চিম পাকিস্তানিদের শুরু হয় বিভিন্নভাবে আমাদের উপর শুরু করে বিভিন্নভাবে শাসন শোষণ। পরবর্তীতে ১৯৭১ সালের ২৬শে মার্চ শুরু হয় মুক্তিযুদ্ধ। যুদ্ধে মুক্তিযোদ্ধাদের সাথে না পেরে উঠে অবশেষে আত্মসমর্পণ করে পশ্চিম পাকিস্তান। ১৯৭১ সালের ১৬ ডিসেম্বর ভারতীয় সেনাবাহিনীর ইস্টার্ন কমান্ডের প্রধান লেফটেন্যান্ট জগজিৎ সিং অরোরা ও পাকিস্তান সেনাবাহিনীর ইন্টার্ন কমান্ডের প্রদান ও পুরো পাকিস্তানের প্রধান সামরিক আইন প্রশাসক লেফটেন্যান্ট জেনারেল আমির আব্দুল্লাহ খানকে নিয়ে সম্পাদিত চুক্তির মাধ্যমে বাংলাদেশের মুক্তিযুদ্ধের অবসান ঘটে।  উদ্দীপকের চিত্রে ১৯৭১ সালের ১৬ই ডিসেম্বর বিকাল ৪ টায় রেসকোর্স ময়দানে জেনারেল আমির আব্দুল্লা খান নিয়াজী প্রায় ৯৩ হাজার পাকিস্তানি সৈন্য এবং বিপুল পরিমাণ অস্ত্রশস্ত্র সহ পাকিস্তান সরকার ও সেনাবাহিনীর পক্ষ থেকে আত্মসমর্পণ দলিলে স্বাক্ষর করার বিষয়টি আলোকপাত রয়েছে। আর এর মাধ্যমেই বাংলাদেশ স্বাধীন সর্বভৌম দেশ হিসেবে আত্মপ্রকাশ করে।  তাই বলা যায়, উদ্দীপকের চিত্রটি ১৯৭১ সালের ১৬ই ডিসেম্বর মহান মুক্তিযুদ্ধে পাকিস্তানি বাহিনীর আত্মসমর্পণের সাক্ষী।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত চিত্রটি পাকিস্তানি বাহিনীর আত্মসমর্পণের। এই ঐতিহাসিক ঘটনাটি তাৎপর্য অনেক। নিম্নে তা আলোচনা করা হলো : ১৯৭১ সালের ১৬ই ডিসেম্বর পাকিস্তানি দখলদার বাহিনীর আত্মসমর্পণের মধ্য দিয়ে মুক্তিযুদ্ধের অবসান ঘটে এবং বাঙালির চূড়ান্ত বিজয় অর্জিত হয়। এই বিজয়ে ধর্মের ভিত্তিতে গঠিত ও হাজার মাইলের বেশি দূরত্বের দুই ভূখণ্ড নিয়ে গঠিত পাকিস্তান রাষ্ট্র। সাংস্কৃতিক, নৃতাত্ত্বিক ও ঐতিহাসিক সব দিক থেকে পাকিস্তানের দুই অংশ ছিল ভিন্ন। তাছাড়া রাজনৈতিক অর্থনৈতিক ও প্রশাসনিক সর্বক্ষেত্রে পূর্বাঞ্চলের উপর পশ্চিমা দেশ সীমাহীন বৈষম্য এবং নিপীড়নের হাত থেকে এই ভাঙ্গনের মাধ্যমে মুক্তি মেলে বাঙ্গালির।  পরবর্তীতে ১৯৭১ সালের ২২শে ডিসেম্বর প্রধানমন্ত্রী তাজউদ্দিন আহমেদের নেতৃত্বে প্রবাসী সরকারের মন্ত্রী ও কর্মকর্তারা ঢাকায় এসে স্বাধীন বাংলাদেশের সার্বিক দায়িত্ব গ্রহণ করেন। পাকিস্তানের কারাগার থেকে মুক্তি পেয়ে ১৯৭২ সালের ১০ জানুয়ারি দেশে ফিরেন বঙ্গবন্ধু শেখ মুজিবুর রহমান এবং ১১ জানুয়ারি তিনি প্রধানমন্ত্রী হিসেবে দায়িত্বভার গ্রহণ করেন। আর এর মধ্য দিয়েই শুরু হয় স্বাধীন বাংলাদেশের পথ চলা। তাই বলা যায়, পাকিস্তানি বাহিনীর আত্মসমর্পণের এই ঐতিহাসিক ঘটনাটির তাৎপর্য অনেক।"
        }
      ]
    }
  ]
}