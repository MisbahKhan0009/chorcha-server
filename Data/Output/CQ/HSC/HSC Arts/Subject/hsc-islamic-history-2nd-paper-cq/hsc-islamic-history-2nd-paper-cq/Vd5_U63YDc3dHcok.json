{
  "title": "ঢাকা সিটি কলেজ ২০২৪",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "জমিদার 'আবুল কাশেমের' জমিদারি এলাকার পাশেই জমিদার 'ফাহিম 'চৌধুরীর' জমিদারি, ফলে জমিদারির সীমানা নিয়ে দুই জমিদারের মধ্যে বিবাদ লেগেই থাকত। একবার চর এলাকা থেকে আবুল কাশেমের কিছু প্রজা তাদের নিজেদের শস্য বোঝায় নৌকা নিয়ে আসার সময় জমিদার ফাহিম চৌধুরীর লোকজন তা লুট করে নিয়ে যায়। এতে আবুল কাশেম কৃষ্ণ হয়ে ফাহিম চৌধুরীর জমিদারিতে আক্রমণ করে তাকে উৎখাত করে এবং সমস্ত এলাকা জ্বালিয়ে পুড়িয়ে ছারখার করে দেয়। সেখানকার প্রজারা জীবন নিয়ে অন্যত্র পালিয়ে যায়।",
      "tag": "DCC 24",
      "sub_questions": [
        {
          "label": "ক",
          "question": "মুসলমানদের সিন্ধু অভিযানের সময় সিন্ধুর রাজা কে ছিলেন?",
          "explanation": "মুসলমানদের সিন্ধু অভিযানের সময় সিন্ধুর রাজা ছিলেন দাহির।"
        },
        {
          "label": "খ",
          "question": "মুহাম্মদ বিন কাসিম কে ছিলেন? তার সম্পর্কে ব্যাখ্যা করো।",
          "explanation": "মুহাম্মদ বিন কাসিম ছিলেন সিন্ধু ও মুলতান বিজয়ী মুসলিম সেনাপতি। মুহাম্মদ বিন কাসিম খলিফা আল ওয়ালিদের পূর্বাঞ্চলীয় শাসনকর্তা হাজ্জাজ বিন ইউসুফের স্বীয় ভ্রাতুষ্পুত্র ও জামাতা ছিলেন। তিনি ৭১২ খ্রিষ্টাব্দে মাত্র সতেরো বছর বয়সে সিন্ধুর রাজা দাহিরকে পরাজিত করে সিন্ধু অধিকার করেন এবং ৭১৩ খ্রিষ্টাব্দে সিন্ধুর শেষ উৎস মুলতান বিজয় করেন। মুহাম্মদ বিন কাসিমের নেতৃত্বে সিন্ধু ও মুলতানে মুসলমানদের আধিপত্য প্রায় দেড়শ বছর স্থায়ী হয়েছিল। কিন্তু দুর্ভাগ্যবশত, এই দিগ্বিজয়ী বীরকে খলিফার নির্দেশেই রাজধানী দামেস্কে এনে নির্মমভাবে হত্যা করা হয়।"
        },
        {
          "label": "গ",
          "question": "উদ্দীপকে উল্লিখিত লুটের ঘটনার সাথে সিন্ধু বিজয়ের কোন ঘটনার সাদৃশ্য রয়েছে?",
          "explanation": "উদ্দীপকে উল্লিখিত লুটের ঘটনার সাথে সিন্ধু বিজয়ের প্রত্যক্ষ কারণের মিল রয়েছে। অষ্টাদশ শতাব্দীর প্রারম্ভে সিংহলরাজ কর্তৃক খলিফা ওয়ালিদ ও হাজ্জাজ বিন ইউসুফের নিকট প্রেরিত উপঢৌকনপূর্ণ আটটি আরব জাহাজ সিন্দুর দেবলস্থ জলদস্যু কর্তৃক লুণ্ঠনই ছিল আরবদের সিন্ধু অভিযানের প্রত্যক্ষ কারণ, উদ্দীপকেও যার প্রতিফলন লক্ষণীয়। উদ্দীপকে দেখা যায়, জমিদার আবুল কাশেমের প্রজারা শস্য বোঝাই নৌকা নিয়ে আসার সময় জমিদার ফাহিম চৌধুরীর লোকজন তা লুট করে নিয়ে যায়। এতে ক্রুদ্ধ হয়ে জমিদার আবুল কাশেম জমিদার ফাহিম চৌধুরীর জমিদারিতে আক্রমণ করে তাকে উৎখাত করে। একই ঘটনা আরবদের সিন্ধু অভিযানের ক্ষেত্রেও পরিলক্ষিত হয়। সিন্ধু রাজা দাহিরের সীমানায় জলদুস্য কর্তৃক মুসলমানদের জাহাজ লুণ্ঠন হলে খলিফা ওয়ালিদের পূর্বাঞ্চলীয় শাসনকর্তা হাজ্জাজ বিন ইউসুফ রাজা দাহিরের কাছে এর ক্ষতিপূরণ দাবি করে। কিন্তু রাজা দাহির এ ক্ষতিপূরণের দাবিকে অগ্রাহ্য করলে সাম্রাজ্যবাদী শাসনকর্তা হাজ্জাজ বিন ইউসুফ সিন্ধুতে অভিযান প্রেরণ করেন। সুতরাং বলা যায় যে, উদ্দীপকের লুটের ঘটনার সাথে আরবদের সিন্ধু বিজয়ের প্রত্যক্ষ কারণের সাদৃশ্য রয়েছে।"
        },
        {
          "label": "ঘ",
          "question": "উদ্দীপকে জনাব ফাহিম চৌধুরীর জমিদারির পরিণতি এবং সিন্ধু বিজয়ের ফলাফল এক নয়- উক্তিটি মূল্যায়ন করো।",
          "explanation": "উদ্দীপকে বর্ণিত লুণ্ঠনকারীদের পরিণতি আরবদের সিন্ধু বিজয়ের ফলাফলের মধ্যে সাদৃশ্য-বৈসাদৃশ্য উভয়ই পরিলক্ষিত হয়। ভারতবর্ষ ও ইসলামের ইতিহাসে আরবদের সিন্ধু বিজয় একটি তাৎপর্যপূর্ণ ঘটনা। রাজনৈতিক দিক দিয়ে এটি একটি নিষ্ফল বিজয় হলেও সামাজিক, ধর্মীয় ও সাংস্কৃতিক দিক দিয়ে এর ফলাফল ছিল সুদূরপ্রসারী। আরবদের সিন্ধু অভিযানে রাজা দাহিরের পরিণতির সাথে উদ্দীপকের প্রতিপক্ষের পরিণতিগত সাদৃশ্য থাকলেও অন্যান্য দিক দিয়ে ব্যাপক পার্থক্য রয়েছে। উদ্দীপকে দেখা যায়, জমিদার আবুল কাশেম লুটকারীদের শাস্তি দেন এবং প্রতিপক্ষের জমিদারকে উৎখাত করেন। তার সমস্ত এলাকা জ্বালিয়ে পুড়িয়ে ছারখার করে দেন। সেখানকার প্রজারা অন্যত্র পালিয়ে। যায়। সিন্ধু অভিযানের ক্ষেত্রে দেখা যায়, রাজা দাহির মুহাম্মদ বিন কাসিমের কাছে পরাজিত ও নিহত হয়। তবে সিন্ধু অভিযানের সূত্র ধরেই ভবিষ্যতে মুসলিমরা ভারতে প্রবেশ করে। ফলে ধর্মীয় ক্ষেত্রে এর তাৎপর্যপূর্ণ প্রভাব পড়ে। আরবরা সিন্ধু বিজয়ের মাধ্যমে ভারতবর্ষে মুসলিম শাসন ও আধিপত্য প্রতিষ্ঠা করে। তারা এ বিজয়ের মাধ্যমে প্রায় ১৫০ বছর ভারত শাসন করে। মুহাম্মদ বিন কাসিমের নেতৃত্বে আরবদের সিন্ধু বিজয়ের ফলে ধর্মীয় ক্ষেত্রেও সুদূরপ্রসারী প্রভাব পড়ে। সিন্ধু বিজয়ের ফলে সিন্ধুর বিধর্মীদের ইসলামের আদর্শের সাথে পরিচিত হওয়ার সুযোগ ঘটে। এ বিজয়ের ফলে আরবদের সামাজিক ক্ষেত্রে অনেক পরিবর্তন আসে। আরবগণ হিন্দু সম্প্রদায়ের সংস্পর্শে আসে এবং উভয়ের মাঝে বৈবাহিক সম্পর্ক স্থাপিত হয়। এতে আর্য ও সেমেটিক জাতির সংমিশ্রণে সিন্ধুর লোকাচার ও সামাজিক রীতিনীতি তাদের প্রাত্যহিক জীবনে অনুপ্রবেশ করে। এ বিজয়ের ফলে অর্থনৈতিক ক্ষেত্রে আরবদের আমূল পরিবর্তন সাধিত হয়। সিন্ধু বিজয়ের ফলে আরবদের সাথে ভারতবর্ষের বাণিজ্যিক সম্পর্ক আরও দৃঢ় হয়। পরিশেষে বলা যায় যে সিন্ধু বিজয়ের ফলে আরবদের রাজনৈতিক, অর্থনৈতিক, সামাজিক, ধর্মীয় ও সাংস্কৃতিক ক্ষেত্রে আমূল পরিবর্তন সাধিত হয়। তাই বলা যায়, উদ্দীপকের লুণ্ঠনকারীদের পরিণতি ও সিন্ধু বিজয়ে ফলাফল ছিল সম্পূর্ণ ভিন্ন।"
        }
      ]
    },
    {
      "number": "2",
      "uddipok": "মোঙ্গল নেতা কুবলাই খান মধ্য এশিয়ায় বারবার অভিযান পরিচালনা করতেন। কিন্তু তিনি সেসব অভিযানে বিজয়ী হয়ে সেখানে আধিপত্য বিস্তার না করে বরং সেখানকার ধন- সম্পদ লুটতরাজ করে নিয়ে রাজধানী পিকিংকে সমৃদ্ধিশালী করতেন। কুবলাই খান শিল্প- সাহিত্যের সমঝদার ছিলেন। তিনি একজন কবিকে দিয়ে কাব্যগ্রন্থ লিখিয়ে তার পারিশ্রমিক ওয়াদা মতো প্রদান করেননি।",
      "tag": "DB, MB, RB, DIN.B, CB, CTG.B, JB 21,DCC 24",
      "sub_questions": [
        {
          "label": "ক",
          "question": "সুলতান মাহমুদ কোথাকার সুলতান ছিলেন?",
          "explanation": "সুলতান মাহমুদ গজনির সুলতান ছিলেন।"
        },
        {
          "label": "খ",
          "question": "সুলতান মাহমুদের সোমনাথ মন্দির বিজয় ইতিহাসে বিখ্যাত কেন? ব্যাখ্যা করো।",
          "explanation": "সোমনাথ মন্দির বিজয় ইসলামের ইতিহাসে অন্যতম দুঃসাহসিক কাজ হওয়ার কারণে এটি ইতিহাসে বিখ্যাত। সোমনাথ মন্দিরটি গুজরাটের চালুক্য রাজ্যের কাথিওয়াড়ের পশ্চিম উপকূলে অবস্থিত। মন্দিরটি ছিল প্রচুর ধনৈশ্বর্যে পরিপূর্ণ। মন্দিরের পুরোহিতদের ধারণা ছিল এ মন্দির আক্রমণ ও বিজয় মাহমুদের সাধ্যের বাইরে। কিন্তু মন্দিরে গচ্ছিত বিপুল ধন-সম্পত্তির সংবাদ পেয়ে সুলতান মাহমুদ এ মন্দির আক্রমণ করেন। গুজরাটের রাজা ভীমদেবের নেতৃত্বে স্থানীয় জনগণ ও পুরোহিতদের প্রবল বাধা সত্ত্বেও মাহমুদ বিজয় অর্জন করে প্রচুর ধন-সম্পদ নিয়ে স্বদেশে ফিরে যান। এ কারণে এ বিজয় ইতিহাসে বিখ্যাত।"
        },
        {
          "label": "গ",
          "question": "উদ্দীপকের মহাকাব্য বিষয়ক ঘটনাটি সুলতান মাহমুদের কোন ঘটনার প্রতি ইঙ্গিত",
          "explanation": "উদ্দীপকের মহাকাব্য বিষয়ক ঘটনাটি সুলতান মাহমুদের মহাকবি আবুল কাসেম ফেরদৌসিকে দেওয়া প্রতিশ্রুতি ভঙ্গ করার কথা মনে করিয়ে দেয়। সুলতান মাহমুদ শুধু একজন জগদ্বিখ্যাত বিজেতাই ছিলেন না, সাহিত্য ও শিল্পের একনিষ্ঠ পৃষ্ঠপোষক হিসেবেও তিনি স্মরণীয় হয়ে আছেন। তিনি নিজে একজন কবি ছিলেন। কুরআন ও হাদিস শাস্ত্রে তার গভীর জ্ঞান ছিল। তিনি তাফসিরুল ফুরু নামে ফিকাহ শাস্ত্রের ওপর মূল্যবান গ্রন্থ রচনা করেন। এছাড়াও তিনি কবি-সাহিত্যিকদের পৃষ্ঠপোষক ছিলেন। তারই পৃষ্ঠপোষকতায় মহাকবি ফেরদৌসি শাহনামা মহাকাব্য রচনা করেন।' উদ্দীপকের কুবলাই খানের কর্মে সুলতান মাহমুদের চিত্র ফুটে উঠেছে। সুলতান মাহমুদ ছিলেন শিল্প-সাহিত্যের সমঝদার একজন শাসক। তিনি চারশর অধিক কবি, সাহিত্যিক, ঐতিহাসিক, বিজ্ঞানী প্রমুখের পৃষ্ঠপোষকতা করেন। তার সময় 'প্রাচ্যের হোমার' নামে খ্যাত এবং জামানার সর্বশ্রেষ্ঠ কবি ফেরদৌসি 'শাহনামা' রচনা করে সুলতানের নামকে অমর করে রেখেছেন। 'শাহনামা' রচিত হওয়ার পর সুলতান মাহমুদ কবিকে দেওয়া প্রতিশ্রুতি ভঙ্গ করেন। আয়াজ নামক জনৈক প্রিয়পাত্রের প্ররোচনায় সুলতান মহাকবিকে প্রতিশ্রুতি মোতাবেক ৬০,০০০ স্বর্ণমুদ্রার পরিবর্তে ৬০,০০০ রৌপ্যমুদ্রা দিতে চান। এতে কবি ক্ষুব্ধ হয়ে সুলতানের প্রতি কটাক্ষপূর্ণ একটি ব্যঙ্গ কবিতা রচনা করেন এবং চিরকালের জন্য গজনি ত্যাগ করে তার স্বদেশ খোরাসানের তুস নগরে চলে যান। কৃতকার্যের জন্য অনুতপ্ত হয়ে সুলতান মাহমুদ কবিকে যখন ৬০,০০০ স্বর্ণমুদ্রা প্রেরণ করেন, তখন তার মৃতদেহ দাফনের জন্য নিয়ে যাওয়া হচ্ছিল। সুতরাং বলা যায়, উদ্দীপকের মহাকাব্য বিষয়ক ঘটনায় সুলতান মাহমুদের প্রতিশ্রুতি ভঙ্গ করার বিষয়টি প্রতিফলিত হয়েছে।"
        },
        {
          "label": "ঘ",
          "question": "তুমি কি মনে কর, কুবলাই খানের মতো সুলতান মাহমুদও একই উদ্দেশ্যে বারবার",
          "explanation": "হ্যাঁ, আমি মনে করি কুবলাই খানের মতো একই উদ্দেশ্যে সুলতান মাহমুদ ভারত অভিযান পরিচালনা করেছেন। সুলতান মাহমুদের ভারত অভিযানের প্রকৃত উদ্দেশ্য কী ছিল তা নিয়ে ইতিহাসবিদদের মধ্যে মতবিরোধ রয়েছে। তবে অনেকে মনে করেন অর্থনৈতিক উদ্দেশ্যেই তিনি ভারতে বারবার অভিযান প্রেরণ করেছিলেন। উদ্দীপকের কুবলাই খানের ক্ষেত্রেও এরূপ দেখা যায়। মোঙ্গল নেতা কুবলাই খান ১২ বার মধ্য এশিয়ায় অভিযান পরিচালনা করেন। কিন্তু আধিপত্য বিস্তার না করে তিনি ধন-সম্পদ লুট করে নিয়ে যান এবং রাজধানী পিকিংকে সমৃদ্ধশালী করেন। একইভাবে ধনলিন্সার তীব্র বাসনা সুলতান মাহমুদের অভিযানে প্রতিফলিত হয়েছে। 'An Advanced History of India' গ্রন্থেও 'ভারতীয় ধনৈশ্বর্য' সংগ্রহ সুলতান মাহমুদের ভারত অভিযানগুলোর মুখ্য উদ্দেশ্য বলে উল্লেখ করা হয়েছে। এম মোহর আলীর মতে, \"সদ্য প্রতিষ্ঠিত গজনি রাজ্যের উন্নয়ন, রাজ্যকে সুদৃঢ়করণ, রাজ্যে নিজ কর্তৃত্ব এবং মুসলিম নৃপতিদের মধ্যে নিজের শ্রেষ্ঠত্ব প্রতিষ্ঠা, বিরাট সেনাবাহিনীর ব্যয় নির্বাহ, মধ্য এশিয়ায় অভিযান, রাজধানী গজনিকে সমৃদ্ধিশালী ও সুসজ্জিতকরণ এবং জ্ঞান-বিজ্ঞানের পৃষ্ঠপোষকতা ইত্যাদি কারণে সুলতান মাহমুদের প্রচুর অর্থের প্রয়োজন ছিল।\" সুলতান মাহমুদ ভারতকে তার প্রয়োজনীয় অর্থভাণ্ডার মনে করেছিলেন। ঐতিহাসিক ভিনসেন্ট স্মিথ বলেন, ১৭ বার অভিযান পরিচালনা করে তিনি সোনা, রূপা, হীরা, জহরত, মণি-মাণিক্য আহরণ করে গজনিতে নিয়ে যান। গজনিকে সমৃদ্ধ ও আকর্ষণীয় নগরীতে পরিণত করার জন্য তার প্রচুর অর্থের প্রয়োজন ছিল। এ কারণে তিনি ভারতে ১৭ বার অভিযান পরিচালনা করেন। উপরের আলোচনায় পরিপ্রেক্ষিতে বলা যায়, কুবলাই খানের মতো অর্থনৈতিক তথা ধন-সম্পদ সংগ্রহের উদ্দেশ্যেই সুলতান মাহমুদ বারবার ভারতে অভিযান পরিচালনা করেছেন।"
        }
      ]
    },
    {
      "number": "3",
      "uddipok": "জসিম উদ্দিন কালকট রাজ্যের একজন শক্তিশালী ও ধর্মভীরু শাসক। সাম্রাজ্য 8 বিস্তারের নেশায় তিনি তার পার্শ্ববর্তী হরিণাচল অঞ্চলের দিকে দৃষ্টি দেন। এ সময় হরিণাচলের নেতাদের মধ্যে রাজনৈতিক অনৈক্য, অবিশ্বাস আর বিবাদের সুযোগে জসিম উদ্দিন উত্ত অঞ্চল আক্রমণ করেন। সেখানকার শক্তিশালী শাসক রামচন্দ্রের কাছে প্রথমবার পরাজিত হলেও দ্বিতীয়বার আক্রমণ করে রামচন্দ্রকে পরাজিত ও নিহত করেন। এ জয়লাভের মধ্য দিয়ে হরিণাচল অঞ্চলে তিনি একটি স্থায়ী সাম্রাজ্য প্রতিষ্ঠা করতে সক্ষম হন।",
      "tag": "DCC 24",
      "sub_questions": [
        {
          "label": "ক",
          "question": "সুলতান মাহমুদ কতবার ভারতে অভিযান পরিচালনা করেন?",
          "explanation": "সুলতান মাহমুদ ১৭ বার ভারতে অভিযান পরিচালনা করেন।"
        },
        {
          "label": "খ",
          "question": "শাহনামা কী? ব্যাখ্যা করো।",
          "explanation": "শাহনামা সুলতান মাহমুদের সভাকবি আবুল কাসেম ফেরদৌসি রচিত একটি মহাকাব্য। মহাকবি ফেরদৌসি ৯৭৭ থেকে ১০১০ খ্রিষ্টাব্দ পর্যন্ত প্রায় ৩০ বছর ধরে শাহনামা রচনা করেন। ষাট হাজার শ্লোক সম্বলিত এ মহাকাব্যে ৯৯০টি অধ্যায়ে ৬২টি কাহিনি রয়েছে। শাহনামাতে ইরানের ইতিহাস-ঐতিহ্যকে তুলে ধরা হয়েছে। এই মহাকাব্যে মূলত ইসলামপূর্ব ও সপ্তম শতাব্দীতে ইসলামি শাসন ব্যবস্থা চালু হওয়ার পরের কাহিনি বর্ণিত হয়েছে। এটি পৃথিবীর একমাত্র মহাকাব্য, যা সাক্ষী হয়ে আছে একটি নির্দিষ্ট সভ্যতা ও সংস্কৃতির।"
        },
        {
          "label": "গ",
          "question": "উদ্দীপকে উল্লিখিত জসিম উদ্দিনের হরিণাচল অঞ্চল আক্রমণের সাথে তৎকালীন",
          "explanation": "উদ্দীপকে উল্লিখিত জসিম উদ্দিনের হরিণাচল আক্রমণের সাথে তৎকালীন ভারতের মুহাম্মদ ঘুরির তরাইনের প্রথম ও দ্বিতীয় যুদ্ধের সাদৃশ্য রয়েছে। মুহাম্মদ ঘুরির উদ্দেশ্য ছিল ভারতে একটি স্থায়ী মুসলিম সাম্রাজ্য প্রতিষ্ঠা। এ উদ্দেশ্যে তিনি সিন্ধু, মুলতান ও পাঞ্জাব অধিকার করে দিল্লি ও আজমিরের শাসক পৃথ্বিরাজের মুখোমুখি হন। এ পর্যায়ে তিনি যে যুদ্ধ পরিচালনা করেছেন উদ্দীপকের অভিযানের মাধ্যমে তার প্রতিই ইঙ্গিত করা হয়েছে। জসিম উদ্দিন কালিকট রাজ্যের একজন শক্তিশালী ও ধর্মভীরু শাসক। তিনি সাম্রাজ্য বিস্তারের নেশায় পার্শ্ববর্তী হরিণাচলের নেতাদের রাজনৈতিক অনৈক্য, অবিশ্বাস ও বিবাদের সুযোগে আক্রমণ করেন। এতে প্রথম যুদ্ধে শক্তিশালী রামচন্দ্রের কাছে পরাজিত হলেও দ্বিতীয়বার আক্রমণ করে রাচমন্দ্রকে পরাজিত ও নিহত করেন। মুহাম্মদ ঘুরির ক্ষেত্রেও এমনটি দেখা যায়। ১১৮৯ খ্রিষ্টাব্দে ভাতিণ্ডা দখল করে মুহাম্মদ ঘুরি চৌহান রাজের বিরুদ্ধে অগ্রসর হলে তাকে মোকাবিলার উদ্দেশ্যে পৃথ্বিরাজ উত্তর ভারতের হিন্দু রাজাদের সমন্বয়ে একটি 'কনফেডারেসি' বা ঐক্যজোট গঠন করেন। কনৌজ রাজা জয়চাঁদ ছাড়া প্রায় সব হিন্দু রাজন্য এতে যোগ দেন। ১১৯১ খ্রিষ্টাব্দে থানেশ্বরের কাছাকাছি তরাইনের রণক্ষেত্রে সম্মিলিত বাহিনী ও মুহাম্মদ ঘুরির বাহিনীর মধ্যে তুমুল যুদ্ধ হয়। যুদ্ধে মুসলিম বাহিনী পরাজিত হয় এবং মুহাম্মদ ঘুরি আহত হয়ে পালিয়ে যান। তরাইনের প্রথম যুদ্ধে পরাজয়ের গ্লানি মুহাম্মদ ঘুরিকে প্রতিশোধ স্পৃহায় উদ্দীপ্ত করে তোলে। এ অবস্থায় ১১৯২ খ্রিস্টাব্দে ১,২০,০০০ সৈন্যের এক বিশাল বাহিনী নিয়ে তিনি পুনরায় যুদ্ধযাত্রা করেন। মুসলিম বাহিনীর মোকাবিলায় পৃথ্বিরাজ তিন লক্ষ সৈন্যের এক বিশাল বাহিনী সংগঠিত করেন। তার আহ্বানে সাড়া দিয়ে প্রায় দেড়শ রাজপুত রাজা পৃথ্বিরাজের পতাকাতলে সমবেত হয়েছিলেন বলে ঐতিহাসিক ঈশ্বরী প্রসাদ উল্লেখ করেছেন। তরাইন প্রান্তরে উভয় বাহিনী মুখোমুখি হয়। বিপুল সংখ্যাগরিষ্ঠতা সত্ত্বেও মুহাম্মদ ঘুরির উন্নত রণকৌশলের কাছে সম্মিলিত রাজপুত বাহিনী শোচনীয়ভাবে পরাজিত হয়। পালিয়ে যাওয়ার সময় রাজা পৃথ্বিরাজ ধরা পড়েন ও পরে নিহত হন। সুতরাং বোঝা যায়, উদ্দীপকের যুদ্ধের সাথে মুহাম্মদ ঘুরির তরাইনের যুদ্ধের মিল রয়েছে।"
        },
        {
          "label": "ঘ",
          "question": "ভারতে স্থায়ী সাম্রাজ্য প্রতিষ্ঠায় উক্ত শাসকের অবদান ছিল সুদূরপ্রসারী- বিশ্লেষণ করো।",
          "explanation": "ভারতে স্থায়ী সাম্রাজ্য প্রতিষ্ঠায় উক্ত শাসক অর্থাৎ মুহাম্মদ ঘুরির অবদান ছিল সুদূরপ্রসারী- বক্তব্যটি যথার্থ। মুহাম্মদ ঘুরি নিজ দক্ষতায় গজনি সাম্রাজ্যের ধ্বংসস্তূপের ওপর ঘুর সাম্রাজ্যের, ভিত্তি স্থাপন করেন। তিনি ছিলেন একজন বিচক্ষণ রাজনীতিবিদ, দক্ষ সমরবিদ ও দূরদর্শী রাষ্ট্রনায়ক। অদম্য সাহস, অসীম ধৈর্য এবং অভিনব ও উন্নত যুদ্ধ কৌশলের সাহায্যে তিনি আফগানিস্তান, থেকে বাংলা পর্যন্ত একটি সুবৃহৎ সাম্রাজ্য প্রতিষ্ঠা করেন। মুহাম্মদ ঘুরির ভারত অভিযান ও রাজ্যবিস্তার তার পূর্ব পরিকল্পনাপ্রসূত ছিল। কারণ তিনি স্থায়ী মুসলিম সাম্রাজ্য প্রতিষ্ঠার উদ্দেশ্যেই ভারত অভিমুখে অগ্রসর হয়েছিলেন। ভারতের বিশৃঙ্খল রাজনৈতিক পরিস্থিতির পূর্ণ সুযোগ নিয়ে মুহাম্মদ ঘুরি লক্ষ্য অর্জনে প্রচেষ্টা চালান। সুযোগ্য ক্রীতদাস সেনাপতি কুতুবউদ্দিন আইবেক, ইখতিয়ার উদ্দিন মুহাম্মদ বিন বখতিয়ার খলজির সহায়তায় তিনি ভারত অভিযানে সফল হন। বস্তুত ঘুরির ভারত অভিযানের পর থেকেই ধারাবাহিকভাবে ভারতে মুসলিম রাজ্য বিজয় এবং রাজত্বকালের সূচনা হয়। তার আগে মুহাম্মদ বিন কাসিম এবং সুলতান মাহমুদ ভারতে অভিযান পরিচালনা করলেও তারা সেখানে স্থায়ীভাবে মুসলিম শাসন প্রতিষ্ঠা করেননি। ঘুরির আক্রমণের ফলেই উত্তর ভারতের এক বিস্তীর্ণ অংশে মুসলিম আধিপত্য প্রতিষ্ঠিত হয়। সেনাপতি কুতুবউদ্দিন আইবেককে বিজিত অন্যলের শাসক নিযুক্ত করে তিনি এসব অঞ্চলে মুসলিম সাম্রাজ্যের স্থায়িত্ব সুনিশ্চিত করেন। ঘুরি ভারতে যে মুসলিম সাম্রাজ্যের গোড়াপত্তন করেন, তা প্রায় ৭০০ বছর স্থায়ী হয়েছিল। তাই ভারত উপমহাদেশে মুসলিম সাম্রাজ্য প্রতিষ্ঠায় ঘুরির নাম চিরস্মরণীয় হয়ে রয়েছে। সার্বিক আলোচনার পরিপ্রেক্ষিতে বলা যায়, মুহাম্মদ ঘুরি ভারতীয় হিন্দু রাজাদেরকে পরাজিত করে ভারতের ইতিহাসে এক নতুন অধ্যায়ের সূচনা করেছিলেন। তাই তাকেই ভারতে মুসলিম সাম্রাজ্যের প্রতিষ্ঠাতা বলা হয়।"
        }
      ]
    },
    {
      "number": "4",
      "uddipok": "\"ক\" রাজ্যের স্থানীয় শাসনকর্তার আক্রমণ পেয়ে \"প\" রাজ্যের শাসক একটি নতুন সাম্রাজ্য প্রতিষ্ঠা করেন। কিন্তু এই সাম্রাজ্যের প্রতিষ্ঠার প্রথমদিকে 'প' সাম্রাজ্যের শাসককে 'ম' রাজ্যের শাসকের সাথে 'ব' নামক স্থানে একটি যুদ্ধে অবতীর্ণ হতে হয়। এই যুদ্ধে 'প' সর্বপ্রথম কামান ব্যবহার করেন এবং 'ম' রাজ্যের শাসককে শোচনীয়ভাবে পরাজিত করেন। এই পরাজয়ের মধ্য দিয়ে 'ম' নামক শাসকের বংশের শাসনের অবসান ঘটে সাম্রাজ্য রাজ্যের শাসকের মাধ্যমে এবং ভারতে 'প' নামক নতুন রাজবংশ ও সাম্রাজ্য প্রতিষ্ঠিত হয়।",
      "tag": "DCC 24",
      "sub_questions": [
        {
          "label": "ক",
          "question": "মুঘল সাম্রাজ্যের প্রতিষ্ঠাতা কে?",
          "explanation": "মুঘল সাম্রাজ্যের প্রতিষ্ঠাতা জহিরউদ্দিন মুহাম্মদ বাবর।"
        },
        {
          "label": "খ",
          "question": "'তুযুক-ই বাবরি' বা বাবরনামা কী? ব্যাখ্যা করো।",
          "explanation": "তুর্কি ভাষায় রচিত মুঘল সম্রাট জহিরউদ্দিন মুহাম্মদ বাবরের আত্মজীবনীমূলক গ্রন্থটির নাম বাবরনামা। 'তুযুক-ই-বাবরি' বা 'বাবরনামা' গ্রন্থটি ভারতের ইতিহাস অধ্যয়নে একটি গুরুত্বপূর্ণ আকরগ্রন্থ হিসেবে বিবেচিত। ভাষার অনন্যতা ও তথ্যের নির্ভরযোগ্যতার জন্য এ গ্রন্থটি পণ্ডিত মহলের প্রশংসা লাভ করেছে। এ গ্রন্থে মধ্য এশিয়া ও আফগানিস্তানের পাশাপাশি সমকালীন ভারতের রাজনৈতিক ও আর্থ-সামাজিক অবস্থার পরিচয় পাওয়া যায়। ভারতে মুঘল সাম্রাজ্যের প্রতিষ্ঠাতা সম্রাট বাবর এতে তার ব্যক্তিজীবনের নানা দিক যেমন: দোষ-গুণ, সুখ-দুঃখ এবং সাফল্য-ব্যর্থতার কথা সবিস্তারে বর্ণনা করেছেন।"
        },
        {
          "label": "গ",
          "question": "উদ্দীপকে কোন যুদ্ধের কথা বলা হয়েছে? তোমার পাঠ্যপুস্তকের আলোকে ব্যাখ্যা করো।",
          "explanation": "উদ্দীপকে পানিপথের প্রথম যুদ্ধের কথা বলা হয়েছে। পানিপথের প্রথম যুদ্ধ ভারতবর্ষের ইতিহাসে অন্যতম গুরুত্বপূর্ণ ঘটনা। এ যুদ্ধে ইব্রাহিম লোদির পরাজয়ের ফলে ভারতে তুর্কি আফগান শাসনের অবসান ঘটে এবং মুঘল সাম্রাজ্যের ভিত্তি স্থাপিত হয়। উদ্দীপকে অনুরূপ যুদ্ধের প্রতি ইঙ্গিত করা হয়েছে। উদ্দীপকে দেখা যায়, 'ক' রাজ্যের স্থানীয় শাসনকর্তার আমন্ত্রণ পেয়ে 'প' রাজ্যের শাসক একটি নতুন সাম্রাজ্য প্রতিষ্ঠা করেন। কিন্তু এই সাম্রাজ্যের প্রতিষ্ঠার প্রথম দিকে 'প' সাম্রাজ্যের শাসককে 'ম' রাজ্যের শাসকের সাথে 'ব' নামক স্থানে একটি যুদ্ধে অবতীর্ণ হতে হয়। এই যুদ্ধে 'প' সর্বপ্রথম কামান ব্যবহার করেন এবং 'ম' রাজ্যের শাসককে শোচনীয়ভাবে পরাজিত করেন। এই পরাজয়ের মধ্য দিয়ে 'ম' নামক শাসকের বংশের শাসনের অবসান ঘটে এবং 'প' নতুন রাজবংশ ও সাম্রাজ্য প্রতিষ্ঠা করেন। অনুরূপভাবে দিল্লির সুলতান ইব্রাহিম লোদির প্রতি অসন্তুষ্ট পাঞ্জাবের শাসনকর্তা দৌলত খান লোদি ও সুলতানের চাচা আমল খান লোদি বাবরকে ভারত আক্রমণের আমন্ত্রণ জানান। মেবারের রাজা রানা সংগ্রাম সিংহও বাবরকে ভারত আক্রমণে উৎসাহিত করেন। এ অবস্থায় বাবর ১৫২৪ খ্রিষ্টাব্দে ভারত আক্রমণ করে লাহোর, দিপালপুর এবং ১৫২৫ খ্রিষ্টাব্দে পাঞ্জাব জয় করেন। এরপর তিনি দিল্লির দিকে দৃষ্টি দেন এবং ১৫২৬ খ্রিষ্টাব্দে পানিপথ নামক স্থানে সংঘটিত যুদ্ধে সুলতান ইব্রাহিম লোদির মুখোমুখি হন, যা ইতিহাস পানিপথের প্রথম যুদ্ধ নামে পরিচিত। এ যুদ্ধে সর্বপ্রথম কামানের ব্যবহার করা হয়। ফলে সুলতান ইব্রাহিম লোদি শোচনীয়ভাবে পরাজিত হন। এর মধ্য দিয়ে দিল্লি সালতানাতের ধ্বংসস্তূপের ওপর ভারতবর্ষে মুঘল শাসন প্রতিষ্ঠা লাভ করে। সুতরাং বলা যায়, উদ্দীপকের যুদ্ধের সাথে পানিপথের প্রথম যুদ্ধই সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে উল্লেখিত 'প' রাজ্যের শাসক কীভাবে সাম্রাজ্য প্রতিষ্ঠা করেন- তা তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকে উল্লিখিত 'প' রাজ্যের শাসক তথা সম্রাট বাবর অসীম ত্যাগ তিতিক্ষার মাধ্যমে মুঘল সাম্রাজ্য প্রতিষ্ঠা করেন। বাবর ১৪৯৪ খ্রিষ্টাব্দে তার পিতার মৃত্যুর পর ফারগানা রাজ্যের সিংহাসনে বসেন। সিংহাসন লাভের পরপরই তিনি আত্মীয়স্বজন ও উজবেক নেতা সাইবানি খানের বিরোধিতার মুখে পড়েন। ১৪৯৭ খ্রিষ্টাব্দে বাবর সমরখন্দ দখল করেন। কিন্তু কিছু দিনের মধ্যেই তার রাজ্য হাতছাড়া হয়ে যায়। অদম্য বাবর ১৫০০ খ্রিষ্টাব্দে পুনরায় ফারগানা অধিকার করেন। কিন্তু ১৫০৩ খ্রিষ্টাব্দে তিনি সাইবানি খানের কাছে পরাজিত হয়ে আবার সেখান থেকে বিতাড়িত হন। ফারগানা রাজ্য থেকে বিতাড়িত হয়ে আশ্রয় ও সহায়-সম্বলহীন অবস্থায় ঘুরে বেড়ালেও বাবর কখনো হতাশ হননি। ১৫০৪ খ্রিষ্টাব্দে তিনি কাবুল অধিকার করে 'পাদিশাহ' বা বাদশাহ উপাধি গ্রহণ করেন। অল্প কিছুদিনের মধ্যে পুরো আফগানিস্তান তার নিয়ন্ত্রণে আসে। এ সময় দিল্লিতে লোদি বংশের শাসন চলছিল। আভিজাত্যের দ্বন্দ্বসহ বিভিন্ন কারণে কয়েকজন প্রাদেশিক শাসনকর্তা সুলতান ইব্রাহিম লোদির বিরুদ্ধে বিদ্রোহ করেন। সুলতান বিদ্রোহ দমনে ব্যস্ত হয়ে পড়লে লোদি বংশের দুর্বলতা ও রাজনৈতিক গোলযোগের সুযোগে ১৫২৬ খ্রিষ্টাব্দে পানিপথের প্রথম যুদ্ধে ইব্রাহিম লোদিকে পরাজিত করে বাবর ভারতে মুঘল রাজবংশ প্রতিষ্ঠা করে। এরপর বাবর অসামান্য কৃতিত্ব প্রদর্শন করে সমস্ত বিশৃঙ্খলা দমন করেন। এছাড়া সাম্রাজ্য বিস্তারসহ প্রশাসনিক ও সাংস্কৃতিক সংস্কার করে তিনি এক সুউচ্চ মর্যাদা লাভ করেন। পরিশেষে বলা যায়, ভারতে মুঘল সাম্রাজ্য প্রতিষ্ঠায় বাবরের কৃতিত্ব অপরিসীম।"
        }
      ]
    },
    {
      "number": "5",
      "uddipok": "একজন মুঘল সম্রাটের নামের অর্থ ছিল সৌভাগ্যবান। সম্রাট হিসেবে রাষ্ট্র পরিচালনায় তিনি প্রথম জীবনে ব্যর্থ হয়েছিলেন। পরবর্তীতে আফগান নেতা সোলায়মানের সাথে সংঘর্ষে জড়িয়ে পড়ে ভারতবর্ষ ত্যাগ করতে বাধ্য হন। তবে জীবনের শেষ পর্যায়ে তিনি পিতৃরাজ্য পুনরুদ্ধার করতে সক্ষম হয়েছিলেন।",
      "tag": "RB, CB, JB 22,DCC 24",
      "sub_questions": [
        {
          "label": "ক",
          "question": "পানিপথের দ্বিতীয় যুদ্ধ কত সালে সংঘটিত হয়?",
          "explanation": "১৫৫৬ খ্রিস্টাব্দে পানিপথের দ্বিতীয় যুদ্ধ সংঘটিত হয়।"
        },
        {
          "label": "খ",
          "question": "দীন-ই-ইলাহি' বলতে কী বোঝ? ব্যাখ্যা করো।",
          "explanation": "দীন-ই-ইলাহি' মুঘল সম্রাট আকবরের প্রণীত এক বিশেষ ধরনের ধর্মীয় নীতি। সম্রাট আকবর ১৫৮২ খ্রিষ্টাব্দে 'দীন-ই-ইলাহি' নামে একটি নতুন ধর্মমত প্রবর্তন করেন। এটি ছিল একটি একশ্বেরবাদী ধর্ম। সকল ধর্মের ভালো ও উৎকৃষ্ট নীতিগুলো এতে সমন্বিত হয়েছিল। আকবরের প্রবর্তিত 'দীন-ই-ইলাহি' ধর্মমতে কোনো নবি বা দেব-দেবীর অস্তিত্ব ছিল না। প্রতি রোববার সম্রাট নির্দিষ্ট আসনে বসে আগ্রহীদের দীক্ষা দিতেন। এ সময় দীক্ষা গ্রহণকারী সম্রাটের নামে ৪টি স্তরে ব্যক্তির জীবন, ধর্ম, সম্মান ও সম্পত্তি উৎসর্গ করতে হতো।"
        },
        {
          "label": "গ",
          "question": "উদ্দীপকের সাথে ভারতবর্ষের কোন যুদ্ধের সাদৃশ্য রয়েছে? ব্যাখ্যা করো।",
          "explanation": "উদ্দীপকের সাথে ভারতবর্ষের হুমায়ুন ও শেরশাহের মধ্যে সংঘটিত কনৌজ যুদ্ধের মিল রয়েছে। ভারতবর্ষে মুঘল সম্রাটদের মধ্যে সম্রাট হুমায়ুন উল্লেখযোগ্য। তার নামের অর্থ ভাগ্যবান হলেও তার মতো হতভাগ্য সম্রাট ইতিহাসে খুব কমই রয়েছে। সিংহাসনে আরোহণের পরপরই শেরশাহের সাথে সংঘর্ষে জড়িয়ে তিনি রাজ্যহারা হন। তবে ১৫৫৫ খ্রিষ্টাব্দে তিনি পিতৃরাজ্য পুনরুদ্ধার করতে সক্ষম হয়েছিলেন। উদ্দীপকেও অনুরূপ চিত্র ফুটে উঠেছে। উদ্দীপকে বর্ণিত এক মুঘল সম্রাটের নামের অর্থ সৌভাগ্যবান। সম্রাট হিসেবে তিনি রাষ্ট্র পরিচালনায় প্রথম জীবনে ব্যর্থ হয়েছিলেন। পরবর্তীতে আফগান নেতা সোলায়মানের সাথে সংঘর্ষে জড়িয়ে পড়ে ভারতবর্ষ ত্যাগ করতে বাধ্য হন। তবে জীবনের শেষ পর্যায়ে তিনি পিতৃরাজ্য পুনরুদ্ধার করতে সক্ষম হয়েছিলেন। এ সম্রাটের সাথে সম্রাট হুমায়ুনের ঘটনা সাদৃশ্যপূর্ণ। তিনি ১৫৪০ খ্রিষ্টাব্দে সংঘটিত কনৌজের যুদ্ধে আফগান নেতা শেরশাহের কাছে মর্মান্তিকভাবে পরাজিত হন। সিংহাসনচ্যুত হয়ে তিনি ১৫৫৫ খ্রিষ্টাব্দ পর্যন্ত অসহায় পলাতকের মতো দেশ দেশান্তরে ঘুরে বেড়ান। শেরশাহের বিরাগভাজন হওয়ার ভয়ে ভাইদের কাছেও আশ্রয় পেতে ব্যর্থ হন। এক পর্যায়ে তিনি পারস্যের সম্রাটের দরবারে আশ্রয় পান। পারস্য সম্রাট শাহ তাহমাসপের সহযোগিতায় তিনি ১৫৪৫ খ্রিস্টাব্দে কাবুল ও কান্দাহার অধিকার করেন। এরপর তিনি ভারতের দিকে দৃষ্টি দেন। এ সময় শেরশাহের মৃত্যুতে আফগান শক্তি দুর্বল হয়ে পড়ে। এ সুযোগে তিনি ভারতে প্রবেশ করে ১৫৫৫ খ্রিষ্টাব্দের ফেব্রুয়ারি মাসে লাহোর অধিকার করেন। সরহিন্দের যুদ্ধে সিকান্দার শুরকে পরাজিত করে একই বছর জুলাই মাসে দিল্লি ও আগ্রা অধিকার করে পুনরায় সিংহাসনে আরোহণ করেন। সুতরাং বলা যায়, উদ্দীপকের ঘটনার সাথে হুমায়ন ও শেরশাহের সংঘর্ষের সাদৃশ্য রয়েছে।"
        },
        {
          "label": "ঘ",
          "question": "উদ্দীপকের আলোকে মুঘল-আফগান যুদ্ধে শেরশাহের সফলতার কারণসমূহ বিশ্লেষণ করো।",
          "explanation": "উদ্দীপকে বর্ণিত মুঘল আফগান দ্বন্দ্বে শেরশাহের সফলতার পেছনে নানা কারণ বিদ্যমান। একজন সুদক্ষ শাসক ও রাজনীতিবিদ হিসেবে শেরশাহ অনন্য কৃতিত্বের অধিকারী। ভারতবর্ষ শাসনকারী স্বজাতীয় যেকোনো শাসক অপেক্ষা তিনি শ্রেষ্ঠ। তিনি রাজনৈতিক দূরদৃষ্টি ও কূটনৈতিক জ্ঞানের অধিকারী ছিলেন। তার এ গুণের কারণে তিনি মুঘল আফগান দ্বন্দ্বে সফলতা লাভ করেন। শেরশাহ ছিলেন হুমায়ুনের সম্পূর্ণ বিপরীত চরিত্রের মানুষ। তিনি ছিলেন সমকালের অন্যতম দূরদর্শী রাজনীতিবিদ। হুমায়ুন অপেক্ষা তিনি ছিলেন রনঅভিজ্ঞ একজন সেনাপতি। সামরিক কলা-কৌশল ও শক্তিমত্তায় তিনি হুমায়ুন অপেক্ষা অনেক ঊর্ধ্বে ছিলেন। সামরিক বাহিনী গঠন ও পরিচালনায় তার যথেষ্ট অভিজ্ঞতা ছিল। অন্যদিকে হুমায়ুনের ব্যক্তিগত বীরত্বের দু- একটি উদাহরণ থাকলেও সামরিক বাহিনী গঠনে তিনি ছিলেন সম্পূর্ণ ব্যর্থ। হুমায়ুন ও শেরশাহের এ বিপরীত অবস্থান শেরশাহের সাফল্যের মূলে যথেষ্ট ভূমিকা রেখেছিল বলে ঐতিহাসিকেরা মনে করেন। তাছাড়া হুমায়ুনের সেনাবাহিনী নানা জাতিগোষ্ঠীর সমন্বয়ে গঠিত ছিল। এ বাহিনীর সাংগঠনিক ভিত্তি দুর্বল ছিল। তাদের মধ্যে শৃঙ্খলা, সংহতি ও নিয়মানুবর্তিতার অভাব ছিল। মুঘল সেনাবাহিনীর এ দুর্বলতা সুনিয়ন্ত্রিত ও সুসংগঠিত সেনাবাহিনীর অধিকারী শেরশাহের সাফল্যের অন্যতম কারণ। আবার হুমায়ুন তার বিপদে জ্ঞাতি ও আপনজনদের সহযোগিতা পাননি। কিন্তু শেরশাহের প্রতি আফগানদের পূর্ণ সমর্থন ছিল। তাই শেরশাহের পক্ষে হুমায়ুনের বিরুদ্ধে সাফল্য লাভ সম্ভব হয় এবং তিনি ভারতের ভাগ্যাকাশে ধূমকেতুর মতো আর্বিভূত হন। সার্বিক আলোচনার পরিপ্রেক্ষিতে বলা যায়, শেরশাহের দূরদর্শিতা, সামরিক. ও কূটনৈতিক কলাকৌশলই ছিল মুঘল-আফগান সংঘর্ষে তার সাফল্যের রহস্য।"
        }
      ]
    },
    {
      "number": "6",
      "uddipok": "সম্রাট বাহাদুর 'ক' তার সাম্রাজ্যের সকল শ্রেণির জনগণের মধ্যে সম্প্রীতি রক্ষার জন্য একটি বিশেষ গোষ্ঠীর লোকদের বিভিন্ন সুযোগ সুবিধা প্রদান করেন। তিনি নিজে এই গোষ্ঠীর এক রাজকন্যাকে বিবাহ করেন এবং নিজ পুত্রকে উক্ত গোষ্ঠীর এক কন্যার সাথে বিবাহ প্রদান করেন। তিনি উত্ত গোষ্ঠীর লোকদের সামরিক ও বেসামরিক বিভাগে চাকরি দেন। সম্রাট এই গোষ্ঠীর লোকদের মনোরঞ্জনের জন্য তাদের সাথে খোলাখুলিভাবে মিশতেন। ফলে সাম্রাজ্যে সুবাতাস বইতে শুরু করে।",
      "tag": "DCC 24",
      "sub_questions": [
        {
          "label": "ক",
          "question": "পানিপথের ২য় যুদ্ধ কত সালে সংঘটিত হয়?",
          "explanation": "পানিপথের দ্বিতীয় যুদ্ধ ১৫৫৬ সালে সংঘটিত হয়।"
        },
        {
          "label": "খ",
          "question": "তাজমহল সম্পর্কে যা জানো? ব্যাখ্যা করো।",
          "explanation": "সম্রাট শাহজাহানের নির্মিত মুঘল স্থাপত্যশৈলীর আকর্ষণীয় নিদর্শন হলো ভারতের আগ্রায় অবস্থিত তাজমহল। মমতাজ ছিলেন সম্রাট শাহজাহানের প্রিয়তমা পত্নী। কিন্তু মমতাজের আকস্মিক মৃত্যুতে শাহজাহান ভেঙে পড়েন। তিনি তার প্রিয়তমা পত্নীর স্মৃতি মনেপ্রাণে ধরে রাখার জন্য সকল ভালোবাসা দিয়ে যমুনা নদীর তীরে এক স্মৃতিসৌধ নির্মাণ করেন। এটা মমতাজের সমাধির ওপর নির্মিত হয়। তার নামানুসারে নামকরণ করা হয় 'তাজমহল'। ১৬৩২ খ্রিষ্টাব্দে তাজমহল নির্মাণের কাজ আরম্ভ হয় এবং ১৬৫৩ খ্রিষ্টাব্দে এর কাজ সমাপ্ত হয়। ২০ হাজার লোকের ২২ বছরের অক্লান্ত পরিশ্রমের ফলে তিন কোটি মুদ্রা ব্যয়ে তাজমহলের নির্মাণ কাজ শেষ হয়েছিল।"
        },
        {
          "label": "গ",
          "question": "উদ্দীপকের সম্রাট বাহাদুর 'ক' এর সাথে কোন মুঘল শাসকের কোন নীতির সামঞ্জস্য পরিলক্ষিত হয়? ব্যাখ্যা করো।",
          "explanation": "উদ্দীপকের সম্রাট বাহাদুর 'ক'-এর সাথে মুঘল সম্রাট আকবরের রাজপুত নীতির সামঞ্জস্য পরিলক্ষিত হয়। অর্ধশতাব্দী রাজত্বকালে সম্রাট আকবরের গৃহীত উল্লেখযোগ্য নীতিগুলোর মধ্যে রাজপুত নীতি একটি। সংখ্যাগরিষ্ঠ হিন্দুদের সমর্থনের মাধ্যমে সর্বভারতীয় সাম্রাজ্য প্রতিষ্ঠার লক্ষ্যে তিনি রাজপুত নীতি গ্রহণ করেন। এ নীতির বাস্তবায়নে তিনি রাজপুতদের সাথে বন্ধুত্বপূর্ণ সম্পর্ক স্থাপন করেন। উদ্দীপকেও অনুরূপ প্রতিচ্ছবি লক্ষণীয়।উদ্দীপকে বর্ণিত সম্রাট বাহাদুর 'ক' তার সাম্রাজ্যের সকল শ্রেণির জনগণের মধ্যে সম্প্রীতি রক্ষার জন্য একটি বিশেষ গোষ্ঠীর লোকদের বিভিন্ন সুযোগ সুবিধা প্রদান করেন। এ লক্ষ্যে তিনি বিশেষ গোষ্ঠীর রাজকন্যাকে বিয়ে করেন এবং নিজ পুত্রকেও বিয়ে দেন। বিশেষ গোষ্ঠীর লোকদের সামরিক ও বেসামরিক বিভাগে নিয়োগ দেন। এছাড়াও এই গোষ্ঠীর লোকদের মনোরঞ্জনের জন্য তাদের সাথে খোলাখুলিভাবে মিশতেন। ফলে সাম্রাজ্যে সুবাতাস বইতে শুরু করে। অনুরূপ ব্যক্তির সাথে সাদৃশ্যপূর্ণ সম্রাট আকবর। তিনি ছিলেন উদারপন্থি ও অসাম্প্রদায়িক। ভারতবর্ষে সকল শ্রেণির জনগণের শুভেচ্ছা, সদিচ্ছা ও সম্প্রীতির ওপর মুঘল সাম্রাজ্য প্রতিষ্ঠা করার মানসে সহিষ্ণু, ধর্মনিরপেক্ষ ও অসাম্প্রদায়িক মনোবৃত্তিসম্পন্ন সম্রাট আকবর ভারতবর্ষের হিন্দু জাগরণের নেতৃত্বদানকারী রণদক্ষ ও নির্ভীক রাজপুতদের সহযোগিতা ও সহানুভূতি লাভে সচেষ্ট হন। সম্রাট আকবর। ভারতে বিভিন্ন রাজপুত বংশের সাথে বৈবাহিক মিত্রতা স্থাপনে যত্নবান হন। তিনি সর্বপ্রথম অম্বরের রাজা বিহারীমলের কন্যা যোধবাঈকে বিবাহ করেন। ১৫৬৩ সালে তিনি তীর্থযাত্রীদের ওপর অর্পিত কর এবং জিজিয়া কর ব্যবস্থার বিলোপসাধন করেন। এর ফলে রাজপুতদের শুধু নিয়ন্ত্রণ নয়, বরং মুঘল সাম্রাজ্য বিস্তার ও স্থায়িত্বে রাজপুতদের সহায়তা লাভ সম্ভব হয়। সুতরাং বলা যায়, সম্রাট বাহাদুর 'ক' এর পদক্ষেপে মুঘল সম্রাট আকবরের - রাজপুত নীতিরই প্রতিফলন ঘটেছে।"
        },
        {
          "label": "ঘ",
          "question": "উদ্দীপকে বর্ণিত বিশেষ গোষ্ঠীর প্রতি সম্রাট বাহাদুর 'ক' এর বন্ধুত্বমূলক মনোভাব ও সদয় আচরণ কীভাবে ভারতের মুসলমান শাসনের ইতিহাসে এক নবযুগের সূচনা করে? বিশ্লেষণ করো।",
          "explanation": "উদ্দীপকের সম্রাট বাহাদুর 'ক' অর্থাৎ মুঘল সম্রাট আকবর সাম্রাজ্যের বিশেষ গোষ্ঠীর প্রতি বন্ধুত্বমূলক মনোভাব ও সদয় আচরণের মাধ্যমে তার রাজনৈতিক উদ্দেশ্য হাসিল করে ভারতবর্ষে নবযুগের সূচনা করে। ঐতিহাসিকরা মনে করেন রাজপুতদের সাথে আকবরের উদার ব্যবহার তার উচ্চ রাজনৈতিক বিচক্ষণতার পরিচায়ক। ঐতিহাসিক মোরল্যান্ড বলেন, \"এই নীতির ফলে রাজপুতদের অধিকাংশ সুনির্দিষ্টভাবে সম্রাটের অনুগত হয়ে পড়েন। যার ফলে তিনি ভারতের সর্বশ্রেষ্ঠ ৫০,০০০ অশ্বারোহী বাহিনীর সেবালাভের অধিকারী হয়েছিলেন।\" ভি এ স্মিথ বলেন, \"আকবয়ের বিভিন্ন পদক্ষেপ রাজপুতদের সন্তুষ্ট করতে সক্ষম হয় এবং তারা বাবরের নিকট পরাজয়ের আঘাত সহজেই। সহজেই ভুলে যায়। । বিদেশি নয় বরং আকবরকে 'জাতীয় নরপতি' হিসেবে মেনে নিয়ে রাজপুতরা মুঘল সাম্রাজ্যের স্থায়িত্ব বিধানে সহযোগিতা করে।\" রাজপুতদের প্রতি সম্রাটের বন্ধুত্বমূলক মনোভাব ও সদয় আচরণ ভারতে মুসলমান শাসনের ইতিহাসে এক নবযুগের সূচনা করে। এর ফলে রাজ্য বিস্তার ও রাজ্য শাসন-এর ব্যাপারে এবং এদেশে সামাজিক, সাংস্কৃতিক, সামরিক ও অর্থনৈতিক উন্নতি ও প্রগতির ক্ষেত্রে রাজপুতদের • অবদান অনস্বীকার্য। প্রকৃতপক্ষে রাজপুতদের প্রতি উদার আচরণের দ্বারাই সম্রাট আকবর প্রজাদের সর্বজনীন আতিথ্য পেয়েছিলেন এবং মুঘল সাম্রাজ্যের ভিত্তিমূল সুদৃঢ় করেছিলেন। এ নীতির সূত্র ধরেই তিনি 'মহান' আখ্যায় ভূষিত হয়েছিলেন। উপর্যুক্ত আলোচনার প্রেক্ষিতে প্রতীয়মান হয় যে, সম্রাট আকবর রাজপুত নীতির মাধ্যমে তার রাজনৈতিক উদ্দেশ্য হাসিল করতে সমর্থ হয়েছিলেন। এর ফলে ভারতে হিন্দু-মুসলিম সুম্পর্কের নতুন যুগের সূচনা হয়।"
        }
      ]
    },
    {
      "number": "7",
      "uddipok": "অস্ট্রেলিয়ার সিডনিতে বসবাসরত বাঙালিরা প্রতিবছর ফেব্রুয়ারি মাসে একটি বিশেষ দিন উদযাপন করেন। তারা দিনের শুরুতে 'আমার ভাইয়ের রক্তে রাঙানো' গানটি পরিবেশনের মাধ্যমে দিবসের কার্যক্রমের সূচনা করেন। তারপর তারা খালি পায়ে প্রভাত ফেরি করে একটি বেদিতে পুষ্পস্তবক অর্পণ করেন। অপরাহ্নে তারা মাতৃভাষার চেতনায় দেশপ্রেমে উদ্বুদ্ধ হয়ে সকল শোষণ-বঞ্চণার বিরুদ্ধে প্রতিরোধ গড়ার শপথের মাধ্যমে দিবসের কার্যক্রমের সমাপ্তি করেন।",
      "tag": "SB, BB 21,DCC 24",
      "sub_questions": [
        {
          "label": "ক",
          "question": "তমদ্দুন মজলিশের প্রতিষ্ঠাতা কে ছিলেন?",
          "explanation": "তমদ্দুন মজলিশের প্রতিষ্ঠাতা হলেন ঢাকা বিশ্ববিদ্যালয়ের পদার্থ বিজ্ঞানের অধ্যাপক আবুল কাশেম।"
        },
        {
          "label": "খ",
          "question": "কালরাত কী? ব্যাখ্যা করো।",
          "explanation": "১৯৭১ সালের ২৫ মার্চ রাতকে কালরাত বলা হয়। ১৯৭১ সালের ২৫ মার্চ মধ্যরাতে ঢাকায় পাকিস্তানি সেনারা নিরস্ত্র মানুষের ওপর এক বর্বর হত্যাযজ্ঞ চালায়। পাকিস্তানি সামরিক কর্তৃপক্ষ নির্মম এ অভিযানের সাংকেতিক নাম দিয়েছিল 'অপারেশন সার্চলাইট'। অপারেশন সার্চলাইটের আওতায় তারা নির্বিচার হত্যা ছাড়াও গোলাবর্ষণ ও অগ্নিসংযোগের মাধ্যমে ঢাকাকে মৃত্যুপুরিতে পরিণত করে। বাঙালির স্বাধিকারের দাবিকে চিরতরে স্তব্ধ করে দেওয়াই ছিল ২৫ মার্চ রাতের নির্যাতনের উদ্দেশ্য। এ কারণে ভয়ংকর এ রাতটি এদেশে ২৫ মার্চের কালরাত নামে পরিচিত।"
        },
        {
          "label": "গ",
          "question": "উদ্দীপকের কর্মকান্ডে বাঙালির কোন আন্দোলনের ইঙ্গিত পাওয়া যায়? ব্যাখ্যা করো।",
          "explanation": "উদ্দীপকের কর্মকাণ্ডে বাঙালির ভাষা আন্দোলনের ইঙ্গিত পাওয়া যায়। বাংলাদেশের রাজনৈতিক সংগ্রামের ইতিহাসে ভাষা আন্দোলন একটি ঐতিহাসিক ঘটনা। পূর্ব পাকিস্তানি শাসকবর্গ পাকিস্তান রাষ্ট্রের জন্ম থেকেই বাঙালিদের প্রতি বৈষম্যমূলক নীতি গ্রহণ করে। এরই অংশ হিসেবে ভাষার ওপর আঘাত আনে। এর প্রতিবাদে ভাষা আন্দোলন সংঘটিত হয়। উদ্দীপকে এ আন্দোলনের প্রতি ইঙ্গিত করা হয়েছে। উদ্দীপকে দেখা যায়, অস্ট্রেলিয়ার সিডনিতে বসবাসরত বাঙালিরা প্রতি বছর ফেব্রুয়ারি মাসে একটি বিশেষ দিন উদযাপন করে। 'আমার ভাইয়ের রক্তে রাঙানো' গানটি দিয়ে তারা দিনের কার্যক্রম শুরু করে। দিনের শেষে সকল শোষণ-বঞ্চনার বিরুদ্ধে প্রতিরোধ করার শপথের মাধ্যমে দিনের কার্যক্রম শেষ করে। এ কার্যক্রম ১৯৫২ সালের ভাষা আন্দোলনের কথা মনে করিয়ে দেয়। ১৯৫২ সালের ২১ ফেব্রুয়ারি বাঙালি জাতি বাংলা ভাষাকে রাষ্ট্রভাষা করার দাবিতে রাজপথে নামে। পাকিস্তানি বর্বর পুলিশ তাদের ওপর গুলি বর্ষণ করে। এতে ঘটনাস্থলে শহিদ হন ছাত্র রফিক উদ্দিন আহমদ, আবুল বরকত, আবদুল জব্বার।. আবদুস সালাম ২১ ফেব্রুয়ারি গুলিবিদ্ধ হন, তবে মৃত্যুবরণ করেন ৭ এপ্রিল। এ ঘটনার প্রতিবাদে শোভাযাত্রা বের করলে এতে পুলিশ আবারও গুলি চালায়। এতে আরও কয়েক জন শহিদ হন। আহত ও গ্রেফতার হন অনেকে। ভাষার জন্য আত্মদানকারী এ শহিদদের প্রতি শ্রদ্ধা জানাতে ও তাদের স্মৃতি চিরস্মরণীয় করে রাখতে শহিদ মিনার নির্মাণ করা হয়। শুধু দেশে নয়, বিদেশের মাটিতেও বেশকিছু শহিদ মিনার নির্মাণ করা হয়েছে। ইউনেস্কো ২১ ফেব্রুয়ারিকে আন্তর্জাতিক \"মাতৃভাষার স্বীকৃতি দিলে শহিদ মিনার আন্তর্জাতিক মাতৃভাষার প্রতীক হয়ে ওঠে। প্রতি বছর ফেব্রুয়ারির ২১ তারিখ সারাবিশ্বের মানুষ সকালে খালি পায়ে 'আমার ভাইয়ের রক্তে রাঙানো' গানটি গেয়ে শহিদ মিনারে ফুল দেয়। এভাবে সারাদিন শহিদদের প্রতি শ্রদ্ধা জানিয়ে অন্যায়ের প্রতি প্রতিবাদী শপথ নিয়ে তারা দিন শেষ করে। সুতরাং, উদ্দীপকের কর্মকান্ডে বাঙালির ভাষা আন্দোলনের ইঙ্গিত পাওয়া যায়।"
        },
        {
          "label": "ঘ",
          "question": "উক্ত আন্দোলনের চেতনা পরবর্তী সকল আন্দোলনের প্রেরণা যুগিয়েছিল- উক্তিটি ব্যাখ্যা করো।",
          "explanation": "উত্ত আন্দোলনের অর্থাৎ ভাষা আন্দোলনের চেতনা পরবর্তী সকল আন্দোলনে প্রেরণা যুগিয়েছিল। বাংলাদেশের রাজনৈতিক, সংগ্রামের ইতিহাসে ভাষা আন্দোলন একটি অনন্য ঐতিহাসিক ঘটনা। জাতিসত্তার মৌলিক উপাদান রক্ষায় এমন ব্যাপক, তীব্র ও তাৎপর্যপূর্ণ আন্দোলনের নজির খুঁজে পাওয়া যায় না। এ আন্দোলনের উদ্দীপনায়ই বাংলার পরবর্তী রাজনৈতিক আন্দোলনগুলো পরিচালিত হয়েছিল। ভাষা আন্দোলন পূর্ব বাংলার মানুষের মধ্যে ভাষাভিত্তিক বাঙালি জাতীয়তাবাদী চেতনার উন্মেষ ঘটায়। এ আন্দোলনের মধ্য দিয়েই বাঙালি সর্বপ্রথম নিজেদের স্বতন্ত্র সভা ও অধিকার সম্পর্কে সচেতন হয়ে ওঠে। পূর্ব বাংলায় স্বাধিকারের চিন্তা-চেতনার আত্মপ্রকাশ ঘটে। আর এ চেতনাই পরবর্তীকালে প্রতিটি গণআন্দোলনে প্রেরণা যোগায় এবং মানুষের রাজনৈতিক, সাংস্কৃতিক ও অর্থনৈতিক মুক্তির পথকে সুগম করে। বাঙালি জাতীয়তাবাদের প্রেরণায় উদ্দীপ্ত হয়ে বাঙালি জাতি ১৯৫৪ সালে প্রাদেশিক নির্বাচনে শাসক দল মুসলিম লীগের বৈষম্যমূলক কর্মকাণ্ডের বিরুদ্ধে প্রথম সফল প্রতিরোধ করে। বাঙালি জাতীয়তাবাদে উদ্বুদ্ধ পূর্ব বাংলার মানুষ এরপর ১৯৬২ সালের ছাত্র আন্দোলন, ১৯৬৬ সালের ছয় দফা আন্দোলন, ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচনে স্বাধিকারের প্রশ্নে পশ্চিম পাকিস্তানিদের বিরুদ্ধে ঐক্যবদ্ধ হয়। আর এরই ধারাবাহিকতায় ১৯৭১ সালের মহান মুক্তিযুদ্ধের মধ্য দিয়ে বাঙালি চূড়ান্ত বিজয় অর্জন করে। ফলে বিশ্ব মানচিত্রে অভ্যুদয় ঘটে বাংলাদেশ নামে একটি স্বাধীন সার্বভৌম রাষ্ট্রের। উপরের আলোচনা থেকে বোঝা যায়, ১৯৫২ সালের ভাষা আন্দোলনের ফলে বাঙালির মধ্যে যে অদম্য জাতীয়তাবোধ তৈরি হয় তা পরবর্তী আন্দোলনগুলো পরিচালনায় সহায়ক শক্তি হিসেবে কাজ করেছে।"
        }
      ]
    },
    {
      "number": "8",
      "uddipok": "১৯৫৭ সালে ইংল্যান্ডের শাসন ক্ষমতায় আসেন হ্যারন্ড ম্যাকমিলান। সমসাময়িককালে আয়ারল্যান্ডবাসীরা জীবনে চরম দুঃখ-দুর্দশা নেমে আসে। এ অবস্থা হতে পরিত্রাণের জন্য এগিয়ে আসেন একজন মহান নেতা- শন ম্যাকব্রাইড। তিনি আয়ারল্যান্ডবাসীর মুক্তির আশায় স্বাধিকার ও স্বায়ত্তশাসনের দাবি তুলে ধরেন। বেশ কিছু দাবি নিয়ে আন্দোলন শুরু হলেও চতুর হ্যারন্ড ম্যাকমিলান তাদের দমনে একটি মিথ্যা ষড়যন্ত্রমূলক মামলার আশ্রয় দেন। ফলশ্রুতিতে আন্দোলন আরো বেগবান হয় এবং ১৯৬৩ সালে তিনি পদত্যাগে বাধ্য হয়।",
      "tag": "DB, MB, DIN.B, CTG.B, SB, BB 22,DCC 24",
      "sub_questions": [
        {
          "label": "ক",
          "question": "মৌলিক গণতন্ত্রের আদেশ জারি করেন কে?",
          "explanation": "আইয়ুব খান মৌলিক গণতন্ত্রের আদেশ জারি করেন।"
        },
        {
          "label": "খ",
          "question": "বাঙালি জাতির মুক্তির সনদ বলা হয় কোনটিকে? ব্যাখ্যা করো।",
          "explanation": "ছয় দফা দাবিতে বাঙালির সামাজিক, অর্থনৈতিক ও রাজনৈতিক মুক্তির কথা ছিল বলে একে বাঙালি জাতির মুক্তির সনদ বলা হয়। পাকিস্তানি শাসকগোষ্ঠীর বৈষম্যমূলক আচরণের বিরুদ্ধে ১৯৬৬ সালে বঙ্গবন্ধুর ঘোষিত ছয় দফা কর্মসূচি ছিল প্রথম বলিষ্ঠ প্রতিবাদ। এতে বাঙালির চরম প্রত্যাশিত স্বায়ত্তশাসনের জোর দাবি উত্থাপন করা হয়।তাছাড়া ছয় দফায় বাঙালির পৃথক অর্থ এবং প্রতিরক্ষা ব্যবস্থার দাবি জানানো হয়। এতে বাঙালির আত্মনিয়ন্ত্রণাধিকারের প্রত্যয় ব্যক্ত হয়। ছয় দফার মাধ্যমে বাঙালি জাতি স্বাধীনতার স্বপ্ন দেখে এবং পাকিস্তানি শাসকদের বিরুদ্ধে ঐক্যবদ্ধ আন্দোলন গড়ে তোলে। তাই এটি বাঙালির মুক্তির সনদ হিসেবে আখ্যায়িত।"
        },
        {
          "label": "গ",
          "question": "উদ্দীপকে বর্ণিত ষড়যন্ত্রমূলক মামলা তোমার পাঠ্যবইয়ের কোন মামলার সাথে",
          "explanation": "উদ্দীপকে বর্ণিত ষড়যন্ত্রমূলক মামলা আমার পাঠ্যবইয়ের ঐতিহাসিক আগরতলা মামলার সাথে সাদৃশ্যপূর্ণ। সামরিক ও দ্বৈরাচারী প্রেসিডেন্ট আইয়ুব খানের শাসনামলের সবচেয়ে ঘৃণ্য ও প্রহসনমূলক ঘটনা হলো ঐতিহাসিক আগরতলা মামলা। পূর্ব পাকিস্তানে ছয় দফাভিত্তিক আন্দোলন নস্যাৎ করে এ অঞ্চলে আইয়ুব খানের ক্ষমতা ও প্রভাব বৃদ্ধির সুনির্দিষ্ট পরিকল্পনা মাথায় রেখেই এ মামলাটি দায়ের করা হয়েছিল। তবে গণঅভ্যুত্থানের মুখে আইয়ুব খান এ মামলা প্রত্যাহার করেন। এমনকি পদত্যাগ করতেও বাধ্য হন। অনুরূপ প্রতিচ্ছবি উদ্দীপকেও লক্ষণীয়। উদ্দীপকে বর্ণিত হ্যারল্ড ম্যাকমিলান ১৯৫৭ সালে ইংল্যান্ডের শাসন ক্ষমতায় আসলে আয়ারল্যান্ডবাসীর জীবনে চরম দুঃখ-দুর্দশা নেমে আসে। এ অবস্থা থেকে পরিত্রাণের জন্য শন ম্যাকব্রাইড নামে একজন মহান নেতা এগিয়ে আসেন। তিনি আয়ারল্যান্ডবাসীর মুক্তির আশায় স্বাধিকার ও স্বায়ত্তশাসনের দাবি তুলে ধরেন। এ দাবিগুলো নিয়ে আন্দোলন শুরু হলে চতুর ম্যাকমিলান তাদের দমনে একটি মিথ্যা ষড়যন্ত্রমূলক মামলার আশ্রয় নেন। ফলশ্রুতিতে আন্দোলন আরও বেগবান হয় এবং ১৯৬৩ সালে তিনি পদত্যাগে বাধ্য হন। একইভাবে পাকিস্তান সেনাবাহিনীর প্রধান আইয়ুব খান ১৯৫৮ সালে ক্ষমতা দখল করেন। তিনি ক্ষমতায় এসেই সামরিক আইন জারি করেন এবং সংবাদপত্রের স্বাধীনতাসহ জনগণের রাজনৈতিক অধিকার কেড়ে নেন। তার এরূপ সামরিক ও স্বৈরাচারী শাসন এবং দমন-পীড়নে পূর্ব বাংলার জনজীবনে চরম দুঃখ-দুর্দশা নেমে আসে। এ অবস্থা থেকে পরিত্রাণের জন্য বঙ্গবন্ধু শেখ মুজিবুর রহমান বাঙালির ন্যায়সঙ্গত অধিকার সংবলিত ছয়দফা দাবি পেশ করেন। সামরিক সরকার এ দাবি প্রত্যাখ্যান করলে বাঙালিরা তীব্র আন্দোলন গড়ে তোলে। এ পরিস্থিতিতে আইয়ুব সরকার বাঙালির জাতীয়তাবাদী আন্দোলন নস্যাৎ এবং বঙ্গবন্ধুকে নির্মূল করার উদ্দেশ্যে তাকে প্রধান আসামি করে মোট ৩৫ জন ব্যক্তির বিরুদ্ধে ১৯৬৮ সালের ১৮ জানুয়ারি একটি রাষ্ট্রদ্রোহিতার মামলা করে। এটিই ইতিহাসে ঐতিহাসিক আগরতলা মামলা নামে খ্যাত। এ মামলা পূর্ব পাকিস্তানের মানুষের মনে তীব্র প্রতিক্রিয়া সৃষ্টি করে। মামলা প্রত্যাহারের দাবিতে পূর্ব পাকিস্তানে সামরিক শাসনের বিরুদ্ধে তীব্র আন্দোলন শুরু হয়, যেটি পরবর্তী সময়ে গণঅভ্যুত্থানে রূপ নেয়। ফলে ১৯৬৯ সালের ২২ ফেব্রুয়ারি আইয়ুব খান মামলা প্রত্যাহার করেন এবং ২৫ মার্চ পদত্যাগে বাধ্য হন। সুতরাং বলা যায়, উদ্দীপকে ঐতিহাসিক আগরতলা মামলার চিত্র ফুটে উঠেছে।"
        },
        {
          "label": "ঘ",
          "question": "পাঠ্যপুস্তকের আলোকে উক্ত মামলাটির কার্যক্রম ও ফলাফল পর্যালোচনা করে ব্যাখ্যা করো।",
          "explanation": "উক্ত মামলাটি তথা ঐতিহাসিক আগরতলা মামলার কার্যক্রম ও ফলাফল অপরিসীম। বাংলাদেশের স্বাধীনতা সংগ্রামের ইতিহাসে ১৯৬৮ সালের আগরতলা মামলা বিশেষ গুরুত্বপূর্ণ। পূর্ব পাকিস্তানকে রাজনৈতিকভাবে দুর্বল ও নেতৃত্বশূন্য করে এ অঞ্চলে স্বৈরাচারী প্রেসিডেন্ট আইয়ুব খানের ক্ষমতা ও প্রভাব বৃদ্ধির সুনির্দিষ্ট পরিকল্পনা মাথায় রেখেই এ মামলাটি দায়ের করা হয়েছিল। তবে মামলাটি মিথ্যা প্রমাণিত হওয়ায় এবং গণদাবির মুখে শেষ পর্যন্ত সরকারের উদ্দেশ্য সফল হয়নি। পাকিস্তান সরকার যে লক্ষ্য নিয়ে ঐতিহাসিক আগরতলা মামলা দায়ের করেছিল তা সম্পূর্ণ ব্যর্থ হয়। পত্র-পত্রিকায় প্রতিদিন মামলার বিবরণ প্রকাশ করা হলে জনগণের মধ্যে পাকিস্তান সরকারের বিপক্ষে ব্যাপক ক্ষোভ সৃষ্টি হয়। এ মামলার ফলে পূর্ব পাকিস্তানের মানুষ পশ্চিম পাকিস্তানভিত্তিক শাসকশ্রেণি এবং তাদের এদেশীয় সমর্থকদের বিরুদ্ধে চূড়ান্তভাবে ঐক্যবদ্ধ হয়। জনগণ বিচ্ছিন্নতাবাদী ষড়যন্ত্রের কথা বিশ্বাস করার পরিবর্তে এ মামলাকে বাঙালিদের স্বাধিকার আদায়কারী আন্দোলন দমন করার জন্য পাঞ্জাবিদের ষড়যন্ত্র হিসেবে গণ্য করে। বঙ্গবন্ধু শেখ মুজিবুর রহমান অপ্রতিদ্বন্দ্বী নেতায় পরিণত হন। ছয় দফা ও এগারো দফা কর্মসূচি এ সময় গণদাবিতে পরিণত হয়। উক্ত মামলার বিবাদীপক্ষের বক্তব্যের মধ্য দিয়ে স্বায়ত্তশাসনের দাবি ও এর যৌক্তিকতা প্রচার করার চমৎকার সুযোগ সৃষ্টি হয়। অবশ্য পরের বছর ১৯৬৯ সালের ২২ ফেব্রুয়ারি পাকিস্তান সরকার মামলাটি প্রত্যাহার করতে বাধ্য হয়। এরই মধ্য দিয়ে পাকিস্তান সরকারের দুর্বলতা প্রমাণিত হয়। পরিশেষে বলা যায়, আগরতলা মামলা ছিল একটি প্রহসনের মামলা। তাই এর বিরুদ্ধে জনগণ ঐক্যবদ্ধ হয়। ফলে গণআন্দোলনের মুখে আইয়ুব খান পদত্যাগে বাধ্য হন। এটি ছিল বাঙালির জন্য এক বিরাট বিজয়। অন্যদিকে এ মামলা ছিল আইয়ুব খানের স্বৈরশাসনের আত্মঘাতী পরাজয়।"
        }
      ]
    },
    {
      "number": "9",
      "uddipok": "১৮৬৩ খ্রিষ্টাব্দের ১৯ নভেম্বর গেটিসবার্গে মার্কিন যুক্তরাষ্ট্রের প্রেসিডেন্ট আব্রাহাম লিংকন দাস প্রথা বিলোপ, নাগরিক অধিকার ও গণতন্ত্র প্রসঙ্গে এক ঐতিহাসিক ভাষণ দেন। তার এ ভাষণের স্থায়িত্বকাল ছিল মাত্র তিন মিনিট। 'গেটিসবার্গ এড্রেস' নামে খ্যাত এ ভাষণ, পৃথিবীর ইতিহাসে গণতন্ত্র প্রতিষ্ঠা এবং দাস প্রথা বিলোপে এক অনন্য দলিল হিসেবে গণ্য করা হয়।",
      "tag": "DCC 24",
      "sub_questions": [
        {
          "label": "ক",
          "question": "স্বাধীন বাংলাদেশের স্বপ্নদ্রষ্টা কে ছিলেন?",
          "explanation": "বঙ্গবন্ধু শেখ মুজিবুর রহমান ছিলেন স্বাধীন বাংলাদেশের স্বপ্নদ্রষ্টা।"
        },
        {
          "label": "খ",
          "question": "মুজিবনগর সরকার কেন গঠিত হয়েছিল? ব্যাখ্যা করো।",
          "explanation": "বাংলাদেশের মুক্তিযুদ্ধকে সুষ্ঠুভাবে ও দক্ষতার সাথে পরিচালনা করে দ্রুত পাকিস্তানি হানাদারদের কবল থেকে মুক্ত করার লক্ষ্যে ১৯৭১ সালের ১০ এপ্রিল মুজিবনগর সরকার গঠিত হয়। মুক্তিযুদ্ধকে সুসংহত করা, ভারতে আশ্রয় গ্রহণকারী লক্ষ লক্ষ বাঙালির দেখাশোনা এবং বহির্বিশ্বে বাংলাদেশের স্বাধীনতার পক্ষে জনমত তৈরি - করা ছিল মুজিবনগর সরকার গঠনের অন্যতম উদ্দেশ্য। এছাড়া মুক্তাঞ্চলে প্রশাসন পরিচালনা করার বিষয়টিও এ সরকার গঠনের পেছনে কারণ হিসেবে কাজ করেছিল।"
        },
        {
          "label": "গ",
          "question": "উদ্দীপকের ভাষণের সাথে স্বাধীন বাংলাদেশের অভ্যুদয়ের ইতিহাসে কোন নেতার ভাষণের মিল রয়েছে? ব্যাখ্যা করো।",
          "explanation": "উদ্দীপকে উল্লিখিত মার্কিন প্রেসিডেন্ট আব্রাহাম লিংকনের ভাষণের সাথে বঙ্গবন্ধু শেখ মুজিবুর রহমানের ঐতিহাসিক ৭ মার্চের ভাষণের মিল রয়েছে। বাঙালি জাতির স্বাধীনতা সংগ্রামের ইতিহাসে ১৯৭১ সালের ৭ মার্চ বঙ্গবন্ধু শেখ মুজিবুর রহমানের দেওয়া ভাষণ একটি যুগান্তকারী ঘটনা। এ ভাষণের মাধ্যমে বাঙালি জাতিকে স্বাধীনতার মন্ত্রে উজ্জীবিত করা হয়েছিল। ৭ মার্চ বিকেলে রেসকোর্স ময়দানের (বর্তমান সোহরাওয়াদী উদ্যান) সমাবেশে লাখো মানুষের ঢল নামে। সেখানে বঙ্গবন্ধু তার ভাষণে জাতিকে স্বাধীনতা যুদ্ধের জন্য প্রস্তুত হওয়ার আহ্বান জানান। উদ্দীপকেও এ রকম একটি গুরুত্বপূর্ণ ভাষণের বর্ণনা দেওয়া হয়েছে। মার্কিন প্রেসিডেন্ট আব্রাহাম লিংকন সে দেশের গৃহযুদ্ধ চলাকালে ১৮৬৩ সালের ১৯ নভেম্বর পেনসিলভানিয়া অঙ্গরাজ্যের গেটিসবার্গে দাসপ্রথা বিলোপ, সাম্য, নাগরিক অধিকার ও গণতন্ত্রের কথা উল্লেখ করে একটি ভাষণ দিয়েছিলেন। ইতিহাসে এটি গেটিসবার্গ ভাষণ নামে বিখ্যাত হয়ে আছে। বঙ্গবন্ধুর ১৯৭১ সালের ৭ মার্চের দিকনির্দেশনামূলক ভাষণ বিশ্বের ইতিহাসে একইরকম বিখ্যাত। বঙ্গবন্ধু শেখ মুজিবুর রহমানের ভাষণটির মূল বিষয়গুলোর মধ্যে ছিল: চলমান সামরিক আইন প্রত্যাহারের দাবি, গণহত্যার সুষ্ঠু তদন্তের দাবি, নির্বাচিত জনপ্রতিনিধিদের হাতে ক্ষমতা হস্তান্তরের আহ্বান ও সর্বোপরি পাকিস্তানিদের বিরুদ্ধে প্রতিরোধ গড়া তথা স্বাধীনতার লড়াইয়ের প্রস্তুতির ইঙ্গিত। ৭ মার্চের ভাষণে বঙ্গবন্ধু পরোক্ষভাবে বাংলাদেশের স্বাধীনতাই ঘোষণা করেছিলেন। তার এ ভাষণে বাঙালি জাতির তখনকার আশা-আকাঙ্ক্ষার প্রতিফলন ঘটেছিল। তাই বলা যায়, উদ্দীপকের ভাষণের সাথে বাঙালির মহান নেতা বঙ্গবন্ধুর ৭ মার্চের ভাষণের মিল রয়েছে।"
        },
        {
          "label": "ঘ",
          "question": "গণতন্ত্র ও অধিকার প্রতিষ্ঠায় উভয় নেতার ভাষণ তাৎপর্যপূর্ণ হলেও বাংলার মহান নেতার ভাষণ ছিল আরও দিকনির্দেশনামূলক ও চেতনা উদ্দীপ্ত- উদ্দীপকের আলোকে বিশ্লেষণ করো।",
          "explanation": "গণতন্ত্র ও অধিকার প্রতিষ্ঠায় প্রেসিডেন্ট লিংকন এবং বাংলাদেশের মহান নেতা অর্থাৎ বঙ্গবন্ধু শেখ মুজিবুর রহমান উভয়ের ভাষণ তাৎপর্যপূর্ণ হলেও বঙ্গবন্ধুর ৭ মার্চের ভাষণ ছিল অধিক দিকনির্দেশনামূলক ও চেতনায় উদ্দীপ্ত- কথাটি যথার্থ। বঙ্গবন্ধু শেখ মুজিবুর রহমানের ৭ মার্চের ভাষণটি আব্রাহাম লিংকনের ভাষণটির মতোই গুরুত্বপূর্ণ। ১৮৬৩ সালের আমেরিকার প্রেসিডেন্ট আব্রাহাম লিংকনের ৩ মিনিটের ভাষণ এবং বঙ্গবন্ধুর ৭ মার্চের ভাষণের প্রেক্ষাপট ভিন্ন হলেও উভয়ই ইতিহাসের মূল্যবান দলিল। লিংকনের কণ্ঠে ধ্বনিত হলো গণতন্ত্র সম্বন্ধে তার বিখ্যাত উক্তি, 'Democracy is the Government of the people, by the people and for the people will never perish from the earth. আর বঙ্গবন্ধু বললেন, 'সাত কোটি মানুষকে দাবায়ে রাখতে পারবা না।' ৭ মার্চের এ ৭টি শব্দ বাঙালিকে দুর্বার করে তুলেছিল। বঙ্গবন্ধু শেখ মুজিবুর রহমানের ৭ মার্চের ঐতিহাসিক ভাষণ ছিল বাঙালি জাতির স্বাধীনতা সংগ্রামের ইতিহাসের এক গুরুত্বপূর্ণ মাইলফলক। একটি ভাষণ একটি -জাতিকে কতটা উদ্দীপ্ত করতে পারে তার এক উজ্জ্বল দৃষ্টান্ত বঙ্গবন্ধুর ৭ মার্চের ভাষণ। অনেকে এই ভাষণকে বাংলাদেশের জন্মের প্রাক্কালে সাধারণ জনগণের সাথে তাদের অবিসংবাদিত নেতার সংলাপ হিসেবে আখ্যা দেন। বঙ্গবন্ধুর এ ভাষণটিকে বিশ্বের অন্যতম সেরা ভাষণগুলোর একটি বলে বিবেচনা করা হয়। এর মাধ্যমে বাঙালির আশা- আকাঙ্ক্ষা ব্যক্ত হয়। যদিও বঙ্গবন্ধু এ ভাষণে এদেশের মানুষকে তিনি স্বাধীনতা যুদ্ধের প্রস্তুতি নেওয়ার আহ্বান জানিয়েছিলেন। মুক্তিপাগল বাঙালি এ আহ্বানেই উদ্বেলিত হয়েছিল ।।-এ ভাষণে বঙ্গবন্ধু দ্ব্যর্থহীন কণ্ঠে ঘোষণা করেন, 'এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।' তার এ ঘোষণা বাঙালি জাতিকে স্বাধীনতার মন্ত্রে দীক্ষিত করে। পরবর্তী সময়ে বাংলার স্বাধীনতা যুদ্ধে এ ভাষণটি মুক্তিযোদ্ধাদের অনুপ্রেরণা হিসেবে কাজ করেছিল। এ ভাষণের ঐতিহাসিক তাৎপর্য উপলব্ধি করে জাতিসংঘের অঙ্গসংস্থা ইউনেস্কো ২০১৭ সালের ৩০ অক্টোবর একে 'বিশ্ব প্রামাণ্য ঐতিহ্য' হিসেবে স্বীকৃতি দিয়েছে। পরিশেষে বলা যায়, ৭ মার্চের ভাষণের ফলে পূর্ব পাকিস্তানে যে অসহযোগ আন্দোলনের বিস্তার ঘটেছিল, তা থেকেই আমাদের মুক্তি সংগ্রামের সূচনা হয় এবং স্বাধীন সার্বভৌম বাংলাদেশ রাষ্ট্রের জন্ম হয়। আর এদিক থেকেই আব্রাহাম লিংকনের চেয়ে বঙ্গবন্ধুর ভাষণ অধিক দিকনির্দেশনামূলক ও গুরুত্ববহ।"
        }
      ]
    },
    {
      "number": "10",
      "uddipok": "সীমাহীন বৈষম্য, অত্যাচার ও নিপীড়নের কারণে ভিয়েতনামের দুই অঞ্চলের আর্থ-সামাজিক ক্ষেত্রে বিশাল অসমতা তৈরি হয়। এর ফলে গত শতাব্দীর মাঝামাঝিতে ভিয়েতনামের দুই অংশের মধ্যে রক্তক্ষয়ী যুদ্ধ শুরু হয়। যুদ্ধের এক পর্যায়ে দক্ষিণ ভিয়েতনামের একজন সামরিক কর্মকর্তার নির্দেশে উত্তর ভিয়েতনামের একটি অংশে মানবতাবিরোধী ঘৃণ্য ও বর্বর হত্যাকাণ্ড চালানো হয়। এতে বহু নিরাপরাধ ও নিরস্ত্র নারী-পুরুষ এবং শিশুদের নির্মমভাবে হত্যা করা হয়। এই জঘন্য হত্যাকাণ্ডটি তাদেরকে বিশ্ববাসীর ঘৃণার পাত্রে পরিণত করে। অবশেষে একটি চুক্তির মাধ্যমে এ যুদ্ধের অবসান হয়।",
      "tag": "DIN.B, CB, SB, JB, BB 17,All.B 16,DCC 24",
      "sub_questions": [
        {
          "label": "ক",
          "question": "বাংলাদেশকে কোন দেশ সর্বপ্রথম স্বীকৃতি প্রদান করে?",
          "explanation": "ভুটান সর্বপ্রথম বাংলাদেশকে স্বীকৃতি প্রদান করে।"
        },
        {
          "label": "খ",
          "question": "মুজিবনগর সরকার কেন গঠিত হয়? ব্যাখ্যা করো।",
          "explanation": "বাংলাদেশের মুক্তিযুদ্ধকে সুষ্ঠুভাবে ও দক্ষতার সাথে পরিচালনা করে দ্রুত পাকিস্তানি হানাদারদের কবল থেকে মুক্ত করার লক্ষ্যে ১৯৭১ গালের ১০ এপ্রিল মুজিবনগর সরকার গঠিত হয়। মুক্তিযুদ্ধকে সুসংহত করা, ভারতে আশ্রয় গ্রহণকারী লক্ষ লক্ষ বাঙালির দেখাশোনা এবং বহির্বিশ্বে বাংলাদেশের স্বাধীনতার পক্ষে জনমত তৈরি করা ছিল মুজিবনগর সরকার গঠনের অন্যতম উদ্দেশ্য। এছাড়া মুক্তাঞ্চলে প্রশাসন পরিচালনা করার বিষয়টিও এ সরকার গঠনের পেছনে কারণ হিসেবে কাজ করেছিল।"
        },
        {
          "label": "গ",
          "question": "উদ্দীপকে উল্লিখিত হত্যাকাণ্ডটি দুই পাকিস্তানের হত্যাকান্ডকে নির্দেশ করে? ব্যাখ্যা করো।",
          "explanation": "উক্ত হত্যাকাণ্ডের সাথে আমার পাঠ্যপুস্তকের ২৫ মার্চ কালরাতের গণহত্যার মিল রয়েছে। ১৯৭১ সালের ২৫ মার্চ রাতে পাকিস্তানি সেনাবাহিনীর নিরস্ত্র বাঙালিদের নির্বিচারে গণহত্যা বিশ্বের ইতিহাসে এক কালো অধ্যায়ের সংযোজন করে। বিশ্বের স্বাধীনতাকামী সাধারণ মানুষ হত্যার এরূপ নজির কমই দেখা যায়। পাকিস্তানি বাহিনী সুপরিকল্পিতভাবে এ হত্যাকান্ডটি পরিচালনা করেছিল। উদ্দীপকে এ হত্যাকাণ্ডকেই ইঙ্গিত করা হয়েছে। উদ্দীপকে বর্ণিত জনৈক ব্যক্তির জন্ম ১৯৭১ সালের মার্চ মাসের একটি নির্দিষ্ট তারিখে। উক্ত তারিখে তার বাবাসহ শত শত বাঙালিকে পাকিস্তানি সৈন্যরা গণহত্যা করেছিল। ছাত্র, শিক্ষক, ডাক্তার, সাংবাদিকসহ কোনো বুদ্ধিজীবীই গণহত্যা থেকে রেহাই পায়নি। অনুরূপ হত্যকাণ্ডের সাথে সাদৃশ্যপূর্ণ ১৯৭১ সালের ২৫ মার্চ রাতের গণহত্যা। ২৫ মার্চ রাতে পূর্ব পাকিস্তানের নিরীহ ও নিরস্ত্র বেসামরিক মানুষের ওপর যে নির্মম হত্যাযজ্ঞ চালানো হয়, তা ছিল ইতিহাসের অন্যতম এক নারকীয় ঘটনা। ১৯৭১ সালের ২৫ মার্চ মধ্যরাতে পূর্ব পাকিস্তানের রাজধানী ঢাকায় পাকিস্তানি সেনারা ঘুমন্ত নিরস্ত মানুষের ওপর এক বর্বর হত্যাযজ্ঞ চালায়। নির্বিচারে হত্যা ছাড়াও গোলাবর্ষণ ও অগ্নিসংযোগের মাধ্যমে ঢাকাকে মৃত্যুপুরীতে পরিণত করা হয়। ভয়ঙ্কর এই রাতটি ইতিহাসে পঁচিশে মার্চের 'কালরাত' নামে পরিচিত। ঢাকা বিশ্ববিদ্যালয় এলাকা, রাজারবাগ পুলিশ লাইন, পিলখানার ইপিআর বাহিনীর ঘাঁটি, পুরনো ঢাকার হিন্দুপ্রধান এলাকাসহ ঢাকার অনেক জায়গা এই নির্বিচার হামলার শিকার হয়। নারকীয় আক্রমণের শিকার হয়ে দর্শন বিভাগের গোবিন্দচন্দ্র দেবসহ ঢাকা বিশ্ববিদ্যালয়ের কয়েকজন খ্যাতিমান অধ্যাপক শহিদ হন। ঢাকা বিশ্ববিদ্যালয়ের সলিমুল্লাহ মুসলিম হল, জগন্নাথ হল ও জহুরুল হক হলের কয়েকশ আবাসিক ছাত্র ও কর্মচারীকে হত্যা করে পাকিস্তানি সেনারা। সে রাতে নির্মম হত্যাযজ্ঞের শিকার হয় রাস্তার প্রতিবাদী জনতা, সাধারণ পথচারী ও বাস্তবাসীরাও। দেশি বিদেশি সূত্র মতে, ২৫ মার্চ রাতে শুধু ঢাকায় প্রায় ৭০০০ মানুষকে হত্যা করা হয়। নিমর্ম এই হত্যাযজ্ঞ ঢাকার বাইরেও চালানো হয়। সুতরাং বোঝা যায়, উদ্দীপকে ২৫ মার্চ রাতের সেই - হত্যাযজ্ঞের কথাই বলা হয়েছে।"
        },
        {
          "label": "ঘ",
          "question": "উদ্দীপকের হত্যাকাণ্ডের মতো উক্ত হত্যাকাণ্ডটি মহান মুক্তিযুদ্ধের একটি খন্ড চিত্রমাত্র- বিশ্লেষণ করো।",
          "explanation": "উদ্দীপকের হত্যাকান্ডের মতো উক্ত হত্যাকাণ্ড অর্থাৎ পূর্ব পাকিস্তানে ২৫ মার্চের গণহত্যাটি মহান মুক্তিযুদ্ধের একটি খণ্ডচিত্র মাত্র- উক্তিটি যথার্থ। উদ্দীপকে দেখা যায়, দক্ষিণ ভিয়েতনাম উত্তর ভিয়েতনামের একটি অংশে মানবতাবিরোধী ঘৃণ্য ও বর্বর হত্যাকাণ্ড চালায়। এ হত্যাকাণ্ডটি ছিল ভিয়েতনাম যুদ্ধের একটি খন্ড চিত্র মাত্র। একইভাবে ১৯৭১ সালের ২৫ মার্চ রাতে পাক-হানাদার বাহিনী পূর্বপাকিস্তানের নিরীহ নিরস্ত্র ঘুমন্ত মানুষের ওপর এক ঘৃণ্য হত্যাকাণ্ড চালায়। এ হত্যাকান্ডটিও ছিল মহান স্বাধীনতা যুদ্ধের একটি খণ্ডিত চিত্র। ২৫ মার্চ রাতের গণহত্যার পরই বাঙালি জাতি স্বাধীনতা যুদ্ধে ঝাঁপিয়ে পড়ে। মুক্তিসেনাদের গেরিলা আক্রমণে জনসমর্থনহীন পাকিস্তানি বাহিনী দিশেহারা হয়ে পড়ে। বর্বর পাকিস্তানিরা এ সময় নিরীহ বেসামরিক জনতার ওপর আক্রমণ করে তাদের নৃশংসভাবে হত্যা করতে থাকে। গ্রামের পর গ্রাম জ্বালিয়ে দিতে থাকে। ছাত্র-যুবকদের দেখামাত্রই তারা গুলি করে হত্যা করে। শহর, গ্রাম, সমগ্র দেশেই তারা অমানবিক হত্যাকাণ্ড পরিচালনা করে। যুদ্ধ চলাকালে হানাদার বাহিনী তাদের এ দেশীয় দোসর রাজাকার, আল-বদর, আল-শামস (স্বাধীনতাবিরোধী গোষ্ঠী) প্রভৃতি বাহিনীর সহায়তায় এ দেশের নিরীহ মানুষের ওপর অত্যাচার, নির্যাতন করে এবং অসংখ্য নারীর সম্ভ্রমহানি ঘটায়। যুদ্ধের প্রায় শেষ পর্যায়ে যৌথবাহিনীর অতর্কিত আক্রমণে দিশেহারা হয়ে পাক হানাদার বাহিনী তাদের দোসরদের নিয়ে ১৪ ডিসেম্বর আরেক দফা বর্বর হত্যাযজ্ঞ চালায়। বাঙালি জাতিকে মেধাশূন্য করার জন্যই ঐদিন পূর্ব পাকিস্তানের বুদ্ধিজীবীদের বাড়ি থেকে তুলে নিয়ে তারা নির্মমভাবে হত্যা করে। অবশেষে দীর্ঘ নয় মাসের রক্তক্ষয়ী যুদ্ধ শেষে প্রায় ৩০ লক্ষ বাঙালির প্রাণের বিনিময়ে ১৬ ডিসেম্বর অর্জিত হয় আমাদের মহান বিজয়। উপরের আলোচনার পরিপ্রেক্ষিতে বলা যায় যে, ২৫ মার্চ রাতের হত্যাকাণ্ডটি ছিল আমাদের মহান মুক্তিযুদ্ধের একটা ক্ষুদ্র অংশ মাত্র। কারণ দীর্ঘ নয় মাসের রক্তক্ষয়ী যুদ্ধে পাকবাহিনী এ দেশের আরও লক্ষ লক্ষ মানুষকে হত্যা করে।"
        }
      ]
    },
    {
      "number": "11",
      "uddipok": "বাংলাদেশের মহান মুক্তিযুদ্ধের ইতিহাস সম্পর্কে জান্নাত ও ইলমা আলোচনা করছে। জান্নাত বলছে, ২৬ মার্চ ১৯৭১ সালে বাংলাদেশের মুক্তিযুদ্ধ শুরু হয় এবং যুদ্ধ পরিচালনার জন্য কুষ্টিয়া জেলার মেহেরপুরের ভবেরপাড়া গ্রামের বৈদ্যনাথ তলায় একটি সরকার গঠিত হয়। ইলমাও জান্নাতের সাথে সহমত প্রকাশ করে বলে, এই সরকারের সুষ্ঠু তত্ত্বাবধানের ফলেই বাংলাদেশ মাত্র ৯ মাসের মধ্যে পাকিস্তানের কাছ থেকে স্বাধীনতা অর্জন করতে সক্ষম হয়।",
      "tag": "DCC 24",
      "sub_questions": [
        {
          "label": "ক",
          "question": "রাংলাদেশের বিজয় দিবস কবে?",
          "explanation": "বাংলাদেশের বিজয় দিবস ১৬ ডিসেম্বর।"
        },
        {
          "label": "খ",
          "question": "‘অপারেশন সার্চলাইট' কী? ব্যাখ্যা করো।",
          "explanation": "১৯৭১ সালের ২৫ মার্চের রাতে পাকিস্তানি হানাদার বাহিনী নিরীহ, নিরস্ত্র বাঙালির ওপর যে হত্যাযজ্ঞ চালায় তা অপারেশন সার্চলাইট নামে পরিচিত। অপারেশন সার্চলাইটের নীল নকশা তৈরি করেন টিক্কা খান এবং রাও ফরমান আলী। রাও, ফরমান আলীকে ঢাকা শহরে অপারেশন সার্চলাইটের মূল দায়িত্ব দেওয়া হয়। এ ঘৃণ্য অপারেশনে পাক হানাদার বাহিনী ঢাকা নগরীকে মৃত্যুপুরিতে পরিণত করে। রাতের অন্ধকারে শহরের নিরীহ, নিরস্ত্র ও ঘুমন্ত নাগরিকদের সুপরিকল্পিতভাবে হত্যা করা হয়। ঢাকা বিশ্ববিদ্যালয় এলাকা, ধানমন্ডি, কলাবাগান, মোহাম্মদপুর, মিরপুর ও দেশের অন্যত্রও একইভাবে পাক বাহিনী গণহত্যায় মেতে ওঠে। এ রাতে তারা শুধু ঢাকায় প্রায় ৭০০০ বাঙালিকে হত্যা করে। ঢাকার বাইরেও তাদের এ নৃশংস হত্যাযজ্ঞ পরিচালিত হয়। ১৯৭১ সালের ২৫ মার্চের এ বর্বর অভিযানকেই 'অপারেশন সার্চলাইট' নাম দেওয়া হয়েছিল।"
        },
        {
          "label": "গ",
          "question": "উদ্দীপকে উল্লিখিত সরকার দ্বারা ঐতিহাসিক কোন সরকারকে বোঝানো হয়েছে? ব্যাখ্যা করো।",
          "explanation": "উদ্দীপকে উল্লেখিত সরকার দ্বারা ঐতিহাসিক মুজিবনগর সরকারকে বোঝানো হয়েছে। ১৯৭১ সালের ২৫ মার্চ পাকিস্তানি সামরিক বাহিনী বাংলাদেশে গণহত্যা শুরু করলে প্রাথমিকভাবে কোনো সাংগঠনিক কাঠামো ছাড়াই বিচ্ছিন্নভাবে এদেশের মানুষ প্রতিরোধ গড়ে তোলে। পাকিস্তানিদের হাতে গ্রেপ্তার হওয়ার আগে ২৬ মার্চ প্রথম প্রহরে বঙ্গবন্ধু স্বাধীনতার-ঘোষণা দিয়ে একটি বার্তায়. এ দেশের মানুষকে যুদ্ধে ঝাঁপিয়ে পড়ার আহ্বান জানান। শিগগিরই মুক্তিযুদ্ধকে সুষ্ঠুভাবে পরিচালনা, শরণার্থীদের দেখাশোনা এবং বহির্বিশ্বে পাকিস্তানিদের গণহত্যার ঘটনা তুলে ধরে মুক্তিযুদ্ধের পক্ষে সমর্থন অর্জনের লক্ষ্যে অস্থায়ী সরকার গঠনের উদ্যোগ, নেওয়া হয়। মুক্তিযুদ্ধে নেতৃত্ব দেওয়া বজঙ্গবন্ধুর দল'আওয়ামী লীগের জ্যেষ্ঠ নেতারা এ ব্যাপারে সক্রিয় হন। উদ্দীপকে উল্লেখিত সরকারের সাথে মুজিবনগর সরকার সাদৃশ্যপূর্ণ। কেননা গণহত্যা শুরুর দুই সপ্তাহ পর ১০ এপ্রিল কুষ্টিয়া জেলার মেহেরপুর মহকুমার (বর্তমানে জেলা) বৈদ্যনাথ তলায় বাংলাদেশের অস্থায়ী সরকার গঠন করা হয়। স্থানটির নাম পরে মুজিবনগর রাখা হয় বলে ওই সরকার মুজিবনগর সরকার নামে পরিচিত। বঙ্গবন্ধু শেখ মুজিবুর রহমানকে এ সরকারের রাষ্ট্রপতি, করা হয়। অন্য শীর্ষ নেতারা ছিলেন উপরাষ্ট্রপতি সৈয়দ নজরুল ইসলাম; প্রধানমন্ত্রী তাজউদ্দীন আহমদ; স্বরাষ্ট্র, ত্রাণ ও পুনর্বাসন মন্ত্রী এ.এইচ.এম. কামারুজ্জামান এবং পররাষ্ট্র, আইন ও সংসদ বিষয়ক মন্ত্রী খন্দকার মোশতাক আহমেদ। সুতরাং বলা যায় যে, উদ্দীপকে উল্লেখিত সরকার দ্বারা মুক্তিযুদ্ধকালীন মুজিবনগর সরকার বা প্রবাসী বাংলাদেশ সরকারকে বোঝানো হয়েছে।"
        },
        {
          "label": "ঘ",
          "question": "বাংলাদেশের মুক্তিযুদ্ধে উক্ত সরকারের অবদান পাঠ্যবইয়ের আলোকে বিশ্লেষণ করো।",
          "explanation": "বাংলাদেশের মুক্তিযুদ্ধে মুজিবনগর সরকারের গুরুত্বপূর্ণ অবদান রয়েছে। ১৯৭১ সালের ১০ এপ্রিল বঙ্গবন্ধু শেখ মুজিবুর রহমানকে প্রধান করে মুজিবনগর সরকার গঠিত হয়। এ সরকার পাকিস্তান সেনাবাহিনী, পুলিশ ও সীমান্তরক্ষী ইপিআর (পরে বিডিআর ও বর্তমানে বিজিবি) বাহিনীতে কর্মরত বাঙালি সদস্য এবং দেশের মুক্তিকামী সাধারণ মানুষকে নিয়ে মুক্তি বাহিনী গঠন করে। যুদ্ধ পরিচালনার সুবিধার্থে এ সরকার দেশকে ১১টি সেক্টরে ভাগ করে। এ ছাড়া বেশ কিছু সাব-সেক্টর ও জ্যেষ্ঠ সেনা কর্মকর্তাদের নেতৃত্বে তিনটি বিশেষ ফোর্স বা বাহিনী গঠন করা হয়। মুজিবনগর সরকারের আহ্বানে প্রতিবেশী ভারত বাংলাদেশের স্বাধীনতা যুদ্ধে সমর্থন দেয় এবং মুক্তিযোদ্ধাদের প্রশিক্ষণ এবং অস্ত্র সরবরাহের ব্যবস্থা করে। এছাড়া ভারত এক কোটির বেশি বাংলাদেশি শরণার্থীকে দীর্ঘসময় আশ্রয় দেয়। মুজিবনগর সরকার বিশ্বের বিভিন্ন দেশের রাজধানীসহ গুরুত্বপূর্ণ শহরে (যেমন- দিল্লি, লন্ডন, নিউইয়র্ক, ওয়াশিংটন, স্টকহোম) কূটনীতিকদের পাঠায়। বিদেশের মিশন থেকে প্রবাসী বাংলাদেশ সরকারের পক্ষে প্রচারণা চালিয়ে সমর্থন আদায়ের চেষ্টা করা হয়। বিচারপতি আবু সাঈদ চৌধুরীকে সরকার বিশেষ দূত হিসেবে নিয়োগ দেয়। তিনি ইউরোপ ও যুক্তরাষ্ট্রে বাংলাদেশের স্বাধীনতার পক্ষে বিশ্ব নেতৃত্ব ও সাধারণ জনগণের সমর্থন আদায়ের জন্য কাজ করেন। মুজিবনগর সরকারের এসব রাজনৈতিক, সামরিক ও কূটনৈতিক তৎপরতায় একদিকে দেশের অভ্যন্তরে মুক্তিসেনারা দখলদার পাকিস্তানি বাহিনীর বিরুদ্ধে শক্তিশালী প্রতিরোধ গড়ে তোলে, অপরদিকে বিশ্বের বিভিন্ন দেশে আমাদের মুক্তিযুদ্ধের অনুকূলে জনমত তৈরি হয়। বাংলাদেশের পক্ষে সমর্থন প্রকাশ করেন অনেক বিশ্বনেতা। মুজিবনগর সরকারের সুদক্ষ পরিচালনার মাধ্যমেই দীর্ঘ নয় মাস রক্তক্ষয়ী যুদ্ধের মধ্য দিয়ে বাংলাদেশ স্বাধীন হয়। উপরের আলোচনার পরিপ্রেক্ষিতে বলা যায়, মুজিবনগর সরকার বাংলাদেশের স্বাধীনতা যুদ্ধ চলাকালে রাজনৈতিক, সামরিক, কূটনৈতিক প্রভৃতি ক্ষেত্রে সফল কার্যক্রম পরিচালনা করে। এ সরকারের নেতৃত্বে আমাদের দেশ স্বাধীন হয়। তাই বাংলাদেশের মুক্তিযুদ্ধে মুজিবনগর সরকারের অবদান অনেক গুরুত্বপূর্ণ।"
        }
      ]
    }
  ]
}