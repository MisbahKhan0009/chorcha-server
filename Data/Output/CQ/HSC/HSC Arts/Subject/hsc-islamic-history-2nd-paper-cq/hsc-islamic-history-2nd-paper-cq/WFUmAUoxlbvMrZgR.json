{
  "title": "আইডিয়াল কলেজ, মতিঝিল ২০২৩",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "সামাজিক যোগাযোগ মাধ্যমে রানা এবং এলেকা এর মাঝে বন্ধুত্ব হয়। এলেক্স এর দেশটি সামাজিক ক্ষেত্রে নানা বর্ণে ও শ্রেণিতে বিভত্ব ছিল। রাজনৈতিক ক্ষেত্রে অনৈক্য ছিল প্রকট। এ পরিস্থিতির সুযোগে পার্শ্ববর্তী সাম্রাজ্যবাদী শাসক তার একজন সেনাপতির নেতৃত্বে অভিযান পরিচালনা করে দেশটি করায়ত্ত করেন। কিন্তু সেখানে বিজয়ী শক্তির দীর্ঘস্থায়ী শাসন কায়েম করা সম্ভব হয়নি। তথাপি এ বিজয়ের সামাজিক ও সাংস্কৃতিক ফলাফল ছিল গভীর ও সুদূরপ্রসারী।",
      "tag": "ISCM 23",
      "sub_questions": [
        {
          "label": "ক",
          "question": "সোমনাথ মন্দির কোথায় অবস্থিত?",
          "explanation": "সোমনাথ মন্দির ভারতের গুজরাটে অবস্থিত।"
        },
        {
          "label": "খ",
          "question": "আলাউদ্দিন হোসেন শাহকে জাহানসুজ বলা হয় কেন? ব্যাখ্যা করো।",
          "explanation": "গজনি রাজ্যটি সম্পূর্ণরূপে ধ্বংস করায় ঘুরি বংশীয় তৃতীয় শাহজাদা আলাউদ্দিন হুসাইন 'জাহানসুজ' উপাধি লাভ করেন। গজনির সুলতান বাহরাম শাহ ঘুর রাজ্য (হিরাত ও আফগানিস্তানের মধ্যবর্তী একটি পার্বত্য অঞ্চল) আক্রমণ করে কুতুবউদ্দিন ও সাইফউদ্দিন নামে - দু'জন শাহজাদাকে হত্যা করেন। এ হত্যাকাণ্ডের প্রতিশোধ নেওয়ার জন্য - তৃতীয় শাহাজাদা আলাউদ্দিন হোসেন ১১৫১ খ্রিষ্টাব্দে গজনি আক্রমণ করে ৭ দিন ৭ রাত ধরে এ শহরটি ধ্বংস করেন। এ জন্য তিনি 'জাহানসুজ' বা 'পৃথিবীদাহক' উপাধি পান।"
        },
        {
          "label": "গ",
          "question": "উদ্দীপকের সেনাপতির সাথে তোমার পাঠ্যবইয়ের কোন সেনাপতির মিল খুঁজে পাওয়া যায়? ব্যাখ্যা করো।",
          "explanation": "উদ্দীপকের সেনাপতির সাথে আমার পাঠ্যপুস্তকে আলোচিত সিন্ধু বিজয়ী মুসলিম সেনাপতি মুহাম্মাদ বিন কাসিমের মিল খুঁজে পাওয়া যায়। মুসলমানদের আগমনের আগে ভারতের সামাজিক ও রাজনৈতিক অবস্থা ছিল বিশৃঙ্খল। এ সময়ে ভারতের শাসকদের মধ্যে নানা দ্বন্দ্বসংঘাত ও অনৈক্য বিদ্যমান ছিল। তাদের এ রাজনৈতিক বিশৃঙ্খলার সুযোগে সেনাপতি মুহাম্মদ বিন কাসিমের নেতৃত্বে আরবরা ভারত উপমহাদেশের সিন্ধু ও মুলতান অঞ্চল দখল করে। উদ্দীপকেও এ বিষয়ের প্রতিফলন দেখা যায়। উদ্দীপকে বলা হয়েছে, এলেক্সের বসবাস করা দেশটির মানুষ সামাজিক ক্ষেত্রে নানা শ্রেণি ও বর্ণে বিভক্ত ছিল। রাজনৈতিক ঐক্য না থাকায় পার্শ্ববর্তী রাজ্যের সাম্রাজ্যবাদী শাসক তার একজন তরুণ সেনাপতিকে পাঠিয়ে দেশটি দখল করে নেন। অনুরূপভাবে সাম্রাজ্যবাদী উমাইয়া খলিফা আল ওয়ালিদের পূর্বাঞ্চলীয় শাসনকর্তা হাজ্জাজ বিন ইউসুফ তরুণ সেনাপতি মুহাম্মদ বিন কাসিমের নেতৃত্বে সিন্ধুর রাজা দাহিরের বিরুদ্ধে অভিযান পাঠান। এসময় ভারতের অন্যান্য অঞ্চলের মতো সিন্ধুতেও সামাজিক এবং রাজনৈতিক অরাজকতা বিদ্যমান ছিল। সেখানে হিন্দু ধর্মের ঐতিহ্যবাহী বর্ণপ্রথা তখন খুব জোরদার ছিল। সমাজে ব্রাহ্মণ ও ক্ষত্রিয়রা উচু বর্ণের লোক হিসেবে পরিচিত ছিল। তারা নিম্নশ্রেণির শূদ্র ও বৈশ্যদের ঘৃণা এবং নানা রকমের নির্যাতন করত। ভারতবর্ষ তখন ছোট ছোট স্বাধীন রাজ্যে বিভক্ত ছিল। এ রাজ্যগুলো পরস্পরের ওপর প্রাধান্য প্রতিষ্ঠার জন্য যুদ্ধ-বিগ্রহে লিপ্ত ছিল। আর এ বিরোধের' কারণে আরব সেনাপতি মুহাম্মদ বিন কাসিম সিন্ধু আক্রমণ করলে (৭১২ খ্রি.) রাজা দাহিরকে পার্শ্ববর্তী রাজ্যের শাসকেরা কোনো সহযোগিতা করেনি। ফলে সহজেই সিন্ধু এবং পরবর্তী সময়ে মুলতান আরবদের দখলে আসে। আবার উদ্দীপকে উল্লিখিত দেশটিতে বিজয়ী শক্তির শাসন দীর্ঘস্থায়ী হয়নি। ঠিক একইভাবে মুহাম্মদ বিন কাসিমের দখল করা সিন্ধুতেও আরবদের শাসন দীর্ঘস্থায়ী হয়নি। সুতরাং বলা যায়, উদ্দীপকের সেনাপতির সাথে সিন্ধু বিজয়ী মুসলিম সেনাপতি মুহাম্মদ বিন কাসিমেরই মিল রয়েছে।"
        },
        {
          "label": "ঘ",
          "question": "উদ্দীপকের ঘটনার সাথে তোমার পাঠ্যবইয়ের যে ঘটনার ছায়াপাত ঘটেছে ইতিহাসে তাঁর তাৎপর্য মূল্যায়ন করো।",
          "explanation": "উদ্দীপকের ঘটনার সাথে আমার পাঠ্যবইয়ের সিন্ধু বিজয়ের ঘটনার ছায়াপাত ঘটেছে; ইতিহাসে এ ঘটনার তাৎপর্য অপরিসীম।' আরবদের সিন্ধু বিজয়ের সামাজিক ও সাংস্কৃতিক ফলাফল ছিল সুদূরপ্রসারী। মুসলমানদের সাম্য, মৈত্রী, ন্যায়নীতি ও উদারতার প্রভাবে ভারতীয় সমাজে বর্ণবাদের নির্মমতা হ্রাস পায়। প্রাচীনকাল থেকে ভারতবর্ষ ছিল সংস্কৃতির লীলাভূমি ও জ্ঞানচর্চার কেন্দ্র। আরবরা ভারতীয়দের শিক্ষা-সংস্কৃতির উন্নত দিকগুলো গ্রহণ করে তাদের সংস্কৃতিকে আরও সমৃদ্ধ করে। উদ্দীপকে একজন সেনাপতির নেতৃত্বে পার্শ্ববর্তী একটি বিশৃঙ্খল সাম্রাজ্য জয়ের কথা বলা হয়েছে'। যেখানে বিজয়ী শক্তির দীর্ঘস্থায়ী শাসন কায়েম করা সম্ভব হয়নি। তথাপি এ বিজয়ের সামাজিক ও সাংস্কৃতিক ফলাফল ছিল গভীর ও সুদূরপ্রসারী। এ' ঘটনা আমাদেরকে মুহাম্মদ বিন কাসিম কর্তৃক সিন্ধু বিজয়ের ঘটনাকে স্মরণ করিয়ে দেয়। ইতিহাসে এ বিজয়ের গুরুত্ব অসামান্য। আরবদের সিন্ধু ও মুলতান বিজয় তাৎক্ষণিকভাবে ভারতের বৃহত্তর রাজনৈতিক পরিমণ্ডলে বিশেষ প্রভাব বিস্তার করেনি। তবে তাদের অনুসরণ করেই পরবর্তী সময়ে গজনভি ও ঘুরিরা ভারতে মুসলিম কর্তৃত্ব প্রতিষ্ঠা করেছিল। আরবদের সিন্ধু বিজয়ের ফলে ভারতবর্ষের অন্যান্য অঞ্চলে তাদের ব্যবসা-বাণিজ্যের প্রসার ঘটে। ইসলামের একেশ্বরবাদ, সাম্য ও মৈত্রীনীতি হিন্দুসমাজে ধর্মীয় চিন্তা- চেতনার ক্ষেত্রে এক নতুন জোয়ার সৃষ্টি করে। এর প্রভাবে ভারতে ভক্তি আন্দোলন এবং পরবর্তী সময়ে পৌত্তলিকতাবিরোধী ও একেশ্বরবাদী ব্রাহ্মসমাজ গড়ে ওঠে। হিন্দুদের ধর্মগ্রন্থ বেদ ও বৌদ্ধধর্মের নির্বাণ ধারণা মুসলিম সুফি মতাদর্শকে প্রভাবিত করে। উপরের আলোচনা থেকে প্রমাণিত হয় আরবদের সিন্ধু বিজয় পরবর্তী মুসলিম বিজয়ের পথ প্রশস্ত করে এবং ব্যবসা-বাণিজ্যের প্রসার ঘটায়। সামগ্রিকভাবে এ বিজয়ের ফলে সামাজিক, রাজনৈতিক ও সাংস্কৃতিক প্রভৃতি ক্ষেত্রে অপরিসীম প্রভাব ফেলে।"
        }
      ]
    },
    {
      "number": "2",
      "uddipok": "সুলতান শাহ আলম বারবার অন্য একটি দেশে অভিযান পরিচালনা করেন এবং অবশেষে দেশে ফিরে আসেন। অভিযানে তিনি যে ধন- সম্পদ অর্জন করেন তা শিক্ষা বিস্তার ও উন্নয়নমূলক কাজে ব্যয় করেন। একপর্যায়ে তিনি তাঁর রাজ্যকে একটি সমৃদ্ধ রাজ্যে পরিণত করেন।",
      "tag": "ISCM 23",
      "sub_questions": [
        {
          "label": "ক",
          "question": "ভারতবর্ষকে নৃ-তত্ত্বের জাদুঘর বলা হয় কেন?",
          "explanation": "পৃথ্বিরাজ রাজপুত চৌহান বংশের রাজা ছিলেন।"
        },
        {
          "label": "খ",
          "question": "সম্রাট আওরঙ্গজেবকে 'জিন্দাপির' বলা হয় কেন?",
          "explanation": "ইসলামি অনুশাসনের প্রতি নিষ্ঠাবান হওয়ায় মুঘল সম্রাট আওরঙ্গজেবকে জিন্দাপির বলা হয়। সম্রাট আওরজাজেব ছিলেন খাঁটি সুন্নি মুসলমান। ব্যক্তিগত জীবনে ইসলামের বিধি-বিধান পুঙ্খানুপুঙ্খভাবে মেনে চলেছেন। ধর্মীয় দৃষ্টিতে তিনি পরিশুদ্ধ জীবনযাপন করতেন। রাজ্যশাসনের ব্যাপারে তিনি ইসলাম ধর্ম অনুমোদিত বিধান জারি করেন। আওরঙ্গজেব ইসলামি আচার-আচরণ বিরোধী সব উৎসব-অনুষ্ঠান বন্ধ করে দেন। সম্রাট আকবরের শাসনামলে ইসলাম ধর্মের চর্চা অত্যন্ত শিথিল হয়ে পড়েছিল, আওরঙ্গজেব তা পুনরুজ্জীবিত করেন। তার এ অবদানের জন্য তিনি সাম্রাজ্যের মুসলমানদের কাছ থেকে 'জিন্দাপির' উপাধি লাভ করেন।"
        },
        {
          "label": "গ",
          "question": "উদ্দীপকে বর্ণিত ঘটনার সাথে তোমার পঠিত কোন শাসকের মিল রয়েছে? ব্যাখ্যা করো।",
          "explanation": "‘উদ্দীপকে বর্ণিত ঘটনার সাথে আমার পঠিত শাসক সুলতান মাহমুদের মিল রয়েছে।' যেকোনো দেশ, রাজ্য বা অঞ্চলকে সমৃদ্ধিশালী ও সুসজ্জিত করতে হলে প্রচুর অর্থের প্রয়োজন হয়। ইতিহাস সাক্ষ্য দেয়- এই অর্থের প্রয়োজনে অনেক শাসক বিভিন্ন রাজ্যে অভিযান চালিয়েছেন। উদ্দীপকের সুলতান শাহ আলম এবং ইতিহাসখ্যাত সুলতান মাহমুদ এমনই, দুজন শাসক। উদ্দীপকে বর্ণিত সুলতান শাহ আলম নিজ রাজ্যকে অর্থনৈতিকভাবে সমৃদ্ধিশালী করার জন্য বিভিন্ন দেশে অভিযান প্রেরণ করেন। সেসব অভিযান থেকে প্রাপ্ত ধন-সম্পদ কাজে লাগিয়ে তিনি তার শাসনব্যবস্থা পরিচালনা করেন। তাছাড়া শিক্ষা বিস্তার ও শিল্পকলার উন্নয়নে তিনি আহরিত ধন-সম্পদ ব্যয় করেন। বিখ্যাত সমরনেতা ও সাহসী বীর গজনির সুলতান মাহমুদও ধন-ঐশ্বর্যে ভরপুর ভারতবর্ষে বারবার আক্রমণ করেন। তার এ অভিযানের উদ্দেশ্য ছিল প্রচুর ধন-সম্পদ আহরণ করে নিজ রাজ্যের উন্নয়ন ঘটানো। তাই তিনি ভারতবর্ষকে তার প্রয়োজনীয় অর্থভাণ্ডার মনে করে ২৭ বছরে (১০০০-১০২৬ খ্রি.) মোট ১৭ বার সেখানে অভিযান প্রেরণ করেন এবং প্রতিবারই জয়লাভ করে প্রচুর সম্পদ হস্তগত করেন। এর মধ্যে তার ষোলতম অভিযানে সোমনাথ মন্দির থেকে, তিনি প্রচুর সম্পদ করায়ত্ব করেন। ভারত অভিযান থেকে আহরিত অর্থ-সম্পদ কাজে লাগিয়ে তিনি গজনি রাজ্যকে সমৃদ্ধিশালী করে গড়ে তুলেছিলেন। তিনি জ্ঞান-বিজ্ঞানের পৃষ্ঠপোষকতায়ও এ সম্পদ ব্যয় করেন। তাছাড়া শিল্প ও সংস্কৃতির পৃষ্ঠপোষক হিসেবে তিনি সুলতান শাহ আলম মতোই উদার ও আন্তরিক ছিলেন। গজনিতে নির্মিত স্বর্গীয় বধূ মসজিদটি তার উজ্জ্বল প্রমাণ। সুতরাং দেখা যাচ্ছে, উদ্দীপকের সুলতান শাহ আলম ও গজনির শাসক সুলতান মাহমুদের মধ্যে সুস্পষ্ট সাদৃশ্য বিদ্যমান।"
        },
        {
          "label": "ঘ",
          "question": "‘উক্ত শাসক শুধু সেনানায়কই ছিলেন না, একটি রাজ্যের ', প্রতিষ্ঠাতাও ছিলেন'- ব্যাখ্যা করো।",
          "explanation": "সুলতান মাহমুদ শুধু সৈনিক ও সেনানায়কই ছিলেন না, সাম্রাজ্যের একজন প্রতিষ্ঠাতাও ছিলেন- উক্তিটি যথার্থ। সুলতান মাহমুদ ছিলেন সমরপ্রিয় ও দিগ্বিজয়ী বীর। তবে সাম্রাজ্য প্রতিষ্ঠাতা হিসেবেও তিনি বিশেষ খ্যাতি লাভ করেন। শত্রুপক্ষের অধীন সকল রাজ্য জয় করে তাদের ক্ষমতার চূড়ান্ত বিলোপ সাধনই ছিল সুলতান মাহমুদের লক্ষ্য এবং তিনি তা অর্জনে সক্ষম হন। তিনি পাঞ্জাব জয় করে সেখানে সুদৃঢ় শাসনব্যবস্থা প্রতিষ্ঠিত করেন। ক্ষুদ্র গজনি রাজ্যকে তিনি বিশাল সাম্রাজ্যে রূপায়িত করেন। ভারতীয় ঐতিহাসিক ঈশ্বরী প্রসাদ বলেন, \"সুলতান মাহমুদ ছিলেন বড় মাপের নৃপতি।” একটি পার্বত্য ক্ষুদ্র রাজ্যকে শুধু বাহুবলে বিশাল ও সমৃদ্ধ সাম্রাজ্যে রূপ দান করা অসাধারণ কৃতিত্বের পরিচায়ক। তার পূর্বে এশিয়ার অন্য কোনো আরব বা তুর্কি শাসক হিরাত, কাবুল ও গজনির বাইরে অগ্রসর হতে পারেননি। অথচ তিনি যে বিশাল সাম্রাজ্য প্রতিষ্ঠা করেন, তা বাগদাদের সমসাময়িক আব্বাসি খলিফার সাম্রাজ্য অপেক্ষা বিশাল ছিল বলে মনে করা হয়। মুসলিম শাসকদের মধ্যে উত্তর-পশ্চিম সীমান্ত পথে তিনিই প্রথম ভারতে অভিযান চালিয়েছিলেন। তিনি ভারতীয় উপমহাদেশে প্রথম মুসলিম রাজবংশ প্রতিষ্ঠার কৃতিত্বের অধিকারী না হলেও তারই দেখানো পথে মুহাম্মদ ঘুরি ভারতবর্ষে স্থায়ীভাবে মুসলিম শাসনের ভিত্তি প্রতিষ্ঠা করেন।. পরিশেষে বলা যায়, অসাধারণ সাংগঠনিক দক্ষতা বলেই সুলতান মাহমুদ ক্ষুদ্র গজনিকে বিশাল সাম্রাজ্যে রূপায়িত করেন। তাই শুধু কৃতী সেনানায়ক নয়, সাম্রাজ্য প্রতিষ্ঠাতা হিসেবেও তিনি সমধিক পরিচিতি লাভ করেন।"
        }
      ]
    },
    {
      "number": "3",
      "uddipok": "খসরুশাহ সিনাই রাজ্যের সিংহাসনে আরোহণ করে উত্তরের হেলমান্দ রাজ্যে বেশ কয়েকবার অভিযান পরিচালনা করে প্রত্যেকবারই ব্যর্থ হন। পরে তিনি রাজ্য জয়ের নেশায় দক্ষিণের হিরাত সাম্রাজ্য আক্রমণ করে প্রথমবার পরাজিত হন। কিন্তু দ্বিতীয়বার অভিযান পরিচালনা করে সম্রাট বিজয় সিংহকে পরাজিত ও নিহত করে হিরাত অধিকার করেন এবং শাসন প্রতিষ্ঠা করেন।",
      "tag": "ISCM 23",
      "sub_questions": [
        {
          "label": "ক",
          "question": "তরাইনের দ্বিতীয় যুদ্ধ কত সালে সংঘটিত হয়?",
          "explanation": "তরাইনের দ্বিতীয় যুদ্ধ ১১৯২ সালে সংঘটিত হয়।"
        },
        {
          "label": "খ",
          "question": "জাতিভেদ প্রথা বলতে কী বোঝো? ব্যাখ্যা করো।",
          "explanation": "জাতিভেদ প্রথা বলতে প্রাচীন হিন্দু সমাজে প্রচলিত প্রথাকে নির্দেশ করে। প্রাচীন ভারতবর্ষের সর্বাপেক্ষা বৃহৎ এবং অন্যতম ধর্ম ছিল হিন্দু ধর্ম। জাতিভেদ প্রথা ছিল হিন্দু সমাজের মূল ভিত্তি। হিন্দু সমাজ মূলত চারটি স্তরে বিভক্ত ছিল। যথা: ব্রাহ্মণ, ক্ষত্রিয়, বৈশ্য এবং শূদ্র। বর্ণভেদজনিত কারণে ব্রাহ্মণগণ সাধারণত ধর্ম-কর্ম, আচার-অনুষ্ঠানে ব্যস্ত থাকত; ক্ষত্রিয়গণ যুদ্ধ-বিগ্রহ; বৈশ্যগণ ব্যবসা-বাণিজ্য এবং শূদ্রগণ কায়িক শ্রম ও সাধারণ কাজকর্ম করত। পুরোহিত শ্রেণির ব্রাহ্মণেরা উচ্চ মর্যাদা ও ক্ষমতার অধিকারী ছিল। একই ধর্মাবলম্বী হওয়া সত্ত্বেও বৈশ্য ও শূদ্ররা ছিল নির্যাতিত ও নিষ্পেষিত। তাদের ধর্মীয় শাস্ত্র পাঠ, এমনকি শোনার অধিকারও ছিল না। এ বৈষম্যপূর্ণ প্রথা জাতিভেদ প্রথা নামে পরিচিত।"
        },
        {
          "label": "গ",
          "question": "উদ্দীপকের খসরুশাহের হিরাত ও হিলমান্দ অভিযানের সাথে তোমার পাঠ্যবইয়ের কোন শাসকের অভিযানের সাদৃশ্য রয়েছে? আলোচনা করো।",
          "explanation": "উদ্দীপকের খসরুশাহের হেলমান্দ ও হিরাত অভিযানের সাথে মুহাম্মদ ঘুরির তরাইনের প্রথম ও দ্বিতীয় যুদ্ধের মিল রয়েছে। মুহাম্মদ ঘুরির উদ্দেশ্য ছিল ভারতে একটি স্থায়ী মুসলিম সাম্রাজ্য প্রতিষ্ঠা। এ উদ্দেশ্যে তিনি সিন্ধু, মুলতান ও পাঞ্জাব অধিকার করে দিল্লি ও আজমিরের শাসক পৃথ্বিরাজের মুখোমুখি হন। এ. পর্যায়ে তিনি যে যুদ্ধ পরিচালনা করেছেন উদ্দীপকের অভিযানের মাধ্যমে তার প্রতিই ইঙ্গিত করা হয়েছে। উদ্দীপকের খসরুশাহ হেলমান্দ রাজ্যে বেশ কয়েকবার অভিযান পরিচালনা করে ব্যর্থ হন। পরে তিনি হিরাত আক্রমণ করেও ব্যর্থ হন। কিন্তু দ্বিতীয়বার অভিযান পরিচালনা করে হিরাত সাম্রাজ্যের সম্রাট বিজয় সিংকে পরাজিত ও নিহত করেন। মুহাম্মদ ঘুরির ক্ষেত্রেও এমনটি দেখা যায়। ১১৮৯ খ্রিষ্টাব্দে ভাতিন্দা দখল করে মুহাম্মদ ঘুরি চৌহান রাজের বিরুদ্ধে অগ্রসর হলে তাকে মোকাবিলার উদ্দেশ্যে পৃথ্বিরাজ উত্তর ভারতের হিন্দু রাজাদের সমন্বয়ে একটি 'কনফেডারেসি' বা ঐক্যজোট গঠন করেন। কনৌজ রাজা জয়চাঁদ ছাড়া প্রায় সব হিন্দু রাজন্য এতে যোগ দেন। ১১৯১ খ্রিষ্টাব্দে থানেশ্বরের কাছাকাছি তরাইনের রণক্ষেত্রে সম্মিলিত বাহিনী ও মুহাম্মদ পুরির বাহিনীর মধ্যে তুমুল যুদ্ধ হয়। যুদ্ধে মুসলিম বাহিনী পরাজিত হয় এবং মুহাম্মদ ঘুরি আহত হয়ে পালিয়ে যান। তরাইনের প্রথম যুদ্ধে পরাজয়ের গ্লানি মুহাম্মদ ঘুরিকে প্রতিশোধ স্পৃহায় উদ্দীপ্ত করে তোলে। এ অবস্থায় ১১৯২ খ্রিস্টাব্দে ১,২০,০০০ সৈন্যের এক বিশাল বাহিনী নিয়ে তিনি পুনরায় যুদ্ধযাত্রা করেন। মুসলিম বাহিনীর মোকাবিলায় পৃথ্বিরাজ তিন লক্ষ, সৈন্যের এক বিশাল বাহিনী সংগঠিত করেন। তার আহ্বানে সাড়া দিয়ে প্রায় দেড়শ রাজপুত রাজা পৃথ্বিরাজের পতাকাতলে সমবেত হয়েছিলেন, বলে ঐতিহাসিক ঈশ্বরী প্রসাদ উল্লেখ করেছেন। তরাইন প্রান্তরে উভয় বাহিনী মুখোমুখি হয়। বিপুল সংখ্যাগরিষ্ঠতা সত্ত্বেও মুহাম্মদ ঘুরির উন্নত রণকৌশলের কাছে সম্মিলিত রাজপুত বাহিনী শোচনীয়ভাবে পরাজিত হয়। পালিয়ে যাওয়ার সময় রাজা পৃথ্বিরাজ ধরা পড়েন ও পরে নিহত হন। সুতরাং বোঝা যায়, উদ্দীপকের খসরুশাহের অভিযানের সাথে মুহাম্মদ ঘুরির তরাইনের যুদ্ধের মিল রয়েছে।"
        },
        {
          "label": "ঘ",
          "question": "“খসরুশাহের মতো সাদৃশ্যপূর্ণ শাসকও অধিকৃত অঞ্চলে স্থায়ী শাসন প্রতিষ্ঠা করতে সক্ষম হন।”- উক্তিটি মূল্যায়ন করো। ৪",
          "explanation": "খসরুশাহের মতো সাদৃশ্যপূর্ণ শাসক অর্থাৎ মুহাম্মদ ঘুরিও অধিকৃত অঞ্চলে স্থায়ী শাসন প্রতিষ্ঠা করতে সক্ষম হন- উক্তিটি সঠিক। মধ্যযুগীয় ভারতবর্ষে মুসলিম শাসনের ইতিহাসে মুহাম্মদ ঘুরির নাম সর্বাগ্রে। তিনি ছিলেন একজন সুনিপুণ যোদ্ধা ও ক্ষমতাবান শাসক। দৃঢ় মনোবল এবং অসীম সাহসের অধিকারী মুহাম্মদ ঘুরি তৃতীয় পর্যায়ে অভিযান চালিয়ে ভারতবর্ষে সর্বপ্রথম স্থায়ী মুসলিম কর্তৃত্ব প্রতিষ্ঠা করেন। উদ্দীপকে উল্লেখিত শাসকের মধ্যে তারই প্রতিচ্ছবি ফুটে উঠেছে। খসরুশাহ হিরাতের সম্রাট বিজয় সিংহকে পরাজিত ও নিহত করে হিরাতে স্থায়ী শাসন প্রতিষ্ঠা করেন। মুহাম্মদ ঘুরির ক্ষেত্রেও এমনটি দেখা যায়। মুহাম্মদ ঘুরি ছিলেন দূরদর্শী ও বাস্তববাদী রাজনীতিবিদ এবং অসাধারণ সামরিক প্রতিভার অধিকারী। তার উদ্দেশ্য ছিল ভারতে একটি স্থায়ী মুসলিম শাসন প্রতিষ্ঠা করা। এ লক্ষ্যে তিনি সুপরিকল্পিতভাবে ভারতে অভিযান পরিচালনা করেন। একে একে তিনি গুজরাট, মুলতান ও পাঞ্জাব অধিকার করেন। এরপর মুহাম্মদ ঘুরি ১১৯১ খ্রিস্টাব্দে তরাইনের প্রথম যুদ্ধের মাধ্যমে ভারতের মূল ভূখণ্ডে প্রবেশের চেষ্টা চালান। এ যুদ্ধে তার বাহিনী শোচনীয়ভাবে পরাজিত হয়। এ পরাজয়ের গ্লানি মুহাম্মদ ঘুরিকে প্রতিশোধ স্পৃহায় উদ্দীপ্ত করে তোলে। তাই ১১৯২ খ্রিষ্টাব্দে তিনি তরাইনের দ্বিতীয় যুদ্ধে অংশগ্রহণ করেন। এ যুদ্ধে চৌহান রাজা পৃথ্বিরাজ ও সম্মিলিত রাজপুত বাহিনীকে পরাজিত করে তিনি ভারতবর্ষে সর্বপ্রথম স্থায়ী মুসলিম সাম্রাজ্য প্রতিষ্ঠার কৃতিত্ব অর্জন করেন। উপরের আলোচনার পরিপ্রেক্ষিতে বলা যায়, কুতুবউদ্দিন আইবেক, ইয়ালদুজ ও তুগ্রিলের মতো বিশ্বস্ত সেনাপতিদের সামরিক দক্ষতাকে কাজে লাগিয়ে এবং নিজের সামরিক নৈপুণ্যে মুহাম্মদ ঘুরি ভারতবর্ষে স্থায়ী মুসলিম শাসন প্রতিষ্ঠা করতে সক্ষম হয়েছিলেন।"
        }
      ]
    },
    {
      "number": "4",
      "uddipok": "রাশিয়ার জার আলেকজান্ডার ক্ষমতারোহণ করেই অভ্যন্তরীণ ও প্রশাসনিক সংস্কারের দিকে মনোযোগ দেন। তিনি কেন্দ্রীয় ও প্রাদেশিক ক্ষমতা বিন্যস্ত করে একটি প্রশাসনিক সুষ্ঠু ব্যবস্থা গড়ে তোলেন। এছাড়া তিনি কৃষি ব্যবস্থার সংস্কারে ভূমি জরিপের ব্যবস্থা করেন এবং সঠিক রাজস্ব আদায়ে 'Contract and Deed Policy' গ্রহণ করেন। তিনি ভ্লাদিভোস্টক থেকে পিটার্সবার্গ পর্যন্ত রেল লাইন নির্মাণ করেন। তাছাড়া বিচারব্যবস্থা, ডাকব্যবস্থা এবং অর্থনৈতিক ব্যবস্থায়ও তিনি সংস্কার সাধন করেন। এবাবে শিল্পকলা, স্থাপত্যবিদ্যা ও সংস্কৃতির পৃষ্ঠপোষকতা, সামরিক নিপুণতা ও অসাধারণ ব্যক্তিত্ব জার আলেকজান্ডারকে রাশিয়ার ইতিহাসে শ্রেষ্ঠ সংস্কারকের মর্যাদার অধিষ্ঠিত করেছে।",
      "tag": "ISCM 23",
      "sub_questions": [
        {
          "label": "ক",
          "question": "কাকে জিন্দাপির বলা হয়?",
          "explanation": "মুঘল সম্রাট আওরঙ্গজেবকে জিন্দাপির বলা হয়।"
        },
        {
          "label": "খ",
          "question": "কবুলিয়ত ও পাট্টা বলতে কী বোঝায়? ব্যাখ্যা করো।",
          "explanation": "কবুলিয়ত ও পাট্টা বলতে ভূমির ওপর প্রজাদের স্বত্ব (অধিকার) রক্ষার জন্য ভারতবর্ষের সম্রাট শেরশাহের (১৪৭২-১৫৪৫ খ্রি.) প্রবর্তিত এক অভিনব ব্যবস্থাকে বোঝায়। পাট্টা ছিল জমির অধিকার সংক্রান্ত দলিল। জমির ওপর কৃষকের অধিকার স্বীকার করে সরকারের পক্ষ হতে পাট্টা দেওয়া হতো। অন্যদিকে প্রদেয় করসহ ভূমিতে নিজের দায় ও কর্তব্য বর্ণনা করে কৃষক রাষ্ট্রকে কবুলিয়ত নামক দলিল সম্পাদন করে দিতেন।"
        },
        {
          "label": "গ",
          "question": "জার আলেকজান্ডারের কাজে তোমার পঠিত কোন শাসকের কর্মকাণ্ডের চিত্র প্রতিফলিত হয়েছে? ব্যাখ্যা করো।",
          "explanation": "জার আলেকজান্ডারের কাজে আমার পঠিত শাসক শেরশাহের কর্মকান্ডের প্রতিফলন ঘটেছে। শেরশাহ ছিলেন একজন সুদক্ষ শাসক। তিনি মূলত আফগান শাসক। সম্রাট হুমায়ূনকে সাময়িক পরাজিত করে তিনি মুঘল শাসনের মাঝখানে কিছুটা সময় আফগান শাসন প্রতিষ্ঠা করেন। মাত্র পাঁচ বছরের রাজত্বকালে তিনি শাসন কাজে যে কৃতিত্বের পরিচয় দেন তা তাকে ইতিহাসে অমরত্ব দান করেছে। উদ্দীপকের শাসকের কাজ এরই প্রতিরূপ মাত্র। উদ্দীপকের জার আলেকজান্ডার কেন্দ্রীয় ও প্রাদেশিক ক্ষমতা বিন্যস্ত করে 'একটি সুষ্ঠু প্রশাসনিক ব্যবস্থা গড়ে তোলেন। তিনি জমি জরিপের ব্যবস্থা করেন এবং সঠিক রাজস্ব আদায়ে 'Contract and Deed Policy' গ্রহণ করেন। এছাড়া দীর্ঘ রেললাইন নির্মাণসহ বিভিন্ন কল্যাণকর কাজ করে রাশিয়ার ইতিহাসে শ্রেষ্ঠ সংস্কারকের মর্যাদায় অধিষ্ঠিত হন। শেরশাহও শাসনকাজের সুবিধার জন্য প্রশাসনে বিকেন্দ্রীকরণ নীতি গ্রহণ করেন। তিনি নিজের বিশাল সাম্রাজ্যকে তিনটি ইউনিটে ভাগ করে শাসনব্যবস্থা পরিচালনা করেন। ইউনিট তিনটি হলো সরকার, পরগনা ও গ্রাম। জনকল্যাণকামী শাসক হিসেবে শেরশাহ প্রাকৃতিক দুর্যোগ বা যুদ্ধের কারণে ফসল উৎপাদন ব্যাহত হলে কৃষকদের রাজস্ব মওকুফ করে দিতেন। ক্ষতিগ্রস্ত কৃষকদের, আপদকালীন সহযোগিতা দানের জন্য তিনি 'বিমা তহবিল' গঠন করেছিলেন। যোগাযোগ ও যাতায়াত ব্যবস্থার উন্নয়নে শেরশাহ বিখ্যাত বেশ কিছু রাস্তাঘাট নির্মাণ করেছিলেন। এগুলোর মধ্যে প্রধান সড়কটি হলো 'সড়ক-ই-আযম' বা 'গ্রান্ড ট্রাঙ্ক রোড'। প্রায় ১৫০০ মাইল দীর্ঘ এ রাস্তাটি পূর্ববঙ্গের সোনারগাঁ থেকে সিন্ধু নদ পর্যন্ত বিস্তৃত ছিল। সুতরাং দেখা যায়, জার আলেকজান্ডারের কর্মকাণ্ড শেরশাহের কাজেরই প্রতিচ্ছবি।"
        },
        {
          "label": "ঘ",
          "question": "আরেকজান্ডারের মতো উক্ত শাসকও অসাধারণ চরিত্র ও কৃতিত্বের অধিকারী ছিলেন। বিশ্লেষণ করো।",
          "explanation": "জার আলেকজান্ডারের মতো উক্ত শাসক অর্থাৎ শেরশাহও অসাধারণ চরিত্র ও কৃতিত্বের অধিকারী ছিলেন। মধ্যযুগীয় ভারতের সর্বশ্রেষ্ঠ শাসকদের মধ্যে শেরশাহ ছিলেন অন্যতম। তার মতো বহুমুখী প্রতিভার অধিকারী এবং অসাধারণ ব্যক্তিত্বসম্পন্ন শাসক মধ্যযুগীয় ভারতের ইতিহাসে বিরল। শেরশাহ নিজ প্রতিভা অধ্যবসায় ও পরিশ্রম দ্বারা সামান্য অবস্থা থেকে দিল্লির সিংহাসনে আরোহণ করেন এবং দক্ষ ও যোগ্য শাসক হিসেবে ইতিহাসে স্থান লাভ করেন। জার আলেকজান্ডারের ক্ষেত্রেও এমনটি লক্ষ করা যায়। জার আলেকজান্ডার তার কার্যক্রম এবং অসাধারণ, ব্যক্তিত্বের কারণে ইতিহাসে উজ্জ্বল স্থান অধিকার করে আছেন। একইভাবে শেরশাহ তীক্ষ্ণ মেধা, অপরিমিত সাহস, আত্মবিশ্বাস, বিচক্ষণতা, ও মহানুভবতার কারণে 'ইতিহাসে উচ্চাসনে অধিষ্ঠিত হয়েছেন। ব্যক্তিজীবনে শেরশাহ একজন নিষ্ঠাবান মুসলমান ছিলেন। তিনি মদপান, ব্যভিচারসহ নৈতিকতা বিরোধী 'সব ধরনের কার্যকলাপ ঘৃণা করতেন। নামাজ, রোজাসহ শরিয়তের অনুশাসন মেনে চলতেন। জাতি-ধর্ম-বর্ণ নির্বিশেষে সবার প্রতি তিনি দায়িত্বশীল, উদার ও সহিষ্ণু ছিলেন। এসব গুণই ভারতের ইতিহাসে তাকে বিশেষ শ্রদ্ধা ও গৌরবের আসনে উন্নীত করেছে। শেরশাহ ভারতে একটি জাতীয় রাষ্ট্র গঠনের প্রয়োজনীয় সবগুণের অধিকারী ছিলেন। তিনি বিভিন্ন উপায়ে মুঘল সম্রাট আকবরের গৌরবময় রাজত্বের ভিত্তি স্থাপন করে 'গেছেন। যেসব পরিকল্পনার ওপর আকবরের মুঘল সাম্রাজ্য প্রতিষ্ঠিত হয় তার অধিকাংশেরই উদ্ভাবক শেরশাহ। সার্বিক বিচারে শেরশাহ আকবরকে অতিক্রম করতে পারেননি সত্য। তবে অনেক ক্ষেত্রে তিনি ছিলেন আকবরের পথপ্রদর্শক। এ আলোচনা থেকে এটাই প্রমাণিত হয় যে, জার আলেকজান্ডার এবং শেরশাহ দুজনই অসাধারণ চরিত্র ও কৃতিত্বের অধিকারী ছিলেন।"
        }
      ]
    },
    {
      "number": "5",
      "uddipok": "ইব্রাহিম পৈতৃকসূত্রে প্রাপ্ত একটি ক্ষুদ্র অঞ্চলের অধিপতি ছিলেন। কিন্তু নিকট আত্মীয়দের ষড়যন্ত্রের কারণে ঐ রাজ্য হাতছাড়া হয়ে যায়। এ অবস্থায় তিনি অভ্যন্তরীণ দুর্বলতার সুযোগ নিয়ে পার্শ্ববর্তী রাজ্য আক্রমণ করেন। উন্নত রণনীতি ও সমরাস্ত্রের সাহায্যে প্রতিবেশীর বিশাল সৈন্যবাহিনীকে যুদ্ধে পরাজিত করেন। অতঃপর ঐ রাজ্যের ধ্বংসস্তূপের ওপর একটি নতুন সাম্রাজ্যের ভিত্তিস্থাপন করার গৌরব অর্জন করেন।",
      "tag": "ISCM 23",
      "sub_questions": [
        {
          "label": "ক",
          "question": "মনসব শব্দের অর্থ কী?",
          "explanation": "মনসব শব্দের অর্থ পদ বা পদমর্যাদা।"
        },
        {
          "label": "খ",
          "question": "বাবরনামা বলতে কী বুঝ?",
          "explanation": "তুর্কি ভাষায় রচিত মুঘল সম্রাট জহিরউদ্দিন মুহাম্মদ বাবরের আত্মজীবনীমূলক গ্রন্থটির নাম বাবরনামা। 'তুযুক-ই-বাঁবরি' বা 'বাবরনামা' গ্রন্থটি ভারতের ইতিহাস অধ্যয়নে একটি গুরুত্বপূর্ণ আকরগ্রন্থ হিসেবে বিবেচিত। ভাষার অনন্যতা ও তথ্যের নির্ভরযোগ্যতার জন্য এ গ্রন্থটি পণ্ডিত মহলের প্রশংসা লাভ করেছে। এ গ্রন্থে মধ্য এশিয়া ও আফগানিস্তানের পাশাপাশি সমকালীন ভারতের রাজনৈতিক ও আর্থ-সামাজিক অবস্থার পরিচয় পাওয়া যায়। ভারতে মুঘল সাম্রাজ্যের প্রতিষ্ঠাতা সম্রাট বাবর এতে তার ব্যক্তিজীবনের নানা দিক যেমন: দোষ-গুণ, সুখ-দুঃখ এবং সাফল্য-ব্যর্থতার কথা সবিস্তারে বর্ণনা করেছেন।"
        },
        {
          "label": "গ",
          "question": "উদ্দীপকের সাথে তোমার পঠিত বইয়ের কোন শাসকের মিল খুঁজে পাওয়া যায়?.",
          "explanation": "উদ্দীপকের সাথে ভারতবর্ষে মুঘল সাম্রাজ্যের প্রতিষ্ঠাতা সম্রাট বাবরের মিল খুঁজে পাওয়া যায়। জহিরউদ্দিন মুহাম্মদ বাবর ১৪৮৩ খ্রিষ্টাব্দের ১৪ ফেব্রুয়ারি মধ্য এশিয়ার তুর্কিস্তানের (আধুনিককালের উজবেকিস্তানে) ফারগানায় জন্মগ্রহণ করেন। তার পিতার নাম 'ওমর শেখ মির্জা এবং মা কুতলুঘ নিগর খানম। মাত্র ১১ বছর বয়সে বাবর ফারগানায় পিতার সিংহাসন লাভ করেন। তবে আত্মীয়স্বজনদের ষড়যন্ত্রের কারণে তিনি রাজ্যচ্যুত হন। কিন্তু পরবর্তী সময়ে তিনি একটি নতুন সাম্রাজ্যের ভিত্তি স্থাপন করেন। উদ্দীপকে এ ঘটনারই ইঙ্গিত দেওয়া হয়েছে। উদ্দীপকে বলা হয়েছে ভাগ্য বিড়ম্বিত ইব্রাহিম পৈতৃকসূত্রে প্রাপ্ত একটি ক্ষুদ্র অঞ্চলের শাসনক্ষমতা লাভ করেছিলেন। তবে নিকটাত্মীয়দের ষড়যন্ত্রের কারণে ঐ রাজ্য তার হাতছাড়া হয়ে যায়। ইব্রাহিম মনোবল না হারিয়ে পার্শ্ববর্তী একটি রাজ্যের অভ্যন্তরীণ দুর্বলতার সুযোগে ঐ রাজ্য আক্রমণ করেন। রাজ্যটির বিশাল সেনাবাহিনী ইব্রাহিমের উন্নত রণনীতি ও-সমরাস্ত্রের কাছে সহজে পরাজিত হয়। একইভাবে বাবর যখন ফারগানার দায়িত্ব লাভ করেন তখন রাজ্যটি চতুর্দিকে শত্রু পরিবেষ্টিত ছিল। বহিঃশত্রুর পাশাপাশি আত্মীয়স্বজনদের ষড়যন্ত্রের কারণে তিনি রাজ্য হারা হন। তবে উচ্চাভিলাষী বাবর ১৫০৪ খ্রিষ্টাব্দে কাবুল দখল করতে সক্ষম হন। এ সময় আফগানিস্তানের পার্শ্ববর্তী লোদি বংশের শাসনাধীন ভারতে রাজনৈতিক গোলযোগ দেখা দেয়। এ সুযোগে বাবর ১৫২৬ খ্রিষ্টাব্দে পানিপথের প্রথম যুদ্ধে সুলতান ইব্রাহিম লোদিকে পরাজিত করে দিল্লির শাসনক্ষমতা গ্রহণ করেন। এ যুদ্ধে বাবর ভারতবর্ষের ইতিহাসে সর্বপ্রথম কামান ব্যবহার - করেন যা ইব্রাহিম লোদির পরাজয়ের প্রধান কারণ হয়ে দাঁড়ায়। এসব দিক বিবেচনা করে বলা যায়, উদ্দীপকে আলোচিত ইব্রাহিমের সাথে ভারতবর্ষে মুঘল সাম্রাজ্যের প্রতিষ্ঠাতা সম্রাট বাবরের মিল খুঁজে পাওয়া যায়।'"
        },
        {
          "label": "ঘ",
          "question": "উদ্দীপকের আলোকে উক্ত শাসকের কৃতিত্ব মূল্যায়ন করো।",
          "explanation": "পিতৃরাজ্য হারিয়ে নতুন সাম্রাজ্য প্রতিষ্ঠার ক্ষেত্রে উদ্দীপকে উল্লিখিত ইব্রাহিম এবং মুঘল সম্রাট বাবর দুজনেই বিশেষ কৃতিত্বের অধিকারী। বাবর ১৪৯৪ খ্রিষ্টাব্দে তার পিতার মৃত্যুর পর ফারগানা রাজ্যের সিংহাসনে বসেন। সিংহাসন লাভের পরপরই তিনি আত্মীয়-স্বজন ও উজবেক নেতা সাইবানি খানের বিরোধিতার মুখে পড়েন। ১৪৯৭ খ্রিষ্টাব্দে বাবর সমরখন্দ দখল করেন। কিন্তু কিছু দিনের মধ্যেই সমরখন্দ তার হাতছাড়া হয়। ১৪৯৮ খ্রিষ্টাব্দে তিনি নিজ রাজ্য ফারগানা থেকেও বিতাড়িত হন। অদম্য বাবর ১৫০০ খ্রিষ্টাব্দে পুনরায় ফারগানা অধিকার করেন। কিন্তু ১৫০৩ খ্রিষ্টাব্দে তিনি সাইবানি খানের কাছে পরাজিত হয়ে আবার সেখান থেকে বিতাড়িত হন। ফারগানা থেকে বিতাড়িত হয়ে আশ্রয় ও সহায়-সম্বলহীন অবস্থায় ঘুরে বেড়ালেও বাবর কেখনো হতাশ হননি। ১৫০৪ খ্রিষ্টাব্দে তিনি কাবুল দখল করে 'পাদিশাহ' (বাদশাহ) উপাধি গ্রহণ করেন। অল্প সময়ের মধ্যে পুরো আফগানিস্তান তার নিয়ন্ত্রণে আসে। এরপর বাবর ভারতবর্ষে অভিযান পরিচালনার দিকে মনোযোগ দেন। এ সময় দিল্লিতে লোদি বংশের শাসন চলছিল। আভিজাত্যের দ্বন্দ্বসহ বিভিন্ন কারণে কয়েকজন প্রাদেশিক শাসনকর্তা সুলতান ইব্রাহিম লোদির বিরুদ্ধে বিদ্রোহ করেন। ফলে সুলতান বিদ্রোহ দমনে ব্যস্ত ছিলেন। লোদি বংশের দুর্বলতা ও রাজ্যের রাজনৈতিক গোলযোগের সুযোগে বাবর ১৫২৬ খ্রিষ্টাব্দে পানিপথের প্রথম যুদ্ধে সুলতান ইব্রাহিম লোদিকে পরাজিত করে ভারতে মুঘল সাম্রাজ্যের ভিত্তি স্থাপন করেন। উদ্দীপকের ইব্রাহিম তার পিতার রাজ্য থেকে বিতাড়িত হলেও নিজের প্রচেষ্টায় নতুন সাম্রাজ্য প্রতিষ্ঠা করেছিলেন। একইভাবে ভাগ্য বিপর্যয়ের শিকার হয়েও বাবর অসীম সাহসিকতা এবং সুদৃঢ় মনোবল নিয়ে ভারতে শক্তিশালী মুঘল সাম্রাজ্য প্রতিষ্ঠা করেন। সুতরাং নতুন সাম্রাজ্য প্রতিষ্ঠায় ইব্রাহিম এবং বাবর উভয়ই বিশেষ কৃতিত্বের পরিচয় দিয়েছেন।"
        }
      ]
    },
    {
      "number": "6",
      "uddipok": "খলিফা আবুল মনসুর তার রাজ্যের সকল ধর্মাবলম্বীকে একই পতাকাতলে আনার একটি ধর্মমত চালু করেন। কিন্তু এটি জনগণের মধ্যে প্রভাব বিস্তার করতে না পারায় তার মৃত্যুর সাথে সাথে এর বিলুপ্তি ঘটে।",
      "tag": "ISCM 23",
      "sub_questions": [
        {
          "label": "ক",
          "question": "সম্রাট শাহজাহানের পিতার নাম কী ছিল?",
          "explanation": "সম্রাট শাহজাহানের পিতার নাম ছিল সম্রাট জাহাঙ্গীর।"
        },
        {
          "label": "খ",
          "question": "মনসবদারি প্রথা বলতে কী বোঝায়?",
          "explanation": "মুঘল সম্রাট আকবর সেনাবাহিনীতে নিয়মানুবর্তিতা ও শৃঙ্খলা প্রতিষ্ঠার লক্ষ্যে যে ব্যবস্থা গ্রহণ করেন, তা-ই মনসবদারি প্রথা নামে পরিচিত। 'মনসব' শব্দের অর্থ পদ বা মর্যাদা। এ পদের অধিকারীকে 'মনসবদার' বলা হয়। সামরিক ও বেসামরিক প্রশাসনের অব্যবস্থা দূর করার জন্য সম্রাট আকবর ১৫৭১ খ্রিষ্টাব্দে শাহবাজ খানকে মীর বকশী (সামরিক বাহিনীর প্রধান) নিয়োগ করে একটি পরিকল্পনা গ্রহণ করেন। এটিই 'মনসবদারি প্রথা'। এ ব্যবস্থায় সর্বোচ্চ এবং সর্বনিম্ন পর্যায়ের মনসবদার তাদের অধীনে যথাক্রমে মোট ১০ হাজার থেকে ১০ জন সৈন্য রাখতে পারতেন।"
        },
        {
          "label": "গ",
          "question": "উদ্দীপকে বর্ণিত শাসকের সাথে কোন মুঘল শাসকের মিল রয়েছে? ব্যাখ্যা করো।",
          "explanation": "উদ্দীপকে বর্ণিত খলিফা আবুল মনসুরের সাথে মুঘল সম্রাট জালালউদ্দিন মুহাম্মদ আকবরের মিল রয়েছে। মুঘল সম্রাট আকবর ছিলেন সম্পূর্ণ ধর্মনিরপেক্ষ এবং দূরদর্শী রাজনীতিবিদ। তাই নিজের রাজনৈতিক অবস্থান সুদৃঢ় করার লক্ষ্যে সব ধর্মের মানুষের মধ্যে ঐক্য ও সম্প্রীতি প্রতিষ্ঠাকে তিনি অধিক গুরুত্ব দিয়েছেন। সব ধর্মের প্রতি উদার দৃষ্টিভঙ্গি পোষণ করে তিনি সাম্প্রদায়িকতা দূর করার মাধ্যমে নিজেকে সবার কাছে গ্রহণযোগ্য করে তুলতে ১৫৮২ খ্রিষ্টাব্দে একটি নতুন ধর্মমত প্রবর্তন করেন। এটি 'দীন-ই-এলাহি' নামে পরিচিত। তবে উদ্দেশ্যগত দিক দিয়ে তার এ প্রচেষ্টা সফল হয়নি, যেমনটি খলিফা আবুল মনসুরের প্রবর্তিত ধর্মমতের ক্ষেত্রেও দেখা যায়। খলিফা আবুল মনসুর রাজ্যের সকল ধর্মাবলম্বীকে একই পতাকাতলে সমাসীন করতে একটি নতুন ধর্মমত চালু করেন। কিন্তু এটি তেমন প্রভাব বিস্তার করতে পারেনি। একই পরিস্থিতি সম্রাট আকবরের প্রবর্তিত 'দীন- ই-এলাহি', ধর্মমতের ক্ষেত্রেও পরিলক্ষিত হয়। মুঘল সম্রাট আকবরও সুলহ-ই-কুল (ধর্মীয় সহিষ্ণুতা) নীতির দ্বারা প্রভাবিত হয়ে ভারতের বুকে দীন-ই-এলাহি নামক একটি জাতীয় ধর্ম প্রবর্তন করেন। ঐতিহাসিক বাদাউনী এটিকে তৌহিদ-ই-এলাহি বা ঐশী একেশ্বরবাদী ধর্ম হিসেবে অভিহিত করেন। ঐতিহাসিক ঈশ্বরী প্রসাদ বলেন, 'সব ধর্মের উৎকৃষ্ট নীতিমালার সমন্বয়ে গঠিত এটি একটি সর্বেশ্বরবাদী ধর্ম।' বস্তুত এটিকে, একটি স্বতন্ত্র ধর্ম না বলে ধর্মীয় মতবাদ হিসেবে অভিহিত করাই সমীচীন। এই মতবাদের অনুসারীবৃন্দকে সম্রাটের নামে তাদের সম্পত্তি, জীবন, সম্মান ও ধর্ম এই চারটি জিনিস উৎসর্গ করতে হতো। এ ধর্মের বিধান অনুযায়ী সম্রাটকে সিজদাহ করতে হতো। তবে মাত্র ১৮ জন এ ধর্মমত গ্রহণ করেছিলেন। আর সম্রাট আকবরের মৃত্যুর সাথে সাথে এ ধর্মমতের বিলোপ ঘটে। সুতরাং বলা যায়, ধর্মমত প্রবর্তনের দিক দিয়ে খলিফা আবুল মনসুরের সাথে সম্রাট আকবরের মিল রয়েছে।"
        },
        {
          "label": "ঘ",
          "question": "উক্ত মুঘল শাসকের রাজপুত নীতি পাঠ্যবইয়ের আলোকে ব্যাখ্যা করো।",
          "explanation": "উক্ত সম্রাটের অর্থাৎ সম্রাট আকবরের 'রাজপুত নীতি' তার রাজনৈতিক দূরদর্শিতার এক অনন্য দৃষ্টান্ত ছিল। সম্রাট আকবর উপলব্ধি করেছিলেন যে, সাম্রাজ্যকে শক্তিশালী, স্থিতিশীল ও সমৃদ্ধিশালী করতে হলে ভারতের সংখ্যাগরিষ্ঠ অধিবাসী রাজপুতদের সক্রিয় সহযোগিতা ও সমর্থন অপরিহার্য। এ জন্য তিনি রাজপুত বংশের সাথে বৈবাহিক মিত্রতা স্থাপন করেন। ফলে তিনি রাজপুতদের বন্ধুত্ব ও সম্প্রীতি লাভ করেন। আবুল ফজলের 'আইন-ই-আকবরী' গ্রন্থ থেকে জানা যায়, আকবর রাজপুতদের প্রশাসনিক ও সামরিক বিভাগের উচ্চপদগুলোতে নিযুক্ত করে তাদের সহানুভূতি ও সহযোগিতা লাভ করেন। আবার, বিজিত রাজ্যগুলোর শাসনভার রাজপুতদের হাতে ছেড়ে দিয়ে সাম্রাজ্যের ভিতকে শক্তিশালী করেন। রাজপুতদের প্রতি সম্রাটের বন্ধুত্বসুলভ মনোভাব ও সদয় আচরণ ভারতে মুসলিম শাসনের ইতিহাসে এক নবযুগের সূচনা করে। এর ফলে রাজ্যবিস্তার ও রাজ্যশাসনের ব‍্যাপারে এবং সামাজিক, সাংস্কৃতিক, সামরিক, অর্থনৈতিক উন্নতি ও প্রগতির ক্ষেত্রে হিন্দু তথা রাজপুতরা অনস্বীকার্য অবদান রাখে। রাজপুতদের প্রতি আকবরের উদার আচরণের ফলে ভারতে সংখ্যাগরিষ্ঠ হিন্দুজাতি আকবরকে বিদেশি শাসক বলে মনে করেননি রাজপুত সেনানিদের সাহায্যেই আকবর বিস্তীর্ণ মেবার অধিকার করতে সমর্থ হয়েছিলেন এবং তার বিশাল সাম্রাজ্য প্রতিষ্ঠিত হয়েছিল। সম্রাট আকবর কখনই সংকীর্ণ দৃষ্টিভঙ্গি নিয়ে কিংবা ধর্মীয় উদ্দেশ্য নিয়ে রাজপুতনায় হস্তক্ষেপ করেননি। প্রকৃতপক্ষে তিনি সব রাজপুতকে নিজ রাজ্যের অংশীদার করে নেওয়ায় হিন্দু সম্প্রদায় মুঘল সাম্রাজ্যের অনুগত হয়ে পড়েছিল। রাজপুত নীতিই আকবরকে মধ্যযুগের ভারতবর্ষের ইতিহাসে উদারতার এক মূর্ত বিগ্রহে পরিণত করেছে। এ নীতির সূত্র ধরেই তিনি 'মহামতি' আখ্যায় ভূষিত হয়েছেন। উপরের আলোচনা হতে একথা সুস্পষ্ট যে, সম্রাট আকবরের রাজপুত নীতির কারণে মুঘল সাম্রাজ্যের ভিত সুদৃঢ় ও শতাধিক বছর স্থায়ী হয়েছিল।"
        }
      ]
    },
    {
      "number": "7",
      "uddipok": "ফিলিপাইনের প্রেসিডেন্ট মার্কোস আকর্ষণীয় ব্যক্তিত্ব ও চরিত্রের অধিকারী ছিলেন। তার চরিত্রে দোষ ও গুণের সমাবেশ ছিল। তিনি একই সাথে কোমল ও কঠোর ছিলেন। তিনি অনেক জনকল্যাণমূলক কাজ সম্পন্ন করেন এবং ন্যায়বিচারও প্রতিষ্ঠা করেন। কিন্তু তার শাসনামলে তার স্ত্রী ইমেলদা এতই প্রভাবশালী হয়ে ওঠেন যে, সমস্ত প্রশাসনযন্ত্র তাকে প্রেসিডেন্টের চালিকাশক্তি হিসেবে গণ্য করে।",
      "tag": "ISCM 23",
      "sub_questions": [
        {
          "label": "ক",
          "question": "পানিপথের প্রথম যুদ্ধ কত সালে সংঘটিত হয়?",
          "explanation": "পানি পথের প্রথম যুদ্ধ ১৫২৬ সালে সংঘটিত হয়।"
        },
        {
          "label": "খ",
          "question": "The Prince of Builders' কাকে এবং কেন বলা হয়?",
          "explanation": "স্থাপত্যশিল্পের ক্ষেত্রে বৈপ্লবিক পরিবর্তন সাধন করার কারণে সম্রাট শাহজাহানকে 'The Prince of Builders or Engineer King' বলা হয়। সম্রাট শাহজাহান ছিলেন সৌন্দর্যপিপাসু এবং শিল্পীমনের মানুষ। সাম্রাজ্যের প্রাচুর্য থাকায় সম্রাট ললিতকলা বিশেষ করে স্থাপত্যশিল্পের অনবদ্য অবদান রেখেছেন। যা শুধু তার রাজত্বকালকেই নয় প্রকারান্তরে মুঘল যুগকেই উজ্জ্বল করেছে। তার উল্লেখযোগ্য স্থাপত্যগুলো হলো- মতি মসজিদ, শীষ মহল, লালকেল্লা নামক দুর্গ, তাজমহল, দিউয়ান-ই-খাস ইত্যাদি।"
        },
        {
          "label": "গ",
          "question": "উদ্দীপকের প্রেসিডেন্ট মার্কোসের সাথে কোন মুঘল সম্রাটের তুলনা করা যায়?",
          "explanation": "উদ্দীপকের প্রেসিডেন্ট মার্কোসের সাথে মুঘল সম্রাট জাহাঙ্গীরের তুলনা করা যায়। উদ্দীপকের প্রেসিডেন্ট মার্কোসের চরিত্রে দোষ ও গুণের সংমিশ্রণ ছিল। তিনি একই সাথে কোমল ও কঠোর ছিলেন। তিনি অনেক জনকল্যাণমূলক কাজ ও ন্যায়বিচার প্রতিষ্ঠা করেন। ঠিক একইভাবে জাহাঙ্গীরের চরিত্রেও বৈপরীত্যের সংমিশ্রণ দেখা যায়। ঐতিহাসিকরাও কেউ প্রশংসা, আবার কেউ সম্রাট জাহাঙ্গীরের তীব্র সমালোচনা করেছেন। ঈশ্বরী প্রসাদ জাহাঙ্গীরের প্রশংসা করে বলেন, 'মুঘল ইতিহাসে একটি অন্যতম আকর্ষণীয় চরিত্র হচ্ছে জাহাঙ্গীর।' আত্মীয়- স্বজনের প্রতি অনুরাগপ্রবণ, মহানুভব, নির্যাতনের প্রতি প্রচণ্ড বিতৃষ্ণা এবং সুবিচারের প্রতি প্রগাঢ় মোহ তার চারিত্রিক গুণাবলির অন্তর্ভুক্ত ছিল। আবার তার চরিত্রের তীব্র সমালোচক ভিনসেন্ট স্মিথ বলেন, 'জাহাঙ্গীরের চরিত্রে নমনীয়তা ও নৃশংসতা, সুবিচার ও খামখেয়ালিপনা, রুচিবোধ, বর্বরতা সুবুদ্ধি ও জ্ঞানসুলভ গুণাবলির সমাবেশ দেখা যায়। তাকে একদিকে যেমন অত্যাচারী, নিষ্ঠুর ও হৃদয়হীন বলে অভিহিত করা হয়েছে, অন্যদিকে প্রজাদের মঙ্গলার্থে ১২টি প্রজামঙ্গলকর আইন প্রণয়ন করে তিনি জনকল্যাণকর শাসক হিসেবে পরিগণিত হয়েছেন। অত্যধিক আফিম ও মাদকাসক্তি ছিল - তার চরিত্রের বড় ত্রুটি। অন্যের প্রভাবে প্রভাবান্বিত হওয়া তার চরিত্রের অন্যতম দোষ ছিল। তাই বলা যায়, ফিলিপাইনের প্রেসিডেন্ট মার্কোসের চরিত্রে মুঘল সম্রাট জাহাঙ্গীরের চারিত্রিক বৈশিষ্ট্যের প্রতিফলন ঘটেছে।"
        },
        {
          "label": "ঘ",
          "question": "উদ্দীপকের বর্ণিত ইমেলদার কার্যাবলির সাথে পাঠ্যবইয়ের সম্রাজ্ঞীর কার্যাবলির তুলনা করো।",
          "explanation": "উদ্দীপকে বর্ণিত ইমেলদার কার্যাবলির সাথে সম্রাজ্ঞী নূরজাহানের ি কার্যাবলির অনেক মিল রয়েছে। উদ্দীপকে প্রেসিডেন্ট মার্কোসের স্ত্রী ইমেলদা তার শাসনামলে অত্যন্ত প্রভাবশালী হয়ে ওঠেন এবং সমস্ত প্রশাসন যন্ত্রের চালিকাশক্তি হিসেবে গণ্য হতে থাকেন। একইভাবে সম্রাজ্ঞী নূরজাহানও জাহাঙ্গীর এর শাসনামলে সাম্রাজ্যের শাসনব্যবস্থায় প্রবল প্রতিপত্তি ও প্রভাব বিস্তার করেন। সম্রাট জাহাঙ্গীর নিজ নামের সাথে নূরজাহানের নাম মুদ্রায় অঙ্কিত করেছিলেন। নূরজাহান জাহাঙ্গীরের ওপর ক্রমান্বয়ে প্রভাব বিস্তার করে সার্থকতার সাথে সাম্রাজ্য পরিচালনা করতে থাকেন। ফলে সম্রাট ' তার হাতের ক্রীড়নকে পরিণত হন। নূরজাহান তার পিতা গিয়াস বেগকে 'ইতিমাদউদ্দৌলা' উপাধিসহ সাম্রাজ্যের প্রধানমন্ত্রী পদে নিযুক্ত করেন এবং ভাই আসফ খানকে 'খান-ই-সামান' পদে উন্নীত করেন। তাদের সাহায্যে তিনি দরবারে একটি শক্তিশালী দল গঠন করেন। জাহাঙ্গীরের পুত্র শাহরিয়ারের সাথে পূর্ব স্বামীর ঔরসজাত কন্যা লাডলী বেগমকে বিয়ে দিয়ে অধিকতর ক্ষমতার অধিকারী হন। কথিত আছে যে, রাজকীয় ফরমানসমূহ, নূরজাহানের দস্তখত ছাড়া মূল্যহীন বলে পরিগণিত হতো। এ প্রসঙ্গে মুতামাদ খান বলেন, 'অবশেষে তার ক্ষমতা এরূপ পর্যায়ে উপনীত হয়েছিল যে, রাজা শুধু নামেমাত্র থাকলেন। পরিশেষে বলা যায়, উদ্দীপকের ইমেলদার মতো সম্রাজ্ঞী নূরজাহানও শাসনব্যবস্থায় একচ্ছত্র আধিপত্য বিস্তার করতে সক্ষম হন"
        }
      ]
    },
    {
      "number": "8",
      "uddipok": "জাপানের ওসাকাতে বসবাসরত বাঙালিরা প্রতিবছর নির্দিষ্ট একটি দিনে খালি পায়ে প্রভাতফেরি করে একটি বেদিতে পুষ্পস্তবক অর্পণ করেন। অপরাহ্নে তারা মাতৃভাষার চেতনায় উদ্বুদ্ধ হয়ে সকল শোষণ-বঞ্চনার বিরুদ্ধে প্রতিরোধ গড়ার শপথের মাধ্যমে দিবসের কার্যক্রমের সমাপ্তি করেন।",
      "tag": "ISCM 23",
      "sub_questions": [
        {
          "label": "ক",
          "question": "তমদ্দুন মজলিশের প্রতিষ্ঠাতা কে?",
          "explanation": "তমদ্দুন মজলিশের প্রতিষ্ঠাতা হলেন ঢাকা বিশ্ববিদ্যালয়ের পদার্থ বিজ্ঞানের অধ্যাপক আবুল কাশেম।"
        },
        {
          "label": "খ",
          "question": "ছয় দফাকে বাঙালি জাতির মুক্তির সনদ বলা হয় কেন?",
          "explanation": "ছয় দফা দাবিতে বাঙালির সামাজিক, অর্থনৈতিক ও রাজনৈতিক মুক্তির কথা ছিল বলে একে বাঙালি জাতির মুক্তির সনদ বলা হয়। পাকিস্তানি শাসকগোষ্ঠীর বৈষম্যমূলক আচরণের বিরুদ্ধে ১৯৬৬ সালে বঙ্গবন্ধুর ঘোষিত ছয় দফা কর্মসূচি ছিল প্রথম বলিষ্ঠ প্রতিবাদ। এতে বাঙালির চরম প্রত্যাশিত স্বায়ত্তশাসনের জোর দাবি উত্থাপন করা হয়। তাছাড়া ছয় দফায় বাঙালির পৃথক অর্থ এবং প্রতিরক্ষা ব্যবস্থার দাবি জানানো হয়। এতে বাঙালির আত্মনিয়ন্ত্রণাধিকারের প্রত্যয় ব্যক্ত হয়। ছয় দফার মাধ্যমে বাঙালি জাতি স্বাধীনতার স্বপ্ন দেখে এবং পাকিস্তানি শাসকদের বিরুদ্ধে ঐক্যবদ্ধ আন্দোলন গড়ে তোলে। তাই এটি বাঙালির মুক্তির সনদ হিসেবে আখ্যায়িত।"
        },
        {
          "label": "গ",
          "question": "উদ্দীপকের কর্মকাণ্ডে বাঙালির কোন কর্মকাণ্ডের ইঙ্গিত পাওয়া যায়? ব্যাখ্যা করো।",
          "explanation": "জাউদ্দীপকের কর্মকাণ্ডে বাঙালির ভাষা আন্দোলনের ইঙ্গিত পাওয়া যায়। বাংলাদেশের রাজনৈতিক সংগ্রামের ইতিহাসে ভাষা আন্দোলন একটি ঐতিহাসিক ঘটনা। পূর্ব পাকিস্তানি শাসকবর্গ পাকিস্তান রাষ্ট্রের জন্ম থেকেই বাঙালিদের প্রতি বৈষম্যমূলক নীতি গ্রহণ করে। এরই অংশ হিসেবে তারা ভাষার ওপর প্রথম আঘাত আনে। এর প্রতিবাদে ভাষা আন্দোলন সংঘটিত হয়। উদ্দীপকে এ আন্দোলনের প্রতি ইঙ্গিত করা হয়েছে। উদ্দীপকে দেখা যায়, অস্ট্রেলিয়ার সিডনিতে বসবাসরত বাঙালিরা প্রতি বছর ফেব্রুয়ারি মাসে একটি বিশেষ দিন উদযাপন করে। 'আমার ভাইয়ের রক্তে রাঙানো' গানটি দিয়ে তারা দিনের কার্যক্রম শুরু করে। দিনের শেষে সকল শোষণ-বঞ্চনার বিরুদ্ধে প্রতিরোধ করার শপথের মাধ্যমে দিনের কার্যক্রম শেষ করে। এ কার্যক্রম ১৯৫২ সালের ভাষা আন্দোলনের কথা মনে করিয়ে দেয়। ১৯৫২ সালের ২১ ফেব্রুয়ারি বাঙালি জাতি বাংলা ভাষাকে রাষ্ট্রভাষা করার দাবিতে রাজপথে নামে। পাকিস্তানি বর্বর পুলিশ তাদের ওপর গুলি বর্ষণ করে। এতে ঘটনাস্থলে শহিদ হন ছাত্র রফিক উদ্দিন, আবুল বরকত, আবদুল জব্বার। আবদুস সালাম ২১ ফেব্রুয়ারি গুলিবিদ্ধ হন, তবে মৃত্যুবরণ করেন ৭ এপ্রিল। এ ঘটনার প্রতিবাদে শোভাযাত্রা বের করলে এতে পুলিশ - আবারও গুলি চালায়। এতে আরও কয়েক জন শহিদ হন। আহত ও গ্রেফতার হন অনেকে। ভাষার জন্য আত্মদানকারী এ শহিদদের প্রতি শ্রদ্ধা জানাতে ও তাদের স্মৃতি চিরস্মরণীয় করে রাখতে শহিদ মিনার নির্মাণ করা হয়। শুধু দেশে নয়, বিদেশের মাটিতেও বেশকিছু শহিদ মিনার নির্মাণ করা হয়েছে। ইউনেস্কো ২১ ফেব্রুয়ারিকে আন্তর্জাতিক মাতৃভাষার স্বীকৃতি দিলে শহিদ মিনার আন্তর্জাতিক মাতৃভাষার প্রতীক হয়ে ওঠে। প্রতি বছর ফেব্রুয়ারির ২১ তারিখ সারাবিশ্বের মানুষ খালি পায়ে 'আমার ভাইয়ের রক্তে রাঙানো' গানটি গেয়ে শহিদ মিনারে ফুল দেয়। এভাবে সারাদিন শহিদদের প্রতি শ্রদ্ধা জানিয়ে অন্যায়ের প্রতি প্রতিবাদী শপথ নিয়ে তারা দিন শেষ করে। সুতরাং, উদ্দীপকের কর্মকাণ্ডে বাঙালির ভাষা আন্দোলনের ইঙ্গিত পাওয়া যায়।"
        },
        {
          "label": "ঘ",
          "question": "‘উক্ত আন্দোলনের চেতনা পরবর্তী সকল আন্দোলনে প্রেরণা যুগিয়েছিল'- উক্তিটি বিশ্লেষণ করো।",
          "explanation": "উক্ত আন্দোলনের অর্থাৎ ভাষা আন্দোলনের চেতনা পরবর্তী সকল আন্দোলনে প্রেরণা যুগিয়েছিল।বাংলাদেশের রাজনৈতিক সংগ্রামের ইতিহাসে ভাষা আন্দোলন একটি অনন্য ঐতিহাসিক ঘটনা। জাতিসত্তার মৌলিক উপাদান রক্ষায় এমন ব্যাপক, তীব্র ও তাৎপর্যপূর্ণ আন্দোলনের নজির খুঁজে পাওয়া যায় না। এ আন্দোলনের উদ্দীপনায়ই বাংলার পরবর্তী রাজনৈতিক আন্দোলনগুলো পরিচালিত হয়েছিল। ভাষা আন্দোলন পূর্ব বাংলার মানুষের মধ্যে ভাষাভিত্তিক বাঙালি জাতীয়তাবাদী চেতনার উন্মেষ ঘটায়। এ আন্দোলনের মধ্য দিয়েই বাঙালি সর্বপ্রথম নিজেদের স্বতন্ত্র সত্তা ও অধিকার সম্পর্কে সচেতন হয়ে ওঠে। পূর্ব বাংলায় স্বাধিকারের চিন্তা-চেতনার আত্মপ্রকাশ ঘটে। আর এ চেতনাই পরবর্তীকালে প্রতিটি গণআন্দোলনে প্রেরণা যোগায় এবং মানুষের রাজনৈতিক, সাংস্কৃতিক ও অর্থনৈতিক মুক্তির পথকে সুগম করে। বাঙালি জাতীয়তাবাদের প্রেরণায় উদ্দীপ্ত হয়ে বাঙালি জাতি ১৯৫৪ সালে প্রাদেশিক নির্বাচনে শাসক দল মুসলিম লীগের বৈষম্যমূলক কর্মকাণ্ডের বিরুদ্ধে প্রথম সফল প্রতিরোধ করে। বাঙালি জাতীয়তাবাদে উদ্বুদ্ধ পূর্ব বাংলার মানুষ এরপর ১৯৬২ সালের ছাত্র আন্দোলন, ১৯৬৬ সালের ছয় দফা আন্দোলন, ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচনে স্বাধিকারের প্রশ্নে পশ্চিম পাকিস্তানিদের বিরুদ্ধে ঐক্যবদ্ধ হয়। আর এরই ধারাবাহিকতায় ১৯৭১ সালের মহান মুক্তিযুদ্ধের মধ্য দিয়ে বাঙালি চূড়ান্ত বিজয় অর্জন করে। ফলে বিশ্ব মানচিত্রে অভ্যুদয় ঘটে বাংলাদেশ নামে একটি স্বাধীন সার্বভৌম রাষ্ট্রের। উপরের আলোচনা থেকে বোঝা যায়, ১৯৫২ সালের ভাষা আন্দোলনের ফলে বাঙালির মধ্যে যে অদম্য জাতীয়তাবোধ তৈরি হয় তা পরবর্তী আন্দোলনগুলো পরিচালনায় সহায়ক শক্তি হিসেবে কাজ করেছে।"
        }
      ]
    },
    {
      "number": "9",
      "uddipok": "মিন্দানাও ফিলিপাইনের মূল ভূখণ্ড থেকে বিচ্ছিন্ন একটি প্রদেশ। দেশের উভয় অঞ্চলের মধ্যে বেশ দূরত্ব। এ অবস্থায় মূল ভূখণ্ডে অবস্থিত কেন্দ্রীয় সরকার মিন্দানাও এর জনগণকে ন্যায্য অধিকার থেকে বঞ্চিত করে। এতে মিন্দানাও এর বিক্ষুব্ধ জনগণ সংসদে ন্যায্য প্রতিনিধিত্ব, আলাদা মুদ্রা ব্যবস্থা ও নিজস্ব আধা সামরিক বাহিনী গঠনের তিন দফা দাবি তোলে। ফলে কেন্দ্রীয় সরকার তাদের প্রতি আরও কঠোরতা প্রদর্শন করে।",
      "tag": "ISCM 23",
      "sub_questions": [
        {
          "label": "ক",
          "question": "২১ দফার প্রথম দফা কোনটি?",
          "explanation": "২১ দফার প্রথম দফা ছিল বাংলাকে পাকিস্তানের অন্যতম রাষ্ট্রভাষা করা।"
        },
        {
          "label": "খ",
          "question": "যুক্তফ্রন্ট কেন গঠন করা হয়েছিল?",
          "explanation": "পূর্ব পাকিস্তানের মানুষের রাজনৈতিক দাবি আদায়ের লক্ষ্যেই যুক্তফ্রন্ট গঠিত হয়। পাকিস্তান সৃষ্টির পর (১৯৪৭) মুসলিম লীগ সরকার পূর্ব বাংলার মানুষের প্রতি বৈষম্যমূলক আচরণ করে। এজন্য পূর্ব বাংলার নেতৃবৃন্দ ১৯৫৪ সালের প্রাদেশিক নির্বাচনে মুসলিম লীগকে পরাজিত করে নিজেদের অধিকার আদায় করতে চেয়েছিল। তাই তারা ঐক্যবদ্ধ হয়ে যুক্তফ্রন্ট গঠন করে। এছাড়া পূর্ব বাংলার সাধারণ মানুষ পাকিস্তানি শাসকগোষ্ঠীকে মোকাবিলা করার জন্য রাজনৈতিক নেতৃবৃন্দকে চাপ দিতে থাকে। তাই পাঁচটি প্রধান দল যথা- আওয়ামী মুসলিম লীগ, নেজাম-ই-ইসলাম, কৃষক-শ্রমিক পার্টি, খিলাফত-ই-রাব্বানি এবং গণতন্ত্রী দলের সমন্বয়ে ১৯৫৩ সালের ৪ ডিসেম্বর যুক্তফ্রন্ট গঠিত হয়।"
        },
        {
          "label": "গ",
          "question": "উদ্দীপকে মিন্দানাওয়ের ভৌগোলিক অবস্থানের সাথে পাকিস্তানের কোন প্রদেশের অবস্থানের সামঞ্জস্য রয়েছে? ব্যাখ্যা করো।",
          "explanation": "উদ্দীপকের মিন্দানাওয়ের ভৌগোলিক অবস্থানের সাথে পাকিস্তানের পূর্ব পাকিস্তান প্রদেশের অবস্থানের সামঞ্জস্য রয়েছে। পাকিস্তানের উভয় অংশের দূরত্ব প্রায়, ১২০০ মাইল। শুধু ধর্মীয় কারণে একত্রিত হয়ে পূর্ব পাকিস্তান অর্থনৈতিক, সামাজিক, সাংস্কৃতিক ক্ষেত্রে বৈষম্যের শিকার হয়। ফলে পূর্ব বাংলার মানুষেরও ক্ষোভ, ঘৃণা চরমে পৌঁছে যায়। তাই তারা নিজস্ব অধিকার আদায়ে অবস্থানগত সীমাবদ্ধতা থাকা সত্ত্বেও বিভিন্ন দাবি আদায়ে আন্দোলন করে। উদ্দীপকেও এমনটি দেখা যায়। উদ্দীপকে বলা হয়েছে, মিন্দানাও ফিলিপাইনের মূল ভূখণ্ড থেকে একটি বিচ্ছিন্ন প্রদেশ। দেশের উভয় অঞ্চলের মধ্যে বেশ দূরত্ব। পূর্ব বাংলাও পাকিস্তানের মূল ভূখণ্ড থেকে একটি আলাদা অঞ্চল ছিল। ১৯৪৭ সালে ভারত স্বাধীনতা আইন পাশ হয়। এর ফলে ভারতে-প্রায় দু'শ বছরের ব্রিটিশ ঔপনিবেশিক শাসনের অবসান ঘটে। ভারত বিভক্ত হয়ে পাকিস্তান এবং ভারত নামে দুটি স্বতন্ত্র স্বাধীন রাষ্ট্রের উদ্ভব হয়। পূর্ব বাংলার মানুষ ভেবেছিল পাকিস্তান ধর্মের ঐক্যবোধের কারণে তাদের দীর্ঘ দিনের ন্যায্য অধিকার ফিরিয়ে দেবে। এ কারণে ভৌগোলিক দূরত্ব সত্ত্বেও তারা পাকিস্তানের সাথে যোগ দেয়। বাংলাদেশের একটি সমীক্ষায় দেখা গেছে, এ দূরত্ব প্রায় ১২ শত মাইল। সুতরাং বোঝা যায়, মিন্দানাওয়ের ভৌগোলিক অবস্থান পাকিস্তানের পূর্ব পাকিস্তানের অবস্থানের সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে উল্লেখিত তিন দফা দাবির আলোকে বাঙালির ছয় দফা দাবির মূল্যায়ন করো।",
          "explanation": "উদ্দীপকে উল্লেখিত তিন দফা দাবির মতো বাঙালিরাও পাকিস্তানি শাসকগোষ্ঠীর কাছে ছয় দফা দাবি তুলেছিল, যা ছিল বাঙালির মুক্তির সনদ। পূর্ব পাকিস্তানের স্বাধিকার আন্দোলনের ইতিহাসে ১৯৬৬ সালের 'ছয় দফা' দাবি একটি গুরুত্বপূর্ণ ঘটনা। পাকিস্তান রাষ্ট্রের জন্মলগ্ন থেকেই পশ্চিমা শাসকগোষ্ঠী পূর্ব বাংলার মানুষকে শোষণ করতে থাকে। অর্থনৈতিক, সামাজিক, সাংস্কৃতিক, সামরিক সব ক্ষেত্রেই তারা পূর্ব বাংলার প্রতি বৈষম্যমূলক নীতি গ্রহণ করে। এই শোষণ-বঞ্চনার পরিপ্রেক্ষিতে বঙ্গবন্ধু শেখ মুজিবুর রহমান বাঙালির অধিকার আদায়ে ছয় দফা দাবি পেশ করেন। উদ্দীপকেও এমনটি লক্ষণীয়। উদ্দীপকে বলা হয়েছে, কেন্দ্রীয় সরকার মিন্দানাওয়ের জনগণকে ন্যায্য অধিকার থেকে বঞ্চিত করে। এ কারণে বিক্ষুব্ধ জনগণ সংসদে তিন দফা দাবি তোলে। এতে সরকার তাদের প্রতি আরও কঠোর হয়। পূর্ব বাংলার মানুষকে পাকিস্তানি শাসকগোষ্ঠীর ষড়যন্ত্রমূলক শোষণ থেকে মুক্ত করতে লাহোরে এক সংবাদ সম্মেলনে বঙ্গবন্ধুও ছয় দফা দাবির ঘোষণা দেন। এতে পূর্ব পাকিস্তানের স্বায়ত্তশাসনসহ রাজনৈতিক, অর্থনৈতিক ও প্রতিরক্ষা সংক্রান্ত দাবি করা হয়েছিল। এর প্রত্যেকটি দফাই ছিল বাঙালির প্রত্যাশিত অধিকার। এটি ছিল পাকিস্তানের শোষকদের শোষণ নীতির বিরুদ্ধে প্রথম বলিষ্ঠ ও সুসংগঠিত প্রতিবাদ। বঙ্গবন্ধুর মতে, 'ছয় দফা বাংলার মানুষের অধিকার প্রতিষ্ঠার নিশ্চিত পদক্ষেপ।' ছয় দফা কর্মসূচিতে বাঙালি জাতির চরম প্রত্যাশিত স্বায়ত্তশাসনের সোচ্চার দাবি জানানো হয়। এর মধ্য দিয়ে বাঙালির স্বাবলম্বী হওয়ার প্রত্যয় ব্যক্ত হয়। ছয় দফা বাঙালির মনে জাতীয়তাবাদী চেতনার জন্ম দেয়। এ নবজাগ্রত জাতীয়তাবাদী চেতনা তাদেরকে পরবর্তী রাজনৈতিক কর্মসূচিগুলোতে প্রেরণা যোগায়। তারা স্বায়ত্তশাসনের দাবি ত্যাগ করে স্বাধীনতার দাবিতে সোচ্চার হয়। উপরের আলোচনা থেকে বোঝা যায়, ছয় দফা বাঙালির মনে যে স্বাধিকার চেতনা জন্ম দিয়েছিল তারই ফল মুক্তিযুদ্ধ ও আজকের বাংলাদেশ।"
        }
      ]
    },
    {
      "number": "10",
      "uddipok": "রসুলপুর ইউনিয়নের চেয়ারম্যান পদটি দক্ষিণ অঞ্চলের অধিকারে ছিল। ফলে রাস্তা, ঘাট, ব্রিজ, ডাকঘর, খেলার মাঠ, 'কমিউনিটি সেন্টার, বাজার বেশিরভাগ দক্ষিণভাগেই স্থাপিত হয়। এতে দক্ষিণাঞ্চলের মানুষ প্রভাবশালী ও স্বেচ্ছাচারী হয়ে ওঠে। উত্তরাঞ্চলের মানুষ বুঝতে পারল চেয়ারম্যান পদ তাদের দখলে না আসা পর্যন্ত এর থেকে মুক্তি পাওয়া সম্ভব' নয়। নির্বাচনে উত্তরের সকলে জোটবদ্ধ হয়ে তাদের প্রার্থীকে ভোট দিয়ে 'বিপুল ভোটে নির্বাচিত 'করলো। কিন্তু নানা কৌশলে দক্ষিণের নেতৃবৃন্দ নবনির্বাচিত চেয়ারম্যানকে তার পদে বসতে দিল না।",
      "tag": "ISCM 23",
      "sub_questions": [
        {
          "label": "ক",
          "question": "ঐতিহাসিক আগরতলা মামলার আসামি কয়জন ছিল?",
          "explanation": "ঐতিহাসিক আগরতলা মামলার আসামি ছিল ৩৫ জন।"
        },
        {
          "label": "খ",
          "question": "মুজিবনগর সরকার কেন গঠিত হয়? ব্যাখ্যা করো।",
          "explanation": "বাংলাদেশের মুক্তিযুদ্ধকে সুষ্ঠুভাবে ও দক্ষতার সাথে পরিচালনা করে দ্রুত পাকিস্তানি হানাদারদের কবল থেকে মুক্ত করার লক্ষ্যে ১৯৭১ সালের ১০ এপ্রিল মুজিবনগর সরকার গঠিত হয়। মুক্তিযুদ্ধকে সুসংহত করা, ভারতে আশ্রয় গ্রহণকারী বাঙালির দেখাশোনা - এবং বহির্বিশ্বে বাংলাদেশের স্বাধীনতার পক্ষে জনমত তৈরি করা ছিল মুজিবনগর সরকার গঠনের অন্যতম উদ্দেশ্য। এছাড়া মুক্তাঞ্চলে প্রশাসন পরিচালনা করার বিষয়টিও এ সরকার গঠনের পেছনে কারণ হিসেবে কাজ করেছিল।"
        },
        {
          "label": "গ",
          "question": "উদ্দীপকের নির্বাচনটি বাংলাদেশের ইতিহাসের কোন নির্বাচনের কথা মনে করিয়ে দেয়? ব্যাখ্যা করো।",
          "explanation": "উদ্দীপকের নির্বাচনটি, বাংলাদেশের ইতিহাসের ১৯৭০ সালের নির্বাচনের কথা মনে করিয়ে দেয়। ১৯৪৭ সালে পাকিস্তান স্বাধীনতা লাভের পর থেকে রাষ্ট্রের ক্ষমতা ছিল মূলত পশ্চিম পাকিস্তানের নেতাদের হাতে। তারা পশ্চিম পাকিস্তানের উন্নয়নে সার্বিক উদ্যোগ নিলেও বাঙালি সংখ্যাগরিষ্ঠ পূর্ব পাকিস্তানের উন্নয়নে সুনজর দেয়নি। শাসকগোষ্ঠীর এরূপ বৈষম্যমূলক আচরণের ফলে এ অঞ্চলের মানুষ শিক্ষা-দীক্ষা, অর্থনীতি, রাজনৈতিক ক্ষমতা ও প্রশাসনে অংশগ্রহণসহ সব ক্ষেত্রেই পিছিয়ে পড়ে। পূর্ব পাকিস্তানের মানুষ বুঝতে পারে, রাষ্ট্র পরিচালনায় অংশগ্রহণ ছাড়া তাদের অধিকার আদায় সম্ভব হবে না। এজন্য তারা ১৯৭০ সালে অনুষ্ঠিত জাতীয় ও প্রাদেশিক পরিষদের নির্বাচনে এ অঞ্চলের প্রধান রাজনৈতিক দল আওয়ামী লীগকে বিপুল ভোটে বিজয়ী করে। উদ্দীপকে অনুরূপ এক নির্বাচনের চিত্রই তুলে ধরা হয়েছে। উদ্দীপকে বলা হয়েছে, পাহাড়পুর ইউনিয়নের চেয়ারম্যান পদটি ইউনিয়নের দক্ষিণ অংশের মানুষের অধিকারে ছিল। ফলে দক্ষিণাঞ্চলে উন্নয়ন বেশি হতো। এছাড়া দক্ষিণাঞ্চলের মানুষের প্রভাব প্রতিপত্তি ও স্বেচ্ছাচারিতায় উত্তরাঞ্চলের মানুষ অতিষ্ঠ হয়ে ওঠে। ফলে পরবর্তী নির্বাচনে উত্তরের মানুষ তাদের চেয়ারম্যান প্রার্থীকে বিপুল ভোটে নির্বাচিত করে। ঠিক এভাবেই পূর্ব পাকিস্তানের মানুষ ১৯৭০ সালের নির্বাচনে আওয়ামী লীগকে একচেটিয়াভাবে ভোট দেয়। আওয়ামী লীগ পূর্ব পাকিস্তানের জন্য নির্ধারিত পাকিস্তান জাতীয় পরিষদের ১৬৯টি আসনের মধ্যে ১৬৭টিই লাভ করে। কিন্তু আওয়ামী লীগ সরকার গঠনের জন্য একক সংখ্যাগরিষ্ঠতা পেলেও পাক-শাসকগোষ্ঠী ক্ষমতা হস্তান্তরে টালবাহানা শুরু করে। উদ্দীপকের পাহাড়পুর ইউনিয়নেও নবনির্বাচিত চেয়ারম্যানকে তার পদে বসতে বাধা, দেওয়া হয়। সুতরাং বলা যায়, উদ্দীপকের নির্বাচনটি বাংলাদেশের ১৯৭০ সালের নির্বাচনের কথা মনে করিয়ে দেয়।"
        },
        {
          "label": "ঘ",
          "question": "বাংলাদেশের ইতিহাসে 'উক্ত 'নির্বাচনের ঐতিহাসিক গুরুত্ব পাঠ্যবইয়ের আলোকে বিশ্লেষণ করো।",
          "explanation": "বাংলাদেশের ইতিহাসে উক্ত ঐতিহাসিক নির্বাচন অর্থাৎ ১৯৭০ সালের নির্বাচনের গুরুত্ব অপরিসীম। ১৯৭০ সালের সাধারণ নির্বাচন ছিল প্রাপ্তবয়স্কদের সর্বজনীন ভোটাধিকারের ভিত্তিতে পাকিস্তানের প্রথম অবাধ ও নিরপেক্ষ নির্বাচন। ১৯৪৭ সালে স্বাধীন হওয়ার পর থেকে ততদিন পর্যন্ত দেশটির পুরো সময় কেটেছিল প্রত্যক্ষ বা পরোক্ষ সামরিক শাসনে। এমন প্রেক্ষাপটে পূর্ব পাকিস্তানের জন্য ১৯৭০ সালের নির্বাচনের ফলাফল ছিল চমকপ্রদ। স্বাধীন বাংলাদেশের অভ্যুদয়ের ক্ষেত্রে এ নির্বাচনের ভূমিকা বিশেষ গুরুত্বপূর্ণ। একে ঐক্যবদ্ধ পাকিস্তানের মৃত্যুঘন্টা এবং স্বাধীন বাংলাদেশের অভ্যুদয়ের বার্তাবাহক হিসেবে গণ্য করা হয়। '৭০ এর নির্বাচনের ফলে পশ্চিম পাকিস্তানি শাসকেরা পূর্ব পাকিস্তান শাসনের বৈধতা হারায়। পাশাপাশি এ নির্বাচনের মাধ্যমে বাঙালি জাতীয়তাবাদ রাজনৈতিক ও শাসনতান্ত্রিক ভিত্তি লাভ করে। পশ্চিমা শাসকেরা আওয়ামী লীগের কাছে ক্ষমতা হস্তান্তর না করার ষড়যন্ত্র শুরু করলে বাঙালি জাতি 'বঙ্গবন্ধুর ডাকে অসহযোগ আন্দোলনে যোগ দেয়। এর পর বিভিন্ন পর্ব পার হয়ে অবশেষে মুক্তিযুদ্ধের মাধ্যমে বিশ্বের মানচিত্রে নিজেদের স্বাধীন দেশ হিসেবে প্রতিষ্ঠিত করে। পরিশেষে বলা যায়, বাংলাদেশের ইতিহাসে ১৯৭০ সালের নির্বাচন ছিল তাৎপর্যপূর্ণ একটি অধ্যায়। এ নির্বাচনের মাধ্যমে বাঙালি জাতির সংগ্রামী চেতনা সুদৃঢ় হয়। তারা নিজেদের শক্তিশালী, স্বাধীনচেতা জাতি হিসেবে ভাবতে শেখে। এ সংগ্রামী চেতনায় উদ্বুদ্ধ হয়েই পূর্ব পাকিস্তানের মানুষ মুক্তিযুদ্ধে যোগ দেয় এবং শেষ পর্যন্ত চূড়ান্ত বিজয়ের মধ্যে দিয়ে ছিনিয়ে আনে স্বাধীনতার সূর্যকে।"
        }
      ]
    },
    {
      "number": "11",
      "uddipok": "আলজেরিয়ার স্বাধীনতা সম্পর্কিত একটি নিবন্ধে পারুল জানতে পারে, আলজেরিয়ার স্বাধীনতা যুদ্ধ ৮ বছর আগে শুরু হয়েছিল। এ যুদ্ধে আলজেরিয়ান ন্যাশনাল ফ্রন্ট নেতৃত্ব দেয়। এ ফ্রন্ট যুদ্ধ পরিচালনার জন্য পার্শ্ববর্তী রাষ্ট্র মিসরের কায়রোতে একটি অন্তর্বর্তীকালীন সরকার গঠন করে। ওই সরকারের মূল দায়িত্ব ছিল কূটনৈতিক তৎপরতার মাধ্যমে আলজেরিয়ার স্বাধীনতার প্রতি বিশ্ব জনমত সৃষ্টি।",
      "tag": "ISCM 23",
      "sub_questions": [
        {
          "label": "ক",
          "question": "ছয় দফা কী?",
          "explanation": "ছয় দফা হলো বঙ্গবন্ধু শেখ মুজিবুর রহমান ঘোষিত বাঙালির অধিকার আদায়ের ছয়টি দফা; যা বাঙালির মুক্তির সনদ নামে পরিচিত।"
        },
        {
          "label": "খ",
          "question": "অপারেশন সার্চলাইট কী? ব্যাখ্যা করো।",
          "explanation": "১৯৭১ সালের ২৫ মার্চের রাতে পাকিস্তানি হানাদার বাহিনী নিরীহ, নিরস্ত্র বাঙালির ওপর যে হত্যাযজ্ঞ চালায় তা অপারেশন সার্চলাইট নামে পরিচিত। অপারেশন সার্চলাইটের নীল নকশা তৈরি করেন টিক্কা খান এবং রাও ফরমান আলী। রাও ফরমান আলীকে ঢাকা শহরে অপারেশন সার্চলাইটের মূল দায়িত্ব দেওয়া হয়। এ ঘৃণ্য অপারেশনে পাক হানাদার বাহিনী ঢাকা নগরীকে মৃত্যুপুরিতে পরিণত করে। রাতের অন্ধকারে শহরের নিরীহ, নিরস্ত্র ও ঘুমন্ত নাগরিকদের সুপরিকল্পিতভাবে হত্যা করা হয়। ঢাকা বিশ্ববিদ্যালয় এলাকা, ধানমন্ডি, কলাবাগান, মোহাম্মদপুর, মিরপুর ও দেশের অন্যত্রও একইভাবে পাক বাহিনী গণহত্যায় মেতে ওঠে। এ রাতে তারা শুধু ঢাকায় প্রায় ৭০০০ বাঙালিকে হত্যা করে। ঢাকার বাইরেও তাদের এ নৃশংস হত্যাযজ্ঞ পরিচালিত হয়। ১৯৭১ সালের ২৫ মার্চের এ বর্বর অভিযানকেই 'অপারেশন সার্চলাইট' নাম দেওয়া হয়েছিল।"
        },
        {
          "label": "গ",
          "question": "আলজেরিয়ার অন্তর্বর্তী সরকারের সাথে সাদৃশ্যপূর্ণ বাংলাদেশের মুক্তিযুদ্ধকালীন সরকার গঠন প্রক্রিয়া বর্ণনা করো।",
          "explanation": "আলজেরিয়ার অন্তর্বর্তীকালীন সরকারের সাথে বাংলাদেশের মুক্তিযুদ্ধকালীন গঠিত মুজিবনগর সরকারের সাদৃশ্য রয়েছে। ১৯৭১ সালের ২৫ মার্চ মধ্যরাতে পাকিস্তানি সামরিক বাহিনী পূর্ব-পাকিস্তানে গণহত্যা শুরু করে। এর প্রতিবাদে প্রাথমিকভাবে পূর্বপ্রস্তুতি ও সাংগঠনিক তৎপরতা ছাড়াই পূর্ব পাকিস্তানের মানুষ ২৬ মার্চ থেকে তাদের বিরুদ্ধে প্রতিরোধ গড়ে তোলে। এভাবে শুরু হয় মুক্তিযুদ্ধ। মুক্তিযুদ্ধকে গতিময় ও সুসংহত করা, ভারতে আশ্রয় গ্রহণকারী লক্ষ লক্ষ বাঙালির দেখাশোনা এবং বহির্বিশ্বে বাঙালি জাতির ভাবমূর্তিকে তুলে ধরা এবং বিশ্ব জনমত আদায় ও তহিবল সংগ্রহে প্রবাসী তথা মুজিবনগর সরকার গঠন করা হয়। উদ্দীপকের সরকারের ক্ষেত্রে একই পরিস্থিতি দেখা যায়। উদ্দীপকে বলা হয়েছে, আলেজেরিয়ার নেতৃবৃন্দ স্বাধীনতা যুদ্ধ পরিচালনার জন্য পার্শ্ববর্তী রাষ্ট্র মিসরের কায়রোতে একটি অন্তর্বর্তীকালীন সরকার গঠন করে। অনুরূপভাবে বাংলাদেশের স্বাধীনতা যুদ্ধ চলাকালীন ১৯৭১ সালের ১০ এপ্রিল স্বাধীন গণপ্রজাতন্ত্রী বাংলাদেশের 'অস্থায়ী সরকার' গঠন করা হয়, যা মুজিবনগর সরকার নামে পরিচিত। এ সরকারের অভ্যন্তরীণ প্রশাসনে মোট ১২টি মন্ত্রণালয় বা বিভাগ ছিল। এসব বিভাগের মাধ্যমেই যুদ্ধকালে সামরিক ও বেসমারিক যাবতীয় প্রশাসন পরিচালিত হয়। এ সরকারের রাষ্ট্রপতি ছিলেন বঙ্গবন্ধু শেখ মুজিবুর রহমান। তার অনুপস্থিতে সৈয়দ নজরুল ইসলামকে অস্থায়ী রাষ্ট্রপতি করে সরকার গঠন করা হয়। এ সরকারের প্রধানমন্ত্রীর দায়িত্ব অর্পিত হয় তাজউদ্দীন আহমদের ওপর। মুজিবনগর সরকারের পররাষ্ট্র ও আইনমন্ত্রী করা হয় খন্দকার মোশতাক আহমদকে, অর্থমন্ত্রী করা হয় এম মনসুর আলীকে এবং স্বরাষ্ট্র, ত্রাণ ও পুনর্বাসনমন্ত্রী করা হয় এ এইচ এম কামারুজ্জামানকে। আমাদের মহান স্বাধীনতা যুদ্ধে এ সরকারের অবদান ছিল অতুলনীয়। সুতরাং উদ্দীপকে অন্তর্বর্তীকালীন সরকারের সাথে মুজিবনগর সরকারেরই মিল রয়েছে।"
        },
        {
          "label": "ঘ",
          "question": "উদ্দীপকে আলজেরিয়ার সরকারের ভূমিকা ও বাংলাদেশের ওই সরকারের ভূমিকা কি একই রূপ? যুক্তিসহ মূল্যায়ন করো।",
          "explanation": "উদ্দীপকের আলজেরিয়া সরকারের ভূমিকা ও বাংলাদেশের মুজিবনগর সরকারের ভূমিকা একই প্রকৃতির ছিল না। উদ্দীপকের আলজেরিয়ায় গঠিত সরকারের মূল দায়িত্ব ছিল কূটনৈতিক তৎপরতার মাধ্যমে আলজেরিয়ার স্বাধীনতার প্রতি বিশ্ব জনমত আদায় বা জনসমর্থন সৃষ্টি করা। কিন্তু বাংলাদেশের স্বাধীনতা যুদ্ধের সময় গঠিত মুজিবনগর সরকারে কাজের পরিধি ছিল আরও ব্যাপক। মুজিবনগর সরকার বাংলাদেশের স্বাধীনতার প্রতি বিশ্ব জনমত সৃষ্টির পাশাপাশি যুদ্ধ পরিচালনার ক্ষেত্রেও অসামান্য অবদান রেখেছিল। ১৯৭১ সালের ১০ এপ্রিল পর্যন্ত মুক্তিযুদ্ধ পরিচালিত হয় অনেকটা • অপরিকল্পিতভাবে। কিন্তু মুজিবনগর সরকার গঠিত হওয়ায় পরিকল্পিতভাবে সামরিক-বেসমারিক জনগণকে নিয়ে মুক্তিবাহিনী গড়ে তোলা হয়। সমগ্র বাংলাদেশকে ১১টি সেক্টরে ভাগ করা হয়। এছাড়া বেশ কিছু সাব-সেক্টর এবং তিনটি ব্রিগেড গঠন করা হয়। এসব সেক্টর ও ফোর্সে যুদ্ধ করার জন্য মুক্তিযোদ্ধাদেরকে গেরিলা ট্রেনিং দেওয়া হয়। এছাড়াও প্রচণ্ড প্রতিকূলতার মধ্যে মুক্তিযুদ্ধে নেতৃত্ব প্রদান, এক কোটিরও বেশি শরণার্থীর জন্য ত্রাণের ব্যবস্থা করা, স্বাধীন বাংলা বেতারের মাধ্যমে জনগণকে উদ্বুদ্ধ করাসহ বিভিন্ন কার্যক্রম সম্পাদন করে এ সরকার। স্বাধীনতা যুদ্ধের চেতনাকে অক্ষুণ্ণ রাখা, সংগ্রামী মানুষের মনোবল ঠিক রাখার জন্য মুজিবনগর সরকার- স্বাধীন বাংলা বেতার কেন্দ্রের মাধ্যমে ও পত্র-পত্রিকার সাহায্যে যে প্রচেষ্টা চালিয়েছিল তা মুক্তিযুদ্ধের প্রেরণার অন্যতম উৎস ছিল। এছাড়াও এ সরকার কলকাতা, দিল্লি, লন্ডন, ওয়াশিংটন, নিউইয়র্ক ও স্টকহোমসহ বিশ্বের বিভিন্ন দেশে বাংলাদেশের প্রতিনিধি নিয়োগ করে মুক্তিযুদ্ধের পক্ষে প্রচারণা ও সমর্থন আদায়ের চেষ্টা করে। উপরের আলোচনায় প্রতীয়মান হয়, মুজিবনগর সরকার বাংলাদেশের স্বাধীনতা যুদ্ধের সময় বিশ্ব জনমত সৃষ্টি ও জনসমর্থন আদায়ের চেষ্টা ছাড়াও সার্বিকভাবে যুদ্ধ পরিচালনার ক্ষেত্রে গুরুত্বপূর্ণ ভূমিকা পালন করে। তাই বলা যায়, আলজেরিয়ার গঠিত অন্তর্বর্তীকালীন সরকারের ভূমিকা আর মুজিবনগর সরকারের ভূমিকা একই প্রকৃতির ছিল না।"
        }
      ]
    }
  ]
}