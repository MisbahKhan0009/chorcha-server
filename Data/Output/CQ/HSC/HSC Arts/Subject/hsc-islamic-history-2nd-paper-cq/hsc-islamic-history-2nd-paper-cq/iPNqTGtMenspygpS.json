{
  "title": "আইডিয়াল কলেজ, মতিঝিল ২০২৪",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "সুপ্রাচীনকাল হতেই এ দেশের শিল্পনগরীর সাথে ছোট শহর-বন্দরের মধ্যে নৌপথে বাণিজ্যিক পণ্য পরিবহনের পাশাপাশি একটা সাংস্কৃতিক যোগাযোগও গড়ে ওঠে। ঐতিহ্যের ধারাবাহিকতায় বড় ব্যবসায়ী ইসমত সাহেব নরসিংদী শহর থেকে সাতটি জাহাজে করে শিল্পের কাঁচামাল, কিছু শ্রমিক, উপঢৌকন ও ব্যবসায়ের অর্থ ঢাকায় পাঠাচ্ছিলেন। কিন্তু জাহাজগুলো নারায়ণগঞ্জ আসলে একদল ডাকাত কর্তৃক মালামাল লুণ্ঠিত হয়। ইসমত সাহেব নারায়ণগঞ্জ প্রশাসনের কাছে এর আশু বিচারসহ ক্ষতিপূরণ দাবি করেন। কিন্তু তিনি এর যথাযথ জবাব ও ক্ষতিপূরণ লাভে ব্যর্থ হন। এতে মালামাল গ্রহীতার মনে ক্ষোভ দেখা দেয়।",
      "tag": "DB, MB, RB, DIN.B, CB, CTG.B, JB 21,DC 24,ISCM 24,DRMC 24",
      "sub_questions": [
        {
          "label": "ক",
          "question": "আরবদের সিন্ধু বিজয়ী বীরের নাম কী?",
          "explanation": "আরবদের সিন্ধু বিজয়ী বীরের নাম মুহাম্মদ বিন কাসিম।"
        },
        {
          "label": "খ",
          "question": "রাজা দাহিরের স্ত্রী 'জওহর ব্রত' পালন করেন কেন? ব্যাখ্যা করো।",
          "explanation": "নিজের সম্মান রক্ষার জন্য রাজা দাহিরের স্ত্রী 'জওহর ব্রত' পালন করেন। প্রাচীনকালে, হিন্দু নারীরা বিশেষ করে রাজপুত নারীরা নিজেদের আত্মসম্মানের পরিচয় দেওয়ার জন্য 'জওহর ব্রত' পালন করত। ৭১২ খ্রিষ্টাব্দে মুহাম্মদ বিন কাসিমের নেতৃত্বে আরব বাহিনী সিন্ধু আক্রমণ করে। এতে রাজা দাহির পরাজিত ও নিহত হন এবং রাওয়ার দুর্গের পতন ঘটে। এ সময় রাজা দাহিরের স্ত্রী নিজের সম্মান রক্ষার্থে অন্তঃপুরের অন্য নারীদের নিয়ে অগ্নিকুণ্ডে ঝাঁপ দিয়ে জওহর ব্রত পালন করেন।"
        },
        {
          "label": "গ",
          "question": "উদ্দীপকে বর্ণিত ঘটনাটি প্রাক-সালতানাত যুগের কোন বিজয়াভিযানের সাথে সঙ্গতিপূর্ণ? ব্যাখ্যা করো।",
          "explanation": "উদ্দীপকে বর্ণিত ঘটনাটি প্রাক-সালতানাত যুগের আরবদের সিন্ধু অভিযানের সাথে সংগতিপূর্ণ। উমাইয়া খলিফা আল ওয়ালিদ বিন আবদুল মালিকের (৭০৫-৭১৫ খ্রি.) খিলাফত লাভের পর মুসলিম সাম্রাজ্যে এক নতুন অধ্যায়ের সূচনা হয়। এ সময় পূর্বাঞ্চলীয় শাসনকর্তা হাজ্জাজ বিন ইউসুফ সেনাপতি ও জামাতা মুহাম্মদ বিন কাসিমকে সিন্ধু অভিযানের প্রেরণা যোগান। তার উৎসাহে মুহাম্মদ বিন কাসিমের নেতৃত্বে আরবরা ভারতে সিন্ধুতে অভিযান (৭১২ খ্রি.) পরিচালনা করে। উদ্দীপকের ঘটনা এ অভিযানের প্রত্যক্ষ কারণকে ইঙ্গিত করে। উদ্দীপকে বলা হয়েছে, ইসমত সাহেবের পাঠানো জাহাজের মালামাল নারায়ণগঞ্জের একদল ডাকাত কর্তৃক লুণ্ঠিত হয়। ইসমত সাহেব নারায়ণগঞ্জ প্রশাসনের কাছে এর বিচার ও ক্ষতিপূরণ চান। কিন্তু যথাযথ বিচার ও ক্ষতিপূরণ না পেয়ে তিনি প্রশাসনের ওপর রাগান্বিত হন। আরবদের সিন্ধু অভিযানের পেছনেও এমন একটি কারণ নিহিত ছিল। জানা যায়, সিংহল (বর্তমান শ্রীলঙ্কা) রাজা আটটি উপঢৌকনপূর্ণ জাহাজ খলিফা ওয়ালিদ ও হাজ্জাজের উদ্দেশ্যে প্রেরণ করেন। কোনো কোনো ঐতিহাসিকের বিবরণ অনুযায়ী 'সিংহলে বাণিজ্যরত মৃত আরব বণিকদের পরিবার-পরিজনও জাহাজগুলোতে ছিল। যাত্রাপথে জাহাজগুলো সিন্ধুর দেবল বন্দরে উপস্থিত হলে সেগুলো জলদস্যুরা লুট করে। হাজ্জাজ রাজা দাহিরের কাছে এর প্রতিকার ও ক্ষতিপূরণ দাবি করলে দাহির সে দাবি প্রত্যাখ্যান করেন। দাহিরের এ উদ্ধত আচরণে ক্ষুব্ধ হয়ে হাজ্জাজ বিন ইউসুফ সিন্ধু আক্রমণ করে। সুতরাং দেখা যায়, উদ্দীপকের ঘটনার সাথে প্রাক-সালতানাতের সিন্ধু অভিযানের মিল রয়েছে।"
        },
        {
          "label": "ঘ",
          "question": "উত্ত বিজয়কে কি নিষ্ফল বিজয়' বলে আখ্যায়িত করা যায়? তোমার উত্তরের সপক্ষে যুক্তি দাও।",
          "explanation": "সিন্ধু অভিযানকে 'নিষ্ফল বিজয়' বলা যায় না। কারণ মুহাম্মদ বিন কাসিমের মৃত্যুর পর সিন্ধু ও মুলতানে আরব শাসন প্রায় দেড়শ বছর স্থায়ী হয়েছিল। আরবদের সিন্ধু বিজয়ের পথ ধরে পরবর্তী সময়ে মুসলমানরা ভারতে প্রবেশ করে। মুহাম্মদ বিন কাসিমের পথ অনুসরণ করেই সুলতান মাহমুদ ও মুহাম্মদ ঘুরি ভারতে তাদের আধিপত্য প্রতিষ্ঠা করেছিলেন। সিন্ধু বিজয়ের পর আরব সৈন্যদের মধ্যে অনেকেই স্থায়ীভাবে ভারতে বসতি স্থাপন করেন। তারা বিজিত অঞ্চলে বহু রাস্তাঘাট নির্মাণ করেন। ইতিহাসবিদ টড 'রাজস্থানের ইতিহাস' গ্রন্থে আরবদের সিন্ধু বিজয়কে একটি গুরুত্বপূর্ণ ঘটনা বলে অভিহিত করেছেন। সিন্ধু বিজয়ের রাজনৈতিক ফলাফল নিয়ে বিতর্ক থাকলেও এর ধর্মীয় ফলাফল ছিল খুবই তাৎপর্যপূর্ণ। এ বিজয়ের ফলে অসংখ্য পির-দরবেশ ভারতীয় উপমহাদেশে ধর্ম প্রচারের জন্য আসেন; যাদের প্রভাবে সাম্য, মৈত্রী, উদারতা ও সহিষ্ণুতার প্রতীক ইসলাম ধর্মে দলে দলে নির্যাতিত হিন্দু সম্প্রদায় যোগদান করতে থাকে। সিন্ধু ও মুলতানে আরব প্রাধান্য প্রতিষ্ঠিত হওয়ার পর আরবদের সাথে ভারতের বাণিজ্যিক সম্পর্ক আরও সুদৃঢ় হয়। সিন্ধু বিজয়ের মাধ্যমে আরবরা সর্বপ্রথম হিন্দু সম্প্রদায়ের নিবিড় সংস্পর্শে আসার সুযোগ পায়। ফলে উভয়ের মধ্যে বৈবাহিক সম্পর্ক তৈরি হয়। আর্য ও সেমেটিক জাতির এ মিলন ভারতবর্ষে নতুন সমাজব্যবস্থার সৃষ্টি করে। আরবদের কল্যাণমুখী শাসন, ধর্মীয় স্বাধীনতা প্রদান, ধর্মীয় উপাসনালয়গুলো সংরক্ষণ প্রভৃতি কাজ উভয়ের মধ্যে আস্থা সৃষ্টি করে। প্রকৃতপক্ষে হিন্দু-মুসলিমের এ সহাবস্থানই পরবর্তী সময়ে ভারতে নতুন সভ্যতা ও সংস্কৃতির বিকাশ ঘটিয়েছিল। উপরের আলোচনা থেকে একথা নিশ্চিতভাবে বলা যায়, আরবদের সিন্ধু অভিযান কোনোভাবেই নিষ্ফল বিজয় ছিল না। বরং এ বিজয়ের সামাজিক, সাংস্কৃতিক, ধর্মীয় প্রভাব ছিল বিশেষ তাৎপর্যপূর্ণ।"
        }
      ]
    },
    {
      "number": "2",
      "uddipok": "সম্প্রতি চীনের দুটি যুদ্ধজাহাজ জাপান নিয়ন্ত্রিত সেনকাকুস দ্বীপের জলসীমায় প্রবেশ করে। চীনের কাছে দ্বীপটি দিয়াযুস নামে পরিচিত এবং এটিকে তারা নিয়ন্ত্রণে নেওয়ার জন্য দুবার অভিযান প্রেরণ করে। কিন্তু এ অভিযান দুটিতে তারা ব্যর্থ হয়েছিল। দুবারের পরাজয়ের গ্লানি মুছে ফেলার জন্য তারা আবার অভিযান প্রেরণ করল এবং এই অভিযানে সফলকাম হয়।",
      "tag": "ISCM 24",
      "sub_questions": [
        {
          "label": "ক",
          "question": "হাজ্জাজ বিন ইউসুফ কে ছিলেন?",
          "explanation": "হাজ্জাজ বিন ইউসুফ ছিলেন উমাইয়া খলিফা আল ওয়ালিদের পূর্বাঞ্জলীয় (ইরাক) শাসনকর্তা।"
        },
        {
          "label": "খ",
          "question": "মুহাম্মদ ঘুরির অভিযানের প্রাক্কালে কনৌজের অবস্থা কেমন ছিল?",
          "explanation": "মুহাম্মদ ঘুরির অভিযানের প্রাক্কালে কনৌজ ছিল ভারতের অন্যতম শক্তিশালী রাজ্য। কনৌজ রাজ্যের অধিকার ও নিয়ন্ত্রণকে উত্তর ভারতের রাজারা অনেক গৌরবজনক বলে মনে করতেন। এ রাজ্যে যশোবর্মন নামে একজন পরাক্রমশালী রাজা ছিলেন। তিনি তার রাজ্যসীমা উত্তর হিমালয় থেকে দক্ষিণে নর্দমা এবং দক্ষিণ-পশ্চিমে থানেশ্বর পর্যন্ত বিস্তৃত করেন। তিনি সিন্ধুরাজ দাহিরের সমসাময়িক ছিলেন। এ রাজ্যের রাজপুত শাসকগোষ্ঠী গহরওয়াল বংশ প্রতিবেশী দিল্লি ও আজমির রাজ্যের চৌহান রাজপুতদের প্রবল প্রতিদ্বন্দ্বী ছিল।"
        },
        {
          "label": "গ",
          "question": "উদ্দীপকে ইঙ্গিতকৃত অভিযানের ঘটনাবলি ভারতের ইতিহাসে কোন ঘটনার সাথে সামঞ্জস্যপূর্ণ? ব্যাখ্যা করো।",
          "explanation": "উদ্দীপকের ঘটনা মুহাম্মদ বিন কাসিমের সিন্ধু অভিযানের সাথে সামঞ্জস্যপূর্ণ। বারবার অভিযান পরিচালনা করে ব্যর্থ হওয়া এবং সেই ব্যর্থতার গ্লানি দূর করতে আবার অভিযান পরিচালনা করাই উদ্দীপকে বর্ণিত চীনাদের অভিযান এবং মুহাম্মদ বিন কাসিমের সিন্ধু অভিযানের মধ্যে সাদৃশ্য রচনা করেছে। এক্ষেত্রে উভয় অভিযানের প্রকৃতি একই ধরনের। উদ্দীপকের বর্ণিত চীনারা বারবার চেষ্টা করেও জাপান নিয়ন্ত্রিত 'সেনকাকু দ্বীপটি' দখল করতে পারেনি। এ প্রেক্ষিতে তারা দ্বীপটি দখলের জন্য আবার অভিযান পরিচালনা করে। এ ধরনের ঘটনা মুসলমানদের সিন্ধু (বর্তমান পাকিস্তানের একটি প্রদেশ) অভিযানের ক্ষেত্রেও পরিলক্ষিত হয়। উমাইয়া খলিফা আল ওয়ালিদের পূর্বাঞ্চলীয় শাসনকর্তা হাজ্জাজ বিন ইউসুফ ৭১০ খ্রিষ্টাব্দের শেষের দিকে প্রথমে সেনাপতি ওবায়েদুল্লাহ এবং পরে বুদাইলের নেতৃত্বে সিন্ধুরাজ দাহিরের বিরুদ্ধে পরপর ২টি অভিযান প্রেরণ করেন। কিন্তু দুর্ভাগ্যবশত অভিযান দুটি ব্যর্থ হয়। দুবার পরাজয়ের গ্লানি মুছে ফেলার উদ্দেশ্যে হাজ্জাজ বিন ইউসুফ ৭১১ খ্রিষ্টাব্দে ভ্রাতুষ্পুত্র ও জামাতা মুহাম্মদ বিন কাসিমের নেতৃত্বে সিন্ধুতে তৃতীয় অভিযান প্রেরণ করেন। মুহাম্মদ বিন কাসিম ৬০০০ বাছাই করা সৈন্য নিয়ে অভিযান পরিচালনা করেন। ৭১২ খ্রিষ্টাব্দে তিনি রাজা দাহিরকে পরাজিত করে সিন্ধুতে নিজ কর্তৃত্ব প্রতিষ্ঠা করেন। সুতরাং দেখা যাচ্ছে, অভিযানের প্রকৃতিগত দিক এবং ঘটনাপ্রবাহ বিবেচনায় উদ্দীপকটি মুহাম্মদ বিন কাসিমের সিন্ধু অভিযানের সাথেই তুলনীয়।"
        },
        {
          "label": "ঘ",
          "question": "উক্ত অভিযানের ফলে ব্রাহ্মণাবাদ, আলোর ও মুলতানের পতন ঘটেছিল- বিশ্লেষণ করো।",
          "explanation": "মুহাম্মদ বিন কাসিমের সিন্ধু অভিযানের ফলে ব্রাহ্মণাবাদ, আলোর ও মুলতানের পতন হয়েছিল- বক্তব্যটি যথার্থ। হাজ্জাজ বিন ইউসুফ খলিফা ওয়ালিদের অনুমোদনক্রমে ৭১০ খ্রিস্টাব্দে প্রথমে ওবায়েদুল্লাহ ও পরে বুদাইলের নেতৃত্বে সিদুর রাজা দাহিরের বিরুদ্ধে দুইটি অভিযান প্রেরণ করেন; কিন্তু দুর্ভাগ্যবশত দুইটি অভিযানই ব্যর্থতায় পর্যবসিত হয়। ব্যর্থতার গ্লানি মুছে ফেলার জন্য হাজ্জাজ ৭১১০ খ্রিষ্টাব্দে ভ্রাতুষ্পুত্র ও জামাতা মুহাম্মদ বিন কাসিমের নেতৃত্বে সিন্ধুতে তৃতীয় অভিযান পাঠান। ৭১২ খ্রিষ্টাব্দে মুহাম্মদ বিন কাসিম 'দেবল' বন্দরে এসে উপস্থিত হন, যা ব্রাহ্মণ ও রাজপুতদের দ্বারা সুরক্ষিত ছিল। তিনি দুর্গটি অবরোধ করলেন এবং 'মানজানিকের' সাহায্যে বৃহদাকার প্রস্তর নিক্ষেপ করে শত্রুবাহিনীকে পরাজিত করে দেবল অধিকার করেন। দেবল দখলের পর মুহাম্মদ বিন কাসিম নিরুন, সিওয়ান, সিসাম জয় করে রাজা দাহিরের মুখোমুখি হন। রাওয়ারে বীরবিক্রমে যুদ্ধ করেও রাজা দাহির পরাজিত ও নিহত হন। রাওয়ার দখল শেষে মুহাম্মদ বিন কাসিম ব্রাহ্মণাবাদের দিকে অগ্রসর হন। এ শহরের শাসক জয়সিংহ মুহাম্মদ বিন কাসিমের বাহিনীর কাছে পরাজিত হন। এখানে রাজা দাহিরের অপর স্ত্রী লোদী এবং দুই কন্যা সূর্যদেবী ও পরিমল দেবী বন্দি হন। ব্রাহ্মণাবাদের পতনের পর কাসিম আলোর জয় করেন। আলোর ছিল 'সিন্ধুর' রাজধানী। রাজা দাহিরের পুত্র কুফি তখন রাজধানীতে ছিলেন। তার সাথে কাসিমের কিছু সময় যুদ্ধ হয়। মুহাম্মদ বিন কাসিম চূড়ান্তভাবে বিজয়ী হন। মুহাম্মদ বিন কাসিম ব্রাহ্মণাবাদ এবং সিন্ধুর রাজধানী আলোর অধিকার করে ভারতের অন্যতম সমৃদ্ধশালী শহর মুলতান অবরোধ ও দখল করেন। মুলতানে হিন্দুরা প্রায় দু'মাস মুহাম্মদ বিন কাসিমকে প্রতিরোধ করে পরাজিত হয়। মুলতান বিজয়ের মধ্য দিয়ে রাজা দাহিরের সমগ্র রাজ্যের ওপর আরবদের কর্তৃত্ব প্রতিষ্ঠিত হয়। উপরের আলোচনা শেষে বলা যায়, মুহাম্মদ বিন কাসিম ছিলেন একজন তরুণ এবং সাহসী বীর। সিন্ধু অভিযানে তার অপরিমেয় বীরত্বে ব্রাহ্মণাবাদ, আলোর ও মুলতানের পতন হয়েছিল।"
        }
      ]
    },
    {
      "number": "3",
      "uddipok": "জনাব আলতাফ অনেকগুলো অঞ্চল জয় করেছিলেন। অবশেষে তিনি চেয়েছিলেন একটি স্থায়ী রাজ্য প্রতিষ্ঠার। আলতাফের সৈন্যরা প্রতিপক্ষের বহু সৈন্য এবং রাজন্যবর্গকে হত্যা করেছিল। ফলে প্রতিপক্ষ আর ঘুরে দাঁড়াতে পারেনি। জনাব আলতাফের প্রতিপক্ষ ছিল অন্য ধর্মাবলম্বী। যদি এ যুদ্ধে আলতাফ বাহিনী হেরে যেত, তবে সাম্রাজ্য প্রতিষ্ঠা কোনোভাবেই সম্ভব হতো না।",
      "tag": "ISCM 24",
      "sub_questions": [
        {
          "label": "ক",
          "question": "জাহানসুজ কার উপাধি?",
          "explanation": "ঘুর বংশীয় তৃতীয় শাহজাদা আলাউদ্দিন হুসাইনের উপাধি ছিল জাহানসুজ।"
        },
        {
          "label": "খ",
          "question": "মুইজউদ্দিন মুহাম্মদ ঘুরির পরিচয় দাও।",
          "explanation": "মুইজউদ্দিন মুহম্মদ ঘুরি ছিলেন 'ঘুরি রাজবংশের একজন শাসক এবং ভারতে স্থায়ী মুসলিম শাসনের প্রকৃত প্রতিষ্ঠাতা। A মুহম্মদ ঘুরির প্রকৃত নাম মুইজউদ্দিন মুহাম্মদ বিন সাম। তবে তিনি শিহাবউদ্দিন মুহাম্মদ ঘুরি বা মুহাম্মদ ঘুরি নামেই সমধিক পরিচিত। তার সাম্রাজ্যের কেন্দ্র ছিল বর্তমান আফগানিস্তানের ঘুর প্রদেশ। মুহাম্মদ ঘুরি অনন্যসাধারণ সমর প্রতিভাধর ও ক্ষমতাবান শাসক ছিলেন। তার মধ্যে প্রবল উচ্চাকাঙ্ক্ষা থাকলেও বড় ভাই গিয়াসউদ্দিনের প্রতি তার প্রবল আনুগত্য ছিল। তাই ভাইয়ের জীবদ্দশায় গজনির শাসনকর্তার পদ লাভেই তিনি সন্তুষ্ট থাকেন। ১২০৩ খ্রিষ্টাব্দে গিয়াসউদ্দিনের মৃত্যু হলে তিনি ঘুর সিংহাসনে অধিষ্ঠিত হোন। অবশ্য গজনির শাসনকর্তা থাকা অবস্থায়ই তিনি রাজ্যজয়ে মনোনিবেশ করেন এবং ভারতে অভিযান শুরু করেন। ১১৯২ সালে পৃথ্বিরাজকে তরাইনের দ্বিতীয় যুদ্ধে পরাজিত করেন। সংগত কারণেই ইতিহাসবিদরা তাকে ভারতে মুসলিম সাম্রাজ্যের প্রকৃত প্রতিষ্ঠার মর্যাদা দেন।"
        },
        {
          "label": "গ",
          "question": "জনাব আলতাফের সাথে কোন শাসকের কোন অভিযানের সাদৃশ্য রয়েছে?",
          "explanation": "জনার আলতাফের সাথে ঘুরি রাজবংশের শাসক মুহাম্মদ ঘুরির তরাইনের দ্বিতীয় অভিযানের সাদৃশ্য রয়েছে। মুহাম্মদ ঘুরির উদ্দেশ্য ছিল ভারতবর্ষে স্থায়ী মুসলিম আধিপত্য প্রতিষ্ঠা করা। এ উদ্দেশ্যে তিনি সিন্ধু, মুলতান ও পাঞ্জাব অধিকার করে দিল্লি ও আজমিরের শাসক পৃথ্বিরাজের মুখোমুখি হোন। এ পর্যায়ে তিনি যে যুদ্ধ পরিচালনা করেন উদ্দীপকের অভিযানের মাধ্যমে তার প্রতিই ইঙ্গিত করে। জনাব আলতাফ অনেকগুলো অঞ্চল বিজয় করেন। তার উদ্দেশ্য ছিল একটি স্থায়ী সাম্রাজ্য প্রতিষ্ঠা, যার দরুন তার সৈন্যরা প্রতিপক্ষের বহু সৈন্য ও রাজন্যবর্গকে হত্যা করেছিলেন। ফলে প্রতিপক্ষ আর ঘুরে দাঁড়াতে পারেনি। অনুরূপভাবে মুহাম্মদ ঘুরির ক্ষেত্রেও এমনটা দেখা যায়। ১১৮৯ খ্রিস্টাব্দে ভাতিন্দা দখল করে মুহাম্মদ ঘুরি চৌহান রাজের বিরুদ্ধে অগ্রসর হলে তাকে মোকাবিলার উদ্দেশ্যে পৃথ্বিরাজ উত্তর ভারতের হিন্দু রাজাদের সমন্বয়ে একটি 'কনফেডারেসি' বা ঐক্যজোট গঠন করেন। ফলে তাদের এ সম্মিলিত বাহিনীর কাছে মুহাম্মদ ঘুরি পরাজিত 'হোন। তরাইনের প্রথম যুদ্ধে পরাজয়ের গ্লানি মুহাম্মদ ঘুরিকে প্রতিশোধ স্পৃহায় উজ্জীবিত করে। এ অবস্থায় ১১৯২ সালে ১,২০,০০০ সৈন্যের এক বিশাল কাহিনী নিয়ে তিনি পুনরায় যুদ্ধ যাত্রা করেন। মুসলিম বাহিনীর মোকাবিলায় পৃথ্বিরাজ তিন লক্ষ সৈন্যের এক বিশাল বাহিনী সংগঠিত করেন। তার আহ্বানে সাড়া দিয়ে প্রায় দেড়শত রাজপুত রাজা পৃথ্বিরাজের পতাকাতলে সমবেত হয়েছিলেন বলে ঈশ্বরী প্রাসাদ উল্লেখ করেছেন। তরাইনের প্রান্তরে উভয় বাহিনী মুখোমুখি হয়। বিপুল সংখ্যাগরিষ্ঠতা সত্ত্বেও মুহাম্মদ ঘুরির উন্নত রণকৌশলের কাছে সম্মিলিত রাজপুত বাহিনী শোচনীয়ভাবে পরাজিত হয়। পালিয়ে যাওয়ার সময় রাজা পৃথ্বিরাজ ধরা পড়েন ও পড়ে নিহত হোন। তাই বলা যায়, উদ্দীপকের অভিযানের সাথে মুহাম্মদ ঘুরির তরাইনের দ্বিতীয় যুদ্ধ সামঞ্জস্যপূর্ণ।"
        },
        {
          "label": "ঘ",
          "question": "উদ্দীপকে ইঙ্গিতকৃত যুদ্ধের ফলাফল মূল্যায়ন করো।",
          "explanation": "উদ্দীপকে ইঙ্গিতকৃত যুদ্ধ অর্থাৎ তরাইনের দ্বিতীয় যুদ্ধের ফলাফল ছিল গভীর ও সুদূরপ্রসারী। ১১৯২ খ্রিষ্টাব্দে সংঘটিত তরাইনের দ্বিতীয় যুদ্ধ ছিল একটি মীমাংসাত্মক যুদ্ধ, যা হিন্দুস্তানের ওপর মুসলিম আধিপত্যের চরম সাফল্যের সূচনা করেছিল। এ যুদ্ধে মুহাম্মদ ঘুরি ও মুসলিম রাহিনী দীপ্ত শপথে যুদ্ধ করে পৃথ্বিরাজ ও সম্মিলিত রাজপুত বাহিনীকে পর্যুদস্ত করে। ফলে ভারতীয় রাষ্ট্রগুলোর ওপর মুহাম্মদ ঘুরির চূড়ান্ত সফলতা সুনিশ্চিত হয় এবং ভারতে মুসলিম সাম্রাজ্যের স্থায়ী ভিত প্রতিষ্ঠিত হয়। ভারতের রাজনৈতিক ইতিহাসে তরাইনের দ্বিতীয় যুদ্ধ এক যুগান্তকারী ঘটনা। এ.বি.এম. হবিবুল্লাহ বলেন, \"মুইজউদ্দিনের এ বিজয় কোনো বিক্ষিপ্ত ব্যক্তিকেন্দ্রিক বিজয় বা দৈব ঘটনা ছিল না। একদিকে এ বিজয় ছিল একজন দৃঢ়সংকল্প বিজেতার সুনির্দিষ্ট লক্ষ্যে পরিচালিত কর্মসূচির বাস্তবায়ন এবং অপরদিকে ছিল পূর্ণ দ্বাদশ শতাব্দী ধরে বিস্তৃত একটি ধারার সফল পরিণতি।\" বস্তুত তরাইনের দ্বিতীয় যুদ্ধে পরাজয়ের ফলে রাজপুতদের রাজনৈতিক শক্তি খর্ব হয় এবং তারা মুসলমানদের প্রতিরোধ করার শক্তি হারিয়ে ফেলে। ফলে ভারতীয় রাজ্যগুলোর ওপর মুহাম্মদ ঘুরির চূড়ান্ত কর্তৃত্ব নিশ্চিত হয় এবং উত্তর ভারতের দিল্লি পর্যন্ত সব শহরের তোরণ তার জন্য উন্মোচিত হয়। বিজয়ী মুহাম্মদ ঘুরি অনায়াসে সামানা, সিরসূত, কুহরাম ও হান্সি দখল করেন। আনুগত্য প্রকাশ ও নিয়মিত কর প্রদানের শর্তে আজমিরের শাসনভার পৃথ্বিরাজের পুত্র গোলার ওপর ন্যস্ত করা হয়। সার্বিক আলোচনার পরিপ্রেক্ষিতে বলা যায়, তরাইনের দ্বিতীয় যুদ্ধে চূড়ান্ত বিজয় অর্জনের মাধ্যমে মুহাম্মদ ঘুরি ভারতে স্থায়ী মুসলিম সাম্রাজ্য স্থাপন করতে সক্ষম হয়েছিলেন।"
        }
      ]
    },
    {
      "number": "4",
      "uddipok": "খলিফা আল হাকিম তার রাজ্যের সকল ধর্মাবলম্বীকে একই পতাকাতলে আনার জন্য একটি নতুন ধর্মমতের প্রচলন করেন। কিন্তু সর্বসাধারণের মধ্যে এই ধর্মমত জনপ্রিয় হওয়ায় অনেকেই প্রত্যাখ্যান করেন। তার জীবদ্দশায় কতিপয় ব্যক্তি এই ধর্মমত গ্রহন করলেও তার মৃত্যুর সাথে সাথে এর ইতি ঘটে। তথাপি ইতিহাসে তাকে 'Al Hakim tha Great' নামে অভিহিত করা হয়।",
      "tag": "DB, MB, DIN.B, CTG.B, SB, BB 22,DB, RB, CTG.B 17,ISCM 24",
      "sub_questions": [
        {
          "label": "ক",
          "question": "",
          "explanation": "১৫৫৬ খ্রিষ্টাব্দে পানিপথের দ্বিতীয় যুদ্ধ সংঘটিত হয়।"
        },
        {
          "label": "খ",
          "question": "",
          "explanation": "মুঘল সম্রাট আকবর সেনাবাহিনীতে নিয়মানুবর্তিতা ও শৃঙ্খলা প্রতিষ্ঠার লক্ষে যে ব্যবস্থা গ্রহন করেন, তাই-ই 'মনসবদারি প্রথা' নামে পরিচিত।  'মনবস' শব্দের অর্থ পদ বা মর্যাদা। এই পদের অধিকারীরা মনসবদারি হয়। সামরিক ও বেসামরিক প্রশাসনের অবস্থা দূর করার জন্য সম্রাট আকবর ১৫৭১ খ্রিষ্টাব্দে শাহবাজ খানকে মীর বকশি (সামরিক বাহিনীর প্রধান) নিয়োগ করে একটি পরিকল্পনা গ্রহন করেন। এটিই 'মনসবদারি প্রথা'। এই ব্যবস্থায় সর্বোচ্চ এবং সর্বনিম্ন পর্যায়ের মনসবদারি প্রথার অধীনে যথাক্রমে মোট ১০ হাজার থেকে ১০ জন সৈন্য রাখতে পারেন।"
        },
        {
          "label": "গ",
          "question": "",
          "explanation": "উদ্দীপকের বর্ণিত শাসকের সাথে মুঘল সম্রাট জালালউদ্দিন আকবরের সাথে মিল রয়েছে। মুঘল সম্রাট আকবর ছিলন ধর্মনিরপেক্ষ এবং দূরদর্শী রাজনীতিবিদ। তাই নিজের রাজনৈতিক অবস্থা সুদৃঢ় করার লক্ষে সব ধর্মের মানুষের মধ্যে ঐক্য ও সম্প্রীতি প্রতিষ্ঠাকে তিনি অধিক গুরুত্ব দিয়েছেন। সব ধর্মের প্রতি উদার দৃষ্টিভঙ্গি প্রতিষ্ঠা করে তিনি সাম্প্রদায়িকতা দূর করার মাধ্যমে নিজেকে সবার কাছে গ্রহনযোগ্য করে তুলতে ১৫৮২ খ্রিষ্টাব্দে একটি নতুন ধর্মমত প্রবর্তন করেন।এটি 'দীন-ই-ইলাহি' নামে পরিচিত। তবে উদ্দেশ্যগত দিক থেকে তার এই প্রথা সফল হয়নি যেমনটি খলিফা আল হাকিমের প্রবর্তিত ধর্মমতের মাঝেও দেখা যায়। উদ্দীপকে দেখা যায় খলীফা আল হাকিম তার রাজ্যের সকল ধর্মাবলম্বীকে একই পতাকাতলে আনার জন্য একটি নতুন ধর্মমতের প্রচলন করেন। তার প্রবর্তিত ধর্মমত তেমন বিস্তার লাভ করেনি। যা সম্রাট আকবরের প্রবর্তিত 'দীন-ই-ইলাহি' ধর্মমতের ক্ষেত্রেও দেখা যায়। মুঘল সম্রাট আকবরও 'সুলহ-ই-কুল' নীতির দ্বারা প্রভাবিত হয়ে ভারতের বুকে 'দীন-ই-ইলাহি' নামক একটি জাতীয় ধর্ম প্রবর্তন করেন। ঐতিহাসিক বাদাউনি এটিকে 'তৌহিদ-ই-ইলাহি ' ধর্ম হিসাবে অভিহিত করেন। জেসুইট লেখক বারটুলির মতে, সব ধর্মের সার নিয়ে 'দীন-ই-ইলাহি' ধর্মমত গঠিত হয়েছিল। আকবরের প্রবর্তিত 'দীন-ই-ইলাহি' ধর্মমতে কোনো নবী বা দেব-দেবীর অস্তিত্ব ছিল না। বস্তুত এটিকে স্বতন্ত্র ধর্ম না বলে ধর্মমতনাদ হিসেবে অভিহিত করাই সমীচীন। এই মতের অনুসারীদের সম্রাটের নামে তাদের জীবন, সম্পদ, সম্মান ও ধর্ম এই চারটি জিনিস উৎসর্গ করতে হতো। এই ধর্মের বিধান অনুযায়ী সম্রাটকে সিজদাহ্ করতে হতো। তবে মাত্র ১৮ জন সম্রাটের এই ধর্মমত গ্রহন করেছিলেন। সম্রাটের মৃত্যুর সাথে সাথে তার এই ধর্মমতও বিলুপ্ত হয়ে যায়। যা আমরা উদ্দীপকের খলীফা আল হাকিমের ধর্মমতের মধ্যেও লক্ষ করি।"
        },
        {
          "label": "ঘ",
          "question": "",
          "explanation": "সম্রাট আকবরের ধর্মীয় চিন্তা উদার ও পরধর্মসহিষ্ণু হলেও তা বিভিন্ন কারণে ঠিক ছিল না।  মধ্যযুগের ভারতের ইতিহাসে অন্যতম উল্লেখযোগ্য আলোচিত ও সমালোচিত বিষয় হলে সম্রাট আকবরের ধর্মীয় নীতি। তার এই নীতি সম্পর্কে ইতিহাসে গবেষক ও পাঠকদের মধ্যে নানামুখী বিতর্ক ও ভিন্ন মূল্যায়ন রয়েছে। তার ধর্মীয় দর্শন উদার ও পরমতসহিষ্ণু ছিল। আকবরের ধর্ম চিন্তার চূড়ায় পরিনতি হলো 'দীন-ই-ইলাহি' ধর্মমতের প্রবর্তন। ঐতিহাসিক ভিনসেণ্ট স্মিথ আকবরের ধর্মমতকে তার প্রজ্ঞা নয় বরং 'নিবুদ্ধিতার স্মৃতিচিহ্ন বলে আখ্যায়িত করেছেন। ঐতিহাসিক বাদাউনি আকবরের ধর্ম চিন্তা ও ধর্মীয় আইনগুলো কে ইসামলবিরোধী বলে মন্তব্য করেছেন। তবে নিরপেক্ষ বিচারে দেখা যায়, আকবরের ইসলামবিরোধী আইন সম্পর্কে যেসব সমালোচনা উঠেছে তা অযৌক্তিক ও ভিত্তিহীন। কারণ এসময় ভারতীয় মুসলমানদের হজ্জের জন্য যাতায়াত এবং তাদের জন্য সম্রাটের সুবিধাদি প্রদানের প্রমান মেলে। আবার আকবর কুরআন শরীফকে অশ্রদ্ধা করেছেন বা আরবি শিক্ষা নিষিদ্ধ করেছেন তারও কোনো প্রমান পাওয়া যায়নি। তবে তার ধর্মীয় নীতি ভারতের রক্ষনশীল ও নিষ্ঠাবান মুসলমানদের ক্ষোভের সৃষ্টি করেছিল। অবশেষে বলা যায়, সম্রাট আকবরের 'দীন-ই-ইলাহি' ধর্মমত প্রবর্তনের উদ্দেশ্য ছিল প্রধানত রাজনৈতিক, ধর্মীয় নয়।তিনি ভারতের মুঘল শক্তি স্থায়ীত্ব বিধানের জন্য ধর্মের মানুষদের মধ্যে ঐক্য তৈরি করতে চেয়েছিলেন। তাই সব ধর্মের নির্যাস নিয়ে 'দীন-ই-ইলাহি' ধর্মমত প্রবর্তন করেন এবং ধর্মীয় ক্ষেত্রে উদার নীতি গ্রহন করেন। তবে অনেকে মনে করেন এর জন্য প্রশাসনিক ও রাজনৈতিক উদারতাই যথেষ্ট ছিল।অতিমাত্রায় ধর্মীয় উদারতা বা ধর্মমত প্রদর্শনের প্রয়োজনীয়তা ছিল না।"
        }
      ]
    },
    {
      "number": "5",
      "uddipok": "\"হীরা মুক্তা-মাণিক্যের ঘটা যে শূন্য দিগন্তের ইন্দ্রজাল ইন্দ্রধনুচ্ছটা যায় যদি লুপ্ত হয়ে যাক, শুধু থাক; এক বিন্দু নয়নের জল কালের কপোলতলে শুভ্র সমুজ্জ্বল এর তাজমহল।\"",
      "tag": "All.B 19,ISCM 24",
      "sub_questions": [
        {
          "label": "ক",
          "question": "সম্রাট শাহজাহানের কতজন পুত্র ছিল?",
          "explanation": "সম্রাট শাহজাহানের চারজন পুত্র ছিল।"
        },
        {
          "label": "খ",
          "question": "ময়ূর সিংহাসনের ওপর একটি নাতিদীর্ঘ টীকা লেখো।",
          "explanation": "পৃথিবী বিখ্যাত ময়ূর সিংহাসন মুঘল সম্রাট শাহজাহানের নির্মিত অনুপম শিল্পকীর্তির অন্যতম নিদর্শন।' তখনকার মূল্যে প্রায় ৮ কোটি টাকা ব্যয়ে সাত বছরে ময়ূর সিংহাসন নির্মিত হয়েছিল। সিংহাসনে সোনার তৈরি চারটি স্তম্ভের ওপর ছিল একটি কারুকার্যমণ্ডিত চন্দ্রাতপ। প্রতিটি স্তম্ভের শীর্ষে ছিল মুখোমুখি বসানো একজোড়া ময়ূর। অনিন্দ্যসুন্দর ও মূল্যবান এ সিংহাসনটি সম্রাট শাহজাহানের সৌন্দর্যজ্ঞান ও ঐশ্বর্যের উজ্জ্বল নিদর্শন। ১৭৩৯ খ্রিষ্টাব্দে পারস্যের নাদির শাহ ভারত আক্রমণকালে এটি লুট করে নিয়ে যান। পরে পারস্য থেকে ব্রিটিশরা দক্ষিণ আফ্রিকায় নিয়ে যাওয়ার পথে জাহাজডুবিতে ময়ুর সিংহাসনটি হারিয়ে যায়।"
        },
        {
          "label": "গ",
          "question": "উদ্দীপকের বিষয়বস্তু কোন মুঘল সম্রাটের স্থাপত্যকর্মের ওপর ভিত্তি করে রচিত? ব্যাখ্যা করো।",
          "explanation": "উদ্দীপকের বিষয়বস্তু মুঘল সম্রাট শাহজাহানের নির্মিত অমর স্থাপত্যকীর্তি তাজমহলের ওপর ভিত্তি করে রচিত। সম্রাট শাহজাহান ছিলেন খুবই 'সৌন্দর্যপিপাসু ও শিল্পীমনা মানুষ। ভারতের স্থাপত্যশিল্পে তার অবদান অপরিসীম। তার সময় নির্মিত স্থাপত্য নিদর্শনগুলোর মধ্যে তাজমহল সবচেয়ে বিখ্যাত। বস্তুত, তাজমহল তাকে অমর করে রেখেছে। উদ্দীপকে বর্ণিত \"হীরা মুস্তা-মাণিক্যের ঘটা... কালের কপোলতলে শুভ্র সমুজ্জ্বল এ তাজমহল\" কবিতাংশটি মুঘল সম্রাট শাহজাহানকে নিয়ে কবিগুরু রবীন্দ্রনাথ ঠাকুরের রচিত 'শা-জাহান' কবিতার কয়েকটি পংক্তি। এতে রয়েছে তাজমহলের সঙ্গে জড়িয়ে থাকা অনির্বচনীয় সৌন্দর্য ও গভীর শোকের ইঙ্গিত। মুঘল সম্রাট শাহজাহান তার প্রিয়তমা স্ত্রী মমতাজ মহলের সমাধির ওপর জগদ্বিখ্যাত এ সৌধটি নির্মাণ করেন। তাজমহলের নির্মাণকাজ শুরু হয় ১৬৩২ খ্রিষ্টাব্দে এবং শেষ হয় ১৬৫৩ সালে। ভারতের আগ্রায় যমুনা নদীর তীরে নির্মিত এ সমাধিসৌধটি শুধু মুঘল স্থাপত্যকলার এক অনুপম নিদর্শনই নয়, বরং স্ত্রীর প্রতি চিরন্তন ভালোবাসার এক উজ্জ্বল প্রতীক হিসেবেও স্বীকৃত। ২০ হাজার দক্ষ কারিগর দীর্ঘ ২২ বছর পরিশ্রম করে শাহজাহানের স্বপ্নের বাস্তব রূপ দেন। এর মূল পরিকল্পনাকারী ছিলেন শিল্পী ইসফানদিয়ার রুমী এবং প্রধান স্থপতি ইরানের ওস্তাদ ঈসা সিরাজী। পুরোপুরি শুভ্র মর্মর পাথরে নির্মিত তাজমহলকে ঐতিহাসিক হ্যাভেল ভারতের 'ভেনাস ডি মিলো' বলে অভিহিত করেছেন। ইন্দো-পারসিক রীতির সংমিশ্রণে নির্মিত এ স্থাপনাটি বিশ্বের প্রাচীন সপ্তাশ্চর্যের একটি। একবিংশ শতকেও এটি নতুন সপ্তাশ্চর্যের একটি হিসেবে মনোনীত। অমর প্রেমের প্রতীক হিসেবে খ্যাত তাজমহল। পর্যটকদের কাছেও ভারতের সবচেয়ে জনপ্রিয় স্থাপনা এটি। তাজমহল আমাদের কাছে সবচেয়ে শিল্পানুরাগী মুঘল সম্রাট শাহজাহান ও প্রয়াত স্ত্রীর প্রতি তার অনিঃশেষ ভালোবাসাকেই তুলে ধরে।"
        },
        {
          "label": "ঘ",
          "question": "উক্ত স্থাপত্য নির্মাণের উদ্দেশ্য মূল্যায়ন করো।",
          "explanation": "মুঘল সম্রাট শাহজাহান স্ত্রী মমতাজ মহলের প্রতি গভীর ভালোবাসার বহিঃপ্রকাশ হিসেবে তার সমাধির ওপর বিশ্ববিখ্যাত স্থাপত্যকর্ম তাজমহল নির্মাণ করেন। প্রয়াত স্ত্রীর প্রতি অপরিমেয় ভালোবাসাই তার এ উদ্যোগের পেছনে প্রেরণা হিসেবে কাজ করেছিল। এ দিক থেকে তাজমহল নির্মাণের উদ্দেশ্যকে যৌক্তিক বলা যেতে পারে। মমতাজ তার ফুফু নূরজাহানের মতোই অপরূপ সৌন্দর্যের অধিকারী ছিলেন। একইসঙ্গে তিনি ছিলেন প্রতিভাবান। সম্রাট জাহাঙ্গীর আসফ খানের কন্যার সৌন্দর্য ও প্রতিভার কথা জেনে প্রিয় পুত্র খুররমের (শাহজাহানের) সাথে তার বিয়ে দেন। ১৬১২ খ্রিস্টাব্দে মহা ধুমধামে দু'জনের বিয়ে সম্পন্ন হয়। দাম্পত্য জীবনে সম্রাট শাহজাহান ও মমতাজ মহল খুবই সুখী ছিলেন। ফুফু নূরজাহানের মতো মমতাজও তার সৌন্দর্য ও বুদ্ধিমত্তা দিয়ে স্বামীর হৃদয় জয় করেছিলেন। মমতাজের এ গুণ ও চারিত্রিক বৈশিষ্ট্যই তার মৃত্যুর পর শাহজাহানকে অনন্য সমাধিসৌধ তাজমহল নির্মাণে অনুপ্রাণিত করেছিল। স্ত্রীর প্রতি ভালোবাসাকে অমরত্ব দেওয়ার জন্য শাহজাহানের আকুতির প্রশংসা করে কবিগুরু রবীন্দ্রনাথ রচনা করেছিলেন 'শা-জাহান' কবিতাটি, উদ্দীপকে যার অংশবিশেষ উদ্ধৃত হয়েছে। মমতাজ মহল ছিলেন একজন প্রতিভাময়ী ও উন্নত সাংস্কৃতিক রুচির নারী। তিনি নম্রতার জন্যও সুপরিচিত ছিলেন। মমতাজ নবীন বয়সেই অনেক বিশিষ্টজনের দৃষ্টি আকর্ষণ করেছিলেন। সৌন্দর্য, বুদ্ধিমত্তা ও ভালোবাসার জোরে তিনি স্বামী শাহজাহানের হৃদয়ের রানিতে পরিণত হয়েছিলেন। সম্রাট রাজ্যপরিচালনার অনেক ব্যাপারেও তাঁর পরামর্শ গ্রহণ করতেন। আরও কয়েকজন স্ত্রী থাকলেও তিনি মমতাজ মহলকেই প্রধান মহীয়ষীর আসন দান করেন। মমতাজকে সম্রাট 'মালিকা-ই-জাহান' (বিশ্বের রানি) এবং 'মালিকা-উজ- জামান' (যুগের রানি) উপাধি দিয়েছিলেন। ব্যক্তিজীবনে মমতাজ মহল ছিলেন ধর্মনিষ্ঠ ও উদারমনা। সম্রাট মমতাজ মহলকে খুবই ভালোবাসতেন। ১৬৩১ খ্রিষ্টাব্দের ৭ জুন চতুর্দশ সন্তান প্রসবকালে মারা যান ৩৯ বছর বয়সী মমতাজ। এতে সম্রাট শাহজাহান খুবই বেদনাহত হন। মমতাজের মৃত্যুর পর তিনি প্রায়ই বলতেন, 'রাজ্যে আর কোনো মাধুর্য নেই, জীবনের প্রতি । আমার আর কোনো মোহও নেই।' প্রিয়তমা স্ত্রীর প্রতি অফুরন্ত ভালোবাসা থেকে তার স্মৃতি চিরজাগরুক রাখতে সমাধির ওপর তাজমহল নির্মাণ করেন শাহজাহান। এটি একইসঙ্গে চিরন্তন প্রেম এবং স্থাপত্যশিল্পের এক অত্যুজ্জ্বল নিদর্শন।"
        }
      ]
    },
    {
      "number": "6",
      "uddipok": "সুলতান সুলেমান সিংহাসনে আরোহণ করে রাজ্য শাসনে পুরাতন ধ্যানধারণার সংস্কার করেন। তিনি প্রশাসন, বিচার ও সৈন্যবাহিনীর জন্য আলাদা বিভাগ ও পদ সৃষ্টি করেন। তিনি প্রত্যেকের পদমর্যাদা অনুযায়ী ক্ষমতা ও অবস্থান নির্ধারণ করে দেন। এতে উচ্চ রাজকর্মকর্তাদের মাঝে মর্যাদার বিরোধ নিরসন হয়। ফলে সাম্রাজ্য শাসনে শৃঙ্খলা ফিরে আসে। তবে তার এ ব্যবস্থা ত্রুটিমুক্ত ছিল না।",
      "tag": "DIN.B, CB, SB, JB, BB 17,ISCM 24",
      "sub_questions": [
        {
          "label": "ক",
          "question": "সম্রাজ্ঞী মমতাজ মহলের প্রকৃত নাম কী?",
          "explanation": "সম্রাজ্ঞী মমতাজ মহলের প্রকৃত নাম আরজুমান্দ বানু।"
        },
        {
          "label": "খ",
          "question": "'দ্বীন-ই-ইলাহি'র প্রকৃত উদ্দেশ্য কী ছিল?",
          "explanation": "ভারতে মুঘল শক্তির স্থায়িত্ব বিধানে হিন্দু-মুসলিমদের মধ্যে ঐক্য ও প্রীতির বন্ধন গড়ে তোলাই ছিল 'দীন-ই-ইলাহি' এর প্রকৃত উদ্দেশ্য। মধ্যযুগের ভারতের ইতিহাসে অন্যতম আলোচিত ও সমালোচিত বিষয় হলো সম্রাট আকবরের 'দীন-ই-ইলাহি' ধর্মমত। সম্রাটের এ ধর্মমত প্রচারের পেছনে রাজনৈতিক উদ্দেশ্য জড়িত ছিল। কেননা তিনি মনে করতেন যে, হিন্দুদের সমর্থন ও সহযোগিতা পাওয়ার জন্য উদার ধর্মীয় নীতি গ্রহণ করা উচিত। তাই তিনি তার সাম্রাজ্যের সবাইকে একটি কাঠামোর মধ্যে ঐক্যবদ্ধ করেন এবং সাম্রাজ্যের স্থায়িত্ব বিধানের জন্য নতুন ধর্মমত প্রচার করেন। আর এ উদ্দেশ্যেই তিনি 'দীন-ই-ইলাহি' ধর্মমত প্রবর্তন করেন।"
        },
        {
          "label": "গ",
          "question": "উদ্দীপকে উল্লেখিত সামরিক ব্যবস্থাটি মুঘল সম্রাট আকবরের প্রতিষ্ঠিত কোন পদক্ষেপকে নির্দেশ করে? ব্যাখ্যা করো।",
          "explanation": "উদ্দীপকে উল্লেখিত সামরিক ব্যবস্থাটি মুঘল সম্রাট আকবরের প্রতিষ্ঠিত মনসবদারি প্রথাকে নির্দেশ করে। 'মনসব' শব্দের অর্থ হলো পদ বা মর্যাদা। আর এ পদের অধিকারীকে মনসবদার বলা হতো। মুঘল সম্রাট আকবর তার সেনাবাহিনীর মধ্যে শৃঙ্খলা, নিয়মানুবর্তিতা ও দক্ষতার অভাব লক্ষ করে তার আশু সংস্কারের জন্য যে পরিকল্পনা গ্রহণ করেন, ইতিহাসে তাই মনসবদারি প্রথা নামে পরিচিত। উদ্দীপকের সামরিক ব্যবস্থাও সম্রাটের এ প্রথাকে নির্দেশ করে। উদ্দীপকে বলা হয়েছে সুলতান সুলেমান সিংহাসনে আরোহণ করে রাজ্য শাসনে পুরাতন ধ্যান-ধারণার সংস্কার করেন। তিনি বিভিন্ন পদ সৃষ্টি করে প্রত্যেকের পদমর্যাদা অনুযায়ী ক্ষমতা ও অবস্থান নির্ধারণ করে দেন। অনুরূপভাবে সম্রাট আকবর সেনাবাহিনীর তথা সামরিক ব্যবস্থার সংস্কারের জন্য ১৫৭৭ খ্রিষ্টাব্দে মনসবদারি প্রথা চালু করেন। আবুল ফজলের মতে, সাম্রাজ্যে সর্বমোট ৩৩ এবং কোনো কোনো তথ্য মতে, ৬৬ টি মনসব ছিল। এ ব্যবস্থায় সর্বোচ্চ পর্যায়ের মনসবদারের অধীনে মোট ১০ হাজার এবং সর্বনিম্ন পর্যায়ে ১০ জন সৈন্য থাকার নিয়ম ছিল। একজন ব্যক্তির সামরিক যোগ্যতা ও দক্ষতার ভিত্তিতে সম্রাট তাকে মনসবদার হিসেবে নিয়োগ দিতেন। মনসবদারদের 'জাত' ও 'সওয়ার' নামক দুটি মর্যাদা ছিল। তাই বলা যায়, সুলতান সুলেমানের সামরিক সংস্কারের মধ্যে সম্রাট আকবরের এ মনসবদার প্রথারই প্রতিফলন ঘটেছে।"
        },
        {
          "label": "ঘ",
          "question": "অনেক উপকারিতা থাকা সত্ত্বেও উদ্দীপকে উল্লেখিত সামরিক ব্যবস্থার মতো সম্রাট আকবরের উক্ত পদক্ষেপও সমালোচনার ঊর্ধ্বে ছিল না।' বক্তব্যটি সমর্থন করো কি",
          "explanation": "হ্যাঁ, আমি প্রশ্নোক্ত মন্তব্যটি সমর্থন করি। সম্রাট সুলেমানের সামরিক সংস্কারের ফলে সাম্রাজ্যের উচ্চ রাজ কর্মকর্তাগণের মধ্যকার মর্যাদার বিরোধ নিরসন হয় ও সাম্রাজ্যে শৃঙ্খলা ফিরে আসে। তবে তার এ ব্যবস্থা ত্রুটিমুক্ত ছিল না। একইভাবে মুঘল সম্রাট আকবর তার গৃহীত মনসবদারি প্রথার মাধ্যমে সামরিক সংস্কার সাধন করে। এ ব্যবস্থার অনেক সুবিধা থাকলেও অনেক কুফলও ছিল। প্রতিটি নীতি ও ব্যবস্থাপনারই কিছু ইতিবাচক ও নেতিবাচক দিক থাকে। মনসবদারি ব্যবস্থার ক্ষেত্রেও তা প্রযোজ্য। মনসবদারি ব্যবস্থায় কোনো কেন্দ্রীয় সংগঠন ছাড়াই সরকার একটি বৃহৎ সেনাদলের অধিকারী হয়েছিল। কেন্দ্রের সাহায্য ছাড়াই প্রাদেশিক সরকার সংশ্লিষ্ট এলাকার মনসবদারদের সাহায্যে বিদ্রোহ দমন ও অন্যান্য সংকট মোকাবিলা করতে পারত। এ ব্যবস্থায় গুণ ও দক্ষতার ভিত্তিতে পদোন্নতি হতো বলে মুঘল সাম্রাজ্যের সামরিক দক্ষতা বৃদ্ধি পেয়েছিল। এ সকল সুবিধা থাকলেও মনসবদারি প্রথার অনেকগুলো অসুবিধাও ছিল। বিভিন্ন জাতিগোষ্ঠীর সমন্বয়ে সেনাবাহিনী গঠিত হওয়ায় এতে ঐক্য ও সংহতির অভাব দেখা দিয়েছিল। সেনাবাহিনী মনসবদারদের অধীনে প্রতিপালিত হওয়ায় তাদের আনুগত্য ছিল মনসবদারদের প্রতি, সম্রাটের প্রতি নয়। আবার কেন্দ্র হতে দূরবর্তী স্থানে মনসবদারদের অবস্থান থাকায় তাদের উপর কেন্দ্রীয় নিয়ন্ত্রণ ছিল শিথিল। এছাড়াও মনসবদারগণ প্রায়ই প্রতারণা করতেন। তাদের যে সংখ্যক সৈন্য প্রতিপালনের কথা থাকত তারা তা করতেন না। তবে এসব সীমাবদ্ধতা থাকলেও সম্রাটের গৃহীত এ ব্যবস্থা ভারতের সামরিক ইতিহাসে অভিনব সংযোজন ছিল। সার্বিক আলোচনার প্রেক্ষিতে একথা প্রতীয়মান হয় যে, অনেক উপকারিতা থাকা সত্ত্বেও উদ্দীপকের সুলতান সুলেমানের সামরিক ব্যবস্থার মতো সম্রাট আকবরের মনসবদারি প্রথাও সমালোচনার ঊর্ধ্বে ছিল না।"
        }
      ]
    },
    {
      "number": "7",
      "uddipok": "১৯৬৯ সালে ভারতের ৪র্থ লোকসভায় অন্তঃকলহের কারণে ইন্দিরা গান্ধী দল থেকে বহিষ্কৃত হন। ফলে ভারতীয় জাতীয় কংগ্রেস দ্বিধাবিভক্ত হয়ে পড়ে। গরিষ্ঠ সংখ্যক কংগ্রেস সদস্য ও দ্বীয় তৃণমূল সমর্থকদের নিয়ে ইন্দিরা গান্ধীর নেতৃত্বে ভারতীয় জাতীয় কংগ্রেস (আর) বা মূল কংগ্রেস গঠিত হয়। অপরদিকে মোরারজি দেশাই-এর নেতৃত্বে মাত্র ৩২ জন কংগ্রেস' সদস্য নিয়ে ভারতীয় জাতীয় কংগ্রেস (অর্গানাইজেশন) গঠিত হয়। ১৯৭১ সালে ভারতের সাধারণ নির্বাচনে ইন্দিরা গান্ধীর দল ৫১৮টি আসনের মধ্যে ৩৫২টি লাভ করে সংখ্যাগরিষ্ঠতা অর্জন করে। অন্যদিকে মোরারজি দেশাই-এর দল অর্ধেক আসন হারায়।",
      "tag": "DB, MB, RB, DIN.B, CB, CTG.B, JB 21,ISCM 24",
      "sub_questions": [
        {
          "label": "ক",
          "question": "যুক্তফ্রন্ট কী?",
          "explanation": "১৯৫৪ সালের, প্রাদেশিক নির্বাচনে মুসলিম লীগকে প্রতিহত করার জন্য ১৯৫৩ সালের ৪ ডিসেম্বর পূর্ব বাংলার বিরোধী পাঁচটি রাজনৈতিক দলের সমন্বয়ে গঠিত দলই হলো যুক্তফ্রন্ট।"
        },
        {
          "label": "খ",
          "question": "উর্দুকে পূর্ব পাকিস্তানের রাষ্ট্রভাষা করার মূল উদ্দেশ্য কী ছিল? ব্যাখ্যা করো।",
          "explanation": "উর্দুকে পূর্ব পাকিস্তানের রাষ্ট্রভাষা করার মূল উদ্দেশ্য ছিল পাকিস্তানিদের আর্থ-সামাজিক স্বার্থ হাসিল ও বাঙালিদেরকে সাংস্কৃতিকভাবে। পঙ্গু করা। পাকিস্তানের শাসনভার যে রাজনীতিবিদ ও আমলাদের হাতে ছিল, তাদের অধিকাংশই ছিলেন উত্তর ভারত থেকে, আসা উর্দুভাষী। নতুন রাষ্ট্রের প্রধান বণিকগোষ্ঠীও ছিল উর্দুভাষী। কাজেই পাকিস্তানের ভাগ্য নির্ধারক বলে কথিত রাজনীতিবিদ, আমলা ও ব্যবসায়ীরা নিজেদের রাজনৈতিক ও আর্থ-সামাজিক ক্ষমতার প্রাধান্য বজায় রাখতে তাদের ভাষা উর্দুকে পাকিস্তানের রাষ্ট্রভাষা হিসেবে প্রতিষ্ঠার কার্যকর উদ্যোগ গ্রহণ করে। তাছাড়া উর্দুভাষী পাকিস্তানি শাসকগোষ্ঠী মনে করত বাংলা হচ্ছে হিন্দুদের ভাষা। তারা মনে করত, বাংলাকে রাষ্ট্রভাষা হিসেবে স্বীকৃতি দিলে পূর্ব বাংলার বাঙালিরা পশ্চিম বাংলার বাঙালিদের সাথে ঐক্যবদ্ধ হয়ে ভবিষ্যতে বৃহত্তর বাংলা রাষ্ট্র প্রতিষ্ঠার দাবি করতে পারে। তাই পূর্ব বাংলার বাঙালিকে নত করে রাখতে পাকিস্তানি শাসকগোষ্ঠী প্রথমে ভাষার ওপর আঘাত হানে।"
        },
        {
          "label": "গ",
          "question": "উদ্দীপকের আলোকে ১৯৭১ সালে ভারতের সাধারণ নির্বাচনের সাথে তোমার পঠিত কোন নির্বাচনের মিল খুঁজে পাওয়া যায়? ব্যাখ্যা করো।",
          "explanation": "১৯৭১ সালে ভারতের সাধারণ নির্বাচনের সাথে আমার পঠিত ১৯৫৪ গালের যুক্তফ্রন্ট নির্বাচনের মিল খুঁজে পাওয়া যায়। পাকিস্তান রাষ্ট্র প্রতিষ্ঠার পর থেকেই পশ্চিম পাকিস্তানি শাসকগোষ্ঠী পূর্ব বাংলায় বৈষম্যমূলক শোষণ নীতি চালু করে। বাঙালিরা এই শোষণের বিরুদ্ধে সোচ্চার হয় এবং স্বাধিকার আদায়ের জন্য জোটবদ্ধ হয়। পাঁচটি রাজনৈতিক দল নিয়ে যুক্তফ্রন্ট গঠন করে ১৯৫৪ সালের নির্বাচনে অংশগ্রহণ করে। জোট গঠন করে নির্বাচন করার সাথে উদ্দীপকে বর্ণিত ১৯৭১ সালের ভারতের নির্বাচনের মিল রয়েছে। ইন্দিরা গান্ধী ১৯৬৯ সালে ভারতের চতুর্থ লোকসভায় দলীয় অন্তঃকলহের কারণে দল থেকে বহিষ্কৃত হন। ফলে ইন্দিরা গান্ধী ও মোরারজি দেশাইয়ের নেতৃত্বে কংগ্রেস দ্বিধাবিভক্ত হয়। পরবর্তীতে ইন্দিরা গান্ধী কংগ্রেসের বেশিরভাগ সদস্য এবং তৃণমূল সমর্থকদের নিয়ে মূল কংগ্রেস (আর) গঠন করে ১৯৭১ সালের নির্বাচনে জয়ী হন। জোটবদ্ধ হওয়ার এই ঘটনা ১৯৫৪ সালের যুক্তফ্রন্ট গঠনের কথা মনে করিয়ে দেয়। ক্ষমতাসীন মুসলিম লীগের দুঃশাসন, অপরাজনীতি প্রতিহত করতে পূর্ব বাংলার রাজনৈতিক দলগুলো ঐক্যবদ্ধ হওয়ার প্রয়োজনবোধ করে। ফলে তারা ১৯৫৩ সালের ৪ ডিসেম্বর পাঁচটি দল নিয়ে যুক্তফ্রন্ট গঠন করে। এই দলগুলো হলো- আওয়ামী মুসলিম লীগ, কৃষক প্রজা পার্টি, নেজাম-ই-ইসলাম এ বামপন্থি গণতন্ত্রী দল এবং খিলাফত-ই-রব্বানি। জোট গঠন করে জনগণের আশা- আকাঙ্ক্ষার প্রতিফলন ২১ দফার ভিত্তিতে নির্বাচনে অংশ নিয়ে যুক্তফ্রন্ট বিজয় লাভ করে। দলটি ২৩৭টি মুসলিম আসনের মধ্যে ২২৩টি আসনে জয়লাভ করে। সরকার গঠন করে। সুতরাং ১৯৭১ সালে ইন্দিরা গান্ধীর জোটবদ্ধ হয়ে সরকার গঠনের সাথে যুক্তফ্রন্ট নির্বাচনের মিল রয়েছে।"
        },
        {
          "label": "ঘ",
          "question": "উক্ত নির্বাচনে ঐক্যজোটের বিজয় অর্জনের ফলে রাজনৈতিক নেতৃত্বে যে পরিবর্তন এসেছিল তা মূল্যায়ন করো।",
          "explanation": "উক্ত নির্বাচন অর্থাৎ ১৯৫৪ সালের নির্বাচনে যুক্তফ্রন্টের বিজয়ের ফলে রাজনৈতিক নেতৃত্বে তাৎপর্যপূর্ণ পরিবর্তন এসেছিল। ১৯৫৪ সালে পূর্ব বাংলার পাঁচটি রাজনৈতিক দল মিলে ১৯৫৪ সালের নির্বাচনে যুক্তফ্রন্ট গঠন করা হয়। জনগণের দাবির প্রতিফলন ২১ দফা নির্বাচনি ইশতেহার ঘোষণা করে দলটি বিপুল ব্যবধানে জয়ী হয়। ২৩৭টি মুসলিম আসনের মধ্যে যুক্তফ্রন্ট ২২৩টি আসন লাভ করে। মুসলিম লীগ যে জনগণের কাছ থেকে বিচ্ছিন্ন হয়ে ধনী শ্রেণির পকেট সংগঠনে পরিণত হয় এই ফলাফল তারই প্রমাণ। উদ্দীপকে ১৯৭১ সালে ইন্দিরা গান্ধীর নেতৃত্বে কংগ্রেসের মূল অংশ তৃণমূলের সাথে ঐক্যজোট গঠন করে নির্বাচনে জয়ী হওয়ার কথা বলা হয়েছে। এই নির্বাচন ১৯৫৪ সালের যুক্তফ্রন্ট নির্বাচনের কথাই মনে করিয়ে দেয়। এই নির্বাচন ছিল পাকিস্তানি শাসকগোষ্ঠীর বিরুদ্ধে পূর্ব বাংলার জনগণের গোপন ব্যালট বিপ্লব। কারণ এই নির্বাচনে যুক্তফ্রন্ট জয়ী হলে পূর্ব বাংলার রাজনীতিতে মুসলিম লীগের প্রাধান্যের অবসান ঘটে। পাকিস্তান সৃষ্টির পর মুসলিম লীগ কিছু নেতার ব্যক্তিগত সংগঠনে পরিণত হয়। নেতা- কর্মী ও সাধারণ সমর্থকদের সাথে এর দূরত্ব বেড়ে যায়। এছাড়া মুসলিম মগের অন্তর্দলীয় কোন্দলও বেড়ে যায়। অনেক ত্যাগী নেতা দলে জায়গা না পেয়ে দল ত্যাগ করে নতুন দল গঠন করে। বিশেষ করে ১৯৫৪ সালের নির্বাচনের পর আওয়ামী লীগের জনপ্রিয়তা বৃদ্ধি পায়। রাজনীতিতে মধ্যবিত্ত শ্রেণি অতরুণদের প্রতিপত্তি প্রতিষ্ঠিত হয়। ফলে রাজনীতিতে গুণগত পরিবর্তন আসে। উপরে আলোচনা থেকে বলা যায়, ১৯৫৪ সালের নির্বাচনে যুক্তফ্রন্ট বিভায় অর্জনের ফলে রাজনৈতিক চিন্তাধারা, ধনিক শ্রেণি থেকে মধ্যবিত্ত ও অনুপদের মধ্যে ছড়িয়ে পড়ে।"
        }
      ]
    },
    {
      "number": "8",
      "uddipok": "আফ্রিকার খনিজ সম্পদে ভরপুর একটি দেশ সুদান। এদেশের উত্তরাঞ্চলের আয়তন দক্ষিণাঞ্চলের চেয়ে অনেক বড় হলেও জনসংখ্যা তুলনামূলকভাবে অনেক কম। এছাড়া উত্তরাঞ্চলে নদী-নালা কম থাকার কারণে এখানকার ভূমি ছিল অনুর্বর এবং কোথাও কোথাও মধুময়। অন্যদিকে নদীবিধৌত দক্ষিণ সুদান ছিল উর্বর এবং খনিজ সম্পদগুলোও এ অঞ্চলে অবস্থিত ছিল। রাষ্ট্রক্ষমতায় উত্তর সুদানের একচ্ছত্র আধিপত্য থাকায় তারা দক্ষিণ সুদানকে অর্থনৈতিকভাবে বঞ্চিত করে উত্তরে সম্পদের পাহাড় গড়ে তোলে এ অবস্থায় দক্ষিণ সুদান। সশস্ত্র আন্দোলনের মাধ্যমে স্বাধীনতার ডাক দিলে জাতিসংঘের মধ্যস্থতায় গণভোটের মাধ্যমে দক্ষিণ সুদান স্বাধীনতা অর্জন করে।",
      "tag": "All.B 19,All.B 15,ISCM 24,ACC 24",
      "sub_questions": [
        {
          "label": "ক",
          "question": "",
          "explanation": "পাকিস্তানের সংখ্যাগরিষ্ঠ জনগণের মাতৃভাষা ছিল বাংলা।"
        },
        {
          "label": "খ",
          "question": "",
          "explanation": "বাঙালি জাতীয়তাবাদী আন্দোলনের প্রথম বড় পদক্ষেপের সবচেয়ে গুরুত্বপূর্ণ দিন হিসেবে একুশে ফেব্রুয়ারি স্মরণীয় হয়ে আছে। বাংলাদেশের রাজনৈতিক ইতিহাসে ১৯৫২ সালের ২১ ফেব্রুয়ারি একটি উজ্জ্বল তারিখ। এই দিনে বাংলাকে পাকিস্তানের অন্যতম রাষ্ট্রভাষা করার দাবিতে পূর্ব পাকিস্তানের রাজধানী ঢাকায় বাঙালি ছাত্র-জনতা ১৪৪ ধারা ভঙ্গ করে রাস্তায় নেমে আসে। তাদের মিছিলে পুলিশ গুলিবর্ষণ করলে রফিক, বরকত, জব্বারসহ কয়েকজন শহিদ হন। তাদের রক্তের বিনিময়ে বাংলা অন্যতম রাষ্ট্রভাষার মর্যাদা পায়। শহিদ দিবস হিসেবে এ দিনটি স্মরণীয়। একুশে ফেব্রুয়ারিকে জাতিসংঘ 'আন্তর্জাতিক মাতৃভাষা দিবস' হিসেবেও স্বীকৃতি দিয়েছে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত আফ্রিকার সুদানের ভৌগোলিক বৈশিষ্ট্যের সাথে তদানীন্তন পাকিস্তানের ভৌগোলিক বৈশিষ্ট্যের সাদৃশ্য দেখা যায়। পাকিস্তান দক্ষিণ এশিয়ার একটি দেশ। ১৯৪৭ সালের ১৪ আগস্ট ভারত বিভক্ত হয়ে পাকিস্তান ও ভারত নামে দুটি রাষ্ট্র গঠিত হয়। এর মধ্যে পাকিস্তান রাষ্ট্রটি পূর্ব পাকিস্তান ও পশ্চিম পাকিস্তান- এই দুই ভাগে বিভক্ত ছিল। পশ্চিম পাকিস্তান আয়তনে অনেক বড় হলেও এর বিশাল অঞ্চল ছিল অনুর্বর, পাহাড়ি ও মরুময়। সেজন্য তখন ঐ অঞ্চলে কৃষিপণ্য কম উৎপাদিত হতো। অন্যদিকে নদীমাতৃক পূর্ব পাকিস্তান ছিল সুজলা-সুফলা, শস্য-শ্যামলা এক উর্বর ভূখণ্ড। উদ্দীপকের সুদানের ক্ষেত্রেও একই বৈশিষ্ট্য দেখা যায়। উদ্দীপকের সুদানের দক্ষিণাঞ্চল উর্বর এবং খনিজ সম্পদে ভরপুর।। অন্যদিকে উত্তরাঞ্চল অনুর্বর। আবার উত্তরাঞ্চলের আয়তন বেশি হলেও দক্ষিণাঞ্চলের তুলনায় সেখানে জনসংখ্যা কম। অনুরূপভাবে পশ্চিম পাকিস্তানের আয়তন বেশি হলেও পূর্ব পাকিস্তানের তুলনায় সেখানে জনসংখ্যা কম ছিল। পূর্ব পাকিস্তান বা পূর্ব বাংলা ছিল প্রাকৃতিক সম্পদে ভরপুর। এ অঞ্চলের ভূমি ছিল উর্বর, যার ফলে এখানে কৃষির উন্নয়নের 'ব্যাপক সম্ভাবনা ছিল। বহু নদ-নদীবিধৌত পূর্ব পাকিস্তানে প্রচুর ফসল উৎপাদিত হতো। তবে শাসনক্ষমতা পশ্চিম পাকিস্তানিদের হাতে থাকায় পূর্বাঞ্চলের মানুষের ভাগ্যের উন্নয়ন হয়নি। সুতরাং বলা যায়, ভৌগোলিক বৈশিষ্ট্যের দিক দিয়ে তদানীন্তন পাকিস্তানের সাথে সুদানের মিল রয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত সুদানের দুই অংশের বৈষম্যের মতো তৎকালীন পূর্ব ও পশ্চিম পাকিস্তানের অর্থনৈতিক বৈষম্যও ছিল পাহাড় সমান। পাকিস্তান আমলে পূর্ব পাকিস্তান চরম অর্থনৈতিক বৈষম্যের শিকার হয়। ১৯৫৯-৬০ সালে পশ্চিম পাকিস্তানের অধিবাসীদের মাথাপিছু আয় ছিল পূর্ব পাকিস্তানের মানুষের তুলনায় ৩২% বেশি। পাকিস্তানের মোট রাজস্ব আয়ের শতকরা ৬০ ভাগই অর্জিত হতো পূর্বাঞ্চল থেকে। অথচ এর মাত্র ২৫ ভাগ ব্যয় হতো এ অঞ্চলে। মোট রপ্তানি আয়ের ৬০ ভাগ পূর্ব বাংলার পণ্য থেকে অর্জিত হলেও এ অঞ্চল আমদানি পণ্যের মাত্র শতকরা ৩০ ভাগ পেত। পাকিস্তানের জনসংখ্যার শতকরা ৬০ ভাগই পূর্ব পাকিস্তানে থাকলেও জাতীয় আয়ের মাত্র ২৭ ভাগ ব্যয় হতো তাদের জন্য। পূর্ব পাকিস্তানের হাতে মুদ্রা ও অর্থনৈতিক ব্যবস্থা নিয়ন্ত্রণের কোনো ক্ষমতাই ছিল না। কেন্দ্রীয় ব্যাংকসহ প্রায় সকল ব্যাংক, বিমা, বাণিজ্য, সরকারি-বেসরকারি প্রতিষ্ঠান, বিদেশি মিশনসমূহের সদর দফতর ছিল পশ্চিম পাকিস্তানে। অনেক শিল্পের কাঁচামাল পূর্ব পাকিস্তানে উৎপন্ন হলেও প্রধান শিল্পকারখানাগুলো প্রতিষ্ঠিত হয় পশ্চিমে। মোট তিনটি পঞ্চবার্ষিক পরিকল্পনায় যে সকল উন্নয়ন প্রকল্প গ্রহণ করা হয় সেখানে পশ্চিম পাকিস্তানের তুলনায় পূর্ব পাকিস্তানে বরাদ্দ ছিল অনেক কম। উদ্দীপকে দেখা যায়, উত্তর সুদান দক্ষিণ সুদানকে অর্থনৈতিকভাবে বঞ্চিত করে সম্পদের পাহাড় গড়ে তোলে। একইভাবে পশ্চিম পাকিস্তানও পূর্ব পাকিস্তানকে অর্থনৈতিকভাবে শোষণ করে নিজেদের সমৃদ্ধ করে তোলে। পূর্ব পাকিস্তান হয়ে পড়ে অর্থনৈতিকভাবে পঙ্গু। পরিশেষে বলা যায়, উদ্দীপকে বর্ণিত উত্তর সুদানের নেতারা রাষ্ট্রক্ষমতায় একচ্ছত্র আধিপত্য বিস্তারের মাধ্যমে দক্ষিণ সুদানকে অর্থনৈতিকভাবে বঞ্চিত করেছিলেন। একইভাবে পশ্চিম পাকিস্তানি শাসকগোষ্ঠীও পূর্ব পাকিস্তানকে অর্থনৈতিকভাবে বঞ্চিত করে উভয়ের মধ্যে ব্যাপক বৈষম্যের সৃষ্টি করে।"
        }
      ]
    },
    {
      "number": "9",
      "uddipok": "পশ্চিমপন্থি বশির সরকারের বিভিন্ন শোষণনীতি ও বঞ্চনার বিরুদ্ধে দীর্ঘকালের নিষ্পেষিত রহমতপুরবাসী একসময় তীব্র আন্দোলন শুরু করে। এ আন্দোলনে মি. জামিলের নেতৃত্বে ছাত্ররা অংশগ্রহণ করলে তা গণআন্দোলনে রূপ নেয়।",
      "tag": "ISCM 24",
      "sub_questions": [
        {
          "label": "ক",
          "question": "ছয় দফা কোথায় ঘোষণা করা হয়?",
          "explanation": "ছয় দফা লাহোরে ঘোষণা করা হয়।"
        },
        {
          "label": "খ",
          "question": "আগরতলা মামলা প্রত্যাহার করা হয় কেন?",
          "explanation": "বাঙালির দৃঢ় ও ঐক্যবদ্য প্রতিবাদের মুখে আগরতলা মামলার পেছনে পাকিস্তান সরকারের অসৎ উদ্দেশ্য ব্যর্থ হওয়ায় এ মামলা প্রত্যাহার করা হয়। আগরতলা মামলা পূর্ব পাকিস্তানের মানুষের মনে তীব্র প্রতিক্রিয়া সৃষ্টি করে। মামলার আসামিদের মুক্তি ও মামলা প্রত্যাহারের দাবিতে রাজনৈতিক দল ও ছাত্র সংগঠনগুলোর পরিচালনায় যে আন্দোলন শুরু হয় তা আইয়ুববিরোধী গণআন্দোলনে রূপ নেয়। এ সময় পুলিশের গুলিতে ছাত্রনেতা আসাদুজ্জামান, সার্জেন্ট জহুরুল হক এবং রাজশাহী বিশ্ববিদ্যালয়ের প্রক্টর ড. শামসুজ্জোহা নিহত হলে আন্দোলন গণঅভ্যুত্থানে রূপ নেয়। অবশেষে তীব্র আন্দোলনের মুখে সরকার ১৯৬৯ সালের ২২ ফেব্রুয়ারি আগরতলা মামলা প্রত্যাহার করতে বাধ্য হয়।"
        },
        {
          "label": "গ",
          "question": "মি. জামিলের সাথে সাদৃশ্যপূর্ণ ব্যক্তিটি গণঅভ্যুত্থানে কী ধরনের ভূমিকা রেখেছেন? ব্যাখ্যা করো।",
          "explanation": "মি. জামিলের সাথে সাদৃশ্যপূর্ণ ব্যক্তিটি অর্থাৎ বঙ্গবন্ধু শেখ মুজিবুর রহমান গণঅভ্যুত্থানে অগ্রগণ্য ভূমিকা পালন করেন। বাংলাদেশের সাথে বঙ্গবন্ধু শেখ মুজিবুর রহমানের নামটি ওতপ্রোতভাবে জড়িত। এ দেশের মানুষকে পাকিস্তানি সরকারের অত্যাচার ও নির্যাতন থেকে মুক্ত করতে নিজেকে নিঃস্বার্থভাবে নিয়োজিত করেছিলেন। ১৯৬৬ সালে বঙ্গবন্ধু শেখ মুজিবুর রহমান বাঙালিদের অধিকার সংবলিত ছয় দফা দাবি পেশ করেন। এটি ছিল পাকিস্তানি শাসকদের বৈষম্যনীতির বিরুদ্ধে প্রথম বলিষ্ঠ পদক্ষেপ। বঙ্গবন্ধু শেখ মুজিবুর রহমানের নেতৃত্বে বাঙালিদের এ প্রতিবাদ ও জাতীয়তাবাদ দমিয়ে রাখতে স্বৈরাচার সরকার আগরতলা মামলা দায়ের করে বঙ্গবন্ধু শেখ মুজিবুর রহমান ও তার সহযোগীদের গ্রেফতার করে। এর প্রতিবাদে ছাত্ররা ১১ দফা দাবিতে আন্দোলন করে। অবশেষে গণআন্দোলনের মুখে বঙ্গবন্ধু শেখ মুজিবুর রহমানকে মুক্তি দেওয়া হয়। পরবর্তীতে বঙ্গবন্ধু শেখ মুজিবুর রহমান এ আন্দোলনের ধারাবাহিকতায় পূর্ব পাকিস্তানকে বাংলাদেশ নামকরণ করেন।উদ্দীপকের উল্লিখিত বশির সরকারের বিভিন্ন শোষণ নীতি ও বঞ্চনার বিরুদ্ধে তীব্র আন্দোলন শুরু হয়। এ আন্দোলনে মি. জামিলের নেতৃত্বে ছাত্ররা অংশগ্রহণ করলে তা গণআন্দোলনে রূপ নেয়। অনুরূপভাবে বঙ্গবন্ধু শেখ মুজিবুর রহমান পশ্চিম পাকিস্তানের শোষণনীতি ও স্বৈরাচার শাসকের হাত থেকে পূর্ব পাকিস্তানের মানুষকে মুক্ত করতে আজীবন সংগ্রাম করেছেন। আগরতলা মামলার ফলে পূর্ব পাকিস্তানে বঙ্গবন্ধু শেখ মুজিবুর রহমানের নেতৃত্বে আন্দোলনের দামামা বেজে উঠে। শহিদ হন ছাত্রনেতা আসাদুজ্জামান, সার্জেন্ট জহুরুল হক ও অধ্যাপক ড. শামসুজ্জোহা। বাধ্য হয়ে আইয়ুব খান আগরতলা মামলা প্রত্যাহার করে শেখ মুজিবুর রহমানকে মুক্তি দেন। ২৩ ফেব্রুয়ারি ১৯৬৯ সালে রেসকোর্স ময়দানে ছাত্র সংগ্রাম পরিষদের পক্ষ থেকে তৎকালীন ডাকসুর ভিপি তোফায়েল আহমেদ শেখ মুজিবকে \"বঙ্গবন্ধু\" উপাধি দেন। তিনি ছাত্রদের ১১ দফা দাবির প্রতি সমর্থন ব্যক্ত করেন এবং ছয় দফা ও ১১ দফা বাস্তবায়নের প্রতিশ্রুতি দেন। যার ফলে পূর্ব পাকিস্তানে দুর্বার গণআন্দোলন শুরু হয় এবং আইয়ুব খান পদত্যাগে বাধ্য হন। পরবর্তীতে ১৯৬৯ সালের ৫ ডিসেম্বর সোহরাওয়াদীর মৃত্যুবার্ষিকীতে বঙ্গবন্ধু শেখ মুজিবুর রহমান পূর্ব পাকিস্তানকে বাংলাদেশ নামে অভিহিত করেন। এভাবেই বঙ্গবন্ধু শেখ মুজিবুর রহমানের নেতৃত্বে গণঅভ্যুত্থান সফল হয়।"
        },
        {
          "label": "ঘ",
          "question": "আলোচ্য আন্দোলনের ক্ষেত্রে উল্লেখযোগ্য কারণসমূহ পাঠ্যবইয়ের আলোকে বিশ্লেষণ করো।",
          "explanation": "আলোচ্য আন্দোলন অর্থাৎ ১৯৬৯ সালের গণঅভ্যুত্থানের ক্ষেত্র তৈরিতে নানাবিধ উল্লেখযোগ্য কারণ বিদ্যমান ছিল। স্বৈরশাসক আইয়ুব খান পূর্ব পাকিস্তানিদের প্রতি অর্থনৈতিক, সামাজিক, রাজনৈতিক বহুবিধ ক্ষেত্রে শোষণ ও বৈষম্যমূলক নীতি গ্রহণ করে। বাঙালির ছয় দফাকে নস্যাৎ করে দিতে আইয়ুব সরকার ১৯৬৮ সালে আগরতলা মামলা দায়ের করে। যার প্রতিবাদে পূর্ব পাকিস্তানে তীব্র আন্দোলন হলে ছাত্রনেতা আসাদুজ্জামান, সার্জেন্ট জহুরুল হক, রাজশাহী বিশ্ববিদ্যালয়ের প্রক্টর ড. শামসুজ্জোহা নিহত হয়। ফলে আইয়ুব খানের গণবিরোধী কর্মকাণ্ড ও সামরিক শাসনের অবসান এবং স্বাধিকার অর্জনের লক্ষ্যে পূর্ব পাকিস্তানে গণঅভ্যুত্থান হয়। উদ্দীপকের বশির সরকারের ন্যায় আইয়ুব সরকার ও পূর্ব পাকিস্তানকে অগণতান্ত্রিক পন্থায় নানাভাবে বঞ্চনা ও শোষণ করত। ১৯৫৮ সালে আইয়ুব খানের সামরিক আইন ঘোষণার ফলে পাকিস্তানের উভয় অংশে গণতান্ত্রিক মূল্যবোধ ও ভাবধারা চরমভাবে বিপর্যন্ত হয়। আইয়ুব খানের ১০ বছর সামরিক শাসনে যে প্রবৃদ্ধি ঘটে তা পশ্চিম পাকিস্তানের ২২টি পরিবারের হাতেই পুঞ্জীভূত ছিল। ১৯৬২ খ্রিস্টাব্দের সংবিধান অনুযায়ী পাকিস্তানের উভয় অংশে গণবিরোধী অশুভ শক্তির ক্ষমতা বৃদ্ধি বিশেষ করে মৌলিক গণতন্ত্রী ও অন্যান্য স্বার্থান্ধ ব্যক্তিদের ক্ষমতার ব্যাপক বৃদ্ধি। বাঙালির স্বাধিকার আন্দোলনের ভিত্তি ছয় দফাকে প্রত্যাখ্যান করে আগরতলা মামলা দায়ের করে নিপীড়নমূলক ব্যবস্থা গ্রহণ করে পূর্ব পাকিস্তানে হত্যাযজ্ঞ চালানো এই আন্দোলনের অন্যতম কারণ ছিল। সর্বোপরি সুশাসন প্রতিষ্ঠা, গণতন্ত্রের আদেশ বাস্তবায়ন, অর্থনৈতিক বৈষম্যের অবসানসহ গণবিরোধী অশুভ শক্তির মূলোৎপাটন ছিল এই আন্দোলনের উল্লেখযোগ্য কারণ।"
        }
      ]
    },
    {
      "number": "10",
      "uddipok": "\"এবারের সংগ্রাম আমাদের মুক্তির সংগ্রাম এবারের সংগ্রাম আমাদের স্বাধীনতার সংগ্রাম।\"",
      "tag": "SB, BB 21,ISCM 24,ISCD 24",
      "sub_questions": [
        {
          "label": "ক",
          "question": "",
          "explanation": "মহান মুক্তিযুদ্ধের সর্বাধিনায়ক ছিলেন বঙ্গবন্ধু শেখ মুজিবুর রহমান।"
        },
        {
          "label": "খ",
          "question": "",
          "explanation": "প্রেসিডেন্ট আইয়ুব খানের গণবিরোধী কাজ ও স্বৈরশাসনের অবসান ঘটিয়ে স্বাধিকার অর্জনের লক্ষ্যে ১৯৬৯ সালে পরিচালিত আন্দোলনই ঊনসত্তরের গণঅভ্যুত্থান নামে পরিচিত। স্বৈরশাসক আইয়ুব খান পূর্ব পাকিস্তানের প্রতি অর্থনৈতিক, সামাজিক, রাজনৈতিক প্রতিটি ক্ষেত্রে শোষণ ও বৈষম্যমূলক নীতি গ্রহণ করে। বাঙালির ছয় দফা দাবিকে নস্যাৎ করে দিতে আইয়ুব সরকার ১৯৬৮ সালে আগরতলা মামলা দায়ের করে। এর বিরুদ্ধে আওয়ামী লীগের ছয় দফা ও ছাত্রদের এগারো দফাভিত্তিক আন্দোলন গড়ে ওঠে। ১৯৬৯ সালে এ আন্দোলন চূড়ান্ত রূপ লাভ করে এবং গণঅভ্যুত্থানে রূপ নেয়। বাঙালি জাতির রাজনৈতিক বিকাশে এ আন্দোলন তাৎপর্যপূর্ণ ভূমিকা রাখে। এ আন্দোলনে ছাত্রনেতা আসাদ ও শিক্ষক শামসুজ্জোহাসহ অনেকে শহিদ হন।"
        },
        {
          "label": "গ",
          "question": "",
          "explanation": "উদ্দীপকের উক্তিটিতে ১৯৭১ সালের ৭ মার্চ বঙ্গবন্ধুর ঐতিহাসিক ভাষণের চিত্র ফুটে উঠেছে। বাঙালি জাতির স্বাধীনতা সংগ্রামের ইতিহাসে ১৯৭১ সালের ৭ মার্চ বঙ্গবন্ধুর দেওয়া ভাষণ একটি যুগান্তকারী ঘটনা। এ ভাষণ ছিল নির্যাতিত বাঙালিদের প্রতি মুক্তির ডাক। এ ভাষণে বঙ্গবন্ধু পূর্ব পাকিস্তানের বাঙালিদের স্বাধীনতা যুদ্ধের জন্য প্রস্তুতি নেওয়ার আহ্বান জানান। উদ্দীপকে এ ভাষণের প্রতিই ইঙ্গিত করা হয়েছে। উদ্দীপকে বলা হয়েছে, \"এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।\" এ কথাগুলো বঙ্গবন্ধু শেখ মুজিবুর রহমান ১৯৭১ সালের ৭ মার্চ ঢাকার রেসকোর্স ময়দানে বলেছিলেন। ১৯৭০ সালের নির্বাচনে বঙ্গবন্ধুর নেতৃত্বে আওয়ামী লীগ নিরঙ্কুশভাবে বিজয়ী হয়। কিন্তু পশ্চিমা শাসকগোষ্ঠী দলটির কাছে ক্ষমতা হস্তান্তরে গড়িমসি শুরু করে। এর ফলে বঙ্গবন্ধু অসহযোগ আন্দোলনের ডাক দেন। এ আন্দোলনের এক পর্যায়ে ১৯৭১ সালের ৭ মার্চ রেসকোর্স ময়দানে লক্ষ লক্ষ জনতার সামনে বঙ্গবন্ধু তার জ্বালাময়ী ভাষণ প্রদান করেন। এ ভাষণে তিনি বাঙালিকে স্বাধীনতার মন্ত্রে উজ্জীবিত করেন। এতে পূর্ব পাকিস্তানের প্রতি পশ্চিমা শাসকগোষ্ঠীর বৈষম্য ও অবিচারের চিত্র তুলে ধরে করণীয় সম্পর্কে দিক-নির্দেশনা দেন। এ ভাষণে তিনি বলেছিলেন, \"তোমাদের যা কিছু আছে তাই নিয়ে শত্রুর মোকাবিলায় প্রস্তুত থাকবে, ঘরে ঘরে দুর্গ গড়ে তোলো, এবারের সংগ্রাম আমাদের স্বাধীনতার সংগ্রাম।\" 'তিনি আরও বলেছেন, রক্ত যখন দিয়েছি রক্ত আরও দেবো, তবুও এদেশের মানুষকে মুক্ত করে ছাড়বো ইনশাআল্লাহ।' সুতরাং বলা যায়, উদ্দীপকের উক্তিতে ১৯৭১ সালে বঙ্গবন্ধুর ভাষণের চিত্র ফুটে উঠেছে।"
        },
        {
          "label": "ঘ",
          "question": "",
          "explanation": "বঙ্গবন্ধুর ৭ মার্চের ঐতিহাসিক ভাষণের তাৎপর্য ছিল অপরিসীম। ১৯৭১ সালের অসহযোগ আন্দোলনের প্রেক্ষাপটে বঙ্গবন্ধুর ৭ মার্চের ভাষণ গুরুত্বপূর্ণ ভূমিকা রাখে। এ ভাষণের মধ্য দিয়ে বাঙালি জাতির আশা-আকাঙ্ক্ষার প্রতিফলন ঘটে। এ ভাষণের মাধ্যমেই পূর্ব পাকিস্তানের আপামর জনসাধারণ স্বাধীনতার মন্ত্রে দীক্ষিত হয়। বঙ্গবন্ধু শেখ মুজিবুর রহমানের ৭ মার্চের ভাষণ ছিল বিশেষ তাৎপর্যপূর্ণ। এ ভাষণ বাংলাদেশের জাতীয় ইতিহাসের এক মূল্যবান দলিল। বঙ্গবন্ধু এ ভাষণে বাঙালিকে মুক্তিযুদ্ধের প্রস্তুতি নেওয়ার আহ্বান জানান এবং করণীয় সম্পর্কে, দিকনির্দেশনা দেন। মুক্তিপাগল বাঙালি এতে স্বাধীন বাংলাদেশ গড়ার প্রত্যয়ে ঐক্যবদ্ধ হয়। কারণ বাংলাদেশের স্বাধীনতার রূপকার বঙ্গবন্ধু এতে দ্ব্যর্থহীন কণ্ঠে ঘোষণা করেন, \"এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।\" তার এ ঘোষণা বাঙালি জাতিকে ঐক্যবদ্ধভাবে মুক্তিযুদ্ধে অংশ নিতে উদ্বুদ্ধ করে। একটি ভাষণ পুরো জাতিকে কতটা উদ্দীপ্ত করতে পারে, বঙ্গবন্ধুর ৭ মার্চের ভাষণ তার এক উজ্জ্বল দৃষ্টান্ত। এ ভাষণের গুরুত্ব বিবেচনায় জাতিসংঘের অঙ্গ সংস্থা ইউনেস্কো ২০১৭ সালের ৩০ অক্টোবর এটিকে 'বিশ্ব প্রামাণ্য ঐতিহ্য' হিসেবে স্বীকৃতি দিয়েছে। উপরের আলোচনার আলোকে বলা যায়, বঙ্গবন্ধুর ৭ মার্চের ঐতিহাসিক ভাষণ ছিল-বাঙালি জাতির স্বাধীনতা সংগ্রামের ইতিহাসের এক গুরুত্বপূর্ণ মাইলফলক।"
        }
      ]
    },
    {
      "number": "11",
      "uddipok": "ব্রাহ্মণবাড়িয়ার পৈরতলা রেল ব্রিজের পাশে একটি গণকবর আছে। এটি সম্পর্কে একজন প্রত্যক্ষদর্শী বলেন, 'কোদাল দিয়ে মাটি খুঁড়তেই বের হয়ে আসল মানুষের হাড়গোর আর পঁচা লাশ। পাশাপাশি দুইটা বিশাল গর্ত। আনুমানিক তিন-চারশ মানুষের মরদেহ এখানে মাটি চাপা দেওয়া হয়েছে। এগুলো স্বাধীনতা সংগ্রামী ও নিরপরাধ মানুষের সমাধি। হানাদার বাহিনী এবং রাজাকার আল বদরদের হাতে তারা শহিদ হয়েছেন।",
      "tag": "ISCM 24",
      "sub_questions": [
        {
          "label": "ক",
          "question": "ছয় দফা কর্মসূচি কে পেশ করেন?",
          "explanation": "বঙ্গবন্দু শেখ মুজিবুর রহমান ছয় দফা কর্মসূচি পেশ করেন।"
        },
        {
          "label": "খ",
          "question": "ঐতিহাসিক আগরতলা মামলা বলতে কী বোঝায়?",
          "explanation": "ঐতিহাসিক আগরতলা মামলা হলো পাকিস্তান আমলে দায়ের করা একটি রাষ্ট্রদ্রোহ মামলা। আগরতলা মামলাটি দায়ের করা হয় ১৯৬৮ সালের জানুয়ারি মাসে। অভিযুক্তদের বিরুদ্ধে রাষ্ট্রপক্ষের অভিযোগ অনুসারে বঙ্গবন্ধু, পাকিস্তান সেনাবাহিনীর কিছু কর্মরত ও প্রাক্তন সদস্য এবং কয়েকজন সরকারি অফিসারের সাথে ভারতের ত্রিপুরা রাজ্যের রাজধানী আগরতলায় ভারতীয় সরকারি কর্মকর্তাদের গোপন বৈঠক হয়। সেখানে ভারতের সহায়তায় সশস্ত্র আন্দোলনের মাধ্যমে পূর্ব পাকিস্তানকে স্বাধীন করার পরিকল্পনা করা হয়। মামলাটির সরকারি নাম হলো \"রাষ্ট্র বনাম শেখ মুজিবুর রহমান এবং অন্যান্য।\" তবে মামলায় আগরতলার কথা উল্লেখ থাকায় এটি 'আগরতলা মামলা' নামে পরিচিত হয়।"
        },
        {
          "label": "গ",
          "question": "উদ্দীপকের প্রত্যক্ষদর্শীর বক্তব্য আমাদের কোন সময়ের কথা মনে করিয়ে দেয়? ব্যাখ্যা করো।",
          "explanation": "উদ্দীপকের প্রত্যক্ষদর্শীর বক্তব্য আমাদেরকে ১৯৭১ সালের মহান মুক্তিযুদ্ধের সময়ের কথা মনে করিয়ে দেয়। ১৯৭১ সালে মহান মুক্তিযুদ্ধের মাধ্যমে পাকিস্তানের ২৩ বছরের স্বৈরশাসন ও শোষণের বেড়াজাল ভেঙে বাংলাদেশ একটি স্বাধীন সার্বভৌম রাষ্ট্র হিসেবে আত্মপ্রকাশ করে। ১৯৭১ সালের এ যুদ্ধে বাঙালি জাতিকে বহু ত্যাগ স্বীকার করতে হয়েছে। অমানবিক অত্যাচার-নির্যাতন সহ্য করে এক রক্তক্ষয়ী যুদ্ধের মাধ্যমে অর্জন করতে হয়েছে স্বাধীনতা। উদ্দীপকে এ সময়ের চিত্রই প্রকাশ পেয়েছে। উদ্দীপকে বলা হয়েছে, ব্রাহ্মণবাড়িয়ার পৈরতলা রেল ব্রিজের পাশে একটি গণকবর আছে। এটি সম্পর্কে একজন প্রত্যক্ষদর্শী বলেন, কোদাল দিয়ে মাটি খুঁড়তেই বের হয়ে আসে মানুষের হাড়-গোড় আর পঁচা লাশ। প্রত্যক্ষদর্শীর এ বক্তব্য আমাদের মহান মুক্তিযুদ্ধের সময়কালের কথা মনে করিয়ে দেয়। জাতি হিসেবে নিজেদের অস্তিত্ব রক্ষায় কিছু চিহ্নিত দল বা ব্যক্তি ছাড়া দেশের প্রায় সব রাজনৈতিক এবং আপামর জনতা প্রত্যক্ষ বা পরোক্ষভাবে মুক্তি সংগ্রামে যুক্ত ছিলেন। ১৯৭১ সালে বাঙালি জাতিকে বহু ত্যাগ-তিতিক্ষা শিকার করে দীর্ঘ নয় মাসব্যাপী রক্তক্ষয়ী যুদ্ধের মাধ্যমে স্বাধীনতা অর্জন করতে হয়েছে। এ যুদ্ধে পাকিস্তানি হানাদার বাহিনী বাঙালিদের ওপর অমানবিক অত্যাচার-নির্যাতন চালায়। তারা নির্বিচারে সাধারণ জনগণকে হত্যা করে। উদ্দীপকের প্রত্যক্ষদর্শীর বক্তব্যেও এ সময়কার হানাদার বাহিনীর নির্যাতন ও হত্যাকাণ্ডের প্রতিচ্ছবি ফুটে উঠেছে।"
        },
        {
          "label": "ঘ",
          "question": "উদ্দীপকে উল্লেখিত প্রত্যক্ষদর্শীর বক্তব্যের আলোকে মহান মুক্তিযুদ্ধে সংঘটিত নির্যাতন ও গণহত্যার বিবরণ দাও।",
          "explanation": "১৯৭১ সালের মহান মুক্তিযুদ্ধের সময় পাকিস্তানি হানাদার বাহিনী মুক্তিকামী বাঙালি জাতির ওপর অমানবিক নির্যাতন ও গণহত্যা পরিচালনা করে। ১৯৭১ সালের ২৫ মার্চ কালরাত থেকে শুরু করে ১৬ ডিসেম্বর বাঙালিদের চূড়ান্ত বিজয় লাভের পূর্ব পর্যন্ত পাক-হানাদার বাহিনী বাঙালি জাতির ওপর গণহত্যা, লুণ্ঠনসহ অমানবিক অত্যাচার চালায়। উদ্দীপকের প্রত্যক্ষদর্শীর বক্তব্যে এসব নির্যাতনের কথা ফুটে উঠেছে। ২৫ মার্চ কালরাতে হানাদার বাহিনী বাংলার ঘুমন্ত, নিরস্ত, নিরীহ জনগণের ওপর গণহত্যা শুরু করে। এর মাধ্যমে শুরু হয় আমাদের মহান মুক্তিযুদ্ধ। মার্চ থেকে শুরু করে দীর্ঘ নয় মাস ধরে চলে এ যুদ্ধ। এ সময়ে পাকিস্তানি হানাদার বাহিনী সাধারণ মানুষের ওপর অস্ত্র নিয়ে ঝাঁপিয়ে পড়ে। তারা মানুষকে অত্যন্ত নিষ্ঠুরভাবে হত্যা করে। গ্রামের পর গ্রাম জ্বালিয়ে দেয়। তাদের এসব অপকর্মে তাদেরকে সার্বিকভাবে সহায়তা করে এদেশের রাজাকার, আল-বদর, আল-শামস সহ কিছু স্বার্থান্বেষী মহল। তাদের সহায়তায় পাক বাহিনী আরও হিংস্র হয়ে ওঠে। পাক-বাহিনী হত্যা, লুণ্ঠন ও মানুষের ঘরবাড়ি জ্বালিয়ে দিয়েই ক্ষান্ত হয়নি। বরং তারা এদেশের মা-বোনদের সম্ভ্রম কেড়ে নেওয়ার মতো জঘন্য কাজেও জড়িত ছিল। মুক্তিবাহিনীর উপুর্যপরি আক্রমণে দিশেহারা হয়ে পাক হানাদার বাহিনী তাদের দোসর আল বদর বাহিনীর সহায়তায় ১৪ ডিসেম্বর আরেক দফা বর্বর হত্যাযজ্ঞ চালায়। বাঙালি জাতিকে মেধাশূন্য করে দেওয়ার জন্য তারা ঐ দিন এদেশের বুদ্ধিজীবীদের নির্মমভাবে হত্যা করে। ১৯৭১ সালের বাঙালিদের ওপর পাক-বাহিনীর অত্যাচার-নির্যাতন ও গণহত্যা বাংলাদেশের স্বাধীনতা লাভের ইতিহাসে এক নির্মম অধ্যায় সংযোজন করেছে। অবশেষে বহু নির্যাতন ও ৩০ লক্ষ বাঙালির প্রাণের বিনিময়ে বীর বাঙালি দীর্ঘ ৯ মাসের সশস্ত্র সংগ্রামের মাধ্যমে পাক- বাহিনীকে পরাজিত করে চূড়ান্ত বিজয় অর্জন করে।"
        }
      ]
    }
  ]
}