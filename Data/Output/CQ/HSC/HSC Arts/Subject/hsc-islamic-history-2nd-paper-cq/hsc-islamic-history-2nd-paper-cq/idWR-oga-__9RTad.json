{
  "title": "রেসিডেন্সিয়াল কলেজ ২০২৪",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "সুপ্রাচীনকাল হতেই এ দেশের শিল্পনগরীর সাথে ছোট শহর-বন্দরের মধ্যে নৌপথে বাণিজ্যিক পণ্য পরিবহনের পাশাপাশি একটা সাংস্কৃতিক যোগাযোগও গড়ে ওঠে। ঐতিহ্যের ধারাবাহিকতায় বড় ব্যবসায়ী ইসমত সাহেব নরসিংদী শহর থেকে সাতটি জাহাজে করে শিল্পের কাঁচামাল, কিছু শ্রমিক, উপঢৌকন ও ব্যবসায়ের অর্থ ঢাকায় পাঠাচ্ছিলেন। কিন্তু জাহাজগুলো নারায়ণগঞ্জ আসলে একদল ডাকাত কর্তৃক মালামাল লুণ্ঠিত হয়। ইসমত সাহেব নারায়ণগঞ্জ প্রশাসনের কাছে এর আশু বিচারসহ ক্ষতিপূরণ দাবি করেন। কিন্তু তিনি এর যথাযথ জবাব ও ক্ষতিপূরণ লাভে ব্যর্থ হন। এতে মালামাল গ্রহীতার মনে ক্ষোভ দেখা দেয়।",
      "tag": "DB, MB, RB, DIN.B, CB, CTG.B, JB 21,DC 24,ISCM 24,DRMC 24",
      "sub_questions": [
        {
          "label": "ক",
          "question": "আরবদের সিন্ধু বিজয়ী বীরের নাম কী?",
          "explanation": "আরবদের সিন্ধু বিজয়ী বীরের নাম মুহাম্মদ বিন কাসিম।"
        },
        {
          "label": "খ",
          "question": "রাজা দাহিরের স্ত্রী 'জওহর ব্রত' পালন করেন কেন? ব্যাখ্যা করো।",
          "explanation": "নিজের সম্মান রক্ষার জন্য রাজা দাহিরের স্ত্রী 'জওহর ব্রত' পালন করেন। প্রাচীনকালে, হিন্দু নারীরা বিশেষ করে রাজপুত নারীরা নিজেদের আত্মসম্মানের পরিচয় দেওয়ার জন্য 'জওহর ব্রত' পালন করত। ৭১২ খ্রিষ্টাব্দে মুহাম্মদ বিন কাসিমের নেতৃত্বে আরব বাহিনী সিন্ধু আক্রমণ করে। এতে রাজা দাহির পরাজিত ও নিহত হন এবং রাওয়ার দুর্গের পতন ঘটে। এ সময় রাজা দাহিরের স্ত্রী নিজের সম্মান রক্ষার্থে অন্তঃপুরের অন্য নারীদের নিয়ে অগ্নিকুণ্ডে ঝাঁপ দিয়ে জওহর ব্রত পালন করেন।"
        },
        {
          "label": "গ",
          "question": "উদ্দীপকে বর্ণিত ঘটনাটি প্রাক-সালতানাত যুগের কোন বিজয়াভিযানের সাথে সঙ্গতিপূর্ণ? ব্যাখ্যা করো।",
          "explanation": "উদ্দীপকে বর্ণিত ঘটনাটি প্রাক-সালতানাত যুগের আরবদের সিন্ধু অভিযানের সাথে সংগতিপূর্ণ। উমাইয়া খলিফা আল ওয়ালিদ বিন আবদুল মালিকের (৭০৫-৭১৫ খ্রি.) খিলাফত লাভের পর মুসলিম সাম্রাজ্যে এক নতুন অধ্যায়ের সূচনা হয়। এ সময় পূর্বাঞ্চলীয় শাসনকর্তা হাজ্জাজ বিন ইউসুফ সেনাপতি ও জামাতা মুহাম্মদ বিন কাসিমকে সিন্ধু অভিযানের প্রেরণা যোগান। তার উৎসাহে মুহাম্মদ বিন কাসিমের নেতৃত্বে আরবরা ভারতে সিন্ধুতে অভিযান (৭১২ খ্রি.) পরিচালনা করে। উদ্দীপকের ঘটনা এ অভিযানের প্রত্যক্ষ কারণকে ইঙ্গিত করে। উদ্দীপকে বলা হয়েছে, ইসমত সাহেবের পাঠানো জাহাজের মালামাল নারায়ণগঞ্জের একদল ডাকাত কর্তৃক লুণ্ঠিত হয়। ইসমত সাহেব নারায়ণগঞ্জ প্রশাসনের কাছে এর বিচার ও ক্ষতিপূরণ চান। কিন্তু যথাযথ বিচার ও ক্ষতিপূরণ না পেয়ে তিনি প্রশাসনের ওপর রাগান্বিত হন। আরবদের সিন্ধু অভিযানের পেছনেও এমন একটি কারণ নিহিত ছিল। জানা যায়, সিংহল (বর্তমান শ্রীলঙ্কা) রাজা আটটি উপঢৌকনপূর্ণ জাহাজ খলিফা ওয়ালিদ ও হাজ্জাজের উদ্দেশ্যে প্রেরণ করেন। কোনো কোনো ঐতিহাসিকের বিবরণ অনুযায়ী 'সিংহলে বাণিজ্যরত মৃত আরব বণিকদের পরিবার-পরিজনও জাহাজগুলোতে ছিল। যাত্রাপথে জাহাজগুলো সিন্ধুর দেবল বন্দরে উপস্থিত হলে সেগুলো জলদস্যুরা লুট করে। হাজ্জাজ রাজা দাহিরের কাছে এর প্রতিকার ও ক্ষতিপূরণ দাবি করলে দাহির সে দাবি প্রত্যাখ্যান করেন। দাহিরের এ উদ্ধত আচরণে ক্ষুব্ধ হয়ে হাজ্জাজ বিন ইউসুফ সিন্ধু আক্রমণ করে। সুতরাং দেখা যায়, উদ্দীপকের ঘটনার সাথে প্রাক-সালতানাতের সিন্ধু অভিযানের মিল রয়েছে।"
        },
        {
          "label": "ঘ",
          "question": "উত্ত বিজয়কে কি নিষ্ফল বিজয়' বলে আখ্যায়িত করা যায়? তোমার উত্তরের সপক্ষে যুক্তি দাও।",
          "explanation": "সিন্ধু অভিযানকে 'নিষ্ফল বিজয়' বলা যায় না। কারণ মুহাম্মদ বিন কাসিমের মৃত্যুর পর সিন্ধু ও মুলতানে আরব শাসন প্রায় দেড়শ বছর স্থায়ী হয়েছিল। আরবদের সিন্ধু বিজয়ের পথ ধরে পরবর্তী সময়ে মুসলমানরা ভারতে প্রবেশ করে। মুহাম্মদ বিন কাসিমের পথ অনুসরণ করেই সুলতান মাহমুদ ও মুহাম্মদ ঘুরি ভারতে তাদের আধিপত্য প্রতিষ্ঠা করেছিলেন। সিন্ধু বিজয়ের পর আরব সৈন্যদের মধ্যে অনেকেই স্থায়ীভাবে ভারতে বসতি স্থাপন করেন। তারা বিজিত অঞ্চলে বহু রাস্তাঘাট নির্মাণ করেন। ইতিহাসবিদ টড 'রাজস্থানের ইতিহাস' গ্রন্থে আরবদের সিন্ধু বিজয়কে একটি গুরুত্বপূর্ণ ঘটনা বলে অভিহিত করেছেন। সিন্ধু বিজয়ের রাজনৈতিক ফলাফল নিয়ে বিতর্ক থাকলেও এর ধর্মীয় ফলাফল ছিল খুবই তাৎপর্যপূর্ণ। এ বিজয়ের ফলে অসংখ্য পির-দরবেশ ভারতীয় উপমহাদেশে ধর্ম প্রচারের জন্য আসেন; যাদের প্রভাবে সাম্য, মৈত্রী, উদারতা ও সহিষ্ণুতার প্রতীক ইসলাম ধর্মে দলে দলে নির্যাতিত হিন্দু সম্প্রদায় যোগদান করতে থাকে। সিন্ধু ও মুলতানে আরব প্রাধান্য প্রতিষ্ঠিত হওয়ার পর আরবদের সাথে ভারতের বাণিজ্যিক সম্পর্ক আরও সুদৃঢ় হয়। সিন্ধু বিজয়ের মাধ্যমে আরবরা সর্বপ্রথম হিন্দু সম্প্রদায়ের নিবিড় সংস্পর্শে আসার সুযোগ পায়। ফলে উভয়ের মধ্যে বৈবাহিক সম্পর্ক তৈরি হয়। আর্য ও সেমেটিক জাতির এ মিলন ভারতবর্ষে নতুন সমাজব্যবস্থার সৃষ্টি করে। আরবদের কল্যাণমুখী শাসন, ধর্মীয় স্বাধীনতা প্রদান, ধর্মীয় উপাসনালয়গুলো সংরক্ষণ প্রভৃতি কাজ উভয়ের মধ্যে আস্থা সৃষ্টি করে। প্রকৃতপক্ষে হিন্দু-মুসলিমের এ সহাবস্থানই পরবর্তী সময়ে ভারতে নতুন সভ্যতা ও সংস্কৃতির বিকাশ ঘটিয়েছিল। উপরের আলোচনা থেকে একথা নিশ্চিতভাবে বলা যায়, আরবদের সিন্ধু অভিযান কোনোভাবেই নিষ্ফল বিজয় ছিল না। বরং এ বিজয়ের সামাজিক, সাংস্কৃতিক, ধর্মীয় প্রভাব ছিল বিশেষ তাৎপর্যপূর্ণ।"
        }
      ]
    },
    {
      "number": "2",
      "uddipok": "রমেশ যে দেশে বসবাস করত, সে দেশটি সামাজিক ক্ষেত্রে নানা বর্ণে ও শ্রেণিতে বিভক্ত ছিল। রাজনৈতিক ক্ষেত্রে অনৈক্য ছিল আরও প্রকট। এ পরিস্থিতির সুযোগে পার্শ্ববর্তী রাজ্যের সাম্রাজ্যবাদী শাসক তার একজন তরুণ সেনাপতির নেতৃত্বে অভিযান পরিচালনা করে দেশটি করায়ত্ত করেন। কিন্তু সেখানে বিজয়ী শক্তির দীর্ঘস্থায়ী শাসনব্যবস্থা কায়েম করা সম্ভব হয়নি।",
      "tag": "All.B 18,DRMC 24",
      "sub_questions": [
        {
          "label": "ক",
          "question": "সুলতান মাহমুদ কোন রাজবংশের শাসক ছিলেন?",
          "explanation": "সুলতান মাহমুদ গজনি রাজবংশের শাসক ছিলেন।"
        },
        {
          "label": "খ",
          "question": "ভারতবর্ষকে 'নৃতত্ত্বের জাদুঘর' বলা হয় কেন?",
          "explanation": "ভারতবর্ষে বিভিন্ন জাতিগোষ্ঠী ও ধর্ম-বর্ণের মানুষ বসবাস করায় এটিকে 'নৃতত্ত্বের জাদুঘর' বলা হয়। আদিবাসীর পাশাপাশি প্রাচীনকাল থেকে শুরু করে আধুনিক যুগ পর্যন্ত বহু জাতিগোষ্ঠীর মানুষ ভারতে প্রবেশ করেছে। প্রাচীনকালে আর্য, দ্রাবিড়, পারসিক, গ্রিক, শক, কুষাণ, হুন এবং মধ্যযুগে আরব, তুর্কি, আফগান, মুঘল প্রভৃতি জাতি এদেশে এসেছে। এছাড়া আধুনিক যুগে পর্তুগিজ, ইংরেজ, ফরাসি প্রভৃতি ইউরোপীয় বণিকগোষ্ঠীর আগমনের ফলে ভারতবর্ষ বহু জাতিগোষ্ঠীর মিলনকেন্দ্রে পরিণত হয়েছে। এ কারণে ব্রিটিশ ঐতিহাসিক ভিনসেন্ট স্মিথ ভারতবর্ষকে 'নৃতত্ত্বের জাদুঘর' বলে অভিহিত করেছেন।"
        },
        {
          "label": "গ",
          "question": "উদ্দীপকের সেনাপতির সাথে তোমার পাঠ্যপুস্তকের কোন সেনাপতির মিল খুঁজে পাওয়া যায়? ব্যাখ্যা করো।",
          "explanation": "উদ্দীপকের সেনাপতির সাথে আমার পাঠ্যপুস্তকে আলোচিত সিন্দু বিজয়ী মুসলিম সেনাপতি মুহাম্মদ বিন কাসিমের মিল খুঁজে পাওয়া যায়। মুসলমানদের আগমনের আগে ভারতের সামাজিক ও রাজনৈতিক অবস্থা ছিল বিশৃঙ্খল। এ সময়ে ভারতের শাসকদের মধ্যে নানা স্বন্দ্বসংঘাত ও অনৈক্য বিদ্যমান ছিল। তাদের এ রাজনৈতিক বিশৃঙ্খলার সুযোগে সেনাপতি মুহাম্মদ বিন কাসিমের নেতৃত্বে আরবরা ভারত উপমহাদেশের সিন্ধু ও মুলতান অঞ্চল দখল করে। উদ্দীপকেও এ বিষয়ের প্রতিফলন দেখা যায়। উদ্দীপকে বলা হয়েছে, রমেশের বসবাস করা দেশটির মানুষ সামাজিক ক্ষেত্রে নানা শ্রেণি ও বর্ণে বিভক্ত ছিল। রাজনৈতিক ঐক্য না থাকায় পার্শ্ববর্তী রাজ্যের সাম্রাজ্যবাদী শাসক তার একজন তরুণ সেনাপতিকে পাঠিয়ে দেশটি দখল করে নেন। অনুরূপভাবে সাম্রাজ্যবাদী উমাইয়া খলিফা আল ওয়ালিদের পূর্বাঞ্চলীয় শাসনকর্তা হাজ্জাজ বিন ইউসুফ তরুণ সেনাপতি মুহাম্মদ বিন কাসিমের নেতৃত্বে সিন্ধুর রাজা দাহিরের বিরুদ্ধে অভিযান পাঠান। এসময় ভারতের অন্যান্য অঞ্চলের মতো সিন্ধুতেও সামাজিক এবং রাজনৈতিক অরাজকতা ছিল। সেখানে হিন্দু ধর্মের ঐতিহ্যবাহী বর্ণপ্রথা তখন খুব জোরদার ছিল। সমাজে ব্রাহ্মণ ও ক্ষত্রিয়রা উঁচু বর্ণের লোক হিসেবে পরিচিত ছিল। তারা নিম্নশ্রেণির শূদ্র ও বৈশ্যদের ঘৃণা এবং নানা রকমের নির্যাতন করত। ভারতবর্ষ তখন ছোট ছোট স্বাধীন রাজ্যে বিভক্ত ছিল। এ রাজ্যগুলো পরস্পরের ওপর প্রাধান্য প্রতিষ্ঠার জন্য যুদ্ধ-বিগ্রহে লিপ্ত ছিল। আর এ বিরোধের কারণে আরব সেনাপতি মুহাম্মদ বিন কাসিম সিন্ধু আক্রমণ করলে (৭১২ খ্রি.) রাজা দাহিরকে পার্শ্ববর্তী রাজ্যের শাসকেরা কোনো সহযোগিতা করেনি। ফলে সহজেই সিন্ধু এবং পরবর্তী সময়ে মুলতান আরবদের দখলে আসে। আবার উদ্দীপকে উল্লিখিত দেশটিতে বিজয়ী শক্তির শাসন দীর্ঘস্থায়ী হয়নি। একইভাবে মুহাম্মদ বিন কাসিমের দখল করা সিন্ধুতেও আরবদের শাসন দীর্ঘস্থায়ী হয়নি। সুতরাং বলা যায়, উদ্দীপকের সেনাপতির সাথে সিন্ধু বিজয়ী মুসলিম সেনাপতি মুহাম্মদ বিন কাসিমেরই মিল রয়েছে।"
        },
        {
          "label": "ঘ",
          "question": "উদ্দীপকের ফলাফল উক্ত সেনাপতির বিজয়ের ফলাফলের আংশিক প্রতিফলন- মন্তব্য করো।",
          "explanation": "উদ্দীপকের ফলাফল উক্ত সেনাপতি অর্থাৎ মুহাম্মদ বিন কাসিমের সিন্ধু বিজয়ের ফলাফলের আংশিক প্রতিফলন- কথাটি যথার্থ। আরবদের সিন্ধু বিজয়ের সামাজিক ও সাংস্কৃতিক ফলাফল ছিল সুদূরপ্রসারী। মুসলমানদের সাম্য, মৈত্রী, ন্যায়নীতি ও উদারতার প্রভাবে ভারতীয় সমাজে বর্ণবাদের নির্মমতা হ্রাস পায়। প্রাচীনকাল থেকে ভারতবর্ষ ছিল সংস্কৃতির লীলাভূমি ও জ্ঞানচর্চার কেন্দ্র। আরবরা ভারতীয়দের শিক্ষা- সংস্কৃতির উন্নত দিকগুলো গ্রহণ করে তাদের সংস্কৃতিকে আরও সমৃদ্ধ করে। উদ্দীপকে মুহাম্মদ বিন কাসিমের সিন্ধু বিজয়ের এসব সামাজিক ও সাংস্কৃতিক ফলাফলের কথা বলা হলেও এর রাজনৈতিক, অর্থনৈতিক ও ধর্মীয় ফলাফলের কথা কিছু বলা হয়নি। আরবদের সিন্ধু ও মুলতান বিজয় তাৎক্ষণিকভাবে ভারতের বৃহত্তর রাজনৈতিক পরিমণ্ডলে বিশেষ প্রভাব বিস্তার করেনি। তবে তাদের অনুসরণ করেই পরবর্তী সময়ে গজনভি ও ঘুরিরা ভারতে মুসলিম কর্তৃত্ব প্রতিষ্ঠা করেছিল। আরবদের সিন্ধু বিজয়ের ফলে ভারতবর্ষের অন্যান্য অঞ্চলে তাদের ব্যবসা-বাণিজ্যের প্রসার ঘটে। ইসলামের একেশ্বরবাদ, সাম্য ও মৈত্রীনীতি হিন্দু সমাজে ধর্মীয় চিন্তা-চেতনার ক্ষেত্রে এক নতুন জোয়ার সৃষ্টি করে। এর প্রভাবে ভারতে ভক্তি আন্দোলন এবং পরবর্তী সময়ে পৌত্তলিকতাবিরোধী ও একেশ্বরবাদী ব্রাহ্মসমাজ গড়ে ওঠে। হিন্দুদের ধর্মগ্রন্থ বেদ ও বৌদ্ধধর্মের নির্বাণ ধারণা মুসলিম সুফি মতাদর্শকে প্রভাবিত করে। উপরের আলোচনার আলোকে বলা যায়, উদ্দীপকে সিন্ধু বিজয়ের সামাজিক ও সাংস্কৃতিক ফলাফলের কথা বলা হয়েছে। কিন্তু এতে রাজনৈতিক, অর্থনৈতিক ও ধর্মীয় দিক সম্পর্কে কিছু বলা হয়নি। তাই উদ্দীপকের বর্ণনায় সিন্ধু বিজয়ের ফলাফল আংশিকভাবে প্রকাশ পেয়েছে।"
        }
      ]
    },
    {
      "number": "3",
      "uddipok": "একজন মুসলিম বিজেতা সর্বশেষ অভিযান প্রেরণ করেছিলেন জাঠদের বিরুদ্ধে। এ বিজেতা সোমনাথ হতে প্রত্যাবর্তনের সময় মুসলিম বাহিনী জাঠদের দ্বারা উৎপীড়িত হয়েছিল। ১৪০০টি নৌকার নৌবহর নিয়ে সুলতান মুলতান জাঠদের বিরুদ্ধে যুদ্ধ পরিচালনা করেন। প্রতিটি নৌকায় ২০ জন তীরন্দাজ ছিল এবং অগ্নি নিক্ষেপের সরঞ্জাম ছিল। যুদ্ধে জাঠরা পরাজিত হয় এবং তাদের অধিকাংশ নিহত হয়।",
      "tag": "DRMC 24",
      "sub_questions": [
        {
          "label": "ক",
          "question": "তরাইনের দ্বিতীয় যুদ্ধ কত খ্রিষ্টাব্দে সংঘটিত হয়?",
          "explanation": "তরাইনের দ্বিতীয় যুদ্ধ ১১৯২ খ্রিস্টাব্দে সংঘটিত হয়।"
        },
        {
          "label": "খ",
          "question": "মুহাম্মদ ঘুরির তরাইনের প্রথম যুদ্ধের ইতিহাস ব্যাখ্যা করো।",
          "explanation": "১১৯১ খ্রিস্টাব্দে ভারতের থানেশ্বরের নিকটবর্তী তরাইনের রণক্ষেত্রে চৌহান রাজা পৃথ্বিরাজ ও সম্মিলিত রাজপুত বাহিনী এবং মুহাম্মদ ঘুরির বাহিনীর মধ্যে তুমুল যুদ্ধ হয়। এ যুদ্ধই তরাইনের প্রথম যুদ্ধ নামে পরিচিত। পাঞ্জাব অধিকার করার পর ভারতে স্থায়ী কর্তৃত্ব প্রতিষ্ঠার লক্ষ্যে মুহাম্মদ ঘুরি দিল্লি ও আজমিরের রাজপুত চৌহান বংশের রাজা পৃথ্বিরাজের মুখোমুখি হন। ১১৮৯ খ্রিস্টাব্দে ভাতিন্দা দখল করে মুহাম্মদ ঘুরি চৌহান' রাজের বিরুদ্ধে অগ্রসর হলে তাকে মোকাবিলার উদ্দেশ্যে পৃথ্বিরাজ উত্তর ভারতের হিন্দু রাজাদের সমন্বয়ে একটি 'কনফেডারেসি' বা ঐক্যজোট গঠন করেন। কনৌজরাজ জয় চাঁদ ছাড়া প্রায় সব হিন্দু রাজা এ যুদ্ধে যোগ দেন। যুদ্ধে মুসলিম বাহিনী ভীষণভাবে পরাজিত হয়। মুহাম্মদ ঘুরি আহত হয়ে যুদ্ধক্ষেত্র থেকে পালিয়ে যান।"
        },
        {
          "label": "গ",
          "question": "উদ্দীপকে যে বিজেতার কথা বলা হয়েছে তার সাফল্যের কারণ বর্ণনা করো।",
          "explanation": "উদ্দীপকে উল্লিখিত বিজেতা অর্থাৎ সুলতান মাহমুদের সাফল্যের নানাবিদ কারণ বিদ্যমান ছিল। গজনির সুলতান মাহমুদ ছিলেন দিগ্বিজয়ী বীর। তিনি ভারতবর্ষে মোট সতেরো বার অভিযান প্রেরণ করে বিস্ময়করভাবে প্রত্যেকবারই জয় লাভ করেন। এ বিজয়ের পেছনে হিন্দু রাজন্যবর্গের মধ্যে চিরস্থায়ী বিবাদ ও মতবিরোধ, অভিন্ন শত্রুর বিরুদ্ধে ভারতীয়দের জোট গঠনে ব্যর্থতা, ত্রুটিপূর্ণ ও দুর্বল রাজপুত নেতৃত্ব এবং সুলতান মাহমুদের সুশৃঙ্খল সেনাবাহিনীর সাথে উন্নত যুদ্ধকৌশল তাকে অজেয় করে তুলেছিল। উদ্দীপকে একজন মুসলিম বিজেতার সর্বশেষ অভিযান সম্পর্কে বলা হয়েছে। যিনি তার সর্বশেষ অভিযান পরিচালনা করেছিলেন জাঠদের বিরুদ্ধে এবং তাদেরকে পরাজিত করেন। এ থেকে বোঝা যায়, উক্ত মুসলিম বিজেতা হলেন সুলতান মাহমুদ। তিনি ১০০০-১০২৭ খ্রিস্টাব্দের মধ্যে মাত্র ২৭ বছরে ১৭ বার ভারতবর্ষে অভিযান পরিচালনা করে জয় লাভ করেন। তার সাফল্যের অন্যতম কারণ ছিল তৎকালীন ভারতের রাজনৈতিক ও সামাজিক বিশৃঙ্খলা যার ফলে মাহমুদের ঐক্যবদ্ধ দুর্ধর্ষ সেনাবাহিনীর বিরুদ্ধে দুর্বল ভারতীয়রা লড়াই করে জয়লাভে অসমর্থ হয়ে পড়ে। সুলতান মাহমুদের মোকাবিলায় ভারতীয়রা কনফেডারেসি গঠন করলেও জাতিভেদ, বর্ণবাদ, ধর্মীয় কুসংস্কার ও পারস্পরিক কোন্দলের কারণে তা আত্মাবিহীন ভূত এ পরিণত হয় এবং সেনাবাহিনীর সংগঠন ও সৈন্য পরিচালনায় দক্ষতা ভারতীয় অভিযানে তার সাফল্যের উল্লেখযোগ্য কারণ ছিল। এছাড়াও ভারতীয়দের পুরোনো ও সনাতন যুদ্ধকৌশল মাহমুদের উন্নত রণকৌশলের কাছে আত্মবিশ্বাস হারিয়ে ফেলে। জেহাদের প্রেরণা ছাড়াও যুদ্ধে জয়লাভ শেষে গণিমত প্রাপ্তির প্রত্যাশা মুসলিম বাহিনীকে অজেয় করে তুলেছিল। সর্বোপরি বলা যায়, অনৈক্য ও অরাজকতাসহ হিন্দুদের সামাজিক ও রাজনৈতিক বৈষম্যের বিপরীতে মাহমুদের উন্নত রণকৌশল ও ধর্মীয় প্রেরণা প্রভৃতি তার সাফল্যের কারণ ছিল।"
        },
        {
          "label": "ঘ",
          "question": "এ ধরনের একজন বিজেতার অভিযানের ফলাফল মূল্যায়ন করো।",
          "explanation": "উদ্দীপকের সাথে সামঞ্জস্যপূর্ণ সুলতান মাহমুদের ভারত আক্রমণের রাজনৈতিক, অর্থনৈতিক ও সাংস্কৃতিক ফলাফল ছিল সুদূরপ্রসারী- মন্তব্যটি যথার্থ। সুলতান মাহমুদের ভারত অভিযানের রাজনৈতিক ফলাফল ছিল অর্থবহ ও ফলপ্রসূ। সুলতান মাহমুদ ভারতে স্থায়ী সাম্রাজ্য প্রতিষ্ঠা না করলেও পাঞ্জাবকে তিনি নিজ সাম্রাজ্যভুক্ত করেছিলেন যা তাকে সীমিতভাবে হলেও ভারতে নৃপতির মর্যাদা দিয়েছিল। এর ফলে ভারতীয়দের নৈতিক মনোবল ভেঙে যায়, যা পরবর্তীতে মুসলিম বিজয়কে সহজতর করে। ঐতিহাসিক ভিনসেন্ট স্মিথ বলেন, 'এ সংযোজনই মাহমুদের ভারতবর্ষের নৃপতি হওয়ার একমাত্র দাবি।' সুলতান মাহমুদের ভারত অভিযানের ফলে ভারতে যুগ যুগ ধরে সঞ্চিত সম্পদের মারাত্মক ক্ষতি হয়। উত্তর ভারতের রাজ্যসমূহ বড় রকমের আর্থিক বিপর্যয়ে পড়ে। অন্যদিকে ভারত থেকে লুণ্ঠিত বিপুল পরিমাণ ধনৈশ্বর্য দিয়ে সুলতান মাহমুদ গজনি নগরীর শ্রী বৃদ্ধি করেন। তার ভারত বিজয়ের ফলে মুসলমানদের ইসলাম প্রচার ও প্রসারের পথ উন্মুক্ত হয়। বহু পির-দরবেশ ও পণ্ডিতদের মাধ্যমে ভারতীয় সমাজে ইসলামের বিস্তার ঘটে। এছাড়াও এর সাংস্কৃতিক ফলাফল ছিল সুদূরপ্রসারী। এসব অভিযানের মাধ্যমে হিন্দু-মুসলিম সংস্কৃতির পারস্পরিক আদান-প্রদান ঘটে। উভয়ের সংস্কৃতি ও সভ্যতা মিলে এক নবঅধ্যায়ের সূচনা হয় এবং ইন্দো-মুসলিম কৃষ্টির বিকাশ ঘটে। পরিশেষে বলা যায়, সুলতান মাহমুদের ভারত অভিযানের ফলাফল ছিল বহুমুখী সাংস্কৃতিক নবধারার নতুন সংস্করণ।"
        }
      ]
    },
    {
      "number": "4",
      "uddipok": "ভাগ্য বিড়ম্বিত যুবক ইরফান। পৈতৃকসূত্রে প্রাপ্ত একটি ক্ষুদ্র অঞ্চলের অধিপতি ছিলেন। কিন্তু নিকট আত্মীয়দের ষড়যন্ত্রের কারণে ঐ রাজ্য তার হাতছাড়া হয়ে যায়। এ অবস্থায় তিনি অভ্যন্তরীণ দুর্বলতার সুযোগ নিয়ে পার্শ্ববর্তী রাজ্য আক্রমণ করেন। উন্নত রণনীতি ও সমরাস্ত্রের সাহায্যে প্রতিবেশীর বিশাল সৈন্যবাহিনীকে যুদ্ধে পরাজিত করে রাজ্যের গাংসস্তূপের ওপর একটি নতুন সাম্রাজ্যের ভিত্তি স্থাপন করার গৌরব অর্জন করেন।",
      "tag": "All.B 18,DRMC 24",
      "sub_questions": [
        {
          "label": "ক",
          "question": "'হুমায়ুন' শব্দের অর্থ কী?",
          "explanation": "হুমায়ুন' শব্দের অর্থ সৌভাগ্যবান।"
        },
        {
          "label": "খ",
          "question": "মুঘলদের পরিচয় ব্যাখ্যা করো।",
          "explanation": "মোঙ্গল' শব্দ থেকেই 'মুঘল' নামকরণ হয়েছে বলে অনেক ঐতিহাসিক মনে করেন। উল্লেখ্য যে, ভারতে মুঘল সাম্রাজ্যের প্রতিষ্ঠাতা বাবর ছিলেন মায়ের দিক থেকে দুর্ধর্ষ মোঙ্গল নেতা চেঙ্গিস খান এবং পিতার দিক থেকে চাঘতাই তুর্কি বীর তৈমুর লঙের বংশধর। চেঙ্গিস-তৈমুরের বংশধর জহিরউদ্দিন মুহাম্মদ বাবরের ভারতে প্রতিষ্ঠিত রাজবংশটি 'মুঘল' নামে পরিচিতি লাভ করে। ১৫২৬ খ্রিষ্টাব্দে লোদি বংশের ধ্বংসস্তূপের ওপর বাবর এ - নতুন রাজবংশের গোড়াপত্তন করেন।"
        },
        {
          "label": "গ",
          "question": "উদ্দীপকের সাথে ভারতবর্ষের কোন শাসকের মিল খুঁজে পাওয়া যায়? 'ব্যাখ্যা করো।",
          "explanation": "উদ্দীপকের সাথে ভারতবর্ষে মুঘল সাম্রাজ্যের প্রতিষ্ঠাতা সম্রাট বাবরের মিল খুঁজে পাওয়া যায়। জহিরউদ্দিন মুহাম্মদ বাবর ১৪৮৩ খ্রিষ্টাব্দের ১৪ ফেব্রুয়ারি মধ্য এশিয়ার তুর্কিস্তানের (আধুনিককালের উজবেকিস্তানে) ফারগানায় জন্মগ্রহণ করেন। তার পিতার নাম ওমর শেখ মির্জা এবং মা কুতলুঘ নিগর খানম। মাত্র ১১ বছর বয়সে বাবর ফারগানায় পিতার সিংহাসন লাভ করেন। তবে আত্মীয়স্বজনদের ষড়যন্ত্রের কারণে তিনি রাজ্যচ্যুত হন। কিন্তু পরবর্তী সময়ে তিনি একটি নতুন সাম্রাজ্যের ভিত্তি স্থাপন করেন। উদ্দীপকে এ ঘটনারই ইঙ্গিত দেওয়া হয়েছে। উদ্দীপকে বলা হয়েছে ভাগ্য বিড়ম্বিত যুবক ইরফান পৈতৃকসূত্রে প্রাপ্ত একটি ক্ষুদ্র অঞ্চলের শাসনক্ষমতা লাভ করেছিলেন। তবে নিকটাত্মীয়দের ষড়যন্ত্রের কারণে ঐ রাজ্য তার হাতছাড়া হয়ে যায়। ইরফান মনোবল না হারিয়ে পার্শ্ববর্তী একটি রাজ্যের অভ্যন্তরীণ দুর্বলতার সুযোগে ঐ রাজ্য আক্রমণ করেন। রাজ্যটির বিশাল, সেনাবাহিনী ইরফানের উন্নত রণনীতি ও সমরাস্ত্রের কাছে সহজে পরাজিত হয়। একইভাবে বাবর যখন ফারগানার দায়িত্ব লাভ করেন তখন রাজ্যটি চতুর্দিকে শত্রু পরিবেষ্টিত ছিল। বহিঃশত্রুর পাশাপাশি আত্মীয়স্বজনদের ষড়যন্ত্রের কারণে তিনি রাজ্য হারা হন। তবে উচ্চাভিলাষী বাবর ১৫০৪ খ্রিস্টাব্দে কাবুল দখল করতে সক্ষম হন। এ সময় আফগানিস্তানের পার্শ্ববর্তী লোদি বংশের শাসনাধীন ভারতে রাজনৈতিক গোলযোগ দেখা দেয়। এ সুযোগে বাবর ১৫২৬ খ্রিস্টাব্দে পানিপথের প্রথম যুদ্ধে সুলতান ইব্রাহিম লোদিকে পরাজিত করে দিল্লির শাসনক্ষমতা গ্রহণ করেন। এ যুদ্ধে বাবর ভারতবর্ষের ইতিহাসে সর্বপ্রথম কামান ব্যবহার করেন যা ইব্রাহিম লোদির পরাজয়ের প্রধান কারণ হয়ে দাঁড়ায়। এসব দিক বিবেচনা করে বলা যায়, উদ্দীপকে আলোচিত যুবক ইরফানের সাথে ভারতবর্ষে মুঘল সাম্রাজ্যের প্রতিষ্ঠাতা সম্রাট বাবরের মিল খুঁজে পাওয়া যায়।"
        },
        {
          "label": "ঘ",
          "question": "উদ্দীপকের আলোকে উক্ত লাসকের কৃতিত্ব মূল্যায়ন করো।",
          "explanation": "পিতৃরাজ্য হারিয়ে নতুন সাম্রাজ্য প্রতিষ্ঠার ক্ষেত্রে উদ্দীপকে উল্লেখিত ইরফান এবং মুঘল সম্রাট বাবর দুজনেই বিশেষ কৃতিত্বের অধিকারী। বাবর ১৪৯৪ খ্রিষ্টাব্দে তার পিতার মৃত্যুর পর ফারগানা রাজ্যের সিংহাসনে বসেন। সিংহাসন লাভের পরপরই তিনি আত্মীয়-স্বজন ও উজবেক নেতা সাইবানি খানের বিরোধিতার মুখে পড়েন। ১৪৯৭ খ্রিস্টাব্দে বাবর সমরখন্দ দখল করেন। কিন্তু কিছু দিনের মধ্যেই সমরখন্দ তার হাতছাড়া হয়। ১৪৯৮ খ্রিষ্টাব্দে তিনি নিজ রাজ্য ফারগানা থেকেও বিতাড়িত হন। অদম্য বাবর ১৫০০ খ্রিষ্টাব্দে পুনরায় ফারগানা অধিকার করেন। কিন্তু ১৫০৩ খ্রিষ্টাব্দে তিনি সাইবানি খানের কাছে পরাজিত হয়ে আবার সেখান থেকে বিতাড়িত হন। ফারগানা থেকে বিতাড়িত হয়ে আশ্রয় ও সহায়-সম্বলহীন অবস্থায় ঘুরে বেড়ালেও বাবর কখনো হতাশ হননি। ১৫০৪ খ্রিষ্টাব্দে তিনি কাবুল দখল করে 'পাদশাহ' (বাদশাহ) উপাধি গ্রহণ করেন। অল্প সময়ের মধ্যে পুরো আফগানিস্তান তার নিয়ন্ত্রণে আসে। এরপর বাবর ভারতবর্ষে অভিযান পরিচালনার দিকে মনোযোগ দেন। এ সময় দিল্লিতে লোদি বংশের শাসন চলছিল। আভিজাত্যের দ্বন্দ্বসহ বিভিন্ন কারণে কয়েকজন প্রাদেশিক শাসনকর্তা সুলতান ইব্রাহিম লোদির বিরুদ্ধে বিদ্রোহ করেন। ইব্রাহিম লোদি বিদ্রোহ দমনে ব্যস্ত হয়ে পড়লে রাজ্যের প্রশাসনিক দুর্বলতার সুযোগে বাবর ১৫২৬ খ্রিষ্টাব্দে পানিপথের প্রথম যুদ্ধে সুলতান ইব্রাহিম লোদিকে পরাজিত করে ভারতে মুঘল সাম্রাজ্যের ভিত্তি স্থাপন করেন। উদ্দীপকের যুবক ইরফান তার পিতার রাজ্য থেকে বিতাড়িত হলেও নিজের প্রচেষ্টায় নতুন সাম্রাজ্য প্রতিষ্ঠা করেছিলেন। একইভাবে ভাগ্য বিপর্যয়ের শিকার হয়েও বাবর অসীম সাহসিকতা এবং সুদৃঢ় মনোবল নিয়ে ভারতে শক্তিশালী মুঘল সাম্রাজ্য প্রতিষ্ঠা করেন। সুতরাং নতুন সাম্রাজ্য প্রতিষ্ঠায় ইরফান এবং বাবর উভয়ই বিশেষ কৃতিত্বের পরিচয় দিয়েছেন।"
        }
      ]
    },
    {
      "number": "5",
      "uddipok": "প্রাথমিক জীবনে তৈমুর লং সিস্তান অভিযানকালে নির্বিঘ্নে রাজধানীতে প্রবেশ করেন। সিস্তান অধিপতি রাজধানী ছেড়ে অন্যত্র আশ্রয় নেন। তৈমুর যখন নিশ্চিন্তে রাজধানীতে বিশ্রামরত তখন সিন্তানের সৈন্যরা চারদিক থেকে ঘিরে ফেলে। এরূপ অতর্কিত আক্রমণে তৈমুর লং পরাজিত হন এবং কোনোমতে প্রাণ নিয়ে পালিয়ে যান। এমনকি কিছুকালের জন্য তিনি রাজ্যহারা হন।",
      "tag": "DRMC 24,BAFSC 24",
      "sub_questions": [
        {
          "label": "ক",
          "question": "সম্রাট হুমায়ুনের পিতার নাম কী?",
          "explanation": "সম্রাট হুমায়ুনের পিতার নাম জহিরউদ্দিন মুহাম্মদ বাবর।"
        },
        {
          "label": "খ",
          "question": "'বাবরনামা' সম্পর্কে সংক্ষেপে লেখো।",
          "explanation": "তুর্কি ভাষায় রচিত মুঘল সম্রাট জহিরউদ্দিন মুহাম্মদ বাবরের আত্মজীবনীমূলক গ্রন্থটির নাম বাবরনামা। 'তুযুক-ই-বাবরি' বা 'বাবরনামা' গ্রন্থটি ভারতের ইতিহাস অধ্যয়নে একটি গুরুত্বপূর্ণ আকরগ্রন্থ হিসেবে বিবেচিত। ভাষার অনন্যতা ও তথ্যের নির্ভরযোগ্যতার জন্য এ গ্রন্থটি পণ্ডিত মহলের প্রশংসা লাভ করেছে। এ গ্রন্থে মধ্য এশিয়া ও আফগানিস্তানের পাশাপাশি সমকালীন ভারতের রাজনৈতিক ও আর্থ-সামাজিক অবস্থার পরিচয় পাওয়া যায়। ভারতে মুঘল সাম্রাজ্যের প্রতিষ্ঠাতা সম্রাট বাবর এতে তার ব্যক্তিজীবনের নানা দিক যেমন: দোষ-গুণ, সুখ-দুঃখ এবং সাফল্য-ব্যর্থতার কথা সবিস্তারে বর্ণনা করেছেন।"
        },
        {
          "label": "গ",
          "question": "উদ্দীপকের বর্ণিত তৈমুর লং-এর সিস্তান অভিযানের সাথে মুঘল সম্রাট হুমায়ুনের",
          "explanation": "নিম্নের অনুরূপ: উদ্দীপকে বর্ণিত তৈমুর লংয়ের সিস্তান অভিযানের সাথে মুঘল সম্রাট হুমায়ুনের বাংলা অভিযানের সাদৃশ্য রয়েছে। আফগান নেতা শেরশাহ ১৫৩৪ খ্রিষ্টাব্দে মুঙ্গেরের কাছে সুরজগড়ের যুদ্ধে বাংলা ও বিহারের সম্মিলিত বাহিনীকে পরাজিত করে সমগ্র বিহার দখল করেন। পরবর্তী সময়ে শেরশাহ বঙ্গদেশে সফল অভিযান পরিচালনা করে অত্যন্ত শক্তিশালী হয়ে ওঠেন। তার এরূপ শক্তিবৃদ্ধিতে হুমায়ুন শঙ্কিত হয়ে বাংলায় অভিযান পরিচালনা করেন। তুর্কি-মোজাল বিজেতা তৈমুর লংয়ের ঘটনায়ও এ অভিযানের প্রতিফলন লক্ষ করা যায়। তৈমুর লং সিস্তান অভিযানে নির্বিঘ্নে রাজধানীতে প্রবেশ করেন। সিস্তান অধিপতি রাজধানী ছেড়ে অন্যত্র আশ্রয় নেন। একইভাবে মুঘল সম্রাট হুমায়ুনও শেরশাহের বিরুদ্ধে বাংলায় অভিযান চালান। হুমায়ুন গুজরাটে বাহাদুর শাহর বিদ্রোহ দমনে ব্যস্ত এমন সময় সাম্রাজ্যের পূর্বাঞ্চলে আফগানরা মুঘলদের জন্য প্রচণ্ড হুমকি হয়ে দেখা দেয়। শেরশাহ বিহার দখল করে বাংলায় ২টি সফল অভিযান চালান। এতে হুমায়ুন শঙ্কিত হয়ে ১৫৩৭ খ্রিস্টাব্দে চুনার দুর্গ আক্রমণ ও দখল করেন। এরপর তিনি গৌড় (১৫৩৮) অবরোধ করে বাংলা বিজয় সম্পন্ন করেন। হুমায়ূন সেখানে প্রায় ৬ মাস অলস সময় পার করেন। সুতরাং বলা যায়, উদ্দীপকে বর্ণিত তৈমুর লংয়ের সিস্তান অভিযানে এ ঘটনার প্রতিচ্ছবিই প্রকাশিত হয়েছে।"
        },
        {
          "label": "ঘ",
          "question": "উদ্দীপকের আলোকে সম্রাট হুমায়ুনের উপ্ত অভিযান পরবর্তী পরিণতি আলোচনা করো।",
          "explanation": "নিম্নের অনুরূপ: তৈমুর লংয়ের মতো সম্রাট হুমায়ুনও অদূরদর্শিতা ও কৌশলগত দুর্বলতার কারণে বাংলা বিজয় পরবর্তী চৌসার যুদ্ধে শেরশাহের কাছে পরাজিত হয়ে সাময়িকভাবে রাজ্যহারা হয়েছিলেন। মুঘল সম্রাট হুমায়ুন ১৫৩৭ খ্রিস্টাব্দে চুনার দুর্গ আক্রমণ ও দখল করে বাংলা বিজয় সম্পন্ন করেন। এরপর তিনি বাংলায় প্রায় ৬ মাস আমোদ-প্রমোদে মত্ত থাকেন। এ সুযোগে শেরশাহ নিজের শক্তি বৃদ্ধি করে হুমায়ূনকে আক্রমণ ও পরাজিত করেন। তৈমুর লংয়ের, পরাজয়ের ক্ষেত্রেও হুমায়ুনের অদূরদর্শিতার প্রতিফলন লক্ষ করা যায়। তৈমুর লং সিস্তান দখল করে যখন নিশ্চিন্তে রাজধানীতে বিশ্রাম করছিলেন, তখন সিন্তানের সৈন্যরা তাকে চারদিক থেকে অতর্কিত আক্রমণ করে। ফলে তৈমুর লং পরাজিত হন এবং কোনোমতে প্রাণ নিয়ে পালিয়ে যান। একইভাবে হুমায়ুনও শেরশাহকে চুনার দুর্গে পরাজিত করে আমোদ-প্রমোদে মত্ত হয়ে পড়েন, যা চৌসার যুদ্ধে (১৫৩৯) তার পরাজয় ডেকে আনে। হুমায়ুন চুনার দুর্গ অধিকার করেন এবং বাংলা জয় করে সেখানে ছয় মাস অতিবাহিত করেন। কৌশলগত দিক থেকে এটি ছিল অপরিপক্ক এবং ভুল সিদ্ধান্ত। কেননা এর ফলে শেরশাহ নিজের ক্ষমতা সুসংহত করার সুযোগ পান এবং বাংলা দখল করেন। এ অবস্থায় হুমায়ুন ১৫৩৮ খ্রিষ্টাব্দের জুলাই মাসে গৌড় অবরোধ করেন। কৌশলী শের খান মুঘল বাহিনীর সাথে মুখোমুখি সংঘর্ষ এড়িয়ে গৌড় ত্যাগ করেন। হুমায়ুন গৌড় দখল করে সেখানে ছয় মাস আলস্য ও আমোদে সময় কাটান। সে সময়ে শেরশাহ বিহার, বারানসী, জৈনপুর ও কনৌজ দখল করেন। এভাবে হুমায়ুনের আলস্য ও ত্রুটিপূর্ণ কৌশলের কারণে শেরশাহ নিজের শক্তি বৃদ্ধি করেন। এর ফলে চৌসার যুদ্ধে হুমায়ুন পরাজিত হয়ে পালিয়ে যেতে বাধ্য হন। পরিশেষে বলা যায়, বাংলা জয়ের পর হুমায়ুনের আলস্য ও অদূরদর্শিতাই চৌসার যুদ্ধে তার পরাজয়ের ক্ষেত্র তৈরি করে। এমনকি, এর ফলে তাকে সাময়িকভাবে রাজ্যহারা হতে হয়।"
        }
      ]
    },
    {
      "number": "6",
      "uddipok": "এক দুঃসাহসী রাজা স্বীয় রাজ্য ফারগানা ও সময়কন্দ হারিয়ে ভারতে ভাগ্য পরীক্ষায় অবতীর্ণ হন। তিনি ১৫২৬ খ্রিস্টাব্দে লোদী বংশীয় শাসক ইব্রাহিম লোদীকে পানিপথের প্রথম যুদ্ধে পরাজিত করে ভারতের শাসন ক্ষমতা গ্রহণ করেন। অতঃপর সেখানে তিনি স্থায়ী সাম্রাজ্য কায়েম করেন। তার স্থাপিত শাসনব্যবস্থা ১৮৫৮ সাল পর্যন্ত অব্যাহত থাকে। অতঃপর তার বংশীয় শাসনের পতন হয়।",
      "tag": "DRMC 24",
      "sub_questions": [
        {
          "label": "ক",
          "question": "ভারতে মুঘল শাসনের প্রতিষ্ঠাতা কে?",
          "explanation": "ভারতে মুঘল সাম্রাজ্যের প্রতিষ্ঠাতা জহিরউদ্দিন মুহাম্মদ বাবর।"
        },
        {
          "label": "খ",
          "question": "শেরশাহকে মুঘল শাসনের যতি চিহ্ন বলা হয় কেন?",
          "explanation": "মুঘল শাসনের ধারাবাহিকতায় একটি ছেদ টেনে শেরশাহ ভারতে শুর আফগান বংশের শাসনের সূত্রপাত করায় তাকে মুঘল শাসনের যতি চিহ্ন বলা হয়। ১৫৪০ সালের কনৌজ বা বিলগ্রামের যুদ্ধে মুঘল সম্রাট হুমায়ূনকে পরাজিত করে শেরশাহ ভারতে শুর বংশ (১৫৪০-১৫৫৫) প্রতিষ্ঠা করেন। তার পাঁচ বছরের রাজত্বকালে সাংগঠনিক ক্ষমতা, রাজোচিত অন্তর্দৃষ্টি এবং শাসনক্ষেত্রে যে কৃতিত্বের পরিচয় দেন তা তাকে ইতিহাসে অমরত্ন দান করেছে। শাসনকার্য পরিচালনায় তিনি ছিলেন সম্রাট আকবরের অগ্রদূত।"
        },
        {
          "label": "গ",
          "question": "উদ্দীপকের দুঃসাহসী রাজার ভারতে প্রতিষ্ঠিত শাসনব্যবস্থার পতনের কারণ বী ছিল? ব্যাখ্যা করো।",
          "explanation": "উদ্দীপকের দুঃসাহসী রাজা অর্থাৎ মুঘল সম্রাট বাবরের প্রতিষ্ঠিত শাসনব্যবস্থার পতনের নানাবিধ কারণ ছিল। সম্রাট বাবর প্রতিষ্ঠিত মুঘল সাম্রাজ্য সম্রাট আওরঙ্গজেবের মৃত্যুর পর থেকেই দক্ষ শাসকের অভাবে অধঃপতন ও ক্রমাবনতির দিকে ধাবিত হয়। পাশাপাশি সুষ্ঠু উত্তাধিকার আইনের অভাব, এককেন্দ্রিক রাজতন্ত্র, অভিজাতবর্গের নৈতিক স্খলন, অর্থনৈতিক ও সামরিক অবনতিসহ নানা কারণে মুঘল সাম্রাজ্যের পতন হয়। এছাড়াও নাদির শাহের আক্রমণ, ইউরোপীয়দের হস্তক্ষেপ এবং সর্বশেষ সিপাহি বিদ্রোহ মুঘল সাম্রাজ্যের চূড়ান্ত পতন ঘটায়। জহির উদ্দিন মুহম্মদ বাবরের নেতৃত্বে প্রতিষ্ঠিত মুঘল সাম্রাজ্য দীর্ঘ (১৫২৬-১৮৫৮) প্রায় ৩০০ বছর শাসন করেও পতনের হাত থেকে রক্ষা পায়নি। মুঘল সম্রাজ্যের পতনের পেছনে আওরঙ্গজেবোত্তর দুর্বল মুঘল সম্রাট, সাম্রাজ্যের বিশালতা, নীতি-আদর্শহীন রাজনীতি, সামরিক ও নৌবাহিনীর দুর্বলতা, প্রদেশসমূহের স্বাধীনতা, অভ্যন্তরীণ জাতিগোষ্ঠীর বিরোধিতা, পার্শ্ববর্তী রাজ্যের আক্রমণ দায়ী ছিল। মুঘল সাম্রাজ্যের অনৈক্য ও অরাজকতার সুযোগে স্থানীয় অনেক শক্তি বিশেষ করে শিবাজীর নেতৃত্বে গড়ে ওঠা একই ধারা হিন্দু জাতীয়তাবাদী চেতনার ব্যাপক বিকাশ ঘটায়। শিয়া-সুন্নি বিরোধও এই সাম্রাজ্য পতনের কারণ ছিল। তাছাড়া আফগান শাসক নাদির শাহের আক্রমণের ফলে মুঘলদের রাজনৈতিক মেরুদণ্ড ভেঙে যায়। পরবর্তীতে নাদির শাহের সেনাপতি আহমদ শাহ আবদালি বার বার ভারত আক্রমণ করে পতনোন্মুখ মুঘল সাম্রাজ্যের দীর্ঘ তিনশত বছরের শাসনের পতনকে ত্বরান্বিত করে।"
        },
        {
          "label": "ঘ",
          "question": "উদ্দীপকে নির্দেশিত বংশের শাসন পতনের ফলাফল বিশ্লেষণ করো।",
          "explanation": "উদ্দীপকে নির্দেশিত বংশ অর্থাৎ মুঘল শাসনের পতন এক গুরুত্বপূর্ণ ও তাৎপর্যপূর্ণ ঘটনা। কোনো সাম্রাজ্যই চিরকাল স্থায়ী হয় না। ভাঙাগড়া ইতিহাসের চিরন্তন নিয়ম। আজ যে জাতি উন্নতির চরম শিখরে কাল তার পতন ঘটবেই। এ নিয়ম চক্রেই ভারতবর্ষে কত জাতি এসেছে কতজাতি কালের গর্ভে বিলীন হয়ে গেছে। উদ্দীপকেও এ বিষয়টির প্রতিফলন ঘটেছে। ১৮৫৭ সালে মুঘল শাসনের পতনের মধ্য দিয়ে ভারতবর্ষের রাজনীতিতে এক বিশাল পরিবর্তন সাধিত হয়। মুঘল শাসকেরা নামেমাত্র (Symbolic Ruler) শাসক হলেও ভারতবর্ষের রাজনীতিতে ঐক্য স্থাপনের জন্য তাদের শেষ আশ্রয় মনে করা হতো। কিন্তু মুঘল রাজবংশের পতনের মধ্য দিয়ে তাও শেষ হয়ে যায়। এ সময় ইংরেজরা ভারতবর্ষের দণ্ডমুণ্ডের অধিকর্তা। হয়ে আবির্ভূত হয়। ফলে ইংরেজদের প্রতিহত করার মতো আর কোনো শক্তিশালী রাজনৈতিক শক্তির অস্তিত্ব থাকল না সর্বোপরি প্রায় ১৯০ বছরের জন্য সমগ্র ভারতবর্ষ পরাধীনতার জিঞ্জিরে বাধা পড়ে। এর মধ্য দিয়ে ভারতের সামাজিক ও সাংস্কৃতিক ইতিহাসেরও তাৎপর্যপূর্ণ পরিবর্তন ঘটে। ইংরেজ শাসনাধীনে মুসলিম সমাজ বঞ্চনা ও নিপীড়নের মুখে পড়ে। অর্থনৈতিক ও শিক্ষা-সংস্কৃতির দিক থেকে ভারতীয় মুসলমানরা এক পশ্চাদপদ জাতিতে পরিণত হয়।"
        }
      ]
    },
    {
      "number": "7",
      "uddipok": "আমিন সাহেব বিটিভিতে একটি প্রামাণ্য চিত্র দেখছিলেন। এতে আফ্রিকা অঞ্চলের জনগণের সংগ্রামের ঘটনা দেখাচ্ছিল। ঐ অঞ্চলের সম্পদ ও সামর্থ্য থাকা সত্ত্বেও সরকারের বৈষম্যনীতির কারণে তারা সকল ক্ষেত্রে বঞ্চিত ও শোষিত হতে থাকে। তাদের রক্ষার জন্য এগিয়ে আসেন এক মহান নেতা। তিনি দাবি জানালেন জনগণের স্বার্থরক্ষার জন্য প্রতিরক্ষা ও পররাষ্ট্র বিষয় কেন্দ্রীয় সরকারের হাতে এবং ব্যবসা-বাণিজ্য, কর ও শুল্ক ধার্য এবং আদায়, আধা সামরিক বাহিনী গঠন ও পরিচালনা প্রদেশের হাতে থাকবে।",
      "tag": "DRMC 24",
      "sub_questions": [
        {
          "label": "ক",
          "question": "মুজিব নগর সরকার কত তারিখে শপথ গ্রহণ করেন?",
          "explanation": "১৯৭১ সালের ১৭ এপ্রিল মুজিবনগর সরকার শপথ গ্রহণ করে।"
        },
        {
          "label": "খ",
          "question": "অপারেশন সার্চলাইট কী? ব্যাখ্যা করো।",
          "explanation": "১৯৭১ সালের ২৫ মার্চের রাতে পাকিস্তানি হানাদার বাহিনী নিরীহ, নিরস্ত্র বাঙালির ওপর যে হত্যাযজ্ঞ চালায় তা অপারেশন সার্চলাইট নামে পরিচিত। অপারেশন সার্চলাইটের নীল নকশা তৈরি করেন টিক্কা খান এবং রাও ফরমান আলী। রাও ফরমান আলীকে ঢাকা শহরে অপারেশন সার্চলাইটের মূল দায়িত্ব দেওয়া হয়। এ ঘৃণ্য অপারেশনে পাক হানাদার বাহিনী ঢাকা নগরীকে মৃত্যুপুরিতে পরিণত করে। রাতের অন্ধকারে শহরের নিরীহ, নিরস্ত্র ও ঘুমন্ত নাগরিকদের সুপরিকল্পিতভাবে হত্যা করা হয়। ঢাকা বিশ্ববিদ্যালয়, এলাকা, ধানমন্ডি, কলাবাগান, মোহাম্মদপুর, মিরপুর ও দেশের অন্যত্রও একইভাবে পাক বাহিনী গণহত্যায় মেতে ওঠে। এ রাতে তারা শুধু ঢাকায় প্রায় ৭০০০ বাঙালিকে হত্যা করে। ঢাকার বাইরেও তাদের এ নৃশংস হত্যাযজ্ঞ পরিচালিত হয়। ১৯৭১ সালের ২৫ মার্চের এ বর্বর অভিযানকেই 'অপারেশন সার্চলাইট' নাম দেওয়া হয়েছিল।"
        },
        {
          "label": "গ",
          "question": "উদ্দীপকে বর্ণিত নেতার দাবির সাথে বঙ্গবন্ধু শেখ মুজিবুর রহমানের কোন দাবির সাদৃশ্য লক্ষ করা যায়? ব্যাখ্যা করো।",
          "explanation": "হাউদ্দীপকে বর্ণিত নেতার দাবিনামায় বঙ্গবন্ধু শেখ মুজিবুর রহমানের ঐতিহাসিক ছয় দফা কর্মসূচির প্রতিফলন ঘটেছে। পাকিস্তানি শাসকগোষ্ঠী অর্থনৈতিক, রাজনৈতিক, সামরিক প্রভৃতি ক্ষেত্রে পূর্ব পাকিস্তানের প্রতি সীমাহীন বৈষম্য প্রদর্শন করে। এসব বৈষম্যের প্রতিকার ও পূর্ব পাকিস্তানের স্বাধিকারের লক্ষ্যে ছয় দফা কর্মসূচি ঘোষণা করা হয়। বঙ্গবন্ধু শেখ মুজিবুর রহমান ১৯৬৬ সালের ৫-৬ ফেব্রুয়ারি লাহোরে অনুষ্ঠিত বিরোধী দলের সম্মেলনে ঐতিহাসিক ছয় দফা দাবি পেশ করেন। উদ্দীপকে আফ্রিকা অঞ্চলের নেতা ঐ অঞ্চলের জনসাধারণকে সরকারের বঞ্চনা ও শোষণের হাত থেকে রক্ষার জন্য সরকারের নিকট দাবি তুলে ধরে। ঠিক একইভাবে বঙ্গবন্ধু শেখ মুজিবুর রহমান বাংলার জনগণের অধিকার প্রতিষ্ঠা ও মুক্তির লক্ষ্যে ছয় দফা দাবি পেশ করেছিলেন। এই ছয় দফা দাবিতে একটি যুক্তরাষ্ট্রীয় ব্যবস্থা গড়ে তোলার কথা বলা হয়। বলা হয় প্রতিরক্ষা ও প্ররাষ্ট্র বিষয় থাকবে কেন্দ্রের হাতে, বাকি সব ক্ষমতা থাকবে প্রদেশের হাতে। দুই প্রদেশে দুটি রিজার্ভ ব্যাংকসহ একই ধরনের মুদ্রা চালু করার দাবি করা হয়। এছাড়া রাজস্ব ও শুল্ক এবং বৈদেশিক বিষয় প্রদেশের হাতে দেওয়ার কথা বলা হয়। এ ছয় দফা দাবিতে আরো বলা হয় নিজস্ব নিরাপত্তার জন্য অঙ্গরাজ্যগুলো আঞ্চলিক সেনাবাহিনী তথা মিলিশিয়া বাহিনী গঠন করতে পারবে। ২১ ফেব্রুয়ারি আওয়ামী লীগের ব্যানারে এবং শেখ মুজিবুর রহমানের নামে 'আমাদের বাঁচার দাবি ছয় দফা কর্মসূচি' নামক একটি পুস্তিকা প্রকাশ করা হয়। অবশেষে ১৯ মার্চ আওয়ামী লীগের কাউন্সিল অধিবেশনে 'ছয় দফা' কর্মসূচি অনুমোদন করা হয়। উদ্দীপকের নেতার দাবিনামায় এ ছয় দফা দাবির প্রতিফলন ঘটেছে।"
        },
        {
          "label": "ঘ",
          "question": "তুমি কি মনে কর, উক্ত দাবিই বাংলাদেশের স্বাধিকার আন্দোলনের ক্ষেত্র প্রস্তুত করে? যুক্তি দেখাও।",
          "explanation": "হ্যাঁ, আমি মনে করি, উক্ত নেতার দাবিনামা তথা বঙ্গবন্ধু শেখ মুজিবুর রহমানের ঐতিহাসিক ছয় দফা বাংলাদেশের স্বাধীনতা আন্দোলনের ক্ষেত্র প্রস্তুত করেছিল। পূর্ব পাকিস্তানের শোষিত, নির্যাতিত জনগণ ছয় দফাকে মুক্তির সনদ রূপে আখ্যায়িত করে। বঙ্গবন্ধু শেখ মুজিবুর রহমান ছয় দফাকে আমাদের বাঁচার দাবি বলে মন্তব্য করেন। শোষকের হাত থেকে অর্থনৈতিক, সামাজিক ও রাজনৈতিক অধিকার আদায়ের হাতিয়ার হচ্ছে ছয় দফা। বাংলাদেশের স্বাধীনতা আন্দোলনের ইতিহাসে ছয় দফার গুরুত্ব অপরিসীম। ১৯৭০ সালের নির্বাচনে ছয় দফা ছিল নির্বাচনের মূল ইশতেহার। এ নির্বাচনে ছয় দফার পক্ষে নিরঙ্কুশ বিজয় অর্জিত হয়। বাঙালির স্বাধীনতার ভিত্তি ছয় দফা হওয়ায় এটিকে বাঙালি জাতির ম্যাগনাকার্টা বলা হয়। আবার স্বাধীনতা সংগ্রামের চূড়ান্ত রূপ হলো ১৯৭১-এর মহান মুক্তিযুদ্ধ যার মাধ্যমে বাঙালি জাতি শেষ পর্যন্ত চূড়ান্ত বিজয় লাভ করে, অভ্যুদয় হয় স্বাধীন-সার্বভৌম বাংলাদেশের। আর এর মূলে ছিল ছয় দফা কর্মসূচির অবদান। এ দৃষ্টিকোণ থেকে বলা যায়, ছয় দফা কর্মসূচি ছিল বাঙালির মুক্তির সনদ। পরিশেষে বলা যায়, ব্রিটিশ গণতন্ত্রের ইতিহাসে 'ম্যাগনাকার্টা' ফরাসি বিপ্লবে 'অধিকার বিল' এবং আমেরিকার স্বাধীনতার ক্ষেত্রে 'ব্যক্তিস্বাধীনতা'-এর যে অবদান, তেমনি বাংলাদেশের স্বাধীনতা আন্দোলনের ক্ষেত্র প্রস্তুতেও ছয় দফার ভূমিকা সীমাহীন।"
        }
      ]
    },
    {
      "number": "8",
      "uddipok": "১৯৮৭ সালের ১০ নভেম্বর, বাঙালি জাতি গণতন্ত্র প্রতিষ্ঠার জন্য স্বৈরাচার বিরোধী আন্দোলনে রাজপথে নেমে এসেছিল। নূর হোসেন নিজের বুকের তাজা রক্ত বিলিয়ে দিয়ে এদেশের গণতন্ত্র ফিরিয়ে আনার সংগ্রামকে বেগবান করেছিলেন। হাজারো জনতার ভিড়ে নূর হোসেন ছিলেন সমুজ্জ্বল দেদীপ্যমান। খালি গা আর জিন্সের প্যান্ট পরা নূর হোসেন ছুটে যাচ্ছিলেন এ মিছিল থেকে ও মিছিলে। সবার চোখ আটকে যাচ্ছিল তার বুকে ও পিঠে। জীবন্ত এক প্রতিবাদী পোস্টার, যে পোস্টার পৃথিবীর সব প্রতিবাদী পোস্টারকে হার মানায়।",
      "tag": "DRMC 24",
      "sub_questions": [
        {
          "label": "ক",
          "question": "১৯৫৪ সালের যুক্তফ্রন্ট নির্বাচনে কয়টি দল অংশগ্রহণ করে?",
          "explanation": "১৯৫৪ সালের যুক্তফ্রন্ট নির্বাচনে পাঁচটি দল অংশগ্রহণ করে।"
        },
        {
          "label": "খ",
          "question": "ছয় দফা দাবির যেকোনো একটি দাবি আলোচনা করো।",
          "explanation": "১৯৫৬ সালের ৫-৬ ফেব্রুয়ারি লাহোরের এক সাংবাদিক সম্মেলনে বঙ্গবন্ধু শেখ মুজিবুর রহমান ছয় দফা দাবি পেশ করেন। একে বাঙালির মুক্তির সনদ বলা হয়। ছয় দফার প্রথম দফা ছিল শাসনতান্ত্রিক কাঠামো ও রাষ্ট্রের প্রকৃতি। ঐতিহাসিক লাহোর প্রস্তাবের ভিত্তিতে পাকিস্তানের জন্য একটি শাসনতন্ত্র রচনা করে একে সত্যিকার অর্থে একটি যুক্তরাষ্ট্রে পরিণত করতে হবে। এর সরকার হবে সংসদীয় পদ্ধতির। প্রদেশগুলো পূর্ণ স্বায়ত্তশাসন লাভ করবে। সর্বজনীন প্রাপ্তবয়স্কদের ভোটাধিকারের ভিত্তিতে সকল নির্বাচন অনুষ্ঠিত হবে।"
        },
        {
          "label": "গ",
          "question": "উদ্দীপকে বণিত স্বৈরাচারী আন্দোলনের সাথে পাকিস্তান আমলের কোন ঐতিহাসিক আন্দোলনের মিল রয়েছে? ব্যাখ্যা করো।",
          "explanation": "উদ্দীপকে বর্ণিত স্বৈরাচারী আন্দোলনের সাথে পাকিস্তান আমলের ১৯৬৯ সালের গণঅভ্যুত্থানের মিল রয়েছে। ১৯৫৮ সালের অক্টোবর মাসে জেনারেল আইয়ুব খান সামরিক শাসন জারি করে পাকিস্তানের গণতান্ত্রিক ধ্যান-ধারণা, আশা-আকাঙ্ক্ষা ও বিধি-বিধান পর্যুদস্ত করেন। তার এ গণবিরোধী কাজ ও স্বৈরশাসনের অবসান ঘটিয়ে স্বাধিকার অর্জনের লক্ষ্যে ১৯৬৯ সালে পরিচালিত আন্দোলনই ৬৯ এর গণঅভ্যুত্থান। উদ্দীপকেও এর প্রতিফলন লক্ষণীয়। ১৯৮৭ সালের ১০ নভেম্বর, বাঙালি জাতি গণতন্ত্র প্রতিষ্ঠার জন্য স্বৈরাচার বিরোধী আন্দোলনে নামে। এদের মধ্যে নূর হোসেন রাজপথে নিজের বুকের তাজা রক্ত বিলিয়ে দিয়ে এ আন্দোলনকে আরও বেগবান করে। একইভাবে পাকিস্তান সরকারের স্বৈরাচারী মনোভাবকে দমনের লক্ষ্যে পূর্ব পাকিস্তানে স্বাধিকার অর্জনের আন্দোলন সংঘটিত হয়। বাঙালি জাতি ঐক্যবদ্ধ আন্দোলনে ঝাঁপিয়ে পড়লে আইয়ুব সরকার ১৯৬৮ সালের জানুয়ারি মাসে বঙ্গবন্ধু শেখ মুজিবুর রহমানসহ ৩৫ জনের বিরুদ্ধে আগরতলা মামলা দায়ের করে। ফলে আইয়ুব সরকারের এ সকল প্রহসনের বিরুদ্ধে বাঙালি জাতি DAC এর ৮ দফার ভিত্তিতে এবং ছাত্র সংগ্রাম পরিষদের ১১ দফার ভিত্তিতে আইয়ুব খানের বিরুদ্ধে আন্দোলন শুরু করে। ক্রমে তা সারা দেশে ছড়িয়ে পড়ে। ২০ জানুয়ারি ১৯৬৯ সালে ছাত্রদের উপর পুলিশি নির্যাতনের বিরুদ্ধে সারা দেশে ব্যাপক ক্ষোভের সৃষ্টি হয়। আর ২০ তারিখে নিহত আসাদের লাশ নিয়ে ২১ তারিখে ছাত্ররা গণঅভ্যুত্থানের নতুন রূপদান করে। এভাবে গণআন্দোলনের মুখে আইয়ুব খান পদত্যাগ করেন এবং গণঅভ্যুত্থান সফল হয়। উদ্দীপকেও ১৯৬৯ সালের গণঅভ্যুত্থানের প্রতিফলন ঘটেছে।"
        },
        {
          "label": "ঘ",
          "question": "উদ্দীপকের মতো রক্তে রাজপথ রঞ্জিত হওয়ার ফলেই কি আমাদের স্বাধীনতার পথ উন্মুক্ত হয়েছিল? ব্যাখ্যা করো।",
          "explanation": "উদ্দীপকে মতো অর্থাৎ ১৯৬৯ সালের গণঅভ্যুত্থান রক্তে রাজপথ রঞ্জিত হওয়ার ফলেই আমাদের স্বাধীনতার পথ উন্মুক্ত হয়েছিল- বক্তব্যটি যথার্থ। স্বৈরশাসক আইয়ুব সরকার পূর্ব পাকিস্তানের প্রতি অর্থনৈতিক, সামাজিক, রাজনৈতিক প্রতিটি ক্ষেত্রে শোষণ ও বৈষম্যমূলক নীতি গ্রহণ করে। বাঙালির ছয় দফা দাবিকে নস্যাৎ করে দিতে আইয়ুব সরকার ১৯৬৮ সালে আগরতলা মামলা দায়ের করে। এর বিরুদ্ধে আওয়ামী লীগের ছয় দফা ও ছাত্রদের এগারো দফাভিত্তিক আন্দোলন গড়ে ওঠে। ১৯৬৯ সালে এ আন্দোলন চূড়ান্ত রূপ লাভ করে এবং গণঅভ্যুত্থানে রূপ নেয়। বাঙালি জাতির রাজনৈতিক বিকাশে এ আন্দোলন তাৎপর্যপূর্ণ ভূমিকা রাখে। এ আন্দোলনে ছাত্রনেতা আসাদুজ্জামান ও শিক্ষক শামসুজ্জোহাসহ অনেকে শহিদ হন। ১৯৪৭ সালে পাকিস্তান রাষ্ট্র জন্ম হওয়ার সময় থেকেই পশ্চিম পাকিস্তান পূর্ব পাকিস্তানকে অর্থনৈতিক, রাজনৈতিক, সামরিক ও সামাজিক ক্ষেত্রে চরম বৈষম্যমূলক ব্যবস্থা গ্রহণ করেছিল। বাঙালির ছয় দফাভিত্তিক স্বায়ত্তশাসনের দাবিকে উপেক্ষা করে বাঙালির মনে ক্ষোভের বহ্নিশিখা প্রজ্বলিত করেছিল। এ অবস্থায় সরকারের আগরতলার মিথ্যা মামলা দায়ের আন্দোলনের গতিকে আরও তীব্র করে। এ অবস্থায় কারাগারে আটক বঙ্গবন্ধু শেখ মুজিবুর রহমানকে প্যারোলে মুক্তির বিষয়ে আলোচনায় অংশ নিতে বললে তিনি তা অস্বীকার করেন। এদিকে ১৫ ফেব্রুয়ারি ক্যান্টনমেন্টে সার্জেন্ট জহুরুল হক এবং ১৮ ফেব্রুয়ারি রাজশাহী বিশ্ববিদ্যালয়ের শিক্ষক অধ্যাপক ড. শামসুজ্জোহা গুলিতে নিহত হলে সারাদেশে আন্দোলনের দাবানল ছড়িয়ে পড়ে। ফলে ১৯৬৯ সালের আন্দোলনের মুখে পশ্চিম পাকিস্তানের শাসকগোষ্ঠী দুর্বল হয়ে পড়ে এবং ১৯৭০ সালে নির্বাচন ঘোষণা করতে বাধ্য হয়। আর এ অভ্যুত্থানের পরবর্তী বড় সাফল্য হলো ১৯৭০ সালের নির্বাচনে আওয়ামী লীগের মহাবিজয়। এ আন্দোলনে উদ্বুদ্ধ হয়ে পূর্ব পাকিস্তানের জনগণ আওয়ামী লীগকে রায় দেয়। উনসত্তরের গণঅভ্যুত্থান ১৯৭১ এর মহান স্বাধীনতা সংগ্রামের অনুপ্রেরণা হিসেবে কাজ করেছিল। উদ্দীপকে স্বৈরাচার বিরোধী আন্দোলনের ন্যায় ১৯৬৯ সালের গণঅভ্যুত্থানের সফলতা স্বাধীনতা আন্দোলনের পাথেয় হিসেবে ভূমিকা রেখেছে। উপর্যুক্ত আলোচনার পরিপ্রেক্ষিতে বলা যায়, ১৯৬৯ সালের গণঅভ্যুত্থানে রক্তে রাজপথ রঞ্জিত হওয়ার ফলেই আমাদের স্বাধীনতার পথ উন্মুক্ত হয়েছিল।"
        }
      ]
    },
    {
      "number": "9",
      "uddipok": "রিপার কলেজের সব শিক্ষার্থী ও শিক্ষক খালি পায়ে ২১ ফেব্রুয়ারি প্রভাতফেরিতে বের হলো। প্রভাতফেরি শেষে তারা তাদের কলেজের শহিদ মিনারে ফুল দিয়ে প্রথা জানাল। সর্বশেষ তাদের অডিটোরিয়ামে আলোচনা অনুষ্ঠান হয়। আলোচনায় রিপাদের কলেজের অধ্যক্ষ বলেন, এ আন্দোলন আমাদের স্বাধীনতা আন্দোলনের সূচনা করে।",
      "tag": "DRMC 24",
      "sub_questions": [
        {
          "label": "ক",
          "question": "যুক্তফ্রন্টের ২১ দফার প্রথম দফা কী?",
          "explanation": "যুক্তফ্রন্টের ২১ দফার প্রথম দফা ছিল বাংলাকে পাকিস্তানের অন্যতম রাষ্ট্রভাষা করা।"
        },
        {
          "label": "খ",
          "question": "ভাষা আন্দোলনের ক্ষেত্রে তমদ্দুন মজলিশের গুরুত্ব বর্ণনা করো।",
          "explanation": "ভাষা আন্দোলনে তমদ্দুন মজলিশের গুরুত্ব অপরিসীম। পাকিস্তান রাষ্ট্র সৃষ্টি হওয়ার পরপরই ঢাকা বিশ্ববিদ্যালয়ের অধ্যাপক আবুল কাশেম এর নেতৃত্বে 'তমদ্দুন মজলিশ' গঠিত হয়েছিল। এ সংগঠনের উদ্যোগেই ১৯৪৭ সালের ১৫ সেপ্টেম্বর ভাষা আন্দোলনের প্রথম পুস্তিকা 'পাকিস্তানের রাষ্ট্রভাষা বাংলা না উর্দু' প্রকাশিত হয়েছিল। এ সংগঠনের উদ্যোগেই ভাষা আন্দোলনকে রাজনৈতিক রূপদানের জন্য 'রাষ্ট্রভাষা সংগ্রাম পরিষদ' গঠিত হয়েছিল। মূলত তমদ্দুন মজলিশই ছিল ভাষার দাবিতে গড়ে ওঠা প্রথম সংগঠন।"
        },
        {
          "label": "গ",
          "question": "উদ্দীপকে উল্লেখিত দিবসের গুরুত্ব ব্যাখ্যা করো।",
          "explanation": "উদ্দীপকে ২১ ফেব্রুয়ারি সম্পর্কে বলা হয়েছে। বাঙালি জাতির ইতিহাসে এ দিবসের গুরুত্ব অপরিসীম। ১৯৫২ সালের ২১ ফেব্রুয়ারি দিনটি ছিল বাঙালিদের জন্য বিশেষ তাৎপর্যময় একটি দিন। এদিন বাংলা ভাষার দাবিতে সারা পূর্ব বাংলায় ধর্মঘট ও শোভাযাত্রার আহ্বান করা হয়। 'পাক সরকার ২০ ফেব্রুয়ারি থেকে ২০ দিনের জন্য ১৪৪ ধারা জারি করে। কিন্তু আন্দোলনকারীরা ২১ ফেব্রুয়ারি ভাষার দাবিতে ১৪৪ ধারা ভঙ্গ করে ইতিহাসের জন্ম দেন। ১৯৫২ সালের ২১ ফেব্রুয়ারি বিভিন্ন প্রতিষ্ঠানের ছাত্ররা ঢাকা বিশ্ববিদ্যালয়ের আমতলায় মিলিত হয়। সেখানে তারা গাজিউল হকের সভাপতিত্বে সমাবেশ শেষে ১৪৪ ধারা ভঙ্গ করে 'রাষ্ট্রভাষা বাংলা চাই' স্লোগানে মিছিল নিয়ে অগ্রসর হয়। তাদের এ মিছিলে পুলিশ গুলি বর্ষণ করলে রফিক, বরকত, জব্বার প্রমুখ শহিদ হন। এ ঘটনা সারাদেশে দাবানলের মতো ছড়িয়ে পড়ে। ফলে পাকিস্তান সরকার বাঙালির ভাষার দাবি মানতে বাধ্য হয়। এই দিনটির গুরুত্ব অনুধাবন করে ইউনেস্কো ২১ ফেব্রুয়ারিকে আন্তর্জাতিক মাতৃভাষা দিবস হিসেবে ঘোষণা করেছে। এ ঘোষণা • বিশ্বজুড়ে বাঙালি জাতির গৌরবকে ছড়িয়ে দিয়েছে। এ আলোচনা থেকে বোঝা যায় যে, বাঙালি জাতির অধিকার আদায়ের ইতিহাসে ২১ ফেব্রুয়ারি - তথা আন্তর্জাতিক মাতৃভাষা দিবসের গুরুত্ব অপরিসীম।"
        },
        {
          "label": "ঘ",
          "question": "উদ্দীপকে রিপাদের কলেজের অধ্যক্ষের বক্তব্যের সাথে তুমি কি একমত? তোমার উত্তরের পক্ষে লেখো।",
          "explanation": "হ্যাঁ, রিপাদের কলেজের অধ্যক্ষের বক্তব্যের সাথে আমি একমত। উদ্দীপকে আমরা দেখতে পাই, রিপাদের কলেজে ২১ ফেব্রুয়ারি আয়োজিত একটি আলোচনাসভায় তাদের কলেজের অধ্যক্ষ ভাষা আন্দোলন সম্পর্কে বলেন, এ আন্দোলন আমাদের স্বাধীনতা আন্দোলনের সূচনা করে। অধ্যক্ষের এ উক্তিটি সম্পূর্ণরূপে সঠিক। ১৯৫২ সালের ভাষা আন্দোলন বাঙালি জাতিকে ঐক্যবদ্ধ করেছিল। এ অন্দোলনের মাধ্যমে বাঙালি জাতির আত্মসচেতনতা বৃদ্ধি পায়। ভাষা আন্দোলনের মাধ্যমেই পূর্ব বাংলার পরবর্তী সকল আন্দোলনের সূত্রপাত হয়। এ আন্দোলনের পরবর্তী ধাপ ছিল ১৯৫৪ এর নির্বাচন। যেখানে বাঙালি জাতি যুক্তফ্রন্টকে বিজয়ী করে। এরপর ১৯৫৬ সালে বাংলাকে পাকিস্তানের অন্যতম রাষ্ট্রভাষা হিসেবে প্রতিষ্ঠা করতে সক্ষম হয়। ১৯৬৬ সালের ছয়দফা দাবির প্রেক্ষিতে আইয়ুব খানের স্বৈরশাসনের বিরুদ্ধে বীর বাঙালি ঐক্যবদ্ধ হয়। এভাবে ১৯৬৯ সালে সংঘটিত হয় গণঅভ্যুত্থান যা আইয়ুব খানের পতনকে ত্বরান্বিত করে। ১৯৭০ সালের নির্বাচনে আওয়ামী লীগ বিপুল সংখ্যাগরিষ্ঠতা অর্জন করলেও তাদের হাতে ক্ষমতা হস্তান্তর করা হয়নি। আর এরই প্রেক্ষিতে ১৯৭১ সালে বাঙালি জাতি দীর্ঘ নয় মাস মহান মুক্তিযুদ্ধের মাধ্যমে চূড়ান্ত বিজয় অর্জন করে। উপরের আলোচনায় দেখা যায়, ১৯৫২ সালের ২১ ফেব্রুয়ারি বাঙালি জাতির প্রথম আন্দোলন সংঘটিত হয়। এরই ধারাবাহিকতায় পরবর্তীতে পাকিস্তান সরকারের বিরুদ্ধে আরো অনেক আন্দোলন হয়, যা চূড়ান্ত রূপ লাভ করে ১৯৭১ সালের স্বাধীনতা যুদ্ধের মাধ্যমে। এ যুদ্ধে বাঙালি জাতি নিজেদের বিজয় ছিনিয়ে আনতে সক্ষম হয়। তাই বলা যায়, ১৯৫২ সালের ভাষা আন্দোলনের মাধ্যমেই বাঙালির স্বাধীনতা আন্দোলনের সূচনা হয়।"
        }
      ]
    },
    {
      "number": "10",
      "uddipok": "আলজেরিয়ার স্বাধীনতা সম্পর্কিত একটি নিবন্ধে রিবা জানতে পারে, আলজেরিয়ার স্বাধীনতা ৮ বছর আগে শুরু হয়েছিল। এ যুদ্ধে আলজেরিয়ান ন্যাশনাল ফ্রন্ট নেতৃত্ব দেয়। এ যুদ্ধ পরিচালনার জন্য পার্শ্ববর্তী রাষ্ট্র মিসরের কায়রোতে একটি অন্তবর্তীকালীন সরকার গঠন করে। ঐ সরকারের মূল দায়িত্ব ছিল কূটনৈতিক তৎপরতার মাধ্যমে আলজেরিয়ার স্বাধীনতার প্রতি বিশ্বমত ও জনসমর্থন সৃষ্টি।",
      "tag": "DRMC 24",
      "sub_questions": [
        {
          "label": "ক",
          "question": "অপারেশন সার্চলাইট কখন শুরু হয়?",
          "explanation": "অপারেশন সার্চলাইট শুরু হয় ১৯৭১ সালের ২৫ মার্চ মধ্যরাতে।"
        },
        {
          "label": "খ",
          "question": "১৯৭০ সালের নির্বাচন কেন পেছানো হয়?",
          "explanation": "১৯৭০ সালের নির্বাচনের তারিখ বন্যাজনিত কারণে পেছানো হয়। ১৯৭০ সালের অক্টোবর মাসে পাকিস্তানের জাতীয় ও প্রাদেশিক পরিষদের নির্বাচনের তারিখ নির্ধারিত থাকলেও ভয়াবহ বন্যাজনিত কারণে তা পরিবর্তন করে ৭ ডিসেম্বর জাতীয় এবং ১৭ ডিসেম্বর প্রাদেশিক নির্বাচনের তারিখ পুননির্ধারণ করা হয়। তাছাড়া নির্বাচনের প্রাক্কালে ১২ নভেম্বর পূর্ব পাকিস্তানের উপকূলবর্তী অঞ্চলে ইতিহাসের সবচেয়ে ভয়াবহ প্রাকৃতিক দুর্যোগ আঘাত হানে। পূর্ব পাকিস্তানের ঘূর্ণিঝড় আক্রান্ত উপকূলবর্তী অঞ্চলের জাতীয় পরিষদের ৯টি এবং প্রাদেশিক পরিষদের ২১টি আসনে নির্বাচনের তারিখ ১ মাস পিছিয়ে ১৯৭১ সালের ১৭ জানুয়ারি নির্ধারণ করা হয়।"
        },
        {
          "label": "গ",
          "question": "আলজেরিয়ার অন্তবর্তী সরকারের সাথে সাদৃশ্যপূর্ণ বাংলাদেশের মুক্তিযুদ্ধকালীন সরকারের গঠন বর্ণনা করো।",
          "explanation": "আলজেরিয়ার অন্তর্বর্তীকালীন সরকারের সাথে বাংলাদেশের মুক্তিযুদ্ধকালীন গঠিত মুজিবনগর সরকারের সাদৃশ্য রয়েছে। ১৯৭১ সালের ২৫ মার্চ মধ্যরাতে পাকিস্তানি সামরিক বাহিনী পূর্ব-পাকিস্তানে গণহত্যা শুরু করে। এর প্রতিবাদে প্রাথমিকভাবে পূর্বপ্রস্তুতি ও সাংগঠনিক তৎপরতা ছাড়াই পূর্ব পাকিস্তানের মানুষ ২৬ মার্চ থেকে তাদের বিরুদ্ধে প্রতিরোধ গড়ে তোলে। এভাবে শুরু হয় মুক্তিযুদ্ধ। মুক্তিযুদ্ধকে গতিময় ও সুসংহত করা, ভারতে আশ্রয় গ্রহণকারী লক্ষ লক্ষ বাঙালির দেখাশোনা এবং বহির্বিশ্বে বাঙালি জাতির ভাবমূর্তিকে তুলে ধরা এবং বিশ্ব জনমত আদায় ও। তহবিল সংগ্রহে প্রবাসী তথা মুজিবনগর সরকার গঠন করা হয়। উদ্দীপকের সরকারের ক্ষেত্রে একই পরিস্থিতি দেখা যায়। উদ্দীপকে বলা হয়েছে, আলেজেরিয়ার নেতৃবৃন্দ স্বাধীনতা যুদ্ধ পরিচালনার জন্য পার্শ্ববর্তী রাষ্ট্র মিসরের কায়রোতে একটি অন্তর্বর্তীকালীন সরকার গঠন করে। অনুরূপভাবে বাংলাদেশের স্বাধীনতা যুদ্ধ চলাকালীন ১৯৭১ সালের ১০ এপ্রিল স্বাধীন গণপ্রজাতন্ত্রী বাংলাদেশের 'অস্থায়ী সরকার' গঠন করা হয়, যা মুজিবনগর সরকার নামে পরিচিত। এ সরকারের অভ্যন্তরীণ প্রশাসনে মোট ১২টি মন্ত্রণালয় বা বিভাগ ছিল। এসব বিভাগের মাধ্যমেই যুদ্ধকালে সামরিক ও বেসামরিক যাবতীয় প্রশাসন পরিচালিত হয়। এ সরকারের রাষ্ট্রপতি ছিলেন বঙ্গবন্ধু শেখ মুজিবুর রহমান। তার অনুপস্থিতে সৈয়দ নজরুল ইসলামকে অস্থায়ী রাষ্ট্রপতি করে সরকার গঠন করা হয়। এ সরকারের প্রধানমন্ত্রীর দায়িত্ব অর্পিত হয় তাজউদ্দীন আহমদের ওপর। মুজিবনগর সরকারের পররাষ্ট্র ও আইনমন্ত্রী করা হয় খন্দকার মোশতাক আহমেদকে, অর্থমন্ত্রী করা হয় এম মনসুর আলীকে এবং স্বরাষ্ট্র, ত্রাণ ও পুনর্বাসনমন্ত্রী করা হয় এ এইচ এম কামারুজ্জামানকে। আমাদের মহান স্বাধীনতা যুদ্ধে এ সরকারের অবদান ছিল অতুলনীয়। সুতরাং উদ্দীপকে অন্তর্বতীকালীন সরকারের সাথে মুজিবনগর সরকারেরই মিল রয়েছে।"
        },
        {
          "label": "ঘ",
          "question": "উদ্দীপকে আলজেরিয়ার সরকারের ভূমিকা ও বাংলাদেশের সরকারের ভূমিকা কি একই রূপ? যুক্তিসহ মূল্যায়ন করো।",
          "explanation": "উদ্দীপকের আলজেরিয়া সরকারের ভূমিকা ও বাংলাদেশের মুজিবনগর সরকারের ভূমিকা একই প্রকৃতির ছিল না। উদ্দীপকের আলজেরিয়ায় গঠিত সরকারের মূল দায়িত্ব ছিল কূটনৈতিক তৎপরতার মাধ্যমে আলজেরিয়ার স্বাধীনতার প্রতি বিশ্ব জনমত আদায় বা জনসমর্থন সৃষ্টি করা। কিন্তু বাংলাদেশের স্বাধীনতা যুদ্ধের সময় গঠিত মুজিবনগর সরকারে কাজের পরিধি ছিল আরও ব্যাপক। মুজিবনগর সরকার বাংলাদেশের স্বাধীনতার প্রতি বিশ্ব জনমত সৃষ্টির পাশাপাশি যুদ্ধ পরিচালনার ক্ষেত্রেও অসামান্য অবদান রেখেছিল। ১৯৭১ সালের ১০ এপ্রিল পর্যন্ত মুক্তিযুদ্ধ পরিচালিত হয় অনেকটা অপরিকল্পিতভাবে। কিন্তু মুজিবনগর সরকার গঠিত হওয়ায় পরিকল্পিতভাবে সামরিক-বেসামরিকু জনগণকে নিয়ে মুক্তিবাহিনী গড়ে তোলা হয়। সমগ্র বাংলাদেশকে ১১টি সেক্টরে ভাগ করা হয়। এছাড়া বেশ কিছু সাব-সেক্টর এবং তিনটি ব্রিগেড গঠন করা হয়। এসব সেক্টর ও ফোর্সে যুদ্ধ করার জন্য মুক্তিযোদ্ধাদেরকে গেরিলা ট্রেনিং দেওয়া হয়। এছাড়াও প্রচণ্ড প্রতিকূলতার মধ্যে মুক্তিযুদ্ধে নেতৃত্ব প্রদান, এক কোটিরও বেশি শরণার্থীর জন্য ত্রাণের ব্যবস্থা করা, স্বাধীন বাংলা বেতারের মাধ্যমে জনগণকে উদ্বুদ্ধ করাসহ বিভিন্ন কার্যক্রম সম্পাদন, করে এ সরকার। স্বাধীনতা যুদ্ধের চেতনাকে অক্ষুণ্ণ রাখা, সংগ্রামী মানুষের মনোবল ঠিক রাখার জন্য মুজিবনগর সরকার স্বাধীন বাংলা বেতার কেন্দ্রের মাধ্যমে ও পত্র-পত্রিকার সাহায্যে যে প্রচেষ্টা চালিয়েছিল তা মুক্তিযুদ্ধের প্রেরণার অন্যতম উৎস ছিল। এছাড়াও এ সরকার কলকাতা, দিল্লি, লন্ডন, ওয়াশিংটন, নিউইয়র্ক ও স্টকহোমসহ বিশ্বের বিভিন্ন দেশে বাংলাদেশের প্রতিনিধি নিয়োগ করে মুক্তিযুদ্ধের পক্ষে প্রচারণা ও সমর্থন আদায়ের চেষ্টা করে। উপরের আলোচনায় প্রতীয়মান হয়, মুজিবনগর সরকার বাংলাদেশের স্বাধীনতা যুদ্ধের সময় বিশ্ব জনমত সৃষ্টি ও জনসমর্থন আদায়ের চেষ্টা ছাড়াও সার্বিকভাবে যুদ্ধ পরিচালনার ক্ষেত্রে গুরুত্বপূর্ণ ভূমিকা পালন করে। তাই বলা যায়, আলজেরিয়ার গঠিত অন্তর্বর্তীকালীন সরকারের ভূমিকা আর মুজিবনগর সরকারের ভূমিকা একই প্রকৃতির ছিল না।"
        }
      ]
    },
    {
      "number": "11",
      "uddipok": "মার্কিন যুক্তরাষ্ট্রের অবিসংবাদিত নেতা প্রেসিডেন্ট আব্রাহাম লিংকন দাস প্রথা বিলোপ এবং গণতন্ত্রের নবজাগরণের উদ্দেশ্যে গ্যাটিসবার্গ নামক স্থানে এক যুগান্তকারী ভাষণ প্রদান করেন যা পৃথিবীর ইতিহাসে 'গ্যাটিসবার্গ এড্রেস' নামে খ্যাত। তার এ ভাষণের ব্যাপ্তি ছিল মাত্র তিন মিনিট। ভাষণে তিনি গণতন্ত্র, শোষিত মানুষের মুক্তি ও অধিকারের কথা বলেছেন। পৃথিবীতে গণতন্ত্র প্রতিষ্ঠা এবং দাস প্রথা বিলোপে এটি একটি মাইলফলক।",
      "tag": "DRMC 24",
      "sub_questions": [
        {
          "label": "ক",
          "question": "লাহোর প্রস্তাব কত সালে পেশ করা হয়?",
          "explanation": "লাহোর প্রস্তাব ১৯৪০ সালে পেশ করা হয়।"
        },
        {
          "label": "খ",
          "question": "দ্বিজাতি তত্ত্ব বলতে কী বোঝায়?",
          "explanation": "হিন্দু ও মুসলিম দুটি আলাদা জাতি- কায়দে আজম মোহাম্মদ আলী জিন্নাহর এ ধারণাই দ্বিজাতি তত্ত্ব নামে পরিচিত। ১৯৪০ সালের ২২-২৩ মার্চ লাহোরে মুসলিম লীগের ২৭তম অধিবেশনে মোহাম্মদ আলী জিন্নাহ দ্বিজাতি তত্ত্ব ঘোষণা করেন। এ তত্ত্বের মূলকথা হলো হিন্দু-মুসলিম আলাদা জাতি। তাদের ধর্মীয় ও দার্শনিক দৃষ্টিভঙ্গি, সামাজিক রীতি-প্রথা এবং ইতিহাস-ঐতিহ্য সম্পূর্ণ আলাদা। সুতরাং সাম্প্রদায়িক জটিলতা নিরসনে ভারতের দুই প্রধান সম্প্রদায়ের জন্য স্বতন্ত্র রাষ্ট্র গঠন অপরিহার্য বলে তিনি মনে করেন। এ মতামতই দ্বিজাতি তত্ত্ব নামে পরিচিতি।"
        },
        {
          "label": "গ",
          "question": "আব্রাহাম লিংকনের ভাষণের সাথে বাংলাদেশের কোন মহান নেতার ভাষণের সামঞ্জস্য রয়েছে? ব্যাখ্যা করো।",
          "explanation": "আব্রাহাম লিংকনের ভাষণের সাথে বাংলাদেশের মহান নেতা বঙ্গবন্ধু শেখ মুজিবুর রহমানের ঐতিহাসিক ৭ মার্চের ভাষণের সামঞ্জস্য রয়েছে। বাঙালি জাতির স্বাধীনতা সংগ্রামের ইতিহাসে ১৯৭১ সালের ৭ মার্চ বঙ্গবন্ধু শেখ মুজিবুর রহমানের দেওয়া ভাষণ একটি যুগান্তকারী ঘটনা। এ ভাষণের মাধ্যমে বাঙালি জাতিকে স্বাধীনতার মন্ত্রে উজ্জীবিত করা হয়েছিল। ৭ মার্চ বিকেলে রেসকোর্স ময়দানের (বর্তমান সোহরাওয়ার্দী উদ্যান) সমাবেশে লাখো মানুষের ঢল নামে। সেখানে বঙ্গবন্ধু শেখ মুজিবুর রহমান তার ভাষণে জাতিকে স্বাধীনতা যুদ্ধের জন্য প্রস্তুত হওয়ার আহ্বান জানান। উদ্দীপকেও এ রকম একটি গুরুত্বপূর্ণ ভাষণের বর্ণনা দেওয়া হয়েছে। মার্কিন প্রেসিডেন্ট আব্রাহাম লিংকন দাস প্রথা বিলোপ এবং গণতন্ত্রের নবজাগরণের উদ্দেশ্যে গেটিসবার্গ নামক স্থানে এক যুগান্তকারী ভাষণ প্রদান করেন। ভাষণে তিনি গণতন্ত্র, শোষিত মানুষের মুক্তি ও অধিকারের কথা বলেছেন। ইতিহাসে এটি গেটিসবার্গ ভাষণ নামে বিখ্যাত হয়ে আছে। বঙ্গবন্ধুর ১৯৭১ সালের ৭ মার্চের দিক-নির্দেশনামূলক ভাষণ বিশ্বের ইতিহাসে একই রকম বিখ্যাত। বঙ্গবন্ধুর ভাষণটির মূল বিষয়গুলোর মধ্যে ছিল: চলমান সামরিক আইন প্রত্যাহারের দাবি, গণহত্যার সুষ্ঠু তদন্তের দাবি, নির্বাচিত জনপ্রতিনিধিদের হাতে ক্ষমতা হস্তান্তরের আহ্বান ও সর্বোপরি পাকিস্তানিদের বিরুদ্ধে প্রতিরোধ গড়া তথা স্বাধীনতার লড়াইয়ের প্রস্তুতির ইঙ্গিত। ৭ মার্চের ভাষণে বঙ্গবন্ধু বাংলাদেশের মানুষকে স্বাধীনতা যুদ্ধের প্রস্তুতি নেওয়ার আহ্বান জানিয়েছেন। তার এ ভাষণে বাঙালি জাতির তখনকার আশা-আকাঙ্ক্ষার প্রতিফলন ঘটেছিল। এ ভাষণে উদ্বুদ্ধ হয়েই বাঙালি মুক্তিযুদ্ধে ঝাঁপিয়ে পড়েছিল। তাই বলা যায়, উদ্দীপকের ভাষণের সাথে বাঙালির মহান নেতা বঙ্গবন্ধু শেখ মুজিবুর রহমানের ৭ মার্চের ভাষণের মিল রয়েছে।"
        },
        {
          "label": "ঘ",
          "question": "গণতন্ত্র ও অধিকার প্রতিষ্ঠায় উভয় নেতার ভাষণ তাৎপর্যপূর্ণ হলেও বাংলার মহান নেতার ভাষণ ছিল আরও দিক নির্দেশনামূলক ও চেতনায় উদ্দীপ্ত- বিশ্লেষণ করো।",
          "explanation": "গণতন্ত্র ও অধিকার প্রতিষ্ঠায় প্রেসিডেন্ট লিংকন এবং বাংলাদেশের মহান নেতা অর্থাৎ বঙ্গবন্ধু শেখ মুজিবুর রহমান উভয়ের ভাষণ তাৎপর্যপূর্ণ হলেও বঙ্গবন্ধুর ৭ মার্চের ভাষণ ছিল অধিক দিকনির্দেশনামূলক ও চেতনায় উদ্দীপ্ত- কথাটি যথার্থ। বঙ্গবন্ধু শেখ মুজিবুর রহমান ৭ মার্চের ভাষণটি আব্রাহাম লিংকনের ভাষণটির মতোই গুরুত্বপূর্ণ। ১৮৬৩ সালে আমেরিকার প্রেসিডেন্ট আব্রাহাম লিংকনের ৩ মিনিটের ভাষণ এবং বঙ্গবন্ধুর ৭ মার্চের ভাষণের প্রেক্ষাপট ভিন্ন হলেও উভয়ই ইতিহাসের মূল্যবান দলিল। লিংকনের কন্ঠে ধ্বনিত হলো গণতন্ত্র সম্বন্ধে তার বিখ্যাত উক্তি, 'Democracy is the Government of the people, by the people and for the people will never perish from the earth.' আর বঙ্গবন্ধু বললেন, 'সাত কোটি মানুষকে দাবায়ে রাখতে পারবা না।' ৭ মার্চের এ ৭টি শব্দ বাঙালিকে দুর্বার করে তুলেছিল। বঙ্গবন্ধু শেখ মুজিবুর রহমান ৭ মার্চের ঐতিহাসিক ভাষণ ছিল বাঙালি জাতির স্বাধীনতা সংগ্রামের ইতিহাসের এক গুরুত্বপূর্ণ মাইলফলক। একটি ভাষণ একটি জাতিকে কতটা উদ্দীপ্ত করতে পারে তার এক উজ্জ্বল দৃষ্টান্ত বঙ্গবন্ধুর ৭ মার্চের ভাষণ। অনেকে এই ভাষণকে বাংলাদেশের জন্মের প্রাক্কালে সাধারণ জনগণের সাথে তাদের অবিসংবাদিত নেতার সংলাপ হিসেবে আখ্যা দেন। বঙ্গবন্ধুর এ ভাষণটিকে বিশ্বের অন্যতম সেরা ভাষণগুলোর একটি বলে বিবেচনা করা হয়। এর মাধ্যমে বাঙালির আশা-আকাঙ্ক্ষা ব্যক্ত হয়। যদিও বঙ্গবন্ধু এ ভাষণে এদেশের মানুষকে তিনি স্বাধীনতা যুদ্ধের প্রস্তুতি নেওয়ার আহ্বান জানিয়েছিলেন। মুক্তিপাগল বাঙালি এ আহ্বানেই উদ্বেলিত হয়েছিল। এ ভাষণে বঙ্গবন্ধু দ্ব্যর্থহীন কণ্ঠে ঘোষণা করেন; 'এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।' তার এ ঘোষণা বাঙালি জাতিকে স্বাধীনতার মন্ত্রে দীক্ষিত করে। পরবর্তী সময়ে বাংলার স্বাধীনতা যুদ্ধে এ ভাষণটি মুক্তিযোদ্ধাদের অনুপ্রেরণা হিসেবে কাজ করেছিল। এ ভাষণের ঐতিহাসিক তাৎপর্য উপলব্ধি করে জাতিসংঘের অঙ্গসংস্থা ইউনেস্কো ২০১৭ সালের ৩০ অক্টোবর একে 'বিশ্ব প্রামাণ্য ঐতিহ্য' হিসেবে স্বীকৃতি দিয়েছে। পরিশেষে বলা যায়, ৭ মার্চের ভাষণের ফলে পূর্ব পাকিস্তানে যে অসহযোগ আন্দোলনের বিস্তার ঘটেছিল, তা-থেকেই আমাদের মুক্তি সংগ্রামের সূচনা হয় এবং স্বাধীন সার্বভৌম বাংলাদেশ রাষ্ট্রের জন্ম হয়। আর এদিক থেকেই আব্রাহাম লিংকনের চেয়ে বঙ্গবন্ধু শেখ মুজিবুর রহমান ভাষণ অধিক দিকনির্দেশনামূলক ও গুরুত্ববহ।"
        }
      ]
    }
  ]
}