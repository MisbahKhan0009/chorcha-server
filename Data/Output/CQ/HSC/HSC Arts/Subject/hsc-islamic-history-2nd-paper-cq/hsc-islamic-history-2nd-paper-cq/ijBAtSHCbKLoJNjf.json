{
  "title": "গাজীপুর ক্যান্টনমেন্ট কলেজ ২০২৩",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "নেপোলিয়ন বোনাপার্ট ১৭৯৮ সালের মিসর বিজয় করেন। তবে, নেপোলিয়ন এবং ফরাসিরা বেশি দিন মিসরে অবস্থান করতে পারেননি। কিন্তু মিসরের ইতিহাসে এ বিজয় ছিল খুবই গুরুত্বপূর্ণ। বিশেষ করে জ্ঞান- বিজ্ঞান ও সভ্যতা-সংস্কৃতির ক্ষেত্রে এর ফলাফল ছিল যুগান্তকারী?",
      "tag": "GCPC 23",
      "sub_questions": [
        {
          "label": "ক",
          "question": "রাজা দাহির কে ছিলেন?",
          "explanation": "রাজা দাহির ছিলেন সিন্ধু ও মুলতানের অধিপতি।"
        },
        {
          "label": "খ",
          "question": "সিন্ধু বিজয়ের প্রত্যক্ষ কারণ লেখো।",
          "explanation": "সিন্ধু অভিয়ানের প্রত্যক্ষ কারণ হলো সিন্দুর দেবল বন্দরে জলদস্যুদের মুসলমানদের ৮টি জাহাজ লুণ্ঠন। অষ্টম শতাব্দীর শুরুর দিকে সিংহলের রাজা আটটি উপঢৌকনপূর্ণ জাহাজ খলিফা ওয়ালিদ ও হাজ্জাজের উদ্দেশ্যে প্রেরণ করেন। যাত্রাপথে জাহাজগুলো সিন্দুর দেবল বন্দরে উপস্থিত হলে সেগুলো জলদস্যু কর্তৃক দুষ্ঠিত হয়। হাজ্জাজ রাজা দাহিরের নিকট এর প্রতিকার ও ক্ষতিপূরণ দাবি করলে দাহির সে দাবি প্রত্যাখ্যান করেন। দাহিরের উদ্বত আচরণে ক্ষুদ্ধ হয়ে হাজ্জাজ বিন ইউসুফ সিন্ধু অভিযানের চূড়ান্ত সিদ্ধান্ত নেন, যা সিন্ধু অভিযানের প্রত্যক্ষ কারণ।"
        },
        {
          "label": "গ",
          "question": "উদ্দীপকে বর্ণিত নেপোলিয়নের মিসর বিজয়ের সাথে তোমার পাঠ্যবইয়ের কোন বিজয়ের মিল রয়েছে? ব্যাখ্যা করো।",
          "explanation": "উদ্দীপকে বর্ণিত নেপোলিয়নের মিসর বিজয়ের সাথে আমার পাঠ্যবইয়ের আরবদের সিন্ধু ও মুলতান বিজয়ের মিল রয়েছে। উমাইয়া খলিফা আল ওয়ালিদের পূর্বাঞ্চলীয় শাসনকর্তা হাজ্জাজ বিন ইউসুফের সেনাপতি মুহাম্মদ বিন কাসিম ৭১২ খ্রিষ্টাব্দে সিন্ধুতে অভিযান পরিচালনা করে সিন্ধু দখল করেন। এ অভিযানে সিন্ধুর রাজা দাহির পরাজিত ও নিহত হন। ৭১৩ খ্রিষ্টাব্দে তিনি মুলতান জয় করেন। কিন্তু পরবর্তীতে আরবরা সিন্ধুতে তাদের অবস্থান ধরে রাখতে পারেননি। তবে ভারতবর্ষের ইতিহাসে এ বিজয় ছিল খুবই গুরুত্বপূর্ণ। কারণ তা ভারতবর্ষের সভ্যতা ও সংস্কৃতিতে গুরুত্বপূর্ণ প্রভাব বিস্তার করে। উদ্দীপকেও এমনটি দেখা যায়। উদ্দীপকে বলা হয়েছে, নেপোলিয়ন মিসর জয় করলেও ফরাসিরা বেশি দিন মিসরে অবস্থান করতে পারেননি। তবে মিসরের ইতিহাসে এ বিজয় • ছিল খুবই গুরুত্বপূর্ণ। বিশেষ করে জ্ঞান-বিজ্ঞান ও সভ্যতা-সংস্কৃতির ক্ষেত্রে এর ফলাফল ছিল যুগান্তকারী। উদ্দীপকের মতোই আরবরা সিন্ধু বিজয়ের পর সিন্ধুতে স্থায়ী শাসন প্রতিষ্ঠায় মনোযোগী হননি। তবে এ বিজয়ের ফলে আরব-মুসলিম ও ভারতীয় হিন্দুদের মধ্যে সভ্যতা ও সংস্কৃতির আদান-প্রদান ঘটে। জ্ঞান-বিজ্ঞানের বিকাশ সাধিত হয়। তাই বলা যায়, উদ্দীপকে বর্ণিত নেপোলিয়নের মিসর বিজয়ের সাথে আরবদের সিন্ধু ও মুলতান বিজয়ের মিল রয়েছে।"
        },
        {
          "label": "ঘ",
          "question": "উদ্দীপকের সাথে সাদৃশ্যপূর্ণ পাঠ্যবইয়ের বিজয়ের ফলাফল উদ্দীপকের আলোকে বিশ্লেষণ করো।",
          "explanation": "উক্ত বিজয় তথা আরবদের সিন্ধু ও মুলতান বিজয়ের ফলাফল উদ্দীপকের মতোই জ্ঞান-বিজ্ঞান ও সভ্যতা-সংস্কৃতির বিকাশে গুরুত্বপূর্ণ ভূমিকা রেখেছিল। আরবদের সিন্ধু ও মুলতান বিজয় রাজনৈতিকভাবে তাৎপর্যহীন হলেও জ্ঞান- বিজ্ঞানের বিকাশে এই বিজয় ভূমিকা রাখে। এর ধর্মীয়, সামাজিক ও সাংস্কৃতিক ফলাফল ছিল সুদূরপ্রসারী। প্রাচীনকাল থেকে ভারতবর্ষ ছিল উন্নত সভ্যতা ও সংস্কৃতির লীলাভূমি। দর্শন, জ্যোতির্বিদ্যা, গণিত, চিকিৎসাবিদ্যা, সংগীত, স্থাপত্য ও চিত্রশিল্পে ভারতীয়দের বিশেষ পারদর্শিতা ছিল। বেদ ও বৌদ্ধ ধর্মের নির্বাণ মুসলিম সুফি মতাদর্শকে বিশেষভাবে প্রভাবিত করে। আরবদের সিন্ধু ও মুলতান বিজয়ের পর আরবরা ভারতীয় জ্ঞান-বিজ্ঞানের সংস্পর্শে আসে। ভারতীয় পণ্ডিত ব্রহ্মগুপ্ত রচিত গ্রন্থ সিদ্ধান্তের প্রভাবে ইসলামে জ্যোতির্বিদ্যার ওপর বৈজ্ঞানিক গবেষণা শুরু হয়। আরবরা ভারতীয়দের থেকেই গণিতে শূন্যের ব্যবহার শেখে। জ্ঞান-বিজ্ঞান শেখার জন্য বহু মুসলিম পণ্ডিত ভারতে এসেছিলেন। ভারতীয় হিন্দু স্থাপত্যরীতি মুসলিম স্থাপত্য শিল্পের বিকাশে বিশেষভাবে অবদান রেখেছিল। আরব মুসলমানরা কেবল ভারতীয়দের কাছ থেকে শিক্ষা গ্রহণ করেছিল তা নয়, বরং ভারতীয়রাও আরবদের ধর্ম, আচার-অনুষ্ঠান ও সংস্কৃতি দ্বারা প্রভাবিত হয়েছিল। সিন্ধু বিজয়ের আগেই আরব মুসলিমরা গ্রিক, মিসরীয়, মেসোপটেমীয় এবং পারসিক সভ্যতা ও সংস্কৃতির দ্বারা প্রভাবিত হয়েছিল। তারা এসব সংস্কৃতির সমন্বয় সাধন করে ভারতীয়দের কাছে নিয়ে আসে। ফলে মুসলমানদের মাধ্যমে ভারতীয়দের সামনে সাংস্কৃতিক উন্নয়নের সম্ভাবনার দ্বার উন্মোচিত হয়। এভাবেই আরবদের সিন্ধু ও মুলতান বিজয়ের ফলাফল উদ্দীপকের মতোই জ্ঞান-বিজ্ঞান ও সভ্যতা সংস্কৃতির বিকাশে ভূমিকা রেখেছে। পরিশেষে বলা যায় যে, নেপোলিয়ান বোনাপার্টের মিসর বিজয়ের ফলাফল এবং মুহাম্মদ বিন কাসিমের সিন্ধু বিজয়ের ফলাফল একই সূত্রে গাঁথা।"
        }
      ]
    },
    {
      "number": "2",
      "uddipok": "সুলতান বোরহান বারবার অন্য একটি দেশে অভিযান পরিচালনা করেন এবং অভিযান শেষে দেশে ফিরে আসেন। তার শ্রেষ্ঠ অভিযান হলো নন্দররাজ্য বিজয়। অভিযান থেকে তিনি যে ধন-সম্পদ অর্জন করেন তা শিক্ষা বিস্তার ও উন্নয়নমূলক কাজে ব্যয় করেন। এভাবে তিনি তার রাজ্যকে একটি সমৃদ্ধরাজ্যে পরিণত করেন।",
      "tag": "GCPC 23",
      "sub_questions": [
        {
          "label": "ক",
          "question": "সুলতান মাহমুদ কে ছিলেন?",
          "explanation": "গজনি রাজ্যের সুলতান ছিলেন মাহমুদ।"
        },
        {
          "label": "খ",
          "question": "তরাইনের ২য় যুদ্ধ সম্পর্কে কী জানো? ব্যাখ্যা করো।",
          "explanation": "তরাইনের প্রথম যুদ্ধে পরাজয়ের গ্লানি মুছে ফেলার জন্য মুহাম্মদ ঘুরি এবং চৌহান রাজা পৃথ্বিরাজের মধ্যে ১১৯২ খ্রিষ্টাব্দে তরাইনের প্রান্তরে যে যুদ্ধ সংঘটিত হয় সেটিই তরাইনের দ্বিতীয় যুদ্ধ নামে পরিচিত। ১১৯২ খ্রিস্টাব্দে সংঘটিত তরাইনের দ্বিতীয় যুদ্ধ ছিল একটি চূড়ান্ত মীমাংসাত্মক যুদ্ধ, যার মাধ্যমে হিন্দুস্থানের ওপর মুসলিম আধিপত্যের চরম সাফল্যের সূচনা করেছিল। এ যুদ্ধে মুহাম্মদ ঘুরি ও মুসলিম বাহিনী দীপ্ত শপথে যুদ্ধ করে পৃথ্বিরাজ ও সম্মিলিত রাজপুত বাহিনীকে পর্যুদস্ত করে। এ যুদ্ধে জয় লাভের ফলে ভারতীয় রাষ্ট্রগুলোর ওপর মুহাম্মদ ঘুরির চূড়ান্ত সফলতা সুনিশ্চিত হয় এবং ভারতে মুসলিম সাম্রাজ্যের স্থায়ী ভিত প্রতিষ্ঠিত হয়।"
        },
        {
          "label": "গ",
          "question": "উদ্দীপকে বর্ণিত নন্দনরাজ্য বিজয়ের সাথে সুলতান মাহমুদের কোন অভিযানের মিল রয়েছে? ব্যাখ্যা করো।",
          "explanation": "উদ্দীপকে বর্ণিত ঘটনার সাথে আমার পঠিত শাসক সুলতান মাহমুদের মিল রয়েছে। যে কোনো দেশ, রাজ্য বা অঞ্চলকে সমৃদ্ধিশালী ও সুসজ্জিত করতে হলে প্রচুর অর্থের প্রয়োজন হয়। ইতিহাস সাক্ষ্য দেয়- এই অর্থের প্রয়োজনে অনেক শাসক বিভিন্ন রাজ্যে অভিযান চালিয়েছেন। উদ্দীপকের সুলতান বোরহান এবং ইতিহাসখ্যাত সুলতান মাহমুদ এমনই দুজন শাসক। উদ্দীপকে বর্ণিত সুলতান বোরহান নিজ রাজ্যকে অর্থনৈতিকভাবে সমৃদ্ধিশালী করার জন্য বিভিন্ন দেশে অভিযান প্রেরণ করেন। সেসব অভিযান থেকে প্রাপ্ত ধন-সম্পদ কাজে লাগিয়ে তিনি তার শাসনব্যবস্থা পরিচালনা করেন। তাছাড়া শিক্ষা বিস্তার ও শিল্পকলার উন্নয়নে তিনি আহরিত ধন-সম্পদ ব্যয় করেন। বিখ্যাত সমরনেতা ও সাহসী বীর গজনির সুলতান মাহমুদও ধন-ঐশ্বর্যে ভরপুর ভারতবর্ষে বারবার আক্রমণ করেন। তার এ অভিযানের উদ্দেশ্য ছিল প্রচুর ধন-সম্পদ আহরণ করে নিজ রাজ্যের উন্নয়ন ঘটানো। তাই তিনি ভারতবর্ষকে তার প্রয়োজনীয় অর্থভাণ্ডার মনে করে ২৭ বছরে (১০০০-১০২৬ খ্রি.) মোট ১৭ বার সেখানে অভিযান প্রেরণ করেন এবং প্রতিবারই জয়লাভ করে প্রচুর সম্পদ হস্তগত করেন। এর মধ্যে তার ষোড়শতম অভিযান সোমনাথ মন্দির থেকে তিনি প্রচুর সম্পদ করায়ভ করেন। ভারত অভিযান থেকে আহরিত অর্থ-সম্পদ কাজে লাগিয়ে তিনি গজনি রাজ্যকে সমৃদ্ধিশালী করে গড়ে তুলেছিলেন। তিনি জ্ঞান-বিজ্ঞানের পৃষ্ঠপোষকতায়ও এ সম্পদ ব্যয় করেন। তাছাড়া শিল্প ও সংস্কৃতির' পৃষ্ঠপোষক হিসেবে তিনি সুলতান বোরহানের মতোই উদার ও আন্তরিক ছিলেন। গজনিতে নির্মিত স্বর্গীয় বধূ মসজিদটি তার উজ্জ্বল প্রমাণ। সুতরাং দেখা যাচ্ছে, উদ্দীপকের সুলতান বোরহান ও গজনির শাসক সুলতান মাহমুদের মধ্যে সুস্পষ্ট সাদৃশ্য বিদ্যমান।"
        },
        {
          "label": "ঘ",
          "question": "'সময় ও প্রেক্ষাপট ভিন্ন হলেও সুলতান বোরহান ও সুলতান মাহমুদের অভিযানের উদ্দেশ্য এক'- বিশ্লেষণ করো।",
          "explanation": "হ্যাঁ, আমি মনে করি সুলতান বোরহানের মতো একই উদ্দেশ্যে, সুলতান মাহমুদ ভারত অভিযান পরিচালনা করেছেন। সুলতান মাহমুদের ভারত অভিযানের প্রকৃত উদ্দেশ্য কী ছিল তা নিয়ে ইতিহাসবিদদের মধ্যে মতবিরোধ রয়েছে। তবে অনেকে মনে করেন অর্থনৈতিক উদ্দেশ্যেই তিনি ভারতে বারবার অভিযান প্রেরণ করেছিলেন। উদ্দীপকের সুলতান বোরহানের ক্ষেত্রেও এরূপ দেখা যায়। সুলতান বোরহান বারবার অন্য একটি দেশে অভিযান পরিচালনা করে দেশে ফিরে আসেন। অভিযান থেকে তিনি যে ধন-সম্পদ অর্জন করেন তা শিক্ষা বিস্তার ও উন্নয়নমূলক কাজে ব্যয় করেন। এভাবে তিনি তার রাজ্যকে একটি সমৃদ্ধরাজ্যে পরিণত করেন। একইভাবে ধনলিন্সার তীব্র বাসনা সুলতান মাহমুদের অভিযানে প্রতিফলিত হয়েছে। \"An Advanced History of India' গ্রন্থেও 'ভারতীয় ধনৈশ্বর্য' সংগ্রহ সুলতান মাহমুদের ভারত অভিযানগুলোর মুখ্য উদ্দেশ্য বলে উল্লেখ করা হয়েছে। এম মোহর আলীর মতে, \"সদ্য প্রতিষ্ঠিত গজনি রাজ্যের উন্নয়ন, রাজ্যকে সুদৃঢ়করণ, রাজ্যে নিজ কর্তৃত্ব এবং মুসলিম নৃপতিদের মধ্যে নিজের শ্রেষ্ঠত্ব প্রতিষ্ঠা, বিরাট সেনাবাহিনীর ব্যয় নির্বাহ, মধ্য এশিয়ায় অভিযান, রাজধানী গজনিকে সমৃদ্ধিশালী ও সুসজ্জিতকরণ এবং জ্ঞান-বিজ্ঞানের পৃষ্ঠপোষকতা ইত্যাদি কারণে সুলতান মাহমুদের প্রচুর অর্থের প্রয়োজন ছিল।\" সুলতান মাহমুদ ভারতকে তার প্রয়োজনীয় অর্থভাণ্ডার মনে করেছিলেন। ঐতিহাসিক ভিনসেন্ট স্মিথ বলেন, ১৭ বার অভিযান পরিচালনা করে তিনি সোনা, রূপা, হীরা, জহরত, মণি-মাণিক্য আহরণ করে গজনিতে নিয়ে যান। গজনিকে সমৃদ্ধ ও আকর্ষণীয় নগরীতে পরিণত করার জন্য তার প্রচুর অর্থের প্রয়োজন ছিল। এ'কারণে তিনি ভারতে ১৭ বার অভিযান পরিচালনা করেন। উপরের আলোচনায় পরিপ্রেক্ষিতে বলা যায়, সুলতান, বোরহানের মতো অর্থনৈতিক তথা ধন-সম্পদ সংগ্রহের উদ্দেশ্যেই সুলতান মাহমুদ বারবার ভারতে অভিযান পরিচালনা করেছেন।"
        }
      ]
    },
    {
      "number": "3",
      "uddipok": "প্রাথমিক জীবনে তৈমুর লং সিস্তান অভিযানকালে নির্বিঘ্নে রাজধানীতে প্রবেশ করেন। সিস্তান অধিপতি রাজধানী ছেড়ে অন্যত্র আশ্রয় নেন। তৈমুর যখন নিশ্চিন্তে রাজধানীতে বিশ্রামরত তখন সিস্তানের সৈন্যরা চারদিক থেকে তাকে ঘিরে ফেলে। এরূপ অতর্কিত আক্রমণে তৈমুর লং পরাজিত হন এবং কোনোমতে, প্রাণ নিয়ে পালিয়ে যান। এমনকি কিছুকালের জন্য তিনি রাজ্যহারা হন।",
      "tag": "GCPC 23",
      "sub_questions": [
        {
          "label": "ক",
          "question": "সম্রাট হুমায়ুনের পিতার নাম কী?",
          "explanation": "সম্রাট হুমায়ুনের পিতার নাম জহিরউদ্দিন মুহাম্মদ বাবর।"
        },
        {
          "label": "খ",
          "question": "'বাবরনামা' সম্পর্কে সংক্ষেপে লেখো।",
          "explanation": "তুর্কি ভাষায় রচিত মুঘল সম্রাট জহিরউদ্দিন মুহাম্মদ বাবরের আত্মজীবনীমূলক গ্রন্থটির নাম বাবরনামা। 'তুযুক-ই-বাবরি' বা 'বাবরনামা' গ্রন্থটি ভারতের ইতিহাস অধ্যয়নে একটি গুরুত্বপূর্ণ আকরগ্রন্থ হিসেবে বিবেচিত। ভাষার অনন্যতা ও তথ্যের নির্ভরযোগ্যতার জন্য এ গ্রন্থটি পণ্ডিত মহলের প্রশংসা লাভ করেছে। এ গ্রন্থে মধ্য এশিয়া ও আফগানিস্তানের পাশাপাশি সমকালীন ভারতের রাজনৈতিক ও আর্থ-সামাজিক অবস্থার পরিচয় পাওয়া যায়। ভারতে মুঘল সাম্রাজ্যের প্রতিষ্ঠাতা সম্রাট বাবর এতে তার ব্যক্তিজীবনের নানা দিক যেমন: দোষ-গুণ, সুখ-দুঃখ এবং সাফল্য-ব্যর্থতার কথা সবিস্তারে বর্ণনা করেছেন।"
        },
        {
          "label": "গ",
          "question": "উদ্দীপকে বর্ণিত তৈমুর লংয়ের সিস্তান অভিযানের সাথে মুঘল সম্রাট হুমায়ুনের কোন অভিযানের সাদৃশ্য রয়েছে? ব্যাখ্যা করো।",
          "explanation": "উদ্দীপকে বর্ণিত তৈমুর লংয়ের সিস্তান অভিযানের সাথে মুঘল সম্রাট হুমায়ুনের বাংলা অভিযানের সাদৃশ্য রয়েছে। আফগান নেতা শেরশাহ ১৫৩৪ খ্রিষ্টাব্দে মুঙ্গেরের কাছে সুরজগড়ের যুদ্ধে বাংলা ও বিহারের সম্মিলিত বাহিনীকে পরাজিত করে সমগ্র বিহার দখল করেন। পরবর্তী সময়ে শেরশাহ বঙ্গদেশে সফল অভিযান পরিচালনা করে অত্যন্ত শক্তিশালী হয়ে ওঠেন। তার এরূপ শক্তিবৃদ্ধিতে হুমায়ুন শঙ্কিত হয়ে বাংলায় অভিযান পরিচালনা করেন। তুর্কি-মোঙ্গল বিজেতা তৈমুর লংয়ের ঘটনায়ও এ অভিযানের প্রতিফলন লক্ষ করা যায়। তৈমুর লং সিস্তান অভিযানে নির্বিঘ্নে রাজধানীতে প্রবেশ করেন। সিস্তান অধিপতি রাজধানী ছেড়ে অন্যত্র আশ্রয় 'নেন। একইভাবে মুঘল সম্রাট হুমায়ুনও শেরশাহের বিরুদ্ধে বাংলায় অভিযান চালান। হুমায়ুন'গুজরাটে বাহাদুর শাহর বিদ্রোহ দমনে ব্যস্ত এমন সময় সাম্রাজ্যের পূর্বাঞ্চলে আফগানরা মুঘলদের জন্য প্রচণ্ড হুমকি হয়ে দেখা দেয়। শেরশাহ বিহার দখল করে বাংলায় ২টি সফল অভিযান চালান। এতে হুমায়ুন শঙ্কিত হয়ে ১৫৩৭ খ্রিষ্টাব্দে চুনার দুর্গ আক্রমণ ও দখল করেন। এরপর তিনি গৌড় (১৫৩৮) অবরোধ করে বাংলা বিজয় সম্পন্ন করেন। হুমায়ুন সেখানে প্রায় ৬ মাস অলস সময় পার করেন। সুতরাং বলা যায়, উদ্দীপকে বর্ণিত তৈমুর লংয়ের সিস্তান অভিযানে এ ঘটনার প্রতিচ্ছবিই প্রকাশিত হয়েছে।"
        },
        {
          "label": "ঘ",
          "question": "উদ্দীপকের আলোকে সম্রাট হুমায়ুনের উক্ত অভিযান-পরবর্তী পরিণতি বিশ্লেষণ করো।",
          "explanation": "তৈমুর লংয়ের মতো সম্রাট হুমায়ুনও অদূরদর্শিতা ও কৌশলগত দুর্বলতার কারণে বাংলা বিজয় পরবর্তী চৌসার যুদ্ধে শেরশাহের কাছে পরাজিত হয়ে সাময়িকভাবে রাজ্যহারা হয়েছিলেন। মুঘল সম্রাট হুমায়ুন ১৫৩৭ খ্রিষ্টাব্দে চুনার দুর্গ আক্রমণ ও দখল করে বাংলা বিজয় সম্পন্ন করেন। এরপর তিনি বাংলায় প্রায় ৬ মাস আমোদ- প্রমোদে মত্ত থাকেন। এ সুযোগে শেরশাহ নিজের শক্তি বৃদ্ধি করে হুমায়ুনকে আক্রমণ ও পরাজিত করেন। তৈমুর লংয়ের পরাজয়ের ক্ষেত্রেও হুমায়ুনের অদূরদর্শিতার প্রতিফলন লক্ষ করা যায়। তৈমুর লং সিস্তান দখল করে যখন নিশ্চিন্তে রাজধানীতে বিশ্রাম করছিলেন, তখন সিস্তানের সৈন্যরা তাকে চারদিক থেকে অতর্কিত আক্রমণ করে। ফলে তৈমুর লং পরাজিত হন এবং কোনোমতে প্রাণ নিয়ে পালিয়ে যান। একইভাবে হুমায়ুনও শেরশাহকে চুনার দুর্গে পরাজিত করে আমোদ-প্রমোদে মত্ত হয়ে পড়েন, যা চৌসার যুদ্ধে (১৫৩৯) তার পরাজয় ডেকে আনে। হুমায়ুন চুনার দুর্গ অধিকার করেন এবং বাংলা জয় করে সেখানে ছয় মাস অতিবাহিত করেন। কৌশলগত দিক থেকে এটি ছিল অপরিপক্ক এবং ভুল সিদ্ধান্ত। কেননা এর ফলে শেরশাহ নিজের ক্ষমতা সুসংহত করার সুযোগ পান এবং বাংলা দখল করেন। এ অবস্থায় হুমায়ুন ১৫৩৮ খ্রিস্টাব্দের জুলাই মাসে গৌড় অবরোধ করেন। কৌশলী শের খান মুঘল বাহিনীর সাথে মুখোমুখি সংঘর্ষ এড়িয়ে গৌড় ত্যাগ করেন। হুমায়ুন গৌড় দখল করে সেখানে ছয় মাস আলস্য ও আমোদে সময় কাটান। সে সময়ে শেরশাহ বিহার, বারানসী, জৈনপুর ও কনৌজ দখল করেন। এভাবে হুমায়ুনের আলস্য ও ত্রুটিপূর্ণ কৌশলের কারণে শেরশাহ নিজের শক্তি বৃদ্ধি করেন। এর ফলে চৌসার যুদ্ধে হুমায়ুন পরাজিত হয়ে পালিয়ে যেতে বাধ্য হন। পরিশেষে বলা যায়, বাংলা জয়ের পর হুমায়ুনের আলস্য ও অদূরদর্শিতাই চৌসার যুদ্ধে তার পরাজয়ের ক্ষেত্র তৈরি করে। এমনকি, এর ফলে তাকে সাময়িকভাবে রাজ্যহারা হতে হয়।"
        }
      ]
    },
    {
      "number": "4",
      "uddipok": "মি. কাইমউদ্দীন নূরগঞ্জ এলাকার জমিদার ছিলেন। তাঁর স্ত্রী জুলেখা বেগম ছিলেন যেমন অপরূপা সুন্দরী তেমনি বুদ্ধিমতী ও সুনিপুণা। অল্প সময়ের মধ্যেই জুলেখা বেগম জমিদার মি. কাইমউদ্দীনের প্রিয়পাত্রী হয়ে ওঠেন। ফলে আরামপ্রিয় জমিদারের ওপর তার স্ত্রী প্রভাব বিস্তার করেন এবং পর্দার আড়ালে প্রকৃত ক্ষমতার অধিকারিণী হন।",
      "tag": "GCPC 23",
      "sub_questions": [
        {
          "label": "ক",
          "question": "কত খ্রিস্টাব্দে সম্রাট আকবর সিংহাসনে আরোহণ করেন?",
          "explanation": "সম্রাট আকবর ১৫৫৬ খ্রিস্টাব্দে সিংহাসনে আরোহণ করেন।"
        },
        {
          "label": "খ",
          "question": "মনসবদারি প্রথা সম্পর্কে লেখো।",
          "explanation": "মুঘল সম্রাট আকবর সেনাবাহিনীতে নিয়মানুবর্তিতা ও শৃঙ্খলা প্রতিষ্ঠার লক্ষ্যে যে ব্যবস্থা গ্রহণ করেন, তা-ই মনসবদারি প্রথা নামে পরিচিত। 'মনসব' শব্দের অর্থ পদ বা মর্যাদা। এ পদের অধিকারীকে 'মনসবদার' বলা হয়। সামরিক ও বেসামরিক প্রশাসনের অব্যবস্থা দূর করার জন্য সম্রাট আকবর ১৫৭১ খ্রিষ্টাব্দে শাহবাজ খানকে মীর বকশী (সামরিক বাহিনীর প্রধান) নিয়োগ করে একটি পরিকল্পনা গ্রহণ করেন। এটিই 'মনসবদারি প্রথা'। এ ব্যবস্থায় সর্বোচ্চ এবং সর্বনিম্ন পর্যায়ের মনসবদার তাদের অধীনে যথাক্রমে মোট ১০ হাজার থেকে ১০ জন সৈন্য রাখতে পারতেন"
        },
        {
          "label": "গ",
          "question": "উদ্দীপকের জুলেখা বেগমের সাথে মুঘল আমলের কোন মহীয়সী নারীর মিল পাওয়া যায়? ব্যাখ্যা করো।",
          "explanation": "উদ্দীপকের জুলেখা বেগমের সাথে মুঘল আমলের মহীয়সী নারী নূরজাহানের মিল রয়েছে। নূরজাহানের প্রকৃত নাম মেহের-উন-নিসা। তিনি মুঘল সম্রাট জাহাঙ্গীরের স্ত্রী ছিলেন। তিনি অসামান্য রূপের অধিকারী ছিলেন। তাই সম্রাট জাহাঙ্গীর তাকে নূরজায়ান (পৃথিবীর আলো) উপাধি দিয়ে মর্যাদায় ভূষিত করেন। এরপর থেকে মেহের-উন-নিসা নূরজাহান নামেই পরিচিতি লাভ করেন। প্রজ্ঞা, বুদ্ধিমত্তার দৌলতে রাজপরিবারের সর্বত্রই তার কর্তৃত্ব ছিল। উদ্দীপকের জুলেখা বেগমের ক্ষেত্রেও এরকম দেখা যায়। নূরগঞ্জ এলাকার জমিদার মি. কাইমউদ্দীনের স্ত্রী জুলেখা বেগম যেমন অপরূপা সুন্দরী তেমনি বুদ্ধিমতী ছিলেন। অল্প সময়ের মধ্যেই তিনি জমিদার মি. কাইমউদ্দীনের প্রিয়পাত্রী হয়ে ওঠেন। ফলে তিনি সহজেই আরামপ্রিয় জমিদার স্বামীর ওপর প্রভাব বিস্তার করেন এবং পর্দার আড়ালে প্রকৃত ক্ষমতার অধিকারী হন। সম্রাট জাহাঙ্গীরের ওপরও তার স্ত্রী নূরজাহানের অপরিসীম প্রভাব ছিল। জাহাঙ্গীর আরামপ্রিয় ছিলেন। এ সুযোগে সম্রাটকে নিজের নিয়ন্ত্রণে এনে নূরজাহান তার আত্মীয়-স্বজনদের রাজ্যের উচ্চপদে নিয়োগ দেন। তার পিতা মির্জা গিয়াস বেগ এবং ভাই আসফ খানকে জাহাঙ্গীরের 'উজির নিযুক্ত করা হয়। নূরজাহান সাম্রাজ্যে অপরিসীম ক্ষমতার অধিকারী ছিলেন। তার ক্ষমতা এতটা বৃদ্ধি পেয়েছিল যে, জাহাংগীর নামমাত্র সম্রাটে পরিণত হয়েছিলেন। সুতরাং দেখা যাচ্ছে, সৌন্দর্য, বুদ্ধিমত্তা ও কর্তৃত্ব প্রতিষ্ঠার দিক দিয়ে উদ্দীপকের জুলেখা বেগম এবং মুঘল মহীয়সী নূরজাহান একে অন্যের প্রতিরূপ।"
        },
        {
          "label": "ঘ",
          "question": "উক্ত মহীয়সী নারীর কৃতিত্ব পর্যালোচনা করো।",
          "explanation": "সম্রাট জাহাঙ্গীরের স্ত্রী নূরজাহান ছিলেন তীক্ষ্ণ বুদ্ধি, গভীর জ্ঞান এবং অনন্য প্রতিভার অধিকারী, যার বলে তিনি প্রায় ১৫ বছর নেপথ্যে থেকে মুঘল সাম্রাজ্যকে পরিচালিত করেন। মুঘল সম্রাট জাহাঙ্গীরের সাথে নূরজাহানের প্রেম ও পরে স্ত্রী হিসেবে শাসনকাজে প্রভাব বিস্তার মুঘল ইতিহাসের এক গুরুত্বপূর্ণ অধ্যায়। নূরজাহানের পিতা পারস্যের অধিবাসী মির্জা গিয়াস বেগ ভাগ্যান্বেষণে ভারতে এসেছিলেন। নানা ঘটনার পর ১৬১২ খ্রিষ্টাব্দে সম্রাট জাহাঙ্গীরের সাথে নূরজাহানের বিয়ে হয়। নূরজাহান স্বামীর ওপর এতটাই প্রভাব বিস্তার করতে সক্ষম হয়েছিলেন যে, অনেকে বলতে বাধ্য হন জাহাঙ্গীর নন, নূরজাহানই ছিলেন সাম্রাজ্যের প্রকৃত শাসক। নূরজাহান তীক্ষ্ণ বুদ্ধি ও আকর্ষণীয় গুণের বলে সাম্রাজ্যের শাসন ব্যবস্থার ওপর প্রভাব বিস্তার করেছিলেন। নূরজাহানের অসামান্য রূপ ও গুণে মুগ্ধ হয়ে সম্রাট তাকে প্রধান মহিষীর মর্যাদা দিয়ে প্রথমে নূরমহল (প্রাসাদের আলো) এবং পরে নূরজাহান (পৃথিবীর আলো) উপাধি দেন। নূরজাহান বিয়ের পর থেকে ১৫ বছর পর্যন্ত মুঘল সাম্রাজ্যে প্রবল প্রভাববিস্তার করেছিলেন। তিনি শাসনক্ষমতা নিজ হাতে গ্রহণ না করলেও সম্রাটকে হাতের পুতুলে পরিণত করেন। মুদ্রায় সম্রাটের সাথে তার নামও অঙ্কিত হতো। নূরজাহানের ছিল প্রখর বুদ্ধি ও অসাধারণ জ্ঞান। শিল্প-সাহিত্যের • প্রতিও প্রবল আকর্ষণ ছিল তার। নূরজাহানের এ গুণাবলি মুঘল দরবারকে গৌরব ও প্রশাসনিক সাফল্য এনে দিয়েছে। তবে তিনি এর মূল্য হিসেবে রাজপরিবার ও সাম্রাজ্যের মানুষের কাছে কূটকৌশলী ও ছলনাময়ীরূপেও পরিচিতি লাভ করেন। উপরের আলোচনার পরিপ্রেক্ষিতে বলা যায়, সম্রাজ্ঞী নূরজাহান তার রূপ ও অসাধারণ যোগ্যতাবলে জাহাঙ্গীরের সময় মুঘল সাম্রাজ্যে ব্যাপক প্রভাব বিস্তার করেন। ঐতিহাসিক ভিনসেন্ট স্মিথ তাকে সিংহাসনের 'নেপথ্যের শক্তি' হিসেবে অভিহিত করেছেন।"
        }
      ]
    },
    {
      "number": "5",
      "uddipok": "ভাগ্য বিড়ম্বিত যুবক ইরফান পৈতৃকসূত্রে প্রাপ্ত একটি ক্ষুদ্র অঞ্চলের অধিপতি ছিলেন। কিন্তু নিকট আত্মীয়দের ষড়যন্ত্রের কারণে ঐ রাজ্য হাতছাড়া হয়ে যায়। এ অবস্থায় তিনি অভ্যন্তরীণ দুর্বলতার সুযোগ নিয়ে পার্শ্ববর্তী রাজ্য আক্রমণ করেন। উন্নত রণনীতি ও সমরাস্ত্রের সাহায্যে প্রতিবেশীর বিশাল সৈন্যবাহিনীকে যুদ্ধে পরাজিত করেন। অতঃপর ঐ রাজ্যের ধ্বংসস্তূপের ওপর একটি নতুন সাম্রাজ্যের ভিত্তি স্থাপন করার গৌরব অর্জন করেন।",
      "tag": "GCPC 23",
      "sub_questions": [
        {
          "label": "ক",
          "question": "'হুমায়ুন' শব্দের অর্থ কী?",
          "explanation": "'হুমায়ুন' শব্দের অর্থ সৌভাগ্যবান।"
        },
        {
          "label": "খ",
          "question": "মুঘলদের পরিচয় ব্যাখ্যা করো।",
          "explanation": "'মোঙ্গল' শব্দ থেকেই 'মুঘল' নামকরণ হয়েছে বলে অনেক ঐতিহাসিক মনে করেন। উল্লেখ্য যে, ভারতে মুঘল সাম্রাজ্যের প্রতিষ্ঠাতা বাবর ছিলেন মায়ের দিক থেকে দুর্ধর্ষ মোঙ্গল নেতা চেঙ্গিস খান এবং পিতার দিক থেকে চাঘতাই তুর্কি বীর তৈমুর লঙের বংশধর। চেঙ্গিস-তৈমুরের বংশধর জহিরউদ্দিন মুহাম্মদ বাবরের ভারতে প্রতিষ্ঠিত রাজবংশটি 'মুঘল' নামে পরিচিতি লাভ করে। ১৫২৬ খ্রিস্টাব্দে লোদি বংশের ধ্বংসস্তূপের ওপর বাবর এ নতুন রাজবংশের গোড়াপত্তন করেন।"
        },
        {
          "label": "গ",
          "question": "উদ্দীপকের সাথে ভারতবর্ষের কোন শাসকের মিল খুঁজে পাওয়া যায়? ব্যাখ্যা করো।",
          "explanation": "উদ্দীপকের সাথে ভারতবর্ষে মুঘল সাম্রাজ্যের প্রতিষ্ঠাতা সম্রাট বাবরের মিল খুঁজে পাওয়া যায়। জহিরউদ্দিন মুহাম্মদ বাবর ১৪৮৩ খ্রিস্টাব্দের ১৪ ফেব্রুয়ারি মধ্য এশিয়ার তুর্কিস্তানের (আধুনিককালের উজবেকিস্তানে) ফারগানায় জন্মগ্রহণ করেন। তার পিতার নাম ওমর শেখ মির্জা এবং মা কুতলুঘ নিগর খানম। মাত্র ১১ বছর বয়সে বাবর ফারগানায় পিতার সিংহাসন লাভ করেন। তবে আত্মীয়স্বজনদের ষড়যন্ত্রের কারণে তিনি রাজ্যচ্যুত হন। কিন্তু পরবর্তী সময়ে তিনি একটি নতুন সাম্রাজ্যের ভিত্তি স্থাপন করেন। উদ্দীপকে এ ঘটনারই ইঙ্গিত দেওয়া হয়েছে। উদ্দীপকে বলা হয়েছে ভাগ্য বিড়ম্বিত যুবক ইরফান পৈতৃকসূত্রে প্রাপ্ত একটি ক্ষুদ্র অঞ্চলের শাসনক্ষমতা লাভ করেছিলেন। তবে নিকটাত্মীয়দের ষড়যন্ত্রের কারণে ঐ রাজ্য তার হাতছাড়া হয়ে যায়। ইরফান মনোবল না হারিয়ে পার্শ্ববর্তী একটি রাজ্যের অভ্যন্তরীণ দুর্বলতার সুযোগে ঐ রাজ্য আক্রমণ। করেন। রাজ্যটির বিশাল সেনাবাহিনী ইরফানের উন্নত রণনীতি ও সমরাস্ত্রের কাছে সহজে পরাজিত হয়। একইভাবে বাবর যখন ফারগানার দায়িত্ব লাভ করেন তখন রাজ্যটি চতুর্দিকে শত্রু পরিবেষ্টিত ছিল। বহিঃশত্রুর পাশাপাশি আত্মীয়স্বজনদের ষড়যন্ত্রের কারণে তিনি রাজ্য হারা হন। তবে উচ্চাভিলাষী বাবর ১৫০৪ খ্রিষ্টাব্দে কাবুল দখল করতে সক্ষম হন। এ সময় আফগানিস্তানের পার্শ্ববর্তী লোদি বংশের শাসনাধীন ভারতে রাজনৈতিক গোলযোগ দেখা দেয়। এ সুযোগে বাবর ১৫২৬ খ্রিষ্টাব্দে পানিপথের প্রথম যুদ্ধে সুলতান ইব্রাহিম লোদিকে পরাজিত করে দিল্লির শাসনক্ষমতা গ্রহণ করেন। এ যুদ্ধে বাবর ভারতবর্ষের ইতিহাসে সর্বপ্রথম' কামান ব্যবহার করেন যা ইব্রাহিম লোদির পরাজয়ের প্রধান কারণ হয়ে দাঁড়ায়। এসব দিক বিবেচনা করে বলা যায়, উদ্দীপকে আলোচিত যুবক ইরফানের সাথে ভারতবর্ষে মুঘল সাম্রাজ্যের প্রতিষ্ঠাতা সম্রাট বাবরের মিল খুঁজে পাওয়া যায়।"
        },
        {
          "label": "ঘ",
          "question": "উদ্দীপকের আলোকে উক্ত শাসকের কৃতিত্ব মূল্যায়ন করো।",
          "explanation": "পিতৃরাজ্য হারিয়ে নতুন সাম্রাজ্য প্রতিষ্ঠার ক্ষেত্রে উদ্দীপকে উল্লেখিত ইরফান এবং মুঘল সম্রাট বাবর দুজনেই বিশেষ কৃতিত্বের অধিকারী। বাবর ১৪৯৪ খ্রিস্টাব্দে তার পিতার মৃত্যুর পর ফারগানা রাজ্যের সিংহাসনে বসেন। সিংহাসন লাভের পরপরই তিনি আত্মীয়-স্বজন ও উজবেক নেতা সাইবানি খানের বিরোধিতার মুখে পড়েন। ১৪৯৭ খ্রিস্টাব্দে বাবর সমরখন্দ দখল করেন। কিন্তু কিছু দিনের মধ্যেই সমরখন্দ তার হাতছাড়া হয়। ১৪৯৮ খ্রিস্টাব্দে তিনি নিজ রাজ্য ফারগানা থেকেও বিতাড়িত হন। অদম্য বাবর ১৫০০ খ্রিষ্টাব্দে পুনরায় ফারগানা অধিকার করেন। কিন্তু ১৫০৩ খ্রিষ্টাব্দে তিনি সাইবানি খানের কাছে পরাজিত হয়ে আবার সেখান থেকে বিতাড়িত হন। ফারগানা থেকে বিতাড়িত হয়ে আশ্রয় ও সহায়-সম্বলহীন অবস্থায় ঘুরে বেড়ালেও বাবর কখনো হতাশ হননি। ১৫০৪ খ্রিষ্টাব্দে তিনি কাবুল দখল করে 'পাদশাহ' (বাদশাহ) উপাধি গ্রহণ করেন। অল্প সময়ের মধ্যে পুরো আফগানিস্তান তার নিয়ন্ত্রণে আসে। এরপর বাবর ভারতবর্ষে অভিযান পরিচালনার দিকে মনোযোগ দেন। এ সময় দিল্লিতে লোদি বংশের শাসন চলছিল। আভিজাত্যের দ্বন্দ্বসহ বিভিন্ন কারণে কয়েকজন প্রাদেশিক শাসনকর্তা সুলতান ইব্রাহিম লোদির বিরুদ্ধে বিদ্রোহ করেন। ইব্রাহিম লোদি বিদ্রোহ দমনে ব্যস্ত হয়ে পড়লে রাজ্যের প্রশাসনিক দুর্বলতার সুযোগে বাবর ১৫২৬ খ্রিষ্টাব্দে পানিপথের প্রথম যুদ্ধে সুলতান ইব্রাহিম লোদিকে পরাজিত করে ভারতে মুঘল সাম্রাজ্যের ভিত্তি স্থাপন করেন। উদ্দীপকের যুবক ইরফান তার পিতার রাজ্য থেকে বিতাড়িত হলেও নিজের প্রচেষ্টায় নতুন সাম্রাজ্য প্রতিষ্ঠা করেছিলেন। একইভাবে ভাগ্য বিপর্যয়ের শিকার হয়েও বাবর অসীম সাহসিকতা এবং সুদৃঢ় মনোবল নিয়ে ভারতে শক্তিশালী মুঘল সাম্রাজ্য প্রতিষ্ঠা করেন। সুতরাং নতুন সাম্রাজ্য প্রতিষ্ঠায় ইরফান এবং বাবর উভয়ই বিশেষ অধিদের পরিচয় দিইয়েচেন।"
        }
      ]
    },
    {
      "number": "6",
      "uddipok": "আকরাম সাহেব একটি বিখ্যাত কোম্পানির মালিক। তিনি শারীরিকভাবে। অসুস্থ হলে কোম্পানির মালিকানা নিয়ে চারপুত্রের মধ্যে দ্বন্দ্ব শুরু হয়। এক ভাই অন্য ভাইয়ের প্রতি ঈর্ষাপরায়ণ হয়ে পিতার মন ভারাক্রান্ত করে তোলে। পরবর্তীকালে ভ্রাতৃদ্বন্দ্ব প্রকট আকার ধারণ করে রক্তক্ষয়ী সংঘর্ষে রূপ নেয়।",
      "tag": "GCPC 23",
      "sub_questions": [
        {
          "label": "ক",
          "question": "মুহাম্মদ বিন তুঘলক কয়টি পরিকল্পনা গ্রহণ করেন?",
          "explanation": "মুহাম্মদ বিন তুঘলক ৫টি পরিকল্পনা গ্রহণ করেন।"
        },
        {
          "label": "খ",
          "question": "আইন-ই-আকবরী কী? ব্যাখ্যা করো।",
          "explanation": "আইন-ই-আকবরী আবুল ফজলের রচিত একটি ঐতিহাসিক গ্রন্থ। মুঘল সম্রাট আকবরের পৃষ্ঠপোষকতায় আবুল ফজল আইন-ই-আকবরী গ্রন্থটি রচনা করেন। এ গ্রন্থটিতে মুঘল সম্রাট আকবর এবং তার সাম্রাজ্য সম্পর্কে অনেক গুরুত্বপূর্ণ তথ্য লিপিবদ্ধ করা হয়েছে। আবুল ফজলের রচিত আইন-ই-আকবরীর ঐতিহাসিক গুরুত্ব অপরিসীম।"
        },
        {
          "label": "গ",
          "question": "উদ্দীপকের উত্তরাধিকার দ্বন্দ্বের সাথে কোন মুঘল সম্রাটের সময়ের উত্তরাধিকার দ্বন্দ্বের মিল রয়েছে? ব্যাখ্যা করো।",
          "explanation": "উদ্দীপকে উল্লেখিত উত্তরাধিকার দ্বন্দ্বের সাথে মুঘল সম্রাট শাহজাহানের সময়ের উত্তয়াধিক্ষায় মঙ্গের মিল রয়েছে। ১৬৫৭ খ্রিস্টাব্দে সম্রাট শাহজাহান অসুস্থ হয়ে পড়লে চিকিৎসকেরা তার জীবনের আশা ছেড়ে দেয়। এ সময় তার চারপুত্র দারাশিকো, সুজা, আওরঙ্গজেব ও মুরাদ সিংহাসন লাভের জন্য আত্মঘাতী সংঘর্ষে জড়িয়ে পড়েন। উদ্দীপকেও এ ঘটনার প্রতিফলন দেখা যায়। উদ্দীপকের বর্ণনানুযায়ী আকরাম সাহেব অসুস্থ হয়ে পড়লে কোম্পানির মালিকানা নিয়ে পুত্রদের মধ্যে দ্বন্দ্ব শুরু হয়। তারা একে অন্যের প্রতি ঈর্ষাপরায়ণ হয়ে পিতার মন ভারাক্রান্ত করে তোলে। একইভাবে সম্রাট শাহজাহানের পুত্ররা সিংহাসনের উত্তরাধিকার নিয়ে সংঘাতে লিপ্ত হয়। সম্রাট শাহজাহান জানতেন, পুত্রদের মধ্যে আওরঙ্গজেব সিংহাসনের উপযুক্ত উত্তরাধিকারী। কিন্তু তিনি দারার প্রতি অন্ধ স্নেহে আওরঙ্গজেবকে দাক্ষিণাত্যের সুবাদার পদে ইস্তফা দিতে বাধ্য করেন এবং তার বিজাপুর ও গোলকুন্ডা অভিযান নিষিদ্ধ করেন। তার এরূপ দুর্ব্যবহার ভ্রাতৃসংঘাতকে প্রকট করে তোলে। তাছাড়া জ্যেষ্ঠপুত্র দারার কুপরামর্শে সম্রাট পুত্রদের পরস্পরের প্রতি উসকানিমূলক পত্র প্রেরণ পরিস্থিতিকে জটিল করে তোলে। আওরঙ্গজেব, সুজা ও মুরাদের মধ্যে ত্রি-শক্তিজোট গঠিত হয়। ফলে শাহ সুজা নিজেকে সম্রাট ঘোষণা করেন। কিন্তু তিনি দারার কাছে বাহাদুর গড়ের যুদ্ধে পরাজিত হয়ে নিজ রাজ্যে প্রত্যাবর্তন করেন। এদিকে আওরঙ্গজেব ও মুরাদের সম্মিলিত বাহিনী ধর্মাট ও সামুগড়ের যুদ্ধে দারাকে পরাজিত করে এবং কৌশলে মুরাদকে পরাজিত করে আওরঙ্গজেব সিংহাসন দখল করেন। তাই বলা যায়, উদ্দীপকে বর্ণিত দ্বন্দ্বে সম্রাট শাহজাহানের চার পুত্রের মধ্যকার উল্লিখিত সংঘাতই প্রতিফলিত হয়েছে।"
        },
        {
          "label": "ঘ",
          "question": "উক্ত দ্বন্দ্বে সম্রাটের কোন পুত্র সফলতা লাভ করেছিল এবং কেন? বিশ্লেষণ করো।",
          "explanation": "উদ্দীপকের সাথে সাদৃশ্যপূর্ণ বিষয় অর্থাৎ সম্রাট শাহজাহানের পুত্রদের মধ্যকার উত্তরাধিকার দ্বন্দ্বে অধিক দক্ষ ও কৌশলী হওয়ায় আওরঙ্গজেব ভ সফলতা লাভ করেছিলেন। সম্রাট শাহজাহানের চার পুত্রের মধ্যে পরবর্তী সম্রাট হিসেবে আওরঙ্গজেব সর দিক থেকে উপযুক্ত ছিলেন। ঈশ্বরী প্রসাদ বলেন, 'প্রতিদ্বন্দ্বীদের এমন কেউই ছিলেন না যিনি কূটনৈতিক, রাজনৈতিক এবং সেনাপতিত্বে আওরঙ্গজেবের সমকক্ষ ছিলেন।' মূলত যোগ্যতাই আওরঙ্গজেবকে উত্তরাধিকার দ্বন্দ্বে সফলতা এনে দিয়েছিল। মুঘল পরিবারের একটি ব্যতিক্রমধর্মী চরিত্র ছিল আওরঙ্গজেব। চারিত্রিক বৈশিষ্ট্য এবং পারিপার্শ্বিক পরিস্থিতি তার সফলতা লাভের ক্ষেত্রে সহায়ক ছিল। দারার সেনাবাহিনী অপেক্ষা আওরঙ্গজেবের সেনাবাহিনী ছিল রণনিপুণ এবং সুশৃঙ্খল। তার সেনাপতিরাও দারার সেনাধ্যক্ষের তুলনায় শ্রেষ্ঠ ছিলেন। মীর জুমলা, শায়েস্তা খান নিঃসন্দেহে দারার সেনাপতি খলিলুল্লাহ খান, যশোবন্ত সিংহ ও রুস্তম খানের তুলনায় অধিক দক্ষ ছিলেন। আওরঙ্গজেবের অস্ত্রশস্ত্র তার ভাইদের থেকে উন্নত ছিল। এমনকি সম্রাট আওরঙ্গজেবের গোলাবারুদ, কামান, গোলন্দাজ বাহিনীও তার ভাইদের তুলনায় উন্নত ছিল। তাছাড়া দারা শিয়া মতালম্বী ও হিন্দুদের প্রতি অনুরাগী হওয়ায় আওরঙ্গজেব সুন্নিদের সমর্থন লাভ করেন। তারা আওরঙ্গজেবকে ইসলামের রক্ষক হিসেবে মনে করে তাকে সমর্থন জানান। অধিকন্তু শাহজাহানের পক্ষপাতিত্ব নীতি ও দারার প্রতি মাত্রাধিক দুর্বলতা, উত্তরাধিকার দ্বন্দ্বের সময় অসুস্থতার জন্য সম্রাটের নির্লিপ্ত থাকা প্রভৃতি বিষয় আওরঙ্গজেবের বিজয় লাভকে সহজ করেছিল। পরিশেষে বলা যায়, যুদ্ধবিদ্যা, প্রশাসন পরিচালনায় দক্ষতা, প্রখর কূটনৈতিক জ্ঞান, চারিত্রিক মাধুর্য প্রভৃতি কারণে আওরঙ্গজেব উত্তরাধিকার সংগ্রামে সফলতা লাভ করেছিলেন।"
        }
      ]
    },
    {
      "number": "7",
      "uddipok": "ইব্রাহিম শাহ একজন জনপ্রিয় শাসক ছিলেন। রাজ্য বিস্তার, বিদ্রোহ দমন ও সুশাসন প্রতিষ্ঠার পর তিনি স্থাপত্য শিল্পের বিকাশে বিশেষ অবদান রাখেন। তিনি দেশে অসংখ্য মসজিদ, রাস্তা-ঘাট, দুর্গ, সমাধিসৌধ, স্মৃতিসৌধ, সরাইখানা ইত্যাদি নির্মাণ করেন।",
      "tag": "GCPC 23",
      "sub_questions": [
        {
          "label": "ক",
          "question": "সম্রাট জাহাঙ্গীরের মায়ের নাম কী?",
          "explanation": "সম্রাট জাহাঙ্গীরের মায়ের নাম যোধবাঈ।"
        },
        {
          "label": "খ",
          "question": "সম্রাট আকবরের দীন-ই-ইলাহির সম্পর্কে কী জানো?",
          "explanation": "সম্রাট জাহাঙ্গীরের মায়ের নাম যোধবাঈ। 'দীন-ই-এলাহি' হলো মুঘল সম্রাট আকবরের প্রণীত এক বিশেষ। ধরনের ধর্মীয় নীতি। সম্রাট আকবর ১৫৮২ খ্রিষ্টাব্দে 'দীন-ই-ইলাহি' নামে একটি নতুন ধর্মমত প্রবর্তন করেন। এটি ছিল একটি একশ্বেরবাদী ধর্ম। সকল ধর্মের ভালো ও উৎকৃষ্ট নীতিগুলো, এতে সমন্বিত হয়েছিল। আকবরের প্রবর্তিত' 'দীন-ই-ইলাহি' ধর্মমতে কোনো নবি বা দেব-দেবীর অস্তিত্ব ছিল না। প্রতি রোববার সম্রাট নির্দিষ্ট আসনে বসে আগ্রহীদের দীক্ষা দিতেন। এ সময় দীক্ষা গ্রহণকারী সম্রাটের নামে ৪টি স্তরে ব্যক্তির জীবন, ধর্ম, সম্মান ও সম্পত্তি উৎর্গ করতে হতো।"
        },
        {
          "label": "গ",
          "question": "উদ্দীপকে উল্লেখিত ইব্রাহিম শাহের সাথে তোমার পঠিত মুঘল শাহজাহানের স্থাপত্যিক কর্মকাণ্ডের কীরূপ সাদৃশ্য পরিলক্ষিত হয়? ব্যাখ্যা করো।",
          "explanation": "স্থাপত্যিক কর্মকাণ্ডের ক্ষেত্রে উদ্দীপকে উল্লেখিত ইব্রাহিমের সাথে আমার পঠিত মুঘল সম্রাট শাহজাহানের অবদানের সাদৃশ্য পরিলক্ষিত হয়'। ভারতবর্ষের ইতিহাসে মুঘল সম্রাট শাহজাহান বিশেষভাবে উল্লেখযোগ্য। তিনি মুঘল সম্রাজ্যের একজন জনপ্রিয় সম্রাট ছিলেন। স্থাপত্য শিল্পে তার অবদান অপরিসীম। তিনি স্থাপত্যশিল্পের ক্ষেত্রে বৈপ্লবিক পরিবর্তন-সাধন করেন। উদ্দীপকে বর্ণিত শাসকের ক্ষেত্রেও অনুরূপ প্রতিচ্ছবি লক্ষ্যণীয়। উদ্দীপকে দেখা যায়, ইব্রাহিম শাহ একজন জনপ্রিয় শাসক ছিলেন। রাজ্য বিস্তার, বিদ্রোহ দমন ও সুশাসন প্রতিষ্ঠার পর তিনি স্থাপত্য শিল্পের বিকাশে বিশেষ অবদান রাখেন। তিনি দেশে অসংখ্য মসজিদ, রাস্তা-ঘাট, দূর্গ সমাধি সৌধ, স্মৃতি সৌধ, সরাইখানা নির্মাণ করেন। একইভাবে মুঘল সম্রাট শাহজাহান স্থাপত্য শিল্পে অসামান্য অবদান রাখেন। স্থাপত্যের রাজপুত্র হিসেবে খ্যাত সম্রাট শাহজাহানের শাসনামলেই মুঘল শিল্প সাফল্যের স্বর্ণশিখরে উন্নীত হয়। সম্রাট শাহজাহানের অনবদ্য, অমর ও সর্বশ্রেষ্ঠ সৃষ্টি হলো তাজমহল, যেটি পৃথিবীর সপ্তম আশ্চর্যের অন্যতম। এ স্থাপত্যশিল্পটি স্ত্রী প্রেমের উজ্জ্বল দৃষ্টান্তরূপে আজও কোটি মানুষের হৃদয়কে নাড়া দিয়ে যায়। এছাড়া সম্রাট শাহজাহান মতি মসজিদ, জামে মসজিদ, ময়ুর সিংহাসান, আগ্রায় বাস মহল, শীষমহল, দিল্লির দিউয়ান-ই-আম, পিউয়াল- ই-খাস, মুসাম্মাম বুরুজ এর দিল্লির উপকণ্ঠে শাহজাহানাবাদ নগরী প্রতিষ্ঠা করেন। অন্য কোনো মুঘল শাসকের শাসনামলে এতো বেশি স্থাপত্য নির্মিত হয় নি। শাহজাহানের শাসনামলেই মূলত মুঘলদের স্থাপত্যের স্বর্ণযুগের সূচনা ঘটে। তাই বলা যায়, স্থাপত্য শিল্পে ইব্রাহিম শাহ এবং সম্রাট শাহজাহানের অবদান একই সূত্রে পাঁথা।"
        },
        {
          "label": "ঘ",
          "question": "উদ্দীপকের সাথে সামঞ্জস্যপূর্ণ মুঘল সম্রাট শাহজাহানকে 'The Prince of Builders' উপাধি দেওয়ার যৌক্তিকতা ব্যাখ্যা করো।",
          "explanation": "উদ্দীপকের সাথে সামঞ্জস্যপূর্ণ মুঘল সম্রাট শাহজাহানকে 'The Prince of Builders' উপাধি দেয়া যৌক্তিক। ভারতবর্ষের ইতিহাসে শাহজাহান একজন শ্রেষ্ঠ নির্মাতা। ঐতিহাসিকেরা তাকে 'স্থাপত্যের রাজপুত্র' বলে অভিহিত করেছেন। সম্রাট শাহজাহান বিশ্বের অন্যতম শ্রেষ্ঠ স্থাপত্যশিল্প 'তাজমহল' নির্মাণ করেন। এর স্থাপত্যিক উপকরণের সুবিদ্যাস, অলংকরণের সূক্ষ্মতা ও নৈপুণ্য দর্শকদের মুগ্ধ করে। সম্রাট শাহজাহানের শিল্পানুরাগের আরেকটি অপূর্ব নিদর্শন হলো 'ময়ূর সিংহাসন'। সম্রাট শাহজাহান আগ্রা দুর্গে দেওয়ান-ই-আমের উত্তরে শ্বেতপাথর দ্বারা মতি মসজিদ নির্মাণ করেন। তাছাড়া তিনি দিল্লিতে সুরক্ষিত লাল কেল্লা নির্মাণ করেন। দিল্লির জামে মসজিদ তার অন্যতম এক কীর্তি। সম্রাট শাহজাহানের সময় নির্মিত শিশমহল ও জুইমহল ছিল বিশ্বের সর্বশ্রেষ্ঠ সুশোভিত রাজকীয় আবাসগৃহ। আগ্রা দুর্গের অভ্যন্তরে তিনি মুসাম্মাম বুরুজ নামে অপূর্ব সুন্দর একটি প্রকোষ্ঠ তৈরি করেন। তাছাড়া সম্রাট শাহজাহান আরও অন্যান্য স্থাপত্য দিল্লি, আগ্রা, লাহোর, কাবুল, কাশ্মির, আজমির ও আহমদাবাদের সুন্দর সুন্দর অট্টালিকা তৈরি করেন। এ ছাড়া নিজামউদ্দিন আউলিয়ার মাজার, লওখাল, খাওয়ারগাহ, শালিমার উদ্যান প্রভৃতি তার স্থাপত্যশিল্পের অপূর্ব নিদর্শন। তার এ স্থাপত্যশিল্পের উৎকর্ষতার কারণে তার রাজত্বকালকে ঐতিহাসিগণ মুঘল শাসনের 'স্বর্ণযুগ' বলে আখ্যায়িত করেন। উপরের আলোচনায় প্রতীয়মান হয় যে, সম্রাট শাহজাহান স্থাপত্য শিল্পে অনন্য অবদান রেখেছেন। তার অবদানের স্বীকৃতিস্বরূপ ঐতিহাসিকেরা তাকে 'The Prince of Builders' উপাধিতে অভিহিত করেছেন।"
        }
      ]
    },
    {
      "number": "8",
      "uddipok": "শাহেদ তার স্ত্রীকে জন্মদিনের একটা চমৎকার কার্ড উপহার দিলেন। কার্ড পেয়ে তার স্ত্রী চমকে গেলেও তিনি খুশি নন, কারণ কার্ডটি ইংরেজিতে লেখা। তিনি তার পূর্বসূরিদের আত্মত্যাগের কথা স্মরণ করে ভীষণ দুঃখিত হলেন।",
      "tag": "GCPC 23",
      "sub_questions": [
        {
          "label": "ক",
          "question": "'তমদ্দুন মজলিশ' কত সালে গঠিত হয়?",
          "explanation": "'তমদ্দুন মজলিশ' ১৯৪৭ সালে গঠিত হয়।"
        },
        {
          "label": "খ",
          "question": "১৯৫৪ সালের নির্বাচনে যুক্তফ্রন্টের বিজয়ের দুটি কারণ ব্যাখ্যা করো।",
          "explanation": "১৯৫৪ সালের নির্বাচনে যুক্তফ্রন্টের বিজয়ের দুটি কারণ হলো ১. মুসলিম লীগের বিরুদ্ধে মধ্য, বাম ও ইসলামপন্থি রাজনৈতিক দলসমূহের ঐক্যজোট গঠিত হওয়ায় যুক্তফ্রন্টের শক্তিবৃদ্ধি পায় এবং নির্বাচনে বিজয় সহজতর হয়। ২. বাংলাকে রাষ্ট্রভাষা করাসহ যুক্তফ্রন্টের ২১ দফা নির্বাচনি ইশতেহার ছিল পূর্ব বাংলার জনগণের জন্য খুবই প্রাসঙ্গিক এবং প্রয়োজনীয়। তাই নির্বাচনে যুক্তফ্রন্ট বিজয়ী হয়।"
        },
        {
          "label": "গ",
          "question": "উদ্দীপকে পাঠ্যবইয়ের আলোকে কোন ঘটনার কথা বলা হয়েছে? ব্যাখ্যা করো।",
          "explanation": "উদ্দীপকে পাঠ্যবইয়ের ভাষা আন্দোলনের ঘটনার কথা বলা হয়েছে। বিশ্বের ইতিহাসে বাঙালি এক গর্বিত জাতি যারা ভাষার জন্য নিজের প্রাণ বিসর্জন দিয়েছে। ১৯৪৭ সালে পাকিস্তান রাষ্ট্র প্রতিষ্ঠার পর পশ্চিম পাকিস্তানি শাসকগোষ্ঠী উর্দুকে পাকিস্তানের একমাত্র রাষ্ট্রভাষা করতে চেয়েছিল। কিন্তু অদম্য বাঙালি তা মেনে নেয়নি। তারা আন্দোলনে নামে। বাংলার ছাত্র-জনতা ১৯৫২ সালের ২১ ফেব্রুয়ারি ১৪৪ ধারা ভঙ্গ করে রাষ্ট্রভাষা বাংলার দাবিতে মিছিল করে। মিছিলে পুলিশের গুলিতে রফিক, বরকত, জব্বার প্রমুখ শহিদ হন। উদ্দীপকে এ ঘটনার কথাই বলা হয়েছে। উদ্দীপকে বলা হয়েছে, শাহেদ তার স্ত্রীকে জন্মদিনের চমৎকার একটা কার্ড উপহার দিলেন। কার্ড পেয়ে তার স্ত্রী চমকে গেলেও খুশি হননি। কারণ কার্ডটি ইংরেজিতে লেখা। তিনি তার পূর্বসূরিদের আত্মত্যাগের কথা স্মরণ করে ভীষণ দুঃখিত হন। শাহেদের স্ত্রী মূলত বাংলা ভাষার জন্য ভাষাশহিদদের ১৯৫২ সালের আত্মত্যাগের ঘটনাটি স্মরণ করেছেন। ভাষা আন্দোলনের শহিদরা তাদের জীবনের বিনিময়ে রাষ্ট্রভাষা বাংলার দাবি মানতে পশ্চিম পাকিস্তানি শাসকগোষ্ঠীদের বাধ্য করেছিলেন। তাই বলা যায়, উদ্দীপকে পাঠ্যবইয়ের ভাষা আন্দোলনের ঘটনার কথা বলা হয়েছে।"
        },
        {
          "label": "ঘ",
          "question": "শাহেদের স্ত্রীর চেতনার মধ্যে যে আন্দোলনের প্রভাব ফুটে উঠেছে তার তাৎপর্য ব্যাখ্যা করো।",
          "explanation": "শাহেদের স্ত্রীর চেতনার মধ্যে ভাষা আন্দোলনের প্রভাব ফুটে উঠেছে। এর তাৎপর্য অপরিসীম। ভাষা আন্দোলন ছিল বাংলা ভাষার রাষ্ট্রীয় মর্যাদা আদায়ে সংঘটিত গণ- আন্দোলন। এ আন্দোলন পূর্ব বাংলার মানুষের মধ্যে জাতীয় চেতনার সৃষ্টি করে। পূর্ববাংলার জনগণের জীবনে এর গুরুত্ব ও তাৎপর্য ছিল সুদূরপ্রসারী। এই আন্দোলনই পরবর্তী সময়ে স্বাধীন বাংলাদেশ প্রতিষ্ঠার সংগ্রামের চেতনা হিসেবে কাজ করেছিল। শাহেদের স্ত্রীর চেতনার মধ্যে এ আন্দোলনের প্রভাব ফুটে উঠেছে। উদ্দীপকে বলা হয়েছে, শাহেদ তার স্ত্রীকে জন্মদিনের একটা চমৎকার কার্ড উপহার দিলেন। কার্ড পেয়ে তার স্ত্রী অবাক হলেও খুশি হননি। কারণ কার্ডটি ছিল ইংরেজিতে লেখা। ১৯৫২ সালের মহান ভাষা আন্দোলনের শহিদেরা বাংলাকে পাকিস্তানের অন্যতম রাষ্ট্রভাষা করার লক্ষ্যে তাদের জীবন দিয়ে গেছেন। তাই বাঙালি হিসেবে আমাদের উচিত মাতৃভাষা বাংলাকে যথাযোগ্য মর্যাদা দেওয়া। এটাই হলো ভাষা আন্দোলনের চেতনা, যা শাহেদের স্ত্রীর মধ্যে দেখা যায়। পরিশেষে বলা যায়, ভাষা আন্দোলনের মাধ্যমে বাঙালি জাতীয়তাবাদের সৃষ্টি হয়। অসাম্প্রদায়িক চেতনা ও রাজনীতির বিকাশ ঘটে। মানুষ বৈষম্যের বিরুদ্ধে প্রতিবাদের সাহস পায়। 'সর্বোপরি, ১৯৫৪ সালের যুক্তফ্রন্ট নির্বাচন, ১৯৬৬ সালের ছয়দফা আন্দোলন, ১৯৬৯ সালের গণঅভ্যুত্থান, ১৯৭০ সালের নির্বাচন এবং ১৯৭১ সালের মহান মুক্তিযুদ্ধে ভাষা আন্দোলনের মাধ্যমে সৃষ্ট বাঙালি জাতীয়তাবাদী চেতনা কাজ করেছে। ফলে আমরা পেয়েছি একটি স্বাধীন ও সার্বভৌম বাংলাদেশ।"
        }
      ]
    },
    {
      "number": "9",
      "uddipok": "আবির ও আয়ান যুক্তফ্রন্ট নিয়ে আলোচনা করছিল। আবির বলল, ভাষা আন্দোলনের ফলে যুক্তফ্রন্ট গঠন সম্ভব হয়েছিল। আয়ান বলল, শুধুমাত্র ভাষা আন্দোলন নয় যুক্তফ্রন্ট গঠনের পিছনে আরও অনেকগুলো কারণ লুকায়িত ছিল।",
      "tag": "GCPC 23",
      "sub_questions": [
        {
          "label": "ক",
          "question": "মৌলিক গণতন্ত্রের প্রবর্তক কে?",
          "explanation": "মৌলিক গণতন্ত্রের প্রবর্তক আইয়ুব খান।"
        },
        {
          "label": "খ",
          "question": "ছয় দফাকে বাঙালি জাতির মুক্তির সনদ বলা হয় কেন? ব্যাখ্যা করো।",
          "explanation": "ছয় দফা দাবিতে বাঙালির সামাজিক, অর্থনৈতিক ও রাজনৈতিক মুক্তির কথা ছিল বলে একে বাঙালি জাতির মুক্তির সনদ বলা হয়। পাকিস্তানি শাসকগোষ্ঠীর বৈষম্যমূলক আচরণের বিরুদ্ধে ১৯৬৬ সালে বঙ্গবন্ধুর ঘোষিত ছয় দফা কর্মসূচি ছিল প্রথম বলিষ্ঠ প্রতিবাদ। এতে বাঙালির চরম প্রত্যাশিত স্বায়ত্তশাসনের জোর দাবি উত্থাপন করা হয়। তাছাড়া ছয় দফায় বাঙালির পৃথক অর্থ এবং প্রতিরক্ষা ব্যবস্থার দাবি জানানো হয়। এতে বাঙালির আত্মনিয়ন্ত্রণাধিকারের প্রত্যয় ব্যক্ত হয়। ছয় দফার মাধ্যমে বাঙালি জাতি স্বাধীনতার স্বপ্ন দেখে এবং পাকিস্তানি শাসকদের বিরুদ্ধে ঐক্যবদ্ধ আন্দোলন গড়ে তোলে। তাই এটি বাঙালির মুক্তির সনদ হিসেবে আখ্যায়িত।"
        },
        {
          "label": "গ",
          "question": "আবিরের বক্তব্যটি ব্যাখ্যা করো।",
          "explanation": "উদ্দীপকে আবিরের বক্তব্য অর্থাৎ ভাষা আন্দোলনের ফলেই যুক্তফ্রন্ট গঠন সম্ভব হয়েছিল- কথাটি যথার্থ। ১৯৪৭ সালে পাকিস্তান সৃষ্টির পর থেকে পশ্চিম পাকিস্তানি শাসকগোষ্ঠী পূর্ব বাংলার ওপর যে বৈষম্য প্রদর্শন করেছিল তার বিরুদ্ধে ভাষা আন্দোলনের মাধ্যমে বাঙালিরা দাবি সচেতন হয়ে ওঠে। জাতীয় পর্যায়ে অত্যন্ত সুসংহত দাবি তুলে ধরে দাবি আদায় করার প্রেরণায় বাঙালি উদ্বুদ্ধ হয়। ফলে তারা মুসলিম লীগের শোষণের বিরুদ্ধে সোচ্চার হয়ে ওঠে। তারা ভাবতে শুরু করে যে, তাদের আশা-আকাঙ্ক্ষা মুসলিম লীগের মাধ্যমে বাস্তবায়িত হওয়া অসম্ভব। ফলে পূর্ব বাংলার জনগণ তাদের রাজনৈতিক ভিত্তি তৈরিতে অনুরণিত হতে থাকে। তারা মুসলিম লীগের বিরুদ্ধে শক্ত প্রতিপক্ষের অনুভব করে। ফলে পূর্ব বাংলার সমমনা রাজনৈতিক দলগুলো মিলে ১৯৫৩ সালের ৪ ডিসেম্বর যুক্তফ্রন্ট গঠন করেছিল। তাই বলা যায় যে, ১৯৫২ সালের ভাষা আন্দোলন যুক্তফ্রন্ট গঠনের নেপথ্যে কাজ করেছিল।"
        },
        {
          "label": "ঘ",
          "question": "আয়ানের বক্তব্যের যথার্থতা নিরূপণ করো।",
          "explanation": "উদ্দীপকে আয়ানের বক্তব্যে অর্থাৎ যুক্তফ্রন্ট গঠনের পেছনে শুধু ভাষা আন্দোলন নয় বরং আরও অনেক কারণ রয়েছে- এ বক্তব্যটি যথার্থ। ১৯৪০ সালের লাহোর প্রস্তাবে আঞ্চলিক স্বাধীনতা ও সার্বভৌমত্বের প্রতি মুসলিম লীগ যে প্রতিশ্রুতি দিয়েছিল তা ১৯৪৬ সালে সংশোধন করা হয়। এ সময় জনগণের মধ্যে তীব্র প্রতিক্রিয়া দেখা দেয়। ফলে তারা আলাদা রাজনৈতিক সংগঠনের প্রয়োজন অনুভব করে। এছাড়া প্রচলিত বিধান অনুযায়ী পূর্ব বাংলায় প্রাদেশিক আইনসভার নির্বাচন ১৯৫১ সালে অনুষ্ঠিত হওয়ার কথা ছিল। কিন্তু ক্ষমতাসীন মুসলিম লীগের নির্বাচন নিয়ে এরূপ টালবাহানার কারণে পূর্ব বাংলায় তীব্র আন্দোলন গড়ে ওঠে। এ নির্বাচনে মুসলিম লীগের বিরুদ্ধে প্রতিদ্বন্দ্বিতা করার জন্য বামপন্থি রাজনৈতিক দলের সমন্বয়ে যুক্তফ্রন্ট গঠিত হয়। অপরদিকে, পাকিস্তানের মুসলিম লীগ সরকার পূর্ব বাংলার জনগণের কোনো আশাই মেটাতে পারে নি। মুসলিম লীগ নেতৃবৃন্দের আচার-আচরণ ও কার্যকলাপের মধ্যে এটি স্পষ্ট হয়ে ওঠে যে, এ দল পূর্ব বাংলায় জনগণের দাবি-দাওয়া পূরণ করতে অক্ষম। ফলে মুসলিম লীগের প্রতি পূর্ব বাংলার জনগণ অসন্তুষ্ট হয়ে যুক্তফ্রন্ট গঠন করে। মূলত যুক্তফ্রন্ট গঠন ছিল একটি রাজনৈতিক কৌশল। পরিশেষে বলা যায় যে, যুক্তফ্রন্ট গঠনের পেছনে মুসলিম লীগের উল্লিখিত প্রহসনগুলো দায়ী ছিল।"
        }
      ]
    },
    {
      "number": "10",
      "uddipok": "১৮৬৩ খ্রিষ্টাব্দের ১৯ নভেম্বর। গেটিসবার্গে মার্কিন যুক্তরাষ্ট্রের প্রেসিডেন্ট আব্রাহাম লিংকন দাস প্রথা বিলোপ, নাগরিক অধিকার ও গণতন্ত্র প্রসঙ্গে এক ঐতিহাসিক ভাষণ দেন। তাঁর এ ভাষণের স্থায়িত্বকাল ছিল মাত্র তিন মিনিট। 'গেটিসবার্গ এড্রেস' নামে খ্যাত এ ভাষণ দুনিয়ার ইতিহাসে গণতন্ত্রের মহাজাগরণে এক অনন্য দলিল।।",
      "tag": "GCPC 23",
      "sub_questions": [
        {
          "label": "ক",
          "question": "ঐক্যবদ্ধ পাকিস্তানের প্রথম সাধারণ নির্বাচন অনুষ্ঠিত হয় কত খ্রিস্টাব্দে",
          "explanation": "ঐক্যবদ্ধ পাকিস্তানের প্রথম সাধারণ নির্বাচন অনুষ্ঠিত হয় ১৯৭০ নালে।"
        },
        {
          "label": "খ",
          "question": "অপারেশন সার্চলাইট কী?",
          "explanation": "১৯৭১ সালের ২৫ মার্চের রাতে পাকিস্তানি হানাদার বাহিনী নিরীহ, নিরস্ত্র বাঙালির ওপর যে হত্যাযজ্ঞ চালায় তা অপারেশন সার্চলাইট নামে। পরিচিত। অপারেশন সার্চলাইটের নীল নকশা তৈরি করেন টিক্কা খান এবং রাও ফরমান আলী। রাও ফরমান আলীকে ঢাকা শহরে অপারেশন সার্চলাইটের ল মূল দায়িত্ব দেওয়া হয়। এ ঘৃণ্য অপারেশনে পাক হানাদার বাহিনী ঢাকা নগরীকে মৃত্যুপুরিতে পরিণত করে। রাতের অন্ধকারে শহরের নিরীহ, নিরস্ত্র ও ঘুমন্ত নাগরিকদের সুপরিকল্পিতভাবে হত্যা করা হয়। ঢাকা বিশ্ববিদ্যালয় এলাকা, ধানমন্ডি, কলাবাগান, মোহাম্মদপুর, মিরপুর ও দেশের অন্যত্রও একইভাবে পাক বাহিনী গণহত্যায় মেতে ওঠে। এ রাতে তারা শুধু ঢাকায় প্রায় ৭০০০ বাঙালিকে হত্যা করে। ঢাকার বাইরেও তাদের এ নৃশংস হত্যাযজ্ঞ পরিচালিত হয়। ১৯৭১ সালের ২৫ মার্চের এ বর্বর অভিযানকেই 'অপারেশন সার্চলাইট' নাম দেওয়া হয়েছিল।"
        },
        {
          "label": "গ",
          "question": "উদ্দীপকের ভাষণের সাথে স্বাধীন বাংলাদেশের অভ্যুদয়ের ইতিহাসে কোন মহান নেতার ভাষণের মিল রয়েছে? ব্যাখ্যা করো।",
          "explanation": "উদ্দীপকে উল্লিখিত মার্কিন প্রেসিডেন্ট আব্রাহাম লিংকনের ভাষণের লাখে বঙ্গবন্ধু শেখ মুজিবুর রহমানের ঐতিহাসিক ৭ মার্চের ভাষণের মিল রয়েছে। বাঙালি জাতির স্বাধীনতা সংগ্রামের ইতিহাসে ১৯৭১ সালের ৭ মার্চ বঙ্গবন্ধু প্রশখ মুজিবুর রহমানের দেওয়া ভাষণ একটি যুগান্তকারী ঘটনা। এ ভাষণের মাধ্যমে বাঙালি জাতিকে স্বাধীনতার মন্ত্রে উজ্জীবিত করা হয়েছিল। ৭ মার্চ বিকেলে রেসকোর্স ময়দানের (বর্তমান সোহরাওয়াদী উদ্যান) সমাবেশে লাখো মানুষের ঢল নামে। সেখানে বঙ্গবন্ধু তার ভাষণে জাতিকে স্বাধীনতা যুদ্ধের জন্য প্রস্তুত হওয়ার আহ্বান জানান। উদ্দীপকেও এ রকম একটি গুরুত্বপূর্ণ ভাষণের বর্ণনা দেওয়া হয়েছে। মার্কিন প্রেসিডেন্ট আব্রাহাম লিংকন সে দেশের গৃহযুদ্ধ চলাকালে ১৮৬৩ সালের ১৯ নভেম্বর পেনসিলভানিয়া অঙ্গরাজ্যের গেটিসবার্গে দাসপ্রথা বিলোপ, সাম্য, নাগরিক অধিকার ও গণতন্ত্রের কথা উল্লেখ করে একটি ভাষণ দিয়েছিলেন। ইতিহাসে এটি গেটিসবার্গ ভাষণ নামে, বিখ্যাত হয়ে আছে। বঙ্গবন্ধুর ১৯৭১ সালের ৭ মার্চের দিকনির্দেশনামূলক ভাষণ বিশ্বের ইতিহাসে একইরকম বিখ্যাত। বঙ্গবন্ধুর ভাষণটির মূল বিষয়গুলোর মধ্যে ছিল: চলমান সামরিক আইন প্রত্যাহারের দাবি, গণহত্যার সুষ্ঠু তদন্তের দাবি, নির্বাচিত জনপ্রতিনিধিদের হাতে ক্ষমতা হস্তান্তরের আহ্বান ও সর্বোপরি পাকিস্তানিদের বিরুদ্ধে প্রতিরোধ গড়া তথা স্বাধীনতার লড়াইয়ের প্রস্তুতির ইঙ্গিত। ৭ মার্চের ভাষণে বঙ্গবন্ধু পরোক্ষভাবে বাংলাদেশের স্বাধীনতাই ঘোষণা করেছিলেন। তার এ ভাষণে বাঙালি জাতির তখনকার আশা-আকাঙ্ক্ষার প্রতিফলন ঘটেছিল। তাই বলা যায়, উদ্দীপকের ভাষণের সাথে বাঙালির মহান নেতা বঙ্গবন্ধুর ৭ মার্চের ভাষণের মিল রয়েছে।"
        },
        {
          "label": "ঘ",
          "question": "উদ্দীপকের আলোকে উক্ত ভাষণের ঐতিহাসিক তাৎপর্য নিরূপণ, করো।",
          "explanation": "বঙ্গবন্ধুর ৭ মার্চের ঐতিহাসিক ভাষণের তাৎপর্য ছিল অপরিসীম। ১৯৭১ সালের অসহযোগ আন্দোলনের প্রেক্ষাপটে বঙ্গবন্ধুর ৭ মার্চের ভাষণ গুরুত্বপূর্ণ ভূমিকা রাখে। এ ভাষণের মধ্য দিয়ে বাঙালি জাতির আশা- আকাঙ্ক্ষার প্রতিফলন ঘটে। এ ভাষণের মাধ্যমেই পূর্ব পাকিস্তানের আপামর জনসাধারণ স্বাধীনতার মন্ত্রে দীক্ষিত হয়। উদ্দীপকে বর্ণিত যুক্তরাষ্ট্রের মহান নেতা আব্রাহাম লিংকন বিখ্যাত গেটিসবার্গ ভাষণে নাগরিক অধিকার ও সাম্যসহ যুক্তরাষ্ট্রের স্বাধীনতাকালীন আদর্শ সমুন্নত রাখার তাগিদ দেন। মাত্র তিন মিনিটের গেটিসবার্গ ভাষণ মার্কিন নাগরিকদের ঐক্যবদ্ধ হওয়ার প্রেরণা যোগায়। একইভাবে বঙ্গাবন্ধু শেখ মুজিবুর রহমানের ৭ মার্চের ভাষণও ছিল বিশেষ তাৎপর্যবহ। এ ভাষণ বাংলাদেশের জাতীয় ইতিহাসের এক মূল্যবান দলিল। বঙ্গবন্ধু এ ভাষণে প্রত্যক্ষভাবে স্বাধীনতার ঘোষণা না দিলেও মুক্তিপাগল বাঙালি এর মধ্যে স্বাধীনতার সবুজ সংকেত দেখতে পেয়েছিল। কারণ, বাংলাদেশের স্বাধীনতার রূপকার, এতে দ্ব্যর্থহীন কণ্ঠে ঘোষণা করেন, 'এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।' তার এ ঘোষণা বাঙালি জাতিকে ঐক্যবদ্ধভাবে মুক্তিযুদ্ধে অংশ নিতে উদ্বুদ্ধ করে। একটি ভাষণ পুরো জাতিকে কতটা উদ্দীপ্ত করতে পারে, বঙ্গবন্ধুর ৭ মার্চের ভাষণ তার এক উজ্জ্বল দৃষ্টান্ত। এ ভাষণের গুরুত্ব বিবেচনায় জাতিসংঘের অঙ্গ সংস্থা ইউনেস্কো ২০১৭ সালের ৩০ অক্টোবর এটিকে 'বিশ্ব প্রামাণ্য ঐতিহ্য' হিসেবে স্বীকৃতি দিয়েছে। উপরের আলোচনার আলোকে বলা যায়, বঙ্গবন্ধুর ৭ মার্চের ঐতিহাসিক ভাষণ ছিল গাঙানি জাতিয় স্বাধীলতা সংগ্রামের ইতিহাসের এফ গুম্বুত্বপূর্ণ মাইলফলক।"
        }
      ]
    },
    {
      "number": "11",
      "uddipok": "অরুন এমন একটি দেশে বাস করে যে দেশটির ইতিহাস অনন্য সাধারণ। দেশটি ইংরেজরা প্রায় ২০০ বছর শাসন ও শোষণ করেন। পরবর্তীতে পাকিস্তানিদের দ্বারা ২৪ বছর শোষণ বঞ্চনার পর ১৯৭১ সালে এক রক্তক্ষয়ী যুদ্ধের মাধ্যমে স্বাধীনতা অর্জন করে। এই যুদ্ধের ক্ষয়ক্ষতি ছিল দেশটির ইতিহাসে সর্বকালের সবচেয়ে ভয়াবহ ক্ষতি।",
      "tag": "GCPC 23",
      "sub_questions": [
        {
          "label": "ক",
          "question": "মুজিবনগর সরকার গঠিত হয় কবে?",
          "explanation": "মুজিবনগর সরকার গঠিত হয় ১৯৭১ সালের ১০ এপ্রিল।"
        },
        {
          "label": "খ",
          "question": "মুজিবনগর সরকারের দপ্তর বণ্টন বিষয়টি উল্লেখ করো।",
          "explanation": "বাংলাদেশের মুক্তিযুদ্ধকে সুষ্ঠুভাবে ও দক্ষতার সাথে পরিচালনা করে দ্রুত পাকিস্তানি হানাদারদের কবল থেকে দেশকে মুক্ত করার লক্ষ্যে ১৯৭১ সালের ১০ এপ্রিল মুজিবনগর সরকার গঠিত হয়। এ সরকারের রাষ্ট্রপতি ছিলেন বঙ্গবন্ধু শেখ মুজিবুর রহমান। উপ- রাষ্ট্রপতি হিসেবে ছিলেন সৈয়দ নজরুল ইসলাম। তাজউদ্দীন আহমদ ছিলেন প্রধানমন্ত্রী। খন্দকার মোশতাক আহমদ ছিলেন পররাষ্ট্র ও আইনমন্ত্রী। এম মনসুর আলী অর্থমন্ত্রী এবং এ. এইচ. এম কামারুজ্জামান ছিলেন স্বরাষ্ট্র, তাণ ও পুনর্বাসনমন্ত্রী। মূলত এটাই ছিল মুজিবনগর সরকারের দপ্তর বণ্টন।"
        },
        {
          "label": "গ",
          "question": "অরুন যে দেশে বাস করে সেই দেশটির ইতিহাস নির্ণয় করো?",
          "explanation": "উদ্দীপকের অরুণ যে দেশে বাস করে সেই দেশটি হলো বাংলাদেশ। বাংলাদেশ নামক দেশটির রয়েছে এক বৈচিত্র্যময় ইতিহাস। এ দেশকে বহু বিদেশি বণিকেরা বছরের পর বছর শাসন ও শোষণ করেছে। কিন্তু দীর্ঘ পরাধীনতার শৃঙ্খলকে ভেঙে এক রক্তক্ষয়ী যুদ্ধের মাধ্যমে অর্জন করে মহান স্বাধীনতা। ফলে বাঙালি ফিরে পায় তার নিজস্ব ঐতিহ্য ও সংস্কৃতি। উদ্দীপকে এ বিষয়টিই পরিলক্ষিত হয়েছে। উদ্দীপকে অরুণ যে দেশে বাস করেন তার ইতিহাস অনন্য সাধারণ। দেশটিকে ইংরেজরা প্রায় ২০০ বছর শাসন ও শোষণ করেছে। পরবর্তী সময়ে পাকিস্তানিদের মাধ্যমে ২৪ বছর শোষণ বঞ্চনার-পর ১৯৭১ সালের এক রক্তক্ষয়ী যুদ্ধের মাধ্যমে স্বাধীনতা অর্জন করে। একইভাবে বাংলাদেশ নামক দেশটিরও স্বাধীনতা অর্জন করতে হয়েছিল এক রক্তক্ষয়ী যুদ্ধের মাধ্যমে। এই দেশকে অনেক বিদেশি বণিকগণ শাসন করেছেন। এমনকি ইংরেজরা প্রায় ২০০ বছর শাসন ও শোষণ করেছে। পরবর্তী সময়ে ইংরেজরা এ দেশ থেকে চলে যাওয়ার সময় ১৯৪৭ সালে দেশকে দুই ভাগে বিভক্ত করে যান। এবার পশ্চিম পাকিস্তানিদের মাধ্যমে নতুনভাবে শোষিত হতে থাকে বাংলার আপামর জনগণ। তখন থেকেই শুরু হয় বিভিন্ন ধরনের আন্দোলন ও সংগ্রাম। এরপর ১৯৭০ সালের সাধারণ নির্বাচনে আওয়ামী লীগ জাতীয় পরিষদে ১৬৯টি এবং প্রাদেশিক পরিষদে ১৬৭টি আসন পেয়ে নিরঙ্কুশ সংখ্যাগরিষ্ঠতা অর্জন করেন। কিন্তু নানারকম ষড়যন্ত্রের মাধ্যমে তাদের শাসন ক্ষমতায় আসতে দেওয়া হয়নি। এরই ধারাবাহিকতায় ১৯৭১ সালের ৭ মার্চ জাতির পিতা বঙ্গবন্ধু শেখ মুজিবুর রহমানের ঐতিহাসিক ভাষণে বাংলার আপামর জনগণ স্বাধীনতার মন্ত্রে উজ্জীবিত হন। ১৯৭১ সালের ২৫ মার্চ কালরাতে হানাদার বাহিনী এদেশের ওপর নির্মম অত্যাচার চালায়। বঙ্গবন্ধু শেখ মুজিবুর রহমান ২৬ মার্চের প্রথম প্রহরে বাংলাদেশের স্বাধীনতার ঘোষণা দেন। ফলে জনগণ সশস্ত্র সংগ্রামে ঝাঁপিয়ে পড়ে। দীর্ঘ নয় মাস যুদ্ধের পর ৩০ লক্ষ জীবনের বিনিময়ে বাংলাদেশ নামক স্বাধীন রাষ্ট্রের জন্ম হয়।"
        },
        {
          "label": "ঘ",
          "question": "উক্ত দেশটির যুদ্ধের ক্ষয়ক্ষতি ছিল দেশটির ইতিহাসে সর্বকালের সবচেয়ে ভয়াবহ ক্ষতি- উক্তিটি বিশ্লেষণ করো।",
          "explanation": "উক্ত দেশটি তথা বাংলাদেশের মুক্তিযুদ্ধের ক্ষয়ক্ষতি ছিল দেশটির ইতিহাসে সর্বকালের সবচেয়ে ভয়াবহ ক্ষতি- উক্তিটি যথার্থ। বাংলাদেশ নামক স্বাধীন রাষ্ট্রটি অর্জনের পেছনে রয়েছে অনেক ত্যাগ ও নির্মম নির্যাতনের করুণ ইতিহাস। লক্ষ প্রাণের বিনিময়ে অর্জিত হয়েছে এ স্বাধীনতা। এ যুদ্ধে শুধু জীবনের বিনাশই ঘটেনি, বরং দেশের মহামূল্যবান সম্পদও ধ্বংস করে দেওয়া হয়েছিল, যা ছিল দেশটির অপূরণীয় ক্ষতি। উদ্দীপকে এ বিষয়টিই পরিলক্ষিত হয়েছে। উদ্দীপকের অরুণ একটি দেশে বাস করেন তার রয়েছে অনন্য সাধারণ ইতিহাস। দেশটিকে ইংরেজরা শাসন ও শোষণ করেন প্রায় ২০০ শত বছর। পরবর্তী সময়ে পাকিস্তানিরা শোষণ করে প্রায় ২৪ বছর। অবশেষে ১৯৭১ সালে এক রক্তক্ষয়ী যুদ্ধের মাধ্যমে দেশটি স্বাধীনতা লাভ করে। কিন্তু দেশটি ভয়াবহ ক্ষতির সম্মুখীন হন। একইভাবে বাংলাদেশের স্বাধীনতা যুদ্ধেও পাকিস্তানি বাহিনী চালিয়েছে নির্মম অত্যাচার। হানাদার বাহিনীরা এদেশের সকল সম্পদ ধ্বংস করে দিয়েছিল। রাস্তা-ঘাট, স্কুল, কলেজ, মাদ্রাসা ও ঘরবাড়িসহ সকল প্রতিষ্ঠান তারা ধ্বংস করেছিল। এর ফলাফল ছিল অত্যন্ত ভয়াবহ। ১৯৭১ সালের মহান যুদ্ধে বাঙালি হারিয়েছে তার সর্বস্ব। হানাদার বাহিনী এক ধ্বংসের তান্ডবলীলা চালিয়েছেন এদেশের ওপর। মানুষের জীবনকে করে তুলেছিল দুর্বিষহ। আবার ১৯৭১ সালের ১৪ ডিসেম্বর জাতিকে মেধাশূন্য করার লক্ষ্যে অগণিত বুদ্ধিজীবীকে ধরে নিয়ে নির্মমভাবে হত্যা করা হয়, যা ছিল দেশের জন্য ভয়াবহ ও অপূরণীয় ক্ষতি। আলোচনার পরিপ্রেক্ষিতে বলা যায়, উদ্দীপকে উল্লেখিত দেশটির তথা বাংলাদেশের মহান মুক্তিযুদ্ধের ক্ষয়ক্ষতি ছিল সর্বকালের সবচেয়ে ভয়াবহ ক্ষতি- উক্তিটি যথার্থ।"
        }
      ]
    }
  ]
}