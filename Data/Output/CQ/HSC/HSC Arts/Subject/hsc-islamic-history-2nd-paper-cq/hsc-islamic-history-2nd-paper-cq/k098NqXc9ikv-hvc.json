{
  "title": "বিএএফ শাহীন কলেজ ২০২৪",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "জমিদার শাহজাদা মিয়ার তখন প্রবল প্রতাপ। কোনো অজুহাত পেলেই পাশের ছোট বড় জমিদারি অনায়েসে দখল করে নেয়। একবার বিদেশ থেকে তার উদ্দেশ্যে প্রেরিত উপঢৌকন সামগ্রী পার্শ্ববর্তী জমিদারি অঞ্চলের দস্যুরা লুট করে নেয়। এতে ক্ষুব্ধ হয়ে শাহজাদা মিয়া বিশাল সেনাবাহিনী পাঠিয়ে ঐ অঞ্চল দখল করে। কিন্তু শাহজাদা মিয়ার মৃত্যুর পর তার উত্তরসূরি ঐ অঞ্চলটির বিজেতাকে মৃত্যুদণ্ড দেয়। ফলে ঐ অঞ্চলে তাদের শাসন খুব স্থায়ী হয়নি।",
      "tag": "BAFSC 24",
      "sub_questions": [
        {
          "label": "ক",
          "question": "মুসলমানদের সিন্ধু অভিযানের সময় সিন্ধু রাজার নাম কী ছিল?",
          "explanation": "মুসলমানদের সিন্ধু অভিযানের সময় সিন্ধু রাজার নাম ছিল দাহির।"
        },
        {
          "label": "খ",
          "question": "মুহাম্মাদ বিন কাসেমের মৃত্যুর প্রকৃত কারণ ব্যাখ্যা করো।",
          "explanation": "মুহাম্মাদ বিন কাসেম ছিলেন মুসলিম সেনাপতি যিনি ৭১২ খ্রিস্টাব্দে সিন্ধু জয় করেন। কিন্তু রাজনীতির চক্রান্তের শিকার হয়ে তার জীবন করুণভাবে শেষ হয়। খলিফা আল-ওয়ালিদের মৃত্যুর পর নতুন খলিফা সুলাইমান ক্ষমতায় আসেন। সুলাইমান পূর্বের শাসকদের ঘনিষ্ঠ কাউকে সহ্য করতে পারতেন না। মুহাম্মাদ বিন কাসেম ছিলেন খলিফা আল-হাজ্জাজের ঘনিষ্ঠ আত্মীয় এবং তার নিযুক্ত সেনাপতি। তাই সুলাইমান তাকে অপসারণ করে কারারুদ্ধ করেন। ষড়যন্ত্রমূলকভাবে তাঁকে বস্তায় ভরে জীবন্ত হত্যা করা হয়। মূলত রাজদ্বারীয় ঈর্ষা ও প্রতিহিংসাই মুহাম্মাদ বিন কাসেমের মৃত্যুর প্রকৃত কারণ।"
        },
        {
          "label": "গ",
          "question": "উদ্দীপকে পাশের জমিদারি দখলের কারণের সাথে সিন্ধু অভিযানের কোন কারণটির মিল রয়েছে? ব্যাখ্যা করো।",
          "explanation": "উদ্দীপকে বর্ণিত হয়েছে, জমিদার শাহজাদা মিয়ার জন্য বিদেশ থেকে প্রেরিত উপঢৌকন সামগ্রী পার্শ্ববর্তী অঞ্চলের দস্যুরা লুট করে নেয়। এতে তিনি চরম ক্ষুব্ধ হন এবং প্রতিশোধ হিসেবে বিশাল সেনাবাহিনী পাঠিয়ে ঐ অঞ্চল দখল করে নেন। এই দখলের নেপথ্যে ব্যক্তিগত অপমান এবং সম্পদের ক্ষতি মূল কারণ হিসেবে কাজ করেছে। এই ঘটনার সঙ্গে মুসলমানদের সিন্ধু অভিযানের একটি গুরুত্বপূর্ণ ঐতিহাসিক ঘটনার মিল রয়েছে। আরব খলিফার নির্দেশে মুহাম্মাদ বিন কাসেম সিন্ধু অভিযান পরিচালনা করেন মূলত সেই সময়ের সিন্ধুর রাজা দাহিরের প্রজারা যখন আরব ব্যবসায়ীদের বহনকারী কয়েকটি জাহাজ লুট করে ও মুসলিম নারী-শিশুদের বন্দি করে রাখে। আরব খলিফার কাছে এটি অপমানজনক ও ইসলাম ধর্মাবলম্বীদের বিরুদ্ধে চরম অন্যায় হিসেবে বিবেচিত হয়। এই লুট ও অপমানের প্রতিক্রিয়ায়ই মুহাম্মাদ বিন কাসেম সামরিক অভিযান পরিচালনা করেন এবং সিন্ধু বিজয় করেন। সুতরাং, দুটি ঘটনার মধ্যে মূল সাদৃশ্য হলো—উভয় ক্ষেত্রেই আক্রমণ ও দখলের মূল কারণ ছিল ব্যক্তিগত সম্মানহানির প্রতিশোধ ও সম্পদের নিরাপত্তা নিশ্চিত করা। জমিদার শাহজাদা মিয়ার প্রতিশোধ যেমন স্থানীয় ক্ষমতার প্রদর্শন ছিল, তেমনি আরব খলিফার নির্দেশিত সিন্ধু অভিযান ছিল ইসলামি সাম্রাজ্যের মর্যাদা রক্ষার প্রয়াস। উভয় ঘটনাই সামরিক অভিযানের মাধ্যমে একটি আঘাতের জবাব দেওয়ার দৃষ্টান্ত।"
        },
        {
          "label": "ঘ",
          "question": "উদ্দীপকে শাহজাদা মিয়ার নতুন দখলিকৃত অঞ্চলের অবস্থার আলোকে সিন্ধু বিজয়ের ফলাফল মূল্যায়ন করো।",
          "explanation": "উদ্দীপকে দেখা যায়, শাহজাদা মিয়া পাশের জমিদারি দখল করলেও তাঁর মৃত্যুর পর তাঁর উত্তরসূরি ঐ অঞ্চলটি টিকিয়ে রাখতে ব্যর্থ হন। বিজেতাকে মৃত্যুদণ্ড দেওয়া এবং প্রশাসনিক দুর্বলতা নতুন শাসনকে অস্থায়ী করে তোলে। ফলে ঐ অঞ্চলে স্থায়ী ও কার্যকর শাসন ব্যবস্থা প্রতিষ্ঠিত হয়নি। এটি একপ্রকার স্বল্পস্থায়ী সামরিক বিজয়ের পরিণতি। মুহাম্মাদ বিন কাসেমের সিন্ধু বিজয়ের ফলাফলও প্রথমে চমকপ্রদ হলেও দীর্ঘমেয়াদে তা একই ধরনের সমস্যা মুখোমুখি হয়। বিন কাসেম অত্যন্ত দক্ষ প্রশাসক ও ন্যায়বান শাসক ছিলেন। তিনি হিন্দু ও বৌদ্ধদের ধর্মীয় স্বাধীনতা বজায় রেখে শাসন ব্যবস্থা পরিচালনা করেন এবং জনগণের আস্থা অর্জনে সক্ষম হন। কিন্তু তাঁর মৃত্যুর পরপরই কেন্দ্রীয় খেলাফতের রাজনীতিক ষড়যন্ত্র ও প্রশাসনিক দুর্বলতা সিন্ধুর মুসলিম শাসন টিকিয়ে রাখতে ব্যর্থ হয়। তবে পার্থক্য হলো—বিন কাসেমের বিজয়ের ঐতিহাসিক গুরুত্ব অনেক বেশি। কারণ তাঁর হাত ধরেই উপমহাদেশে মুসলিম শাসনের প্রথম প্রবেশ ঘটে। যদিও প্রথম দফার মুসলিম শাসন বেশি দিন স্থায়ী হয়নি, তবু এটি রাজনৈতিক, ধর্মীয় ও সাংস্কৃতিক দিক থেকে একটি যুগান্তকারী ঘটনা হিসেবে বিবেচিত। অন্যদিকে, শাহজাদা মিয়ার সাময়িক বিজয় একটি স্থানীয় জমিদারির মধ্যে সীমাবদ্ধ ছিল এবং কোনো বৃহৎ ইতিহাসে স্থায়ী প্রভাব ফেলতে পারেনি। সুতরাং, দুটো ঘটনা ফলাফলে এক ধরনের মিল (অস্থায়িত্ব) থাকলেও প্রভাব ও গুরুত্বের দিক থেকে সিন্ধু বিজয় ছিল অনেক বেশি ঐতিহাসিক ও বহুদূরপ্রসারী।"
        }
      ]
    },
    {
      "number": "2",
      "uddipok": "উত্তর ইউরোপের নরম্যানরা একসময় আটলান্টিক উপকূলের বিভিন্ন সমৃদ্ধ অঞ্চলে অভিযান চালিয়ে সেখানকার মূল্যবান জিনিসপত্র নিজ এলাকায় নিয়ে আসত। প্রায় প্রতি বছর অভিযান করে যেসব সম্পদ আনা হতো তা দিয়ে নরম্যান অঞ্চলকে সমৃদ্ধ করা হতো। নিজেদের আর্থিক উন্নয়ন ও নগর সমৃদ্ধকরণে এসব ব্যবহার করা হতো।",
      "tag": "BAFSC 24",
      "sub_questions": [
        {
          "label": "ক",
          "question": "শাহনামা কে রচনা করেন?",
          "explanation": ""
        },
        {
          "label": "খ",
          "question": "ভারতে সুলতান মাহমুদের কোন অভিযানটি সবচেয়ে দুঃসাহসিক ছিল? ব্যাখ্যা করো",
          "explanation": ""
        },
        {
          "label": "গ",
          "question": "নরম্যানদের অভিযানের সাথে সুলতান মাহমুদের ভারত অভিযানের প্রকৃতিগত সামঞ্জস্য কী? ব্যাখ্যা করো।",
          "explanation": ""
        },
        {
          "label": "ঘ",
          "question": "নরম্যানদের মতো সুলতান মাহমুদও ভারতে অভিযান করেছিলেন একই উদ্দেশ্যে- বাক্যটি বিশ্লেষণ করো।",
          "explanation": ""
        }
      ]
    },
    {
      "number": "3",
      "uddipok": "প্রাথমিক জীবনে তৈমুর লং সিস্তান অভিযানকালে নির্বিঘ্নে রাজধানীতে প্রবেশ করেন। সিস্তান অধিপতি রাজধানী ছেড়ে অন্যত্র আশ্রয় নেন। তৈমুর যখন নিশ্চিন্তে রাজধানীতে বিশ্রামরত তখন সিন্তানের সৈন্যরা চারদিক থেকে ঘিরে ফেলে। এরূপ অতর্কিত আক্রমণে তৈমুর লং পরাজিত হন এবং কোনোমতে প্রাণ নিয়ে পালিয়ে যান। এমনকি কিছুকালের জন্য তিনি রাজ্যহারা হন।",
      "tag": "DRMC 24,BAFSC 24",
      "sub_questions": [
        {
          "label": "ক",
          "question": "সম্রাট হুমায়ুনের পিতার নাম কী?",
          "explanation": "সম্রাট হুমায়ুনের পিতার নাম জহিরউদ্দিন মুহাম্মদ বাবর।"
        },
        {
          "label": "খ",
          "question": "'বাবরনামা' সম্পর্কে সংক্ষেপে লেখো।",
          "explanation": "তুর্কি ভাষায় রচিত মুঘল সম্রাট জহিরউদ্দিন মুহাম্মদ বাবরের আত্মজীবনীমূলক গ্রন্থটির নাম বাবরনামা। 'তুযুক-ই-বাবরি' বা 'বাবরনামা' গ্রন্থটি ভারতের ইতিহাস অধ্যয়নে একটি গুরুত্বপূর্ণ আকরগ্রন্থ হিসেবে বিবেচিত। ভাষার অনন্যতা ও তথ্যের নির্ভরযোগ্যতার জন্য এ গ্রন্থটি পণ্ডিত মহলের প্রশংসা লাভ করেছে। এ গ্রন্থে মধ্য এশিয়া ও আফগানিস্তানের পাশাপাশি সমকালীন ভারতের রাজনৈতিক ও আর্থ-সামাজিক অবস্থার পরিচয় পাওয়া যায়। ভারতে মুঘল সাম্রাজ্যের প্রতিষ্ঠাতা সম্রাট বাবর এতে তার ব্যক্তিজীবনের নানা দিক যেমন: দোষ-গুণ, সুখ-দুঃখ এবং সাফল্য-ব্যর্থতার কথা সবিস্তারে বর্ণনা করেছেন।"
        },
        {
          "label": "গ",
          "question": "উদ্দীপকের বর্ণিত তৈমুর লং-এর সিস্তান অভিযানের সাথে মুঘল সম্রাট হুমায়ুনের",
          "explanation": "নিম্নের অনুরূপ: উদ্দীপকে বর্ণিত তৈমুর লংয়ের সিস্তান অভিযানের সাথে মুঘল সম্রাট হুমায়ুনের বাংলা অভিযানের সাদৃশ্য রয়েছে। আফগান নেতা শেরশাহ ১৫৩৪ খ্রিষ্টাব্দে মুঙ্গেরের কাছে সুরজগড়ের যুদ্ধে বাংলা ও বিহারের সম্মিলিত বাহিনীকে পরাজিত করে সমগ্র বিহার দখল করেন। পরবর্তী সময়ে শেরশাহ বঙ্গদেশে সফল অভিযান পরিচালনা করে অত্যন্ত শক্তিশালী হয়ে ওঠেন। তার এরূপ শক্তিবৃদ্ধিতে হুমায়ুন শঙ্কিত হয়ে বাংলায় অভিযান পরিচালনা করেন। তুর্কি-মোজাল বিজেতা তৈমুর লংয়ের ঘটনায়ও এ অভিযানের প্রতিফলন লক্ষ করা যায়। তৈমুর লং সিস্তান অভিযানে নির্বিঘ্নে রাজধানীতে প্রবেশ করেন। সিস্তান অধিপতি রাজধানী ছেড়ে অন্যত্র আশ্রয় নেন। একইভাবে মুঘল সম্রাট হুমায়ুনও শেরশাহের বিরুদ্ধে বাংলায় অভিযান চালান। হুমায়ুন গুজরাটে বাহাদুর শাহর বিদ্রোহ দমনে ব্যস্ত এমন সময় সাম্রাজ্যের পূর্বাঞ্চলে আফগানরা মুঘলদের জন্য প্রচণ্ড হুমকি হয়ে দেখা দেয়। শেরশাহ বিহার দখল করে বাংলায় ২টি সফল অভিযান চালান। এতে হুমায়ুন শঙ্কিত হয়ে ১৫৩৭ খ্রিস্টাব্দে চুনার দুর্গ আক্রমণ ও দখল করেন। এরপর তিনি গৌড় (১৫৩৮) অবরোধ করে বাংলা বিজয় সম্পন্ন করেন। হুমায়ূন সেখানে প্রায় ৬ মাস অলস সময় পার করেন। সুতরাং বলা যায়, উদ্দীপকে বর্ণিত তৈমুর লংয়ের সিস্তান অভিযানে এ ঘটনার প্রতিচ্ছবিই প্রকাশিত হয়েছে।"
        },
        {
          "label": "ঘ",
          "question": "উদ্দীপকের আলোকে সম্রাট হুমায়ুনের উপ্ত অভিযান পরবর্তী পরিণতি আলোচনা করো।",
          "explanation": "নিম্নের অনুরূপ: তৈমুর লংয়ের মতো সম্রাট হুমায়ুনও অদূরদর্শিতা ও কৌশলগত দুর্বলতার কারণে বাংলা বিজয় পরবর্তী চৌসার যুদ্ধে শেরশাহের কাছে পরাজিত হয়ে সাময়িকভাবে রাজ্যহারা হয়েছিলেন। মুঘল সম্রাট হুমায়ুন ১৫৩৭ খ্রিস্টাব্দে চুনার দুর্গ আক্রমণ ও দখল করে বাংলা বিজয় সম্পন্ন করেন। এরপর তিনি বাংলায় প্রায় ৬ মাস আমোদ-প্রমোদে মত্ত থাকেন। এ সুযোগে শেরশাহ নিজের শক্তি বৃদ্ধি করে হুমায়ূনকে আক্রমণ ও পরাজিত করেন। তৈমুর লংয়ের, পরাজয়ের ক্ষেত্রেও হুমায়ুনের অদূরদর্শিতার প্রতিফলন লক্ষ করা যায়। তৈমুর লং সিস্তান দখল করে যখন নিশ্চিন্তে রাজধানীতে বিশ্রাম করছিলেন, তখন সিন্তানের সৈন্যরা তাকে চারদিক থেকে অতর্কিত আক্রমণ করে। ফলে তৈমুর লং পরাজিত হন এবং কোনোমতে প্রাণ নিয়ে পালিয়ে যান। একইভাবে হুমায়ুনও শেরশাহকে চুনার দুর্গে পরাজিত করে আমোদ-প্রমোদে মত্ত হয়ে পড়েন, যা চৌসার যুদ্ধে (১৫৩৯) তার পরাজয় ডেকে আনে। হুমায়ুন চুনার দুর্গ অধিকার করেন এবং বাংলা জয় করে সেখানে ছয় মাস অতিবাহিত করেন। কৌশলগত দিক থেকে এটি ছিল অপরিপক্ক এবং ভুল সিদ্ধান্ত। কেননা এর ফলে শেরশাহ নিজের ক্ষমতা সুসংহত করার সুযোগ পান এবং বাংলা দখল করেন। এ অবস্থায় হুমায়ুন ১৫৩৮ খ্রিষ্টাব্দের জুলাই মাসে গৌড় অবরোধ করেন। কৌশলী শের খান মুঘল বাহিনীর সাথে মুখোমুখি সংঘর্ষ এড়িয়ে গৌড় ত্যাগ করেন। হুমায়ুন গৌড় দখল করে সেখানে ছয় মাস আলস্য ও আমোদে সময় কাটান। সে সময়ে শেরশাহ বিহার, বারানসী, জৈনপুর ও কনৌজ দখল করেন। এভাবে হুমায়ুনের আলস্য ও ত্রুটিপূর্ণ কৌশলের কারণে শেরশাহ নিজের শক্তি বৃদ্ধি করেন। এর ফলে চৌসার যুদ্ধে হুমায়ুন পরাজিত হয়ে পালিয়ে যেতে বাধ্য হন। পরিশেষে বলা যায়, বাংলা জয়ের পর হুমায়ুনের আলস্য ও অদূরদর্শিতাই চৌসার যুদ্ধে তার পরাজয়ের ক্ষেত্র তৈরি করে। এমনকি, এর ফলে তাকে সাময়িকভাবে রাজ্যহারা হতে হয়।"
        }
      ]
    },
    {
      "number": "4",
      "uddipok": "ময়না দ্বীপকে কেন্দ্র করে হুসেইন মিয়ার নেতৃত্বে একটি নতুন বসতি গড়ে ওঠে। সময়ের আবর্তনে একসময় সেখানে নগর, বন্দর, হাট-বাজার ও শিক্ষা প্রতিষ্ঠানসহ একটি কোলাহলময় পরিবেশের সৃষ্টি হয়। কিন্তু কৃষকদের জমিজমার সীমানা নির্ধারণ ও - জেলেদের জাহাজঘাটের ইজারা নিয়ে প্রায় দাঙ্গা-হাঙ্গামার সৃষ্টি হয়। এমতাবস্থায় মাতব্বর হিসেবে তিনি প্রত্যেক কৃষকের জন্য জমিজমা পরিমাপ করে সীমানা নির্ধারণ এবং জাহাজঘাটের ইজারার জন্য একটি নির্দিষ্ট পরিমাণ কর দেওয়ার ব্যবস্থা প্রবর্তন করায় সেখানে শান্তি প্রতিষ্ঠিত হয়।",
      "tag": "BAFSC 24",
      "sub_questions": [
        {
          "label": "ক",
          "question": "গ্রান্ড ট্রাঙ্ক রোড কে নির্মাণ করে?",
          "explanation": "গ্রান্ড ট্রাঙ্ক রোড নির্মাণ করেন আফগান শাসক শেরশাহ সূরী।"
        },
        {
          "label": "খ",
          "question": "তুজুক-ই-বাবর কী? ব্যাখ্যা করো।",
          "explanation": "তুজুক-ই-বাবর বা বাবরনামা হলো মোগল সম্রাট জহিরউদ্দিন মোহাম্মদ বাবরের আত্মজীবনী, যা তিনি তুর্কি ভাষায় রচনা করেন। এতে তার শৈশব, পারিবারিক জীবন, বিভিন্ন যুদ্ধ, ভারত বিজয় এবং দিল্লির সিংহাসন দখলের বিস্তারিত বিবরণ রয়েছে। তিনি শুধুই রাজনীতি নয়, বরং সমাজ, প্রকৃতি, সংস্কৃতি ও মানুষের আচার-আচরণ নিয়েও মন্তব্য করেছেন। এতে বাবরের সাহিত্যপ্রেম, ধর্মীয় অনুভূতি এবং প্রকৃতিপ্রেমের পরিচয় মেলে। এই গ্রন্থটি শুধু ঐতিহাসিক তথ্য নয়, বরং একজন শাসকের ব্যক্তিগত অনুভূতি ও চিন্তাভাবনার বাস্তব প্রতিচ্ছবি। পরবর্তীতে এটি পারস্য ভাষায় অনূদিত হয় এবং মোগল আমলে প্রচার পায়। ইতিহাস গবেষণায় এই গ্রন্থের গুরুত্ব অপরিসীম, কারণ এটি মধ্যযুগীয় ভারত ও মধ্য এশিয়ার একটি জীবন্ত দলিল হিসেবে বিবেচিত। সংক্ষেপে, তুজুক-ই-বাবর ইতিহাস ও সাহিত্যের এক অমূল্য সম্পদ।"
        },
        {
          "label": "গ",
          "question": "উদ্দীপকে হোসেইন মিয়ার জমির সীমানা নির্ধারণের সাথে শেরশাহের যে কর্মকাণ্ডের সাদৃশ্য পাওয়া যায় তা ব্যাখ্যা করো।",
          "explanation": "উদ্দীপকে হুসেইন মিয়া কৃষকদের জমির সীমানা নির্ধারণ ও জেলেদের করব্যবস্থা চালুর মাধ্যমে সামাজিক শৃঙ্খলা প্রতিষ্ঠা করেন। এই কাজটি ষোড়শ শতাব্দীর বিখ্যাত শাসক শেরশাহ সূরীর কর্মকাণ্ডের সাথে সাদৃশ্যপূর্ণ। শেরশাহ রাজস্ব ব্যবস্থার উন্নয়নে কৃষিজমির পরিমাপ ও শ্রেণিবিন্যাস করে ভূমির উপর কর নির্ধারণ করেন। তিনি ভূমি জরিপের জন্য বিশেষ দল গঠন করেন এবং কৃষকের উৎপাদনের উপর ভিত্তি করে কর নির্ধারণ করেন যাতে কোনো কৃষক ক্ষতিগ্রস্ত না হয়। একইভাবে হোসেইন মিয়াও স্থানীয় জমির সীমানা নির্ধারণ করে কৃষকদের মধ্যে বিরোধ নিরসন করেন, যা শেরশাহের ন্যায় বিচার ও রাজস্ব শৃঙ্খলার দৃষ্টান্ত স্মরণ করিয়ে দেয়। দুজনই একটি সুশৃঙ্খল ও স্থিতিশীল সমাজ গঠনে ভূমিকা রাখেন, যেখানে কৃষক ও সাধারণ জনগণ স্বস্তিতে জীবনযাপন করতে পারেন।"
        },
        {
          "label": "ঘ",
          "question": "উক্ত ব্যক্তির ভূমির চেয়ে শেরশাহের রাজস্ব আরো উন্নত ছিল- মূল্যায়ন করো।",
          "explanation": "হুসেইন মিয়ার স্থানীয় উদ্যোগ নিঃসন্দেহে প্রশংসনীয়, কিন্তু শেরশাহ সূরীর রাজস্ব ব্যবস্থা ছিল অধিকতর সংগঠিত, পদ্ধতিগত এবং রাষ্ট্রীয় পর্যায়ে প্রণীত। হুসেইন মিয়া কেবল একটি দ্বীপকেন্দ্রিক এলাকার কৃষিজমি ও ঘাট ইজারা ব্যবস্থায় শান্তি প্রতিষ্ঠা করেন, যা স্থানীয় সমস্যা সমাধানে গুরুত্বপূর্ণ হলেও, তা একটি সাম্রাজ্যের অর্থনৈতিক ভিত্তি গঠনে যথেষ্ট নয়। অন্যদিকে, শেরশাহ গোটা ভারতবর্ষ জুড়ে ভূমি জরিপ, পরিমাপ, এবং একক কর নির্ধারণ করে রাজস্ব ব্যবস্থার আমূল সংস্কার আনেন। তিনি ‘জারিব’ নামক পরিমাপক পদ্ধতির মাধ্যমে প্রতি বিঘা জমিতে উৎপাদনের ভিত্তিতে কর নির্ধারণ করেন। তাঁর সময়েই ‘পাট্টা’ (ভূমির মালিকানা দলিল) এবং ‘কবুলিয়ত’ (চাষির প্রতিশ্রুতি দলিল) চালু হয়, যা পরবর্তীকালে মুঘল শাসকরাও অনুসরণ করে। এছাড়া শেরশাহ কৃষকদের সুরক্ষা ও কর আদায়ের পদ্ধতিকে সহজতর করেন যাতে কৃষি উৎপাদন বাড়ে এবং কৃষকদের মধ্যে আস্থা জন্মায়। তার এই পরিকল্পিত ব্যবস্থাপনা গোটা সাম্রাজ্যের অর্থনীতিকে শক্ত ভিতের ওপর দাঁড় করায়। এই বিশ্লেষণ থেকে বোঝা যায়, হুসেইন মিয়ার উদ্যোগ স্থানীয় সমস্যার সমাধান করলেও, শেরশাহ সূরীর রাজস্ব ব্যবস্থা তার তুলনায় অধিকতর সুসংগঠিত, দীর্ঘস্থায়ী এবং কার্যকর ছিল যা একটি পূর্ণাঙ্গ রাষ্ট্রব্যবস্থার অংশ হিসেবে বিবেচিত।"
        }
      ]
    },
    {
      "number": "5",
      "uddipok": "হোসেইন আলী সাহেব একটি বিশাল ইউনিয়নের চেয়ারম্যান হিসেবে কাজ করছেন। কিন্তু উক্ত ইউনিয়নটির বেশিরভাগ এলাকা হিন্দু অধ্যুষিত চরাঞ্চল। সেজন্য হিন্দু সম্প্রদায়ের আনুগত্য ও সমর্থন লাভের জন্য তাদের সাথে এক ধরনের বিশেষ সম্পর্ক স্থাপন করেন এবং ব্যক্তিগত দেহরক্ষী হিসেবে বিজয় কৃষ্ণকে নিয়োগ দেন। ফলে তিনি দীর্ঘদিন যাবৎ উত্ত ইউনিয়নের চেয়ারম্যান নির্বাচিত হয়ে জনগণের সেবা করতে সক্ষম হন।",
      "tag": "BAFSC 24",
      "sub_questions": [
        {
          "label": "ক",
          "question": "রাজমহলের যুদ্ধ কত সালে সংঘটিত হয়?",
          "explanation": "রাজমহলের যুদ্ধ সংঘটিত হয় ১৫৭৬ সালে।"
        },
        {
          "label": "খ",
          "question": "মনসবদারি প্রথা বলতে কী বোঝায়?",
          "explanation": "মনসবদারি প্রথা ছিল মুঘল সাম্রাজ্যের একটি অনন্য প্রশাসনিক ব্যবস্থা। এই প্রথায় সম্রাট কর্মচারীদের পদমর্যাদা (মনসব) সংখ্যার মাধ্যমে প্রকাশ করতেন (যেমন ৫০০০ মনসব)। প্রতিটি মনসবদারকে নির্দিষ্ট সংখ্যক সৈন্য (জাট) ও অশ্বারোহী (সাওয়ার) বজায় রাখতে হতো। মনসবের মান অনুযায়ী তাদের বেতন ও দায়িত্ব নির্ধারিত হতো। এই ব্যবস্থা মুঘল প্রশাসনকে কেন্দ্রীভূত করতে ও সাম্রাজ্যের নিরাপত্তা নিশ্চিত করতে গুরুত্বপূর্ণ ভূমিকা পালন করেছিল। মনসবদারি প্রথা মুঘলদের সামরিক ও বেসামরিক প্রশাসনকে একই কাঠামোয় নিয়ে এসেছিল, যা ছিল তৎকালীন সময়ের জন্য একটি অভিনব ব্যবস্থা।"
        },
        {
          "label": "গ",
          "question": "উদ্দীপকে চেয়ারম্যান সাহেবের হিন্দুদের সাথে বিশেষ সম্পর্ক স্থাপন সম্রাট আকবরের যে নীতির সাথে সাদৃশ্যপূর্ণ তা ব্যাখ্যা করো।",
          "explanation": "চেয়ারম্যান সাহেবের হিন্দু সম্প্রদায়ের সাথে বিশেষ সম্পর্ক সম্রাট আকবরের 'সুলহ-ই-কুল' নীতির সাথে সাদৃশ্যপূর্ণ। আকবর তার শাসনামলে হিন্দুদের সাথে সুসম্পর্ক বজায় রাখতে জিজিয়া কর রহিত করেছিলেন, হিন্দু রাজপুত রাজকন্যাদের সাথে বিবাহবন্ধনে আবদ্ধ হয়েছিলেন এবং মানসিংহের মতো হিন্দু সেনাপতিদের উচ্চপদে নিয়োগ দিয়েছিলেন। ঠিক তেমনিভাবে চেয়ারম্যান সাহেবও হিন্দু অধ্যুষিত এলাকায় তার কর্তৃত্ব বজায় রাখতে হিন্দু দেহরক্ষী নিয়োগ করেছেন এবং সম্প্রদায়টির সাথে সুসম্পর্ক গড়ে তুলেছেন। উভয় ক্ষেত্রেই দেখা যায় ধর্মীয় সম্প্রীতি ও সহনশীলতার মাধ্যমে রাজনৈতিক স্থিতিশীলতা অর্জনের কৌশল। আকবর যেমন হিন্দুদের সমর্থন পেয়ে তার সাম্রাজ্য শক্তিশালী করেছিলেন, তেমনি চেয়ারম্যান সাহেবও হিন্দু ভোটারদের সমর্থন ধরে রাখতে পেরেছেন। আকবরের নীতি ছিল ব্যাপক ও দীর্ঘমেয়াদী সাম্রাজ্যিক স্বার্থে, অন্যদিকে চেয়ারম্যানের নীতি স্থানীয় ও স্বল্পমেয়াদী রাজনৈতিক স্বার্থে প্রয়োগ করা হয়েছে।"
        },
        {
          "label": "ঘ",
          "question": "চেয়ারম্যান সাহেবের ন্যায় সম্রাট আকবরেরও এ ধরনের নীতির উদ্দেশ্যে ছিল রাজনৈতিক উদ্দেশ্য হাসিল করা- মূল্যায়ন করো।",
          "explanation": "চেয়ারম্যান সাহেব এবং সম্রাট আকবর উভয়েই তাদের ধর্মীয় সহিষ্ণুতা ও সম্প্রীতির নীতিকে রাজনৈতিক উদ্দেশ্য হাসিলের হাতিয়ার হিসেবে ব্যবহার করেছেন। আকবরের ক্ষেত্রে, তার 'সুলহ-ই-কুল' নীতি তাকে হিন্দু রাজপুতদের সমর্থন আদায়ে সাহায্য করেছিল, যা মুঘল সাম্রাজ্যের ভিত্তি মজবুত করেছিল। তিনি হিন্দু রাজ্যগুলোর সাথে বৈবাহিক সম্পর্ক স্থাপন করে তাদের মুঘল আধিপত্য মেনে নিতে বাধ্য করেছিলেন। একইভাবে চেয়ারম্যান সাহেব হিন্দু অধ্যুষিত এলাকায় তার প্রভাব বজায় রাখতে এবং নির্বাচনী সমর্থন ধরে রাখতে হিন্দু সম্প্রদায়ের সাথে সুসম্পর্ক বজায় রেখেছেন। তবে পার্থক্য এই যে, আকবরের নীতি ছিল একটি বিশাল সাম্রাজ্য শাসনের কৌশলগত দিক, যা দীর্ঘমেয়াদী স্থিতিশীলতা নিশ্চিত করেছিল। অন্যদিকে চেয়ারম্যান সাহেবের নীতি মূলত স্থানীয় স্তরে স্বল্পমেয়াদী রাজনৈতিক সুবিধা আদায়ের জন্য। আকবর তার নীতির মাধ্যমে সত্যিকারের একটি সাম্রাজ্যিক সংস্কৃতি গড়ে তুলেছিলেন, যেখানে চেয়ারম্যান সাহেব শুধুমাত্র ব্যক্তিগত ও রাজনৈতিক স্বার্থসিদ্ধির জন্যই এই পথ বেছে নিয়েছেন। এই তুলনায় স্পষ্ট যে, যদিও উভয়েই একই ধরনের কৌশল ব্যবহার করেছেন, কিন্তু আকবরের নীতির ব্যাপকতা ও গভীরতা চেয়ারম্যান সাহেবের চেয়ে অনেক বেশি ছিল।"
        }
      ]
    },
    {
      "number": "6",
      "uddipok": "জমিদার প্রতাপ রায় দক্ষতার সাথে দীর্ঘদিন বিশাল এলাকার জমিদারি পরিচালনা করেও নিজ জীবদ্দশাতেই ২ পুত্র জমিদারিত্ব নিয়ে কলহে জড়িয়ে পড়ে। বড় ছেলের প্রতি তার অন্ধ ভালোবাসা এই কলহকে আরো ত্বরান্বিত করে।",
      "tag": "BAFSC 24",
      "sub_questions": [
        {
          "label": "ক",
          "question": "শেরশাহের আদি নাম কী ছিল?",
          "explanation": "শেরশাহের আদি নাম ছিল ফরিদ খান।"
        },
        {
          "label": "খ",
          "question": "রাজমহলের যুদ্ধের উপরে টিকা লেখো।",
          "explanation": "রাজমহলের যুদ্ধ মোগল সম্রাট আকবরের সময়কালীন গুরুত্বপূর্ণ একটি যুদ্ধ, যা ১৫৭৬ সালে বাংলার আফগান শাসক দাউদ খানের সঙ্গে সংঘটিত হয়। এই যুদ্ধে মোগল সেনাপতি মুন্সিম খান দাউদ খানকে পরাজিত করেন এবং বাংলাকে মোগল সাম্রাজ্যের অন্তর্ভুক্ত করেন। এই যুদ্ধের মাধ্যমে মোগলরা বাংলার উপর তাদের কর্তৃত্ব প্রতিষ্ঠা করে এবং রাজমহলকে বাংলার রাজধানী হিসেবে ঘোষণা করে। রাজমহলের যুদ্ধ বাংলা অঞ্চলে মোগল প্রশাসনিক কাঠামোর ভিত্তিপ্রস্তর স্থাপন করে।"
        },
        {
          "label": "গ",
          "question": "উদ্দীপকে উল্লেখিত কলহের সাথে শাহজাহানের শাসনামলের যে ঘটনাটির সাদৃশ্য পাওয়া যায় তার একটি কারণ ব্যাখ্যা করো।",
          "explanation": "উদ্দীপকে জমিদার প্রতাপ রায়ের দুই পুত্রের মধ্যে জমিদারি নিয়ে কলহ এবং বড় ছেলের প্রতি পক্ষপাতিত্বের যে কথা বলা হয়েছে, তা মোগল সম্রাট শাহজাহানের শাসনামলের একটি ঐতিহাসিক ঘটনার সঙ্গে সাদৃশ্যপূর্ণ। সেটি হলো—তাঁর পুত্রদের মধ্যে সিংহাসন দখল নিয়ে সংঘর্ষ। শাহজাহানের চার পুত্র—দারা শিকোহ, আওরঙ্গজেব, মুরাদ ও শাহ সুজা—সম্রাট হওয়ার জন্য প্রতিদ্বন্দ্বিতায় লিপ্ত হয়। শাহজাহান দারাকে উত্তরসূরি হিসেবে দেখতে চেয়েছিলেন এবং তাঁকে রাজকার্যে অগ্রাধিকার দেন। এই পক্ষপাতমূলক মনোভাব তাঁর অন্য পুত্রদের মধ্যে অসন্তোষ ও শত্রুতার জন্ম দেয়। এই কলহের মূল কারণ ছিল শাহজাহানের উত্তরাধিকার নির্ধারণে পক্ষপাতিত্ব এবং ক্ষমতার বিকেন্দ্রীকরণে ব্যর্থতা, যা ঠিক প্রতাপ রায়ের মতোই পারিবারিক ও রাজনৈতিক অস্থিরতা সৃষ্টি করে।"
        },
        {
          "label": "ঘ",
          "question": "উক্ত কলহের প্রতাপ রায়ের ন্যায় সম্রাট শাহজাহানেরও দায় ছিল কি? বিশ্লেষণ করো।",
          "explanation": "প্রতাপ রায়ের ক্ষেত্রে যেমন তাঁর বড় ছেলের প্রতি অন্ধ ভালোবাসা ও পক্ষপাতমূলক মনোভাব পারিবারিক কলহকে তীব্র করে তোলে, তেমনি মোগল সম্রাট শাহজাহানের ক্ষেত্রেও তার পুত্রদের মধ্যে সংঘর্ষ এবং একে অপরের বিরুদ্ধে রক্তক্ষয়ী যুদ্ধের জন্য তিনিও অনেকাংশে দায়ী ছিলেন। প্রথমত, শাহজাহান উত্তরাধিকার নির্ধারণে দারাকে নিরঙ্কুশ সমর্থন দিয়ে অন্য পুত্রদের অবজ্ঞা করেন। দারাকে বিভিন্ন প্রশাসনিক পদে বসানো ও তাঁকে নিরঙ্কুশভাবে ক্ষমতায় অধিষ্ঠিত করায় আওরঙ্গজেবসহ অন্যান্য পুত্রদের মধ্যে চরম অসন্তোষ জন্ম নেয়। এই পক্ষপাতিত্ব মোগল রাজবংশে বিভাজন তৈরি করে। দ্বিতীয়ত, শাহজাহান রাজ্য পরিচালনার ক্ষেত্রে দারার ওপর নির্ভরশীল হয়ে পড়ায় তিনি রাজনীতিতে সরাসরি হস্তক্ষেপ কমিয়ে দেন, ফলে অন্যান্য পুত্ররা স্বাধীনভাবে তাদের শক্তি গড়ে তোলে এবং এক সময় সশস্ত্র সংঘর্ষে লিপ্ত হয়। এই পরিস্থিতিতে শাহজাহানের সময়োচিত পদক্ষেপ বা সংলাপের অভাব এই সংকটকে আরও ঘনীভূত করে। অতএব, যেমন প্রতাপ রায় নিজের অন্ধ ভালোবাসা ও সিদ্ধান্তহীনতার মাধ্যমে পারিবারিক শান্তি বিনষ্ট করেন, তেমনি সম্রাট শাহজাহানও একজন রাজা ও পিতা হিসেবে বিচক্ষণতার অভাব দেখিয়ে ইতিহাসে একটি রক্তাক্ত অধ্যায় সৃষ্টি করেন। এজন্য উভয়ের ক্ষেত্রে সংশ্লিষ্ট কলহে ব্যক্তিগত দায় অস্বীকার করা যায় না।"
        }
      ]
    },
    {
      "number": "7",
      "uddipok": "ইসলামপুর অঞ্চলের নির্বাচনে ক্ষমতাসীন প্রভাবশালী দলের নেতাকে মোকাবিলা ও পরাজিত করার জন্য ছোট ছোট দলগুলো একতাবদ্ধ হয়। তারা জনগণের আশা- আকাঙ্ক্ষা বাস্তবায়নের জন্য এক সুদীর্ঘ নির্বাচনি ইশতেহার প্রকাশ করে। জনগণ উত্ত জোটের ওপর সার্বিক আস্থা রেখে তাদের পূর্ণ সমর্থন ব্যক্ত করে। এর অবশ্যম্ভাবী ফল হিসেবে নির্বাচনে জোটের নেতৃবৃন্দ বিপুল ভোটে জয়ী হন এবং ক্ষমতাসীন দলের নেতারা চরমভাবে পরাজিত হন।",
      "tag": "BAFSC 24",
      "sub_questions": [
        {
          "label": "ক",
          "question": "যুক্তফ্রন্টের নির্বাচনি প্রতীক কী ছিল?",
          "explanation": ""
        },
        {
          "label": "খ",
          "question": "শহিদ মিনার নির্মাণের উদ্দেশ্য ব্যাখ্যা করো।",
          "explanation": ""
        },
        {
          "label": "গ",
          "question": "উদ্দীপকে ইসলামপুর অঞ্চলের ছোট অঞ্চলগুলো স্বাধীনতাপূর্ণ কোন নির্বাচন থেকে শিক্ষা গ্রহণ করে একতাবদ্ধ হয়? ব্যাখ্যা করো।",
          "explanation": ""
        },
        {
          "label": "ঘ",
          "question": "ক্ষমতাসীন ও প্রভাবশালী হলেই নির্বাচনে জয়ী হওয়া যায় না- পাঠ্যপুস্তকের আলোকে উক্তিটির যথার্থতা ব্যাখ্যা করো।",
          "explanation": ""
        }
      ]
    },
    {
      "number": "8",
      "uddipok": "আফ্রিকার খনিজ সম্পদে ভরপুর একটি দেশ সুদান। এ দেশের উত্তরাঞ্চলের আয়তন দক্ষিণাঞ্চলের চেয়ে অনেক বড় হলেও জনসংখ্যা তুলনামূলকভাবে অনেক কম। এ ছাড়া উত্তরাঞ্চলে নদীনালা কম থাকার কারণে এটি ছিল অনুর্বর এবং কোথাও কোথাও মরুময়। অন্যদিকে নদীবিধৌত দক্ষিণ সুদান ছিল উর্বর এবং খনিজ সম্পদগুলোও ছিল এ অঞ্চলে অবস্থিত। রাষ্ট্র ক্ষমতায় উত্তর সুদানের একচ্ছত্র আধিপত্য থাকায় দক্ষিণ সুদানকে অর্থনৈতিকভাবে বঞ্চিত করে উত্তর সুদান সম্পদের পাহাড় গড়ে তোলে'। এ অবস্থায় দক্ষিণ সুদান সশস্ত্র আন্দোলনের মাধ্যমে স্বাধীনতার ডাক দিলে জাতিসংঘের মধ্যস্থাতায় গণভোটের মাধ্যমে দক্ষিণ সুদান স্বাধীনতা অর্জন করে।",
      "tag": "BAFSC 24",
      "sub_questions": [
        {
          "label": "ক",
          "question": "যুক্তফ্রন্ট নির্বাচন কত সালে অনুষ্ঠিত হয়?",
          "explanation": "যুক্তফ্রন্ট নির্বাচন ১৯৫৪ সালে অনুষ্ঠিত হয়।"
        },
        {
          "label": "খ",
          "question": "আগরতলা মামলা কেন দায়ের করা হয়? ব্যাখ্যা করো।",
          "explanation": "পাকিস্তানি শাসকগোষ্ঠী পূর্ব বাংলার জনপ্রিয় নেতাদের দমন ও বাঙালিদের স্বাধীনতাকামী চেতনা দমন করতে ষড়যন্ত্রমূলকভাবে আগরতলা মামলা দায়ের করে। ১৯৬৮ সালে দায়েরকৃত এই মামলায় শেখ মুজিবুর রহমানসহ ৩৫ জন বাঙালি সামরিক ও বেসামরিক কর্মকর্তাকে অভিযুক্ত করা হয়। অভিযোগ ছিল, তারা ভারতের আগরতলাতে বসে পাকিস্তান ভাঙার ষড়যন্ত্র করছিলেন। আসলে এই মামলা ছিল পূর্ব বাংলার রাজনৈতিক নেতৃত্ব ও জনগণের স্বাধীনতা চেতনায় ভীতি থেকে উদ্ভূত। এটি পশ্চিম পাকিস্তানের আধিপত্যবাদী মনোভাবের বহিঃপ্রকাশ এবং বাঙালি নেতৃত্বের বিরুদ্ধে ষড়যন্ত্রমূলক একটি মামলা ছিল, যা পূর্ব-পশ্চিম বৈষম্যকে আরও প্রকট করে তোলে।"
        },
        {
          "label": "গ",
          "question": "উদ্দীপকে উল্লেখিত সুদানের ভৌগোলিক বৈশিষ্ট্যের সাথে তদানীন্তন পাকিস্তানের ভৌগোলিক বৈশিষ্ট্যের সাদৃশ্য নিরূপণ করো।",
          "explanation": "উদ্দীপকে দেখা যায়, সুদানের উত্তর ও দক্ষিণ অংশের মধ্যে ভৌগোলিক অবস্থান ও সম্পদের বণ্টনে বড় ধরনের বৈসাদৃশ্য ছিল। উত্তর অঞ্চল মরুময়, অনুর্বর ও কম জনবহুল হলেও ক্ষমতা তাদের হাতে কেন্দ্রীভূত ছিল। অন্যদিকে, দক্ষিণ অংশ ছিল উর্বর, খনিজসম্পদে সমৃদ্ধ এবং অধিক জনবহুল, অথচ বঞ্চিত। তদ্রূপ, তৎকালীন পাকিস্তান রাষ্ট্রের পূর্ব অংশ (বর্তমান বাংলাদেশ) ছিল জনবহুল, নদীবিধৌত, উর্বর ও কৃষি-নির্ভর, যেখানে উৎপাদন ও বৈদেশিক মুদ্রা অর্জনের বড় অংশ হতো। অন্যদিকে পশ্চিম পাকিস্তান ছিল তুলনামূলকভাবে জনসংখ্যায় কম এবং প্রাকৃতিক সম্পদে কম সমৃদ্ধ, তবুও রাষ্ট্রীয় ক্ষমতা ও নিয়ন্ত্রণ তাদের হাতে ছিল। উভয় দেশের ক্ষেত্রে একপ্রকার কেন্দ্রীয় শোষণমূলক নীতি দেখা যায়, যেখানে মূল উৎপাদক ও জনবহুল অঞ্চল ক্ষমতার বাইরে থেকে বারবার রাজনৈতিক ও অর্থনৈতিক বৈষম্যের শিকার হয়।"
        },
        {
          "label": "ঘ",
          "question": "উদ্দীপকে উল্লেখিত বৈষম্যের আলোকে তৎকালীন পূর্ব ও পশ্চিম পাকিস্তানের অর্থনৈতিক বৈষম্যের একটি চিত্র তুলে ধরো।",
          "explanation": "উদ্দীপকে বলা হয়েছে, দক্ষিণ সুদান অর্থনৈতিকভাবে সমৃদ্ধ অঞ্চল হলেও শাসনক্ষমতার বাইরে থাকায় তারা বৈষম্যের শিকার হয়। একইভাবে, তৎকালীন পাকিস্তানে পূর্ব পাকিস্তান (বর্তমান বাংলাদেশ) ছিল অর্থনীতির প্রধান চালিকাশক্তি। দেশের পাট, চা, চামড়া, মৎস্য ও কৃষিপণ্য প্রধানত এখান থেকেই রপ্তানি হতো এবং বৈদেশিক মুদ্রার প্রায় ৭০ শতাংশ সরবরাহ করত পূর্ব পাকিস্তান। তবে এই অর্থের সিংহভাগ ব্যয় করা হতো পশ্চিম পাকিস্তানের উন্নয়ন ও সামরিক খাতে। পূর্ব পাকিস্তানের শিক্ষা, স্বাস্থ্য, অবকাঠামো, শিল্পায়ন ও যোগাযোগ ব্যবস্থায় পর্যাপ্ত অর্থ বরাদ্দ দেওয়া হতো না। ফলে সাধারণ জনগণের জীবনমান উন্নয়নের পরিবর্তে পূর্বাঞ্চল অর্থনৈতিকভাবে পিছিয়ে পড়ে। এছাড়া, বৈষম্যমূলক বেতন কাঠামো, পুঁজিবাদী ব্যবসা পরিচালনায় পশ্চিম পাকিস্তানি পুঁজিপতিদের প্রাধান্য এবং পূর্ব পাকিস্তানের সম্পদ ব্যবহার করে করাচি, লাহোর, ইসলামাবাদের মতো শহরগুলোকে সমৃদ্ধ করে তোলার প্রবণতা প্রকটভাবে দেখা যায়। এই অর্থনৈতিক বৈষম্য কেবল একটি অঞ্চলের শোষণের বহিঃপ্রকাশ ছিল না; বরং এটি ছিল একটি স্বাধীন জাতিসত্তার প্রতি অবজ্ঞার চিত্র। ফলে বাঙালির মধ্যে বঞ্চনার গভীর অনুভূতি তৈরি হয়, যা পরবর্তীকালে ১৯৭১ সালের মুক্তিযুদ্ধের অন্যতম পটভূমি হয়ে ওঠে।"
        }
      ]
    },
    {
      "number": "9",
      "uddipok": "ইউরোপীয় রাষ্ট্র যুগ্নোশ্লাভিয়ার বসনিয়া অঞ্চলটি মুসলিম অধ্যুষিত। বিদ্যমান খ্রিষ্টান রাজশক্তির কাছে বসনিয়ার জনগণ ২য় বিশ্বযুদ্ধের পর থেকেই শোষিত ও নিগৃহীত হতে থাকে। এতে বসনীয় জনগণ বিক্ষুদ্ধ ও ঐক্যবদ্ধ হয়ে তাদের দমনে কঠোর অবস্থান গ্রহণ করে। রাজকীয় সেনাবাহিনী নৃশংসভাবে অসংখ্য নিরস্ত্র জনগণকে হত্যা করে। বাড়িঘর লুণ্ঠন করে। নারীর ইজ্জত লুটে নয়। শিশুরাও রেহাই পায় না। তারপরও বসনিয়ানদের দমাতে পারেনি। তারা তাদের স্বাধীনতা ছিনিয়ে নিতে সক্ষম হয়। এখনও বসনিয়াতে বহু গণকবর আবিষ্কৃত হচ্ছে।",
      "tag": "BAFSC 24",
      "sub_questions": [
        {
          "label": "ক",
          "question": "শেখ মুজিবুর রহমানকে কত তারিখে বঙ্গবন্ধু উপাধিতে ভূষিত করা হয়?",
          "explanation": "শেখ মুজিবুর রহমানকে ১৯৭১ সালের ২৩শে ফেব্রুয়ারী বঙ্গবন্ধু উপাধিতে ভূষিত করা হয়।"
        },
        {
          "label": "খ",
          "question": "১৯৭০ সালের নির্বাচনে আওয়ামী লীগের নিরঙ্কুশ বিজয়ের প্রধান কারণটি ব্যাখ্যা করো।",
          "explanation": "১৯৭০ সালের নির্বাচনে আওয়ামী লীগের নিরঙ্কুশ বিজয়ের প্রধান কারণ ছিল তাদের রাজনৈতিক আদর্শ ও জনগণের প্রতি আস্থার প্রতি বিশ্বাস। শেখ মুজিবুর রহমানের নেতৃত্বে আওয়ামী লীগ স্বাধীনতা, স্বরাজ এবং জনগণের মৌলিক অধিকার রক্ষার প্রতিশ্রুতি দিয়েছিল, যা পাকিস্তান সরকার ও অন্যান্য রাজনৈতিক দলগুলির তুলনায় অনেক বেশি জনপ্রিয় হয়ে ওঠে। বিশেষ করে, পাকিস্তানে বাঙালিদের প্রতি বৈষম্য ও অবহেলা নিয়ে আওয়ামী লীগ নিরপেক্ষ এবং সাম্যের প্রতিশ্রুতি দেয়, যা জনগণের কাছে গ্রহণযোগ্য হয়ে ওঠে এবং তাদের ভোটব্যাংক বড় করে তোলে।"
        },
        {
          "label": "গ",
          "question": "উদ্দীপকে বসনিয়ার জনগণের সাথে পূর্ব পাকিস্তানের জনগণের একটি সাদৃশ্য ব্যাখ্যাসহ লেখো।",
          "explanation": "উদ্দীপকে বর্ণিত বসনিয়ার জনগণের সংগ্রামের সাথে পূর্ব পাকিস্তানের জনগণের সংগ্রামের মধ্যে কিছু গুরুত্বপূর্ণ সাদৃশ্য রয়েছে, যা ইতিহাসে দুটি সংগ্রামকেই একই ধরনের সংগ্রাম হিসেবে চিহ্নিত করেছে। বসনিয়ার জনগণ দীর্ঘ সময় ধরে একটি বিদেশি শক্তির শোষণের শিকার হচ্ছিল, বিশেষ করে ২য় বিশ্বযুদ্ধের পর। বসনিয়ার মুসলিম জনগণের উপর খ্রিষ্টান রাজশক্তি অত্যাচার চালাচ্ছিল এবং তাদেরকে সাংস্কৃতিক, ধর্মীয় ও রাজনৈতিকভাবে নিপীড়িত করা হচ্ছিল। এর বিরুদ্ধে জনগণের ঐক্যবদ্ধ প্রতিরোধ ছিল অত্যন্ত প্রবল, যদিও রাজকীয় সেনাবাহিনী তাদের উপর প্রচণ্ড নির্যাতন চালায়। মুসলিম নারীদের সম্মানহানী এবং শিশুদেরকে হত্যা করা হয়, তবুও বসনীয় জনগণ তাদের স্বাধীনতার জন্য সংগ্রাম চালিয়ে যায়। ঠিক একইভাবে, পূর্ব পাকিস্তানেও ১৯৪৭ সালের পর থেকে বাঙালি জনগণ পাকিস্তানি শাসন এবং শোষণের শিকার হচ্ছিল। পূর্ব পাকিস্তানে অর্থনৈতিক, রাজনৈতিক, এবং সাংস্কৃতিকভাবে বৈষম্য ছিল। পাকিস্তান সরকার বাঙালিদের ভাষা ও সংস্কৃতিকে অবহেলা করে তাদের অধিকার লঙ্ঘন করে চলছিল। বিশেষ করে ১৯৭০ সালের নির্বাচনের পর পাকিস্তান সরকার বাঙালির বিজয়কে স্বীকৃতি দেয়নি এবং ১৯৭১ সালের ২৫ মার্চ এক নৃশংস হামলা চালিয়ে নিরস্ত্র জনগণকে হত্যা করে। তবে বাঙালি জনগণ নিজেদের অধিকার প্রতিষ্ঠার জন্য তাদের সংগ্রাম চালিয়ে যায়, ঠিক যেমন বসনিয়ার জনগণ তাদের স্বাধীনতার জন্য সংগ্রাম করেছে। দুটি সংগ্রামের মধ্যে প্রধান সাদৃশ্য ছিল জনগণের ঐক্যবদ্ধ প্রতিরোধ, অত্যাচারের বিরুদ্ধে তাদের অটল মনোভাব, এবং শেষ পর্যন্ত স্বাধীনতা অর্জনের আকাঙ্ক্ষা।"
        },
        {
          "label": "ঘ",
          "question": "উদ্দীপকে বর্ণিত বসনিয়ার স্বাধীনতা সংগ্রামের আলোকে বাংলাদেশের স্বাধীনতা যুদ্ধের বিবরণ দাও।",
          "explanation": ""
        }
      ]
    },
    {
      "number": "10",
      "uddipok": "",
      "tag": "DB, RB, CTG.B 17,BAFSC 24",
      "sub_questions": [
        {
          "label": "ক",
          "question": "",
          "explanation": "মুক্তিযুদ্ধে এগারোটি সেক্টর ছিল।"
        },
        {
          "label": "খ",
          "question": "",
          "explanation": "বঙ্গবন্ধুর ৭ মার্চের ভাষণ ছিল কার্যত বাংলাদেশের স্বাধীনতার পরোক্ষ ঘোষণা। এ কারণে বাঙালি জাতি তথা বাংলাদেশের ইতিহাসে এ ভাষণ অনেক তাৎপর্যপূর্ণ। ৭ মার্চের ভাষণে বঙ্গবন্ধু এদেশের মানুষকে মুক্তিযুদ্ধের জন্য প্রস্তুতি গ্রহণের নির্দেশ দেন। তিনি তার ভাষণে বলেন, \"এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।\" বঙ্গবন্ধুর ওই ঘোষণাকে মুক্তিযুদ্ধের সবুজ সংকেত মনে করে ৭ মার্চের পর থেকে বাঙালিরা যুদ্ধের মানসিক প্রস্তুতি নিতে থাকে। ২০১৭ সালের অক্টোবর মাসে ইউনেস্কো বঙ্গবন্ধুর ৭ মার্চের ভাষণকে বিশ্ব প্রামাণ্য ঐতিহ্য হিসেবে স্বীকৃতি দিয়েছে। তাই বাংলাদেশের ইতিহাসে এ ভাষণের বিশেষ তাৎপর্য রয়েছে।"
        },
        {
          "label": "গ",
          "question": "",
          "explanation": "উদ্দীপকের ছকে উল্লিখিত'?' দিয়ে ঐতিহাসিক মুজিবনগর সরকারকে বোঝানো হয়েছে। ১৯৭১ সালের ২৫ মার্চ পাকিস্তানি সামরিক বাহিনী বাংলাদেশে গণহত্যা শুরু করলে প্রাথমিকভাবে কোনো সাংগঠনিক কাঠামো ছাড়াই বিচ্ছিন্নভাবে এদেশের মানুষ প্রতিরোধ গড়ে তোলে। ২৫ মার্চ গ্রেপ্তার হওয়ার আগে বঙ্গবন্ধু স্বাধীনতার ঘোষণা দিয়ে একটি বার্তায় যুদ্ধে ঝাঁপিয়ে পড়ার আহ্বান জানান। মুক্তিযুদ্ধকে সুষ্ঠুভাবে পরিচালনা, শরণার্থীদের দেখাশোনা এবং বহির্বিশ্বে পাকিস্তানিদের গণহত্যার ঘটনা তুলে ধরার জন্য মুক্তিযুদ্ধের পক্ষে সমর্থন অর্জনের লক্ষ্যে অস্থায়ী সরকার গঠনের উদ্যোগ নেওয়া হয়। মুক্তিযুদ্ধে নেতৃত্ব দেওয়া বঙ্গবন্ধুর দল আওয়ামী লীগের জ্যেষ্ঠ নেতারা এ ব্যাপারে সক্রিয় হন। গণহত্যা শুরুর দুই সপ্তাহ পর ১০ এপ্রিল কুষ্টিয়া জেলার মেহেরপুর মহকুমার (বর্তমানে জেলা) বৈদ্যনাথ তলায় বাংলাদেশের অস্থায়ী সরকার গঠন করা হয়। স্থানটির নাম পরে মুজিবনগর রাখা হয় বলে ওই সরকার মুজিবনগর সরকার নামে পরিচিত। বঙ্গবন্ধু শেখ মুজিবুর রহমানকে এ সরকারের রাষ্ট্রপতি করা হয়। অন্য শীর্ষ নেতারা ছিলেন উপরাষ্ট্রপতি সৈয়দ নজরুল ইসলাম; প্রধানমন্ত্রী তাজউদ্দীন আহমদ; স্বরাষ্ট্র, ত্রাণ ও পুনর্বাসন মন্ত্রী এ.এইচ.এম. কামারুজ্জামান এবং পররাষ্ট্র, আইন বিষয়ক ও সংসদ বিষয়ক মন্ত্রী খন্দকার মোশতাক আহমেদ। সুতরাং বলা যায় যে, উদ্দীপকে উল্লিখিত '?' চিহ্নটি দিয়ে মুক্তিযুদ্ধকালীন মুজিবনগর সরকার বা প্রবাসী বাংলাদেশ সরকারকে বোঝানো হয়েছে।"
        },
        {
          "label": "ঘ",
          "question": "",
          "explanation": "বাংলাদেশের মুক্তিযুদ্ধে মুজিবনগর সরকারের গুরুত্বপূর্ণ অবদান রয়েছে। ১৯৭১ সালের ১০ এপ্রিল বঙ্গবন্ধু শেখ মুজিবুর রহমানকে প্রধান করে মুজিবনগর সরকার গঠিত হয়। এ সরকার পাকিস্তান সেনাবাহিনী, পুলিশ ও সীমান্তরক্ষী ইপিআর (পরে বিডিআর ও বর্তমানে বিজিবি) বাহিনীতে কর্মরত বাঙালি সদস্য-এবং দেশের মুক্তিকামী সাধারণ মানুষকে নিয়ে মুক্তি বাহিনী গঠন করে। যুদ্ধ পরিচালনার সুবিধার্থে এ সরকার দেশকে ১১ টি সেক্টরে ভাগ করে। এ ছাড়া বেশ কিছু সাব-সেক্টর ও জ্যেষ্ঠ সেনা কর্মকর্তাদের নেতৃত্বে তিনটি বিশেষ ফোর্স বা বাহিনী গঠন করা হয়। মুজিবনগর সরকারের আহ্বানে প্রতিবেশী ভারত বাংলাদেশের স্বাধীনতা যুদ্ধে সমর্থন দেয় এবং মুক্তিযোদ্ধাদের প্রশিক্ষণ এবং অস্ত্র সরবরাহের ব্যবস্থা করে। এছাড়া ভারত সে দেশে এক কোটির বেশি বাংলাদেশি শরণার্থীকে দীর্ঘসময় আশ্রয় দেয়। মুজিবনগর সরকার বিশ্বের বিভিন্ন দেশের রাজধানীসহ গুরুত্বপূর্ণ শহরে (যেমন- দিল্লি, লন্ডন, নিউইয়র্ক, ওয়াশিংটন, স্টকহোম) কূটনীতিকদের পাঠায়। বিদেশের মিশন থেকে প্রবাসী বাংলাদেশ সরকারের পক্ষে প্রচারণা চালিয়ে সমর্থন আদায়ের চেষ্টা করা হয়। বিচারপতি আবু সাঈদ চৌধুরীকে সরকার বিশেষ দূত হিসেবে নিয়োগ দেয়। তিনি ইউরোপ ও যুক্তরাষ্ট্রে বাংলাদেশের স্বাধীনতার পক্ষে বিশ্ব নেতৃত্ব ও সাধারণ জনগণের সমর্থন আদায়ের জন্য কাজ করেন। মুজিবনগর সরকারের এসব রাজনৈতিক, সামরিক ও কূটনৈতিক তৎপরতায় একদিকে দেশের অভ্যন্তরে মুক্তিসেনারা দখলদার পাকিস্তানি বাহিনীর বিরুদ্ধে শক্তিশালী প্রতিরোধ গড়ে তোলে, অপরদিকে বিশ্বের বিভিন্ন দেশে আমাদের মুক্তিযুদ্ধের অনুকূলে জনমত তৈরি হয়। বাংলাদেশের পক্ষে সমর্থন প্রকাশ করেন অনেক বিশ্বনেতা। মুজিবনগর সরকারের সুদক্ষ পরিচালনার মাধ্যমেই দীর্ঘ নয় মাস রক্তক্ষয়ী যুদ্ধের মধ্য দিয়ে বাংলাদেশ চূড়ান্ত বিজয় অর্জন করে। উপরের আলোচনার পরিপ্রেক্ষিতে বলা যায়, মুজিবনগর সরকার বাংলাদেশের স্বাধীনতা যুদ্ধ চলাকালে রাজনৈতিক, সামরিক, কূটনৈতিক প্রভৃতি ক্ষেত্রে সফল কার্যক্রম পরিচালনা করে। এ সরকারের নেতৃত্বে আমাদের দেশ স্বাধীন হয়। তাই বাংলাদেশের মুক্তিযুদ্ধে মুজিবনগর সরকারের অবদান অনেক গুরুত্বপূর্ণ।"
        }
      ]
    },
    {
      "number": "11",
      "uddipok": "১৮৬৩ খ্রিষ্টাব্দের ১৯ নভেম্বর। গেটিসবার্গে মার্কিন যুক্তরাষ্ট্রের প্রেসিডেন্ট আব্রাহাম লিংকন দাস প্রথা বিলোপ, নাগরিক অধিকার ও গণতন্ত্র প্রসঙ্গে এক ঐতিহাসিক ভাষণ দেন। তাঁর এ ভাষণের স্থায়িত্বকাল ছিল মাত্র তিন মিনিট। 'গেটিসবার্গ এড্রেস' নামে খ্যাত এ ভাষণ দুনিয়ার ইতিহাসে গণতন্ত্রের মহাজাগরণে এক অনন্য দলিল।",
      "tag": "All.B 18,BAFSC 24",
      "sub_questions": [
        {
          "label": "ক",
          "question": "ঐক্যবদ্ধ পাকিস্তানের প্রথম সাধারণ নির্বাচন অনুষ্ঠিত হয় কত খ্রিষ্টাব্দে?",
          "explanation": "ঐক্যবদ্ধ পাকিস্তানের প্রথম সাধারণ নির্বাচন অনুষ্ঠিত হয় ১৯৭০ সালে।"
        },
        {
          "label": "খ",
          "question": "অপারেশন সার্চলাইট কী?",
          "explanation": "১৯৭১ সালের ২৫ মার্চ রাতে পাকিস্তানি হানাদার বাহিনী নিরস্ত্র বাঙালির ১৯ ওপর যে হত্যাযজ্ঞ চালায় তা অপারেশন সার্চলাইট নামে পরিচিত। ২৫ মার্চ রাতের বর্বর হামলায় পাক হানাদার বাহিনী ঢাকা নগরীকে মৃত্যুপুরীতে পরিণত করে। রাতের অন্ধকারে অনেক নিরস্ত্র ও ঘুমন্ত মানুষকে গুলি ও অগ্নিসংযোগ করে নির্বিচারে হত্যা করা হয়। ঢাকা বিশ্ববিদ্যালয়ের জগন্নাথ হল ও অন্যান্য স্থানে হামলা করে কয়েকশ ছাত্র ও কয়েকজন শিক্ষককে হত্যা করা হয়। এ রাতে শুধু ঢাকায় ৭০০০ মানুষ নিহত হয়। ঢাকার বাইরেও কয়েকটি স্থানে পাকিস্তানি সেনাদের নৃশংস হত্যা ও ধ্বংসযজ্ঞ চলে।"
        },
        {
          "label": "গ",
          "question": "উদ্দীপকের ভাষণের সাথে স্বাধীন বাংলাদেশের অভ্যুদয়ের ইতিহাসে কোন.মহান নেতার ভাষণের মিল রয়েছে? ব্যাখ্যা করো।",
          "explanation": "উদ্দীপকে উল্লিখিত মার্কিন প্রেসিডেন্ট আব্রাহাম লিংকনের ভাষণের সাথে বঙ্গবন্ধু শেখ মুজিবুর রহমানের ঐতিহাসিক ৭ মার্চের ভাষণের মিল রয়েছে। বাঙালি জাতির স্বাধীনতা সংগ্রামের ইতিহাসে ১৯৭১ সালের ৭ মার্চ বঙ্গবন্ধু শেখ মুজিবুর রহমানের দেওয়া ভাষণ একটি যুগান্তকারী ঘটনা। এ ভাষণের মাধ্যমে বাঙালি জাতিকে স্বাধীনতার মন্ত্রে উজ্জীবিত করা হয়েছিল। ৭ মার্চ বিকেলে রেসকোর্স ময়দানের (বর্তমান সোহরাওয়াদী উদ্যান) সমাবেশে লাখো মানুষের ঢল নামে। সেখানে বঙ্গবন্ধু তার ভাষণে জাতিকে স্বাধীনতা যুদ্ধের জন্য প্রস্তুুত হওয়ার আহ্বান জানান। উদ্দীপকেও এ রকম একটি গুরুত্বপূর্ণ ভাষণের বর্ণনা দেওয়া হয়েছে। মার্কিন প্রেসিডেন্ট আব্রাহাম লিংকন সে দেশের গৃহযুদ্ধ চলাকালে ১৮৬৩ সালের ১৯ নভেম্বর পেনসিলভানিয়া অঙ্গরাজ্যের গেটিসবার্গে দাসপ্রথা বিলোপ, সাম্য, নাগরিক অধিকার ও গণতন্ত্রের কথা উল্লেখ করে একটি ভাষণ দিয়েছিলেন। ইতিহাসে এটি গেটিসবার্গ ভাষণ নামে বিখ্যাত হয়ে আছে। বঙ্গবন্ধুর ১৯৭১ সালের ৭ মার্চের দিকনির্দেশনামূলক ভাষণ বিশ্বের ইতিহাসে একইরকম বিখ্যাত। বঙ্গবন্ধুর ভাষণটির মূল বিষয়গুলোর মধ্যে ছিল: চলমান সামরিক আইন প্রত্যাহারের দাবি, গণহত্যার সুষ্ঠু তদন্তের দাবি, নির্বাচিত জনপ্রতিনিধিদের হাতে ক্ষমতা হস্তান্তরের আহ্বান ও সর্বোপরি পাকিস্তানিদের বিরুদ্ধে প্রতিরোধ গড়া তথা স্বাধীনতার লড়াইয়ের প্রস্তুতির ইঙ্গিত। ৭ মার্চের ভাষণে বঙ্গবন্ধু পরোক্ষভাবে বাংলাদেশের স্বাধীনতাই ঘোষণা করেছিলেন। তার এ ভাষণে বাঙালি জাতির তখনকার আশা-আকাঙ্ক্ষার প্রতিফলন ঘটেছিল। তাই বলা যায়, উদ্দীপকের ভাষণের সাথে বাঙালির মহান নেতা বঙ্গবন্ধুর ৭ মার্চের ভাষণের মিল রয়েছে।"
        },
        {
          "label": "ঘ",
          "question": "উদ্দীপকের আলোকে উক্ত ভাষণের ঐতিহাসিক তাৎপর্য নিরূপণ করো।",
          "explanation": "উক্ত ভাষণ তথা বঙ্গবন্ধুর ৭ মার্চের ঐতিহাসিক ভাষণ পাকিস্তানি শোষণ বঞ্চনার শিকল ভেঙে মুক্তি সংগ্রামের লক্ষ্যে সুস্পষ্ট দিক-নির্দেশনা প্রদানের মাধ্যমে বাঙালি জাতিকে অনুপ্রাণিত করেছিল। বাঙালি জাতির স্বাধীনতা সংগ্রামের ইতিহাসে ১৯৭১ সালের ৭ মার্চ বঙ্গাবন্ধুর দেওয়া ভাষণ একটি যুগান্তকারী ঘটনা। এ ভাষণ ইতিহাসের এক মহামূল্যবান দলিল। এ ভাষণে বঙ্গবন্ধু পশ্চিমাদের বৈষম্যের বিরুদ্ধে করণীয় সম্পর্কে যেসব দিক নির্দেশনা দেন তা ছিল এদেশের স্বাধীনতার মূলমন্ত্র। বাঙালি জাতি এ ভাষণের মাধ্যমে স্বাধীনতার মন্ত্রে উজ্জীবিত হয়েছিল। বঙ্গাবন্ধুর ৭ মার্চের ভাষণ পূর্ব পাকিস্তানের মানুষকে ব্যাপকভাবে আলোড়িত করে। এ ভাষণে বঙ্গাবন্ধু পূর্ব বাংলার মানুষের প্রতি রাজনৈতিক, অর্থনৈতিক বঞ্চনার ইতিহাস তুলে ধরে তাদের মুক্তির জন্য ডাক দেন। তিনি এ ভূখণ্ডের সব ধর্মীয় ও জাতিগত গোষ্ঠীর মানুষের মধ্যে সম্প্রীতি বজায় রাখার আহ্বান জানান। সামরিক বাহিনীর সদস্যদের সংঘাত এড়াতে ব্যারাকে ফিরে যাওয়ার পরামর্শ দেন। এতে বাঙালিরা ঐক্যবদ্ধ ও শৃঙ্খলাবদ্ধ হয়ে শত্রু প্রতিরোধের প্রেরণা পায়। বঙ্গবন্ধু শেখ মুজিবুর রহমান জ্বালাময়ী কণ্ঠে ঘোষণা করেন, \"রক্ত যখন দিয়েছি রক্ত আরও দেবো, এদেশের মানুষকে মুক্ত করে ছাড়বো ইনশাআল্লাহ\"। তার এ প্রতিবাদমুখর বক্তব্য বাঙালিদের মধ্যে আলোড়ন তৈরি করে, মুক্তিসংগ্রামের অদম্য সাহস যোগায়। বঙ্গবন্ধুর এ ভাষণের পরই অসহযোগ আন্দোলন তীব্র আকার ধারণ করে। স্বাধীনতাপাগল মানুষের সর্বাত্মক অসহযোগিতার কারণে পাকিস্তানের সরকারি কর্মতৎপরতা প্রায় বন্ধ হয়ে যায়। এতে পূর্ব পাকিস্তানের ওপর পশ্চিম পাকিস্তানভিত্তিক কেন্দ্রীয় সরকারের নিয়ন্ত্রণ কার্যত অচল হয়ে পড়ে। বাঙালির প্রতিবাদী কার্যক্রমে অসহযোগ আন্দোলন সফল হয়। আর অসহযোগ আন্দোলনের সাফল্যের পথ ধরেই মুক্তিযুদ্ধ শুরু হয়। বাংলার ৭ কোটি নিরস্ত্র মানুষ সংগ্রামে ঝাঁপিয়ে পড়ে। দীর্ঘ নয় মাস যুদ্ধের পরে অর্জিত হয় বাংলাদেশের চূড়ান্ত বিজয়। পরিশেষে বলা যায়, বঙ্গবন্ধুর ৭ মার্চের ঐতিহাসিক ভাষণ বাঙালি জাতির স্বাধীনতা সংগ্রামের ইতিহাসে এক গুরুত্বপূর্ণ মাইলফলক। একটি ভাষণ পুরো জাতিকে কতটা উদ্দীপ্ত ও অনুপ্রাণিত করতে পারে এ ভাষণ তার এক উজ্জ্বল দৃষ্টান্ত।"
        }
      ]
    }
  ]
}