{
  "title": "নৌবাহিনী কলেজ, চট্টগ্রাম ২০২৫",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "যমুনার এক পাশে টাঙ্গাইল ও অন্য পাশে সিরাজগঞ্জ জেলা অবস্থিত। টাঙ্গাইলের এলেঙ্গাচরের লোকেরা অত্যন্ত কঠোর প্রকৃতির ছিল। একদিন সিরাজগঞ্জের এক জেলে নদীতে নৌকা দিয়ে মাছ ধরছিল। এমন সময় এলেঙ্গাচরের কিছু লোক এসে নৌকাসহ মাছ লুট করে নিয়ে যায়। ঘটনাটি সিরাজগঞ্জের সদর উপজেলা চেয়ারম্যানকে জানালে তিনি এলেঙ্গাচরের উপজেলা চেয়ারম্যানের নিকট ক্ষতিপূরণ এবং ডাকাত দলকে হস্তান্তরের দাবি জানান। এলেঙ্গাচরের উপজেলা চেয়ারম্যান জানান ডাকাতদের ওপর তার কোনো নিয়ন্ত্রণ নেই। তিনি ক্ষতিপূরণ ও ডাকাত দলকে হস্তান্তরের দাবি অস্বীকার করেন। ফলে সিরাজগঞ্জ এলাকার লোকজন এলেঙ্গাচরবাসীর ওপর হামলা চালায়।",
      "tag": "BNBCC 25",
      "sub_questions": [
        {
          "label": "ক",
          "question": "",
          "explanation": "সিন্ধু বিজয়ী মুসলিম সেনাপতির নাম মুহাম্মদ বিন কাসিম।"
        },
        {
          "label": "খ",
          "question": "",
          "explanation": "মুসলমানদের হাতে যুদ্ধবন্দি হওয়া থেকে রক্ষা পেতে রাজা দাহিরের স্ত্রী জওহর ব্রত পালন করেন। সিন্ধুর রাজা দাহির মুসলিম সেনাপতি মুহাম্মদ বিন কাসিমের হাতে পরাজিত হলে তার স্ত্রী রানীবাঈ রাওয়ার দুর্গে ১৫০০০ সৈন্য নিয়ে মুসলমানদের প্রতিরোধ করেন। কিন্তু পরাজয় যখন অনিবার্য তখন রানীবাঈ মুসলমানদের হাতে বন্দি হওয়া থেকে ধর্মমতে আগুনে আত্মাহুতি দেওয়াকে শ্রেয় মনে করে জ্বলন্ত আগুনে ঝাঁপ দিয়ে জওহর ব্রত পালন করেন।"
        },
        {
          "label": "গ",
          "question": "",
          "explanation": "উদ্দীপকের ঘটনার সাথে আমার পাঠ্যবিষয়ের আরব তথা মুসলমান কর্তৃক ভারতের সিন্ধু অভিযানের সাদৃশ্য রয়েছে। নিচে তা ব্যাখ্যা করা হলো- মাইয়া বংশীয় আল ওয়ালিদ ৭১২ খ্রিষ্টাব্দে মুহাম্মদ-বিন-কাসিমের সিন্ধু অভিযানের সময় আরবের খলিফা ছিলেন। তখন উমাইয়াদের পূর্বাঞ্চলীয় গভর্নর হাজ্জাজ বিন ইউসুফের নেতৃত্বে উমাইয়া খিলাফতের ব্যাপক সম্প্রসারণ হচ্ছিল। ওয়ালিদের শাসনামলের পূর্ব থেকেই আরবের সাথে শ্রীলঙ্কার বাণিজ্যিক সম্পর্ক বিদ্যমান ছিল। শ্রীলঙ্কা তথা তৎকালীন সিংহলে বাণিজ্য করতে এসে অনেক মুসলিম বণিক মারা গেলে সিংহলের রাজা ইসলাম গ্রহণ করে এসব বণিকদের মালামাল, পরিবার-পরিজন এবং সাথে আটটি জাহাজ ভর্তি উপঢৌকন খলিফা ওয়ালিদের প্রতি আনুগত্যস্বরূপ প্রেরণ করেন। কিন্তু সিন্ধুর দেবল বন্দরে জলদস্যু কর্তৃক জাহাজগুলো লুণ্ঠিত হয়। ইরাকের গভর্নর। হাজ্জাজ বিন ইউসুফ সিন্ধুর রাজা দাহিরের নিকট পৃষ্টির । জাহাজগুলোর ক্ষতিপূরণ দাবি করেন। কিন্তু রাজা দাহির ঔদ্ধত্য প্রকাশ করলে তিনি সিন্ধু অভিযান প্রেরণ করেন। হাজ্জাজের নির্দেশে তদীয় ভ্রাতুস্পুত্র ও জামাতা ১৭ বছর বয়স্ক যুবক মুহাম্মদ বিন কাসিম। ৭১২ খ্রিষ্টাব্দে সিন্ধু অভিযান করেন। তিনি মাত্র ১২ হাজার সৈন্য নিয়ে ৫০ হাজার সেনার দাহির বাহিনীকে পরাজিত করে সিন্ধু দখল করেন। তেমনি উদ্দীপকে দেখা যায়, সিরাজগঞ্জের জেলের মাছ ধরা এবং এলেঙ্গাচরের বাসিন্দা কর্তৃক মাছ লুণ্ঠন করা হলে সিরাজগঞ্জ সদরের উপজেলা চেয়ারম্যান তা এলেঙ্গাচরের চেয়ারম্যানের কাছে ফেরত চান। কিন্তু তা না পেয়ে এলেঙ্গা আক্রমণ করেন যা সিংহলরাজ কর্তৃক হাজ্জাজ বিন ইউসুফের নিকট উপঢৌকন প্রেরণ ও তা দেবল বন্দরে লুষ্ঠিত হওয়ার পর সিন্ধু অভিযানের ঘটনার সাথে সাদৃশ্যপূর্ণ। তাই বলা যায় যে, উদ্দীপকের ঘটনা আরব তথা মুসলমানদের সিন্ধু বিজয়ের ঘটনার সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকের সাথে সাদৃশ্যপূর্ণ সিন্ধু বিজয়ের ফলাফল ছিল সুদূরপ্রসারী। নিচে এর ফলাফল বিশ্লেষণ করা হলো- আরবদের সিন্ধু বিজয় ভারতবর্ষের ইতিহাসে একটি, তাৎপর্যপূর্ণ ঘটনা। এ বিজয়ের পর মুসলমানরা ১৫০ বছর সিন্ধু শাসন করে। এ দীর্ঘসময় অবস্থানের পরেও সিন্ধু বিজয়ের রাজনৈতিক গুরুত্ব খুব বেশি না হলেও সামাজিক, সাংস্কৃতিক ও ধর্মীয় গুরুত্ব অপরিসীম। সিন্ধু বিজয়ের ফলাফল সম্পর্কে ঐতিহাসিক স্টেনলি লেনপুল বলেন, \"ভারতবর্ষ ও ইসলামের ইতিহাসে আরবদের সিন্ধু বিজয় একটি উপাখ্যান মাত্র, এটি একটি নিষ্ফল বিজয়। প্রকৃতপক্ষে আরবদের সিন্ধু বিজয় নিষ্ফল বিজয় নয়। কেননা মুসলমানরা সিন্ধুতে স্থায়ী শাসন প্রতিষ্ঠা করতে না পারলেও এ বিজয় ছিল পরবর্তী ভারত অভিযানে মুসলমানদের অনুপ্রেরণার মূল উৎস। এ বিজয়ে অনুপ্রাণিত হয়েই মুসলমানগণ ভারতে ইসলামের পতাকা উত্তোলন ও সালতানাত প্রতিষ্ঠা করতে সক্ষম হয়। তাছাড়া সিন্ধু বিজয়ের ফলে ধর্মীয় ক্ষেত্রে সুদূরপ্রসারী প্রভাব পড়ে। ইসলামের সংস্পর্শে এসে অনেক হিন্দু ইসলাম গ্রহণ করে এবং অনেক ধর্মপ্রচারক সুফি, দরবেশ, পীর, আউলিয়া ভারতে ইসলাম প্রচারে আত্মনিয়োগ করেন। তাছাড়া সিন্ধু বিজয়ের ফলে হিন্দু-মুসলিম, আরব-ভারতীয় সর্বোপরি আর্য-সেমেটিক জাতির সংমিশ্রণ ঘটে এবং উভয়ের মাঝে বৈবাহিক সম্পর্ক স্থাপিত হয়। তবে আরবদের সিন্টু বিজয় সাংস্কৃতিক ক্ষেত্রে সবচেয়ে বেশি প্রভাব বিস্তার করে। ঈশ্বরী প্রসাদের ভাষায় মুসলিম সংস্কৃতির ওপর এ বিজয়ের ফলাফল ছিল গভীর ও সুদূরপ্রসারী। তাই উপরিউক্ত আলোচনা থেকে বলা যায়, ধর্মীয়, সামাজিক ও সাংস্কৃতিক ক্ষেত্রে মুসলমানদের সিন্ধু বিজয়ের গুরুত্ব অনস্বীকার্য। তাছাড়া এ বিজয়ের - প্রেরণাতেই মুসলমানগণ ভারত অভিযান করে মুসলিম শাসন প্রতিষ্ঠা করে।"
        }
      ]
    },
    {
      "number": "2",
      "uddipok": "আহমদ শাহ ১৭৪৮ খ্রিষ্টাব্দে সিরহিন্দ আক্রমণ করেন কিছু সিরহিন্দের শাসক মইন-উল-মূলক মানপুরের প্রথম যুদ্ধে তাকে পরাজিত করেন। আহমদ শাহ ১৭৪৯ খ্রিস্টাব্দে শক্তিশালী বাহিনী নিয়ে ২য় যুদ্ধে সিরহিন্দের শাসনকর্তাকে পরাজিত করেন। আহমদ শাত বিজয়ী অঞ্চলে তার সেনাপতিকে দায়িত্ব প্রদান করে রাজধানীতে প্রত্যাবর্তন করেন।",
      "tag": "BNBCC 25",
      "sub_questions": [
        {
          "label": "ক",
          "question": "মুহাম্মদ ঘুরির প্রকৃত নাম কী?",
          "explanation": "মুহাম্মদ ঘুরির প্রকৃত নাম মুইজউদ্দিন মুহাম্মদ বিন সাম।"
        },
        {
          "label": "খ",
          "question": "আলাউদ্দিন হোসেনকে 'জাহানসুজ' বলা হয় কেন? ব্যাখ্যা করো",
          "explanation": "গজনি রাজ্যটি সম্পূর্ণরূপে ধ্বংস করায় ঘুরি বংশীয় তৃতীয় শাহজাদা আলাউদ্দিন হুসাইন 'জাহানসুজ' উপাধি লাভ করেন। গজনির সুলতান বাহরাম শাহ ঘুর রাজ্য (হিরাত ও আফগানিস্তানের মধ্যবর্তী একটি পার্বত্য অঞ্চল) আক্রমণ করে কুতুবউদ্দিন ও সাইফউদ্দিন নামে দু'জন শাহজাদাকে হত্যা করেন। এ হত্যাকাণ্ডের প্রতিশোধ নেওয়ার জন্য তৃতীয় শাহাজাদা আলাউদ্দিন হোসেন ১১৫১ খ্রিষ্টাব্দে গজনি আক্রমণ করে ৭ দিন ৭ রাত ধরে এ শহরটি ধ্বংস করেন। এ জন্য তিনি 'জাহানসুজ' বা \"পৃথিবীদাহক' উপাধি পান।"
        },
        {
          "label": "গ",
          "question": "উদ্দীপকে উল্লেখিত ঘটনার সাথে তোমার পঠিত কোন ঘটনার মিল রয়েছে? ব্যাখ্যা করো।",
          "explanation": "উদ্দীপকে উল্লেখিত ঘটনার সাথে মুহাম্মদ ঘুরির তরাইনের প্রথম ও দ্বিতীয় যুদ্ধের মিল রয়েছে। অধ্যযুগীয় ভারতবর্ষে মুসলিম শাসনের ইতিহাসে মুহাম্মদ ঘুরির নাম স্মরণীয় হয়ে আছে। তিনি অনন্যসাধারণ সমরপ্রতিভাধর ও ক্ষমতাবান শাসক ছিলেন। তিনি ১১৯১ খ্রিষ্টাব্দে তরাইনের প্রথম যুদ্ধে ভীষণভাবে পরাজিত হন। এ যুদ্ধে হেরে গিয়ে তিনি হতাশ না হয়ে অদম্য মনোবল নিয়ে তরাইনের দ্বিতীয় যুদ্ধে অবতীর্ণ হন এবং জয়লাভ করেন। আহমদ শাহের মধ্যে তারই প্রতিচ্ছবি ফুটে উঠেছে। উদ্দীপকে দেখা যায়, আহমদ শাহ ১৭৪৮ খ্রিষ্টাব্দে সিরহৃন্দ আক্রমণ করেন। সিরহন্দের শাসক মইন-উল-মূলক মানপুরের প্রথম যুদ্ধে তাকে পরাজিত করেন। আহমদ শাহ ১৭৪৯ খ্রিষ্টাব্দে শক্তিশালী বাহিনী নিয়ে দ্বিতীয় যুদ্ধে সিরহিন্দের শাসনকর্তাকে পরাজিত করেন। আহমদ শাহ বিজয়ী অঞ্চলে তার সেনাপতিকে দায়িত্ব প্রদান করে রাজধানীতে প্রত্যাবর্তন করেন। সুলতান মুহাম্মদ ঘুরির ক্ষেত্রেও এমনটি দেখা যায়। তিনি গজনির শাসনকর্তা থাকা অবস্থায়ই রাজ্য জয়ে মনোনিবেশ করেন এবং ভারতে অভিযান শুরু করেন। মুহাম্মদ ঘুরির উদ্দেশ্য ছিল ভারতে একটি স্থায়ী মুসলিম শাসন প্রতিষ্ঠা করা। এ লক্ষ্যে তিনি সুপরিকল্পিতভাবে ভারতে অভিযান পরিচালনা করেন। একে একে তিনি গুজরাট, মুলতান ও পাঞ্জাব অধিকার করেন। এরপর মুহাম্মদ ঘুরি ১১৯১ খ্রিষ্টাব্দে তরাইনের প্রথম যুদ্ধের মাধ্যমে ভারতের মূল ভূ-খণ্ডে প্রবেশের চেষ্টা চালান। এ যুদ্ধে তার বাহিনী ভীষণভাবে পরাজিত হয়। এ পরাজয়ের গ্লানি মুহাম্মদ ঘুরিকে প্রতিশোধ স্পৃহায় উদ্দীপ্ত করে তোলে। তাই ১১৯২ খ্রিষ্টাব্দে তিনি তরাইনের দ্বিতীয় যুদ্ধে অংশগ্রহণ করেন। এ যুদ্ধে চৌহান রাজা পৃথ্বিরাজ ও সম্মিলিত রাজপুত বাহিনীকে পরাজিত করে তিনি ভারতবর্ষে সর্বপ্রথম স্থায়ী মুসলিম সাম্রাজ্য প্রতিষ্ঠার কৃতিত্ব অর্জন করেন। সুতরাং বলা যায়, উদ্দীপকের ঘটনাটি মুহাম্মদ ঘুরির তরাইনের প্রথম ও দ্বিতীয় অভিযানের সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের আহমদ শাহের মতো মুহাম্মদ ঘুরিও বিজয়ীর বেশে রাজধানীতে প্রত্যাবর্তন করেন- তোমার পাঠ্যবইয়ের আলোকে মূল্যায়ন করো।",
          "explanation": "উদ্দীপকের আহমদ শাহের মতো মুহাম্মদ ঘুরিও বিজয়ীর বেশে রাজধানীতে প্রত্যাবর্তন করেন- মন্তব্যটি যথার্থ। মুহাম্মদ ঘুরি ছিলেন একজন দূরদর্শী ও বাস্তববাদী রাজনীতিবিদ। তার লক্ষ্য ছিল ভারতে স্থায়ী মুসলিম সাম্রাজ্য প্রতিষ্ঠা। তিনি ভারতের বিশৃঙ্খল রাজনৈতিক পরিস্থিতির পূর্ণ সুযোগ গ্রহণ করেন। তিনি প্রথম পরাজয়ে হতোদ্যম না হয়ে লক্ষ্য বাস্তবায়নে অবিচল দৃঢ়তার পরিচয় দেন। ফলে তিনি ১১৯২ খ্রিস্টাব্দে তরাইনের দ্বিতীয় যুদ্ধে বিজয়ীর মুকুট অর্জন করেন এবং বিজয়ীর বেশে গজনিতে প্রত্যাবর্তন করেন। ভারত অভিযানের শুরুতেই মুহাম্মদ ঘুরি ১১৭৫ খ্রিস্টাব্দে মুলতান ও উচ জয় করেন। ১১৭৮ খ্রিষ্টাব্দে তিনি গুজরাট আক্রমণ করেন। গুজরাটের রাজা দ্বিতীয় ভীমের কাছে ঘুরি পরাজিত হন। পরাজিত হলেও মুহাম্মদ ঘুরি তার রাজ্য বিজয়ের আকাঙ্ক্ষা পরিত্যাগ করেননি। ১১৭৯ খ্রিস্টাব্দে তিনি বিখ্যাত খাইবার গিরিপথ দিয়ে পাঞ্জাবের পেশোয়ারে অভিযান পরিচালনা করেন। ১১৮৬ খ্রিষ্টাব্দে মুহাম্মদ ঘুরি গজনি বংশের শেষ শাসক খসরু মালিককে পরাজিত করে পাঞ্জাব অধিকার করেন। এরপর ১১৯১ খ্রিষ্টাব্দে দিল্লি ও আজমিরের শাসক পৃথ্বিরাজের সাথে মুহাম্মদ ঘুরি ভারতের থানেশ্বরের কাছাকাছি তরাইন প্রান্তরে প্রথম যুদ্ধে পরাজয় বরণ করেন। ১১৯২ খ্রিষ্টাব্দে মুহাম্মদ ঘুরি পুনরায় তরাইন প্রান্তরে পৃথ্বিরাজের সাথে যুদ্ধে অবতীর্ণ হন। যুদ্ধে পৃথ্বিরাজ পরাজিত ও নিহত হন। এ যুদ্ধে মুসলমানদের জয়লাভের ফলেই ভারতে স্থায়ী মুসলিম শাসন প্রতিষ্ঠার পথ সুগম হয়। তিনি তার অধিকৃত অঞ্চলগুলোকে সুসংঘবদ্ধ করার প্রয়াস পান এবং এ কাজে তিনি, তাঁর বিশ্বস্ত প্রতিনিধি কুতুবউদ্দিনের সহায়তা লাভ করেন। তিনি পরবর্তীকালে ভারতে স্বাধীন দিল্লি সালতানাত প্রতিষ্ঠা করেন। উপরের আলোচনায় প্রতীয়মান হয় যে, উদ্দীপকের আহমদ শাহ এর মতো মুহাম্মদ ঘুরিও বিশ্বস্ত সেনাপতি কুতুবউদ্দিন আইবেকের হাতে ভারতের ক্ষমতা হস্তান্তর করে বিজয়ীর বেশে রাজধানী গজনিতে প্রত্যাবর্তন করেন।"
        }
      ]
    },
    {
      "number": "3",
      "uddipok": "৭৫০ খ্রিষ্টাব্দে জাবের যুদ্ধে উমাইয়া খলিফা দ্বিতীয় মারওয়ানকে পরাজিত করে আবুল আব্বাস আস সাফফাহ আব্বাসি খিলাফত প্রতিষ্ঠা করেন। বাগদাদ নগরীকে কেন্দ্র করে আব্বাসি খলিফারা ৫০০ বছর ধরে মুসলিম সভ্যতা ও সংস্কৃতির বিকাশে গুরুত্বপূর্ণ অবদান রাখেন। অবশেষে ১২৫৮ খ্রিষ্টাব্দে মোঙ্গল নেতা হালাকু খানের আক্রমণে আব্বাসি বংশের পতন ঘটে। আব্বাসি বংশের ধ্বংসস্তূপের ওপর হালাকু খান ইলখানি সাম্রাজ্য প্রতিষ্ঠা করেন।",
      "tag": "BNBCC 25",
      "sub_questions": [
        {
          "label": "ক",
          "question": "মুঘল সাম্রাজ্যের প্রতিষ্ঠাতা কে ছিলেন?",
          "explanation": "মুঘল সাম্রাজ্যের প্রতিষ্ঠাতা সম্রাট বাবর।"
        },
        {
          "label": "খ",
          "question": "তুজুক-ই-বাবরি কী? ব‍্যাখ্যা করো।",
          "explanation": "তুর্কি ভাষায় রচিত মুঘল সম্রাট জহিরউদ্দিন মুহাম্মদ বাবরের আত্মজীবনীমূলক গ্রন্থটির নাম বাবরনামা। তুযুক-ই-বাবরি বা বাবরনামা গ্রন্থটি ভারতের ইতিহাস অধ্যয়নে একটি গুরুত্বপূর্ণ আকরগ্রন্থ হিসেবে বিবেচিত। ভাষার অনন্যতা ও তথ্যের নির্ভরযোগ্যতার জন্য এ গ্রন্থটি পণ্ডিত মহলের প্রশংসা লাভ করেছে। এ গ্রন্থে মধ্য এশিয়া ও আফগানিস্তানের পাশাপাশি সমকালীন ভারতের রাজনৈতিক ও আর্থ-সামাজিক অবস্থার পরিচয় পাওয়া যায়। ভারতে মুঘল সাম্রাজ্যের প্রতিষ্ঠাতা সম্রাট বাবর এতে তার ব্যক্তিজীবনের নানা দিক যেমন: দোষ-গুণ, সুখ-দুঃখ এবং সাফল্য-ব্যর্থতার কথা সবিস্তারে বর্ণনা করেছেন।"
        },
        {
          "label": "গ",
          "question": "উদ্দীপকের আলোকে মুঘল সাম্রাজ্য প্রতিষ্ঠায় উক্ত শাসকের কৃতিত্ব মূল্যায়ন করো।",
          "explanation": "উদ্দীপকের আলোকে মুঘল সাম্রাজ্য প্রতিষ্ঠায় উক্ত শাসক তথা জহির উদ্দিন মুহাম্মদ বাবরের কৃতিত্ব ছিল অপরিসীম। জহির উদ্দিন মুহাম্মদ বাবর তার পিতার মৃত্যুর পর মাত্র ১১ বছর বয়সে ফারগানার সিংহাসনে আরোহণ করেন। সিংহাসনে আরোহণ করার পরপরই তিনি আত্মীয়-স্বজনদের ষড়যন্ত্রের কারণে রাজ্যচ্যুত হন। কিন্তু পরবর্তীতে নিজ যোগ্যতায় তিনি ভারতবর্ষে একটি নতুন সাম্রাজ্যের ভিত্তি স্থাপন করেন। উদ্দীপকেও এ দিকটি ফুটে উঠেছে। উদ্দীপকে বলা হয়েছে, উমাইয়া খলিফা দ্বিতীয় মারওয়ানকে পরাজিত করে আবুল আব্বাস আব্বাসি খিলাফত প্রতিষ্ঠা করেন। এই বংশের খলিফারা ৫০০ বছর ধরে মুসলিম সংস্কৃতির বিকাশে গুরুত্বপূর্ণ অবদান রাখেন। একইভাবে মুঘল সম্রাট বাবর পিতার মৃত্যুর পর মাত্র ১১ বছর বয়সে ফারগানার সিংহাসনে আরোহণ করেন। সিংহাসনে আরোহণ করার পরপরই তিনি তার দুই পিতৃব্য ও আত্মীয়স্বজন এবং উজবেক সাইবানি খানের বিরোধিতার মুখে পড়েন। ফলে তিনি ফারগানা ও সমরখন্দ থেকে বিতাড়িত হন। পিতৃরাজ্য হারিয়ে বাবর ভাগ্যের সন্ধানে পথে পথে ঘুরে বেড়ান। একপর্যায়ে তৎকালীন ভারতের রাজনৈতিক অবস্থা পর্যবেক্ষণ করে তিনি ভারত আক্রমণ করেন। পানিপথের প্রথম যুদ্ধে দিল্লি সালতানাতের শেষ শাসক লোদি বংশের ইব্রাহীম লোদিকে পরাজিত করে ভারতে মুঘল রাজবংশ প্রতিষ্ঠা করেন। সুতরাং বলা যায়, উদ্দীপকের উসমানের সাথে ভারতের মুঘল সাম্রাজ্যের প্রতিষ্ঠাতা বাবরের কর্মকান্ডের সামঞ্জস্য রয়েছে।"
        },
        {
          "label": "ঘ",
          "question": "হালাকু খানের মতো সম্রাট বাবরও দিল্লি সালতানাতের ধ্বংসস্তূপের ওপর মুঘল সাম্রাজ্য প্রতিষ্ঠা করেছিলেন-বিশ্লেষণ করো।",
          "explanation": "হালাকু খানের মতো সম্রাট বাবরও দিল্লি সালতানাতের ধ্বংসস্তূপের ওপর মুঘল সাম্রাজ্য প্রতিষ্ঠা করেছিলেন- উক্তিটি যথার্থ। বাবর ছোটবেলা থেকেই ছিলেন উদ্যমী, সাহসী, আত্মবিশ্বাসী ও অদম্য ইচ্ছাশক্তির অধিকারী। জীবনের প্রারম্ভে বারবার ভাগ্য বিপর্যয় ঘটলেও তিনি হাল ছাড়েননি। কালক্রমে এ চারিত্রিক বৈশিষ্ট্যই তাকে ভারতে মুঘল সাম্রাজ্য প্রতিষ্ঠার কৃতিত্ব এনে দেয়। মোঙ্গল নেতা হালাকু খান আব্বাসি বংশের চূড়ান্ত পতন ঘটিয়ে ইলখানি সাম্রাজ্য প্রতিষ্ঠা করেছিলেন। একইভাবে জহিরউদ্দিন মুহাম্মদ বাবর ১৫২৬ খ্রিষ্টাব্দে দিল্লি শাসনকারী লোদি বংশের শেষ সুলতান ইব্রাহিম লোদিকে পরাজিত করে মুঘল সাম্রাজ্যের গোড়াপত্তন করেন। এজন্য তাকে দীর্ঘ বন্ধুর পথ পাড়ি দিতে হয়েছিল। বাবর প্রথমে ১৪৯৪ খ্রিষ্টাব্দে মধ্য এশিয়ার ফারগানায় পিতৃ সিংহাসনে অধিষ্ঠিত হন। কিন্তু সিংহাসন লাভের পরপরই তিনি আত্মীয়-স্বজন ও উজবেক নেতা সাইবানি খানের বিরোধিতার মুখে পড়েন। ১৫০৩ খ্রিষ্টাব্দে সাইবানি খানের কাছে চূড়ান্তভাবে পরাজিত হয়ে বাবর সেখান থেকে বিতাড়িত হন। ফারগানা থেকে বিতাড়িত হওয়ার পর আশ্রয় ও সম্বলহীন অবস্থায় ঘুরলেও বাবর কখনো হতাশ হননি। ১৫০৪ খ্রিষ্টাব্দে তিনি কাবুল দখল করে 'পাদশাহ' (বাদশাহ) উপাধি গ্রহণ করেন। অল্প সময়ের মধ্যে পুরো আফগানিস্তান তার নিয়ন্ত্রণে আসে। এরপর বাবর ভারতবর্ষে অভিযান পরিচালনার দিকে মনোযোগ দেন। এ সময় দিল্লিতে লোদি বংশের শাসন চলছিল। এক পর্যায়ে আভিজাত্যের দ্বন্দ্বসহ বিভিন্ন কারণে কয়েকজন প্রাদেশিক শাসনকর্তা সুলতান ইব্রাহিম লোদির বিরুদ্ধে বিদ্রোহ করেন। সুলতান এ বিদ্রোহ দমনে ব্যস্ত হয়ে পড়েন। লোদি বংশ ও রাজ্যের এ রাজনৈতিক গোলযোগের সুযোগে বাবর ভারত আক্রমণ করেন এবং সুলতান ইব্রাহিম লোদিকে পরাজিত করে মুঘল সাম্রাজ্যের ভিত্তি স্থাপন করেন। উপরের আলোচনায় দেখা যায়, সাম্রাজ্য প্রতিষ্ঠার অদম্য স্পৃহায় বাবর ভারত আক্রমণ করেন এবং দিল্লি সালতানাতের ধ্বংসস্তূপের ওপর মুঘল সাম্রাজ্য প্রতিষ্ঠা করেন।"
        }
      ]
    },
    {
      "number": "4",
      "uddipok": "প্রাথমিক জীবনে তৈমুর লঙ সিস্তান অভিযানকালে নির্বিঘ্নে রাজধানীতে প্রবেশ করেন। সিস্তান অধিপতি রাজধানী ছেড়ে অন্যত্র আশ্রয় নেন। তৈমুর যখন নিশ্চিন্তে রাজধানীতে বিশ্রামরত তখন সিস্তানের সৈন্যরা তাকে ঘিরে ফেলে। এমন অতর্কিত আক্রমণে তৈমুর লঙ পরাজিত হয়ে কোনো মতে প্রান নিয়ে পালিয়ে যান। এমনকি কিছু দিনের জন্য তিনি রাজ্য হারা হন।",
      "tag": "BNBCC 25",
      "sub_questions": [
        {
          "label": "ক",
          "question": "",
          "explanation": "'বাবর' শব্দের অর্থ সিংহ।"
        },
        {
          "label": "খ",
          "question": "",
          "explanation": "জমির উপর কৃষকদের অধিকার প্রতিষ্ঠার লক্ষ্যে সম্রাট শেরশাহ প্রবর্তিত একটি ব্যবস্থা, যা কবুলিয়ত ও বাট্টা হিসেবে পরিচিত। এ ব্যবস্থায় জমির উপর কৃষকের অধিকার স্বীকার করে সরকার পাট্টা বা জমির স্বত্ব দিতো। অন্যদিকে জমির কর এবং জমির উপর কৃষ্কের দায়িত্ব ও কর্তব্য স্বীকার করে কৃষকরা সরকারকে। মূলত জমদারী প্রথা বিলুপ্ত ও সরকারের সাথে জনগণের প্রত্যক্ষ সম্পর্ক সৃষ্টির লক্ষ্যে এই ব্যবস্থা প্রবর্তন করে শেরশাহ।"
        },
        {
          "label": "গ",
          "question": "",
          "explanation": "উদ্দীপকের সিস্তান অভিযানের সাথে মুঘল সম্রাট হুমায়নের বাংলা অভিযানের মিল রয়েছে। নিম্নে তা ব্যাখ্যা করা হলো: আফগান নেতা শেরশাহ ১৫৩৪ খ্রিষ্টাব্দে মুঙ্গেরের কাছে সুরুজগরের যুদ্ধে বাংলা ও বিহারের সম্মিলিত বাহিনীকে পরাজিত করে সমগ্র বিহার দখল করেন। পরবর্তী সময়ে শেরশাহ বঙ্গদেশে সফল অভিযান পরিচালনা করে অত্যন্ত শক্তিশালী হয়ে উঠেন। তার এরূপ শক্তি বৃদ্ধিতে হুমায়ুন শঙ্কিত হয়ে বাংলা অভিযান পরিচালনা করে। তুর্কী- মোঙ্গল বিজেতা তৈমুর লঙের ঘটনার সাথে এ অভিযানের সাদৃশ্য লক্ষ করা যায়  তৈমুর লঙ সিস্তান নির্বিঘ্নে রাজধানীতে প্রবেশ করেন। সিস্তান অধিপতি রাজধানী ছেড়ে অন্যত্র আশ্রয় নেন। একই ভাবে মুঘল সম্রাট হুমায়ুনও শেরশাহের বিরুদ্ধে বাংলা অভিযান চালান। হুমায়ুন গুজরাটে বাহাদুর শাহর বিদ্রোহ দমনে ব্যস্ত এমন সময়ে সাম্রাজ্যের অঞ্চলে আফগানরা মুঘলদের জন্য প্রচন্ড হুমকি হয়ে দেখা দেয়। শেরশাহ বিহার দখল করে বাংলায় দুটি সফল অভিযান চালান। এতে হুমায়ুন শঙ্কিত হয়ে ১৫৩৭ খ্রিষ্টাব্দে চুনার দুর্গ আক্রমণ ও দখল করেন। এরপর তিনি গৌর (১৫৩৮) অবরোধ করে বাংলা বিজয় সম্পূর্ণ করেন। হুমায়ুন সেখানে প্রায় ছয় মাস অলস সময় পার করেন।সুতরাং বলা যায়, উদ্দীপকের তৈমুর লঙের সিস্তান অভিযানের সাথে এ ঘটনার সাথে সাদৃশ্য রয়েছে।"
        },
        {
          "label": "ঘ",
          "question": "",
          "explanation": "তৈমুর লঙের মতো হুমায়নও অদূরদর্শিতা ও কৌশলগত দূর্বলতার কারনে বাংলা বিজয় পরবর্তী চৌসার যুদ্ধে শেরশাহের কাছে পরাজিত হয়ে সামরিকভাবে রাজ্যহারা হয়েছিলেন। মুঘল সম্রাট হুমায়ুন ১৫৩৭ খ্রিষ্টাব্দে চুনার দুর্গ আক্রমণ ও দখল করে বাংলা বিজয় সম্পূর্ণ করেন। এরপর তিনি বাংলায় প্রায় ছয় মাস পর্যন্ত অলস সময় কাটান। রাজ্যের প্রতি তার কোনো খেয়াল ছিলোনা তিনি আমোদ ফুর্তিতে মত্ত থাকেন। তার এই অলসতার মাধ্যমে শেরশাহ নিজের শক্তি বৃদ্ধি করেন এবং হুমায়ুনকে আক্রমণ করে পরাজিত করেন। তৈমুর লঙের পরাজয়ের সাথে হুমায়ুনের অদূরদর্শিতার সাদৃশ্য লক্ষ করা যায়।  তৈমুর লঙ সিস্তান দখল করে যখন রাজধানীতে নিশ্চিন্তে বিশ্রাম করছিলেন তখন সিস্তানের সৈন্যরা তাকে চারদিক থেকে অতর্কিত আক্রমণ করে ফলে তৈমুর লঙ পরাজিত হন এবং কোনোমতে প্রান নিয়ে পালিয়ে যান। একইভাবে হুমায়ুন শেরশাহকে চুনার দুর্গে আক্রমণ করে পরাজিত করেন এবং বাংলা জয় করে সেখানে মাস অতিবাহিত করেন। কৌশলগত দিক থেকে এটি ছিলো তার ভুল সিদ্ধান্ত। কার তার এই অলসতার সুযোগ নিয়ে শেরশাহ নিজের ক্ষমতা বৃদ্ধি করেন এবং বাংলা জয় করেন। এ অবস্থায় হুমায়ুন ১৫৩৮ খ্রিষ্টাব্দের জুলাই মাসে গৌর অবরোধ করেন। কৌশলি শেরশাহ সুজ বাহিনীর সাথে মুখোমুখি সংঘর্ষ এড়িয়ে গৌর ত্যাগ করেন। হুমায়ুন তখন গৌর দখল করে ছয় মাস সেখানে আমোদ ফুর্তিতে মেতে উঠেন। সেই সময়কে কাজে লাগিয়ে শেরশাহ বিহার, বারানসি, জৈনপুর ও কনৌজ দখল করেন। এসময় হুমায়ুনের আলস্য ও ত্রুটিপূর্ন কৌশলের কারনে শেরশাহ নিজের শক্তি বৃদ্ধি করেন। এর ফলে চৌসার যুদ্ধে পরাজিত হয়ে হুমায়ুন পালিয়ে যেতে বাধ্য হন। পরিশেষে বলা যার, বাংলা জয়ের পর হুমায়ুনের আলস্য ও ত্রুটিপূর্নতার কারনে চৌসার যুদ্ধে তাকে পরাজিত হতে হয়।এমনকি এর ফলে তাকে সাময়িকভাবে রাজ্যহারা হতে হয় এবং রাজ্য ছেড়ে পালিয়ে যেতে হয় তার প্রান বাচাতে।"
        }
      ]
    },
    {
      "number": "5",
      "uddipok": "মুসলিম স্পেনের বিখ্যাত শাসক তৃতীয় আব্দুর রহমান। স্থাপত্য শিল্পের অন্যতম পৃষ্ঠপোষক ছিলেন। রাজধানী কর্ডোভাকে 'রূপকথার নগরী হিসেবে গড়ে তোলার জন্য তিনি ১০০ প্রাসাদ, ৩০০ মসজিদ, ৩৮০টি হাম্মাম খানা নির্মাণ করেন। রাজধানী শহরের তিন মাইল অদূরে নিজ স্ত্রীর প্রতি ভালোবাসার নিদর্শনস্বরূপ আজ-জোহরা প্রাসাদ নির্মাণ করে তিনি স্মরণীয় হয়ে আছেন।",
      "tag": "BNBCC 25",
      "sub_questions": [
        {
          "label": "ক",
          "question": "তাজমহলের স্থপতি কে?",
          "explanation": "তাজমহলের স্থপতি ইরানের ঈসা সিরাজী।"
        },
        {
          "label": "খ",
          "question": "দস্তুরুল আমল কী? ব্যাখ্যা করো।",
          "explanation": "মুঘল সম্রাট জাহাঙ্গীর শাসনব্যবস্থায় অনাচার রোধ এবং শৃঙ্খলা ও জননিরাপত্তা রক্ষায় ১২টি বিধি জারি করেন, যা 'দস্তরুল আমল' নামে পরিচিত। সম্রাট জাহাঙ্গীরের সময় (শাসনকাল: ১৬০৫-১৬২৭ খ্রি.) সাম্রাজ্যে নানা ধরনের বিশৃঙ্খলা ও অরাজকতা দেখা দিয়েছিল, যা জনমতে ভীতি সৃষ্টি করেছিল। এ অবস্থা থেকে উত্তরণে তিনি কিছু আইনি বিধান চালু করেন। এগুলোর মধ্যে উল্লেখযোগ্য হচ্ছে- বিভিন্ন ধরনের শুল্ক রহিতকরণ, মাদকদ্রব্য তৈরি ও বিক্রয় নিষিদ্ধকরণ, মৃত ব্যক্তির সম্পত্তির উত্তরাধিকারী নির্ণয়, চুরি ও ডাকাতি বন্ধে কঠোর ব্যবস্থা, রবিবারের প্রতি সম্মান প্রদর্শন, সপ্তাহের নির্দিষ্ট দিনে পশুহত্যা নিষিদ্ধকরণ ইত্যাদি। জাহাঙ্গীর এসব আইন জারি করে ন্যায়পরায়ণতার পরিচয় দেন।"
        },
        {
          "label": "গ",
          "question": "উদ্দীপকে উল্লেখিত তৃতীয় আব্দুর রহমানের সাথে তোমার পঠিত কোন মুঘল শাসকের সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লেখিত তৃতীয় আব্দুর রহমানের সাথে মুঘল সম্রাট শাহজাহানের সাদৃশ্য রয়েছে। সম্রাট শাহজাহান ছিলেন সৌন্দর্য পিপাসু ও শিল্পীমনের মানুষ। স্থাপত্য শিল্পের তার অবদান অপরীসিম। তার স্থাপত্যশিল্পের মধ্যে অনবদ্য, অমর ও সর্বশ্রেষ্ঠ নির্মাণ হলো তাজমহল। এ স্থাপত্যশিল্পটি স্ত্রী প্রেমের উজ্জ্বল দৃষ্টান্তরূপে আজও কোটি মানুষের হৃদয়কে নাড়া দিয়ে যায়। উদ্দীপকেও এরূপ বিষয়ের প্রতি ইঙ্গিত করা হয়েছে। উদ্দীপকে দেখা যায়, মুসলিম স্পেনের বিখ্যাত শাসক তৃতীয় আব্দুর রহমান স্থাপত্য শিল্পের অন্যতম পৃষ্ঠপোষক ছিলেন। রাজধানী কর্ডোভাকে রূপকথার নগরী হিসেবে গড়ে তোলার জন্য ১০০ প্রাসাদ, ৩০০ মসজিদ, ৩৮০টি হাম্মাম খানা নির্মাণ করেন। রাজধানী শহরের তিন মাইল অদূরে নিজ স্ত্রীর ভালোবাসার নিদর্শনস্বরূপ আজ-জোহরা প্রাসাদ নির্মাণ করে স্মরণীয় হয়ে আছেন। একইভাবে মুঘল সম্রাট শাহজাহান' স্থাপত্যশিল্পের একনিষ্ঠ পৃষ্ঠপোষক ছিলেন। তিনি দিল্লি, আগ্রা ও লাহোরে উল্লেখযোগ্য স্থাপত্য নির্মাণ করেছিলেন। সম্রাট শাহজাহানও তার স্ত্রী মমতাজ মহলের স্মৃতি ধরে রাখার উদ্দেশ্যে তার সমাধির উপর একটি স্মৃতিসৌধ নির্মাণ করেন, যা ইতিহাসে তাকে অমরত্ব দান করেছে। অপরাজেয় ও অনিন্দ্য সৌন্দর্যের আধার তাজমহলকে মধ্যযুগীয় পৃথিবীর সপ্তাশ্চর্য বস্তুসমূহের অন্যতম বলে বিবেচনা করা হয়। আগ্রার এই তাজমহলের সৌন্দর্য অবর্ণনীয়। বিশ্বকবি রবীন্দ্রনাথ ঠাকুর তার 'শাহজাহান' কবিতায় তাজমহল সম্পর্কে লিখতে গিয়ে তাজমহলকে হীরা মুক্তা-মাণিক্যের ঘটা হিসেবে উল্লেখ করেছেন। সুতরাং বলা যায়, উদ্দীপকে বর্ণিত তৃতীয় আব্দুর রহমান এবং মুঘল সম্রাট শাহজাহান একে অপরের প্রতিচ্ছবি।"
        },
        {
          "label": "ঘ",
          "question": "স্থাপত্য শিল্পে উক্ত শাসকের অবদান মূল্যায়ন করো।",
          "explanation": "উদ্দীপকের খলিফা তৃতীয় আব্দুর রহমানের কর্মকান্ডের মতোই সম্রাট শাহজাহানও স্থাপত্য শিল্পের ক্ষেত্রে অপরিসীম কৃতিত্বের অধিকারী। ভারতবর্ষের ইতিহাসে শাহজাহান একজন শ্রেষ্ঠ নির্মাতা। ঐতিহাসিকেরা তাকে 'স্থাপত্যের রাজপুত্র' বলে অভিহিত করেছেন। সম্রাট শাহজাহান বিশ্বের অন্যতম শ্রেষ্ঠ স্থাপত্যশিল্প 'তাজমহল' নির্মাণ করেন। এর স্থাপত্যিক উপকরণের সুবিন্যাস, অলংকরণের সুক্ষ্মতা ও নৈপুণ্য দর্শকদের মুগ্ধ করে। সম্রাট শাহজাহানের শিল্পানুরাগের আরেকটি অপূর্ব নিদর্শন হলো 'ময়ূর সিংহাসন'। সম্রাট শাহজাহান আগ্রা দুর্গে দেওয়ান-ই-আমের উত্তরে শ্বেতপাথর দ্বারা মতি মসজিদ নির্মাণ করেন। তাছাড়া তিনি দিল্লিতে সুরক্ষিত লাল কেল্লা নির্মাণ করেন। দিল্লির জামে মসজিদ তার অন্যতম এক কীর্তি। সম্রাট শাহজাহানের সময় নির্মিত শিশমহল ও জুঁইমহল ছিল বিশ্বের সর্বশ্রেষ্ঠ সুশোভিত রাজকীয় আবাসগৃহ। আগ্রা দুর্গের অভ্যন্তরে তিনি মুসাম্মাম বুরুজ নামে অপূর্ব সুন্দর একটি প্রকোষ্ঠ তৈরি করেন। তাছাড়া সম্রাট শাহজাহান আরও অন্যান্য স্থাপত্য দিল্লি, আগ্রা, লাহোর, কাবুল, কাশ্মির, আজমির ও আহমদাবাদের সুন্দর সুন্দর অট্টালিকা তৈরি করেন। এ ছাড়া নিজামউদ্দিন আউলিয়ার সমাধিসৌধ, লওখাল, খাওয়ারগাহ, শালিমার উদ্যান প্রভৃতি তার স্থাপত্যশিল্পের অপূর্ব নিদর্শন। তার এ স্থাপত্যশিল্পের উৎকর্ষতার কারণে তার রাজত্বকালকে ঐতিহাসিগণ মুঘল শাসনের 'স্বর্ণযুগ' বলে আখ্যায়িত করেন। পরিশেষে বলা যায় যে, আজ-জোহরা প্রাসাদের নির্মাতা খলিফা আব্দুর -রহমানের মতো সম্রাট শাহজাহানও স্থাপত্যশিল্পে অনন্য অবদান রেখেছেন।"
        }
      ]
    },
    {
      "number": "6",
      "uddipok": "হোসনি মোবারক মিশরের প্রেসিডেন্ট নির্বাচিত হবার পর সামরিক বাহিনীর সহায়তায় স্বৈরাচারী নীতিতে রাষ্ট্র পরিচালনা করতে থাকেন। বিরোধী দলের মতামতকে অগ্রাহ্য করে তিনি দেশের একটি অঞ্চলের উপর কঠোর দমননীতি চালু করেন। দেশের আপামর জনসাধারণ তার অত্যাচারে জর্জরিত হয়ে ঐক্যবদ্ধ আন্দোলন শুরু করে। সরকার পতনের এ আন্দোলনের মুখে হোসনি মোবারক পদত্যাগ করতে বাধ্য হয়।",
      "tag": "BNBCC 25",
      "sub_questions": [
        {
          "label": "ক",
          "question": "",
          "explanation": "১৯৬৯ এর গণঅভ্যুত্থানের প্রথম শহিদ ড. শামসুজ্জোহা।"
        },
        {
          "label": "খ",
          "question": "",
          "explanation": "শিক্ষাখাতে পূর্ব বাংলা ও পশ্চিম পাকিস্তানের বৈষম্য ছিল অত্যন্ত মারাত্মক ও ভয়ংকর। পূর্ব পাকিস্তানিদের অশিক্ষিত রেখে শোষণ করাই ছিল পশ্চিম পাকিস্তানিদের মূল লক্ষ্য। এখানে সরকারের দৃষ্টিভঙ্গিও ছিল পশ্চিম পাকিস্তানিদের মতো। তাদের সুচিন্তিত, পরিকল্পিত দীর্ঘমেয়াদি ষড়যন্ত্র ছিল যে, পূর্ব পাকিস্তানিরা যেন মর্যাদায়, যোগ্যতায় ও ক্ষমতায় পশ্চিম পাকিস্তানিদের সমযোগ্য হতে না পারে। পূর্ব পাকিস্তান শিক্ষায় অনগ্রসর থাকার কারণে এখানেই সর্বোচ্চ শিক্ষা বাজেট বরাদ্দ করা প্রয়োজন ছিল। অথচ তারা এর উল্টো করেছে।"
        },
        {
          "label": "গ",
          "question": "",
          "explanation": "উদ্দীপকে বর্ণিত হোসনি মোবারকের সাথে পাকিস্তানের শাসক আইয়ুব খানের সাদৃশ্য রয়েছে। নিচে তা ব্যাখ্যা করা হলো- উদ্দীপকে প্রেসিডেন্ট হোসনি মোবার মিশরের প্রেসিডেন্ট হয়ে সামরিক বাহিনীর সহায়তায় স্বৈরাচারী নীতিতে রাষ্ট্র পরিচালনা করেন, যেখানে তিনি বিরোধীদের ওপর কঠোর দমননীতি দ্বারা অত্যাচার করেন। ফলে দেশের জনগণ ঐক্যবদ্ধভাবে আন্দোলনে ঝাঁপিয়ে পড়ে। উদ্দীপকের হোসনি মোবারকের সাথে আইয়ুব খানের মিল রয়েছে। আইয়ুব খান ১৯৫৮ সালে পাকিস্তানের প্রেসিডেন্ট হয়ে স্বৈরাচারী শাসন প্রবর্তন করেন। তিনি সকল রাজনৈতিক দলকে নিষিদ্ধ করেন। পাকিস্তানে ১৯৫৮ সাল থেকে ১৯৬৯ সাল পর্যন্ত আইয়ুব খান সামরিক শাসন ও তথাকথিত মৌলিক গণতন্ত্রের প্রহসন চলে। ১৯৫৮ সালে দেশে সামরিক আইন জারি করে পাকিস্তানের গণতন্ত্রকে হত্যা করা হয়। গণতন্ত্রের চর্চার কামনায় জনগণ সময়ের অপেক্ষায় ছিল যার বহিঃপ্রকাশ ঘটে ঊনসত্তরের বিক্ষোভের মধ্য দিয়ে। পাকিস্তানের আইয়ুব শাসন মূলত দুর্নীতির বীজ বপন করার দশক। মৌলিক গণতন্ত্র নামে তথাকথিত গণতন্ত্র কায়েম করে গণবিরোধী দুর্নীতিপরায়ণ টাউট শ্রেণির দৌরাত্ম্য দেশের জনগণকে একটি শ্বাসরুদ্ধকর পরিবেশের মধ্যে ঠেলে দেয়। আইয়ুব খান দালাল শ্রেণি সৃষ্টি করে অবৈধ শ্রেণির দ্বারা দুর্নীতি বৈধকরণ করেন। এর সাথে সরকারি যোগসূত্র স্থাপন করে অরাজকতার মাত্রা বাড়িয়ে দেয়। পাকিস্তানের প্রথম আইয়ুব সামরিক শাসনে কতিপয় সামরিক ও বেসামরিক উচ্চপদস্থ কর্মকর্তার ক্ষমতা, প্রভাব দারুণভাবে বেড়ে যায়। তাদের দৌরাত্ম্যের ও কর্মকান্ডের সরকার ও জনগণের মধ্যে ব্যবধান বৃদ্ধি পেয়ে সরকার গর্ণসম্পর্কহীন হয়ে পড়ে। তাদের গণবিরোধী ভূমিকায় জনগণ অতিষ্ঠ হয়ে ওঠে। তাই বলা যায় , হোসনি মোবারকের সাথে পাকিস্তানের শাসক আইয়ুব খান যথার্থই সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকের আন্দোলনের মতো উনসত্তরের গণঅভ্যুত্থান ছিল পাকিস্তানের ইতিহাসের সফল ও বড় গণআন্দোলন মন্তব্যটি যথার্থ ও যুক্তিযুক্ত। নিচে তা ব্যাখ্যা করা হলো- ১৯৪৭ সালে পাকিস্তান বিভক্তির পর পাকিস্তান শাসকগোষ্ঠীর বিরুদ্ধে ১৯৬৯ সাল পর্যন্ত বিভিন্ন, আন্দোলন সংগ্রাম সংঘটিত হয়, যার মধ্যে ১৯৬৯ সালের গণঅভ্যুত্থান ছিল সবচেয়ে সফল ও বড় গণআন্দোলন। কেননা এ আন্দোলনের ফলে আইয়ুব খান ১৯৬৯ সালের ২৫ মার্চ ক্ষমতা ছাড়তে বাধ্য হয়। সামরিক স্বৈরাচারী শাসক আইয়ুব খান, বাঙালিদের ছয় দফা দাবির প্রেক্ষাপটে গড়ে ওঠা গণআন্দোলন দমনের জন্য ১৯৬৮ সালের ১৮ জানুয়ারি একটি রাষ্ট্রদ্রোহিতার মামলা দায়ের করে। বঙ্গবন্ধু শেখ মুজিবুর রহমানকে প্রধান আসামি করে ৩৫ জন সামরিক ও বেসামরিক ব্যক্তিকে মামলার আসামি করা হয়। এ মামলাটি আগরতলা মামলা নামে পরিচিত। বাঙালি জনগোষ্ঠী এবং রাজনৈতিক নেতৃত্বকে দমিয়ে রাখার এক ঘৃণ্য ষড়যন্ত্র হচ্ছে আগরতলা মামলা। এ মামলার আসামিদের গ্রেফতার দেখানো হলে সমগ্র বাংলার ব্যাপক গণআন্দোলন গড়ে ওঠে। ১৯৬৯ সালের জানুয়ারি সর্বদলীয় ছাত্র সংগ্রাম পরিষদ গঠন করা হয় এবং আন্দোলনের কর্মসূচি হিসেবে ১১ দফা ঘোষণা করা হয়। ১৯৬৯ সালের ১৪ জানুয়ারি পূর্ব পাকিস্তানে পূর্ণ হরতাল পালিত হয় এবং এ আন্দোলনে বাধা দেওয়ার কারণে ১৮ জানুয়ারি ছাত্র ধর্মঘট পালিত হয়। ১৯৬৯ সালের ২০ জানুয়ারি ঢাকা বিশ্ববিদ্যালয় ক্যাম্পাসে অনুষ্ঠিত ছাত্র সমাবেশে হাজার হাজার ছাত্র অংশগ্রহণ করে এবং একপর্যায়ে পুলিশ ও ইপিআর-এর সাথে তাদের সংঘর্ষ হলে পুলিশের গুলিতে আসাদুজ্জামানসহ আরো ৩ জন নিহত হয়। যার প্রেক্ষিতে সমগ্র পাকিস্তানে ব্যাপক আন্দোলন ছড়িয়ে পড়ে। সমস্যা সমাধানে ১৯৬৯ সালের ৫ ফেব্রুয়ারি আইয়ুব খান বিরোধী রাজনৈতিকদের সাথে আলোচনার প্রস্তাব দিলেও বঙ্গবন্ধু জেলে থাকায় তা ব্যর্থ হয়। এদিকে ১৫ ফেব্রুয়ারি পুলিশের গুলিতে ঢাকা সেনানিবাসে আটক আগরতলা মামলার আসামি সার্জেন্ট জহুরুল হকের মৃত্যু ও ১৮ ফেব্রুয়ারি অধ্যাপক শামসুজ্জোহার মৃত্যু হলে আন্দোলন তীব্র হয়। অবশেষে আন্দোলনের তীব্রতায় ১৯৬৯ সালের ২৫ মার্চ ইয়াহিয়া খানের হাতে ক্ষমতা ছেড়ে দিয়ে আইয়ুব খান পদত্যাগ করেন।"
        }
      ]
    },
    {
      "number": "7",
      "uddipok": "১৭৮৯ খ্রিস্টাব্দে ফান্সের রাজা যোড়শ লুইয়ের স্বৈরাচারী। তাসন, জনগণের গণতান্ত্রিক অধিকার হরণ, অভ্যন্তরীণ বিশৃঙ্খলা ও বৈষম্যের প্রতিবাদে ফরাসি বিপ্লব সংঘটিত হয়। স্বাধীনতা, সাম্য ও ভ্রাতৃত্ব। এ জোগানের তিনটি দাবিই হয়ে উঠেছিল ফরাসিদের প্রাণের দাবিতে। প্রমতাসীনদের বিরুদ্ধে গণমানুষের ঐক্যবদ্ধ আন্দোলন সফল হয় এবং জনগণ মুক্তি পায়।",
      "tag": "BNBCC 25",
      "sub_questions": [
        {
          "label": "ক",
          "question": "যুক্তফ্রন্টের নির্বাচনি প্রতীক কী ছিল?",
          "explanation": "যুক্তফ্রন্টের নির্বাচনি প্রতীক ছিল নৌকা।"
        },
        {
          "label": "খ",
          "question": "'তমদ্দুন মজলিশ' কী? ব্যাখ্যা করো।",
          "explanation": "ভাষা আন্দোলনকে কেন্দ্র করে গড়ে ওঠা প্রথম সাংস্কৃতিক সংগঠন হলো 'তমদ্দুন মজলিশ'। ১৯৪৭ সালের ১ সেপ্টেম্বর ঢাকা বিশ্ববিদ্যালয়ের পদার্থ বিজ্ঞানের অধ্যাপক আবুল কাশেমের উদ্যোগে ঢাকায় 'তমদ্দুন মজলিশ' প্রতিষ্ঠিত, হয়। এ সংগঠনের পক্ষ থেকে 'পাকিস্তানের রাষ্ট্রভাষা বাংলা না উর্দু' নামে একটি পুত্তিকা প্রকাশ করা হয়। এটি ছিল ভাষা আন্দোলনের প্রথম পুস্তিকা। ভাষা আন্দোলনকে সাংগঠনিক রূপ দেওয়ার জন্য 'তমদ্দুন মজলিশ', এর উদ্যোগে একটি 'রাষ্ট্রভাষা সংগ্রাম পরিষদ' গঠন করা হয়।"
        },
        {
          "label": "গ",
          "question": "উদ্দীপকে বর্ণিত ফরাসি জাতির প্রাণের দাবির সাথে বাঙালির। কোন দাবির মিল রয়েছে? ব্যাখ্যা করো।",
          "explanation": "উদ্দীপকে ফরাসি জাতির প্রাণের দাবির সাথে বাঙালির ছয় দফা দাবির মিল রয়েছে। পকিস্তানি ঔপনিবেশিক শাসনে বাঙালি নানা ধরনের বৈষম্যের শিকার হয়। মূলত ভারত-পাকিস্তান যুদ্ধ অবসানের পর পূর্ব পাকিস্তানের নিরাপত্তার প্রতি পশ্চিম পাকিস্তান সরকারের চরম অবহেলা, পাশাপাশি রাজনৈতিক, অর্থনৈতিক, প্রশাসনিক, সামরিক, শিক্ষা প্রভৃতি ক্ষেত্রে পূর্ব পাকিস্তানের প্রতি সীমাহীন বৈষম্যের বিরুদ্ধে বঙ্গবন্ধু সোচ্চার হন। বাঙালির মুক্তির লক্ষ্যে তিনি পাকিস্তান সরকারের কাছে ছয় দফা দাবি পেশ করেন, যা বাঙালি জাতির প্রাণের দাবিতে পরিণত হয় এবং তারা তা আদায়ের লক্ষে ঐক্যবদ্ধ আন্দোলন গড়ে তোলে। উদ্দীপকেও এ বিষয়ের প্রতিফলন লক্ষ করা যায়। উদ্দীপকে দেখা যায়, ১৭৮৯ খ্রিষ্টাব্দে ফ্রান্সের রাজা ষোড়শ লুইয়ের স্বৈরাচারী শাসন, জনগণের গণতান্ত্রিক অধিকার হরণ, অভ্যন্তরীণ বিশৃঙ্খলা ও বৈষম্যের প্রতিবাদে ফরাসি বিপ্লব সংঘটিত হয়। স্বাধীনতা, সাম্য ও তাতৃত্ব এ স্লোগানের তিনটি দাবিই হয়ে উঠেছিল ফরাসিদের প্রাণের দাবি। ক্ষমতাসীনদের বিরুদ্ধে গণমানুষের ঐক্যবদ্ধ আন্দোলন সফল হয় এবং জনগণ মুক্তি পায়। অনুরূপ দাবির সাথে সাদৃশ্যপূর্ণ বঙ্গবন্ধু কর্তৃক উত্থাপিত হয় দফা দাবি। বঙ্গবন্ধুও বাংলার জনগণের অধিকার প্রতিষ্ঠা ও মুক্তির লক্ষ্যে হয় দফা দাবি পেশ করেছিলেন। এটি ছিল পাকিস্তান রাষ্ট্রকাঠামোর ভেতর সংখ্যাগরিষ্ঠ পূর্ব বাংলার মানুষের মুক্তির সনদ বা ম্যাগনাকার্টা। এই ছয় দফা দাবিতে বাঙালির প্রাদেশিক স্বায়ত্তশাসন, ব্যবসা-বাণিজ্য পরিচালনার ক্ষমতা, প্রতিরক্ষা, রাজস্ব, সর্বজনীন ভোটের মাধ্যমে আইনসভা গঠন ইত্যাদি উল্লেখ করা হয়। কিন্তু পাকিস্তান সরকার বাঙালির অধিকার সংবলিত ছয় দফা দাবি মেনে নিতে অস্বীকার করে। ফলে বাঙালিরা ছয় দফা ভিত্তিক তীব্র আন্দোলন গড়ে তোলে। ও অন্দোলন দমনে সরকার কঠোরতার আশ্রয় নিলে বাঙালিরা আরও সোচ্চার হয়। এরপর বারমাঝরো গণঅভ্যুত্থানের হাত ধরেই বাঙালিরা। স্বাধীনতা সংগ্রামের পথে অগ্রসর হয় এবং ১৯৭১ সালে মহান মুক্তিযুদ্ধের মাধ্যমে বিজয় অর্জন করে। সুতরাং বলা যায়, উদ্দীপকের দাবির সাথে ছয় দফা দাবি সাদৃশ্যপূর্ণ।"
        },
        {
          "label": "ঘ",
          "question": "তোমার পঠিত উক্ত দাবিই বাংলাদেশের স্বাধীনতার পথকে ত্বরান্বিত করেছিল-বিশ্লেষণ করো।",
          "explanation": "উক্ত দাবি তথা ছয় দফা দাবি বাংলাদেশের স্বাধীনতার পথকে ত্বরান্বিত করেছিল-মন্তব্যটি যথার্থ। বাংলার স্বাধিকার ও স্বাধীনতা আন্দোলনের ইতিহাসে ছয় দফার গুরুত্ব অপরিসীম। এটি ছিল পূর্ব পাকিস্তানের মধ্যবিত্ত শ্রেণির আশা-আকাঙ্ক্ষার প্রতীকস্বরূপ। বঙ্গবন্ধু শেখ মুজিবুর রহমান নিজেই একে মধ্যবিত্ত তথা আপামর জনতার মুক্তির সনদ এবং বাংলার অধিকার প্রতিষ্ঠার নিশ্চিত পদক্ষেপ হিসেবে আখ্যায়িত করেছেন। এতে বাঙালির চরম প্রত্যাশিত স্বায়ত্তশাসনের দাবি জানানো হয়। অন্যভাবে বলতে গেলে ছয় দফা ছিল মূলত বাঙালির আত্মনিয়ন্ত্রণ ও স্বাধিকারের দাবি। সামাজিক, অর্থনৈতিক ও রাজনৈতিক ক্ষেত্রে একটি স্বতন্ত্র সত্তা হিসেবে বাঁচার দাবি। পাকিস্তানি শাসকগোষ্ঠীর শাসন-শোষণ ও বঞ্চনার হাত থেকে বাঙালি জাতিকে মুক্ত করার জন্য এটি ছিল সুচিন্তিত, সুপরিকল্পিত ও বাস্তবভিত্তিক অনুপ্রেরণাসমৃদ্ধ কর্মসূচি। হয় দফা কর্মসূচি বাঙালি জাতীয়তাবাদী চেতনাকে সংগ্রামে রূপদান করে এবং জনগণের সংগ্রামী মনোভাবকে দৃঢ় করে। এই কর্মসূচির ভিত্তিতে ১৯৬৯-এর মাঝামাঝি সময়ে ক্ষমতাসীন শাসকগোষ্ঠীর বিরুদ্ধে বাংলার জনগণ ব্যাপক আন্দোলন শুরু করে, যা শেষ পর্যন্ত গণঅভ্যুত্থানে রূপ নেয়। পরবর্তী সময়ে এরই পথ ধরে তারা স্বাধীনতা সংগ্রামের দিকে অগ্রসর হয়। শেষ পর্যন্ত ১৯৭১-এর মহান মুক্তিযুদ্ধের মাধ্যমে বাঙালি জাতি স্বাধীনতা লাভ করে এবং অভ্যুদয় হয় স্বাধীন বাংলাদেশের। পরিশেষে বলা যায়, ছয় দফা ছিল পূর্ব পাকিস্তানের প্রতি পশ্চিমা শাসক গোষ্ঠীর দীর্ঘকাল ধরে অবজ্ঞা, অবিচার ও শোষণের বিরুদ্ধে বলিষ্ঠ প্রতিবাদ এবং এটিই ছিল প্রথম লিখিত প্রতিবাদ। যা পরবর্তী সময়ে বাঙালি জাতির স্বাধিকার আদায়ের মূলমন্ত্রে পরিণত হয়।"
        }
      ]
    },
    {
      "number": "8",
      "uddipok": "পশ্চিম পাকিস্তানি শাসক গোষ্ঠী পূর্ব পাকিস্তানিদের উপর চরম নির্যাতন চালাত। তারা সকল প্রকার ব্যাংক, বীমা ও বাণিজ্যিক কেন্দ্রগুলো পশ্চিম পাকিস্তানের গড়ে তুলেছিল। পূর্ব পাকিস্তানের সস্তা কাঁচামাল দিয়ে তাদের অধিকাংশ বাণিজ্য কেন্দ্র ও কারখানা চালাতো। ফলে সহজেই সম্পদ পশ্চিম পাকিস্তানের পাচার হয়ে যে। এই কারণেই পূর্ব পাকিস্তানের জনগণ কখনোই আলোর মুখ দেখেনি।",
      "tag": "BNBCC 25",
      "sub_questions": [
        {
          "label": "ক",
          "question": "",
          "explanation": "১৯৪৯ সালে আওয়ামী লীগ গঠিত হয়।"
        },
        {
          "label": "খ",
          "question": "",
          "explanation": "আগরতলা মামলা বলতে ১৯৬৮ সালে বঙ্গবন্ধুসহ ৩৫ জনকে অভিযুক্ত করে স্বৈরাচারী আইয়ুব খানের দায়ের করা মামলাকে বোঝায়। আগরতলা মামলাটি দায়ের করা হয় ১৯৬৮ সালে জানুয়ারি মাসে অভিযুক্তদের বিরুদ্ধে রাষ্ট্রপক্ষের আভিযোগ ছিলো ১৯৬৩ সালে বঙ্গবন্ধুর নেতৃত্বে ভারতের ত্রিপুরা রাজ্যের রাজধানী আগরতলাতে ভারতীয় সরকারি কর্মকর্তাদের গোপন বৈঠক হয়। সেখানে ভারতের সহায়তায় সশস্ত্র আন্দোলনের মাধ্যমে পূর্বপাকিস্তানকে স্বাধীন করার পরিকল্পনা করা হয়। মামলাটির সরকারি নাম হল রাষ্ট্র বনাম শেখ মুজিবুর রহমান এবং অন্যান্য। তবে মামলায় আগরতলার কথা উল্লেখ থাকায় মামলাটি আগরতলা মামলা মানে পরিচিত হয়।"
        },
        {
          "label": "গ",
          "question": "",
          "explanation": "উদ্দীপকে পূর্ব পাকিস্তানের উপর পাকিস্তান সরকারের অর্থনৈতিক বৈষম্য চিত্র প্রতিফলিত হয়েছে ।   পাকিস্তান আমলে পূর্ব পাকিস্তান মারাত্মক অর্থনৈতিক বৈষম্যের শিকার হয়। ফলে পূর্ব পাকিস্তান অর্থনৈতিকভাবে স্বয়ংসম্পূর্ণ হতে পারে নি। আয়তনে পূর্ব পাকিস্তান বড় হলেও পশ্চিম পাকিস্তানের অধিকাংশ অঞ্চল ছিল অনুর্বর ও মরুয়ম। সেজন্য এখানে কৃষি উন্নয়নের কোন সম্ভাবনা ছিল না। শিল্পকারখানাও তেমন প্রতিষ্ঠিত হয়নি। ফলে আর্থিক দিক থেকে প্রথম দিকে পশ্চিম পাকিস্তান ছিল দুর্বল। অন্যদিকে পূর্ব বাংলা ছিল প্রাকৃতিক সম্পদের সমৃদ্ধ। এজন্য অর্থনৈতিক দিক থেকে সমৃদ্ধ হওয়ার সম্ভাবনা ছিল। কিন্তু পাকিস্তানি শাসকগোষ্ঠীর বৈষম্যর কারণে পূর্ব বাংলার মানুষ এর সুফল থেকে বঞ্চিত হয়। উদ্দীপাকে পশ্চিম পাকিস্তানিরা পূর্ব পাকিস্তানদের উপর যেসব অর্থনৈতিক নির্যাতন চালাত তা নিয়ে তুলে ধরা হল। বাংলাদেশের জন্ম লগ্ন পর্যন্ত পাকিস্তানের মোট তিনটি এই পঞ্চবার্ষিক পরিকল্পনা গৃহীত হয়। পাকিস্তানের মোট রাজস্ব আয় শতকরা ৬০ ভাগ অর্জিত হত পূর্ব বাংলা থেকে। অথচ এর মাত্র ২৫ হতো এ অঞ্চলে। মুদ্রা ও অর্থনৈতিক ব্যবস্থা নিয়ন্ত্রণের ক্ষমতা প্রাদেশিক সরকারের হাতে ছিল না। কেন্দ্র এসব সরাসরি নিয়ন্ত্রণ করত বলে পূর্ব পাকিস্তানের সব আয় চলে যেতো পশ্চিম পাকিস্তানি। তাছাড়া স্টেট ব্যাংকসহ প্রায় সব ব্যাংক, বিমা,বাণিজ্য, সরকারি-বেসরকারি,প্রতিষ্ঠান বিদেশি মিশনসমূহ সদর দপ্তর পশ্চিম পাকিস্তানে স্থাপন করা হয়। ফলে এ অঞ্চল থেকে অবাধে অর্থ পাচার সম্ভব হয়। পূর্ব বাংলার প্রতিনিধি না থাকায় পশ্চিম পাকিস্তানের স্বার্থান্বেষী মহল কৌশলে পূর্ব বাংলাকে ন্যায্য অধিকার থেকে বঞ্চিত করে। সুতরাং বলা যায, উদ্দীপকে পূর্ব পাকিস্তানের উপর পাকিস্তান সরকারের অর্থনৈতিক বৈষম্য চিত্র লক্ষণীয়।"
        },
        {
          "label": "ঘ",
          "question": "",
          "explanation": "উক্ত বৈষম্যের চিত্র অর্থনৈতিক বৈষম্যের ফলেই পূর্ব পাকিস্তান সর্বদাই পশ্চিম পাকিস্তানের উপর নির্ভরশীল ছিল। মন্তব্যটি যথার্থ।   একটি দেশ বা অঞ্চল তখনই স্বয়ংসম্পন্ন হতে পারে যখন ঐ দেশটির অর্থনীতি দিক থেকে সমৃদ্ধ এবং শক্তিশালী থাকে। সমৃদ্ধ এবং শক্তিশালী হলে দেশটি তখন স্বয়ংসম্পূর্ণ হয়।এই অর্থনৈতিক বৈষম্য পূর্ব পাকিস্তানের অর্থনৈতিকের মেরুদন্ড ভেঙ্গে দিয়েছিল পশ্চিম পাকিস্তান। জন্য সবসময় পূর্ব পাকিস্তানকে পশ্চিম পাকিস্তানের মুখাপেক্ষী হতে হতো। এটা সমৃদ্ধ জাতির পরিচালক সেই দেশের অর্থনীতি। এমন কি জাতির জীবন যাত্রার মানও অর্থনীতির উপর নির্ভরশীল থাকে। আর অর্থনৈতিকভাবে শক্তিশালী হওয়ার অন্যতম উপায় হল, ব্যাংক, বীমা, বাণিজ্য, সরকারি- বেসরকারি প্রতিষ্ঠান, শিল্প -কারখানা এবং রাজস্ব প্রভৃতি যে দেশটিতে বেশি গড়ে উঠবে স্বাভাবিকভাবে সেই দেশটি অর্থনিকভাবে উন্নত হবে। পশ্চিম পাকিস্তানে অর্থনৈতিকভাবে এসব খাদ বিদ্যমান ছিল। পূর্ব পাকিস্তানকে বঞ্চিত করে তাদের এই ৬০ ভাগ রাজস্ব আয় দিয়ে পাকিস্তানি শাসকগোষ্ঠী পশ্চিম পাকিস্তানিরা অর্থনৈতিক পাহাড় গড়েছিল। মুদ্রা ও অর্থনৈতিক ব্যবস্থায় নিয়ন্ত্রণ ক্ষমতা প্রাদেশিক সরকারের হাতে থাকায় পূর্ব পাকিস্তানের সব আয় চলে যেত পশ্চিম পাকিস্তান এর হাতে। ফলে পশ্চিম পাকিস্তান পূর্ব পাকিস্তানের থেকে বঞ্চিত করে। সুতরাং বলা যায়, উক্ত বৈষম্যের ফলে পাকিস্তান সর্বদাই পশ্চিম পাকিস্তানের উপর নির্ভরশীল ছিল।"
        }
      ]
    },
    {
      "number": "9",
      "uddipok": "ভারতের জাতীয় নির্বাচনে জোটবদ্ধ রাজনীতির সূচনা হয় ১৯৭৭ সালে মষ্ঠ সাধারণ নির্বাচনে। এ নির্বাচনে ভারতীয় জনসংখ ভারতীয় লোকদল, সংগঠন কংগ্রেস ও সংযুক্ত সোশ্যালিস্ট পার্টিকে নিয়ে জনতা পার্টি গঠিত হয়েছিল। উত্ত নির্বাচনে মোরারজি দেশাইয়ের নেতৃত্বে সংযুক্ত জোট 'জনতা পার্টি' ইন্দিরা গান্ধীর নেতৃত্বাধীন কংগ্রসকে পরাজিত করে। কংগ্রেসের জনবিচ্ছিন্নতা ও জনতা পার্টির গ্রামীণ উন্নয়ন নীতি নির্বাচনে তাদের বিজয়ের প্রধান কারণ বলে ধারণা করা হয়।",
      "tag": "BNBCC 25",
      "sub_questions": [
        {
          "label": "ক",
          "question": "যুক্তফ্রন্টের নির্বাচনি প্রতীক কী ছিল?",
          "explanation": "যুক্তফ্রন্টের নির্বাচনি প্রতীক ছিল নৌকা।"
        },
        {
          "label": "খ",
          "question": "১৪ ডিসেম্বর বিখ্যাত কেন? ব্যাখ্যা করো।",
          "explanation": "১৯৭১ সালের ১৪ ডিসেম্বর পাকবাহিনী অনেক বুদ্ধিজীবীকে নির্মমভাবে হত্যা করে। এ কারণে ১৪ ডিসেম্বর বিখ্যাত। ১৯৭১ সালের ১৪ ডিসেম্বর পাক-হানাদার গোষ্ঠী বুঝতে পারে তাদের পরাজয় নিশ্চিত। তখন তারা বাঙালি জাতিকে মেধাশূন্য করার এক নির্মম ধ্বংসখেলায় মেতে ওঠে। তারা বেশকিছু খ্যাতিমান বুদ্ধিজীবীকে বাড়ি থেকে ধরে নিয়ে যায়। পরে নির্মম অত্যাচার করে তাদেরকে হত্যা করে। এদের মধ্যে ছিলেন লেখক, শিল্পী, অধ্যাপক, সাংবাদিক, চিকিৎসক ও সংস্কৃতিকর্মীসহ অনেকে। পরে ঢাকার রায়ের বাজারসহ, বিভিন্ন বধ্যভূমিতে তাদের ক্ষতবিক্ষত লাশ পাওয়া যায়। এ কারণেই ১৪ ডিসেম্বর শহিদ বুদ্ধিজীবী দিবস হিসেবে বিশেষ পরিচিত।"
        },
        {
          "label": "গ",
          "question": "উদ্দীপকের ভারতের জোটবদ্ধ নির্বাচন পাকিস্তান আমলের কোন নির্বাচনকে নির্দেশ করে? ব্যাখ্যা করো।",
          "explanation": "উদ্দীপকে বর্ণিত ভারতের জোটবদ্ধ নির্বাচন পাকিস্তান আমলের ১৯৫৪ সালের যুক্তফ্রন্ট নির্বাচনকে নির্দেশ করে। পাকিস্তান সৃষ্টির পর থেকে মুসলিম লীগ সরকার পূর্ব বাংলার জনগণের প্রতি বৈষম্যমূলক আচরণ করে। তাই পূর্ব বাংলার নেতৃবৃন্দ ১৯৫৪ সালের প্রাদেশিক নির্বাচনে মুসলিম লীগকে পরাজিত করে নিজেদের অধিকার আদায় করতে চায়। এজন্য তারা ঐকবদ্ধ হয়ে যুক্তফ্রন্ট গঠন করে নির্বাচনে অংশগ্রহণ করে। উদ্দীপকেও এ বিষয়ের প্রতিফলন লক্ষ করা যায়। উদ্দীপকে ১৯৭৭ সালে অনুষ্ঠিত ভারতের ষষ্ঠ সাধারণ নির্বাচনের কথা বলা হয়েছে। এ নির্বাচনে মোরারজি দেশাইয়ের নেতৃত্বে কয়েকটি দল মিলে 'জনতা পার্টি' নামে একটি দল গঠন করে। এ সংযুক্ত জোট 'জনতা পাটি ইন্দিরা গান্ধীর নেতৃত্বাধীন কংগ্রেস দলকে পরাজিত করে। ১৯৫৪ সালে পাকিস্তানের নির্বাচনেও মুসলিম লীগের বিরুদ্ধে একটি দল গঠিত হয়েছিল। এর নাম ছিল যুক্তফ্রন্ট। জোটের শরিক দলগুলো ছিল- ১. মওলানা ভাসানীর নেতৃত্বাধীন আওয়ামী মুসলিম লীগ ২. শেরে বাংলা এ কে ফজলুল হকের কৃষক-শ্রমিক পার্টি ৩. মাওলানা আতাহার আলীর নেতৃত্বাধীন নেজাম-ই- ইসলাম, ৪. হাজি মোহাম্মদ দানেশের বামপন্থি গণতন্ত্রী দল এবং ৫ আবুল হাশিমের নেতৃত্বাধীন 'খিলাফত-ই-রব্বানি'। এ জোট ২১ দফা নির্বাচনি ইশতেহার ঘোষণা করে। আওয়ামী মুসলিম লীগের দলীয় প্রতীক নৌকাকে যুক্তফ্রন্টের নির্বাচনি প্রতীক হিসেবে ঘোষণা করে। নির্বাচনে যুক্তফ্রন্ট মুসলমানদের জন্য সংরক্ষিত ২৩৭টি আসনের মধ্যে ২২৩টি আসনে জয়লাভ করে। সুতরাং বলা যায়, উদ্দীপকের নির্বাচনের মাধ্যমে ১৯৫৪ সালের প্রাদেশিক নির্বাচনেকই তুলে ধরা হয়েছে।"
        },
        {
          "label": "ঘ",
          "question": "জাতীয় নির্বাচনে জনতা পার্টির বিজয়ের কারণ ও উন্তু জোটের বিজয়ের কারণ ছিল ভিন্ন-বিশ্লেষণ করো।",
          "explanation": "জাতীয় নির্বাচনে জনতা পার্টির বিজয়ের কারণ ও উত্ত জোট অর্থাৎ যুক্তফ্রন্টের বিজয়ের কারণ ছিল ভিন্ন। মুসলিম লীগ নেতৃবৃন্দের বেশিরভাগই ছিলেন ধর্মান্ধ ও এলিট শ্রেণিভুক্ত। এরা ছিলেন শহুরে এবং গ্রামাঞ্চলে জনবিচ্ছিন্ন। এ জনবিচ্ছিন্নতা মুসলিম লীগের পরাজয় ও যুক্তফ্রন্টের বিজয়ের একটি কারণ। এ কারণটি উদ্দীপকের জনতা পার্টির জয়ের একটি কারণ হলেও যুক্তফ্রন্টের বিজয়ের পেছনে আরও অনেক কারণ রয়েছে। মুসলিম লীগের বিরুদ্ধে মধ্য, বাম ও ইসলামপন্থি রাজনৈতিক দলসমুহের ঐক্যজোট গঠিত হওয়ায় যুক্তফ্রন্টের শক্তি বৃদ্ধি হয়। যুক্তফ্রন্ট নির্বাচন উদ্দেশ্যে ২১ দফা নির্বাচনি ইশতেহার ছিল পূর্ব বাংলার মানুষের অধিকারের অন্তর্ভুক্ত বিষয়গুলো ছিল প্রাপলিক ও প্রয়োজনীয়। এজন্য পূর্ব বাংলার মানুষ ২১ দফার প্রতি অনুষ্ঠ প্রার্থন জানায়। যুক্তফ্রন্টের নেতাদের যোগ্যতা ও দূরদৃষ্টি ছিল অসামান্য। এ সমান্দিত নেতৃত্ব যুক্তফ্রন্টের বিজয়কে ত্বরান্বিত করেছে। এদেশের ছাত্র ও যুব সমাজ মুসলিম লীগের শোষণের চিত্র এবং যুক্তফ্রন্টের কল্যাণকামী কর্মসূচি মানুষের কাছে তুলে ধরেছে। এতে যুক্তফ্রন্টের প্রতি মানুষের জনসমর্থন বৃদ্ধি পেয়েছে। পাকিস্তান সৃষ্টির পর মুসলিম লীগ কিছু নেতার ব্যক্তিগত সংগঠনে পরিণত হয়। ফলে এ দলটি যেমন সাংগঠনিকভাবে দুর্বল হয়ে পড়ে এবং তাদের বিরুদ্ধে দুর্নীতি ও স্বজনপ্রীতির অভিযোগও বেড়ে যায়। যোগ্য নেতৃত্বের অভাবে তারা সরকার পরিচালনায় ব্যর্থ হয়। ফলে তাদের বিরুদ্ধে গণঅসন্তোষ সৃষ্টি হয়, যা যুক্তফ্রন্টের বিজয়ের পথ সুগম করে। পরিশেষে বলা যায়, উপরে যুক্তফ্রন্টের বিজয়ের যে কারণগুলো উল্লেখ করা হয়েছে সেগুলো উদ্দীপকের ঐক্যজোটের বিজয়ের কারণ নয়। তাই উভয় দলের বিজয়ের কারণে ভিন্নতা স্পষ্ট হয়ে ওঠে।"
        }
      ]
    },
    {
      "number": "10",
      "uddipok": "১৯৯০ সালে মিয়ানমারে এক ঐতিহাসিক নির্বাচন অনুষ্ঠিত হয়। ঐ নির্বাচনে গণতন্ত্রপন্থি নেত্রী অং সান সুচির দল 'ন্যাশনাল ফর ডেমক্রেসি' বিপুল ভোটে জয়লাভ করলেও ক্ষমতাসীন জান্তা সরকার সুচির হাতে ক্ষমতা ছেড়ে না দিয়ে বরং তাকে উল্টো রাষ্ট্রদ্রোহী বলে গৃহবন্দি করে রাখেন।",
      "tag": "BNBCC 25",
      "sub_questions": [
        {
          "label": "ক",
          "question": "",
          "explanation": "বঙ্গবন্ধু ২৬ মার্চ প্রথম প্রহরে স্বাধীনতার ঘোষণা দেন।"
        },
        {
          "label": "খ",
          "question": "",
          "explanation": "পূর্ব পাকিস্তানের জাতীয়তাবাদী আন্দোলন ও ছয় দফা আন্দোলন দমনের জন্য আগরতলা মামলা করা হয়। আগরতলা মামলা দায়েরের সরকারের বিভিন্ন উদ্দেশ্য ছিল। যেমন- ১. পূর্ব পাকিস্তানে পরিচালিত ছয় দফাভিত্তিক গণআন্দোলনকে নস্যাৎ করা; ২. পাকিস্তান সেনাবাহিনীর ওপর বাঙালি জাতির বিশ্বাসযোগ্যতা অক্ষুণ্ণ রাখা; ৩. পাকিস্তানের রাজনীতিতে শেখ মুজিবুর রহমানকে নিষ্ক্রিয় ও নির্মূল করা; ৪. পূর্ব ও পশ্চিম পাকিস্তানিদের মধ্যে বিভেদ তৈরি করা। সার্বিকভাবে বাঙালির অধিকার আন্দোলন দাবিয়ে রাখার জন্য বাঙালি নেতৃবৃন্দের বিরুদ্ধে আগরতলা মামলা দায়ের করা হয়েছিল"
        },
        {
          "label": "গ",
          "question": "",
          "explanation": "উদ্দীপকে বর্ণিত মিয়ানমারের ১৯৯০ সালের নির্বাচনের সাথে বাংলাদেশের ১৯৭০ সালের ঐতিহাসিক নির্বাচনের মিল রয়েছে। নিচে তা ব্যাখ্যা করা হলো- উদ্দীপকে দেখা যায়, ১৯৯০ সালে মিয়ানমারে ঐতিহাসিক নির্বাচন অনুষ্ঠিত হয়। এ নির্বাচনে অংসান সুচির দল ন্যাশনাল লীগ ফর ডেমোক্রেসি বিপুল ভোটে জয় লাভ করলে জান্তা সরকার ক্ষমতা ছাড়েনি। তেমনি ১৯৭০ সালের নির্বাচনে বঙ্গবন্ধু শেখ মুজিবুরের নেতৃত্বে আওয়ামী লীগ পাকিস্তানের সংখ্যাগরিষ্ঠতা লাভ করলেও জান্তা সরকারের প্রেসিডেন্ট ইয়াহিয়া খান ক্ষমতা হস্তান্তর না করে টালবাহানা শুরু করে। দীর্ঘদিন সামরিক শাসনের পর ইয়াহিয়া খান সাধারণ নির্বাচনের ঘোষণা দেন এবং নির্বাচিত প্রতিনিধিদের হাতে ক্ষমতা হস্তান্তরের প্রতিশ্রুতি দেন। ৭ ডিসেম্বর জাতীয় পরিষদের এবং ১৭ ডিসেম্বর প্রাদেশিক পরিষদের নির্বাচনের তারিখ ধার্য করা হয়। কিন্তু ১২ নভেম্বর পূর্ব বাংলার উপকূলীয় অঞ্চলে ঘূর্ণিঝড় ও জলোচ্ছ্বাস দেখা দিলে উপদ্রব এলাকায় ১৭ জানুয়ারি নির্বাচন অনুষ্ঠিত হয়। এ নির্বাচনে জাতীয় পরিষদের আসন সংখ্যা ছিল ৩১৩টি। এর মধ্যে পূর্ব পাকিস্তানের জন্য বরাদ্দ ছিল ১৬৯টি। আওয়ামী লীগ এ ১৬৯টি আসনের মধ্যে সংরক্ষিত ৭টি মহিলা আসনসহ ১৬৭টি আসন লাভ করে। অন্যদিকে, পিপিপি পশ্চিম পাকিস্তানের চারটি প্রদেশে মোট ৮৮টি আসন লাভ করে দ্বিতীয় রাজনৈতিক দল হিসেবে আবির্ভূত হয়। পক্ষান্তরে, মুসলিম লীগ পেয়েছিল মাত্র ৯টি আসন। আবার পূর্ব পাকিস্তান প্রাদেশি। পরিষদের নির্বাচনে আওয়ামী লীগ ৩১০টি আসনের মধ্যে ২৯৮টি আসন লাভ করে। এভাবে আওয়ামী লীগ জাতীয় ও প্রাদেশিক পরিষদের নির্বাচনে একক সংখ্যাগরিষ্ঠতা অর্জন করে। পরিশেষে বলা যায়, ১৯৭০ সালের সাধারণ নির্বাচন বাঙালি জাতির ইতিহাসে একটি গুরুত্বপূর্ণ নির্বাচন এবং এ নির্বাচন স্বাধীনতার পথকে অনেক এগিয়ে দিয়েছিল।"
        },
        {
          "label": "ঘ",
          "question": "",
          "explanation": "হ্যাঁ, আমি মনে করি, উক্ত নির্বাচন তথা ১৯৭০ সালের নির্বাচন বাংলাদেশের স্বাধীনতা যুদ্ধকে ত্বরান্বিত করে। নিচে আমার মতামত বিশ্লেষণ করা হলো- সমগ্র পাকিস্তানের প্রেক্ষাপট ও বাঙালি জাতীয়তাবাদ এবং স্বাধীন সার্বভৌম বাংলাদেশের অভ্যুদয়ের পিছনে ১৯৭০ সালের নির্বাচন সুদূরপ্রসারী ভূমিকা পালন করে। দীর্ঘ ২৩ বছর পর ১৯৭০ সালের নির্বাচন ছিল পাকিস্তানের ইতিহাসে প্রথম সাধারণ নির্বাচন। সংবিধান রচনায় পাকিস্তানের শাসকগোষ্ঠী যে ব্যর্থতার পরিচয় দেয় ১৯৭০ সালের জাতীয় নির্বাচনে বিজয়ী দলের মাধ্যমে এ সংবিধান রচনার সুযোগ তৈরি হয়। এ নির্বাচনে জয় লাভের মাধ্যমে আওয়ামী লীগ ছয় দফাকে বাঙালির প্রাণের দাবি, বাঁচা-মরার দাবি হিসেবে প্রতিষ্ঠা করতে সক্ষম হয়। ১৯৬৮ ও ১৯৬৯ সালের গণজাগরণের হাত ধরে ১৯৭০ সালের নির্বাচন বাঙালি জাতিকে সবচাইতে সুসংহত, সুদৃঢ় ও লৌহ কঠিন হয়। ১৯৭০ সালের নির্বাচনে আওয়ামী লীগ জাতীয় ও প্রাদেশিক পরিষদের একক সংখ্যাগরিষ্ঠতা অর্জন করে। পূর্ব পাকিস্তান থেকে জাতীয় পরিষদের ১৬৯টি আসনের মধ্যে ১৬৭টি, শতকরা হিসেবে ৯৮.৮১% এবং প্রাদেশিক নির্বাচনে ৩১০টি আসনে মধ্যে ২৯৮টি শতকরা হিসেবে ৯৬.১২% আসন লাভ করে আওয়ামী লীগ। নির্বাচনের ফলাফল প্রকাশের পর বঙ্গবন্ধু শেখ মুজিবুর রহমান 'মুকুটহীন রাজা' হিসেবে আখ্যায়িত হন এবং আন্তর্জাতিক মহলেও প্রশংসা কুড়াতে সক্ষম হন। পরবর্তীতে পাকিস্তান সরকার ক্ষমতা ছাড়তে অস্বীকার করলে বাঙালি জাতি অধিকার আদায়ে ঝাঁপিয়ে পড়ে। ক্ষমতা হস্তান্তর না করে ইয়াহিয়া খান ষড়যন্ত্র শুরু করলে অসহযোগ আন্দোলন গড়ে ওঠে এবং ৭ মার্চের ভাষণে মুক্তির দিশা দেওয়া হয়। অতঃপর ৯ মাস যুদ্ধের মাধ্যমে ১৯৭১ সালে স্বাধীন বাংলাদেশ সৃষ্টি হয়। উপরিউক্ত আলোচনা থেকে বলা যায়, ১৯৭০ সালের নির্বাচনে বাঙালি জাতি জাতীয়তাবাদ ও ঐক্যের যে নজির স্থাপন করে তার হাত ধরেই পরবর্তীতে অর্জিত হয় স্বাধীনতা।"
        }
      ]
    },
    {
      "number": "11",
      "uddipok": "বিষ্ণুপুর গ্রামের অধিকাংশ জনগোষ্ঠী হিন্দু সম্প্রদায়ভুক্ত। কিন্তু এই গ্রামের কর্তৃত্ব ছিল মুসলিম সম্প্রদায়ভুক্ত এনায়েত উল্লাহ চেয়ারম্যানের হাতে। চেয়ারম্যান সাহেব তার সংখ্যাগরিষ্ঠ রাজপুত জনগোষ্ঠীকে সন্তুষ্ট রাখার জন্য তিনি তাদের বিভিন্ন সুযোগ-সুবিধা দান করেন।",
      "tag": "BNBCC 25",
      "sub_questions": [
        {
          "label": "ক",
          "question": "'সড়ক-ই-আজম' কে নির্মাণ করেন?",
          "explanation": "শের শাহ 'সড়ক-ই-আজম' নির্মাণ করেন।"
        },
        {
          "label": "খ",
          "question": "মনসবদারি প্রথা সম্পর্কে কী জানো? ব্যাখ্যা করো।",
          "explanation": "ইসলামি অনুশাসনের প্রতি নিষ্ঠাবান হওয়ায় মুঘল সম্রাট আওরঙ্গজেবকে জিন্দাপির বলা হয়। সম্রাট আওরঙ্গজেব ছিলেন খাঁটি সুন্নি মুসলমান। ব্যক্তিগত জীবনে ইসলামের বিধি-বিধান পুঙ্খানুপুঙ্খভাবে মেনে চলেছেন। ধর্মীয় দৃষ্টিতে তিনি পরিশুদ্ধ জীবনযাপন করতেন। রাজ্যশাসনের ব্যাপারে তিনি ইসলাম ধর্ম অনুমোদিত বিধান জারি করেন। আওরঙ্গজেব ইসলামি আচার-আচরণ বিরোধী সব উৎসব-অনুষ্ঠান বন্ধ করে দেন। সম্রাট আকবরের শাসনামলে ইসলাম ধর্মের চর্চা অত্যন্ত শিথিল হয়ে পড়েছিল, আওরঙ্গজেব তা পুনরুজ্জীবিত করেন। তার এ অবদানের জন্য তিনি সাম্রাজ্যের মুসলমানদের কাছ থেকে 'জিন্দাপির' উপাধি লাভ করেন।"
        },
        {
          "label": "গ",
          "question": "উদ্দীপকের ঘটনার সাথে তোমার পাঠ্যবইয়ের কোন মুঘল সম্রাটের। শাসনের মিল পাওয়া যায়? বর্ণনা করো।",
          "explanation": "উদ্দীপকের ঘটনার সাথে মুঘল সম্রাট আকবরের শাসনের মিল পাওয়া যায়। অর্ধশতাব্দী রাজত্বকালে সম্রাট আকবরের গৃহীত উল্লেখযোগ্য নীতিগুলোর মধ্যে রাজপুত নীতি একটি। সংখ্যাগরিষ্ঠ হিন্দুদের সমর্থনের মাধ্যমে সর্বভারতীয় সাম্রাজ্য প্রতিষ্ঠার লক্ষ্যে তিনি রাজপুত নীতি গ্রহণ করেন। এ নীতির বাস্তবায়নে তিনি রাজপুতদের সাথে বন্ধুত্বপূর্ণ সম্পর্ক স্থাপন করেন। উদ্দীপকেও অনুরূপ প্রতিচ্ছবি লক্ষণীয়। উদ্দীপকে দেখা যায়, বিষ্ণুপুর গ্রামের অধিকাংশ জনগোষ্ঠী হিন্দু সম্প্রদায়। কিন্তু এই গ্রামের কর্তৃত্ব ছিল মুসলিম সম্প্রদায়ভুক্ত এনায়েত উল্লাহ চেয়ারম্যানের হাতে। চেয়ারম্যান সাহেব তার সংখ্যাগরিষ্ঠ রাজপুত জনগোষ্ঠীকে সন্তুষ্ট রাখার জন্য তিনি তাদের বিভিন্ন সুযোগ সুবিধা দেন। অনুরূপ ব্যক্তির সাথে সাদৃশ্যপূর্ণ সম্রাট আকবর। তিনি ছিলেন উদারপন্থি ও অসাম্প্রদায়িক। তিনি তার দূরদৃষ্টি, রাজনৈতিক জ্ঞান ও বাস্তব বুদ্ধি দ্বারা বুঝতে পেরেছিলেন যে, ভারতবর্ষে মুঘল সাম্রাজ্যকে শক্তিশালী, স্থিতিশীল ও সমৃদ্ধশালী করতে হলে রাজপুতদের সমর্থন ও সহযোগিতা প্রয়োজন। কাজেই তিনি নিজ বংশের স্থায়িত্বের স্বার্থে ফিন্দু জাগরণে নেতৃত্বদানকারী রাজপুতদের মন জয়ে সচেষ্ট হন এবং তাদের ব্যাপারে বিশেষ নীতি গ্রহণ করেন, যেটি ইতিহাসে 'রাজপুত নীতি' নামে পরিচিত। এ নীতি বাস্তবায়নে তিনি মিলনাত্মক নীতি গ্রহণ করেন। তাদের সাথে সুসম্পর্ক স্থাপনের লক্ষ্যে তিনি ১৫৬২ খ্রিস্টাব্দে সর্বপ্রথম অম্বরের রাজা বিহারিমলের কন্যা যোধবাঈকে বিয়ে করেন। রাজপ্রাসাদে হিন্দু সম্রাজ্ঞীদের জন্য মন্দির স্থাপন করেন। সমগ্র রাজ্যে হিন্দুদের স্বাধীনভাবে ধর্মীয় আচার-অনুষ্ঠান পালনের অধিকার প্রদান করেন। সুতরাং বলা যায়, উদ্দীপকে সম্রাট আকবরের গৃহীত রাজপুত নীতির প্রতিচ্ছবি ফুটে উঠেছে।"
        },
        {
          "label": "ঘ",
          "question": "উক্ত ঘটনায় ফলাফল বিশ্লেষণ করো।",
          "explanation": "উক্ত সম্রাটের অর্থাৎ সম্রাট আকবরের 'রাজপুত নীতি' তার রাজনৈতিক দূরদর্শিতার এক অনন্য দৃষ্টান্ত ছিল। সম্রাট আকবর উপলব্ধি করেছিলেন যে, সাম্রাজ্যকে শক্তিশালী, স্থিতিশীল ও সমৃদ্ধিশালী করতে হলে ভারতের সংখ্যাগরিষ্ঠ অধিবাসী রাজপুতদের সক্রিয় সহযোগিতা ও সমর্থন অপরিহার্য। এ জন্য তিনি রাজপুত বংশের সাথে বৈবাহিক মিত্রতা স্থাপন করেন। ফলে তিনি রাজপুতদের বন্ধুত্ব ও সমর্থন লাভ করেন। আবুল ফজলের 'আইন-ই-আকবরী' গ্রন্থ থেকে জানা যায়, আকবর রাজপুতদের প্রশাসনিক ও সামরিক বিভাগের উচ্চপদগুলোতে নিযুক্ত করে তাদের সহানুভূতি ও সহযোগিতা লাভকরেন। আবার, বিজিত রাজ্যগুলোর শাসনভার রাজপুতদের হাতে ছেড়ে দিয়ে সাম্রাজ্যের ভিতকে শক্তিশালী করেন। রাজপুতদের প্রতি সম্রাটের বন্ধুত্বসুলভ মনোভাব ও সদয় আচরণ ভারতে মুসলিম শাসনের ইতিহাসে এক নবযুগের সূচনা করে। এর ফলে রাজ্যবিস্তার ও রাজ্যশাসনের ব্যাপারে এবং সামাজিক, সাংস্কৃতিক, সামরিক, অর্থনৈতিক উন্নতি ও প্রগতির ক্ষেত্রে হিন্দু তথা রাজপুতরা অনস্বীকার্য অবদান রাখে। রাজপুতদের প্রতি আকবরের উদার আচরণের ফলে ভারতে সংখ্যাগরিষ্ঠ হিন্দুজাতি আকবরকে বিদেশি শাসক, বলে মনে করেননি রাজপুত সেনানিদের সাহায্যেই আকবর বিস্তীর্ণ মেবার অধিকার করতে সমর্থ হয়েছিলেন এবং তার বিশাল সাম্রাজ্য প্রতিষ্ঠিত হয়েছিল। সম্রাট আকবর কখনই সংকীর্ণ দৃষ্টিভঙ্গি নিয়ে কিংবা ধর্মীয় উদ্দেশ্য নিয়ে রাজপুতনায় হস্তক্ষেপ করেননি। প্রকৃতপক্ষে তিনি সব রাজপুতকে নিজ রাজ্যের অংশীদার করে নেওয়ায় হিন্দু সম্প্রদায় মুঘল সাম্রাজ্যের অনুগত হয়ে পড়েছিল। রাজপুত নীতিই আকবরকে মধ্যযুগের ভারতবর্ষের ইতিহাসে উদারতার এক মূর্ত বিগ্রহে পরিণত করেছে। এ নীতির সূত্র ধরেই তিনি 'মহামতি' আখ্যায় ভূষিত হয়েছেন। উপরের আলোচনা হতে একথা সুস্পষ্ট যে, সম্রাট আকবরের রাজপুত নীতির কারণে মুঘল সাম্রাজ্যের ভিত সুদৃঢ় ও শতাধিক বছর স্থায়ী হয়েছিল।"
        }
      ]
    }
  ]
}