{
  "title": "ঢাকা কলেজ ২০২৩",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "প্রাচীনকাল থেকেই দেশের শিল্প নগরীর সাথে ছোট শহর-বন্দরের মধ্যে নৌপথে বাণিজ্যিক পণ্য পরিবহনের পাশাপাশি একটা সাংস্কৃতিক যোগাযোগও গড়ে ওঠে। ঐতিহ্যের ধারাবাহিকতায় বড় ব্যবসায়ী ইসমত সাহেব নরসিংদী শহর থেকে সাতটি জাহাজে করে শিল্পের কাঁচামাল, কিছু শ্রমিক, উপঢৌকন ও ব্যবসায়ের অর্থ ঢাকায় পাঠাচ্ছিলেন। জাহাজগুলো নারায়ণগঞ্জ আসলে একদল ডাকাত কর্তৃক মালামাল লুণ্ঠিত হয়। ইসমত সাহেব নারায়ণগঞ্জ প্রশাসনের কাছে এর আশু বিচারসহ ক্ষতিপূরণ দাবি করেন। কিন্তু এর যথাযথ জবাব ও ক্ষতিপূরণ লাভে তিনি ব্যর্থ হন। এতে মালামাল গ্রহীতার মনে ক্ষোভ দেখা দেয়।",
      "tag": "DC 23",
      "sub_questions": [
        {
          "label": "ক",
          "question": "আরবদের সিন্ধু বিজয়ী বীরের নাম কী?",
          "explanation": "আরবদের সিন্ধু বিজয়ী বীরের নাম মুহাম্মদ বিন কাসিম।"
        },
        {
          "label": "খ",
          "question": "রাজা দাহিরের স্ত্রী 'জওহর ব্রত' পালন করেন কেন? ব্যাখ্যা দাও।",
          "explanation": "নিজের সম্মান রক্ষার জন্য রাজা দাহিরের স্ত্রী 'জওহর ব্রত' পালন করেন। প্রাচীনকালে হিন্দু নারীরা বিশেষ করে রাজপুত নারীরা নিজেদের আত্মসম্মানের পরিচয় দেওয়ার জন্য 'জওহর ব্রত' পালন করত। ৭১২ খ্রিষ্টাব্দে মুহাম্মদ বিন কাসিমের নেতৃত্বে আরব বাহিনী সিন্ধু আক্রমণ করে। এতে রাজা দাহির পরাজিত ও নিহত হন এবং রাওয়ার দুর্গের পতন ঘটে। এ সময় রাজা দাহিরের স্ত্রী নিজের সম্মান রক্ষার্থে অন্তঃপুরের অন্য নারীদের নিয়ে অগ্নিকুণ্ডে ঝাঁপ দিয়ে জওহর ব্রত পালন করেন।"
        },
        {
          "label": "গ",
          "question": "উদ্দীপকে বর্ণিত ঘটনাটি প্রাক-সালতানাত যুগের কোন বিজয়াভিযানের সাথে সংগতিপূর্ণ? ব্যাখ্যা করো।",
          "explanation": "উদ্দীপকে বর্ণিত ঘটনাটি প্রাক-সালতানাত যুগের আরবদের সিন্ধু অভিযানের সাথে সংগতিপূর্ণ। উমাইয়া খলিফা আল ওয়ালিদ বিন আবদুল মালিকের (৭০৫-৭১৫ খ্রি.) খিলাফত লাভের পর মুসলিম সাম্রাজ্যে এক নতুন অধ্যায়ের সূচনা হয়। এ সময় পূর্বাঞ্চলীয় শাসনকর্তা হাজ্জাজ বিন ইউসুফ সেনাপতি ও জামাতা মুহাম্মদ বিন কাসিমকে সিন্ধু অভিযানের প্রেরণা যোগান। তার উৎসাহে মুহাম্মদ বিন কাসিমের নেতৃত্বে আরবরা ভারতে সিন্ধুতে অভিযান (৭১২ খ্রি.) পরিচালনা করে। উদ্দীপকের ঘটনা এ অভিযানের প্রত্যক্ষ কারণকে ইঙ্গিত করে। উদ্দীপকে বলা হয়েছে, ইসমত সাহেবের পাঠানো জাহাজের মালামাল- নারায়ণগঞ্জের একদল ডাকাত কর্তৃক লুণ্ঠিত হয়। ইসমত সাহেব নারায়ণগঞ্জ প্রশাসনের কাছে এর বিচার ও ক্ষতিপূরণ চান। কিন্তু যথাযথ বিচার ও ক্ষতিপূরণ না পেয়ে তিনি প্রশাসনের ওপর রাগান্বিত হন। আরবদের সিন্ধু অভিযানের পেছনেও এমন একটি কারণ নিহিত ছিল। জানা যায়, সিংহল (বর্তমান শ্রীলঙ্কা) রাজা আটটি উপঢৌকনপূর্ণ জাহাজ খলিফা ওয়ালিদ ও হাজ্জাজের উদ্দেশ্যে প্রেরণ করেন। কোনো কোনো ঐতিহাসিকের বিবরণ অনুযায়ী সিংহলে বাণিজ্যরত মৃত আরব বণিকদের পরিবার-পরিজনও জাহাজগুলোতে ছিল। যাত্রাপথে জাহাজগুলো সিন্ধুর দেবল বন্দরে উপস্থিত হলে সেগুলো জলদস্যুরা লুট করে। হাজ্জাজ রাজা দাহিরের কাছে এর প্রতিকার ও ক্ষতিপূরণ দাবি করলে দাহির সে দাবি প্রত্যাখ্যান করেন। দাহিরের এ উদ্ধত আচরণে ক্ষুব্ধ হয়ে হাজ্জাজ বিন ইউসুফ সিন্ধু আক্রমণ করে। সুতরাং দেখা যায়, উদ্দীপকের ঘটনার সাথে প্রাক-সালতানাতের সিন্ধু অভিযানের মিল রয়েছে।"
        },
        {
          "label": "ঘ",
          "question": "উক্ত বিজয়কে কি 'নিষ্ফল বিজয়' বলে আখ্যায়িত করা যায়? তোমার উত্তরের সপক্ষে যুক্তি দেখাও।",
          "explanation": "সিন্ধু অভিযানকে 'নিষ্ফল বিজয়' বলা যায় না। কারণ মুহাম্মদ বিন কাসিমের মৃত্যুর পর সিন্ধু ও মুলতানে আরব শাসন প্রায় দেড়শ বছর স্থায়ী হয়েছিল। আরবদের সিন্ধু বিজয়ের পথ ধরে পরবর্তী সময়ে মুসলমানরা ভারতে প্রবেশ করে। মুহাম্মদ বিন কাসিমের পথ অনুসরণ করেই সুলতান মাহমুদ ও মুহাম্মদ ঘুরি ভারতে তাদের আধিপত্য প্রতিষ্ঠা করেছিলেন। সিন্ধু বিজয়ের পর আরব সৈন্যদের মধ্যে অনেকেই স্থায়ীভাবে ভারতে বসতি স্থাপন করেন। তারা বিজিত অঞ্চলে বহু রাস্তাঘাট নির্মাণ করেন। ইতিহাসবিদ টড 'রাজস্থানের ইতিহাস' গ্রন্থে আরবদের সিন্ধু বিজয়কে একটি গুরুত্বপূর্ণ ঘটনা বলে অভিহিত করেছেন। সিন্ধু বিজয়ের রাজনৈতিক ফলাফল নিয়ে বিতর্ক থাকলেও এর ধর্মীয় ফলাফল ছিল খুবই তাৎপর্যপূর্ণ। এ বিজয়ের ফলে অসংখ্য পির-দরবেশ ভারতীয় উপমহাদেশে ধর্ম প্রচারের জন্য আসেন; যাদের প্রভাবে সাম্য, মৈত্রী, উদারতা ও সহিষ্ণুতার প্রতীক ইসলাম ধর্মে দলে দলে নির্যাতিত হিন্দু সম্প্রদায় যোগদান করতে থাকে। সিন্ধু ও মুলতানে আরব প্রাধান্য প্রতিষ্ঠিত হওয়ার পর আরবদের সাথে ভারতের বাণিজ্যিক সম্পর্ক আরও সুদৃঢ় হয়। সিন্ধু বিজয়ের মাধ্যমে আরবরা সর্বপ্রথম হিন্দু সম্প্রদায়ের নিবিড় সংস্পর্শে আসার সুযোগ পায়। ফলে উভয়ের মধ্যে বৈবাহিক সম্পর্ক তৈরি হয়। আর্য ও সেমেটিক জাতির এ মিলন ভারতবর্ষে নতুন সমাজব্যবস্থার সৃষ্টি করে। আরবদের কল্যাণমুখী শাসন, ধর্মীয় স্বাধীনতা। প্রদান, ধর্মীয় উপাসনালয়গুলো সংরক্ষণ প্রভৃতি কাজ উভয়ের মধ্যে আস্থা সৃষ্টি করে। প্রকৃতপক্ষে হিন্দু-মুসলিমের এ সহাবস্থানই পরবর্তী সময়ে ভারতে নতুন সভ্যতা ও সংস্কৃতির বিকাশ ঘটিয়েছিল। উপরের আলোচনা থেকে একথা নিশ্চিতভাবে বলা যায়, আরবদের সিন্ধু অভিযান কোনোভাবেই নিষ্ফল বিজয় ছিল না। বরং এ বিজয়ের সামাজিক, সাংস্কৃতিক, ধর্মীয় প্রভাব ছিল বিশেষ তাৎপর্যপূর্ণ।"
        }
      ]
    },
    {
      "number": "2",
      "uddipok": "সুলতান সুলেমান বারবার অন্য একটি দেশে অভিযান পরিচালনা করেন এবং অবশেষে দেশে ফিরে আসেন। এ অভিযানে তিনি যে ধন-সম্পদ অর্জন করেন তা শিক্ষাবিস্তার ও উন্নয়নমূলক কাজে ব্যয় করেন। এক পর্যায়ে তিনি তার রাজ্যকে একটি সমৃদ্ধশালী রাজ্যে পরিণত করেন।",
      "tag": "DC 23",
      "sub_questions": [
        {
          "label": "ক",
          "question": "সোমনাথ মন্দির কোথায় অবস্থিত?",
          "explanation": "সোমনাথ মন্দির ভারতের গুজরাটে অবস্থিত।"
        },
        {
          "label": "খ",
          "question": "সতীদাহ প্রথা কী? ব্যাখ্যা করো।",
          "explanation": "প্রাচীন হিন্দু সমাজে স্বামীর মৃতদেহের সাথে বিধবা স্ত্রীকে একই চিতায় দাহ করার রীতিই সতীদাহ প্রথা নামে পরিচিত। প্রাচীনকালে হিন্দু নারীরা মৃত স্বামীর প্রতি চূড়ান্ত আনুগত্য দেখাতে স্বেচ্ছাপ্রণোদিত হয়েই স্বামীর চিতায় আত্মাহুতি দিত। কিন্তু কালক্রমে এটি হিন্দু সমাজে ধর্মীয় বাধ্যবাধকতায় রূপ নেয়। এক সময় ধর্মের দোহাই দিয়ে সমাজপতিরা বিধবাদের মৃত স্বামীর সাথে সহমরণে বাধ্য করে। তারা জোর করে অনেক বিধবাদের মৃত স্বামীর সাথে পুড়িয়ে মারতে শুরু করে। হিন্দু সমাজের এ জঘন্য ও নিষ্ঠুর রীতিকেই সতীদাহ প্রথা বলা হয়।"
        },
        {
          "label": "গ",
          "question": "উদ্দীপকে বর্ণিত ঘটনার সাথে তোমার পঠিত কোন শাসকের সাদৃশ্য রয়েছে? ব্যাখ্যা করো।",
          "explanation": "উদ্দীপকে বর্ণিত ঘটনার সাথে আমার পঠিত শাসক সুলতান মাহমুদের মিল রয়েছে। যেকোনো দেশ, রাজ্য বা অঞ্চলকে সমৃদ্ধিশালী ও সুসজ্জিত করতে হলে প্রচুর অর্থের প্রয়োজন হয়। ইতিহাস সাক্ষ্য দেয়- এই অর্থের প্রয়োজনে অনেক শাসক বিভিন্ন রাজ্যে অভিযান চালিয়েছেন। উদ্দীপকের সুলতান সুলেমান এবং ইতিহাসখ্যাত সুলতান মাহমুদ এমনই দুজন শাসক। উদ্দীপকে বর্ণিত সুলতান সুলেমান নিজ রাজ্যকে অর্থনৈতিকভাবে সমৃদ্ধিশালী করার জন্য বিভিন্ন দেশে অভিযান প্রেরণ করেন। সেসব অভিযান থেকে প্রাপ্ত ধন-সম্পদ কাজে লাগিয়ে তিনি তার শাসনব্যবস্থা পরিচালনা করেন। তাছাড়া শিক্ষা বিস্তার ও শিল্পকলার উন্নয়নে তিনি আহরিত ধন-সম্পদ ব্যয় করেন। বিখ্যাত সমরনেতা ও সাহসী বীর গজনির সুলতান মাহমুদও ধন-ঐশ্বর্যে ভরপুর ভারতবর্ষে বারবার আক্রমণ করেন। তার এ অভিযানের উদ্দেশ্য ছিল প্রচুর ধন-সম্পদ আহরণ করে নিজ রাজ্যের উন্নয়ন ঘটানো। তাই তিনি ভারতবর্ষকে তার প্রয়োজনীয় অর্থভাণ্ডার মনে করে ২৭ বছরে (১০০০-১০২৬ খ্রি.) মোট ১৭ বার সেখানে অভিযান প্রেরণ করেন এবং প্রতিবারই জয়লাভ করে প্রচুর সম্পদ হস্তগত করেন। এর মধ্যে তাঁর ষোলতম অভিযান সোমনাথ মন্দির থেকে তিনি প্রচুর সম্পদ করায়ত্ত্ব করেন। ভারত অভিযান থেকে আহরিত অর্থ-সম্পদ কাজে লাগিয়ে তিনি গজনি রাজ্যকে সমৃদ্ধিশালী করে গড়ে তুলেছিলেন। তিনি জ্ঞান-বিজ্ঞানের পৃষ্ঠপোষকতায়ও এ সম্পদ ব্যয় করেন। তাছাড়া শিল্প ও সংস্কৃতির পৃষ্ঠপোষক হিসেবে তিনি সুলতান সুলেমানের 'মতোই উদার ও আন্তরিক ছিলেন। গজনিতে নির্মিত স্বর্গীয় বধূ মসজিদটি তার উজ্জ্বল প্রমাণ। সুতরাং দেখা যাচ্ছে, উদ্দীপকের সুলতান সুলেমান ও গজনির শাসক সুলতান মাহমুদের মধ্যে সুস্পষ্ট সাদৃশ্য বিদ্যমান।"
        },
        {
          "label": "ঘ",
          "question": "উক্ত শাসক শুধু একটি সাম্রাজ্যের প্রতিষ্ঠাতাই নন একজন সফল সমরনেতাও ব্যাখ্যা করো।",
          "explanation": "উক্ত শাসক তথা সুলতান মাহমুদ শুধু একটি সাম্রাজ্যের প্রতিষ্ঠাতাই নন একজন সফল সমরনেতাও- মন্তব্যটি যথার্থ। সুলতান মাহমুদ ভারত উপমহাদেশের তথা সমগ্র এ শিয়ার ইতিহাসে একজন শ্রেষ্ঠ নরপতি ছিলেন। গজনির ন্যায় এক ক্ষুদ্র রাজ্যের শাসক হয়ে ক্ষীয় কৃতিত্বের গুণে মাহমুদ এক বিশাল সাম্রাজ্যের অধীশ্বর হয়েছিলেন। তবে তিনি শুধু গজনি সাম্রাজ্যকে সুপ্রতিষ্ঠিতই করেননি বরং দিগ্বিজয়ী বীর হিসেবে স্মরণীয় হয়ে আছেন। উদ্দীপকে দেখা যায়, সুলতান সুলেমান বারবার অন্য একটি দেশে অভিযান পরিচালনা করেন এবং অবশেষে দেশে ফিরে আসেন। এ অভিযানে তিনি যে ধন-সম্পদ অর্জন করেন তা শিক্ষা বিস্তার ও উন্নয়নমূলক কাজে ব্যয় করে তার রাজ্যকে একটি সমৃদ্ধশালী রাজ্যে পরিণত করেন। বিখ্যাত সমরনেতা ও সাহসী বীর গজনির সুলতান মাহমুদও ধন-ঐশ্বর্যে ভরপুর, ভারতবর্ষে বারবার আক্রমণ করেন। তার এ অভিযানের উদ্দেশ্য ছিল প্রচুর ধন-সম্পদ আহরণ করে নিজ রাজ্যের উন্নয়ন ঘটানো। তাই তিনি ভারতবর্ষকে তার প্রয়োজনীয় অর্থভান্ডার মনে করে ২৭ বছরে (১০০০-১০৩৬ খ্রি.) মোট ১৭ বার সেখানে অভিযান প্রেরণ করেন এবং প্রতিবারই জয়লাভ করে প্রচুর সম্পদ হস্তগত করেন। এর মধ্যে তার ষোলতম অভিযান সোমনাথ মন্দির থেকে তিনি প্রচুর সম্পদ করায়ত্ত্ব করেন। ভারত অভিযান থেকে আহরিত অর্থ-সম্পদ কাজে লাগিয়ে তিনি গজনি রাজ্যকে সমৃদ্ধিশালী করে গড়ে তুলেছিলেন। সমরপ্রিয় ও সুদক্ষ সমরনেতা হওয়ার কারণে তার পক্ষে এখন সমৃদ্ধিশালী সাম্রাজ্য বিনির্মাণ সম্ভব হয়েছিল। পরিশেষে বলা যায়, অসাধারণ সাংগঠনিক দক্ষতা ও কৌশলী সমরনেতা বলেই সুলতান মাহমুদ ক্ষুদ্র গজনিকে বিশাল সাম্রাজ্যে রূপায়িত করেন। তাই তিনি শুধু একটি সাম্রাজ্য প্রতিষ্ঠাতাই নন একজন সফল সমরনেতা হিসেবে ইতিহাসে স্মরণীয় হয়ে আছেন।"
        }
      ]
    },
    {
      "number": "3",
      "uddipok": "সম্রাট 'ক' ছিলেন একজন ধর্মনিরপেক্ষ শাসক। রাজনৈতিক উদ্দেশ্য হাসিলের জন্য তিনি সব ধর্মের সার নিয়ে ভারতের বুকে নতুন একটি ধর্মমত প্রবর্তন করেন। এ মতবাদে নামাজ, রোজা, হজ, আযান প্রদান, দাড়ি রাখা ইত্যাদি কোনো বাধ্যবাধকতা ছিল না।",
      "tag": "DC 23",
      "sub_questions": [
        {
          "label": "ক",
          "question": "বৈরাম খাঁ কে ছিলেন?",
          "explanation": "বৈরাম খাঁ ছিলেন সম্রাট আকবরের সাম্রাজ্যের প্রধান উজির।"
        },
        {
          "label": "খ",
          "question": "মনসবদারি প্রথা বলতে কী বোঝায়?",
          "explanation": "মুঘল সম্রাট আকবর সেনাবাহিনীতে নিয়মানুবর্তিতা ও শৃঙ্খলা প্রতিষ্ঠার লক্ষ্যে যে ব্যবস্থা গ্রহণ করেন, তা-ই মনসবদারি প্রথা নামে পরিচিত। 'মনসব' শব্দের অর্থ পদ বা মর্যাদা। এ পদের অধিকারীকে 'মনসবদার' বলা হয়। সামরিক ও বেসামরিক প্রশাসনের অব্যবস্থা দূর করার জন্য সম্রাট আকবর ১৫৭১ খ্রিষ্টাব্দে শাহবাজ খানকে মীর বকশী (সামরিক বাহিনীর প্রধান) নিয়োগ করে একটি পরিকল্পনা গ্রহণ করেন। এটিই 'মনসবদারি প্রথা'। এ ব্যবস্থায় সর্বোচ্চ এবং সর্বনিম্ন পর্যায়ের মনসবদার তাদের অধীনে যথাক্রমে মোট ১০ হাজার থেকে ১০ জন সৈন্য রাখতে পারতেন।"
        },
        {
          "label": "গ",
          "question": "সম্রাট 'ক' এর ধর্মমতের সাথে সম্রাট আকবরের কোন ধর্মনীতির সামঞ্জস্য আছে? ব্যাখ্যা করো।",
          "explanation": "উদ্দীপকে সম্রাট 'ক'-এর ধর্মের সাথে সম্রাট আকবরের দীন-ই- ইলাহি ধর্মনীতির সামঞ্জস্য রয়েছে। সম্রাট আকবর ১৫৮২ খ্রিষ্টাব্দে দীন-ই-ইলাহি নামে একটি ধর্ম প্রবর্তন করেন। আকবরের দীন-ই-ইলাহি প্রবর্তনের মূল উদ্দেশ্য ছিল রাজনৈতিক। ভারতে মুঘল শক্তির স্থায়িত্ব বিধানের স্বার্থে হিন্দু-মুসলিম নাগরিকদের মধ্যে ঐক্য ও প্রীতির বন্ধন গড়ে তোলার উদ্দেশ্যেই তিনি এ ধর্ম চালু করেন। এ ধর্মমতের মধ্যে নামাজ, রোজা ইত্যাদি কোনো ইবাদত ছিল না। উদ্দীপকের ধর্মমতেও এ বিষয়টি লক্ষণীয়। উদ্দীপকে সম্রাট 'ক' রাজনৈতিক উদ্দেশ্য হাসিলের জন্য সকল ধর্মের সার নিয়ে একটি নতুন ধর্মীয় মতবাদ চালু করেন। এ মতবাদে নামাজ, রোজা বলে কোনো ইবাদত ছিল না। এ ধর্মমত যেনো আকবরের দীন-ই- ইলাহিরই প্রতিচ্ছবি। আকবার সকল ধর্মের ভালো ও উৎকৃষ্ট নীতিগুলোর সার নিয়েই দীন-ই-ইলাহি প্রবর্তন করেছিলেন। এ ধর্মে কোনো নবি বা দেব-দেবীর অস্তিত্ব ছিল না। এ ধর্মে দীক্ষা গ্রহণের জন্য ব্যক্তির জীবন, ধর্ম, সম্মান ও সম্পত্তি এ চারটি জিনিস উৎসর্গ করতে হতো। এ ধর্মের কোনো স্বতন্ত্র ধর্মগ্রন্থ ছিল না। এ ধর্মে নামাজ পড়া, রোজা রাখা, কুরআন শিক্ষাসহ নানাবিধ ইসলামি, অনুশাসন পালন না করতে উৎসাহিত করা হয়। সুতরাং বলা যায়, সম্রাট 'ক'-এর নতুন ধর্মমত প্রবর্তনের সাথে আকবরের দীন-ই-ইলাহি-এর সাদৃশ্য রয়েছে।"
        },
        {
          "label": "ঘ",
          "question": "তুমি কি মনে কর সম্রাট আকবরের এ ধর্মনীতি ছিল ইসলামের প্রতি হুমকি? উত্তরের পক্ষে যুক্তি দাও।",
          "explanation": "আকবর প্রবর্তিত। 'দীন-ই-ইলাহি' ধর্মমতে, ইসলাম বিরোধী পদক্ষেপ গ্রহণ করার জন্য এ ধর্মনীতি ছিল ইসলামের জন্য হুমকিস্বরূপ- এর সাথে আমি একমত। সম্রাট আকবর ১৫৮২ খ্রিষ্টাব্দে দীন-ই-ইলাহি নামে একটি নতুন ধর্মমত চালু করেন। সর্বেশ্বরবাদী এ ধর্মমত সকল ধর্মের উৎকৃষ্ট নীতিমালা নিয়ে গঠিত হয়েছিল। এ ধর্মে কোনো ধর্মগ্রন্থ বা নবির অস্তিত্ব ছিল না। এছাড়া ইসলামের মৌলিক ইবাদতগুলো পালন করাও ছিল এ ধর্মে নিষিদ্ধ, যা সম্পূর্ণভাবে ইসলাম ধর্মের সাথে সাংঘর্ষিক বলে আমি মনে করি। আকবরের দীন-ই-ইলাহি ধর্মের কালিমা ছিল 'লা-ইলাহা-ইল্লাল্লাহ ওয়া আকবারু খালিফাতুল্লাহ'। পারস্পরিক সাক্ষাতে তাদের আল্লাহু আকবর' বলে সালাম এবং জাল্লা-জালালুহু বলে সালামের জবাব দেয়ার বিধান প্রচলিত ছিল.। এ ধর্মে আগুনকে পবিত্র মনে করে আমিষ জাতীয় খাবার গ্রহণ থেকে বিরত থাকতে হতো। এছাড়াও এ ধর্মে মসজিদে নামাজ পড়া, আজান দেওয়া; দাঁড়ি ও রোজা রাখা, হজ পালন করা, কুরআন শিক্ষা লাভ করা এবং মুহাম্মদ আহম্মদ ও মোস্তফা নাম রাখা ছিল সম্পূর্ণ নিষিদ্ধ। হিন্দু ধর্মীয় অনুষ্ঠান দিপালি, জন্মাষ্টমি, রাখি, হোলি ইত্যাদি এ ধর্মের অনুসারীরা পালন করত। এ ধর্মের অনুসারীদের পূর্বদিকে মাথা, পশ্চিম দিকে পা দিয়ে সমাহিত করা হতো। উপরের আলোচনা থেকে বলা যায়, আকবরের দীন-ই-ইলাহি ধর্মমতে প্রবর্তিত নীতিসমূহ ছিল সম্পূর্ণ ইসলাম বিরোধী এবং সাংঘর্ষিক।"
        }
      ]
    },
    {
      "number": "4",
      "uddipok": "১৮৫৬ খ্রিস্টাব্দে প্যারিসের সন্ধি দ্বারা তুর্কি সুলতান আব্দুল আজিজ তুরস্কে আলোকিত শাসনব্যবস্থা ও সংখ্যালঘুদের অধিকার রক্ষার প্রতিশ্রুতি দেন। তুর্কি সাম্রাজ্যের খ্রিষ্ট ধর্মাবলম্বী প্রজারা যাতে সমান মর্যাদাসহকারে বসবাস, করতে পারে এবং রাষ্ট্রীয় কাজে সুলতানকে সহযোগিতা করে সেজন্য তিনি এই নীতির প্রবর্তন করেন। প্রাদেশিক সভায় সকল ধর্মের প্রতিনিধিত্ব আইন ব্যবস্থা চালু করেন। এর ফলে অ-তুর্কি প্রজাদের সঙ্গে সরকারের সংযুক্তি গড়ে ওঠার সুযোগ দেখা দেয়। কিন্তু পুরাতন পন্থিদের বিদ্রোহের ফলে রাজ্যে বিশৃঙ্খলা দেখা দেয় এবং সুলতান আব্দুল আজিজ পদচ্যুত হন।",
      "tag": "DC 23",
      "sub_questions": [
        {
          "label": "ক",
          "question": "হুমায়ুন শব্দের অর্থ কী",
          "explanation": "হুমায়ুন শব্দের অর্থ সৌভাগ্যবান।"
        },
        {
          "label": "খ",
          "question": "মুঘলদের পরিচয় দাও।",
          "explanation": "মোঙ্গল' শব্দ থেকেই 'মুঘল' নামকরণ হয়েছে বলে অনেক ঐতিহাসিক মনে করেন। উল্লেখ্য যে, ভারতে মুঘল সাম্রাজ্যের প্রতিষ্ঠাতা বাবর ছিলেন মায়ের দিক থেকে দুর্ধর্ষ মোঙ্গল নেতা চেঙ্গিস খান এবং পিতার দিক থেকে চাঘতাই তুর্কি বীর তৈমুর লঙের বংশধর। চেঙ্গিস-তৈমুরের বংশধর জহিরউদ্দিন মুহাম্মদ বাবরের ভারতে প্রতিষ্ঠিত রাজবংশটি 'মুঘল' নামে পরিচিতি লাভ করে। ১৫২৬ খ্রিষ্টাব্দে লোদি বংশের ধ্বংসস্তূপের ওপর বাবর এ নতুন রাজবংশের গোড়াপত্তন করেন।"
        },
        {
          "label": "গ",
          "question": "সুলতান আব্দুল আজিজের পদক্ষেপের সাথে সম্রাট আকবরের কোন নীতির প্রতিফলন লক্ষ করা যায়? ব্যাখ্যা করো",
          "explanation": "সুলতান আব্দুল আজিজের পদক্ষেপের সাথে সম্রাট আকবরের রাজপুত নীতির প্রতিফলন লক্ষ করা যায়। মুঘল সম্রাট আকবর জাতি, ধর্ম নির্বিশেষে সকল শ্রেণির প্রজাসাধারণের সমর্থন, শুভেচ্ছা ও সহযোগিতা লাভের উদ্দেশ্যে রাজপুত নীতি গ্রহণ করেন। এতে করে তিনি ভারতের হিন্দুদের সমর্থন লাভ করেছিলেন। সম্রাট আকবর হিন্দু ও রাজপুতদের সমর্থন লাভের উদ্দেশ্যে সামরিক-বেসামরিক উচ্চ রাজপদে রাজপুতদের নিয়োগ দেন। আইন-ই-আকবরীর তথ্যমতে সম্রাট আকবর ২১ জন সংসদের মধ্যে ৯ জন ছিলেন হিন্দু। উদ্দীপকেও এমন লক্ষ করা যায়। তুর্কি সাম্রাজ্যের খ্রিষ্ট ধর্মাবলম্বী প্রজারা যাতে সমান মর্যাদা সহকারে বসবাস করতে পারে এবং রাষ্ট্রীয় কাজে সুলতানকে সহযোগিতা করে যে জন্য সুলতান আজিজ তুরস্কে সংখ্যালঘুদের অধিকার রক্ষার প্রতিশ্রুতি দেন। প্রাদেশিক সভায় সকল ধর্মের প্রতিনিধিত্ব আইন চালু করেন। এর ফলে অ- তুর্কি প্রজাদের সাথে সরকারের সংযুক্তি গড়ে উঠে। উদ্দীপকের মতই ভারতবর্ষে আলোকিত শাসনব্যবস্থা চালু করতে এবং ক্ষমতার বাইরে থাকা হিন্দু ও রাজপুত শ্রেণিকে সন্তুষ্ট করার জন্য সম্রাট আকবর রাজপুত নীতি গ্রহণ করন। তার এই নীতির ফলে রাষ্ট্রের সকল পর্যায়ে হিন্দুদের অংশগ্রহণের সুযোগ ঘটে, ফলে তাদের সাথে সম্রাটের সম্পর্কের উন্নতি হয়। তাই বলা যায়, উদ্দীপকের সুলতান আজিজের পদক্ষেপে সম্রাট আকবরের রাজপুত নীতির প্রতিফলন লক্ষ করা যায়।"
        },
        {
          "label": "ঘ",
          "question": "সম্রাট আকবরের নীতি তার রাষ্ট্র' পরিচালনায় দূরদর্শিতার প্রতিফলন- মতামত দাও।",
          "explanation": "‘সম্রাট আকবরের নীতি তার রাষ্ট্র পরিচালনায় দূরদর্শিতার প্রতিফলন'- রাজপুত নীতির আলোকে বক্তব্যটি যথার্থ। সম্রাট আকবরের রাজপুত নীতি ভারতের মুঘল শাসনের ইতিহাসে একটি তাৎপর্যপূর্ণ ও যুগান্তকারী পদক্ষেপ। আকবরের রাজপুত নীতি ভারতের রাজনৈতিক, আর্থ-সামাজিক ও সাংস্কৃতিক ইতিহাসকে গভীরভাবে প্রভাবিত করে। এ নীতির ফলে ভারতে হিন্দু-মুসলিম দুই সম্প্রদায়ের মধ্যে সম্প্রীতির সম্পর্ক তৈরি হয়েছিল। আকবরের উদারনীতির কারণে রাজপুত হিন্দুরা মুঘলদের প্রতি বিরোধিতার নীতি ত্যাগ করে। এমনকি তারা মুঘল শক্তির একটি গুরুত্বপূর্ণ স্তরে পরিণত হয়। - আকবরের রাজপুত নীতি বিষয়ে ঐতিহাসিক মোরল্যান্ড বলেন, 'এই নীতির ফলে রাজপুতদের অধিকাংশ সুনির্দিষ্টভাবে সম্রাটের অনুগত হয়ে পড়েন। যার ফলে তিনি ভারতের সর্বশ্রেষ্ঠ ৫০,০০০ অশ্বারোহী বাহিনীর সেবা লাভের অধিকারী হয়েছিলেন।' এছাড়া ঐতিহাসিক ভি. এ, স্মিথ বলেন, 'আকবরের বিভিন্ন পদক্ষেপ রাজপুতদের সন্তুষ্ট করতে সক্ষম হয় এবং তারা বাবরের কাছে পরাজয়ের আঘাত সহজেই ভুলে যায়। বিদেশি নয় বরং আকবরকে জাতীয় নরপতি হিসেবে মেনে নিয়ে রাজপুতরা মুঘল সাম্রাজ্যের স্থায়িত্ব বিধানে সহযোগিতা করে।' পরিশেষে বলা যায়, সম্রাট আকবরই প্রথম সফল বিজেতা যিনি রাজপুতদের সোনার শিকল দিয়ে বাঁধতে সক্ষম হয়েছিলেন এবং এ বাঁধনই তাদের মুসলমান রাজত্বকালে রাজনৈতিক মর্যাদা এনে দিয়েছিল। আবার, একই সাথে তা. মুঘল সাম্রাজ্যের ভিত্তি মজবুত করে তাকে নিষ্কণ্টক করে তোলে। সম্রাট আকবরের রাজপুত নীতি একদিকে যেমন তার 'উদারতার পরিচায়ক তেমনি এটি তার রাষ্ট্র পরিচালনায় দূরদর্শিতার প্রতিফলন। অতএব, প্রশ্নোক্ত বক্তব্যটি রাজপুত নীতির ক্ষেত্রে যথার্থ।"
        }
      ]
    },
    {
      "number": "5",
      "uddipok": "স্পেনীয় উমাইয়া শাসক দ্বিতীয় আব্দুর রহমান আল-আসওয়াদের রাজত্বকালে (৮২২-৮৫২) তার স্ত্রী সুলতানা তারুব, রাজত্বে সর্বেসর্বা হয়ে উঠেছিলেন।: হেরেম থেকে শুরু করে বিচার বিভাগ পর্যন্ত সর্বক্ষেত্রেই স্ত্রীর প্রতি নির্ভরশীল হয়ে পড়েছিলেন এ শাসক। এমনকি রাষ্ট্রের গুরুত্বপূর্ণ সিদ্ধান্তের ক্ষেত্রে সুলতানা তারুবের সিদ্ধান্তকেই চূড়ান্ত বলে গ্রহণ করতেন তিনি। প্রাসাদের আমীর-উমারাদের পদায়ন বা পদচ্যুতি ঘটত সুলতানা তারুবের নির্দেশেই। তবে স্বামীর ওপর সর্বক্ষেত্রে একচ্ছত্র অধিকার প্রতিষ্ঠা করলেও শাসন কর্তৃত্ব সহস্তে গ্রহণ করার ইচ্ছা তার কোনো দিনই ছিল না।",
      "tag": "DC 23",
      "sub_questions": [
        {
          "label": "ক",
          "question": "সোমনাথ মন্দির কোথায় অবস্থিত?",
          "explanation": "সোমনাথ মন্দির ভারতের গুজরাটে অবস্থিত।"
        },
        {
          "label": "খ",
          "question": "কবুলিয়ত ও পাট্টা বলতে কি বোঝো?",
          "explanation": "কবুলিয়ত ও পাট্টা বলতে ভূমির ওপর প্রজাদের স্বত্ব (অধিকার) রক্ষার জন্য ভারতবর্ষের সম্রাট শেরশাহের (১৪৭২-১৫৪৫ খ্রি.) প্রবর্তিত এক অভিনব ব্যবস্থাকে বোঝায়। পাট্টা ছিল জমির অধিকার সংক্রান্ত দলিল। জমির ওপর কৃষকের অধিকার স্বীকার করে সরকারের পক্ষ হতে পাট্টা দেওয়া হতো। অন্যদিকে প্রদেয় করসহ ভূমিতে নিজের দায় ও কর্তব্য বর্ণনা করে কৃষক রাষ্ট্রকে কবুলিয়ত নামক দলিল সম্পাদন করে দিতেন।তাজমহল তৈরি করে ২১ বছর লেগেছিল।"
        },
        {
          "label": "গ",
          "question": "সুলতানা তারুবার কর্মকান্ডের সাথে কোন মুঘল সম্রাজ্ঞীর কর্মকাণ্ডের সাদৃশ্য রয়েছে? ব্যাখ্যা করো।",
          "explanation": "সুলতানা তারুবের কর্মকাণ্ডের সাথে মুঘল সম্রাজ্ঞী নূরজাহানের কর্মকাণ্ডের সাদৃশ্য রয়েছে। 'মুঘল সম্রাট জাহাঙ্গীরের স্ত্রী ছিলেন নূরজাহান। ১৬১১ খ্রিষ্টাব্দে সম্রাট জাহাঙ্গীরের সাথে তার বিবাহের পর থেকে প্রায় ১৫ বছর সাম্রাজ্যে প্রবল প্রতিপত্তি ও প্রভাব বিস্তার করেছিলেন। অসামান্য রূপ ও গুণের অধিকারী এ নারীর সম্রাট জাহাঙ্গীরের ওপরও ব্যাপক প্রভাব ছিল। উদ্দীপকে এ ঘর্টনারই প্রতিফলন ঘটেছে। স্পেনীয় উমাইয়া শাসক দ্বিতীয় আব্দুর রহমানের স্ত্রী সুলতানা তারুব রাজত্বের সর্বেসর্বা হয়ে উঠেছিলেন। রাজ্যের সিদ্ধান্তের ক্ষেত্রে তাবুবের সিদ্ধান্তকেই চূড়ান্ত বলে গ্রহণ করা হতো। প্রাসাদের আমির-উমরাহদের পদায়ন ও পদচ্যুতি সবই ঘটত সুলতানা তারুবের নির্দেশে। ঠিক একইভাবে মুঘল সম্রাট জাহাঙ্গীরের স্ত্রী নূরজাহানও রাজদণ্ড নিজের হাতে ধারণ না করলেও তিনি দরবারে সর্বেসর্বা ছিলেন এবং সম্রাট তার হাতের ক্রীড়নকে পরিণত হয়ে পড়েছিলেন। দরবারের গুরুত্বপূর্ণ পদগুলোতে তিনি নিজের পছন্দের ব্যক্তিদের নিয়োগ দিতেন। সম্রাটের ওপর অসামান্য প্রভাবের কারণে মন্ত্রী ও সভাসদরা তার নির্দেশ অমান্য করতে পারতেন না। তাই বলা যায়, সুলতানা তারুবের চরিত্রে মুঘল সম্রাজ্ঞী নূরজাহানের গুণাবলিরই প্রতিচ্ছবি ফুটে উঠেছে।"
        },
        {
          "label": "ঘ",
          "question": "কর্মকাণ্ডগত সাদৃশ্য থাকলেও তাদের উদ্দেশ্য ভিন্ন ধারায় প্রবাহিত হয়েছে- মন্তব্যটি বিশ্লেষণ করো।",
          "explanation": "সাদৃশ্য থাকলেও সুলতানা তারুব ও সম্রাজ্ঞী নূরজাহানের উদ্দেশ্য ভিন্ন ধারায় প্রবাহিত হয়েছে। সম্রাট জাহাঙ্গীরের রাজত্বকালে (১৬০৫-১৬২৭) নূরজাহান এক গুরুত্বপূর্ণ স্থান দখল করে আছে। বিশ্ব ইতিহাসে তার মতো খুব কম নারী অসীম সাহসিকতা ও রাজনৈতিক প্রজ্ঞার মতো গুণাবলি প্রদর্শন করেছেন। তিনি তার স্বামীকে শুধু প্রভাবিতই করেননি, বরং কয়েক বছর রাষ্ট্রীয় কাজে অনন্য প্রতিভার পরিচয় দিয়েছেন। অর্থাৎ নূরজাহানের উদ্দেশ্য ছিল সাম্রাজ্যের রাজনৈতিক ক্ষেত্রে প্রভাব বিস্তার করা, যে উদ্দেশ্য সুলতানা তারুবের ছিল না।"
        }
      ]
    },
    {
      "number": "6",
      "uddipok": "সর্বধর্মী মতবাদের প্রবস্তুা শ্রী আনন্দ স্বামী। তিনি অস্টাদশ শতাব্দীতে ত্রিপুরা জেলার সরাইল পরগনার কালিকচ্ছ গ্রামে এক কৌলিন জমিদার পরিবারে জন্মগ্রহণ করেন। জমিদারের দায়িত্ব পালনকালে প্রজাদের ধর্মভিত্তিক বিভাজন ও আন্তঃধর্মবিবাদ তাঁকে চিন্তামগ্ন করে তোলে। ধর্ম নিয়ে হত্যা, হানাহানি, রক্তপাত নিরসন ও শান্তি প্রতিষ্ঠার লক্ষ্যে তিনি ইসলাম, সনাতন ও খ্রিস্টধর্মের সমন্বয়ে। 'সর্বধর্ম' মতবাদ প্রবর্তন করতে সক্রিয় হন। তার এ 'সর্বধর্ম' মতবাদে প্রকৃত মানবতার আহ্বান থাকলেও তিনি ধর্মভীরু মানুষের দৃষ্টি আকর্ষণ করতে পারেননি। তবে এর মাধ্যমে তিনি সকল শ্রেণির মানুষের আস্থা অর্জনে সক্ষম হন।",
      "tag": "DC 23",
      "sub_questions": [
        {
          "label": "ক",
          "question": "'মনসব' শব্দের অর্থ কী?",
          "explanation": "'মনসব' শব্দের অর্থ পদ বা পদমর্যাদা।"
        },
        {
          "label": "খ",
          "question": "কবুলিয়ত ও পাট্টা বলতে কী বোঝায়? ব্যাখ্যা করো।",
          "explanation": "কবুলিয়ত ও পাট্টা বলতে ভূমির ওপর প্রজাদের স্বত্ব (অধিকার) রক্ষার জন্য ভারতবর্ষের সম্রাট শেরশাহের (১৪৭২-১৫৪৫ খ্রি.) প্রবর্তিত এক অভিনব ব্যবস্থাকে বোঝায়। পাট্টা ছিল জমির অধিকার সংক্রান্ত দলিল। জমির ওপর কৃষকের অধিকার স্বীকার করে সরকারের পণ্য হতে পাট্টা দেওয়া হতো। অন্যদিকে প্রদেয় করসহ ভূমিতে নিজের দায় ও কর্তব্য বর্ণনা করে কৃষক রাষ্ট্রকে কবুলিয়ত নামক দলিল সম্পাদন করে দিতেন।"
        },
        {
          "label": "গ",
          "question": "উদ্দীপকে উল্লিখিত আনন্দ স্বামীর সাথে মুঘল সম্রাট আকবরের কোন নীতির সাদৃশ্য পাওয়া যায়? উত্ত নীতির মতবাদসমূহ ব্যাখ্যা করো।",
          "explanation": "উদ্দীপকে উল্লেখিত আনন্দ স্বামীর সাথে মুঘল সম্রাট আকবরের 'দীন-ই-এলাহী' নামক ধর্মীয় নীতির সাদৃশ্য রয়েছে। এ ধর্মমতে সব ধর্মের সমন্বয়ে গড়ে তোলা হয়েছিল। সম্রাট আকবর ১৫৮২ খ্রিষ্টাব্দে 'দীন-ই-এলাহী' নামে একটি নতুন ধর্মমত প্রবর্তন করেন। এটি ছিল সর্বেশ্বরবাদী ধর্ম। সকল ধর্মের উত্কৃষ্ট নীতিমালা নিয়ে এ ধর্মমত গঠিত হয়েছিল। এ ধর্মমতে কোনো নবি বা দেব-দেবীর অস্তিত্ব ছিল না। তবে একেশ্বরবাদের ধারণা ছিল প্রবল। এ ধর্মে দীক্ষা গ্রহণকারীকে সম্রাটের নামে ৪টি স্তরে তার জীবন, ধর্ম, সম্মান ও সম্পত্তি উৎসর্গ করতে হতো। উদ্দীপকের আনন্দ স্বামী ধর্ম নিয়ে হত্যা, হানাহানি, রক্তপাত নিরসন ও শান্তি প্রতিষ্ঠার লক্ষ্যে ইসলাম, সনাতন ও খ্রিস্টধর্মের সমন্বয়ে সর্বধর্ম মতবাদ প্রবর্তন করেন। তার এ সর্বধর্ম মতবাদের মূলকথা ছিল মানবতাবাদ। একইভাবে মুঘল সম্রাট আকবরও সকল ধর্মের সারাংশ নিয়ে 'দীন-ই-ইলাহি' নামের সর্বেশ্বরবাদী ধর্মীয় নীতি প্রবর্তন করেছিলেন। 'দীন- ই-ইলাহি' ধর্মমতের অনুসারীদেরকে 'লা-ইলাহা-ইল্লাল্লাহু ওয়া আকবর খলিফাতুল্লাহ' এ কথাটি পাঠ করতে হতো। এ ধর্মের অনুসারীদের পারস্পরিক দেখা-সাক্ষাতে একজনকে 'আল্লাহু আকবর' বলে সম্ভাষণ করতে হতো এবং অন্যজনকে 'জাল্লেজালালুহু' বলে উত্তর দিতে হতো। এ ধর্মে আগুনকে পবিত্র বলে সম্মান করা হতো। এর অনুসারীদের অন্য ধর্মের প্রতি শ্রদ্ধাশীল এবং আমিষ জাতীয় খাবার (মাংস, মাছ, ডিম, ডাল প্রভৃতি) গ্রহণ থেকে বিরত থাকতে হতো। তাছাড়া তাদেরকে জন্মদিন উদযাপন করে ঐদিন দানখয়রাতসহ স্বধর্মীদের আপ্যায়নের ব্যবস্থা করতে হতো। তাদেরকে মৃত্যুর পূর্বেই ভোজ অনুষ্ঠানের আয়োজন করতে হতো। এছাড়া এ ধর্মের অনুসারীদের ভিক্ষা গ্রহণ থেকে বিরত থাকতে হতো। কসাই, ধীবর, য প্রভৃতি নিম্নশ্রেণির লোকেরা জীব হত্যা করত বলে তাদের সাথে ওঠা- ব্যাধ প্রভৃ ব ছিল। উল্লিখিত বিধি-নিষেধ আরোপ করে সম্রাট আকবর 'দীন- বসা নিষিদ্ধ। ই-ইলাহি' ধর্মমতের প্রবর্তন করেছিলেন।"
        },
        {
          "label": "ঘ",
          "question": "উদ্দীপকে উল্লেখিত ব্যক্তির সর্বধর্ম মতবাদ প্রবর্তন ও সম্রাট আকবরের ধর্মনীতি প্রণয়নের উদ্দেশ্যের তুলনামূলক বিশ্লেষণ করো।",
          "explanation": "উদ্দীপকে উল্লিখিত ব্যক্তির সর্বধর্ম মতবাদ প্রবর্তনের উদ্দেশ্য ছিল শান্তি প্রতিষ্ঠা। অন্যদিকে সম্রাট আকবরের 'দীন-ই-ইলাহি' ধর্মমত প্রবর্তনের উদ্দেশ্য ছিল ধর্মীয় ঐক্য প্রতিষ্ঠার মাধ্যমে রাজনৈতিক স্বার্থ হাসিল করা। ষোড়শ শতাব্দী ছিল বিশ্বব্যাপী এক ধর্মীয় আন্দোলনের যুগ। তখন সাম্প্রদায়িক দ্বন্দ্ব কিংবা ধর্মীয় অধিকার রক্ষায় দেশে-দেশে, রাজায়-রাজায় যুদ্ধ পর্যন্ত লেগে যেত। উদাহরণস্বরূপ ইংল্যান্ডের রানি এলিজাবেথ এবং স্পেনের রাজা দ্বিতীয় ফিলিপের মধ্যে সংঘটিত আর্মাডার যুদ্ধের (১৫৮৮) কথা উল্লেখ করা যায়। এমন ধর্মীয় কোন্দলের যুগে সম্রাট আকবর ধর্মনিরপেক্ষ শাসনব্যবস্থা স্থাপন করে উদারতা ও রাজনৈতিক দূরদর্শিতার পরিচয় দিয়েছিলেন। ভারতীয় উপমহাদেশে বৃহৎ মুঘল সাম্রাজ্য প্রতিষ্ঠা ও তার স্থায়িত্ব বিধানই ছিল তার উদার ধর্মমত প্রবর্তনের একমাত্র কারণ। কেননা হিন্দু অধ্যুষিত ভারতে তাদের প্রতি উদার ও সহনশীল হওয়া ছাড়া সম্রাজ্যকে দীর্ঘস্থায়ী করা কোনোভাবেই সম্ভবপর ছিল না। অন্যদিকে উদ্দীপকের শ্রী আনন্দ স্বামী সমাজে শান্তি প্রতিষ্ঠার লক্ষ্যে নতুন ধর্মীয় মতবাদ প্রবর্তন করেন। উদ্দীপকে বর্ণিত শ্রী আনন্দ স্বামী সর্বধর্ম মতবাদের প্রবক্তা। তিনি জমিদারের দায়িত্ব পালনকালে ধর্ম নিয়ে হত্যা, হানাহানি, রক্তপাত নিরসন ও শান্তি প্রতিষ্ঠার লক্ষ্যে ইসলাম, সনাতন ও খ্রিস্টধর্মের সমন্বয়ে সর্বধর্ম মতবাদ প্রবর্তন করেন। অন্যদিকে সম্রাট আকবরের 'দীন-ই-ইলাহি' • ধর্মমত প্রবর্তনের উদ্দেশ্য ছিল সাম্রাজ্যের একচ্ছত্র ধর্মীয় ও রাজনৈতিক নেতা হিসেবে নিজের স্বীকৃতি লাভ। ভারতে মুঘল শক্তিস্তর স্থায়িত্ব বিধানের স্বার্থে হিন্দু-মুসলিম নাগরিকদের মধ্যে ঐক্য ও প্রীতির বন্ধন গড়ে তোলা আবশ্যক ছিল। এ উদ্দেশ্যেই সম্রাট ধর্মীয় ক্ষেত্রে উদার নীতি গ্রহণ করে 'দীন-ই-ইলাহি' ধর্মমত প্রবর্তন করেছিলেন। উপরের আলোচনায় প্রতীয়মান হয় যে, উদ্দীপকের আনন্দ স্বামীর নতুন ধর্ম প্রবর্তনের উদ্দেশ্য ছিল শান্তি প্রতিষ্ঠা। কিন্তু সম্রাট আকবরের নতুন ধর্মমত প্রতিষ্ঠার উদ্দেশ্য ছিল সাম্রাজ্যের সকল ধর্মের অনুসারীদের মধ্যে ঐক্য প্রতিষ্ঠা করে স্বীয় ক্ষমতাকে সুসংহত করা।"
        }
      ]
    },
    {
      "number": "7",
      "uddipok": "কেনিয়ার একটি অঞ্চলের সোহাহিলি ভাষাভাষীরা পূর্বঘোষিত আন্দোলনের কর্মসূচি অনুযায়ী ধর্মঘট পালন করছিল। হাজার হাজার ছাত্র-যুবক-জনতা আন্দোলনে অংশগ্রহণ করেন। এই শ্লোগান সবার মুখে মুখে প্রতিধ্বনিত হচ্ছিল, \"মাতৃভাষা সোহাহিলি চাই”, \"রাষ্ট্রভাষা সোহাহিলি চাই”। সবাইকে অবাক করে দিয়ে নিরস্ত্র আন্দোলনকারীদের ওপর দেশের আইন-শৃঙ্খলা বাহিনী গুলি বর্ষণ করে। এত কয়েকজন নিহত হন এবং অনেক আহত হয়।",
      "tag": "DC 23",
      "sub_questions": [
        {
          "label": "ক",
          "question": "জাতীয়তাবাদ বলতে কী বোঝো?",
          "explanation": "জাতীয়তাবাদ বলতে সাধারণত এক প্রকার মানসিক ঐক্যবোধে উদ্বুদ্ধ জনসমাজকে বোঝায়, যে ঐক্যবোধ উক্ত জনসমাজকে অন্য মানব সমাজ থেকে পৃথক করে।"
        },
        {
          "label": "খ",
          "question": "যুক্তফ্রন্টের দুটি দলের নাম লেখো",
          "explanation": "যুক্তফ্রন্টের দুটি দলের নাম হলো: আওয়ামী মুসলিম লীগ ও কৃষক- শ্রমিক পার্টি। ১৯৫৪ খ্রিষ্টাব্দের নির্বাচনে সদ্য প্রতিষ্ঠিত রাজনৈতিক দলগুলো মুসলিম লীগকে পরাজিত করার কৌশল হিসেবে জোটবদ্ধ হয়ে নির্বাচন করার পরিকল্পনা নেয়। এরই পরিপ্রেক্ষিতে ১৯৫৩ সালে চারটি বিরোধী রাজনৈতিক দলের সমন্বয়ে গঠিত হয় যুক্তফ্রন্ট। মওলানা আবদুল হামিদ খান ভাসানীর নেতৃত্বাধীন আওয়ামী মুসলিম লীগ এবং শেরে বাংলা এ.কে. ফজলুল হকের কৃষক-শ্রমিক পার্টি যুক্তফ্রন্টের অন্যতম প্রধান দুটি দল।"
        },
        {
          "label": "গ",
          "question": "উদ্দীপকের ঘটনার সাথে তোমার পাঠ্যবইয়ের যে ঘটনার সাদৃশ্য লক্ষ করা যায় তার প্রেক্ষাপট বর্ণনা করো।",
          "explanation": "উদ্দীপকের ঘটনার সাথে আমার পাঠ্যবইয়ের সাদৃশ্যপূর্ণ ভাষা- আন্দোলনের প্রেক্ষাপট রচিত হয়েছিল পশ্চিম পাকিস্তানি শাসকগোষ্ঠীর বৈষম্যমূলক নীতির কারণে। ১৯৪৭ সালে ভারত বিভক্তির পর পূর্ব ও পশ্চিম পাকিস্তান নিয়ে পাকিস্তান রাষ্ট্রটি আত্মপ্রকাশ করে। শুরু থেকেই পশ্চিম পাকিস্তানি শাসকগোষ্ঠী পূর্ব বাংলার ওপর নানা বৈষম্যমূলক নীতি গ্রহণ করে। প্রথমেই তারা আঘাত হানে বাঙালির ভাষার ওপর। পূর্ব পাকিস্তান তথা পূর্ব বাংলার অধিবাসীদের মাতৃভাষা বাংলা। তাই পূর্ব পাকিস্তানের রাষ্ট্রভাষা উর্দু করার অন্যায় ঘোষণার প্রতিবাদে 'রাষ্ট্রভাষা বাংলা চাই' আন্দোলন শুরু হয়। এ আন্দোলন প্রতিহত করতে বাঙালির ওপর গুলি বর্ষণ করে এবং এতে বেশ কয়েকজন আন্দোলনকারী শহিদ হন। উদ্দীপকের ঘটনায়ও এর প্রতিফলন দেখা যায়। উদ্দীপকে দেখা যায়, কেনিয়ার একটি অঞ্চলের সোহাহিলি ভাষাভাষিরা পূর্ব ঘোষিত আন্দোলনের কর্মসূচি অনুযায়ী 'রাষ্ট্রভাষা সোহাহিলি চাই' স্লোগান দিতে দিতে ধর্মঘট পালন করছিল। এই শান্তিপূর্ণ ও নিরস্ত্র আন্দোলনকারীদের ওপর দেশের আইন-শৃঙ্খলা বাহিনী গুলি বর্ষণ করলে কয়েকজন নিহিত হয়। এ ঘটনায় বাঙালির ভাষা আন্দোলনের প্রতিচ্ছবি ফুটে উঠেছে। ভাষা আন্দোলন ছিল বাঙালির সাংস্কৃতিক স্বাধিকার আন্দোলন। পূর্ব পাকিস্তানের মোট জনগোষ্ঠীর ৫৬.৪০ শতাংশের মুখের ভাষা বাংলা হওয়া সত্ত্বেও সংখ্যাগরিষ্ঠ মাত্র ৩.২৭ শতাংশ জনগোষ্ঠীর ভাষা উর্দুকে তারা রাষ্ট্রভাষা হিসেবে চাপিয়ে দিতে চেয়েছিল। কিন্তু বাঙালি ছাত্র, শিক্ষক, বুদ্ধিজীবীসহ সব শ্রেণি-পেশার মানুষ জাতি-ধর্ম-বর্ণ নির্বিশেষে এ বৈষম্যমূলক আচরণের তীব্র প্রতিবাদ জানায়। তারা দেশব্যাপী তীব্র আন্দোলন গড়ে তোলে। ১৯৫২ সালের ২১ ফেব্রুয়ারি সালাম, রফিক, জব্বার ও বরকতের রক্তের বিনিময়ে রাষ্ট্রভাষা হিসেবে বাংলার মর্যাদা অর্জিত হয় এবং বিকশিত হয় বাঙালি জাতীয়তাবাদের চেতনা। তাই বলা যায়, সংখ্যাগরিষ্ঠের মাতৃভাষা বাংলাকে বাদ দিয়ে উর্দুকে রাষ্ট্রভাষা করার বৈষম্যমূলক নীতির কারণে ভাষা আন্দোলন সংঘটিত হয়েছিল।"
        },
        {
          "label": "ঘ",
          "question": "উদ্দীপকে বর্ণিত জনগণের আত্মত্যাগের তাৎপর্য তোমার পাঠ্যবইয়ের ঘটনার আলোকে বিশ্লেষণ করো।",
          "explanation": "জাতীয়তাবাদী চেতনায় উদ্বুদ্ধ করে পরবর্তী আন্দোলন সংগ্রাম বেগবান করতে উদ্দীপকে বর্ণিত ভাষা আন্দোলনে জনগণের আত্মত্যাগের তাৎপর্য অপরিসীম। ১৯৫২ সালের ভাষা আন্দোলন বাঙালি জাতিকে ঐক্যবদ্ধ করেছিল। এ আন্দোলন বাঙালিদের মধ্যে রাজনৈতিক সচেতনতা সৃষ্টি করে। এ আন্দোলনের মাধ্যমে পূর্ব পাকিস্তানের জনগণ অধিকার সচেতন হয়ে ওঠে। ফলে তারা স্বতঃস্ফূর্তভাবে আন্দোলনে অংশগ্রহণ করে দাবি আদায়ে সচেতন হয়ে ওঠে। উদ্দীপকের কেনিয়ার সোহাহিলি ভাষাভাষী জনগণের মাতৃভাষার জন্য আত্মত্যাগের ঘটনা আমাদেরকে ১৯৫২ সালে বাংলা ভাষার মর্যাদা রক্ষায় বাঙালির আত্মত্যাগের ঘটনাকে স্মরণ করিয়ে দেয়। যা বাঙালিকে একটি স্বাধীন-সার্বভৌম রাষ্ট্র গঠনে অনুপ্রাণিত করেছিল। ভাষা আন্দোলনের ফলে সৃষ্ট জাতীয়তাবাদী চেতনায় উদ্বুদ্ধ বাঙালি জাতির ১৯৫৪ সালের নির্বাচনে যুক্তফ্রন্টের পক্ষে এক ব্যালট বিপ্লব ঘটায়। ১৯৬২ সালে আইয়ুব খান সরকারের প্রবর্তিত শিক্ষা কমিশনের বিরুদ্ধে বাংলার ছাত্রসমাজ এক আন্দোরন গড়ে তোলে। ১৯৬৬ সালের ছয় দফা দাবিতে প্রেক্ষিতে আইয়ুৰ খানের স্বৈরশাসনের বিরুদ্ধে বীর বাঙালি ঝাঁপিয়ে পড়ে। আর ১৯৬৯ সালে সংঘটিত হয় ঐতিহাসিক গণঅভ্যুত্থান, যা আইয়ুব খানের পতন ঘটায়। ১৯৭০ সালের নির্বাচনে এদেশের মানুষ আওয়ামী লীগকে বিপুল ভোটে বিজয়ী করে। কিন্তু তাদেরকে ক্ষমতায় যেতে দেয়া না হলে বাঙালি জাতি ১৯৭১ সালের ৭ মার্চ বঙ্গবন্ধুর ঐতিহাসিক ভাষণের মাধ্যমে স্বাধীনতা সংগ্রামের জন্য ঐক্যবদ্ধ হয়। অবশেষে দীর্ঘ ৯ মাস রক্তক্ষয়ী সংগ্রামের মাধ্যমে বাঙালি অর্জন করে তাদের কাঙ্ক্ষিত স্বাধীনতা। আর পৃথিবীর মানচিত্রে উদ্ভব ঘটে স্বাধীন-সার্বভৌম বাংলাদেশের। উপরের আলোচনায় প্রতীয়মান হয় যে, ভাষা আন্দোলন বাঙালিদের মধ্যে জাতীয়তাবোধ সৃষ্টি করে। এই চেতনা ১৯৭১ সালের স্বাধীনতা আন্দোলনকে ত্বরান্বিত করেছিল।"
        }
      ]
    },
    {
      "number": "8",
      "uddipok": "২০১৫ সালের নভেম্বরে ভারতের বিহার রাজ্যের প্রাদেশিক নির্বাচনে ক্ষমতাসীন বিজেপির বিরুদ্ধে নীতিশকুমার, লালু প্রসাদ যাদব প্রমুখ জোটবদ্ধ হয়ে নির্বাচনে অংশগ্রহণ করে। এ নির্বাচনে তাদের গঠিত জোট সংখ্যাগরিষ্ঠ আসনে নিরঙ্কুশ বিজয় লাভ করে, যা ছিল ক্ষমতাসীন বিজেপির কুশাসনের বিরুদ্ধে জনগণের ক্ষোভের বহিঃপ্রকাশ।",
      "tag": "DC 23",
      "sub_questions": [
        {
          "label": "ক",
          "question": "ইউনেস্কো কবে ২১ ফেব্রুয়ারিকে আন্তর্জাতিক মাতৃভাষা দিবস হিসেবে স্বীকৃতি দেয়?",
          "explanation": "ইউনেস্কো ১৯৯৯ সালে ২১ ফেব্রুয়ারিকে আন্তর্জাতিক মাতৃভাষা দিবস হিসেবে স্বীকৃতি দেয়।"
        },
        {
          "label": "খ",
          "question": "ছয় দফার দুটি দাবি লেখো।",
          "explanation": "ছয় দফার দুটি দাবি হলো- ১. ঐতিহাসিক, লাহোর প্রস্তাবের ভিত্তিতে পাকিস্তানের জন্য একটি শাসনতন্ত্র রচনা করে একে সত্যিকার অর্থে একটি যুক্তরাষ্ট্রে পরিণত করতে হবে। এর সরকার হবে সংসদীয় পদ্ধতির। প্রদেশগুলো পূর্ণ স্বায়ত্তশাসন লাভ করবে। সর্বজনীন প্রাপ্তবয়স্কদের ভোটাধিকারের ভিত্তিতে সকল নির্বাচন অনুষ্ঠিত হবে। ২. কেন্দ্রীয় সরকারের পরিচালনাধীনে কেবল প্রতিরক্ষা ও পররাষ্ট্র বিষয় থাকবে। অবশিষ্ট ক্ষমতা থাকবে প্রদেশগুলোর হাতে।"
        },
        {
          "label": "গ",
          "question": "উদ্দীপকটি তোমার পঠিত কোন নির্বাচনের কথা মনে করিয়ে দেয়? ব্যাখ্যা করো।",
          "explanation": "উদ্দীপকটি আমার পঠিত নির্বাচনের সাথে ১৯৫৪ সালের যুক্তফ্রন্ট নির্বাচনের কথা মনে করিয়ে দেয়। ১৯৫৪ সালের নির্বাচনে পূর্ব বাংলার রাজনৈতিক দলগুলোর মধ্যে মুসলিম লীগ ছিল সবচেয়ে বড়। পূর্ব পাকিস্তান সরকার পরিচালনা করত মুসলিম লীগ। কিন্তু মুসলিম লীগের অগণতান্ত্রিক আচরণ' ও দমননীতির কারণে আওয়ামী মুসলিম লীগ, কৃষক শ্রমিক পার্টি, পূর্ব পাকিস্তান কমিউনিস্ট পার্টি, নেজামে ইসলাম, পাকিস্তান জাতীয় কংগ্রেস প্রভৃতি রাজনৈতিক দলের জন্ম হয়। ১৯৫৩ সালে আওয়ামী মুসলিম লীগের কাউন্সিলে আওয়ামী লীগ কৃষক শ্রমিক পার্টি, নেজামে ইসলাম এবং হাজী দানেশের বামপন্থি দল মিলে যুক্তফ্রন্ট গঠন করে। যেমনটি উদ্দীপকেও দেখা যায়। ২০১৫ সালের বিহার রাজ্যের নির্বাচনে বিজেপিকে হটানোর জন্য নীতিশকুমার, লালু প্রসাদ প্রমুখ জোটবদ্ধ হয়ে নির্বাচন করে। একইভাবে মুসলিম লীগকে হারানোর জন্য ১৯৫৪ সালে যুক্তফ্রন্ট গঠন করা হয়। নির্বাচনে যুক্তফ্রন্ট 'নৌকা' প্রতীক নিয়ে প্রতিদ্বন্দ্বিতা করে। অন্যদিকে, যুক্তফ্রন্টের প্রধান প্রতিদ্বন্দ্বী ক্ষমতাসীন মুসলিম লীগ হারিকেন প্রতীক নিয়ে নির্বাচন করে। নির্বাচনকে সামনে রেখে অংশগ্রহণকারী সকল রাজনৈতিক দল ও ফ্রন্ট ব্যাপক প্রচারণা চালায়। নির্বাচনি প্রচারণার জন্য তারা সবুজকোর্তা বাহিনী নিয়ে একটি স্বেচ্ছাসেবক দল গঠন করে। অবশেষে ১৯৫৪ সালের ৮ মার্চ নির্বাচন অনুষ্ঠিত হয়। নির্বাচনে মুসলিম লীগের বিপক্ষে যুক্তফ্রন্ট বিপুল ব্যবধানে জয়লাভ করে। সুতরাং বলা যায়, উদ্দীপকের নির্বাচন পূর্ব পাকিস্তানের ১৯৫৪ সালের নির্বাচনের কথাই মনে করিয়ে দেয়।"
        },
        {
          "label": "ঘ",
          "question": "উদ্দীপকের মতো জোট গঠনই কি উক্ত নির্বাচনে বিজয়ের একমাত্র কারণ ছিল? তোমার মতের সপক্ষে যুক্তি দাও।",
          "explanation": "না, ‘উদ্দীপকের মতো জোট গঠনই ১৯৫৪ সালের নির্বাচনে বিজয়ের একমাত্র কারণ ছিল না; বরং এ বিজয়ের 'পেছনে নানাবিধ কারণ বিদ্যমান ছিল। ১৯৫৪ সালের যুক্তফ্রন্ট নির্বাচনে মুসলিম লীগের বিরুদ্ধে মধ্য, বাম ও ইসলামপন্থি রাজনৈতিক দলসমূহের ঐক্যজোট গঠিত হওয়ায় যুক্তফ্রন্টের শক্তি বৃদ্ধি পায় এবং বিজয় সহজতর হয়। তবে এ জোট গঠন ছাড়া যুক্তফ্রন্টের বিজয়ের বহুবিধ কারণ বিদ্যমান ছিল। উদ্দীপকে ২০১৫ সালের নভেম্বরে ভারতের বিহার রাজ্যের প্রাদেশিক নির্বাচনে ক্ষমতাসীন বিজেপির বিরুদ্ধে জোট গঠন এবং জোটের সংখ্যাগরিষ্ঠ আসনে নিরঙ্কুশ বিজয় লাভের ঘটনা বলা হয়েছে। এ ঘটনা আমাদেরকে' ১৯৫৪ সালে মুসলিম লীগের বিরুদ্ধে যুক্তফ্রন্টের জোটবদ্ধ নির্বাচনের কথা স্মরণ করিয়ে দেয়। মূলত অনেক দিন ধরেই মুসলিম লীগের অভ্যন্তরে আদর্শগত কোন্দল বিরাজ করছিল, যা মুসলিম লীগের পরাজয়কে ত্বরান্বিত করে। এছাড়া একুশে ফেব্রুয়ারির মর্মান্তিক ঘটনা, মুসলিম লীগের অগণতান্ত্রিক মনোভাব, স্বায়ত্তশাসনের প্রতি মুসলিম নেতৃবৃন্দের অবহেলা প্রদর্শন, পূর্ব পাকিস্তানের স্বার্থের প্রতি উপেক্ষা প্রদর্শন, মুসলিম লীগ সরকারের প্রশাসনিক ব্যর্থতা ও নির্যাতনমূলক পদক্ষেপ, মধ্যবিত্ত বাঙালি শ্রেণির বিকাশ এবং সংবিধান প্রণয়নে ব্যর্থতা মুসলিম লীগের পরাজয় ও যুক্তফ্রন্টের বিজয়ের উল্লেখযোগ্য কারণ। পরিশেষে বলা যায়, হোসেন শহীদ সোহরাওয়াদী, মওলানা ভাসানী এবং এ কে ফজলুল হকের মতো সুযোগ্য ও জননন্দিত নেতার নেতৃত্ব এবং পূর্ব বাংলার প্রতি কেন্দ্রের সহমর্মিতার অভাব, অবিচার ও শোষণমূলক নীতির কারণে যুক্তফ্রন্টের বিজয় অর্জিত হয়।"
        }
      ]
    },
    {
      "number": "9",
      "uddipok": "আফ্রিকা মহাদেশের একটি দেশে এক সামরিক কর্মকর্তা ক্ষমতায় আসীন হন। ক্ষমতায় আসার পর তিনি গণতন্ত্র প্রবর্তনের জন্য রাজনৈতিক দল গঠন করেন এবং তিনি পাতানো নির্বাচনের ব্যবস্থা করেন। নির্বাচনের পর তিনি ঐ দেশটির প্রেসিডেন্ট হিসেবে অধিষ্ঠিত হন। প্রেসিডেন্ট হওয়ার পর তিনি সামরিক বাহিনীর সহায়তা নিয়ে স্বৈরাচারী নীতিতে রাষ্ট্র পরিচালনা শুরু করেন। কখনো বিরোধী দলের কোনো মতামত গ্রহণ করেননি। দেশের জনগণ এক সময়ে তার অত্যাচার থেকে মুক্ত হতে ঐক্যবদ্ধ হয়ে সরকার পতনের আন্দোলন শুরু করে। মানুষের প্রবল আন্দোলনের মুখে স্বৈরাচারী প্রেসিডেন্ট পদত্যাগ করতে বাধ্য হয়।",
      "tag": "DC 23",
      "sub_questions": [
        {
          "label": "ক",
          "question": "ছয় দফা দাবি কত সালে উত্থাপন করা হয়?",
          "explanation": "ছয় দফা দাবি ১৯৬৬ সালে উত্থাপন করা হয়।"
        },
        {
          "label": "খ",
          "question": "আগরতলা মামলা কী? ব্যাখ্যা করো।",
          "explanation": "‘আগরতলা মামলা' বলতে ১৯৬৮ সালে বঙ্গবন্ধুসহ ৩৫ জনকে অভিযুক্ত করে স্বৈরাচারী আইয়ুব খানের দায়ের করা মামলাকে বোঝায়। আগরতলা মামলাটি দায়ের করা হয় ১৯৬৮ সালের জানুয়ারি মাসে। অভিযুক্তদের বিরুদ্ধে রাষ্ট্রপক্ষের অভিযোগ ছিল- ১৯৬৩ সালে বঙ্গবন্ধুর নেতৃত্বে ভারতের ত্রিপুরা রাজ্যের রাজধানী আগরতলাতে ভারতীয় সরকারি কর্মকর্তাদের গোপন বৈঠক হয়। সেখানে ভারতের সহায়তায় সশস্ত্র আন্দোলনের মাধ্যমে পূর্ব পাকিস্তানকে স্বাধীন করার পরিকল্পনা করা হয়। মামলাটির সরকারি নাম হলো 'রাষ্ট্র, বনাম শেখ মুজিবুর রহমান এবং অন্যান্য।' তবে মামলায় আগরতলার কথা উল্লেখ থাকায় এটি 'আগরতলা মামলা' নামে পরিচিত হয়।"
        },
        {
          "label": "গ",
          "question": "উদ্দীপকে উল্লেখিত আন্দোলনের সাথে তোমার পঠিত পূর্ব পাকিস্তানের কোন আন্দোলন সামঞ্জস্যপূর্ণ? ব্যাখ্যা করো।",
          "explanation": "উদ্দীপকে উল্লেখিত আন্দোলনের সাথে আমার পঠিত পূর্ব পাকিস্তানের ১৯৬৯ সালের গণঅভ্যুত্থান সামঞ্জস্যপূর্ণ। ১৯৫৮ সালের অক্টোবর মাসে জেনারেল আইয়ুব খান সামরিক শাসন জারি করে পাকিস্তানের গণতান্ত্রিক ধ্যান-ধারণা, আশা-আকাঙ্ক্ষা ও বিধি-বিধান পর্যুদস্ত করেন। এছাড়া আইয়ুব খানের শাসনামলে পূর্ব ও পশ্চিম পাকিস্তানের মধ্যে পর্বত সমান বৈষম্য সৃষ্টি হয়, যার পরিপ্রেক্ষিতে সংঘটিত হয় '৬৯ এর গণঅভ্যুত্থান। এর প্রতিফলন উদ্দীপকেও লক্ষণীয়। উদ্দীপকে দেখা যায়, আফ্রিকা মহাদেশের একটি দেশে এক সামরিক কর্মকর্তা পাতানো নির্বাচনের মাধ্যমে রাষ্ট্র ক্ষমতায় অধিষ্ঠিত হওয়ার'পর স্বৈরাচারী নীতিতে রাষ্ট্র পরিচালনা শুরু করেন। দেশের জনগণ এক সময়ে তার অত্যাচার থেকে মুক্ত হতে ঐক্যবদ্ধ হয়ে সরকার পতনের আন্দোলন শুরু করে। মানুষের প্রবল আন্দোলনের মুখে স্বৈরাচারী প্রেসিডেন্ট পদত্যাগ করতে বাধ্য হয়। এ রাষ্ট্রপতি পাকিস্তানি শাসক আইয়ুব খানকে প্রতিনিধিত্ব করেন। কেননা আইয়ুব খানই মৌলিক 'গণতন্ত্রের নামে পাতানো নির্বাচন ব্যবস্থার মধ্য দিয়ে রাষ্ট্রপতি হন এবং বৈষম্যমূলক স্বৈরাচারী শাসন শুরু করেন। পাক সরকারের বৈষম্যের বিরুদ্ধে বাঙালি জাতি ঐক্যবদ্ধ আন্দোলনে ঝাঁপিয়ে পড়লে আইয়ুব সরকার ১৯৬৮ সালে জানুয়ারি মাসে বঙ্গবন্ধু শেখ মুজিবুর রহমানসহ ৩৫ জনের বিরুদ্ধে ঐতিহাসিক আগরতলা মামলা দায়ের করে। ফলে আইয়ুব সরকারের এ সকল প্রহসনের বিরুদ্ধে বাঙালি জাতি DAC এর ৮ দফার ভিভিতে এবং ছত্র সংগ্রাম পরিষদ ১১ দফার ভিত্তিতে আইয়ুব খানের বিরুদ্ধে আন্দোলন শুরু করে। ক্রমে তা সারা দেশে ছড়িয়ে পড়ে। ২০ জানুয়ারি ১৯৬৯ সালে ছাত্রদের ওপর পুলিশি নির্যাতনের বিরুদ্ধে সারা দেশে ব্যাপক ক্ষোভের সৃষ্টি হয়। আর ২০ তারিখে নিহত আসাদের লাশ নিয়ে ২১ তারিখে ছাত্ররা গণঅভ্যুত্থানের নতুন রূপদান করে। এভাবে গণআন্দোলনের মুখে আইয়ুব খান পদত্যাগ করে এবং গণঅভ্যুত্থান সফলতা লাভ করে। উদ্দীপকেও ১৯৬৯ এর গণঅভ্যুত্থানের প্রতিফলন ঘটেছে।"
        },
        {
          "label": "ঘ",
          "question": "‘উক্ত আন্দোলন ছিল বাংলাদেশের স্বাধীনতা অর্জনের সূচনালগ্ন'- বিশ্লেষণ করো।",
          "explanation": "উক্ত আন্দোলন তথা ১৯৬৯ সালের গণঅভ্যুত্থান ছিল বাংলাদেশের স্বাধীনতা অর্জনের সূচনালগ্ন- মন্তব্যটি যথার্থ। বাঙালি জাতির রাজনৈতিক বিকাশে ১৯৬৯ সালের গণঅভ্যুত্থান একটি তাৎপর্যপূর্ণ ঘটনা। এ আন্দোলনের তাৎক্ষণিক সাফল্য ছিল আগরতলা মামলা প্রত্যাহার এবং বঙ্গবন্ধুসহ সব রাজবন্দির মুক্তিলাভ। এ আন্দোলনের ফলে মৌলিক গণতন্ত্র ব্যবস্থার অবসান ঘটে। সংসদীয় সরকার ব্যবস্থার সূচনা হয়। এছাড়া প্রত্যক্ষ ভোটাধিকারের ভিত্তিতে গণতান্ত্রিক ধারায় প্রতিনিধি নির্বাচনের সুযোগ তৈরি হয়। উদ্দীপকের আফ্রিকা মহাদেশের একটি দেশের এক সামরিক কর্মকর্তার পাতানো নির্বাচনের মাধ্যমে রাষ্ট্রপতি হয়ে স্বৈরাচারী শাসন প্রবর্তন এবং তীব্র আন্দোলনের মুখে পদত্যাগ করতে বাধ্য হওয়ার ঘটনা আমাদেরকে পাক রাষ্ট্রপতি আইয়ুব খানকে স্মরণ করিয়ে দেয়। ১৯৬৯ সালের গণঅভ্যুত্থানের মুখে আইয়ুব খান পদত্যাগ করতে বাধ্য হন। এ গণঅভ্যুত্থান স্বাধীন সার্বভৌম বাংলাদেশ প্রতিষ্ঠার সূচনালগ্ন হিসেবে ভূমিকা রেখেছে। উনসত্তরের গণঅভ্যুত্থানের ফলে রাজনীতিতে আইয়ুব খান সমর্থিত এলিট শ্রেণির মনোবল দুর্বল হয়ে পড়ে। বাঙালি জাতীয়তাবাদ আরও সুসংহত রূপ ধারণ করে। আইয়ুব স্বৈরাচারের বিরুদ্ধে বাঙালি ঐক্যবদ্ধ হয়। আইয়ুব খান পদত্যাগ করতে বাধ্য হয়। তার পদত্যাগের ফলে পূর্ব পাকিস্তানের মানুষের মধ্যে জাতীয় ঐক্য আরও সুদৃঢ় হয়। এ পর্যায়ে তারা চূড়ান্ত লক্ষ্য অর্জনের পথে অগ্রসর হতে থাকে। ১৯৭০ সালের নির্বাচনে আওয়ামী লীগের পক্ষে ব্যাপক গণরায় প্রদানের মাধ্যমে এর বহিঃপ্রকাশ ঘটানো হয়। নির্বাচনে বঙ্গবন্ধু শেখ মুজিবুর রহমানের নেতৃত্বাধীন আওয়ামী লীগের বিপুল' বিজয় হয়। এ বিজয়ের পৃথ ধরেই মুক্তিযুদ্ধের ক্ষেত্রভূমি তৈরি হয়। অবশেষে মুক্তিযুদ্ধের মধ্য দিয়ে স্বাধীন সার্বভৌম বাংলাদেশের অভ্যুদয় ঘটে। উপরের আলোচনা থেকে বোঝা যায়, ১৯৬৯-এর গণঅভ্যুত্থান বাঙালি জাতি ও বাংলাদেশের জন্য তাৎপর্যপূর্ণ ফল বয়ে আনে। তাই বলা যায়, ১৯৬৯ সালের গণঅভ্যুত্থান ছিল বাংলাদেশের স্বাধীনতা অর্জনের সূচনালগ্ন।"
        }
      ]
    },
    {
      "number": "10",
      "uddipok": "দক্ষিণ সুদানের স্বাধীনতা সম্পর্কিত একটি নিবন্ধে রিবা জানতে পারে, দক্ষিণ সুদানের স্বাধীনতা দশ বছর আগে শুরু হয়েছিল। এ যুদ্ধে দ্য সুদান পিপলস্ লিবারেশন মুভমেন্ট নেতৃত্ব দেয়। এ দল যুদ্ধ পরিচালনার জন্য • পার্শ্ববর্তী রাষ্ট্রে একটি অন্তবর্তীকালীন সরকার গঠন করে। ওই সরকারের মূল দায়িত্ব ছিল কূটনৈতিক তৎপরতার মাধ্যমে দক্ষিণ সুদানের স্বাধীনতার প্রতি বিশ্বে জনসমর্থন সৃষ্টি।",
      "tag": "DC 23",
      "sub_questions": [
        {
          "label": "ক",
          "question": "'৭০-এর নির্বাচনে আওয়ামী লীগের প্রতীক কী ছিল?",
          "explanation": "'৭০-এর নির্বাচনে আওয়ামী লীগের প্রতীক ছিল নৌকা।"
        },
        {
          "label": "খ",
          "question": "অপারেশন সার্চলাইট বলতে কী বোঝো?",
          "explanation": "১৯৭১ সালের ২৫ মার্চের রাতে পাকিস্তানি হানাদার বাহিনী নিরীহ, নিরস্ত্র বাঙালির ওপর যে হত্যাযজ্ঞ চালায় তা অপারেশন সার্চলাইট নামে। পরিচিত। অপারেশন সার্চলাইটের নীল নকশা তৈরি করেন টিক্কা খান এবং রাও ফরমান আলী। রাও ফরমান আলীকে ঢাকা শহরে অপারেশন সার্চলাইটের মূল দায়িত্ব দেওয়া হয়। এ ঘৃণ্য অপারেশনে পাক হানাদার বাহিনী ঢাকা নগরীকে মৃত্যুপুরিতে পরিণত করে। রাতের অন্ধকারে শহরের নিরীহ, নিরস্ত্র ও ঘুমন্ত নাগরিকদের সুপরিকল্পিতভাবে হত্যা করা হয়। ঢাকা বিশ্ববিদ্যালয় এলাকা, ধানমণ্ডি, কলাবাগান, মোহাম্মদপুর, মিরপুর ও দেশের অন্যত্রও একইভাবে পাক বাহিনী গণহত্যায় মেতে ওঠে। এ রাতে তারা শুধু ঢাকায় প্রায় ৭০০০ বাঙালিকে হত্যা করে। ঢাকার বাইরেও তাদের এ নৃশংস হত্যাযজ্ঞ পরিচালিত হয়। ১৯৭১ সালের ২৫ মার্চের এ বর্বর অভিযানকেই 'অপারেশন সার্চলাইট' নাম দেওয়া হয়েছিল।"
        },
        {
          "label": "গ",
          "question": "দক্ষিণ সুদানের অন্তবর্তী সরকারের সাথে সাদৃশ্যপূর্ণ বাংলাদেশের মুক্তিযুদ্ধকালীন সরকারের গঠন প্রক্রিয়া বর্ণনা করো।",
          "explanation": "দক্ষিণ সুদানের অন্তর্বর্তীকালীন সরকারের সাথে বাংলাদেশের মুক্তিযুদ্ধকালীন গঠিত মুজিবনগর সরকারের সাদৃশ্য রয়েছে। ১৯৭১ সালের ২৫ মার্চ মধ্যরাতে পাকিস্তানি সামরিক বাহিনী পূর্ব- পাকিস্তানে গণহত্যা শুরু করে। এর প্রতিবাদে প্রাথমিকভাবে পূর্বপ্রস্তুতি ও সাংগঠনিক তৎপরতা ছাড়াই পূর্ব পাকিস্তানের মানুষ ২৬ মার্চ থেকে তাদের বিরুদ্ধে প্রতিরোধ গড়ে তোলে। এভাবে শুরু হয় মুক্তিযুদ্ধ। মুক্তিযুদ্ধকে গতিময় ও সুসংহত করা, ভারতে আশ্রয় গ্রহণকারী লক্ষ লক্ষ বাঙালির দেখাশোনা এবং বহির্বিশ্বে বাঙালি জাতির ভাবমূর্তিকে তুলে ধরা এবং বিশ্ব জনমত আদায় ও তহিবল সংগ্রহে প্রবাসী তথা মুজিবনগর সরকার গঠন করা হয়। উদ্দীপকের সরকারের ক্ষেত্রে একই পরিস্থিতি দেখা যায়। উদ্দীপকে বলা হয়েছে, দক্ষিণ সুদানের নেতৃবৃন্দ স্বাধীনতা যুদ্ধ পরিচালনার জন্য পার্শ্ববর্তী রাষ্ট্রে একটি অন্তবর্তীকালীন সরকার গঠন করে। অনুরূপভাবে বাংলাদেশের স্বাধীনতা যুদ্ধ চলাকালীন ১৯৭১ সালের ১০ এপ্রিল স্বাধীন গণপ্রজাতন্ত্রী বাংলাদেশের 'অস্থায়ী সরকার' গঠন করা হয়, যা মুজিবনগর সরকার নামে পরিচিত। এ সরকারের অভ্যন্তরীণ প্রশাসনে মোট ১২টি মন্ত্রণালয় বা বিভাগ ছিল। এসব বিভাগের মাধ্যমেই যুদ্ধকালে সামরিক ও বেসমারিক যাবতীয় প্রশাসন পরিচালিত হয়। এ সরকারের রাষ্ট্রপতি ছিলেন বঙ্গবন্ধু শেখ মুজিবুর রহমান। তাঁর অনুপস্থিতে সৈয়দ নজরুল ইসলামকে অস্থায়ী রাষ্ট্রপতি করে সরকার গঠন করা হয়। এ সরকারের প্রধানমন্ত্রীর দায়িত্ব অর্পিত হয় তাজউদ্দীন আহমদের ওপর। মুজিবনগর সরকারের পররাষ্ট্র ও আইনমন্ত্রী করা হয় খন্দকার মোশতাক আহমদকে, অর্থমন্ত্রী করা হয় এম, মনসুর আলীকে এবং স্বরাষ্ট্র, ত্রাণ ও পুনর্বাসনমন্ত্রী করা হয় এ এইচ. এম. কামারুজ্জামানকে। আমাদের মহান স্বাধীনতা যুদ্ধে এ সরকারের অবদান ছিল অতুলনীয়। সুতরাং উদ্দীপকে অন্তর্বর্তীকালীন সরকারের সাথে মুজিবনগর সরকারেরই মিল রয়েছে'।"
        },
        {
          "label": "ঘ",
          "question": "উদ্দীপকের দক্ষিণ সুদানের সরকারের ভূমিকা ও বাংলাদেশের সরকারের ভূমিকা কি একইরূপ? যুক্তিসহ মূল্যায়ন করো।",
          "explanation": "'উদ্দীপকের দক্ষিণ সুদানের সরকারের ভূমিকা ও বাংলাদেশের মুজিবনগর সরকারের ভূমিকা একই প্রকৃতির ছিল না।' উদ্দীপকের দক্ষিণ সুদানের গঠিত সরকারের মূল দায়িত্ব ছিল কূটনৈতিক • তৎপরতার মাধ্যমে দক্ষিণ সুদানের স্বাধীনতার প্রতি বিশ্ব জনমত আদায় 'বা জনসমর্থন সৃষ্টি করা। কিন্তু বাংলাদেশের স্বাধীনতা যুদ্ধের সময় গঠিত মুজিবনগর সরকারে কাজের পরিধি ছিল আরও ব্যাপক। মুজিবনগর সরকার বাংলাদেশের স্বাধীনতার প্রতি বিশ্ব জনমত সৃষ্টির পাশাপাশি যুদ্ধ পরিচালনার ক্ষেত্রেও অসামান্য অবদান রেখেছিল। ১৯৭১ সালের ১০ এপ্রিল পর্যন্ত মুক্তিযুদ্ধ পরিচালিত হয় অনেকটা অপরিকল্পিতভাবে। কিন্তু মুজিবনগর সরকার গঠিত হওয়ায় পরিকল্পিতভাবে সামরিক-বেসমারিক জনগণকে নিয়ে মুক্তিবাহিনী গড়ে তোলা হয়। সমগ্র বাংলাদেশকে ১১টি সেক্টরে ভাগ করা হয়। এছাড়া বেশ কিছু সাব-সেক্টর এবং তিনটি ব্রিগেড গঠন করা হয়। এসব সেক্টর ও ফোর্সে যুদ্ধ করার জন্য মুক্তিযোদ্ধাদেরকে গেরিলা ট্রেনিং দেওয়া হয়। এছাড়াও প্রচণ্ড প্রতিকূলতার মধ্যে মুক্তিযুদ্ধে নেতৃত্ব প্রদান, এক কোটিরও বেশি শরণার্থীর জন্য ত্রাণের ব্যবস্থা করা, স্বাধীন বাংলা বেতারের মাধ্যমে জনগণকে উদ্বুদ্ধ করাসহ বিভিন্ন কার্যক্রম সম্পাদন করে এ সরকার। স্বাধীনতা যুদ্ধের চেতনাকে অক্ষুন্ন রাখা, সংগ্রামী মানুষের মনোবল ঠিক রাখার জন্য মুজিবনগর সরকার স্বাধীন বাংলা বেতার কেন্দ্রের মাধ্যমে ও পত্র-পত্রিকার সাহায্যে যে প্রচেষ্টা চালিয়েছিল তা মুক্তিযুদ্ধের প্রেরণার। অন্যতম উৎস ছিল'। এছাড়াও এ সরকার কলকাতা, দিল্লি, লন্ডন, ওয়াশিংটন, নিউইয়র্ক ও স্টকহোমসহ বিশ্বের বিভিন্ন দেশে বাংলাদেশের প্রতিনিধি নিয়োগ করে মুক্তিযুদ্ধের পক্ষে প্রচারণা ও সমর্থন আদায়ের চেষ্টা করে। উপরের আলোচনায় প্রতীয়মান হয়, মুজিবনগর সরকার বাংলাদেশের স্বাধীনতা যুদ্ধের সময় বিশ্ব জনমত সৃষ্টি ও জনসমর্থন আদায়ের চেষ্টা ছাড়াও সার্বিকভাবে যুদ্ধ পরিচালনার ক্ষেত্রে গুরুত্বপূর্ণ ভূমিকা পালন করে। তাই বলা যায়, দক্ষিণ সুদানের গঠিত অন্তবর্তীকালীন সরকারের ভূমিকা আর মুজিবনগর সরকারের ভূমিকা একই প্রকৃতির ছিল না।"
        }
      ]
    },
    {
      "number": "11",
      "uddipok": "যুগোশ্লাভিয়ার বসনিয়া-হার্জেগোভিনা মুসলিম সংখ্যাগরিষ্ঠ অঞ্চল। সংখ্যালঘিষ্ঠ সার্ব শাসকগোষ্ঠীর নিকট দ্বিতীয় বিশ্বযুদ্ধের পর থেকেই শোষিত ও নিষ্পেষিত হয়ে আসছিল বসনীয় জনগোষ্ঠী। ফলে দীর্ঘদিনের বঞ্চনা তাদের বিক্ষুব্ধ করে তোলে এবং ঐক্যবদ্ধ হয়ে স্বাধীনতার ডাক দেয়। সার্ব-ক্রোট যৌথশক্তি. এ আন্দোলন দমনে গণহত্যা, লুণ্ঠন, নারী ও শিশুদের প্রতি পাশবিক নির্যাতন চালায়। অবশেষে লক্ষ লোকের আত্মদান ও অসংখ্য নারীর সম্ভ্রমের বিনিময়ে বসনিয়া স্বাধীনতা অর্জন করে।",
      "tag": "DC 23",
      "sub_questions": [
        {
          "label": "ক",
          "question": "মুজিবনগর সরকারের প্রধানমন্ত্রী কে ছিলেন?",
          "explanation": "মুজিবনগর, সরকারের প্রধানমন্ত্রী ছিলেন তাজউদ্দীন আহমদ।"
        },
        {
          "label": "খ",
          "question": "মুজিবনগর সরকার গঠনের উদ্দেশ্য ব্যাখ্যা করো।",
          "explanation": "বাংলাদেশের স্বাধীনতা যুদ্ধকে সুষ্ঠুভাবে পরিচালনার উদ্দেশ্যে মুজিবনগর সরকার গঠিত হয়। ১৯৭১ সালের ২৬ মার্চ প্রথম প্রহরে বঙ্গবন্ধুর প্রথম স্বাধীনতা ঘোষণার মধ্য দিয়ে মুক্তিযুদ্ধ শুরু হয়। এ যুদ্ধকে সাংগঠনিক রূপ দিতে ১৯৭১ সালের ১০ এপ্রিল মুজিবনগর সরকার গঠিত হয়। মুজিবনগর সরকারের দায়িত্ব ছিল দক্ষতার সাথে যুদ্ধ পরিচালনা করে দেশকে শত্রুমুক্ত করা, দেশ- বিদেশে বাংলাদেশের স্বাধীনতার পক্ষে, জনমত গড়ে তোলা, মুক্তিযোদ্ধাদের প্রশিক্ষণের ব্যবস্থা করা এবং মুক্তাঞ্চলে বেসামরিক প্রশাসন 'পরিচালনা করা। মুক্তিযুদ্ধের সফলতার পেছনে মুজিবনগর সরকারের ভূমিকা ছিল অসামান্য।"
        },
        {
          "label": "গ",
          "question": "উদ্দীপকের সাথে স্বাধীন বাংলাদেশের অভ্যুদয়ের কোন বিশেষ ঘটনার মিল রয়েছে? ব্যাখ্যা করো।",
          "explanation": "উদ্দীপকের সাথে স্বাধীন 'বাংলাদেশের অভ্যুদয়ের ক্ষেত্রে পূর্ব পাকিস্তানের মানুষের ওপর পশ্চিমা শাসকগোষ্ঠীর অত্যাচার-নির্যাতন, গণহত্যা এবং এর বিরুদ্ধে বাঙালির ঐক্যবদ্ধ আন্দোলনের মিল রয়েছে।' ১৯৪৭ সালে পাকিস্তান সৃষ্টির পর থেকেই পশ্চিম পাকিস্তানের শাসকগোষ্ঠী পূর্ব পাকিস্তানের প্রতি বৈষম্যমূলক নীতি গ্রহণ করে। তাদের অত্যাচার- নির্যাতনে পূর্ব পাকিস্তানের মানুষ নানা বঞ্চনা ও শোষণের শিকার হতে থাকে। তাছাড়া বিভিন্ন সময়ে পাকিস্তান সরকার বাঙালির ওপর নৃশংস গণহত্যা চালায়। তাদের এ অত্যাচার-নির্যাতনের বিরুদ্ধে বাঙালি আন্দোলন গড়ে তোলে এবং সশস্ত্র সংগ্রামের মাধ্যমে দেশ স্বাধীন করে। উদ্দীপকে বর্ণিত বসনিয়ার ক্ষেত্রেও একই পরিস্থিতি দেখা যায়। উদ্দীপকে বলা হয়েছে, 'দ্বিতীয় বিশ্বযুদ্ধের পর থেকেই সার্ব শাসকগোষ্ঠীর কাছে বসনীয় জনগোষ্ঠী শোষিত, নিগৃহীত ও বঞ্চিত হতে থাকে। বঞ্চনা থেকে মুক্তি পেতে বসনিয়াবাসী ঐক্যবদ্ধ হয়ে স্বাধীনতা আন্দোলন শুরু করে। আন্দোলন দমনে সার্ব-ক্রোট যৌথশক্তি তাদের ওপর পাশবিক নির্যাতন চালায়। অবশেষে বসনিয়া স্বাধীনতা অর্জন করে। একইভাবে পূর্ব বাংলার প্রতি পাকিস্তানি শাসকদের নীতি ছিল বৈষম্যমূলক। রাজনৈতিক, অর্থনৈতিক, সামরিক, সামাজিক, শিক্ষাসহ প্রতিটি ক্ষেত্রেই এ বৈষম্য প্রকট আকার ধারণ করে। পাকিস্তানিরা প্রতিনিয়ত বাঙালির ন্যায়সংগত অধিকারকে উপেক্ষা করতে থাকে যা তাদের মনে তীব্র ক্ষোভ সৃষ্টি করে। পশ্চিম পাকিস্তানি শাসকগোষ্ঠীর শোষণ, বঞ্চনায় অতিষ্ঠ হয়ে পূর্ব পাকিস্তানের মানুষ ঐক্যবদ্ধভাবে সরকারের বিরুদ্ধে আন্দোলন শুরু করে। ১৯৭১ সালের ২৫ মার্চ রাতে পাকিস্তানি হানাদার বাহিনীর বর্বর গণহত্যার পর বাঙালিরা সশস্ত্র সংগ্রাম গড়ে তোলে। পাক সরকার বাঙালিদের দমনের জন্য বাংলার অসংখ্য নিরস্ত্র মানুষকে হত্যা করে, তাদের বাড়িঘর জ্বালিয়ে দেয় এবং নারী ও শিশুদের ওপর নির্মম নির্যাতন চালায়। এতসব অত্যাচারের পরও তারা বাঙালিদের দমাতে পারেনি। দীর্ঘ ৯ মাস যুদ্ধ করে বাঙালি তাদের বিজয় ছিনিয়ে নিতে সক্ষম হয়। উদ্দীপকের বসনিয়ার স্বাধীনতা সংগ্রামেও এ ঘটনার প্রতিফলন ঘটেছে।"
        },
        {
          "label": "ঘ",
          "question": "উদ্দীপকের আলোকে ১৯৭১ খ্রিষ্টাব্দের মুক্তিযুদ্ধের প্রকৃতি বিশ্লেষণ করো।",
          "explanation": "উদ্দীপকের বসনিয়ার মতো বাংলাদেশও ১৯৭১ সালে আপামর জনসাধারণের অংশগ্রহণে সশস্ত্র সংগ্রামের মাধ্যমে স্বাধীনতা অর্জন করে। পাকিস্তান সরকারের অধীনে নানা অত্যাচার-নির্যাতনের শিকার হয়ে নানা আন্দোলনের পথ ধরে ১৯৭১ সালের ২৬ মার্চ বাঙালি মুক্তিযুদ্ধে অংশ নেয়। সব শ্রেণির মানুষের অংশগ্রহণে এ যুদ্ধ জনযুদ্ধে পরিণত হয়। বসনিয়ার স্বাধীনতা আন্দোলনের ক্ষেত্রেও একই প্রকৃতি লক্ষণীয়। সার্ব শাসকগোষ্ঠীর অত্যাচার থেকে মুক্তি পেতে বসনিয়াবাসী স্বাধীনতা আন্দোলন শুরু করলে সাবেক যুগোশ্লাভিয়া সরকার বসনিয়ায় গণহত্যা, লুণ্ঠন, নারী ও শিশুদের ওপর পাশবিক নির্যাতন চালায়। অবশেষে লক্ষ লোকের আত্মদান ও অসংখ্য নারীর সম্ভ্রমের বিনিময়ে বসনিয়া স্বাধীনতা অর্জন করে। একইভাবে বাঙালির স্বাধীনতার চেতনাকে স্তব্ধ করে দিতে পাকিস্তান সরকার নানা অপতৎপরতা চালায়। ১৯৭১ সালের ২৫ মার্চ রাতে পাকিস্তানি হানাদার বাহিনীর বর্বর গণহত্যার পরপরই ২৬ মার্চ প্রথম প্রহরে বঙ্গবন্ধু শেখ মুজিবুর রহমান প্রথম বাংলাদেশের স্বাধীনতা ঘোষণা করেন। এ ঘোষণায় উজ্জীবিত অদম্য বাঙালি পাকিস্তানি হানাদার শক্তির বিরুদ্ধে দেশের সর্বত্র প্রতিরোধ যুদ্ধ গড়ে তোলে। শুরু হয় মুক্তিযুদ্ধ। কৃষক, শ্রমিক, নারী, ছাত্র, শিল্পী, সাহিত্যিক, রাজনীতিবিদ সব শ্রেণির মানুষ মুক্তিযুদ্ধে অংশ নিয়ে একে জনযুদ্ধে রূপ দেয়। পাকিস্তান সরকার স্বাধীনতাকামী জনতাকে দমনের জন্য কঠোর অবস্থান গ্রহণ করেও ব্যর্থ হয়। সব অত্যাচার-নির্যাতনের বিরুদ্ধে রুখে দাঁড়িয়ে বাঙালি মুক্তিযোদ্ধারা তাদের পিছু হটতে বাধ্য করে। পরাজয় নিশ্চিত জেনে হানাদার বাহিনী ১৪ ডিসেম্বর এদেশের বুদ্ধিজীবীদের হত্যায় মেতে ওঠে। তবে শেষ পর্যন্ত পাকিস্তানি বাহিনী আত্মসমর্পণ করতে বাধ্য হয়। প্রায় ৩০ লাখ শহিদের আত্মত্যাগ আর ২ লাখ নারীর সম্ভ্রমের বিনিময়ে ১৯৭১ সালের ১৬ ডিসেম্বর বাংলাদেশ চূড়ান্ত বিজয় লাভ করে। পরিশেষে বলা যায় যে, বসনিয়া এবং বাংলাদেশের স্বাধীনতা আন্দোলনের প্রেক্ষাপট এবং প্রকৃতি প্রায় একই ধরনের। বসনিয়ার মতো সশস্ত্র যুদ্ধের মাধ্যমেই ১৯৭১ সালে পৃথিবীর মানচিত্রে অঙ্কিত হয় বাংলাদেশ নামে একটি স্বাধীন সার্বভৌম রাষ্ট্রের চিত্র।"
        }
      ]
    }
  ]
}