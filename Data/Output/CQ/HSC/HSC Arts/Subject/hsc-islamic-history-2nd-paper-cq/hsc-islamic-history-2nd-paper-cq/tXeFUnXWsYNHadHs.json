{
  "title": "মুন্সী আব্দুল রউফ কলেজ ২০২৫",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "ধন-সম্পদে পরিপূর্ণ বাহাদুরগঞ্জ রাজ্যে অবস্থিত দুর্গটি বাইরের আক্রমণকারীদের দ্বারা আক্রান্ত হয়। রাজা নিহত হয় এবং রানি তার পুত্রকে নিয়ে দূর্গ রক্ষায় প্রাণপণ লড়াই করে অবশেষে ব্যর্থ হলেন এবং বাহাদুরগঞ্জ পরাজিত হলো। রানি তার সঙ্গীদের নিয়ে আগুনে ঝাপ দিয়ে আত্মাহুতি দিলেন।",
      "tag": "BMARPC 25",
      "sub_questions": [
        {
          "label": "ক",
          "question": "ভারতবর্ষকে 'নৃতত্ত্বের জাদুঘর' বলেছেন কে?",
          "explanation": "ভিনসেন্ট স্মিথ ভারতবর্ষকে 'নৃতত্ত্বের জাদুঘর' বলেছেন।"
        },
        {
          "label": "খ",
          "question": "ভারতবর্ষকে হিমালয়ের দান বলা হয় কেন?",
          "explanation": "হিমালয় পর্বত ভারতবর্ষকে বহিরাক্রমণ থেকে সুরক্ষা করত বিধায় ভারতবর্ষকে হিমালয়ের দান বলা হয়। এশিয়া মহাদেশের দক্ষিণাংশের সর্ববৃহৎ উপদ্বীপটিই হলো ভারতবর্ষ। মোট আয়তনের দিক থেকে রাশিয়া বাদে দেশটি ইউরোপ মহাদেশের সমান। এর উত্তর পশ্চিম ও উত্তরপূর্বে অবস্থিত হিমালয় পর্বত ভারতবর্ষকে প্রাকৃতিকভাবে বহিরাগতদের আক্রমণ থেকে সুরক্ষা প্রদান করেছে। এই দিক থেকে ভারতবর্ষকে 'হিমালয়ের দান' বলা হয়।"
        },
        {
          "label": "গ",
          "question": "উদ্দীপকে বাহাদুরগঞ্জ দূর্গ পতনের ঘটনা ভারতবর্ষের কোন ঘটনার সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকে বাহাদুরগঞ্জ দুর্গ পতনের ঘটনা ভারতবর্ষে আরবদের সিন্ধু অভিযানের সাথে সাদৃশ্যপূর্ণ। ভারতবর্ষের ইতিহাসে আরবদের সিন্ধু অভিযান এক যুগান্তকারী ঘটনা। ধন-সম্পদ ও ঐশ্বর্য-বৈভবে সমৃদ্ধ ভারতবর্ষের অন্তর্গত সিন্ধু রাজা দাহির দেবল বন্দরে আরবদের লুণ্ঠনকৃত জাহাজের ক্ষতিপূরণ দিতে অস্বীকৃতি জ্ঞাপন করলে ৭১২ খ্রিষ্টাব্দে আরবরা সিন্ধু অভিযান প্রেরণ করেন। উদ্দীপকে এ ঘটনার প্রতিচ্ছবি লক্ষণীয়। উদ্দীপকে দেখা যায়, ধনসম্পদে পরিপূর্ণ বাহাদুরগঞ্জ রাজ্যে অবস্থিত দুর্গটি বাইরের আক্রমণকারীদের দ্বারা আক্রান্ত হয়। রাজা নিহত হয় এবং রানি তার পুত্রকে নিয়ে দুর্গ রক্ষার প্রাণপণ লড়াই করে অবশেষে ব্যর্থ হলেন এবং বাহাদুরগঞ্জ পরাজিত হলো। রানি তার সঙ্গীদের নিয়ে আগুনে ঝাঁপ দিয়ে আত্মাহুতি দিলেন। অনুরূপ ঘটনা আরবদের সিন্ধু অভিযানের ক্ষেত্রেও পরিলক্ষিত হয়। সিন্ধু রাজা দাহিরের এলাকায় জলদস্যু কর্তৃক মুসলমানদের জাহাজ লুট হলে উমাইয়া প্রশাসক হাজ্জাজ বিন ইউসুফ রাজা দাহিরের কাছে এর ক্ষতিপূরণ দাবি করেন। কিন্তু রাজা দাহির ক্ষতিপূরণের দাবিকে অগ্রাহ্য করলে সাম্রাজ্যবাদী শাসনকর্তা হাজ্জাজ বিন ইউসুফ তরুন সেনাপতি মুহাম্মদ বিন কাসিমকে সিন্ধু অভিযানের নির্দেশ দেন। মুহাম্মদ বিন কাসিম ৭১২ খ্রিষ্টাব্দে সিন্ধুতে অভিযান প্রেরণ করে সিন্ধু জয় করেন। রাজা দাহির পরাজিত ও নিহত হয়। মুসলিম বাহিনীর হাতে রাওয়ার দুর্গের পতন হলে দাহিরের স্ত্রী রানি বাঈ অগ্নিকুণ্ডে ঝাঁপ দিয়ে 'জওহরব্রত' পালন করেন। সুতরাং বলা যায়, উদ্দীপকে আরবদের সিন্ধু অভিযানকে ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকে বাইরের আক্রমণকারীদের মতো আরবদের সিন্ধু অভিযানের সফলতার কারণ বিশ্লেষণ করো।",
          "explanation": "উদ্দীপকে বাইরের আক্রমণকারীদের মতো আরবদের সিন্ধু অভিযানের সফলতার পেছনে নানাবিধ কারণ বিদ্যমান। সিন্ধুর রাজশক্তির দুর্বলতা ও মানুষের মধ্যে অনৈক্য আরবদের সিন্ধু বিজয়ের অন্যতম প্রধান কারণ ছিল। ক্ষমতা দখলকে কেন্দ্র করে বিরোধের কারণে সংকটকালে রাজ্যের সামন্ত নেতারা রাজা দাহিরকে কোনো সহযোগিতা করেন নি। প্রাদেশিক শাসকদের কাছ থেকেও তিনি কোনো সাহায্য পাননি। এছাড়া তার নিপীড়নে বিক্ষুব্ধ জনতা রাজাকে কোনো সহযোগিতা তো করেইনি, উপরন্তু জাঠ ও মেড সম্প্রদায় মুহাম্মদ বিন কাসিমকে স্বাগত জানায় এবং তার সাথে যোগ দিয়ে দাহিরের কুশাসনের অবসান ঘটাতে সাহায্য করে। রাজা দাহিরের অদূরদর্শিতা ও রণনীতি নির্ধারণে অপরিপক্কতা তার পরাজয় এবং আরব মুসলমানদের বিজয়কে সহজ করেছিল। বস্তুত রাজা দাহির মুসলিম বাহিনীর রণদক্ষতা, দিগ্বিজয়ে তাদের সাফল্য ইত্যাদি সম্পর্কে বিশেষ ওয়াকিবহাল ছিলেন বলে মনে হয় না। তদুপরি আগে থেকেই মুসলিম বাহিনীকে প্রতিরোধের প্রয়োজনীয় ব্যবস্থা গ্রহণ না করায় তারা প্রায় বিনা বাধায় নিরন, সিওয়ান ও সিসাম জয় করে। এতে মুসলিম বাহিনীর মনোবল বৃদ্ধি পায় এবং তারা চূড়ান্ত সাফল্য অর্জনে সক্ষম হয়'। আরবদের সামরিক শ্রেষ্ঠত্বও আরব মুসলমানদের সাফল্যের অন্যতম কারণ ছিল। এছাড়াও সেনাবাহিনীর শৃঙ্খলা ও নৈতিকতাবোধ, উন্নত অস্ত্রের ব্যবহার আরব বাহিনীর সাফল্যের পেছনে গুরুত্বপূর্ণ ভূমিকা রেখেছিল। তাছাড়া মুহাম্মদ বিন কাসিমের ব্যক্তিগত সামরিক নৈপুণ্য এবং দক্ষ সৈন্য পরিচালনা সিন্ধুতে আরব বিজয়কে সহজতর করেছিল। অন্যদিকে সিন্ধুর সামরিক বাহিনী ছিল বিশৃঙ্খল ও দুর্বল। তাদের অনুন্নত অস্ত্রশস্ত্র, ত্রুটিপূর্ণ যুদ্ধকৌশল ও যুদ্ধ পরিচালনায় সেনাপতিদের অনভিজ্ঞতা আরব বিজয়কে সহজ করেছিল। পরিশেষে বলা যায়, সিন্ধু ও মুলতানের রাজশক্তির দুর্বলতা ও অদূরদর্শিতা এবং আরবদের উন্নত সামরিক কৌশলই সিন্ধু অভিযানে আরবদের সফলতায় মুখ্য ভূমিকা পালন করে।"
        }
      ]
    },
    {
      "number": "2",
      "uddipok": "",
      "tag": "BMARPC 25",
      "sub_questions": [
        {
          "label": "ক",
          "question": "কিতাবুল হিন্দ কে রচনা করেছেন?",
          "explanation": "আল বিরুনি কিতাবুল হিন্দ রচনা করেছেন।"
        },
        {
          "label": "খ",
          "question": "মহাকবি ফেরদৌসি কেন ইতিহাস বিখ্যাত হয়ে আছেন?",
          "explanation": "মহাকবি ফেরদৌসি 'শাহনামা' রচনার জন্য ইতিহাস বিখ্যাত হয়ে আছেন। মহাকবি ফেরদৌস ৯৭৭ থেকে ১০১০ খ্রিষ্টাব্দ পর্যন্ত প্রায় ৩০ বছর ধরে শাহনামা রচনা করেন। ষাট হাজার শ্লোক সম্বলিত এ মহাকাব্যে ৯৯০টি অধ্যায়ে ৬২টি কাহিনি রয়েছে। শাহনামাতে ইরানের ইতিহাস ঐতিহ্যকে তুলে ধরা হয়েছে। এই মহাকাব্যে মূলত ইসলামপূর্ব ও সপ্তম শতাব্দীতে ইসলামি শাসন ব্যবস্থা চালু হওয়ার পরের কাহিনি বর্ণিত হয়েছে। এটি পৃথিবীর একমাত্র মহাকাব্য, যা সাক্ষী হয়ে আছে একটি নির্দিষ্ট সভ্যতা ও সংস্কৃতির। এজন্য তিনি ইতিহাসে স্মরণীয়।"
        },
        {
          "label": "গ",
          "question": "প্রদত্ত ছকে '?' চিহ্নিত স্থানটি কোন মুসলিম শাসককে নির্দেশ করে? ব্যাখ্যা করো।",
          "explanation": "প্রদত্ত ছকে '?' চিহ্নিত স্থানটি মুসলিম শাসক সুলতান মাহমুদকে নির্দেশ করে। সুলতান মাহমুদ ছিলেন একজন সাহসী ও সমরপ্রিয় বীর। গজনির মতো এক ক্ষুদ্র রাজ্যের শাসক হয়ে স্বীয় কৃতিত্বের গুনে তিনি এক বিশাল সাম্রাজ্যের অধীশ্বর হয়েছিলেন। ধন ও ঐশ্বর্যের লোভে তিনি ১০০০ থেকে ১০২৭ খ্রিষ্টাব্দ পর্যন্ত ভারতে ১৭ বার অভিযান পরিচালনা করেন। যেমনটি প্রদত্ত ছকে লক্ষণীয়। ছকে নির্দেশিত গজনি বংশের সুলতান মাহমুদ ২৭ বছরে মোট ১৭ বার ভারতবর্ষে অভিযান পরিচালনা করে বিস্ময়করভাবে প্রত্যেকটিতে জয়লাভকরেন। ১০০০ খ্রিষ্টাব্দের সেপ্টেম্বর মাসে তিনি প্রথম ভারতবর্ষে অভিযান চালিয়ে সীমান্তবর্তী শহর ও দুর্গ দখল করেন। এরপর তিনি দ্বিতীয় অভিযান পরিচালনা করেন পাঞ্জাবের রাজা জয়পালের বিরুদ্ধে। সেখানেও তিনি জয়লাভ করেন। ১০০৪-১০০৫ খ্রিষ্টাব্দে তিনি ভিরা রাজ্যে রাজা বিজয় রায়কে পরাজিত করে ভিরা রাজ্যকে গজনির অন্তর্ভুক্ত করেন। পর্যায়ক্রমে তিনি সুখপাল ও আনন্দ পালের বিরুদ্ধে অভিযান, নাগরকোট ও মুলতান বিজয়, দাউদের বিদ্রোহ দমন, ত্রিলোচন পালের বিরুদ্ধে অভিযান, থানেশ্বর বিজয়, কাশ্মিরের বিরুদ্ধে অভিযান, মথুরা ও কনৌজ বিজয়, চান্দেলা রাজ্যের বিরুদ্ধে অভিযান, গোয়ালিয়র আক্রমণ, কালিঞ্জর বিজয়, সোমনাথ মন্দির বিজয় এবং জাঠদের বিরুদ্ধে শেষ সফল অভিযান পরিচালনা করেন। প্রতিটি অভিযান থেকে তিনি প্রচুর ধনরত্নসহ অর্থসম্পদ সংগ্রহ করেন। সুতরাং বলা যায়, ছকে'?' চিহ্নিত স্থান দ্বারা সুলতান মাহমুদকে ইঙ্গিত করা হয়েছে।"
        },
        {
          "label": "ঘ",
          "question": "উক্ত শাসকের ভারতবর্ষে ষোলোতম অভিযানের গুরুত্ব বিশ্লেষণ করো।",
          "explanation": "উক্ত শাসক তথা সুলতান মাহমুদের ভারতবর্ষে ষোলোতম অভিযান তথা সোমনাথ মন্দির অভিযানের গুরুত্ব অপরিসীম। সুলতান মাহমুদের অভিযানসমূহের মধ্যে সোমনাথ মন্দির বিজয় (ভারতে তার ১৬তম অভিযান) ছিল সর্বাপেক্ষা গুরুত্বপূর্ণ। কেননা এটি ছিল ইসলামের ইতিহাসে অন্যতম দুঃসাহসিক ও রোমাঞ্জকর ঘটনা। এছাড়া এ মন্দির আক্রমণ ও বিজয় ছিল সুলতান মাহমুদের সাধ্যের বাইরে। তা স্বত্ত্বেও সুলতান মাহমুদ সোমনাথ মন্দির বিজয় করেন। এ কারণে এ বিজয় ইতিহাসে বিখ্যাত। ভারতের তৎকালীন চালুক্য রাজ্যের (বর্তমান গুজরাট অঞ্চল) কাথিওয়াড় উপকূলে অবস্থিত সোমনাথ মন্দির প্রচুর ধনরত্ন আর মূর্তি-বিগ্রহাদিতে পরিপূর্ণ ছিল। ঐতিহাসিক বিবরণ মতে, এ মন্দির বিজয় সুলতান মাহুমদের সাধ্যের বাইরে ছিল বলে পুরোহিতরা মনে করতেন। তবে মাহমুদ ঠিকই এতে সফল হন। ১০২৬ খ্রিষ্টাব্দে তিনি সোমনাথ মন্দিরে অভিযান পরিচালনা করেন। এ বছরের জানুয়ারি মাসে মাহমুদ সোমনাথের দ্বারে পৌছান। রাজা ভীমদেবের নেতৃত্বে স্থানীয় জনসাধারণ ও মন্দিরের পুরোহিতরা প্রবল বাধা দিলেও তারা সুলতানের বাহিনীর কাছে পরাজিত হন। এ মন্দির থেকে সুলতান মাহুমদ দু'কোটির বেশি স্বর্ণমুদ্রা এবং দু'শ মণ মূল্যবান মণিমুক্তা সংগ্রহ করেন। ঐতিহাসিক ড. ঈশ্বরী প্রসাদ বলেন, 'সোমনাথ বিজয় মাহমুদের ললাটে নতুন বিজয়ের গৌরবচিহ্ন সংযুক্ত করে।' এ বিজয় তাকে মুসলমানদের অনেকের কাছে মহানায়করূপে চিহ্নিত করে। পরিশেষে বলা যায়, অর্থনৈতিক উদ্দেশ্যে পরিচালিত সোমনাথ মন্দির অভিযানের ফলে সুলতান মাহমুদ অগণিত ধনরত্ন ও ঐশ্বর্য-বৈভব লাভ করেন এবং তা দ্বারা তিনি স্বীয় গজনি সাম্রাজ্যকে সমৃদ্ধিশালী ও গৌরবান্বিত করে গড়ে তোলেন। এজন্য সোমনাথ মন্দির অভিযান অত্যন্ত গুরুত্বপূর্ণ।"
        }
      ]
    },
    {
      "number": "3",
      "uddipok": "চীন ও তিব্বতের মধ্যবর্তী একটি স্থানের নাম মঙ্গোলীয়া। এই স্থানেই বিখ্যাত এক বীরের জন্ম হয়। মধ্য এশিয়ার ইতিহাসে অনন্যসাধারণ প্রতিভাসম্পূর্ণ এই মঙ্গোলিয়ান বীর হালাকু খানের নাম সর্বাগ্রে। তিনি তার পিতা টুলি খানের কাছ থেকে ১২৫৬ খ্রিষ্টাব্দে উক্ত অঞ্চলের শাসন ক্ষমতা লাভ করেন এবং ১২৫৮ খ্রিষ্টাব্দে বাগদানে অভিযান পরিচালনা করে তা ধ্বংস করেন। পরবর্তীতে সেখানে তিনি একটি নতুন এবং স্থায়ী রাজবংশ প্রতিষ্ঠা করতে সক্ষম হন। তার প্রতিষ্ঠিত রাজবংশের নামকরণ করা হয় ইলখানী রাজবংশ।",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "আলাউদ্দিন হোসেনের।"
        },
        {
          "label": "খ",
          "question": "",
          "explanation": "প্রাচীন হিন্দু সমাজে কোন পুরুষ মারা গেলে তার চিতায় একইসাথে তার বিধবা স্ত্রীকে জীবিত পোড়ানোই সতীদাহ প্রথা। প্রাচীনকালে হিন্দু মহিলারা তার স্বামীর প্রতি আনুগত্য প্রদর্শনের জন্য স্বামী মারা গেলে স্বেচ্ছায় স্বামীর চিতায় আত্মাহুতি দিতেন। একটা সময় পর এটি ধর্মীয় রীতিতে পরিণত হয়। তখন ধর্মের দোহাই দিয়ে অনেক বিধবা নারীকে জোর করে আগুনে পুড়িয়ে মারা হয়েছে। এটিই সতীদাহ প্রথা।"
        },
        {
          "label": "গ",
          "question": "",
          "explanation": "উদ্দীপকের বীর হালাকু খানের খানের সাথে পাঠ্যবইয়ের মুহাম্মদ ঘুরির দিকে ইঙ্গিত করা হয়েছে। নিম্নে তা আলোচনা করা করা হলো: সুলতান মুইজউদ্দিন মুহাম্মদ বিন সাম বা মুহাম্মদ ঘুরি ছিলেন আফগানিস্তানের ঘুর সাম্রাজ্যের। তিনি ছিলেন যুদ্ধবিদ্যায় অসাধারণ পারদর্শী। তিনি উত্তরাধিকার সূত্রে গজনির সিংহাসনে আরোহন করেন। তখন থেকে তিনি রাজ্যজয়ে মনোনিবেশ করেন। এরই প্রেক্ষিতে ভারতবর্ষে অভিযান শুরু করেন এবং ৩য় অভিযান পরিচালনা করে বিজয় লাভ করেন। পরবর্তীতে মুহাম্মদ ঘুরি ভারতবর্ষে স্থায়ী মুসলিম সাম্রাজ্য গড়ে তোলেন। ভারতে তিনি যে মুসলিম সাম্রাজ্যের গোড়াপত্তন করে যান, তা ৭০০ বছর স্থায়ী ছিলো। ইতিহাসবিদেরা মুহাম্মদ ঘুরিকে এজন্য ভারতে মুসলিম সাম্রাজ্যের প্রকৃত প্রতিষ্ঠাতা হিসেবে মর্যাদা দেন। উদ্দীপকেও বীর হালাকু ছিলেন একজন অনন্যসাধারণ যোদ্ধা। মুহাম্মদ ঘুরিরতো তিনি ও উত্তরাধিকার সূত্রে সিংহাসনে আরোহন করেছিলেন। ক্ষমতা লাভের পর তিনি বিভিন্ন অভিযান পরিচালনা করেন। এই অভিযানের ফলে তিনি বাগদাদ বিজয় করেন। সেই বাগদাদে তিন তখন নিজের সাম্রাজ্য স্থায়ীভাবে প্রতিষ্ঠা করেন।  তাই আলোচনাপূর্বক বলা যায়, উত্তরাধিকার সূত্রে ক্ষমতা প্রাপ্তি, অসাধারণ যোদ্ধা ও অভিযানে বিজয় লাভ করে সেখানে স্থায়ী সাম্রাজ্য প্রতিষ্ঠার দিক থেকে উদ্দীপকের বীর হালাকুর ইতিহাস মুহাম্মদ ঘুরির দিকে ইঙ্গিত করে।"
        },
        {
          "label": "ঘ",
          "question": "",
          "explanation": "ভারতে একটি স্থায়ী মুসলিম সাম্রাজ্য প্রতিষ্ঠা ছিলো উক্ত বীর শাসক তথা মুহাম্মদ ঘুরির উদ্দেশ্য। নিম্নে তার এই স্থায়ী সাম্রাজ্য প্রতিষ্ঠার বিবরণ দেওয়া হলো: ভারতে স্থায়ী মুসলিম সাম্রাজ্য প্রতিষ্ঠার লক্ষ্যে মুহাম্মদ ঘুরি অত্যন্ত সুপরিকল্পিতভাবে বিভিন্ন অভিযান পরিচালনা করেন। সর্বপ্রথম তিনি মুলতান ও সিন্ধু অভিযান করেন এবং বিভিন্ন কৌশলে যুদ্ধে বিজয় লাভ করেন। পরবর্তীতে গুজরাট ও পাঞ্জাব বিজয়ের পর তিনি পরিকল্পনা করেন ভারতে মূল ভূখন্ডে প্রবেশের জন্য। যার ফলে তিনি ভারতে স্থায়ী কর্তৃত্ব সৃষ্টির লক্ষ্যে অভিযান চালালে সব হিন্দু রাজারা একজোট হয়ে যায়। ফলে মুহাম্মদ ঘুরি বিজয় লাভ করতে পারে নি। কিন্তু ১ বছর পরে আবারও যুদ্ধ করে বিজয় লাভ করে এবং কুতুবউদ্দিন আইবেককে তার প্রতিনিধি নিয়োগ করে বিজয় অভযান চালিয়ে যেতে থাকে। পরবর্তীতে মুহাম্মদ ঘুরি ফিরে গেলেও তার হয়ে কুতুবউদ্দিন আইবেক অভিযান চালিয়ে যেতে থাকে। ফলে কালিঞ্জর, বাংলা, বিহারসহ সমগ্র ভারতে কর্তৃত্ব প্রতিষ্ঠা করেন। এছাড়াও পরবর্তীতে ভারতে বিদ্রোহ দেখা দিলে মুহাম্মদ ঘুরি পুনরায় ভারতে এসে সব বিদ্রোহ দমন করেন। এভাবে ই তিনি ভারতবর্ষে নিজের কর্তৃত্ব প্রতিষ্ঠা করতে সক্ষম হোন। পরবর্তীতে ভারতে স্থায়ী মুসলিম সাম্রাজ্য প্রতিষ্ঠা করেন।"
        }
      ]
    },
    {
      "number": "4",
      "uddipok": "ফিলিপাইনের প্রেসিডেন্ট মার্কোস আকর্ষণীয় ব্যক্তিত্ব ও চরিত্রের অধিকারী ছিলেন। তার চরিত্রে দোষ ও গুণের সমাবেশ ছিল। তিনি একই সাথে কোমল ও কঠোর ছিলেন। তিনি অনেক জনকল্যাণমূলক। কাজ সম্পন্ন করেন এবং ন্যায়বিচারও প্রতিষ্ঠা করেন। কিন্তু তার শাসনামলে তার স্ত্রী ইমেলদা এতই প্রভাবশালী হয়ে ওঠেন যে, সমস্ত প্রশাসনযন্ত্র তাকে প্রেসিডেন্টের চালিকাশক্তি হিসেবে গণ্য করে।",
      "tag": "BMARPC 25",
      "sub_questions": [
        {
          "label": "ক",
          "question": "নূরজাহানের প্রকৃত নাম কী ছিল?",
          "explanation": "নূরজাহানের প্রকৃত নাম ছিল মেহের-উন-নিসা।"
        },
        {
          "label": "খ",
          "question": "সম্রাট জাহাঙ্গীরের নাম সেলিম রাখার কারণ ব্যাখ্যা করো।",
          "explanation": "বিখ্যাত সাধক শেখ সেলিম চিশতির নামানুসারে সম্রাট জাহাঙ্গীরের নাম সেলিম রাখা হয়। সম্রাট জাহাঙ্গীর ছিলেন সম্রাট আকবরের পুত্র। একাধিক শিশু সন্তানের মৃত্যু হওয়ায় উত্তরাধিকার হিসেবে পুত্রসন্তান লাভের আশায় সম্রাট আকবর প্রতি বছর আজমিরে হযরত খাজা মঈনুদ্দিন চিশতির দরগাহ জিয়ারত করে আল্লাহর নিকট প্রার্থনা করতেন। একই উদ্দেশ্যে সম্রাট প্রতি সপ্তাহে ফতেহপুর সিক্রির বিখ্যাত সাধক শেখ সেলিম চিশতির খানকাতে যেতেন। বহু প্রার্থনার পর ১৫৬৯ খ্রিস্টাব্দের ৩০ আগস্ট রানি যোধবাঈ-এর গর্ভে এক সন্তানের জন্ম হয়। শেখ সেলিম চিশতির নামানুসারে এ সন্তানের নাম রাখা হয় সেলিম।"
        },
        {
          "label": "গ",
          "question": "উদ্দীপকের প্রেসিডেন্ট মার্কোসের সাথে কোন মুঘল সম্রাটের তুলনা করা যায়?",
          "explanation": "উদ্দীপকের প্রেসিডেন্ট মার্কোসের সাথে মুঘল সম্রাট জাহাঙ্গীরের তুলনা করা যায়। উদ্দীপকের প্রেসিডেন্ট মার্কোসের চরিত্রে দোষ ও গুণের সংমিশ্রণ ছিল। তিনি একই সাথে কোমল ও কঠোর ছিলেন। তিনি অনেক জনকল্যাণমূলক কাজ ও ন্যায়বিচার প্রতিষ্ঠা করেন। একইভাবে জাহাঙ্গীরের চরিত্রেও বৈপরীত্যের সংমিশ্রণ দেখা যায়। ঐতিহাসিকরাও কেউ প্রশংসা, আবার কেউ সম্রাট জাহাঙ্গীরের তীব্র সমালোচনা করেছেন। ঈশ্বরী প্রসাদ জাহাঙ্গীরের প্রশংসা করে বলেন, 'মুঘল ইতিহাসে, একটি অন্যতম আকর্ষণীয়, চরিত্র হচ্ছে জাহাঙ্গীর।' আত্মীয়-স্বজনের প্রতি অনুরাগপ্রবণ, মহানুভব, নির্যাতনের প্রতি প্রচন্ড বিতৃষ্ণা এবং সুবিচারের প্রতি প্রগাঢ় মোহ তার চারিত্রিক গুণাবলির অন্তর্ভুক্ত ছিল। আবার তার চরিত্রের তীব্র সমালোচক ভিনসেন্ট স্মিথ বলেন, 'জাহাঙ্গীরের চরিত্রে নমনীয়তা ও নৃশংসতা, সুবিচার ও খামখেয়ালিপনা, বুচিবোধ, বর্বরতা সুবুদ্ধি ও জ্ঞানসুলভ গুণাবলির সমাবেশ দেখা যায়। তাকে একদিকে যেমন অত্যাচারী, নিষ্ঠুর ও হৃদয়হীন বলে অভিহিত করা হয়েছে, অন্যদিকে প্রজাদের মঙ্গলার্থে ১২টি প্রজামঙ্গলকর আইন প্রণয়ন করে তিনি জনকল্যাণকর শাসক হিসেবে পরিগণিত হয়েছেন। অত্যধিক আফিম ও মাদকাসক্তি ছিল- তার চরিত্রের বড় ত্রুটি। অন্যের প্রভাবে প্রভাবান্বিত হওয়া তার চরিত্রের অন্যতম দোষ ছিল। তাই বলা যায়, ফিলিপাইনের প্রেসিডেন্ট মার্কোসের চরিত্রে মুঘল সম্রাট জাহাঙ্গীরের চারিত্রিক বৈশিষ্ট্যের প্রতিফলন ঘটেছে।"
        },
        {
          "label": "ঘ",
          "question": "উদ্দীপকে বর্ণিত ইমেলদার কার্যাবলির সাথে সম্রাজ্ঞী নূরজাহানের কার্যাবলির তুলনামূলক আলোচনা করো।",
          "explanation": "উদ্দীপকে বর্ণিত ইমেলদার কার্যাবলির সাথে সম্রাজ্ঞী নূরজাহানের কার্যাবলির অনেক মিল রয়েছে। উদ্দীপকে প্রেসিডেন্ট মার্কোসের স্ত্রী ইমেলদা তার শাসনামলে অত্যন্ত প্রভাবশালী হয়ে ওঠেন এবং সমস্ত প্রশাসন যন্ত্রের চালিকাশক্তি হিসেবে গণ্য হতে থাকেন। একইভাবে সম্রাজ্ঞী নূরজাহান ও জাহাঙ্গীর এর শাসনামলে সাম্রাজ্যের শাসনব্যবস্থায় প্রবল প্রতিপত্তি ও প্রভাব বিস্তার করেন। সম্রাট জাহাঙ্গীর নিজ নামের সাথে নূরজাহানের নাম মুদ্রায় অঙ্কিত করেছিলেন। নূরজাহান জাহাঙ্গীরের ওপর ক্রমান্বয়ে প্রভাব বিস্তার করে সার্থকতার সাথে সাম্রাজ্য পরিচালনা করতে থাকেন। ফলে সম্রাট তার হাতের ক্রীড়নকে পরিণত হন। নূরজাহান তার পিতা গিয়াস বেগকে 'ইতিমাদউদ্দৌলা' উপাধিসহ সাম্রাজ্যের প্রধানমন্ত্রী পদে নিযুক্ত করেন এবং ভাই আসফখানকে 'খান-ই-সামান' পদে উন্নীত করেন। তাদের সাহায্যে তিনি দরবারে একটি শক্তিশালী দল গঠন করেন। জাহাঙ্গীরের পুত্র শাহরিয়ারের সাথে পূর্ব স্বামীর ঔরসজাত কন্যা লাডলী বেগমকে বিয়ে দিয়ে অধিকতর ক্ষমতার অধিকারী হন। কথিত আছে যে, রাজকীয় ফরমানসমূহ নূরজাহানের দস্তখত ছাড়া মূল্যহীন বলে পরিগণিত হতো। এ প্রসঙ্গে মুতামাদ খান বলেন, 'অবশেষে তার ক্ষমতা এরূপ পর্যায়ে উপনীত হয়েছিল যে, রাজা শুধু নামেমাত্র থাকলেন। পরিশেষে বলা যায়, উদ্দীপকের ইমেলদার মতো সম্রাজ্ঞী নূরজাহানও শাসনব্যবস্থায় একচ্ছত্র আধিপত্য বিস্তার করতে সক্ষম হন।"
        }
      ]
    },
    {
      "number": "5",
      "uddipok": "হাফিজ সাহেব একজন জমিদার। তিনি প্রজাদের মধ্যে ধর্মভিত্তিক বিভাজন এবং আন্তঃধর্মবিবাদ দেখে চিন্তিত হয়ে পড়েন। ধর্ম নিয়ে হত্যা, হানাহানি, রক্তপাত নিরসন ও শান্তি প্রতিষ্ঠার লক্ষ্যে তিনি সকল ধর্ম নিয়ে গবেষণা ও আলোচনা অনুষ্ঠান আয়োজন করেন। অবশেষে তিনি নিজেই একটি নতুন ধর্মমত প্রচলন করেন।",
      "tag": "BMARPC 25",
      "sub_questions": [
        {
          "label": "ক",
          "question": "মুঘল সাম্রাজ্যের প্রতিষ্ঠাতা কে?",
          "explanation": "মুঘল সাম্রাজ্যের প্রতিষ্ঠাতা সম্রাট বাবর।"
        },
        {
          "label": "খ",
          "question": "মনসবদারি প্রথা বলতে কী বোঝায়?",
          "explanation": "মনসবদারি প্রথা বলতে সামরিক ও বেসামরিক প্রশাসনের অব্যবস্থাপনা দূর করার লক্ষ্যে মুঘল সম্রাট আকবরের প্রবর্তিত একটি সামরিক সংস্কারকে বোঝায়। সম্রাট আকবর সেনাবাহিনীতে নিয়মানুবর্তিতা ও শৃঙ্খলা প্রতিষ্ঠার জন্য ১৫৭১ খ্রিষ্টাব্দে শাহবাজ খানকে মীর বকশী নিয়োগ করে একটি পরিকল্পনা প্রণয়ন করেন। এটি মনসবদারি প্রথা হিসেবে পরিচিত। 'মনসব' শব্দের অর্থ পদ বা পদমর্যাদা। এ পদের অধিকারীকে 'মনসবদার' এবং সমগ্র ব্যবস্থাটিকে 'মনসবদারি প্রথা' বলা হয়। সর্বোচ্চ পর্যায়ের মনসবদার মোট দশ হাজার এবং সর্বনিম্ন পর্যায়ে ১০ জন সৈন্য নিজেদের অধীনে রাখতে পারতেন।"
        },
        {
          "label": "গ",
          "question": "উদ্দীপকের জমিদার হাফিজ সাহেবের সাথে কোন মুঘল সম্রাটের সাদৃশ্য রয়েছে? ব্যাখ্যা করো।",
          "explanation": "উদ্দীপকের জমিদার হাফিজ সাহেবের সাথে মুঘল সম্রাট আকবরের সাদৃশ্য রয়েছে। মুঘল সম্রাট আকবর ছিলেন সম্পূর্ণ ধর্মনিরপেক্ষ এবং দূরদর্শী রাজনীতিবিদ। তিনি ভারতে মুঘল শক্তির স্থায়িত্ব বিধানের স্বার্থে সব ধর্মের মানুষের মধ্যে ধর্মীয় ভেদাভেদ ভুলে ঐক্য গড়ে তুলতে চেয়েছিলেন। এজন্য তিনি ১৫৮২ খ্রিষ্টাব্দে সব ধর্মের নির্যাস নিয়ে দ্বীন-ই-ইলাহি ধর্মমত প্রবর্তন করেন, যেমনটি হাফিজ সাহেবের ক্ষেত্রেও লক্ষণীয়। উদ্দীপকে বর্ণিত হাফিজ সাহেব একজন জমিদার। তিনি প্রজাদের মধ্যে ধর্মভিত্তিক বিভাজন এবং আন্তঃধর্মবিবাদ দেখে চিন্তিত হয়ে পড়েন। ধর্ম নিয়ে হত্যা, হানাহানি, রক্তপাত নিরসন ও শান্তি প্রতিষ্ঠার লক্ষ্যে তিনি সকল ধর্ম নিয়ে গবেষণা ও আলোচনা অনুষ্ঠান আয়োজন করেন। অবশেষে তিনি নিজেই একটি নতুন ধর্মমত প্রচলন করেন। অনুরূপ ঘটনার সাদৃশ্য পাওয়া যায় মুঘল সম্রাট আকবর কর্তৃক প্রবর্তিত দ্বীন-ই-ইলাহির ক্ষেত্রে। সম্রাট আকবর ১৫৮২ সালে দ্বীন-ই-ইলাহি নামে একটি নতুন ধর্মমত প্রচার করেন। সব ধর্মের সার কথা নিয়ে দ্বীন-ই-ইলাহি গঠিত হয়েছিল। অর্থাৎ সকল ধর্মের ভালো ও উৎকৃষ্ট নীতিগুলো সমন্বিত ছিল। তবে এ ধর্মের কোন নবী, কিতাব ও দেব-দেবী ছিল না। দ্বীন-ই-ইলাহি প্রচারের জন্য সম্রাট কোনো মসজিদ, মিশন নির্মাণ করেননি এবং কাউকে প্রচারের জন্য নিযুক্ত করেননি। ফলে এ ধর্মের অনুসারীর সংখ্যা ছিল মাত্র ১৮ জন। এদের মধ্যে শেখ মোবারক, আবুল ফজল, ফৈজী, মির্জা জানী এবং আজিজ কোকা ছিলেন উল্লেখযোগ্য। সুতরাং বলা যায়, হাফিজ সাহেবের সাথে মুঘল সম্রাট আকবরের সাদৃশ্য রয়েছে।"
        },
        {
          "label": "ঘ",
          "question": "উক্ত শাসক ভারতবর্ষের ইতিহাসে উজ্জ্বল অধ্যায় রেখে গেছেন-বিশ্লেষণ করো।",
          "explanation": "উক্ত শাসক তথা মুঘল সম্রাট আকবর ভারতবর্ষের ইতিহাসে উজ্জ্বল অধ্যায় রেখে গেছেন- উক্তিটি যথার্থ। আকর্ষণীয় ও অসাধারণ ব্যক্তিত্বের অধিকারী সম্রাট আকবর শুধু ভারতবর্ষের ইতিহাসে নয়, সমগ্র বিশ্বের ইতিহাসে শ্রেষ্ঠ সম্রাট। ব্রিটিশ ঐতিহাসিক এডওয়ার্ডস ও গ্যারেটের মতে, \"তিনি ছিলেন একাধারে একজন দুর্দমনীয় সৈনিক, শ্রেষ্ঠ সেনাপতি, বিচক্ষণ প্রশাসক, জনহিতৈষী শাসক এবং মানব চরিত্রের প্রকৃত বিচারক।\" তার শাসন' ব্যবস্থা ছিল ব্যক্তি ও ধর্মনিরপেক্ষ ভারতীয় ও পারসিক আরবীয় শাসননীতির এক অপূর্ব সংমিশ্রণ। শুধু পরবর্তী মুঘল সম্রাটেরাই নয়, আধুনিক ভারতবর্ষও তার শাসন প্রতিভার কাছে বিশেষভাবে ঋণী। সমাজ সংস্কারক হিসেবে সম্রাট আকবর বিশেষভাবে উল্লেখযোগ্য। ধর্ম ও বিবেকের স্বাধীনতাদান, জিজিয়া ও তীর্থ করসহ বৈষম্যমূলক নানা কর বিলোপ, সতীদাহ ও কন্যা শিশু হত্যা নিষিদ্ধ, বিধবা বিবাহে উৎসাহদান, যুদ্ধ বন্দিদের দাস করার প্রথা বিলোপ এবং বাল্যবিবাহ দূর করা ইত্যাদি তার ধর্মীয় ও সামাজিক ক্ষেত্রে উল্লেখযোগ্য সংস্কারমূলক পদক্ষেপ ছিল। তাছাড়া তার শাসনতান্ত্রিক ও সামরিক সংস্কারের মধ্যে ভূমিরাজস্ব নীতির ব্যাপক পরিবর্তন, জায়গির প্রথা নিয়ন্ত্রণ, মনসবদারি প্রথা প্রবর্তন, বাংলা সনের প্রবর্তন ইত্যাদি উল্লেখযোগ্য। সমরনৈপুণ্য, সাংগঠনিক প্রতিভা, প্রখর রাজনীতি জ্ঞান, চিত্তাকর্ষক ও হৃদয়গ্রাহী চারিত্রিক বৈশিষ্ট্য এবং প্রশাসনিক যোগ্যতা ইত্যাদির আলোকে বিচার করলে সম্রাট আকবর ভারতের ইতিহাসে এক অদ্বিতীয় স্থান অধিকার করে আছেন। ড. ত্রিপাঠী বলেন, \"ঐতিহাসিক ভারতবর্ষে তিনি ছিলেন অন্যতম সর্বশ্রেষ্ঠ নৃপতি।\" ষোড়শ শতাব্দীতে তার সমসাময়িক শাসক ফ্রান্সের রাজা চতুর্থ হেনরি (১৫৯৪-১৬১০ খ্রি.), পারস্যের শাহ আব্বাস (১৫৮৭-১৩২৯ খ্রি.) এবং ইংল্যান্ডের রানি এলিজাবেথ (১৫৯৮-১৬০৩ খ্রি.) অপেক্ষা তিনি ছিলেন কীর্তিমান। এ জন্যই ঈশ্বরী প্রসাদ আকবরকে শুধু ভারতবর্ষের ইতিহাসে নয় সমগ্র বিশ্ব ইতিহাসের অন্যতম শ্রেষ্ঠ শাসক বলে অভিহিত করেছেন। উপরোক্ত আলোচনায় প্রতীয়মান হয় যে, ভারতবর্ষের ইতিহাসে সম্রাট আকবর একটি উজ্জ্বল নক্ষত্র। প্রকৃতপক্ষেই \"Akbar the Great\" তথা মহামতি উপাধি তার যথাযথ প্রাপ্য।"
        }
      ]
    },
    {
      "number": "6",
      "uddipok": "মাজেদ সাহেব একটি বিখ্যাত কোম্পানির মালিক। তিনি হঠাৎ শারীরিকভাবে অসুস্থ হলে কোম্পানির মালিকানা নিয়ে তার চার পুত্রের মধ্যে দ্বন্দ্ব শুরু হয়। অসুস্থ পিতার মন আরো ভারাক্রান্ত করে তারা রক্তক্ষয়ী সংঘর্ষে লিপ্ত হয়।",
      "tag": "BMARPC 25",
      "sub_questions": [
        {
          "label": "ক",
          "question": "পানিপথের প্রথম যুদ্ধ কত খ্রিষ্টাব্দে হয়েছিল?",
          "explanation": "পানিপথের প্রথম যুদ্ধ ১৫২৬ খ্রিষ্টাব্দে হয়েছিল।"
        },
        {
          "label": "খ",
          "question": "সম্রাট আওরঙ্গজেবকে কেন জিন্দাপির বলা হয়?",
          "explanation": "ইসলামি অনুশাসনের প্রতি নিষ্ঠাবান হওয়ায় মুঘল সম্রাট আওরঙ্গজেবকে জিন্দাপির বলা হয়। সম্রাট আওরঙ্গজেব ছিলেন খাঁটি সুন্নি মুসলমান। ব্যক্তিগত জীবনে ইসলামের বিধি-বিধান পুঙ্খানুপুঙ্খভাবে মেনে চলেছেন। ধর্মীয় দৃষ্টিতে তিনি পরিশুদ্ধ জীবনযাপন করতেন। রাজ্যশাসনের ব্যাপারে তিনি ইসলাম ধর্ম অনুমোদিত বিধান জারি করেন। আওরঙ্গজেব ইসলামি আচার-আচরণ বিরোধী সব উৎসব-অনুষ্ঠান বন্ধ করে দেন। সম্রাট আকবরের শাসনামলে ইসলাম ধর্মের চর্চা অত্যন্ত শিথিল হয়ে পড়েছিল, আওরঙ্গজেব তা পুনরুজ্জীবিত করেন। তার এ অবদানের জন্য তিনি সাম্রাজ্যের মুসলমানদের কাছ থেকে 'জিন্দাপির' উপাধি লাভ করেন।।"
        },
        {
          "label": "গ",
          "question": "উদ্দীপকে উল্লেখিত পুত্রদের দ্বন্দ্ব কোন মুঘল সম্রাটের সময়ের উত্তরাধিকার দ্বন্দ্বের সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকে উল্লেখিত পুত্রদের দ্বন্দ্ব মুঘল সম্রাট শাহজাহানের সময়ের উত্তরাধিকার দ্বন্দ্বের সাথে সাদৃশ্যপূর্ণ। মুঘল সাম্রাজ্যের ইতিহাসে সম্রাট শাহজাহানের পুত্রদের মধ্যে সংঘটিত উত্তরাধিকার দ্বন্দ্ব একটি উল্লেখযোগ্য ঘটনা। ১৬৫৭ খ্রিষ্টাব্দে সম্রাট শাহজাহান অসুস্থ হয়ে পড়লে চিকিৎসকেরা তার জীবনের আশা ছেড়ে দেয়। এ সময় তার চারপুত্র দারাশিকো, সুজা, আওরঙ্গজেব ও. মুরাদ সিংহাসন লাভের জন্য আত্মঘাতী সংঘর্ষে জড়িয়ে পড়েন। উদ্দীপকেও এ ঘটনার প্রতিফলন দেখা যায়। উদ্দীপকে বলা হয়েছে, মাজেদ সাহেব একটি বিখ্যাত কোম্পানির মালিক। তিনি হঠাৎ শারীরিকভাবে অসুস্থ হলে কোম্পানির মালিকানা নিয়ে তার চার পুত্রের মধ্যে দ্বন্দ্ব শুরু হয়। অসুস্থ পিতার মন ভারাক্রান্ত করে তারা রক্তক্ষয়ী সংঘর্ষে লিপ্ত হয়। একইভাবে সম্রাট শাহজাহানের পুত্ররা সিংহাসনের উত্তরাধিকার নিয়ে সংঘাতে লিপ্ত হয়। সম্রাট শাহজাহান জানতেন, পুত্রদের মধ্যে আওরঙ্গজেব সিংহাসনের উপযুক্ত উত্তরাধিকারী। কিন্তু তিনি দারার প্রতি অল্প স্নেহে আওরকাজেবকে দাক্ষিণাত্যের সুবাদার পরে ইস্তফা দিতে বাধ্য করেন এবং তার বিজাপুর ও গোলকুন্ডা অভিযান নিষিদ্ধ করেন। তার এরূপ দুর্ব্যবহার ভ্রাতৃসংঘাতকে প্রকট করে তোলে। তাছাড়া জ্যেষ্ঠপুত্র দারার কুপরামর্শে সম্রাট পুত্রদের পরস্পরের প্রতি উসকানিমূলক পত্র প্রেরণ করে পরিস্থিতিকে জটিল করে তোলেন। আওরঙ্গজেব, সুজা ও মুরাদের মধ্যে ত্রি-শক্তিজোট গঠিত হয়। ফলে শাহ সুজা নিজেকে সম্রাট ঘোষণা করেন। কিন্তু তিনি দারার কাছে বাহাদুর গড়ের যুদ্ধে পরাজিত হয়ে নিজ রাজ্যে প্রত্যাবর্তন করেন। এদিকে আওরঙ্গজেব ও মুরাদের সম্মিলিত বাহিনী ধর্মাট ও সামুগড়ের যুদ্ধে দারাকে পরাজিত করে এবং কৌশলে মুরাদকে পরাজিত করে আওরঙ্গজেব সিংহাসন দখল করেন। তাই বলা যায়, উদ্দীপকে বর্ণিত দ্বন্দ্বে সম্রাট শাহজাহানের চার পুত্রের মধ্যকার উল্লেখিত সংঘাতই প্রতিফলিত হয়েছে।"
        },
        {
          "label": "ঘ",
          "question": "উক্ত সম্রাটের কোন পুত্র সফল হয়েছিল? তার সফলতার কারণ বিশ্লেষণ করো।",
          "explanation": "উদ্দীপকের সাথে সাদৃশ্যপূর্ণ বিষয় অর্থাৎ সম্রাট শাহজাহানের পুত্রদের মধ্যকার উত্তরাধিকার দ্বন্দ্বে অধিক দক্ষ ও কৌশলী হওয়ায় আওরঙ্গজেব সফলতা লাভ করেছিলেন। সম্রাট শাহজাহানের চার পুত্রের মধ্যে পরবর্তী সম্রাট হিসেবে আওরঙ্গজেব সব দিক থেকে উপযুক্ত ছিলেন। ঈশ্বরী প্রসাদ বলেন, 'প্রতিদ্বন্দ্বীদের এমন কেউই ছিলেন না যিনি কূটনৈতিক, রাজনৈতিক এবং সেনাপতিত্বে আওরঙ্গজেবের সমকক্ষ ছিলেন।' মূলত যোগ্যতাই আওরঙ্গজেবকে উত্তরাধিকার দ্বন্দ্বে সফলতা এনে দিয়েছিল। মুঘল পরিবারের একটি ব্যতিক্রমধর্মী চরিত্র ছিল আওরঙ্গজেব। চারিত্রিক বৈশিষ্ট্য এবং পারিপার্শ্বিক পরিস্থিতি তার সফলতা লাভের ক্ষেত্রে সহায়ক ছিল। দারার সেনাবাহিনী অপেক্ষা আওরঙ্গজেবের সেনাবাহিনী ছিল রণনিপুণ এবং সুশৃঙ্খল। তার সেনাপতিরাও দারার সেনাধ্যক্ষের তুলনায় শ্রেষ্ঠ ছিলেন। মীর জুমলা, শায়েস্তা খান নিঃসন্দেহে দারার সেনাপতি খলিলুল্লাহ খান, যশোবন্ত সিংহ ও কুত্তম খানের তুলনায় অধিক দক্ষ ছিলেন। আওরজাজেবের অস্ত্রশস্ত্র তার ভাইদের থেকে উন্নত ছিল। এমনকি সম্রাট আওরঙ্গজেবের গোলাবারুদ, কামান, গোলন্দাজ বাহিনীও তার ভাইদের তুলনায় উন্নত ছিল। তাছাড়া দারা শিয়া মতালম্বী ও হিন্দুদের প্রতি অনুরাগী হওয়ায় আওরঙ্গজেব সুল্লিদের সমর্থন লাভ করেন। তারা আওরঙ্গজেবকে ইসলামের রক্ষক হিসেবে মনে করে তাকে সমর্থন জানান। অধিকন্তু শাহজাহানের পক্ষপাতিত্ব নীতি ও দারার প্রতি মাত্রাধিক দুর্বলতা, উত্তরাধিকার দ্বন্দ্বের সময় অসুস্থতার জন্য সম্রাটের নির্লিপ্ত থাকা প্রভৃতি বিষয় আওরজঙ্গজেবের বিজয় লাভকে সহজ করেছিল। পরিশেষে বলা যায়, যুদ্ধবিদ্যা, প্রশাসন পরিচালনায় দক্ষতা, প্রখর কূটনৈতিক জ্ঞান, চারিত্রিক মাধুর্য প্রভৃতি কারণে আওরঙ্গজেব উত্তরাধিকার সংগ্রামে সফলতা লাভ করেছিলেন।"
        }
      ]
    },
    {
      "number": "7",
      "uddipok": "কমলডাঙ্গা উচ্চ বিদ্যালয়ের শিক্ষার্থীরা ২১ ফেব্রুয়ারি ভোরবেলা প্রভাতফেরিতে অংশগ্রহণ করল। তারা শ্রেণিভিত্তিক আলাদা করে ফুলের ডালা তৈরি করে স্কুল প্রাঙ্গনে স্থাপিত শহীদ মিনারে অর্পণ করল।",
      "tag": "BMARPC 25",
      "sub_questions": [
        {
          "label": "ক",
          "question": "ভাষা আন্দোলন কত সালে হয়েছিল?",
          "explanation": "১৯৫২ সালে ভাষা আন্দোলন হয়েছিল।"
        },
        {
          "label": "খ",
          "question": "একুশে ফেব্রুয়ারি কেন স্মরণীয় হয়ে আছে? ব্যাখ্যা করো।",
          "explanation": "বাঙালি জাতীয়তাবাদী আন্দোলনের প্রথম বড় পদক্ষেপের সবচেয়ে গুরুত্বপূর্ণ দিন হিসেবে একুশে ফেব্রুয়ারি স্মরণীয় হয়ে আছে। বাংলাদেশের রাজনৈতিক ইতিহাসে ১৯৫২ সালের ২১ ফেব্রুয়ারি একটি, উজ্জ্বল তারিখ। এই দিনে বাংলাকে পাকিস্তানের অন্যতম রাষ্ট্রভাষা করার দাবিতে পূর্ব পাকিস্তানের রাজধানী ঢাকায় বাঙালি ছাত্র-জনতা ১৪৪ ধারা ভঙ্গ করে রাস্তায় নেমে আসে। তাদের মিছিলে পুলিশ গুলিবর্ষণ করলে রফিক, বরকত, জব্বারসহ কয়েকজন নিহত হন। তাদের রক্তের বিনিময়ে বাংলা অন্যতম রাষ্ট্রভাষার মর্যাদা পায়। শহিদ। দিবস হিসেবে এ দিনটি স্মরণীয়। একুশে ফেব্রুয়ারিকে জাতিসংঘ। 'আন্তর্জাতিক মাতৃভাষা দিবস' হিসেবেও স্বীকৃতি দিয়েছে।"
        },
        {
          "label": "গ",
          "question": "উদ্দীপকে শিক্ষার্থীদের কর্মসূচি কোন আন্দোলনকে স্মরণ করিয়ে দেয়? ব্যাখ্যা করো।",
          "explanation": "উদ্দীপকে শিক্ষার্থীদের কর্মসূচি ভাষা আন্দোলনকে স্মরণ করিয়ে দেয়। ১৯৫২ সালের ভাষা আন্দোলন বাঙালির জাতীয় জীবনে একটি স্মরণীয় ঘটনা। ১৯৪৭ সাল থেকে শুরু হওয়া এ আন্দোলন ১৯৫২ সালের ফেব্রুয়ারি মাসে চূড়ান্ত রূপ লাভ করে। বাংলা ভাষার মর্যাদা রক্ষায় ১৯৫২ সালের ২১ ফেব্রুয়ারি অনেকে পুলিশের গুলিতে শহিদ হন। পরবর্তী সময়ে ভাষা শহিদদের স্মরণে নির্মিত হয় শহিদ মিনার। ভাষা আন্দোলনের পরের বছর থেকে প্রতি বছর ২১ ফেব্রুয়ারি শহিদ মিনারে পুষ্পার্পণ করে শহিদদের স্মরণ করা হয়। উদ্দীপকেও অনুরূপ চিত্র লক্ষণীয়। উদ্দীপকে বর্ণিত কমলডাঙ্গা উচ্চ বিদ্যালয়ের শিক্ষার্থীরা ২১ ফেব্রুয়ারি, ভোরবেলা প্রভাতফেরিতে অংশগ্রহণ করে। এরপর তারা শ্রেণিভিত্তিক আলাদা করে ফুলের ডালা তৈরি করে স্কুল প্রাঙ্গনে স্থাপিত শহিদ মিনারে অর্পণ করে, যা ১৯৫২ সালের ভাষা আন্দোলনের চেতনাকে স্মরণ করিয়ে দেয়। ১৯৪৭ সালে দেশ বিভাগের পর সংখ্যাগরিষ্ঠের ভাষা বাংলাকে বাদ দিয়ে পাকিস্তানি শাসকগোষ্ঠী উর্দুকে রাষ্ট্রভাষা করার ষড়যন্ত্র করে। কিন্তু বাঙালিরা এর বিরুদ্ধে আন্দোলন শুরু করে।. এ আন্দোলনকে দমন করার জন্য শাসকগোষ্ঠী ২১ ফেব্রুয়ারি ১৪৪ ধারা জারি করে। পূর্ব বাংলার অকুতোভয় সংগ্রামী জনতা ও ছাত্র সমাজ ২১ ফেব্রুয়ারি ১৪৪ ধারা ভঙ্গ করে 'রাষ্ট্রভাষা বাংলা চাই' স্লোগান দিয়ে মিছিল বের করে। এক পর্যায়ে পুলিশ মিছিলের ওপর গুলিবর্ষণ করলে সালাম, রফিক, জব্বারসহ অনেকে শহিদ হন। পরবর্তী সময় সরকার বাধ্য হয়ে বাংলাকে রাষ্ট্রভাষা হিসেবে স্বীকৃতি দেয়। ভাষার মর্যাদা রক্ষার দাবিতে আত্মদানকারী শহিদদের স্মরণে নির্মিত হয় শহিদ মিনার। ২১ ফেব্রুয়ারিকে সরকারি ছুটি হিসেবে ঘোষণা করা হয়। দেশের বাইরেও নির্মিত হয় শহিদ মিনারের প্রতিকৃতি। পৃথিবীর সব মাতৃভাষার প্রতি শ্রদ্ধা জ্ঞাপনে ২১ ফেব্রুয়ারিকে আন্তর্জাতিক মাতৃভাষা দিবস হিসেবে স্বীকৃতি দেয়া হয়। তাই বলা যায়, উদ্দীপকের ঘটনায় ১৯৫২ সালের ভাষা আন্দোলনের চিত্র ফুটে উঠেছে।"
        },
        {
          "label": "ঘ",
          "question": "'উক্ত আন্দোলন আমাদের বাঙালি জাতীয়তাবাদী চেতনার উন্মেষ ঘটিয়েছিল'-বিশ্লেষণ করো।",
          "explanation": "উত্ত আন্দোলন অর্থাৎ ভাষা আন্দোলন আমাদের বাঙালি' জাতীয়তাবাদী চেতনার উন্মেষ ঘটিয়েছিল- উক্তিটি যথার্থ। ১৯৫২ সালের ভাষা আন্দোলন বাঙালির জাতীয় জীবনে এক ঐতিহাসিক ঘটনা। বাঙালি যে একটি ঐক্যবদ্ধ জাতি; তাদেরকে দমিয়ে রাখা সম্ভব। নয় এ আন্দোলন তা প্রমাণ করে। ভাষা শহিদদের মহান আত্মত্যাগের বিনিময়ে রাষ্ট্রভাষা হিসেবে মাতৃভাষা বাংলার মর্যাদা অর্জিত হয়। আর এ. অর্জন বাঙালিকে সব আন্দোলন-সংগ্রামে ঐক্যবদ্ধ হওয়ার প্রেরণা দেয়। ১৯৫২ সালের ভাষা আন্দোলনের শহিদদের আত্মত্যাগ থেকে পাওয়া জাতীয়তাবাদী চেতনায় উজ্জীবিত হয়ে ১৯৬২ সালে আইয়ুব খান সরকারের প্রবর্তিত শিক্ষা কমিশনের বিরুদ্ধে বাংলার ছাত্রসমাজ এক দুর্বার আন্দোলন গড়ে তোলে। ১৯৬৬ সালের ছয় দফা দাবির প্রেক্ষিতে আইয়ুব খানের স্বৈরশাসনের বিরুদ্ধে বীর বাঙালি ঝাঁপিয়ে পড়ে। আর ১৯৬৯ সালে সংঘটিত হয় ঐতিহাসিক গণঅভ্যুত্থান, যা আইয়ুব খানের পতনকে ত্বরান্বিত করে। পরে ১৯৭০ সালের নির্বাচনে আওয়ামী লীগ বিপুল ভোটে জয়লাভকরে। কিন্তু তাদেরকে ক্ষমতায় যেতে দেওয়া না হলে শেখ মুজিবুর রহমান ১৯৭১ সালের ৭ মার্চ এক ঐতিহাসিক ভাষণ দেন। এ ভাষণে উদ্বুদ্ধ হয়ে বাঙালি জাতি মুক্তিযুদ্ধে ঝাঁপিয়ে পড়ে। দীর্ঘ ৯ মাস রক্তক্ষয়ী সংগ্রামের মাধ্যমে ১৬ ডিসেম্বর বাঙালি অর্জন করে তাদের চূড়ান্ত বিজয়। আবার '৯০-এর স্বেরাচারী বিরোধী আন্দোলনেও ঐক্যবদ্ধ হয়ে বাঙালি দ্বৈরাচারের পতন ঘটায়। বাঙালির এ ধারাবাহিক আন্দোলন-সংগ্রামের পেছনে রয়েছে ১৯৫২ সালের ভাষা আন্দোলন থেকে উৎসারিত জাতীয়তাবাদী চেতনা। পরিশেষে বলা যায়, ভাষা আন্দোলনে শহিদ হওয়া রফিক, বরকত, শফিউর, জব্বার, সালাম প্রতিনিয়ত বাঙালির মধ্যে অধিকারবোধ সৃষ্টি করে বাঙালি জাতীয়তাবাদী চেতনার উন্মেষ ঘটায় এবং ঐক্যবদ্ধ হয়ে সব ধরনের বৈষম্যমূলক আচরণের বিরুদ্ধে আন্দোলনের অনুপ্রেরণা দেয়।"
        }
      ]
    },
    {
      "number": "8",
      "uddipok": "সম্প্রতি বাংলাদেশের ইতিহাসে স্মরণীয় একটি ঘটনা হলো ছাত্রদের আন্দোলন, যেটি পরবর্তীকালে গণঅভ্যুত্থানে রূপান্তরিত হয় এবং আন্দোলনের ফলে সাবেক প্রধানমন্ত্রী শেখ হাসিনা পদত্যাগ করতে বাধ্য হয়েছেন। ছাত্র-জনতা তাকে স্বৈরশাসক হিসেবে আখ্যা দিয়েছে।",
      "tag": "BMARPC 25",
      "sub_questions": [
        {
          "label": "ক",
          "question": "১৯৬৯-এর গণঅভ্যুত্থানের প্রথম শহিদ কে?",
          "explanation": "১৯৬৯-এর গণঅভ্যুত্থানের প্রথম শহিদ ছিলেন ছাত্রনেতা আসাদুজ্জামান।"
        },
        {
          "label": "খ",
          "question": "আগরতলা মামলা বলতে কী বোঝায়? ব্যাখ্যা করো।",
          "explanation": "'আগরতলা মামলা' বলতে ১৯৬৮ সালে শেখ মুজিবুর রহমানসহ ৩৫ জনকে অভিযুক্ত করে স্বৈরাচারী আইয়ুব খানের দায়ের করা মামলাকে বোঝায়। আগরতলা মামলাটি দায়ের করা হয় ১৯৬৮ সালের জানুয়ারি মাসে। অভিযুক্তদের বিরুদ্ধে রাষ্ট্রপক্ষের অভিযোগ ছিল- ১৯৬৩ সালে শেখ মুজিবুর রহমানের নেতৃত্বে ভারতের ত্রিপুরা রাজ্যের রাজধানী আগরতলাতে ভারতীয় সরকারি কর্মকর্তাদের গোপন বৈঠক হয়। সেখানে ভারতের সহায়তায় সশস্ত্র আন্দোলনের মাধ্যমে পূর্ব পাকিস্তানকে স্বাধীন করার পরিকল্পনা করা হয়। মামলাটির সরকারি নাম হলো 'রাষ্ট্র বনাম শেখ মুজিবুর রহমান এবং অন্যান্য।' তবে মামলায় আগরতলার কথা উল্লেখ থাকায় এটি 'আগরতলা মামলা' নামে পরিচিত হয়।"
        },
        {
          "label": "গ",
          "question": "উদ্দীপকের বাংলাদেশের অভ্যুত্থানের সাথে পাকিস্তানের ইতিহাসের কোন স্বৈরশাসকের পতনের সাদৃশ্য রয়েছে? ব্যাখ্যা করো।",
          "explanation": "উদ্দীপকে বর্ণিত বাংলাদেশের অভ্যুত্থানের সাথে পাকিস্তানের ইতিহাসে স্বৈরশাসক জেনারেল আইয়ুব খানের সাদৃশ্য রয়েছে। ১৯৫৮ সালের ২৭ অক্টোবর সামরিক প্রক্রিয়ায় ক্ষমতা দখল করেন জেনারেল আইয়ুব খান। ক্ষমতা গ্রহণের পর থেকেই তিনি পূর্ব বাংলায় তার দমন-নিপীড়ন নীতি অব্যাহত রাখেন। পরে তার এই শাসন পরিক্রমায় বাংলার ছাত্রসমাজের মাঝে অসন্তোষের সৃষ্টি হয়। আর ১৯৬৮ সালের নভেম্বরে ছাত্রদের এই অসন্তুষ্টি মওলানা ভাসানীর নেতৃত্বে গণআন্দোলনে রূপ নেয়। ফলে আইয়ুব খান ক্ষমতা হস্তান্তর করতে বাধ্য হয়। উদ্দীপকেও একই দৃশ্যপট অঙ্কিত হয়েছে। উদ্দীপকে বর্ণিত সম্প্রতি বাংলাদেশের ইতিহাসে স্মরণীয় একটি ঘটনা হলো ছাত্রদের আন্দোলন যেটি পরবর্তীকালে গণঅভ্যুত্থানে রূপান্তরিত হয়। এই আন্দোলনের ফলে' ছাত্র-জনতা কর্তৃক স্বৈরশাসক হিসেবে আখ্যায়িত সাবেক প্রধানমন্ত্রী শেখ হাসিনা পদত্যাগ করতে বাধ্য হয়। একইভাবে ১৯৬৯ সালেও পাকিস্তানের স্বৈরাচারী শাসক আইয়ুব খানের বিরুদ্ধে পূর্ব পাকিস্তানের জনগণ আন্দোলন শুরু করে। এ আন্দোলন ছড়িয়ে পড়ে পূর্ব বাংলার বিভিন্ন শহর ও গ্রামে, যা ১৯৬৯ সালে আইয়ুব খানের স্বৈরশাসনের বিরুদ্ধে এক দুর্বার আন্দোলনে রূপ নেয়। প্রবল গণবিদ্রোহের মুখে আইয়ুব খান নতি স্বীকার করতে বাধ্য হন। আন্দোলন প্রশমিত করার উদ্দেশ্যে জরুরি অবস্থা উঠিয়ে নেওয়া হয়। একই সাথে তিনি আর প্রেসিডেন্ট প্রার্থী না হওয়ারও ঘোষণা দেন এভাবে রাজনৈতিক পরিস্থিতির দ্রুত অবনতি ঘটে। এ অবস্থায় প্রেসিডেন্ট আইয়ুব খান ১৯৬৯ সালের ২৫ মার্চ ক্ষমতা হস্তান্তর করেন। ১৯৬৯ সালের ২৫ মার্চে আইয়ুব খানের শাসনের অবসানের মাধ্যমে এ আন্দোলনের সমাপ্তি ঘটে। সুতরাং বলা যায়, উদ্দীপকের সাবেক প্রধানমন্ত্রী শেখ হাসিনার সাথে আইয়ুব খানের মিল রয়েছে।"
        },
        {
          "label": "ঘ",
          "question": "'উদ্দীপকের আন্দোলনের মতো উনসত্তরের গণঅভ্যুত্থান ছিল পাকিস্তানের ইতিহাসে সফল ও বড় গণ-আন্দোলন।'-বিশ্লেষণ করো।",
          "explanation": "উদ্দীপকের আন্দোলনের মতো উনসত্তরের গণঅভ্যুত্থান ছিল পাকিস্তানের ইতিহাসের সফল ও বড় গণআন্দোলন- বক্তব্যটি যথার্থ। ১৯৪৭ সালের ১৪ আগস্ট পাকিস্তান রাষ্ট্র প্রতিষ্ঠিত হওয়ার পর থেকেই পশ্চিম পাকিস্তানিরা পূর্ব বাংলার ওপর নানা ধরনের নির্যাতন, শোষণ, অত্যাচার ও বৈষম্য করতে থাকে। এরই প্রেক্ষিতে ১৯৫২ সালের ভাষা আন্দোলন, ১৯৫৪ সালের নির্বাচন, ১৯৬২ সালের শিক্ষা আন্দোলন, ১৯৬৬ সালের ছয় দফা এবং পরবর্তীকালে ১৯৬৯ সালে গণঅভ্যুত্থান সংঘটিত হয়। আর ১৯৬৯ সালের আন্দোলন ছিল এগুলোর মধ্যে সর্ববৃহৎ। উদ্দীপকে দেখা যায়, বাংলাদেশের সাবেক প্রধানমন্ত্রী শেখ হাসিনার। স্বৈরশাসনের বিরুদ্ধে ছাত্ররা আন্দোলন শুরু করে। ছাত্রদের প্রবল গণঅভ্যুত্থানের মুখে স্বৈরাচারী প্রধানমন্ত্রী শেখ হাসিনা পদত্যাগ করতে বাধ্য হন। ঠিক একইভাবে ১৯৬৯ সালে পূর্ব পাকিস্তানের নির্যাতিত জনগণ স্বৈরাচারী শাসক আইয়ুব খানের বিরুদ্ধে তীব্র আন্দোলন শুরু করে। ফলশ্রুতিতে আইয়ুব খান ক্ষমতা থেকে সরে যেতে বাধ্য হন। এই আন্দোলন ইতিহাসে ১৯৬৯-এর গণঅভ্যুত্থান হিসেবে পরিচিত, যা ছিল পূর্ব পাকিস্তান প্রতিষ্ঠার পর সবচেয়ে বড় ও সংগঠিত আন্দোলন। এ আন্দোলন ১৯৬৮ সালের ছাত্র অসন্তোষের মাধ্যমে শুরু হলেও তা ছড়িয়ে পড়ে সারা বাংলায়। বাংলার শহর ও গ্রামের শ্রমিক, কৃষক ও সাধারণ মানুষের মধ্যে এ আন্দোলন ছড়িয়ে পড়ে। সর্বস্তরের মানুষের অংশগ্রহণে এ আন্দোলন যেন গণঅভ্যুত্থানে রূপ নেয়। ক্ষিপ্ত জনতা সরকারি পত্রিকা 'দৈনিক পাকিস্তান' ও আগরতলা মামলার প্রধান বিচারপতির বাসভবন আগুনে পুড়িয়ে দেয়। এ আন্দোলনের ফলেই আইয়ুব খান ১৯৬৯ সালের ২৫ মার্চ ক্ষমতা হস্তান্তর করেন। আর এ আন্দোলনের মাধ্যমে। বাঙালি জাতীয়তাবাদ পরিপূর্ণতা লাভ করে, যা পরবর্তীকালে বাংলার স্বাধীনতা সংগ্রামে রূপলাভ করে। উপরের আলোচনায় প্রতীয়মান হয়, ১৯৬৯ সালের গণঅভ্যুত্থান ছিল পাকিস্তান প্রতিষ্ঠার পরে সর্ববৃহৎ গণআন্দোলন।"
        }
      ]
    },
    {
      "number": "9",
      "uddipok": "মধ্য এশিয়ায় বসবাসরত তুর্কি বংশোদ্ভূত একটি জাতিগোষ্ঠী হলো উইঘুর জাতি। বর্তমান উইঘুররা চীনের শিনচিয়াং অঞ্চলে বাস করে। এরা চীনাদের দ্বারা দীর্ঘদিন ধরে শোষিত ও নিষ্পেষিত হয়ে আসছে। তারা দীর্ঘদিনের অত্যাচার, নির্যাতন ও বঞ্চনার বিরুদ্ধে প্রতিবাদী হয়ে স্বাধীনতার ডাক দিলে চীন সরকার তাদের উপর গণহত্যা, লুণ্ঠন ধর্ষণের মতো পাশবিক নির্যাতন চালায়।",
      "tag": "BMARPC 25",
      "sub_questions": [
        {
          "label": "ক",
          "question": "মুক্তিযুদ্ধে কয়টি সেক্টর ছিল?",
          "explanation": "মুক্তিযুদ্ধে ১১টি সেক্টর ছিল।"
        },
        {
          "label": "খ",
          "question": "মুক্তিযুদ্ধে নারীদের অবদান ব্যাখ্যা করো।",
          "explanation": "বাংলাদেশের মুক্তিযুদ্ধে নারীদের অবদান ছিল বিশেষ গুরুত্বপূর্ণ। ১৯৭১ সালের মার্চের প্রথম থেকেই দেশের প্রতিটি অঞ্চলে যে সংগ্রাম পরিষদ গঠিত হয় তাতে নারীদের অংশগ্রহণ ছিল স্বতঃস্ফূর্ত। মুক্তিযুদ্ধের সময় বহু নারী সামরিক প্রশিক্ষণ গ্রহণ করেছিলেন। ত্রিপুরার আগরতলায়ও নারীদের আধুনিক অস্ত্রের উচ্চতর ট্রেনিং দেওয়া হয়। তাদের মধ্যে অনেকেই প্রত্যক্ষ যুদ্ধে অংশ নেন। এছাড়া সারা দেশের অসংখ্য নারী জীবনের ঝুঁকি নিয়ে মুক্তিযোদ্ধাদের আশ্রয় ও খাবার দিয়ে, অস্ত্র লুকিয়ে রেখে বা শত্রুসেনাদের অবস্থান সম্পর্কে তথ্য দিয়ে সহায়তা করেছেন। আহত মুক্তিযোদ্ধাদের চিকিৎসা দিয়েছেন অনেক নারী। তাই মুক্তিযুদ্ধে তাদের অবদান অপরিসীম।"
        },
        {
          "label": "গ",
          "question": "উদ্দীপকের চীনা বাহিনীর সাথে বাংলাদেশের মুক্তিযুদ্ধে পাক বাহিনীর কর্মকান্ডের সাদৃশ্য ব্যাখ্যা করো।",
          "explanation": "উদ্দীপকের চীনা বাহিনীর সাথে বাংলাদেশের মুক্তিযুদ্ধে পাক বাহিনীর নৃশংস কর্মকান্ডের সাদৃশ্য রয়েছে। ১৯৪৭ সালে 'পাকিস্তান সৃষ্টির পর থেকেই পশ্চিম পাকিস্তানের শাসকগোষ্ঠী পূর্ব পাকিস্তানের প্রতি বৈষম্যমূলক নীতি গ্রহণ করে। তাদের অত্যাচার-নির্যাতনে পূর্ব পাকিস্তানের মানুষ নানা বঞ্চনা ও শোষণের শিকার হয়ে থাকে। তাছাড়া বাংলাদেশের মুক্তিযুদ্ধে পাকিস্তান সরকার বাঙালির ওপর নৃশংস গণহত্যা চালায়। উদ্দীপকে বর্ণিত উইঘুর জাতির ক্ষেত্রেও একই পরিস্থিতি দেখা যায়। উদ্দীপকে বলা হয়েছে, মধ্য এশিয়ায় বসবাসরত তুর্কি বংশোদ্ভূত উইঘুর জাতি চীনের শিনচিয়াং অঞ্চলে বাস করে। এরা চীনাদের দ্বারা দীর্ঘদিন ধরে শোষিত ও নিষ্পেষিত হয়ে আসছে। তারা দীর্ঘদিনের অত্যাচার, নির্যাতন ও বঞ্চনার বিরুদ্ধে প্রতিবাদী হয়ে স্বাধীনতার ডাক দিলে চীন সরকার তাদের উপর গণহত্যা, লুণ্ঠন ও ধর্ষণের মতো পাশবিক নির্যাতন চালায়। একইভাবে পূর্ব বাংলার প্রতি পাকিস্তানি শাসকদের নীতি ছিল বৈষম্যমূলক। রাজনৈতিক, অর্থনৈতিক, সামরিক, সামাজিক, শিক্ষাসহ প্রতিটি ক্ষেত্রেই এ বৈষম্য প্রকট আকার ধারণ করে। পাকিস্তানিরা প্রতিনিয়ত বাঙালির ন্যায়সঙ্গত অধিকারকে উপেক্ষা করতে থাকে য়া তাদের মনে তীব্র ক্ষোভ সৃষ্টি করে। পশ্চিম পাকিস্তানি শাসকগোষ্ঠীর শোষণ, বঞ্চনায় অতিষ্ঠ হয়ে পূর্ব পাকিস্তানের মানুষ ঐক্যবদ্ধভাবে সরকারের বিরুদ্ধে আন্দোলন শুরু করে। ১৯৭১ সালের ২৫ মার্চ রাতে পাকিস্তানি হানাদার বাহিনীর বর্বর গণহত্যার পর বাঙালিরা সশস্ত্র সংগ্রাম গড়ে তোলে। পাক সরকার বাঙালিদের দমনের জন্য বাংলার অসংখ্য নিরস্ত্র মানুষকে হত্যা করে, তাদের বাড়িঘর জ্বালিয়ে দেয় এবং নারী ও শিশুদের ওপর নির্মম নির্যাতন চালায়। এতসব অত্যাচারের পরও তারা বাঙালিদের দমাতে পারেনি। দীর্ঘ ৯ মাস যুদ্ধ করে বাঙালি তাদের বিজয় ছিনিয়ে নিতে সক্ষম হয়। উদ্দীপকের উইঘুর জাতির ক্ষেত্রে এ ঘটনার প্রতিফলন ঘটেছে।"
        },
        {
          "label": "ঘ",
          "question": "উদ্দীপকের উইঘুরদের মতো বাঙালিদেরও পাকিস্তানিরা শোষণ করেছে-বিশ্লেষণ করো।",
          "explanation": "উদ্দীপকের উইঘুরদের মতো বাঙালিদেরও পাকিস্তানিরা শোষণ করেছে-মন্তব্যটি যথার্থ। পাকিস্তানি শাসকগোষ্ঠী পূর্ব পাকিস্তানের নিরীহ মানুষের ওপর শোষণমূলক আচরণ, নির্মম ও নৃশংস গণহত্যা চালায়, তা ছিল ইতিহাসের অন্যতম নারকীয় ঘটনা। এ ঘটনাগুলোই পরবর্তী সময়ে বাঙালি জাতিকে মুক্তিযুদ্ধে ঝাঁপিয়ে পড়তে অনুপ্রেরণা জোগায়। বাঙালি জাতি পাকিস্তানিদের বৈষম্যমূলক নীতি ও গণহত্যার বিরুদ্ধে রুখে দাঁড়ায় এবং স্বাধীনতার জন্য যুদ্ধ শুরু করে, যা স্বাধীনতা অর্জনের পথকে প্রশস্ত করে। ১৯৭১ সালের ২৫ মার্চ কালরাত থেকে শুরু করে ১৬ ডিসেম্বর বাঙালিদের বিজয় লাভের পূর্ব পর্যন্ত পাক-হানাদার বাহিনী বাঙালি জাতির ওপর গণহত্যা, লুণ্ঠনসহ অমানবিক অত্যাচার চালায়। উদ্দীপকের উইঘুরদের ক্ষেত্রেও এমনটি দেখা যায়। ২৫ মার্চ কালরাতে হানাদার বাহিনী বাংলার ঘুমন্ত, নিরস্ত্র, নিরীহ জনগণের ওপর গণহত্যা শুরু করে। এর মাধ্যমে শুরু হয় আমাদের মহান মুক্তিযুদ্ধ। মার্চ থেকে শুরু করে দীর্ঘ নয় মাস ধরে চলে এ যুদ্ধ। এ সময়ে পাকিস্তানি হানাদার বাহিনী সাধারণ মানুষের ওপর অস্ত্র নিয়ে ঝাঁপিয়ে পড়ে। তারা মানুষকে অত্যন্ত নিষ্ঠুরভাবে হত্যা করে। গ্রামের পর গ্রাম জ্বালিয়ে দেয়। তাদের এ সব অপকর্মে তাদেরকে সার্বিকভাবে সহায়তা করে এদেশের রাজাকার, আল-বদর, আল-শামস সহ কতিপয় স্বার্থান্বেষী মহল। তাদের সহায়তায় পাক বাহিনী আরও হিংস্র হয়ে ওঠে। পাক-বাহিনী হত্যা, লুণ্ঠন ও মানুষের ঘরবাড়ি জ্বালিয়ে দিয়েই ক্ষান্ত হয়নি, বরং তারা এদেশের মা-বোনদের সম্ভ্রম কেড়ে নেওয়ার মতো জঘন্য কাজেও জড়িত ছিল। মুক্তিবাহিনীর উপুর্যপরি আক্রমণে দিশেহারা হয়ে পাক হানাদার বাহিনী তাদের দোসর আল বদর বাহিনীর সহায়তায় ১৪ ডিসেম্বর আরেক দফা বর্বর হত্যাযজ্ঞ চালায়। বাঙালি জাতিকে মেধাশূন্য করে দেওয়ার জন্য তারা ঐ দিন এদেশের বুদ্ধিজীবীদের নির্মমভাবে হত্যা করে। ১৯৭১ সালে বাঙালিদের ওপর পাক-বাহিনীর অত্যাচার-নির্যাতন ও গণহত্যা বাংলাদেশের স্বাধীনতা লাভের ইতিহাসে এক নির্মম অধ্যায় সংযোজন করেছে। অবশেষে বহু অত্যাচার-নির্যাতন অনেক প্রাণের বিনিময়ে বীর বাঙালি দীর্ঘ ৯ মাসের সশস্ত্র সংগ্রামের মাধ্যমে পাক-বাহিনীকে পরাজিত করে নিজেদের স্বাধীনতা অর্জন করে।"
        }
      ]
    },
    {
      "number": "10",
      "uddipok": "",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "বাংলাদেশ জাতীয় দিবস ২৬ মার্চ পালন করা হয়।"
        },
        {
          "label": "খ",
          "question": "",
          "explanation": "আমাদের মহান মুক্তিযুদ্ধে রাজাকার-আলবদর বাহিনী বিরোধী ভূমিকা পালন করে। ১৯৭১ সালে মুক্তিযুদ্ধে রাজাকার-আলবদর বাহিনীর কার্যক্রম ছিল অমানবিক বর্বরোচিত ও ঘৃণ্য। তারা মুক্তিযুদ্ধের সময় ভয়াবহ অপরাধ করে। তারা পাকিস্তানি সেনাবাহিনীর সহায়তা স্বাধীনতাকামী মানুষের ঘরবাড়ি অগ্নিসংযোগ, লুটপাট, ধর্ষণ ও হত্যার মর মানবতাবিরোধী অপরাধে লিপ্ত হয়। মহান মুক্তিযুদ্ধে স্বাধীনতাবিরোধী অপতৎপরতা দ্বারা তারা পাকিস্তানি বাহিনীর সহায়ক শক্তি হবে হিসাবে কাজ করে।"
        },
        {
          "label": "গ",
          "question": "",
          "explanation": "উদ্দীপকের চিত্রটি ১৯৭১ সালের ১৬ই ডিসেম্বর মহান মুক্তিযুদ্ধে পাকিস্তানি বাহিনীর আত্মসমর্পণের সাক্ষী। নিম্নে তা আলোচনা করা হলো: ১৯৪৭ সালে পাকিস্তান রাষ্ট্র সৃষ্টির পর থেকেই পশ্চিম পাকিস্তানিদের শুরু হয় বিভিন্নভাবে আমাদের উপর শুরু করে বিভিন্নভাবে শাসন শোষণ। পরবর্তীতে ১৯৭১ সালের ২৬শে মার্চ শুরু হয় মুক্তিযুদ্ধ। যুদ্ধে মুক্তিযোদ্ধাদের সাথে না পেরে উঠে অবশেষে আত্মসমর্পণ করে পশ্চিম পাকিস্তান। ১৯৭১ সালের ১৬ ডিসেম্বর ভারতীয় সেনাবাহিনীর ইস্টার্ন কমান্ডের প্রধান লেফটেন্যান্ট জগজিৎ সিং অরোরা ও পাকিস্তান সেনাবাহিনীর ইন্টার্ন কমান্ডের প্রদান ও পুরো পাকিস্তানের প্রধান সামরিক আইন প্রশাসক লেফটেন্যান্ট জেনারেল আমির আব্দুল্লাহ খানকে নিয়ে সম্পাদিত চুক্তির মাধ্যমে বাংলাদেশের মুক্তিযুদ্ধের অবসান ঘটে।  উদ্দীপকের চিত্রে ১৯৭১ সালের ১৬ই ডিসেম্বর বিকাল ৪ টায় রেসকোর্স ময়দানে জেনারেল আমির আব্দুল্লা খান নিয়াজী প্রায় ৯৩ হাজার পাকিস্তানি সৈন্য এবং বিপুল পরিমাণ অস্ত্রশস্ত্র সহ পাকিস্তান সরকার ও সেনাবাহিনীর পক্ষ থেকে আত্মসমর্পণ দলিলে স্বাক্ষর করার বিষয়টি আলোকপাত রয়েছে। আর এর মাধ্যমেই বাংলাদেশ স্বাধীন সর্বভৌম দেশ হিসেবে আত্মপ্রকাশ করে।  তাই বলা যায়, উদ্দীপকের চিত্রটি ১৯৭১ সালের ১৬ই ডিসেম্বর মহান মুক্তিযুদ্ধে পাকিস্তানি বাহিনীর আত্মসমর্পণের সাক্ষী।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত চিত্রটি পাকিস্তানি বাহিনীর আত্মসমর্পণের। এই ঐতিহাসিক ঘটনাটি তাৎপর্য অনেক। নিম্নে তা আলোচনা করা হলো : ১৯৭১ সালের ১৬ই ডিসেম্বর পাকিস্তানি দখলদার বাহিনীর আত্মসমর্পণের মধ্য দিয়ে মুক্তিযুদ্ধের অবসান ঘটে এবং বাঙালির চূড়ান্ত বিজয় অর্জিত হয়। এই বিজয়ে ধর্মের ভিত্তিতে গঠিত ও হাজার মাইলের বেশি দূরত্বের দুই ভূখণ্ড নিয়ে গঠিত পাকিস্তান রাষ্ট্র। সাংস্কৃতিক, নৃতাত্ত্বিক ও ঐতিহাসিক সব দিক থেকে পাকিস্তানের দুই অংশ ছিল ভিন্ন। তাছাড়া রাজনৈতিক অর্থনৈতিক ও প্রশাসনিক সর্বক্ষেত্রে পূর্বাঞ্চলের উপর পশ্চিমা দেশ সীমাহীন বৈষম্য এবং নিপীড়নের হাত থেকে এই ভাঙ্গনের মাধ্যমে মুক্তি মেলে বাঙ্গালির।  পরবর্তীতে ১৯৭১ সালের ২২শে ডিসেম্বর প্রধানমন্ত্রী তাজউদ্দিন আহমেদের নেতৃত্বে প্রবাসী সরকারের মন্ত্রী ও কর্মকর্তারা ঢাকায় এসে স্বাধীন বাংলাদেশের সার্বিক দায়িত্ব গ্রহণ করেন। পাকিস্তানের কারাগার থেকে মুক্তি পেয়ে ১৯৭২ সালের ১০ জানুয়ারি দেশে ফিরেন বঙ্গবন্ধু শেখ মুজিবুর রহমান এবং ১১ জানুয়ারি তিনি প্রধানমন্ত্রী হিসেবে দায়িত্বভার গ্রহণ করেন। আর এর মধ্য দিয়েই শুরু হয় স্বাধীন বাংলাদেশের পথ চলা। তাই বলা যায়, পাকিস্তানি বাহিনীর আত্মসমর্পণের এই ঐতিহাসিক ঘটনাটির তাৎপর্য অনেক।"
        }
      ]
    },
    {
      "number": "11",
      "uddipok": "দশম শতাব্দীতে সেন্ট্রাল এশিয়ায় অনেকগুলো ধর্ম নিরপেক্ষ রাজ্যের উদ্ভব ঘটেছিল। তন্মধ্যে একটি রাজ্যের সুলতান পৌত্তলিকতার দেশ ভারতবর্ষে পুনঃপুনঃ অভিযান চালান এবং তাদের ধন-সম্পদ লুণ্ঠন করে নিজ রাজ্যকে তিলোত্তমায় পরিণত করেন।",
      "tag": "BMARPC 25",
      "sub_questions": [
        {
          "label": "ক",
          "question": "সিন্ধুর বিখ্যাত বন্দরটির নাম কী?",
          "explanation": "সিন্ধুর বিখ্যাত বন্দরটির নাম দেবল।"
        },
        {
          "label": "খ",
          "question": "রাজা দাহির কে ছিলেন?",
          "explanation": "রাজা দাহির ছিলেন সিন্ধুর রাজা। রাজা দাহির ছিলেন সিন্ধু অঞ্চলের শেষ হিন্দু রাজা। তিনি অষ্টম শতাব্দীতে মুসলমানদের বিরুদ্ধে যুদ্ধ করেছিলেন। মুহাম্মদ বিন কাসিমের ভারত অভিযানের মূল কারণ ছিল রাজা দাহিরের উদ্ধত আচরণ। ৭১২ খ্রিষ্টাব্দে মুসলিম বাহিনী ও রাজা দাহিরের মধ্যে চূড়ান্ত শক্তি পরীক্ষা হয়। যুদ্ধে রাজা দাহির পরাজিত ও নিহত হয়।"
        },
        {
          "label": "গ",
          "question": "উদ্দীপকে কোন সুলতানের প্রতি ইঙ্গিত করা হয়েছে? লেখো।",
          "explanation": "উদ্দীপকে গজনির সুলতান মাহমুদের প্রতি ইঙ্গিত করা হয়েছে। সুলতান মাহমুদ ছিলেন সমরপ্রিয় ও দিগ্বিজয়ী বীর। শত্রুপক্ষের অধীন সকল রাজ্য জয় করে তাদের ক্ষমতার চূড়ান্ত বিলোপ সাধনই ছিল সুলতান মাহমুদের মূল লক্ষ্য। তিনি তার সাম্রাজ্যকে সমৃদ্ধিশালী ও সুসজ্জিত করার জন্য প্রচুর অর্থের প্রয়োজন বোধ করেন। এজন্য তিনি বারবার পার্শ্ববর্তী রাজ্যসমূহে হামলা চালিয়ে প্রচুর অর্থ লুট করেন। উদ্দীপকে যার ইঙ্গিত দেওয়া হয়েছে। উদ্দীপকের সুলতান পৌত্তলিকতার দেশ ভারতে বারবার অভিযান চালিয়ে তাদের ধন-সম্পদ লুট করে নিজের রাজ্যকে তিলোত্তমায় পরিণত করেন। যা দ্বারা সুলতান মাহমুদকেই নির্দেশ করা হয়েছে। বিখ্যাত সমরনেতা ও সাহসী বীর গজনির সুলতান মাহমুদও ধন-ঐশ্বর্যে ভরপুর ভারতবর্ষে বারবার আক্রমণ করেন। তার এ অভিযানের উদ্দেশ্য ছিল প্রচুর ধন-সম্পদ আহরণ করে নিজ রাজ্যের উন্নয়ন ঘটানো। তাই তিনি ভারতবর্ষকে তার প্রয়োজনীয় অর্থভাণ্ডার মনে করে ২৭ বছরে (১০০০-১০২৭ খ্রি.) মোট ১৭বার সেখানে অভিযান প্রেরণ করেন এবং প্রতিবারই জয়লাভ করে প্রচুর সম্পদ হস্তগত করেন। এর মধ্যে তার ষোলোতম অভিযানে সোমনাথ মন্দির থেকে তিনি প্রচুর সম্পদ করায়ত্ত্ব করেন। ভারত অভিযান থেকে আহরিত অর্থ-সম্পদ কাজে লাগিয়ে তিনি গজনি রাজ্যকে সমৃদ্ধিশালী করে গড়ে তুলেছিলেন। তিনি জ্ঞান-বিজ্ঞানের পৃষ্ঠপোষকতায়ও এ সম্পদ ব্যয় করেন। তাছাড়া শিল্প ও সংস্কৃতির পৃষ্ঠপোষক হিসেবে তিনি সুলতান সুলেমানের মতোই উদার ও. আন্তরিক ছিলেন। গজনিতে নির্মিত স্বর্গীয় বধূ মসজিদটি তার উজ্জ্বল প্রমাণ। সুতরাং দেখা যাচ্ছে, উদ্দীপকের সুলতানের ঘটনায় গজনির সুলতান মাহমুদকেই বোঝানো হয়েছে।"
        },
        {
          "label": "ঘ",
          "question": "তার ভারত অভিযানের সাংস্কৃতিক তাৎপর্য লেখো।",
          "explanation": "সুলতান মাহমুদের ভারত অভিযানের সাংস্কৃতিক তাৎপর্য অপরিসীম। সুলতান মাহমুদ ছিলেন একজন বড় মাপের নৃপতি। তিনি ছিলেন অসামান্য ব্যক্তিত্বসম্পন্ন, আত্মমর্যাদাবোধ, সচেতন ও উচ্চভিলাষী ব্যক্তি। ধনলিন্সার জন্য তিনি ভারতীয় মন্দির লুট ও ধ্বংস করেন। তিনি গজনিকে কেন্দ্র করে একটি বিশাল সাম্রাজ্য গড়ে তোলেন। আর এ সাম্রাজ্যের সমৃদ্ধির জন্য তার প্রচুর অর্থের প্রয়োজন হয়। যে অর্থের জন্য তিনি বার বার ভারত আক্রমণ করেন। উদ্দীপকে শাসকের প্রতিচ্ছবি ফুটে ওঠেছে। উদ্দীপকের সুলতান বারবার ভারত আক্রমণ করে নিজ রাজ্যকে তিলোত্তমা নগরী গড়ে তোলেন। এটি স্পষ্টত সুলতান মাহমুদকে নির্দেশ করে। বস্তুত সুলতান মাহমুদের ভারত অভিযানের সাংস্কৃতিক তাৎপর্য ছিল সুদূরপ্রসারী। বলার অপেক্ষা রাখে না যে, তার অভিযানে অনেক মন্দির ও শহর ধ্বংস হয়। ভারতীয় শিল্পকলা ও স্থাপত্যের ব্যাপক ক্ষতি হয়। তরে এর কিছু ইতিবাচক সাংস্কৃতিক প্রভাবও লক্ষণীয়। তার এসব অভিযানের মাধ্যমে হিন্দু ও মুসলিম সংস্কৃতির আদান-প্রদানের সুযোগ ঘটে। ফলে ভারতে - উভয়ের সভ্যতা ও সংস্কৃতিতে এক নব অধ্যায়ের সূচনা হয় এবং ইন্দো-মুসলিম কৃষ্টির বিকাশ ঘটে। ভারত থেকে সংগৃহীত ধন-সম্পদ দিয়ে মাহমুদ গজনির সার্বিক উন্নয়ন ছাড়াও সেখানে সাহিত্যের বিকাশ ঘটান। পরোক্ষভাবে হলেও সুলতান মাহমুদের এসব অভিযানসমূহ ভারতবর্ষে ইসলাম প্রসারের পথ উন্মুক্ত করে দেয়। বহু পির-দরবেশ ও পন্ডিতদের মাধ্যমে ভারতীয় সমাজে ইসলামের বিস্তার ঘটে। ভারত থেকে লুষ্ঠিত বিপুল ধনৈশ্বর্য দিয়ে মাহমুদ গজনির উন্নতি ও সমৃদ্ধি সাধন করেন। ফলে গজনির ইতিহাস প্রসিদ্ধ নগরীতে পরিণত হয়। সুতরাং বলা যায়, ভারতে, মুসলমানদের রাজনৈতিক অবস্থান সৃষ্টি, গজনির অর্থনৈতিক সমৃদ্ধি এবং মুসলমানদের ধর্মীয় অঞ্চলের প্রসার প্রভৃতি ফলাফলের ভিত্তিতে সুলতান মাহমুদের ভারত অভিযানের সাংস্কৃতিক তাৎপর্য অনস্বীকার্য।"
        }
      ]
    }
  ]
}