{
  "title": "চট্টগ্রাম কলেজ ২০২৪",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "ভূমধ্যসাগরীয় উপকূলবর্তী জলদস্যুরা প্রায়ই অটোমান সুলতানদের বাণিজ্য জাহাজ আক্রমণ করত। যার ফলে অটোমান সুলতানগণ অর্থনৈতিক দিক থেকে ক্ষতিগ্রস্ত হন। কাজেই ভূমধ্যসাগরে অটোমানদের আধিপত্য বিস্তার এবং জলদস্যুদের উপদ্রব বন্ধ করার জন্য উপকূলবর্তী দ্বীপগুলো দখলসহ বাইজান্টাইন সাম্রাজ্যের রাজধানী কনস্টান্টিনোপল দখল করেন। ফলে ইউরোপে মুসলিম সভ্যতার বিকাশ ও সামুদ্রিক বাণিজ্যের পথ সুগম হয়।",
      "tag": "CTG.C 24",
      "sub_questions": [
        {
          "label": "ক",
          "question": "সিন্ধু বিজয়ী মুসলিম সেনাপতির নাম কী?",
          "explanation": "সিন্ধু বিজয়ী মুসলিম সেনাপতির নাম মুহাম্মদ বিন কাসিম।"
        },
        {
          "label": "খ",
          "question": "সিন্ধু বিজয়ের অর্থনৈতিক কারণ ব্যাখ্যা করো।",
          "explanation": "আরবদের সিন্ধু অভিযানের অন্যতম কারণ ছিল ধন-সম্পদ আহরণ করা। কৃষিপ্রধান দেশ হলেও ভারতবর্ষ ছিল অঢেল প্রাকৃতিক সম্পদ ও ঐশ্বর্যের অধিকারী। প্রাচীনকাল হতেই আরবদের সাথে ভারতের বাণিজ্যিক সম্পর্ক ছিল। আরব বণিকগণ তখনকার ভারতের ধনসম্পদ সম্পর্কে অবহিত ছিলেন। নতুন অঞ্চল জয়ের মাধ্যমে গনিমত (যুদ্ধলব্ধ সম্পদ) লাভ করা তাদের পেশা ও নেশায় পরিণত হয়েছিল। আর এ কারণেই বলা হয়ে তাকে আরবরা অর্থনৈতিক কারণে ভারতবর্ষে অভিযান প্রেরণ করেছিল।"
        },
        {
          "label": "গ",
          "question": "উদ্দীপকে বর্ণিত অভিযানের সাথে তোমার পঠিত কোন অভিযানের মিল রয়েছে? ব্যাখ্যা করো।",
          "explanation": "উদ্দীপকে বর্ণিত অভিযানের সাথে আমার পাঠ্যবইয়ের আরবদের সিন্ধু অভিযানের মিল রয়েছে। আরবদের সিন্ধু অভিযান মুসলিম ইতিহাসে এক যুগান্তকারী ঘটনা। কোনো কোনো ঐতিহাসিক মনে করেন আরবগণ ভারতবর্ষের ধনৈশ্বর্য লাভের উদ্দেশ্যে এ অভিযান প্রেরণ করেন। তবে তাদের এ অভিযানের পেছনে প্রত্যক্ষ কারণ হিসেবে কাজ করেছিল' সিন্ধুর দেবল বন্দরে ভারতীয় জলদুস্যদের আরব জাহাজ আক্রমণ ও লুণ্ঠন। উদ্দীপকেও এ অভিযানের প্রতিফলন লক্ষ করা যায়। উদ্দীপকে আমরা দেখতে পাই যে, ভূমধ্যসাগরীয় উপকূলবর্তী জলদস্যুরা প্রায়ই অটোমান সুলতানদের বাণিজ্য জাহাজ আক্রমণ করত। ফলে ভূমধ্যসাগরে অটোমানদের আধিপত্য বিস্তার এবং জলদুস্যদের উপদ্রব বন্ধ করার জন্য তারা উপকূলবর্তী দ্বীপগুলোসহ 'বাইজান্টাইন সাম্রাজ্যের রাজধানী কনস্টান্টিনোপল দখল করেন। একইভাবে অষ্টম শতাব্দীর শুরুর দিকে সিন্দুর দেবল বন্দরে জলদস্যুদের দ্বারা আরবদের ৮টি জাহাজ লুট হয়। জানা যায় যে, সিংহলের রাজা আটটি উপঢৌকনপূর্ণ জাহাজ উমাইয়া খলিফা আল ওয়ালিদ ও পূর্বাঞ্চলীয় শাসনকর্তা হাজ্জাজ বিন ইউসুফের উদ্দেশ্যে প্রেরণ করেন। যাত্রাপথে জাহাজগুলো সিন্ধুর দেবল বন্দরে উপস্থিত হলে সেগুলো-জলদুস্যরা লুণ্ঠন করে। হাজ্জাজ সিন্ধু রাজা দাহিরের কাছে এর প্রতিকার ও ক্ষতিপূরণ দাবি করলে দাহির সে দাবি প্রত্যাখ্যান করেন। দাহিরের ঔদ্ধত্যে ক্ষুব্ধ হয়ে হাজ্জাজ বিন ইউসুফ সেনাপতি মুহাম্মদ বিন কাসিমের নেতৃত্বে সিন্ধুতে অভিযান প্রেরণ করেন। তিনি দাহিরকে পরাজিত করে সিন্ধু দখল এবং সেখানে মুসলিম আধিপত্য প্রতিষ্ঠা করেন। সুতরাং বলা যায়, উদ্দীপকে এ ঘটনারই প্রতিচ্ছবি ফুটে উঠেছে।"
        },
        {
          "label": "ঘ",
          "question": "সিন্দু ও মুলতান বিজয়ের মাধ্যমে আরবরা কিভাবে ভারতীয়দের ধর্মীয়, সামাজিক ও বাণিজ্যিক ক্ষেত্রকে প্রভাবিত করেছিল? উদ্দীপকের আলোকে বিশ্লেষণ করো।",
          "explanation": "সিন্ধু ও মুলতান বিজয়ের মাধ্যমে আরবরা ভারতীয়দের ধর্মীয়, সামাজিক ও বাণিজ্যিক ক্ষেত্রে ব্যাপক প্রভাব বিস্তার করেছিল। উদ্দীপকে লক্ষ করা যায়, অটোমান সুলতানদের বাইজান্টাইন সাম্রাজ্যের রাজধানী কনস্টান্টিনোপল দখলের মাধ্যমে ইউরোপে মুসলিম সভ্যতার বিকাশ ও সামুদ্রিক বাণিজ্যের পথ সুগম হয়। একইভাবে আরবদের সিন্ধু ও মুলতান দখলের ফলে এ অঞ্চলের ধর্ম-সংস্কৃতিসহ সকল ক্ষেত্রে মুসলমানদের প্রভাব পড়ে। মুসলমানদের সিন্ধু ও মুলতান দখলের মাধ্যমে ভারতবর্ষে বহু আরব বণিক। • ও ধর্মপ্রচারকদের আগমন ঘটে। অনেক সুফি-দরবেশের উপস্থিতির ফলে এ অঞ্চল শান্তি ও সমৃদ্ধির অভয়ারণ্যে পরিণত হয়। তাদের প্রচারিত ইসলামের শাশ্বত বাণী এবং সাম্য, মৈত্রী, সহিষ্ণুতা ও উদারতার নীতি কাপ্রথার কঠিন নিগড়ে নির্যাতিত হিন্দু সম্প্রদায়কে আকৃষ্ট করে। ফলে তারা বিপুল সংখ্যায় ইসলাম ধর্মে দীক্ষিত হয়। আবার আরবদের সিন্ধু ও মূলতান বিজয়ের ফলে ভারতবর্ষের অন্যান্য অঞ্চলের সাথে তাদের বাণিজ্যিক লেনদেন আরও ব্যাপক হয়। দক্ষিণ এবং দক্ষিণ-পূর্ব এশিয়া উপকূলে আরবদের সামুদ্রিক বাণিজ্য সম্পসারিত হয়, যা তাদের অর্থনৈতিক সমৃদ্ধি অর্জনে ভূমিকা রাখে। এ বিজয়ের ফলে এ অঞ্চলের সামাজিক ক্ষেত্রেও অনেক পরিবর্তন আসে। আরবদের সিন্ধু বিজয়ের ফলে মুসলমানগণ হিন্দুদের প্রত্যক্ষ, সংস্পর্শে আসে এবং সিন্ধুবাসীর জীবনে অনেক আরবীয় বৈশিষ্ট্যের প্রভাব পড়ে। তাদের মধ্যে আন্তঃবিবাহের সম্পর্ক গড়ে ওঠে। ফলে আর্য ও সেমিটিক জাতির সংমিশ্রণে ভারতে এক নতুন জাতির উদ্ভব ঘটে। আর এ জাতিই প্রকৃতপক্ষে ইন্দো-সারাসেনীয় সভ্যতা ও. কৃষ্টির ধারক ও বাহক হিসেবে ইতিহাসে খ্যাতি অর্জন করে। উপরের আলোচনার আলোকে বলা যায়, আরবদের সিন্ধু বিজয়ের ফলে এ অঞ্চলের ধর্মীয়, বাণিজ্যিক ও সামাজিক ক্ষেত্রে মুসলমানদের আধিপত্য প্রতিষ্ঠিত হয়। ফলে সার্বিক ক্ষেত্রে মুসলিম রীতিনীতি ও সংস্কৃতির প্রভাব লক্ষ করা যায়।"
        }
      ]
    },
    {
      "number": "2",
      "uddipok": "সুলতান সুলেমান বার বার একটি দেশে অভিযান পরিচালনা করেন এবং অবশেষে দেশে ফিরে আসেন। অভিযানে তিনি যে ধন-সম্পদ অর্জন করেন তা শিক্ষাবিস্তার ও উন্নয়নমূলক কাজে ব্যয় করেন। এক পর্যায়ে তিনি তার রাজ্যকে একটি সমৃদ্ধশালী রাজ্যে পরিণত করেন।",
      "tag": "RB, CB, JB 22,ISCD 24,CTG.C 24",
      "sub_questions": [
        {
          "label": "ক",
          "question": "ভারতে স্বাধীন মুসলিম শাসন প্রতিষ্ঠা করেন কে?",
          "explanation": "কুতুবউদ্দিন আইবেক ভারতে স্বাধীন মুসলিম শাসন প্রতিষ্ঠা করেন।"
        },
        {
          "label": "খ",
          "question": "আরবদের সিন্দু বিজয়ের কারণ কী?",
          "explanation": "আরবদের সিন্ধু বিজয়ের প্রত্যক্ষ কারণ ছিল সিন্ধুর জলদস্যু কর্তৃক আরব জাহাজ লুট। এছাড়াও এ বিজয়ের পেছনে অনেক পরোক্ষ কারণ ছিল। আরবদের সিন্ধু বিজয় ছিল উমাইয়াদের সম্প্রসারণবাদ রাজ্যবিস্তার নীতির অংশ। রাজ্য বিস্তারের স্বাভাবিক আকাঙ্ক্ষা তাদের সিন্ধু বিজয়ে প্ররোচিত করে। এছাড়া এর পেছনে ভারতের ধন-সম্পদ লাভের আকাঙ্ক্ষা, সীমান্তের নিরাপত্তা বিধান, সিন্দুর রাজা দাহিরের আরব বিদ্রোহীদের আশ্রয় দান প্রভৃতি কারণও ছিল। তবে প্রত্যক্ষ কারণটি হলো সিন্দুর দেবল বন্দরে জলদস্যু কর্তৃক মুসলমানদের ৮টি জাহাজ লুট। হাজ্জাজ বিন ইউসুফ সিন্ধুর রাজা দাহিরের কাছে লুট হওয়া জাহাজের ক্ষতিপূরণ দাবি করে। ক্ষতিপূরণ দিতে রাজা দাহির অস্বীকার করলে ক্ষুদ্ধ হয়ে ৭১২ খ্রিস্টাব্দে আরবরা সিন্ধুতে অভিযান পরিচালনা করে।"
        },
        {
          "label": "গ",
          "question": "উদ্দীপকে বর্ণিত ঘটনার সাথে তোমার পঠিত কোন শাসকের মিল রয়েছে? বর্ণনা করো।",
          "explanation": "উদ্দীপকে বর্ণিত ঘটনার সাথে আমার পঠিত শাসক সুলতান মাহমুদের মিল রয়েছে। যে কোনো দেশ, রাজ্য বা অঞ্চলকে সমৃদ্ধিশালী ও সুসজ্জিত করতে হলে প্রচুর অর্থের প্রয়োজন হয়। ইতিহাস সাক্ষ্য দেয়- এই অর্থের প্রয়োজনে অনেক 'শাসক বিভিন্ন রাজ্যে অভিযান চালিয়েছেন। উদ্দীপকের সুলতান আলম এবং ইতিহাসখ্যাত সুলতান মাহমুদ এমনই দুজন শাসক। উদ্দীপকে বর্ণিত সুলতান আলম নিজ রাজ্যকে অর্থনৈতিকভাবে সমৃদ্ধিশালী করার জন্য বিভিন্ন দেশে অভিযান প্রেরণ করেন। সেসব অভিযান থেকে প্রাপ্ত ধন-সম্পদ কাজে লাগিয়ে তিনি তার শাসনব্যবস্থা পরিচালনা করেন। তাছাড়া শিক্ষা বিস্তার ও শিল্পকলার উন্নয়নে তিনি আহরিত ধন-সম্পদ ব্যয় করেন। বিখ্যাত সমরনেতা ও সাহসী বীর গজনির সুলতান মাহমুদও ধন- ঐশ্বর্যে ভরপুর ভারতবর্ষে বারবার আক্রমণ করেন। তার এ অভিযানের উদ্দেশ্য ছিল প্রচুর ধন-সম্পদ আহরণ করে নিজ রাজ্যের উন্নয়ন ঘটানো। তাই তিনি ভারতবর্ষকে তার প্রয়োজনীয় অর্থভাণ্ডার মনে করে ২৭ বছরে (১০০০-১০২৬ খ্রি.) মোট ১৭ বার সেখানে অভিযান প্রেরণ করেন এবং প্রতিবারই জয়লাভ করে প্রচুর সম্পদ হস্তগত করেন। এর মধ্যে তার ষোলোতম অভিযানে সোমনাথ মন্দির থেকে তিনি প্রচুর সম্পদ করায়ত্ত করেন। ভারত অভিযান থেকে আহরিত অর্থ-সম্পদ কাজে লাগিয়ে তিনি গজনি রাজ্যকে সমৃদ্ধিশালী করে গড়ে তুলেছিলেন। তিনি জ্ঞান-বিজ্ঞানের পৃষ্ঠপোষকতায়ও এ সম্পদ ব্যয় করেন। তাছাড়া শিল্প ও সংস্কৃতির পৃষ্ঠপোষক হিসেবে তিনি সুলতান সুলেমানের মতোই উদার ও আন্তরিক ছিলেন। গজনিতে নির্মিত স্বর্গীয় বধূ মসজিদটি তার উজ্জ্বল প্রমাণ। সুতরাং দেখা যাচ্ছে, উদ্দীপকের সুলতান আলম ও গজনির শাসক সুলতান মাহমুদের মধ্যে সুস্পষ্ট সাদৃশ্য বিদ্যমান।"
        },
        {
          "label": "ঘ",
          "question": "'উক্ত শাসক শুধু সেনানায়কই ছিলেন না, একটি রাজ্যের প্রতিষ্ঠাতাও ছিলেন'- ব্যাখ্যা করো",
          "explanation": "সুলতান মাহমুদ শুধু সৈনিক ও সেনানায়কই ছিলেন না, একটি রাজ্যের প্রতিষ্ঠাতাও ছিলেন- উক্তিটি যথার্থ। সুলতান মাহমুদ ছিলেন সমরপ্রিয় ও দিগ্বিজয়ী বীর। তবে সাম্রাজ্য প্রতিষ্ঠাতা হিসেবেও তিনি বিশেষ খ্যাতি লাভ করেন। শত্রুপক্ষের অধীন সকল রাজ্য জয় করে তাদের ক্ষমতার চূড়ান্ত বিলোপ সাধনই ছিল সুলতান মাহমুদের লক্ষ্য এবং তিনি তা অর্জনে সক্ষম হন। তিনি পাঞ্জাব জয় করে সেখানে সুদৃঢ় শাসনব্যবস্থা প্রতিষ্ঠিত করেন। ক্ষুদ্র গজনি রাজ্যকে তিনি বিশাল সাম্রাজ্যে রূপান্তির করেন। ভারতীয় ঐতিহাসিক ঈশ্বরী প্রসাদ বলেন, \"সুলতান মাহমুদ ছিলেন বড় মাপের নৃপতি।\" একটি পার্বত্য ক্ষুদ্র রাজ্যকে শুধু বাহুবলে বিশাল ও সমৃদ্ধ সাম্রাজ্যে রূপ দান করা অসাধারণ কৃতিত্বের পরিচায়ক। তার পূর্বে এশিয়ার অন্য কোনো আরব বা তুর্কি শাসক হিরাত, কাবুল ও গজনির বাইরে অগ্রসর হতে পারেননি। অথচ তিনি যে বিশাল সাম্রাজ্য প্রতিষ্ঠা করেন, তা বাগদাদের সমসাময়িক আব্বাসি খলিফার সাম্রাজ্য অপেক্ষা বিশাল ছিল বলে মনে করা হয়। মুসলিম শাসকদের মধ্যে উত্তর-পশ্চিম সীমান্ত পথে তিনিই প্রথম ভারতে অভিযান চালিয়েছিলেন। তিনি ভারতীয় উপমহাদেশে প্রথম মুসলিম রাজবংশ প্রতিষ্ঠার কৃতিত্বের অধিকারী না হলেও তারই দেখানো পথে মুহাম্মদ ঘুরি ভারতবর্ষে স্থায়ীভাবে মুসলিম শাসনের ভিত্তি প্রতিষ্ঠা করেন। পরিশেষে বলা যায়, অসাধারণ সাংগঠনিক দক্ষতা বলেই সুলতান মাহমুদ ক্ষুদ্র গজনিকে বিশাল সাম্রাজ্যে রূপান্তর করেন। তাই শুধু কৃতি সেনানায়ক নয়, একটি রাজ্যকে সুসংগঠিত করে তাকে সাম্রাজ্যে রূপ দানেও তিনি বিশেষ কৃতিত্ব দেখিয়েছেন।'"
        }
      ]
    },
    {
      "number": "3",
      "uddipok": "ট্রান্স অক্সিয়ানার চাগতাই তুর্কি শাসক তৈমুর লং একজন বিশ্ববিখ্যাত সমর কুশলী শাসক ছিলেন। তার রাজ্য বিজয়ের মধ্যে এশিয়া অভিযান ছিল উল্লেখযোগ্য ঘটনা। মধ্য এশিয়ার রাজনৈতিক গোলযোগ তাকে অভিযান আগ্রহী করে তুলে। এ সময় মধ্য এশিয়াতে অনেকগুলো ক্ষুদ্র ক্ষুদ্র রাজ্যের উদ্ভব ঘটে এবং তারা পরস্পর কলহে লিপ্ত থাকত। তিনি বিখ্যাত কয়েকটি যুদ্ধ জয়ের মাধ্যমে কাবুল, কান্দাহার ও হিরাত দখল করেন এবং সাম্রাজ্যের আয়তন বৃদ্ধি করেন।",
      "tag": "CTG.C 24",
      "sub_questions": [
        {
          "label": "ক",
          "question": "বাংলার শেষ রাজা কে ছিলেন?।",
          "explanation": "বাংলার শেষ রাজা ছিলেন লক্ষণ সেন।"
        },
        {
          "label": "খ",
          "question": "তরাইনের দ্বিতীয় যুদ্ধের গুরুত্ব ব্যাখ্যা করো।",
          "explanation": "তরাইনের দ্বিতীয় যুদ্ধ ভারতে মুসলিম সাম্রাজ্য প্রতিষ্ঠায় গুরুত্বপূর্ণ ভূমিকা রাখে। ১১৯২ খ্রিস্টাব্দে সংঘটিত তরাইনের দ্বিতীয় যুদ্ধ ছিল একটি চূড়ান্ত মীমাংসাত্মক যুদ্ধ। এ যুদ্ধের ফলে স্থায়ীভাবে ভারতবর্ষে মুসলিম আধিপত্য প্রতিষ্ঠিত হয়। এ যুদ্ধে মুইজউদ্দিন মুহাম্মদ ঘুরি ও তার বাহিনী সুদৃঢ় মনোবল নিয়ে যুদ্ধ করে পৃথ্বিরাজ (দিল্লি ও আজমিরের শাসনকর্তা) ও সম্মিলিত রাজপুত বাহিনীকে পরাজিত করে। ফলে ভারতীয় রাজ্যগুলোর ওপর মুহাম্মদ ঘুরির চূড়ান্ত সফলতা সুনিশ্চিত হয় এবং ভারতে স্থায়ীভাবে মুসলিম সাম্রাজ্যের ভিত্তি প্রতিষ্ঠিত হয়।"
        },
        {
          "label": "গ",
          "question": "উদ্দীপকে উল্লেখিত শাসক তৈমুর লং-এর এশিয়া অভিযানের কারণের সাথে ভারত",
          "explanation": "উদ্দীপকে উল্লেখিত শাসক তৈমুর লঙ-এর এশিয়া অভিযানের কারণের সাথে ভারত আক্রমণকারী সুলতান মুইজউদ্দিন মুহাম্মদ ঘুরির মিল রয়েছে। মুহাম্মদ ঘুরি তৃতীয় পর্যায়ে অভিযান পরিচালনা করে ভারতে স্থায়ী মুসলিম সাম্রাজ্য প্রতিষ্ঠা করেছিলেন। তার অভিযানের সময় ভারতবর্ষের রাজনৈতিক অবস্থা সন্তোষজনক ছিল না। দ্বন্দ্ব-সংঘাত, রাজনৈতিক অনৈক্য দেশটিকে চরম বিপর্যয়ের মুখে ঠেলে দিয়েছিল। এ বিশৃঙ্খল অবস্থার সুযোগ নিয়ে মুহাম্মদ ঘুরি ভারতে অভিযান চালান এবং সফল হন, যেমনটি উদ্দীপকের অভিযানের ক্ষেত্রে দেখা যায়। উদ্দীপকে দেখা যায়, ট্রান্স অক্সিয়ানার চাগতাই তুর্কি শাসক তৈমুর লঙ এর রাজ্য বিজয়ের মধ্যে এশিয়া অভিযান একটি উল্লেখযোগ্য ঘটনা। মধ্য এশিয়ার রাজনৈতিক গোলযোগ তাকে এ অভিযানে আগ্রহী করে তোলে। এ সময় এশিয়াতে অনেকগুলো ক্ষুদ্র ক্ষুদ্র রাজ্যের উদ্ভব ঘটে এবং তারা পরস্পর কলহে লিপ্ত থাকত। মুহাম্মদ ঘুরির আক্রমণের প্রাক্কালেও ভারতের রাজনৈতিক অঙ্গনে চরম বিশৃঙ্খলা ও অরাজকতা বিরাজমান ছিল। তখন সমগ্র ভারতে বেশকিছু ক্ষুদ্র রাজ্যের উদ্ভব ঘটে। এর মধ্যে উত্তর-পশ্চিম ভারতে তিনটি মুসলিম ও বেশ কয়েকটি রাজপুত রাজ্যের উপস্থিতি দেখা যায়। সে সময় ভারতের রাজনৈতিক ক্ষমতায় ছিল আজমির ও সম্ভরে চৌহান, মালবে পরমার, চেঁদিতে কালাচুর, বুন্দেলখণ্ডে চান্দেলা, গুজরাটে চালুক্য, কনৌজে গহরওয়াল, মগধে পাল ও বাংলায় সেন বংশ। মুহাম্মদ ঘুরির আক্রমণকালে পাঞ্জাব গজনি বংশের শাসক খসরু মালিকের শাসনাধীনে ছিল। ইন্দ্রিয়পরায়ণ ও অকর্মণ্য খসরু মালিককে পরাজিত করে মুহাম্মদ ঘুরি পাঞ্জাব জয় করেন। তখন দিল্লি ও আজমির ছিল সবচেয়ে শক্তিশালী রাজ্য। রাজপুত চৌহান রাজবংশ দিল্লি ও আজমির শাসন করত। ১১৯২ খ্রিষ্টাব্দে তরাইনের দ্বিতীয় যুদ্ধে চৌহান রাজা পৃথ্বিরাজকে পরাজিত করে মুহাম্মদ ঘুরি ভারতে স্থায়ী মুসলিম সাম্রাজ্য প্রতিষ্ঠার পথকে সুগম করেন। সুতরাং বলা যায় তৈমুর লঙ এর অভিযানের কারণের সাথে মুহাম্মদ ঘুরির অভিযানের মিল রয়েছে।"
        },
        {
          "label": "ঘ",
          "question": "উক্ত শাসক ছিলেন ভারতের স্থায়ী মুসলিম সাম্রাজ্যের প্রতিষ্ঠাতা'- বিশ্লেষণ করো।",
          "explanation": "উক্ত শাসক অর্থাৎ মুহাম্মদ ঘুরি ছিলেন ভারতের স্থায়ী মুসলিম সাম্রাজ্যের প্রতিষ্ঠাতা- বক্তব্যটি যথার্থ। মধ্যযুগীয় ভারতবর্ষে মুসলিম শাসনের ইতিহাসে মুহাম্মদ ঘুরির নাম সর্বাগ্রে। তিনি ছিলেন একজন সুনিপুণ যোদ্ধা ও ক্ষমতাবান শাসক। দৃঢ় মনোবল এবং অসীম সাহসের অধিকারী মুহাম্মদ ঘুরি তৃতীয়পর্যায়ে অভিযান চালিয়ে ভারতবর্ষে সর্বপ্রথম স্থায়ী মুসলিম কর্তৃত্ব প্রতিষ্ঠা করেন। মুহাম্মদ ঘুরি ছিলেন দূরদর্শী ও বাস্তববাদী রাজনীতিবিদ এবং অসাধারণ সামরিক প্রতিভার অধিকারী। তার উদ্দেশ্য ছিল ভারতে একটি স্থায়ী মুসলিম শাসন প্রতিষ্ঠা করা। এ লক্ষ্যে তিনি সুপরিকল্পিতভাবে ভারতে অভিযান পরিচালনা করেন। একে একে তিনি গুজরাট, মুলতান ও পাঞ্জাব অধিকার করেন। এরপর মুহাম্মদ ঘুরি ১১৯১ খ্রিষ্টাব্দে তরাইনের প্রথম যুদ্ধের মাধ্যমে ভারতের মূল ভূখন্ডে প্রবেশের চেষ্টা চালান। এ যুদ্ধে তার বাহিনী শোচনীয়ভাবে পরাজিত হয়। এ পরাজয়ের গ্লানি মুহাম্মদ ঘুরিকে প্রতিশোধ স্পৃহায় উদ্দীপ্ত করে তোলে। তাই ১১৯২ খ্রিষ্টাব্দে তিনি তরাইনের দ্বিতীয় যুদ্ধে অংশগ্রহণ করেন। এ যুদ্ধে চৌহান রাজা পৃথ্বিরাজ ও সম্মিলিত রাজপুত বাহিনীকে পরাজিত করে তিনি ভারতবর্ষে সর্বপ্রথম স্থায়ী মুসলিম সাম্রাজ্য প্রতিষ্ঠার কৃতিত্ব অর্জন করেন। উপরের আলোচনার পরিপ্রেক্ষিতে বলা যায়, কুতুবউদ্দিন আইবেক, ইয়ালদুজ ও তুগ্রিলের মতো বিশ্বস্ত সেনাপতিদের সামরিক দক্ষতাকে কাজে লাগিয়ে এবং নিজের সামরিক নৈপুণ্যে মুহাম্মদ ঘুরি ভারতবর্ষে স্থায়ী মুসলিম শাসন প্রতিষ্ঠা করতে সক্ষম হয়েছিলেন।"
        }
      ]
    },
    {
      "number": "4",
      "uddipok": "ভাগ্য বিড়ম্বিত যুবক রফিক। পৈত্রিক সূত্রে প্রাপ্ত একটা ক্ষুদ্র অঞ্চলের অধিপতি ছিলেন। কিন্তু নিকট আত্মীয়দের ষড়যন্ত্রের কারণে রাজ্যটি তার হাতছাড়া হয়ে যায়। এই অবস্থায় তিনি অভ্যন্তরীণ দুর্বলতার সুযোগ নিয়ে পার্শ্ববর্তী রাজ্য আক্রমণ করেন। উন্নত রণনীতি ও সমরাস্ত্রের সাহায্যে প্রতিবেশীর বিশাল সৈন্যবাহিনীকে যুদ্ধে পরাজিত করেন। অতঃপর ঐ রাজ্যের ধ্বংসস্তূপের ওপর একটি নতুন সাম্রাজ্যের ভিত্তি স্থাপন করার গৌরব অর্জন করেন।",
      "tag": "CTG.C 24",
      "sub_questions": [
        {
          "label": "ক",
          "question": "‘হুমায়ুন' শব্দের অর্থ কী?",
          "explanation": "‘হুমায়ুন' শব্দের অর্থ সৌভাগ্যবান।"
        },
        {
          "label": "খ",
          "question": "মুঘলদের পরিচয় ব্যাখ্যা করো।",
          "explanation": "'মোঙ্গল' শব্দ থেকেই 'মুঘল' নামকরণ হয়েছে বলে অনেক ঐতিহাসিক মনে করেন। উল্লেখ্য যে, ভারতে মুঘল সাম্রাজ্যের প্রতিষ্ঠাতা বাবর ছিলেন মায়ের দিক থেকে দুর্ধর্ষ মোঙ্গল নেতা চেঙ্গিস খান এবং পিতার দিক থেকে চাঘতাই তুর্কি বীর তৈমুর লঙের বংশধর। চেঙ্গিস-তৈমুরের বংশধর জহিরউদ্দিন মুহাম্মদ বাবরের ভারতে প্রতিষ্ঠিত রাজবংশটি 'মুঘল' নামে পরিচিতি লাভ করে। ১৫২৬ খ্রিষ্টাব্দে লোদি বংশের ধ্বংসস্তূপের ওপর বাবর এ নতুন রাজবংশের গোড়াপত্তন করেন।"
        },
        {
          "label": "গ",
          "question": "উদ্দীপকে উল্লেখিত শাসকের সাথে ভারতবর্ষের কোন শাসকের মিল রয়েছে? ব্যাখ্যা করো।",
          "explanation": "উদ্দীপকের সাথে ভারতবর্ষে মুঘল সাম্রাজ্যের প্রতিষ্ঠাতা সম্রাট বাবরের মিল খুঁজে পাওয়া যায়। জহিরউদ্দিন মুহাম্মদ বাবর ১৪৮৩ খ্রিষ্টাব্দের ১৪ ফেব্রুয়ারি মধ্য এশিয়ার তুর্কিস্তানের (আধুনিককালের উজবেকিস্তানে) ফারগানায় জন্মগ্রহণ করেন। তার পিতার নাম ওমর শেখ মির্জা এবং মা কুতলুঘ নিগর খানম। মাত্র ১১ বছর বয়সে বাবর ফারগানায় পিতার সিংহাসন লাভ করেন। তবে আত্মীয়স্বজনদের ষড়যন্ত্রের কারণে তিনি রাজ্যচ্যুত হন। কিন্তু পরবর্তী সময়ে তিনি একটি নতুন সাম্রাজ্যের ভিত্তি স্থাপন করেন। উদ্দীপকে এ ঘটনারই ইঙ্গিত দেওয়া হয়েছে। উদ্দীপকে বলা হয়েছে ভাগ্য বিড়ম্বিত যুবক ইরফান পৈতৃকসূত্রে প্রাপ্ত একটি ক্ষুদ্র অঞ্চলের শাসনক্ষমতা লাভ করেছিলেন। তবে নিকটাত্মীয়দের ষড়যন্ত্রের কারণে ঐ রাজ্য তার হাতছাড়া হয়ে যায়। ইরফান মনোবল না হারিয়ে পার্শ্ববর্তী একটি রাজ্যের অভ্যন্তরীণ দুর্বলতার সুযোগে ঐ রাজ্য আক্রমণ করেন। রাজ্যটির বিশাল, সেনাবাহিনী ইরফানের উন্নত রণনীতি ও সমরাস্ত্রের কাছে সহজে পরাজিত হয়। একইভাবে বাবর যখন ফারগানার দায়িত্ব লাভ করেন তখন রাজ্যটি চতুর্দিকে শত্রু পরিবেষ্টিত ছিল। বহিঃশত্রুর পাশাপাশি আত্মীয়স্বজনদের ষড়যন্ত্রের কারণে তিনি রাজ্য যারা হন। তবে উচ্চাভিলাষী বাবর ১৫০৪ খ্রিষ্টাব্দে কাবুল দখল করতে সক্ষম হন। এ সময় আফগানিস্তানের পার্শ্ববর্তী লোদি বংশের শাসনাধীন ভারতে রাজনৈতিক গোলযোগ দেখা দেয়। এ সুযোগে বাবর ১৫২৬ খ্রিস্টাব্দে পানিপথের প্রথম যুদ্ধে সুলতান ইব্রাহিম লোদিকে পরাজিত করে দিল্লির শাসনক্ষমতা গ্রহণ করেন। এ যুদ্ধে বাবর ভারতবর্ষের ইতিহাসে সর্বপ্রথম কামান ব্যবহার করেন যা ইব্রাহিম লোদির পরাজয়ের প্রধান কারণ হয়ে দাঁড়ায়। এসব দিক বিবেচনা করে বলা যায়, উদ্দীপকে আলোচিত যুবক ইরফানের সাথে ভারতবর্ষে মুঘল সাম্রাজ্যের প্রতিষ্ঠাতা সম্রাট বাবরের মিল খুঁজে পাওয়া যায়।"
        },
        {
          "label": "ঘ",
          "question": "উদ্দীপকের আলোকে উক্ত শাসকের কৃতিত্ব মূল্যায়ন করো।",
          "explanation": "পিতৃরাজ্য হারিয়ে নতুন সাম্রাজ্য প্রতিষ্ঠার ক্ষেত্রে উদ্দীপকে উল্লেখিত ইরফান এবং মুঘল সম্রাট বাবর দুজনেই বিশেষ কৃতিত্বের অধিকারী। বাবর ১৪৯৪ খ্রিষ্টাব্দে তার পিতার মৃত্যুর পর ফারগানা রাজ্যের সিংহাসনে বসেন। সিংহাসন লাভের পরপরই তিনি আত্মীয়-স্বজন ও উজবেক নেতা সাইবানি খানের বিরোধিতার মুখে পড়েন। ১৪৯৭ খ্রিষ্টাব্দে বাবর সমরখন্দ দখল করেন। কিন্তু কিছু দিনের মধ্যেই সমরখন্দ তার হাতছাড়া হয়। ১৪৯৮ খ্রিষ্টাব্দে তিনি নিজ রাজ্য ফারগানা থেকেও বিতাড়িত হন। অদম্য বাবর ১৫০০ খ্রিষ্টাব্দে পুনরায় ফারগানা অধিকার করেন। কিন্তু ১৫০৩ খ্রিষ্টাব্দে তিনি সাইবানি খানের কাছে পরাজিত হয়ে আবার সেখান থেকে বিতাড়িত হন। ফারগানা থেকে বিতাড়িত হয়ে আশ্রয় ও সহায়-সম্বলহীন অবস্থায় ঘুরে বেড়ালেও বাবর কখনো হতাশ হননি। ১৫০৪ খ্রিষ্টাব্দে তিনি কাবুল দখল করে 'পাদশাহ' (বাদশাহ) উপাধি গ্রহণ করেন। অল্প সময়ের মধ্যে পুরো আফগানিস্তান তার নিয়ন্ত্রণে আসে। এরপর বাবর ভারতবর্ষে অভিযান পরিচালনার দিকে মনোযোগ দেন। এ সময় দিল্লিতে লোদি বংশের শাসন চলছিল। আভিজাত্যের দ্বন্দ্বসহ বিভিন্ন কারণে কয়েকজন প্রাদেশিক শাসনকর্তা সুলতান ইব্রাহিম লোদির বিরুদ্ধে বিদ্রোহ করেন। ইব্রাহিম লোদি বিদ্রোহ দমনে ব্যস্ত হয়ে পড়লে রাজ্যের প্রশাসনিক দুর্বলতার সুযোগে বাবর ১৫২৬ খ্রিষ্টাব্দে পানিপথের প্রথম যুদ্ধে সুলতান ইব্রাহিম লোদিকে পরাজিত করে ভারতে মুঘল সাম্রাজ্যের ভিত্তি স্থাপন করেন। উদ্দীপকের যুবক ইরফান তার পিতার রাজ্য থেকে বিতাড়িত হলেও নিজের প্রচেষ্টায় নতুন সাম্রাজ্য প্রতিষ্ঠা করেছিলেন। একইভাবে ভাগ্য বিপর্যয়ের শিকার হয়েও বাবর অসীম সাহসিকতা এবং সুদৃঢ় মনোবল নিয়ে ভারতে শক্তিশালী মুঘল সাম্রাজ্য প্রতিষ্ঠা করেন। সুতরাং নতুন সাম্রাজ্য প্রতিষ্ঠায় ইরফান এবং বাবর উভয়ই বিশেষ কৃতিত্বের পরিচয় দিয়েছেন।"
        }
      ]
    },
    {
      "number": "5",
      "uddipok": "সম্রাট নিজাম উদ্দিন একজন জনপ্রিয় শাসক। নিজে নিষ্ঠাবান মুসলমান হওয়া সত্ত্বেও তিনি অন্য ধর্মমতের প্রতি সহিষ্ণু ছিলেন। তিনি তার রাজ্যে বসবাসকারী বিভিন্ন ধর্মের অনুসারীগণের অনুষ্ঠানভিত্তিক ধর্মীয় আচরণের মতপার্থক্য দূর করে সাম্প্রদায়িক সম্প্রীতি প্রতিষ্ঠা করেন। শাসন পরিচালনায় অন্যান্য ধর্মাবলম্বী সম্প্রদায়ের সাহায্য লাভের উদ্দেশ্যে তিনি সকল ধর্মের সারবস্তু নিয়ে একটি নতুন ধর্ম প্রবর্তন করেন।",
      "tag": "CTG.C 24",
      "sub_questions": [
        {
          "label": "ক",
          "question": "দীন-ই-ইলাহি কে প্রবর্তন করেন?",
          "explanation": "মুঘল সম্রাট আকবর দীন-ই-ইলাহি প্রবর্তন করেন।"
        },
        {
          "label": "খ",
          "question": "'আইন-ই আকবরী কী? ব্যাখ্যা করো।",
          "explanation": "আইন-ই-আকবরী আবুল ফজলের রচিত একটি ঐতিহাসিক গ্রন্থ। মুঘল সম্রাট আকবরের পৃষ্ঠপোষকতায় আবুল ফজল আইন-ই-আকবরী গ্রন্থটি রচনা করেন। এ গ্রন্থটিতে মুঘল সম্রাট আকবর এবং তার সাম্রাজ্য সম্পর্কে অনেক গুরুত্বপূর্ণ তথ্য লিপিবদ্ধ করা হয়েছে। আবুল ফজলের রচিত আইন-ই-আকবরীর ঐতিহাসিক গুরুত্ব অপরিসীম।"
        },
        {
          "label": "গ",
          "question": "উদ্দীপকে উল্লেখিত শাসকের সাথে তোমার পঠিত কোন মুঘল সম্রাটের ধর্মনীতি প্রবর্তনের সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লিখিত সম্রাট নিজাম উদ্দিনের সাথে আমার পঠিত মুঘল সম্রাট আকবরের ধর্মনীতি প্রবর্তনের সাদৃশ্য পরিলক্ষিত হয়। মুঘল সম্রাট আকবর ছিলেন সম্পূর্ণ ধর্মনিরপেক্ষ এবং দূরদর্শী রাজনীতিবিদ। তাই নিজের রাজনৈতিক অবস্থান সুদৃঢ় করার লক্ষ্যে সব ধর্মের মানুষের মধ্যে ঐক্য ও সম্প্রীতি প্রতিষ্ঠাকে তিনি অধিক গুরুত্ব দিয়েছেন। তাই সব ধর্মের প্রতি উদার দৃষ্টিভঙ্গি পোষণ করে তিনি ধর্মীয় অসহিষ্ণুতা দূর করার মাধ্যমে নিজেকে সবার কাছে গ্রহণযোগ্য করে তুলতে ১৫৮২ খ্রিস্টাব্দে একটি নতুন ধর্মমতের প্রবর্তন করেন। এটি 'দীন- ই-ইলাহি' নামেও পরিচিত। উদ্দীপকে অনুরূপ প্রতিচ্ছবি লক্ষণীয়। উদ্দীপকে দেখা যায়, সম্রাট নিজাম উদ্দিন নিজে নিষ্ঠাবান মুসলমান হওয়া সত্ত্বেও তিনি অন্য ধর্মমতের প্রতি সহিষ্ণু ছিলেন। তিনি তার রাজ্যে বসবাসকারী বিভিন্ন ধর্মের অনুসারীগণের অনুষ্ঠানভিত্তিক ধর্মীয় আচরণের মতপার্থক্য দূর করে সাম্প্রদায়িক সম্প্রীতি প্রতিষ্ঠা করেন। শাসন পরিচালনায় অন্যান্য ধর্মাবলম্বী সম্প্রদায়ের সাহায্য লাভের উদ্দেশ্যে তিনি সকল ধর্মের সারবস্তু নিয়ে একটি নতুন ধর্মের প্রবর্তন করেন। একইভাবে সম্রাট আকবর নিজে নিষ্ঠাবান মুসলমান হওয়া সত্ত্বেও অন্য ধর্মমতের প্রতি সহিষ্ণুতা থেকে সাম্প্রদায়িক সম্প্রীতি প্রতিষ্ঠা করেন। তিনি সুলহ-ই কুল (ধর্মীয় সহিষ্ণুতা) নীতির দ্বারা প্রভাবিত হয়ে ভারতের বুকে 'দীন-ই-ইলাহি' নামক একটি জাতীয় ধর্ম প্রবর্তন করেন। এ মতবাদের অনুসারীবৃন্দকে সম্রাটের নামে তাদের সম্পত্তি, জীবন, সম্মান ও ধর্ম এই চারটি জিনিস. উৎসর্গ করতে হতো। এ ধর্মের বিধান অনুযায়ী সম্রাটকে সিজাদাহ করতে হতো। সুতরাং বলা যায়, উদ্দীপকে সম্রাট আকবরের 'দীন-ই-ইলাহি' ধর্মের প্রতিচ্ছবি ফুটে উঠেছে।"
        },
        {
          "label": "ঘ",
          "question": "‘আন্তঃধর্মীয় সাম্প্রদায়িক সম্প্রীতি প্রতিষ্ঠাই উক্ত মুঘল শাসকের সাফল্য ও শ্রেষ্ঠত্ব লাভের অন্যতম কারণ'- বিশ্লেষণ করো।",
          "explanation": "আন্তঃধর্মীয় সাম্প্রদায়িক সম্প্রীতি প্রতিষ্ঠাই উক্ত মুঘল শাসক তথা সম্রাট আকবরের সাফল্য ও শ্রেষ্ঠত্ব লাভের অন্যতম কারণ- উক্তিটি যথার্থ। সম্রাট আকবরের ধর্মীয় নীতি 'দীন-ই-ইলাহি' ভারতের 'মুঘল শাসনের ইতিহাসে একটি তাৎপর্যপূর্ণ ও যুগান্তকারী পদক্ষেপ। আকবরের এ নীতি ভারতের রাজনৈতিক, আর্থ-সামাজিক ও সাংস্কৃতিক ইতিহাসকে গভীরভাবে প্রভাবিত করেছিল। এ নীতির ফলে ভারতে হিন্দু মুসলিম দুই সম্প্রদায়ের মধ্যে সম্প্রীতির বন্ধন তৈরি হয়েছিল। এই সাম্প্রদায়িক সম্প্রীতিই সম্রাট আকবরকে মহান শাসকের আসীনে উন্নীত করে। মধ্যযুগের ভারতের ইতিহাসে অন্যতম আলোচিত ও সমালোচিত বিষয় সম্রাট আকবরের ধর্মীয় নীতি। তার এ নীতি বিতর্কিত হলেও নিঃসন্দেহে এটি মুসলিম শাসনের ইতিহাসে এক নবযুগের সূচনা করে। আকবরের এ নীতির কারণে ভারতে সংখ্যাগরিষ্ঠ হিন্দুজাতি মুঘলদের বিরোধিতার নীতি ত্যাগ করে। মুঘল 'সাম্রাজ্যের রাজ্যবিস্তার ও রাজ্য শাসনের ব্যাপারে এবং সামাজিক, সাংস্কৃতিক, সামরিক, অর্থনৈতিক উন্নতি ও প্রগতির ক্ষেত্রে হিন্দুজাতি ও মুসলমানদের সাথে হাতে হাত রেখে অনস্বীকার্য অবদান রাখে। সব ধর্মের প্রতি আকবরের উদার আচরণের ফলে যে রাজনৈতিক ঐক্য প্রতিষ্ঠিত হয় সেটির সাহায্যেই সম্রাট আকবর মুঘল সাম্রাজ্যের ব্যাপক বিস্তৃত ঘটিয়ে বিশাল সাম্রাজ্য স্থাপিত করতে সক্ষম হন। বিদেশি নয় বরং আকবরকে 'জাতীয় নরপতি' হিসেবে মেনে নিয়ে ভারতীয়রা মুঘল সাম্রাজ্যের স্থায়িত্ব বিধানেও সর্বদা সচেষ্ট হয়। এই আন্তঃধর্মীয় সাম্প্রদায়িক সম্প্রীতির সূত্র ধরেই সম্রাট আকবর মহামতি আখ্যায় বিভূষিত হয়। উপরের আলোচনায় প্রতীয়মান হয়, আন্তঃধর্মীয় সাম্প্রদায়িক সম্প্রীতির মাধ্যমে সম্রাট আকবর সাফল্য ও শ্রেষ্ঠত্ব লাভ করেছিল।"
        }
      ]
    },
    {
      "number": "6",
      "uddipok": "'ক' ইতিহাসে একজন বিখ্যাত শাসক। শাসন ক্ষমতা লাভের পর তিনি সংস্কারের প্রতি মনোযোগ দৈন। প্রশাসনিক বিকেন্দ্রীকরণের জন্য তিনি তার শাসন এলাকাকে প্রদেশ ও জেলায় বিভক্ত করেন। 'ক' ভূমি জরিপ ও ভূমি বন্দোবস্ত পদ্ধতি চালু করেন। ডাক ব্যবস্থার উন্নয়নে তিনি, বিশেষ খ্যাতি অর্জন করেন। রাস্তাঘাট, সরাইখানা নির্মাণ করে পথচারী ও ভ্রমণকারীদের বিশেষ সুবিধা করে দেন।",
      "tag": "CTG.C 24",
      "sub_questions": [
        {
          "label": "ক",
          "question": "'হুমায়ুন' শব্দের অর্থ কী?",
          "explanation": "হুমায়ুন শব্দের অর্থ সৌভাগ্যবান।"
        },
        {
          "label": "খ",
          "question": "সম্রাট শাহজাহানকে \"The Prince of Builders\" বলা হয় কেন?",
          "explanation": "স্থাপত্যশিল্পের ক্ষেত্রে বৈপ্লবিক পরিবর্তন সাধন করার কারণে সম্রাট শাহজাহানকে 'The Prince of Builders or King' বলা হয়। সম্রাট শাহজাহান ছিলেন সৌন্দর্যপিপাসু এবং শিল্পীমনের মানুষ। সাম্রাজ্যের প্রাচুর্য থাকায় সম্রাট ললিতকলা বিশেষ করে স্থাপত্যশিল্পের অনবদ্য অবদান রেখেছেন। যা শুধু তার রাজত্বকালকেই নয় প্রকারান্তরে মুঘল যুগকেই উজ্জ্বল করেছে। তার উল্লেখযোগ্য স্থাপত্যগুলো হলো- মতি মসজিদ, শীষ মহল, লালকেল্লা নামক দুর্গ, তাজমহল, দিউয়ান-ই- খাস ইত্যাদি।"
        },
        {
          "label": "গ",
          "question": "উদ্দীপকে বর্ণিত 'ক' এর সাথে তোমার পঠিত কোন শাসকের ভূমি জরিপের মিল পাওয়া যায়? ব্যাখ্যা করো।",
          "explanation": "উদ্দীপকে বর্ণিত 'ক' এর সাথে আমার পঠিত আফগান শাসক শের শাহের ভূমি জরিপের মিল পাওয়া যায়। ভারতীয় ভূমি রাজস্ব নীতির উন্নয়ন ও বিকাশে শেরশাহের অবদান অবিস্মরণীয়। তিনি তার শাসনামলে নানা জনকল্যাণমুখী পদক্ষেপ নিয়েছিলেন। প্রশাসনিক বিকেন্দ্রীকরণসহ ভূমি জরিপ, রাজস্ব ব্যবস্থাপনা, রাস্তাঘাট, সরাইখানা নির্মাণ করে শেরশাহ ভারতবর্ষে অবিস্মরণীয় হয়ে রয়েছেন। উদ্দীপকে তারই প্রতিচ্ছবি লক্ষণীয়। উদ্দীপকে বর্ণিত শাসক 'ক' শাসন ক্ষমতা লাভের পর বিভিন্ন সংস্কারের প্রতি মনোযোগ দেন। প্রশাসনিক বিকেন্দ্রীকরণের জন্য তিনি শাসন এলাকাকে প্রদেশ ও জেলায় বিভক্ত করেন। ভূমি জরিপ ও ভূমি বন্দোবস্ত পদ্ধতি চালু সহ ডাক ব্যবস্থার উন্নয়নে তিনি বিশেষ খ্যাতি অর্জন করেন। রাস্তাঘাট, সরাইখানা নির্মাণ করে পথচারী ও ভ্রমণকারীদের বিশেষ সুবিধা করে দেন। অনুরূপভাবে শেরশাহ শাসনকাজের সুবিধার জন্য প্রশাসনে বিকেন্দ্রীকরণ নীতি গ্রহণ করেন। শেরশাহ তার বিশাল সাম্রাজ্যকে সরকার নামক ৪৭টি প্রশাসনিক ইউনিটে বিভক্ত করেন। ডাক ব্যবস্থার প্রচলন সহ সেনাবাহিনীর চলাচলের সুবিধার জন্য শেরশাহ বেশকিছু দীর্ঘ ও প্রশস্ত রাস্তা নির্মাণ করেন। তার নির্মিত রাস্তাগুলোর মধ্যে প্রধান ছিল 'সড়ক- ই-আজম' বা গ্রান্ড ট্রাঙ্ক রোড। শেরশাহ ভূমি রাজস্ব ব্যবস্থায় সংস্কার সাধন করে উৎপাদিত শস্যের গড়পড়তা তিন ভাগের এক ভাগ রাজস্ব নির্ধারণ করেন। অবশ্য মূলতানসহ কিছু অঞ্চলের রাজস্ব উৎপাদন শক্তির ওপর নির্ভর করে চার ভাগের এক ভাগ আদায় করা হতো। এছাড়া তিনি প্রাকৃতিক দুর্যোগে কৃষকদের রাজস্ব মওকুফ এবং কৃষি ঋণের ব্যবস্থা করেন। শেরশাহ জমির ওপর কৃষকের অধিকার স্বীকার করে কৃষককে সরকারের পক্ষ থেকে 'পাট্টা' প্রদান করেন। অন্যদিকে, ভূমিতে কৃষকের দায় ও কর্তব্য বর্ণনা করে কৃষকেরা রাষ্ট্রকে 'কবুলিয়ত' প্রদান করত। তাই বলা যায়, উদ্দীপকের শাসকের সাথে শেরশাহের সাদৃশ্য বিদ্যমান।"
        },
        {
          "label": "ঘ",
          "question": "উদ্দীপকের শাসকের কর্মকাণ্ড কি আধুনিক রাষ্ট্র ব্যবস্থায় প্রয়োগ করা যায়? বিশ্লেষণ করো।",
          "explanation": "হ্যাঁ, আমি মনে করি, উদ্দীপকের শাসকের সাথে সাদৃশ্যপূর্ণ শেরশাহের কর্মকাণ্ডের মাধ্যমে আধুনিক রাষ্ট্র প্রযোগ করা সম্ভব। আধুনিক শাসনব্যবস্থার অন্যতম বৈশিষ্ট্য হচ্ছে সু-শৃঙ্খল প্রশাসন ব্যবস্থা। যে শাসনব্যবস্থায় একটি রাষ্ট্রের শান্তি শৃঙ্খলা ও জননিরাপত্তার বিধানের প্রতি যত বেশি নজর দেয়া হয় সে শাসনব্যবস্থা তত উন্নত। ফলে আধুনিক শাসনব্যবস্থায় আইনের শাসন সর্বপ্রথম বিবেচিত হয়। কেননা, একটি শাসনব্যবস্থার মূল কেন্দ্রবিন্দু জনগণ। তাই জনগণের সুখ-শান্তি, সমৃদ্ধি ও নিরাপত্তার প্রতি দৃষ্টি রাখা আধুনিক শাসনব্যবস্থার অন্যতম বৈশিষ্ট্য। ক্ষমতার বিকেন্দ্রীকরণ আধুনিক শাসনব্যবস্থায় আরো একটি গুরুত্বপূর্ণ বৈশিষ্ট্য। ক্ষমতার বিকেন্দ্রীকরণের ফলে একটি রাষ্ট্রের সর্বত্র ন্যায়-বিচার প্রতিষ্ঠিত হয় এবং বিদ্রোহ-বিশৃঙ্খলা হবার সম্ভাবনা থাকে না। ফলে রাষ্ট্রের সকল ক্ষেত্রে ব্যাপক উন্নয়ন সাধিত হয়। ক্ষমতার এ বিকেন্দ্রীকরণ নীতি শের শাহের শাসনব্যবস্থায়ও লক্ষণীয়। তিনি শাসনব্যবস্থাকে কার্যকরী ও গতিশীল করার লক্ষ্যে এ নীতি গ্রহণ করেছিলেন। তার শাসনব্যবস্থা পরিচালিত হয়েছিল মূলত জনগণের কল্যাণের উদ্দেশ্যে। যেটি আধুনিক শাসনব্যবস্থার একটি উল্লেখযোগ্য বৈশিষ্ট্য। শেরশাহের সুষ্ঠু ভূমি জরিপ ব্যবস্থার ফলে কৃষি ও কৃষকের কল্যাণ সাধিত হয়। এছাড়া তার প্রবর্তিত পুলিশ ও গোয়েন্দা ব্যবস্থা আইন শৃঙ্খলা রক্ষা করে জননিরাপত্তা সংরক্ষণে গুরুত্বপূর্ণ দায়িত্ব পালন করত। ঈশ্বরী প্রসাদের মতে, 'শেরশাহের পুলিশি ব্যবস্থা সনাতনি হলেও ছিল শক্তিশালী ও উন্নত ধরনের। পরিশেষে বলা যায়, শেরশাহের শাসনব্যবস্থা আধুনিক শাসনব্যবস্থার সাথে সামঞ্জস্যপূর্ণ।"
        }
      ]
    },
    {
      "number": "7",
      "uddipok": "ধর্মীয় চেতনাকে ভিত্তি করে দেশটি ঔপনিবেশিক শাসন থেকে মুক্ত হয়ে স্বাধীনতা লাভ করে। দেশটির শাসকগোষ্ঠীর অগণতান্ত্রিক আচরণ শুরু থেকে উন্মোচিত হয়। শাসকগোষ্ঠী একটি অঞ্চলের ইতিহাস, ঐতিহ্য, ভাষা ও সংস্কৃতিকে উপেক্ষা করার প্রয়াস নেয়, এতে ওই অঞ্চলে ধারাবাহিক আন্দোলন গড়ে ওঠে।",
      "tag": "CTG.C 24",
      "sub_questions": [
        {
          "label": "ক",
          "question": "পূর্ব বাংলার প্রথম মুখ্যমন্ত্রী কে ছিলেন?",
          "explanation": "পূর্ব বাংলার প্রথম মুখ্যমন্ত্রী ছিলেন শেরে বাংলা এ.কে. ফজলুল হক,।"
        },
        {
          "label": "খ",
          "question": "দ্বিজাতি তত্ত্ব বলতে কী বোঝায়?",
          "explanation": "হিন্দু ও মুসলিম দুটি আলাদা জাতি-মোহাম্মদ আলী জিন্নাহর উত্থাপিত এ তত্ত্বই দ্বিজাতি তত্ত্ব নামে পরিচিত। ১৯৪০ সালের ২২-২৩ মার্চ লাহোরে মুসলিম লীগের ২৭তম অধিবেশনে মোহাম্মদ আলী জিন্নাহ দ্বিজাতি তত্ত্ব ঘোষণা করেন। এ তত্ত্বের মূলকথা হলো হিন্দু-মুসলিম আলাদা জাতি। তাদের ধর্মীয় ও দার্শনিক দৃষ্টিভঙ্গি, সামাজিক রীতি-প্রথা এবং ইতিহাস-ঐতিহ্য সম্পূর্ণ আলাদা। সুতরাং সাম্প্রদায়িক জটিলতা নিরসনে ভারতের দুই প্রধান সম্প্রদায়ের জন্য স্বতন্ত্র রাষ্ট্র গঠন অপরিহার্য বলে তিনি মনে করেন। এ মতামতই দ্বিজাতি তত্ত্ব নামে পরিচিত।"
        },
        {
          "label": "গ",
          "question": "উদ্দীপকটির সাথে কোন আন্দোলনের মিল খুঁজে পাওয়া যায়? ব্যাখ্যা করো।",
          "explanation": "উদ্দীপকের সাথে পাকিস্তান আমলে পূর্ব বাংলার ভাষা আন্দোলনের মিল লক্ষ করা যায়। ১৯৪৭ সালে ধর্মীয় চেতনার মাধ্যমে ভারত ও পাকিস্তান নামে দুটি স্বাধীন রাষ্ট্র আত্মপ্রকাশ করে। শুরু থেকেই পশ্চিম পকিস্তানি শাসকগোষ্ঠী পূর্ব বাংলার ওপর নানা বৈষম্যমূলক নীতি গ্রহণ করে। প্রথমেই তারা আঘাত, হানে বাঙালির ভাষার ওপর। পূর্ব পাকিস্তান তথা পূর্ব বাংলার অধিবাসীদের মাতৃভাষা বাংলা। তাই সমগ্র পাকিস্তানের রাষ্ট্রভাষা উর্দু করার অন্যায় ঘোষণার প্রতিবাদে ভাষা আন্দোলন শুরু হয়। উদ্দীপকে এই বিষয়টির মিল লক্ষ করা যায়। উদ্দীপকে বলা হয়েছে, ধর্মীয় চেতনার ভিত্তিতে দেশটি ঔপনিবেশিক শাসন থেকে মুক্ত হয়ে স্বাধীনতা লাভ করে। কিন্তু শাসক গোষ্ঠী একটি অঞ্চলের ইতিহাস ঐতিহ্য, ভাষাকে উপেক্ষা করলে অঞ্চলটিতে ধারাবাহিক আন্দোলন শুরু হয়। উদ্দীপকের মতই পাকিস্তানের শাসক গোষ্ঠী সংখ্যাগরিষ্ঠ বাঙালির ইতিহাস ঐতিহ্যের ধারক বাংলা ভাষাকে উপেক্ষা করার নীতি গ্রহণ করে। উদ্দীপকের মতোই পশ্চিম পাকিস্তানিদের নীতির প্রতিবাদে 'ভাষা' আন্দোলনের পর বাংলার ধারাবাহিক আন্দোলন গড়ে ওঠে। তাই বলা যায়, উদ্দীপকে পাকিস্তানামলে পূর্ব বাংলার ভাষা আন্দোলনের প্রতিচ্ছবি ফুটে উঠেছে।"
        },
        {
          "label": "ঘ",
          "question": "উদ্দীপকের আলোকে উক্ত আন্দোলনের ঘটনা প্রবাহ বিশ্লেষণ করো।",
          "explanation": "উদ্দীপকের মত ভাষা আন্দোলন বাংলায় ধারাবাহিক আন্দোলনের জন্ম দেয় বলে এর তাৎপর্য অপরিসীম। ১৯৫২ সালের ভাষা আন্দোলন বাঙালি জাতিকে ঐক্যবদ্ধ করেছিল। এ আন্দোলন বাঙালিদের মধ্যে রাজনৈতিক সচেতনতা সৃষ্টি করে। এ আন্দোলনের মাধ্যমে পূর্ব পাকিস্তানের জনগণ অধিকার সচেতন হয়ে ওঠে। ফলে তারা, স্বতঃস্ফূর্তভাবে আন্দোলনে অংশগ্রহণ করে দাবি- আদায়ে সচেতন হয়ে ওঠে। ভাষা আন্দোলনের ফলে সৃষ্টি জাতীয়তাবাদী চেতনায় উদ্বুদ্ধ বাঙালি জাতি ১৯৫৪ সালের নির্বাচনে যুক্তফ্রন্টের পক্ষে এক ব্যালট বিপ্লব ঘটায়। ১৯৬২ সালে আইয়ুব খান সরকারের প্রবর্তিত শিক্ষা কমিশনের বিরুদ্ধে বাংলার ছাত্রসমাজ এক আন্দোলন গড়ে তোলে। ১৯৬৬ সালের ছয় দফা দাবির প্রেক্ষিতে আইয়ুব খানের স্বৈরশাসনের বিরুদ্ধে বীর 'বাঙালিরা ঝাঁপিয়ে পড়ে। আর ১৯৬৯ সালে সংঘটিত হয় ঐতিহাসিক গণঅভ্যুত্থান, যা আইয়ুব খানের পতন ঘটায়। ১৯৭০ সালের নির্বাচনে এদেশের মানুষ আওয়ামী লীগকে বিপুল ভোটে বিজয়ী করে। কিন্তু তাদেরকে ক্ষমতায় যেতে দেয়া না হলে বাঙালি জাতি ১৯৭১ সালের ৭মার্চ বঙ্গবন্ধুর ঐতিহাসিক ভাষণের মাধ্যমে স্বাধীনতা সংগ্রামের জন্য ঐক্যবদ্ধ হয়। অবশেষে দীর্ঘ, ৯ মাস রক্তক্ষয়ী সংগ্রামের মাধ্যমে বাঙালি অর্জন করে তাদের কাঙ্ক্ষিত স্বাধীনতা। আর পৃথিবীর মানচিত্রে উদ্ভব ঘটে স্বাধীন-সার্বভৌম বাংলাদেশের। উপরের আলোচনায় প্রতীয়মান হয় যে, ভাষা, আন্দোলন বাঙালিদের মধ্যে জাতীয়তাবোধ সৃষ্টি করে। এই চেতনা ১৯৭১ সালের স্বাধীনতা আন্দোলনকে ত্বরান্বিত করেছিল। সুতরাং বলা যায়, ভাষা আন্দোলনের তাৎপর্য অপরিসীম।"
        }
      ]
    },
    {
      "number": "8",
      "uddipok": "'ক' দেশটি পরাধীনতায় মুক্ত হয়ে স্বাধীনতা লাভ করে। 'খ' দল ক্ষমতায় আসার পর 'গ' অঞ্চলের শোষণ নির্যাতন শুরু করে। আসন্ন নির্বাচনকে সামনে রেখে ঐ অঞ্চলের বিরোধী দলগুলো জোটবদ্ধ হয়ে নির্বাচনে অংশগ্রহণ করে ইতিবাচক ফল লাভ করে।",
      "tag": "CTG.C 24",
      "sub_questions": [
        {
          "label": "ক",
          "question": "বাংলা একাডেমি কখন প্রতিষ্ঠিত হয়?",
          "explanation": "বাংলা একাডেমি হল বাংলাদেশের ভাষানিয়ন্ত্রক সংস্থা। এটি ১৯৫৫ সালের ৩রা ডিসেম্বর (১৭ই অগ্রহায়ণ, ১৩৬২ বঙ্গাব্দ) প্রতিষ্ঠিত হয় । বাংলা ভাষা ও সাহিত্যের চর্চা, গবেষণা ও প্রচারের লক্ষ্যে তৎকালীন পূর্ব পাকিস্তানে (বর্তমান বাংলাদেশে) এই একাডেমিটি প্রতিষ্ঠা করা হয় ।"
        },
        {
          "label": "খ",
          "question": "বাঙালি জাতীয়তাবাদী চেতনা বলতে কী বোঝায়?",
          "explanation": "বাংলাভাষী জনগণ যে চেতনা লালন করে তাই বাঙালি জাতীয়তাবাদী চেতনা। জাতীয়তাবাদ একটি রাজনৈতিক অভিব্যক্তি। জাতীয়তাবাদী চেতনার কারণে ব্যক্তি নিজেকে একটি নির্দিষ্ট জাতির অন্তর্ভুক্ত মনে করে এবং সেই জাতির ইতিহাস-ঐতিহ্য, সংস্কৃতি, ভৌগোলিক পরিবেশ, আর্থ- সামাজিক ও রাজনৈতিক মুক্তির আকাঙ্ক্ষা প্রভৃতির সাথে একাত্মবোধ অনুভব করে। সুতরাং যে চেতনার কারণে বাংলাভাষীরা নিজেদের বাঙালি মনে করে এবং বাঙালি জাতির ঐতিহ্য ও সংস্কৃতি লালন করে তাই বাঙালি জাতীয়তাবাদী চেতনা।"
        },
        {
          "label": "গ",
          "question": "উদ্দীপকের সাথে পূর্ব বাংলার কোন ঘটনার মিল খুঁজে পাওয়া যায়? ব্যাখ্যা করো।",
          "explanation": "উদ্দীপকের সাথে পূর্ব বাংলার ১৯৫৪ সালে যুক্তফ্রন্ট গঠনের মিল খুঁজে পাই। পাকিস্তান সৃষ্টির পর থেকে মুসলিম লীগ সরকার পূর্ব বাংলার জনগণের প্রতি বৈষম্যমূলক আচরণ করে। তাই পূর্ব বাংলার নেতৃবৃন্দ ১৯৫৪ সালের প্রাদেশিক নির্বাচনে মুসলিম লীগকে পরাজিত করে নিজেদের অধিকার আদায় করতে চায়। এজন্য তারা ঐক্যবদ্ধ হয়ে যুক্তফ্রন্ট গঠন করে নির্বাচনে অংশগ্রহণ করে। উদ্দীপকেও এ বিষয়ের প্রতিফলন লক্ষ করা যায়। উদ্দীপকে বর্ণিত 'ক' দেশটি পরাধীনতায় মুক্ত হয়ে স্বাধীনতা লাভ করে। 'খ' 'দল ক্ষমতায় আসার পর 'গ' অঞ্চলে শোষণ নির্যাতন শুরু করে। আসন্ন নির্বাচনকে সামনে রেখে ঐ অঞ্চলের বিরোধী দলগুলো জোটবদ্ধ হয়ে ইতিবাচক ফল লাভ করে। ১৯৫৪ সালে পাকিস্তানের নির্বাচনেও মুসলিম লীগের বিরুদ্ধে একটি দল গঠিত হয়েছিল। এর নাম ছিল যুক্তফ্রন্ট। জোটের শরিক দলগুলো ছিল ১. মওলানা ভাসানীর নেতৃত্বাধীন আওয়ামী মুসলিম লীগ ২. শেরে বাংলা এ কে ফজলুল হকের কৃষক-শ্রমিক পার্টি ৩. মাওলানা আতাহার আলীর নেতৃত্বাধীন নেজাম-ই- ইসলাম, ৪. হাজি মোহাম্মদ দানেশের বামপন্থি গণতন্ত্রী দল এবং ৫. আবুল হাশিমের নেতৃত্বাধীন 'খিলাফত-ই-রাব্বানি'। এ জোট ২১ দফা নির্বাচনি ইশতেহার ঘোষণা করে। আওয়ামী মুসলিম লীগের দলীয় প্রতীক নৌকাকে যুক্তফ্রন্টের নির্বাচনি প্রতীক হিসেবে ঘোষণা করে। নির্বাচনে যুক্তফ্রন্ট মুসলমানদের জন্য সংরক্ষিত ২৩৭টি আসনের মধ্যে ২২৩টি আসনে জয়লাভ করে। সুতরাং বলা যায়, উদ্দীপকে ১৯৫৪ সালে গঠিত যুক্তফ্রন্টকে তুলে ধরা হয়েছে।"
        },
        {
          "label": "ঘ",
          "question": "উদ্দীপকের আলোকে উক্ত ঘটনার ফলাফল বিশ্লেষণ করো।",
          "explanation": "উদ্দীপকের সাথে সাদৃশ্যপূর্ণ ১৯৫৪ সালের নির্বাচনে যুক্তফ্রন্ট গঠনের ফলাফল তাৎপর্যপূর্ণ। ১৯৫৪ সালে পূর্ব বাংলার পাঁচটি রাজনৈতিক দল মিলে ১৯৫৪ সালের নির্বাচনে যুক্তফ্রন্ট গঠন করা হয়। জনগণের দাবির প্রতিফলন ২১ দফা নির্বাচনি ইশতেহার ঘোষণা করে দলটি বিপুল ব্যবধানে জয়ী হয়। ২৩৭টি মুসলিম আসনের মধ্যে যুক্তফ্রন্ট ২২৩টি আসন লাভ করে। মুসলিম লীগ যে জনগণের কাছ থেকে বিচ্ছিন্ন হয়ে ধনী শ্রেণির পকেট সংগঠনে পরিণত হয় এই ফলাফল তারই প্রমাণ।' উদ্দীপকের নির্বাচনে ১৯৫৪ সালের যুক্তফ্রন্ট নির্বাচনের কথাই মনে করিয়ে দেয়। এই নির্বাচন ছিল পাকিস্তানি শাসকগোষ্ঠীর বিরুদ্ধে পূর্ব বাংলার জনগণের গোপন ব্যালট বিপ্লব। কারণ এই নির্বাচনে যুক্তফ্রন্ট জয়ী হলে পূর্ব বাংলার রাজনীতিতে মুসলিম লীগের প্রাধান্যের অবসান ঘটে। পাকিস্তান সৃষ্টির পর মুসলিম লীগ কিছু নেতার ব্যক্তিগত সংগঠনে পরিণত হয়। নেতা-কর্মী ও সাধারণ সমর্থকদের সাথে এর দূরত্ব বেড়ে যায়। এছাড়া মুসলিম লীগের অন্তর্দলীয় কোন্দলও বেড়ে যায়। অনেক ত্যাগী নেতা দলে জায়গা না পেয়ে দল ত্যাগ করে নতুন দল গঠন করে। বিশেষ করে ১৯৫৪ সালের নির্বাচনের পর আওয়ামী লীগের জনপ্রিয়তা বৃদ্ধি পায়। রাজনীতিতে মধ্যবিত্ত শ্রেণি ও তরুণদের প্রতিপত্তি প্রতিষ্ঠিত হয়। ফলে রাজনীতিতে গুণগত পরিবর্তন আসে। উপরের আলোচনা থেকে বলা যায়, ১৯৫৪ সালের নির্বাচনে যুক্তফ্রন্ট বিজয় অর্জনের ফলে রাজনৈতিক চিন্তাধারা ধনিক শ্রেণি থেকে মধ্যবিত্ত ও তরুণদের মধ্যে ছড়িয়ে পড়ে।"
        }
      ]
    },
    {
      "number": "9",
      "uddipok": "বসনিয়া ছিল একসময় সার্বিয়ার একটি প্রদেশ। বসনিয়ানরা রাষ্ট্রে বন্ধ্যাগরিষ্ঠ হলেও রাষ্ট্রক্ষমতা সার্বিয়ানদের হাতে ছিল। তার বসনিয়ানদের ওপর বৈষম্য ও শোষণনীতি গ্রহণ করলে বসনিয়াবাসী স্বায়ত্তশাসনের দাবিতে গুরুত্বপূর্ণ কিছু দফা ঘোষণা করে আন্দোলনে ঝাঁপিয়ে পড়ে। সার্বিয়া আন্দোলনকারীদের দমন করতে গেলে সেখানে গণআন্দোলনের সৃষ্টি হয়। শাসকগোষ্ঠীর হাতে বহু ছাত্রজনত হতাহত হয়। যার ফলশ্রুতিতে বসনিয়া স্বাধীনতা অর্জন করে।",
      "tag": "DB, RB, DIN.B, CB, DIN.B, SB, JB, BB 23,CTG.C 24",
      "sub_questions": [
        {
          "label": "ক",
          "question": "",
          "explanation": "মুক্তিযুদ্ধের সময় বাংলাদেশকে ১১টি সেক্টরে ভাগ করা হয়েছিল।"
        },
        {
          "label": "খ",
          "question": "",
          "explanation": "১৯৭০ সালের ঐতিহাসিক নির্বাচনে আওয়ামী লীগের জয়ের অন্যতম কারণ হলো বঙ্গবন্ধু শেখ মুজিবুর রহমানের ব্যক্তিগত ইমেজ। স্বায়ত্তশাসন আন্দোলনের প্রেক্ষাপট, ঐতিহাসিক ছয় দফার বিপুল জনপ্রিয়তা এবং সর্বোপরি সাতচল্লিশ থেকে বঞ্চিত, নির্যাতিত বাঙালির মুক্তি আন্দোলনে শেখ মুজিবুর রহমান ওঠে এসেছেন বাঙালি জনগণের হৃদয়ে একান্ত বিশ্বাসযোগ্য বঙ্গবন্ধু হিসেবে। লক্ষ কোটি বাঙালির কণ্ঠই ছিল তার কণ্ঠ। তার ভাষণ জনগণকে আকৃষ্ট করত, বক্তা হিসেবে তার তুলনায় কেউ ছিলেন না। তার ব্যক্তিগত ভাবমূর্তিই ১৯৭০ সালের নির্বাচনে আওয়ামী লীগকে জয়ের পথ দেখায়।"
        },
        {
          "label": "গ",
          "question": "",
          "explanation": "উদ্দীপকের বসনিয়ানদের স্বায়ত্তশাসন দাবির আন্দোলনের সাথে বাঙালির ছয় দফা আন্দোলনের সাদৃশ্য রয়েছে। নিচে তা ব্যাখ্যা করা হলো- উদ্দীপকের বসনিয়া সার্বিয়ার প্রদেশ। বসনিয়ানরা সংখ্যাগরিষ্ঠ হলেও সার্বিয়ানরা রাষ্ট্রক্ষমতায় গ্রহণ করে তাদের ওপর বৈষম্য ও শোষণনীতি চালায়। ফলে তারা গুরুত্বপূর্ণ কিছু দফা ঘোষণা করে আন্দোলনে ঝাঁপিয়ে পড়ে। যার সাথে বাঙালির ১৯৬৬ সালের ছয় দফাভিত্তিক আন্দোলনের মিল রয়েছে। বঙ্গবন্ধু ১৯৬৬ সালে লাহোরে স্বায়ত্তশাসনের জন্য ছয় দফা ঘোষণা করেন, ঘোষণার মাধ্যমে বাংলায় আন্দোলন শুরু হয় যাকে ছয় দফা আন্দোলন বলা হয়। পূর্ব বাংলা কৃষি সমৃদ্ধ স্বনির্ভর হওয়া সত্ত্বেও পশ্চিমাংশের ব্যাপক শোষণ ও বৈষম্যের কারণে পিছিয়ে পড়তে থাকে। ফলে পূর্বাংশে মহান নেতা শেখ মুজিবুর রহমান ৬ দফাভিত্তিক আন্দোলন শুরু করেন। ৬ দফার উল্লেখযোগ্য দাবিসমূহ হলো- ১. ঐতিহাসিক লাহোর প্রস্তাবের ভিত্তিতে পাকিস্তানকে একটি সত্যিকার ফেডারেশনরূপে গড়তে হবে। তাতে পার্লামেন্টারি পদ্ধতিতে সরকার থাকবে। সব নির্বাচন সর্বজনীন প্রাপ্তবয়স্কদের সরাসরি ভোটে অনুষ্ঠিত হবে। আইনসভাসমূহের সার্বভৌমত্ব থাকবে।  ২. দেশরক্ষা ও পররাষ্ট্রসংক্রান্ত বিষয়সমূহের ক্ষমতা কেন্দ্রীয় সরকারের হাতে থাকবে। অন্যসব বিষয়ে স্টেটসমূহের পূর্ণ ক্ষমতা থাকবে। ৩. পূর্ব ও পশ্চিম পাকিস্তানের জন্য দুটি পৃথক অথচ সহজে বিনিময়যোগ্য মুদ্রা চালু থাকবে। অথবা একটি মুদ্রা থাকলে দুটি পৃথক রিজার্ভ ব্যাংক থাকবে। তবে সংবিধানে এমন ব্যবস্থা চালু রাখতে হবে, যাতে এক অঞ্চলের মুদ্রা অন্য অঞ্চলে পাচার হতে না পারে। ৪. সকল প্রকার কর ও শুল্ক ধার্য এবং তা আদায়ের ক্ষমতা থাকবে প্রাদেশিক সরকারের হাতে। আদায়কৃত রাজস্বের নির্ধারিত অংশ ফেডারেল তহবিলে জমা হবে। ৫. বৈদেশিক মুদ্রার ওপর অঙ্গরাজ্যগুলোর পূর্ণ নিয়ন্ত্রণ থাকবে। বৈদেশিক বাণিজ্য ও সাহায্য সম্পর্কে অঙ্গরাজ্যের সরকারগুলো আলাপ-আলোচনা ও চুক্তি করতে পারবে। আঞ্চলিক সংহতি ও জাতীয় নিরাপত্তা রক্ষার কার্যকর ব্যবস্থা। ৬. আঞ্চলিক সংহতি ও জাতীয় নিরাপত্তা রক্ষার কার্যকর ব্যবস্থা হিসেবে অঙ্গরাজ্যগুলো আধাসামরিক বাহিনী রাখতে পারবে।"
        },
        {
          "label": "ঘ",
          "question": "",
          "explanation": "উদ্দীপকে বসনিয়দের আন্দোলনের মতো বাঙালির উক্ত আন্দোলন তথা ছয় দফা আন্দোলন স্বাধীনতার পথ সুগম করেছিল। মন্তব্যটি যথার্থ ও যুক্তিযুক্ত। নিচে তা বিশ্লেষণ করা হলো- ১৮-২০ মার্চ, ১৯৬৬ সালে আওয়ামী লীগের ওয়ার্কিং কমিটিতে ছয় দফা গৃহীত হওয়ার পর বঙ্গবন্ধু ছয় দফার পক্ষে জনমত গড়ে তোলার জন্য বিভিন্ন স্থানে বক্তব্য দেন। তিনি ছয় দফাকে 'আমাদের বাঁচার দাবি' আখ্যায়িত করেন। ফলে ছয় দফার পক্ষে দ্রুত ব্যাপক জনমত গড়ে ওঠে। আইয়ুব সরকার তাতে আতঙ্কিত হয়ে আওয়ামী লীগের নেতাকর্মীদের ধরপাকড় শুরু করে। আইয়ুব খান এ সময় পূর্ব পাকিস্তানে এসে বিভিন্ন জনসভায় ছয় দফাকে রাষ্ট্রদ্রোহী ও পাকিস্তানের অখণ্ডতার প্রতি হুমকি বলে আখ্যা দেন। দিন দিন ছয় দফার জনপ্রিয়তা বৃদ্ধি পেলে আইয়ুব সরকার বঙ্গবন্ধুকে ১৯৬৬ সালের ৯ মে গ্রেফতার করে। বঙ্গবন্ধুকে গ্রেফতারের প্রতিবাদে ৭ জুন দেশব্যাপী হরতাল পালিত হয়। হরতালের সময় মিছিলে পুলিশের গুলিতে অনেক লোক প্রাণ হারায়। এ ঘটনার প্রতিবাদে ৮ জুন প্রাদেশিক পরিষদে বিরোধী দল ওয়াকআউট করে। ১৯৬৮ সালে - বঙ্গবন্ধুকে ঐতিহাসিক আগরতলা মামলায় অভিযুক্ত করে ট্রাইব্যুনালে বিচার শুরু করে। কিন্তু এর বিরুদ্ধে ১৯৬৯ সালের গণঅভ্যুত্থানের মুখে সরকার বঙ্গবন্ধু শেখ মুজিবুর রহমানকে মুক্তি দিতে বাধ্য হয়। ১৯৭০ সালের সাধারণ নির্বাচনে ছয় দফা কর্মসূচি ছিল নির্বাচনের মূল - ইশতেহার। এ নির্বাচনে ছয় দফার পক্ষে নিরঙ্কুশ বিজয় অর্জিত হয়। - তথাপি ছয় দফা কর্মসূচি বাস্তবায়ন করা সম্ভব হয়নি। ১৯৭১ সালের নির্দেশে মহান মুক্তিযুদ্ধ শুরু হয়। দীর্ঘ নয় মাস মুক্তিযুদ্ধের মাধ্যমে ২৫ মার্চ পাকিস্তানি হানাদার বাহিনী হত্যাযজ্ঞ শুরু করলে বঙ্গবন্ধুয় বাংলাদেশ স্বাধীনতা লাভ করে। উপরিউক্ত আলোচনা থেকে বলা যায় যে, ৬ দফা বাংলার জনগণের মধ্যে জাতীয়তাবাদের জাগরণ ঘটায়। যার আলোকেই বাংলাদেশের স্বাধীনতার আন্দোলন পরিচালিত হয়। আর এজন্যই ৬ দফা বাঙালির জাতীয় ইতিহাসে অত্যন্ত তাৎপর্যপূর্ণ।"
        }
      ]
    },
    {
      "number": "10",
      "uddipok": "বিশিষ্ট ইতিহাসবিদ 'Jacob F Field'-এর বিশ্বসেরা ভাষণ নিয়ে লেখা- \"We shall Fight on the Beaches; the Speeches inspired History\" শীর্ষক গ্রন্থে পয়েট অব পলিটিক্স হিসেবে খ্যাত একজন মহান নেতার ঐতিহাসিক একটি ভাষণ স্থান পেয়েছে। ২০১৭ সালের ৩০ অক্টোবর ইউনেস্কো ভাষণটিকে Worlds Documentary Heritage- এর মর্যাদা দিয়ে International Memory of the World Register-এ অন্তর্ভুক্ত করেছে। এ ভাষণ ছিল একটি জাতির স্বাধীনতা অর্জনের সুস্পষ্ট দিকনির্দেশনা।",
      "tag": "CTG.C 24",
      "sub_questions": [
        {
          "label": "ক",
          "question": "ঐতিহাসিক আগরতলা মামলার প্রধান আসামি কে?",
          "explanation": "ঐতিহাসিক আগরতলা মামলার প্রধান আসামি ছিলেন বঙ্গবন্ধু শেখ মুজিবুর রহমান।"
        },
        {
          "label": "খ",
          "question": "‘অপারেশন সার্চলাইট’ মুক্তিযুদ্ধের সূচনা করেছিল- ব্যাখ্যা করো।",
          "explanation": "১৯৭১ সালের ২৫ মার্চের অপারেশন সার্চলাইটের ঘটনা মুক্তিযুদ্ধের সূচনা করেছিল। ১৯৭১ সালে বঙ্গবন্ধু শেখ মুজিবুর রহমানের ৭ মার্চের ঐতিহাসিক ভাষণের পর রাজনৈতিক সংকট আরো তীব্র হয়। অন্যদিকে সংকট নিরসনের চেষ্টা না করে ইয়াহিয়া খান আলোচনার নামে কালক্ষেপণ করে পূর্ব পাকিস্তান আক্রমণের প্রস্তুতি নিতে থাকেন। প্রস্তুতি সম্পন্ন হলে তিনি টিক্কা খানকে পূর্ব পাকিস্তানে গণহত্যা পরিচালনার নির্দেশ দেয়। নির্দেশ মোতাবেক টিক্কা খান অপারেশন সার্চলাইট নামে খ্যাত অভিযানের মাধ্যমে ২৫ মার্চ রাতে পূর্ব পাকিস্তানের নিরস্ত্র মানুষের ওপর নৃশংস হত্যাযজ্ঞ চালায়। এ ঘটনার প্রতিবাদে ২৬ মার্চ থেকে বাঙালির মহান মুক্তিযুদ্ধ শুরু হয়।"
        },
        {
          "label": "গ",
          "question": "উদ্দীপকে কোন মহান নেতার কোন ভাষণের প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে মহান নেতা জাতির পিতা বঙ্গবন্ধু শেখ মুজিবুর রহমানের ৭ মার্চের ভাষণের প্রতি ইঙ্গিত করা হয়েছে। বঙ্গবন্ধু শেখ মুজিবুর রহমানের ৭ মার্চের ঐতিহাসিক ভাষণ ছিল বাঙালি জাতির স্বাধীনতা সংগ্রামের ইতিহাসের এক গুরুত্বপূর্ণ মাইলফলক। একটি ভাষণ একটি জাতিকে কতটা উদ্দীপ্ত করতে পারে তা এক উজ্জ্বল দৃষ্টান্ত বঙ্গবন্ধুর ৭ মার্চের ভাষণ। উদ্দীপকে এ ভাষণ সম্পর্কেই বলা হয়েছে। উদ্দীপকে বর্ণিত বিশিষ্ট ইতিহাসবিদ 'Jacob F Field'-এর বিশ্বসেরা ভাষণ নিয়ে লেখা 'We shall Fight on the Beaches; the Speeches that inspired History' শীর্ষক গ্রন্থে পয়েট অব পলিটিক্স হিসেবে খ্যাত একজন মহান নেতার ঐতিহাসিক ভাষণ স্থান পেয়েছে। উদ্দীপকে বঙ্গবন্ধু শেখ মুজিবুর রহমান জাতির উদ্দেশ্যে ৭ মার্চের ভাষণ দিয়েছিলেন সেটি ইঙ্গিত করা হয়েছে। ১৯৭১ সালের অসহযোগ আন্দোলনের প্রেক্ষাপটে বঙ্গবন্ধুর ৭ মার্চের ভাষণটি খুব গুরত্বপূর্ণ ছিল। এই ভাষণ বাংলাদেশের জাতীয় ইতিহাসে এক গৌরবজনক অধ্যায় এবং মূল্যবান দলিল। এ ভাষণে বঙ্গবন্ধু দেশের শোষিত-বঞ্চিত ও মেহনতি মানুষকে শোষণ থেকে মুক্তি দেওয়ার জন্য মুক্তিযুদ্ধের আহ্বান জানান। তিনি এই ভাষণে বলেন, 'রক্ত যখন দিয়েছি, রক্ত আরো দেব। তবুও এদেশের মানুষকে মুক্ত করে ছাড়ব ইনশাল্লাহ।' সুতরাং বলা যায়, উদ্দীপকে মহান নেতা বঙ্গবন্ধুর ঐতিহাসিক ৭ মার্চের ভাষণের প্রতিফলন ঘটেছে।"
        },
        {
          "label": "ঘ",
          "question": "'উক্ত ভাষণটি ছিল একটি জাতির স্বাধীনতা অর্জনের সুস্পষ্ট দিকনির্দেশনা'- মূল্যায়ন করো।",
          "explanation": "'উত্ত ভাষণটি অর্থাৎ বঙ্গবন্ধু শেখ মুজিবুর রহমানের ৭ মার্চের ভাষণটি ছিল একটি জাতির স্বাধীনতা অর্জনের সুস্পষ্ট দিকনির্দেশনা'- বক্তব্যটি যথার্থ। বঙ্গবন্ধুর ১৯৭১ সালের ৭ মার্চের ভাষণটি ছিল বাঙালির ইতিহাসে একটি তাৎপর্যবহুল ঘটনা। এ ভাষণটি ছিল বাঙালি জাতির স্বাধীনতা যুদ্ধের অনুপ্রেরণা। উদ্দীপকে এ বিষয়টিই প্রতিফলিত হয়েছে। উদ্দীপকে দেখা যায়, 'পয়েট অব পলিটিক্স' নামে খ্যাত একজন মহান নেতার ঐতিহাসিক ভাষণের কথা আলোকপাত করা হয়েছে। আর এ ভাষণ ছিল একটি জাতির স্বাধীনতা অর্জনের সুস্পষ্ট দিকনির্দেশনা। একই ভাবে বঙ্গবন্ধুর ৭ মার্চের ভাষণে উজ্জীবিত হয়ে বাংলার আপামর জনগণ স্বাধীনতা সংগ্রামের ঝাঁপিয়ে পড়েছিল। পূর্ব বাংলার মানুষ ১৯৭১ সালের ৭ মার্চের ভাষণ থেকে দিক-নির্দেশনা লাভ করে। এ ভাষণে যেমন বঙ্গবন্ধু পূর্ব বাংলার আর্থ-সামাজিক ও রাজনৈতিক মুক্তির কথা বলেছেন, তেমনি তিনি এখানে বসবাসরত হিন্দু-মুসলিম ও বাঙালি-অবাঙালিদের মধ্যে সম্প্রীতি স্থাপনের আহ্বান জানান। বঙ্গবন্ধু ৭ মার্চের ঐতিহাসিক ভাষণ ছিল বাঙালি জাতির স্বাধীনতা সংগ্রামের ইতিহাসের এক গুরুত্বপূর্ণ মাইলফলক। 'বঙ্গবন্ধু দ্ব্যর্থহীন কণ্ঠে ঘোষণা করেন, 'এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।' আর এ ভাষণ বাঙালি জাতিকে স্বাধীনতার মন্ত্রে দীক্ষিত করে। পরবর্তী সময়ে বাংলার স্বাধীনতা যুদ্ধে এ ভাষণটি মুক্তিযোদ্ধাদের দিক-নির্দেশনা ও অনুপ্রেরণা হিসেবে কাজ করেছিল। উপরের আলোচনার প্রেক্ষাপটে বলা যায়, পূর্ব বাংলার জনজীবনে বঙ্গবন্ধু শেখ মুজিবুর রহমানের ঐতিহাসিক ৭ মার্চের ভাষণের প্রভাব ছিল সুদূরপ্রসারী।"
        }
      ]
    },
    {
      "number": "11",
      "uddipok": "'ক' অঞ্চলের জনগণ সশস্ত্র যুদ্ধ শুরু করে স্বাধীনতার দিকে এগিয়ে গেলেও প্রয়োজন ছিল যৌক্তিকভাবে যুদ্ধ পরিচালনা ও বর্হিবিশ্বের সমর্থন আদায় করা। এ লক্ষ্যকে সামনে রেখে পূর্ববর্তী নির্বাচনে জয়লাভ করা প্রতিনিধিদের নিয়ে কারাগারে অন্তরীণ প্রাণপ্রিয় নেতাকে প্রধান করে একটি সরকার গঠন করা হয়। উপরিউক্ত প্রবাসী সরকার এর সঠিক নেতৃত্বের কারণে এক বছরের কম সময়ের মধ্যে স্বাধীনতা অর্জিত হয়।",
      "tag": "CTG.C 24",
      "sub_questions": [
        {
          "label": "ক",
          "question": "১৯৭০ সালের নির্বাচনে মোট কয়টি দল অংশগ্রহণ করে?",
          "explanation": "১৯৭০ সালের নির্বাচনে মোট ২৪টি দল অংশগ্রহণ করে।"
        },
        {
          "label": "খ",
          "question": "গণঅভ্যুত্থান বলতে কী বোঝায়?",
          "explanation": "গণঅভ্যুত্থান বলতে কোনো স্বৈরশাসনের অগণতান্ত্রিক আচরণের বিরুদ্ধে সকল শ্রেণীর মানুষের ঐক্যবদ্ধ আন্দোলনকে বোঝায়। অভ্যুত্থান শব্দটি ফরাসি ভাষা থেকে এসেছে যার অর্থ হচ্ছে আকস্মিকভাবে সরকারের বিরুদ্ধে অবরোধ করা। অনানুষ্ঠানিকভাবে অভ্যুত্থান শব্দটি প্রতিষ্ঠান বা সংস্থার ক্ষেত্রে প্রয়োগ হয়ে থাকে। সুতরাং গণঅভ্যুত্থান বলতে কোনো স্বৈরশাসনের বিরুদ্ধে সব শ্রেণির মানুষের ঐক্যবদ্ধ আন্দোলনকে বোঝায়। যেমন- ১৯৬৯ সালে স্বৈরশাসক আইয়ুব খানের বিরুদ্ধে পূর্ব পাকিস্তানের ছাত্র, পেশাজীবী, কৃষক-শ্রমিক তথা সব শ্রেণির মানুষ আন্দোলন করে, যা গণঅভ্যুত্থানে পরিণত হয়। ফলে আইয়ুব খান ক্ষমতা ছাড়তে বাধ্য হন। আবার ১৯৯০ সালে গণতন্ত্র পুনঃপ্রতিষ্ঠার দাবিতে এদেশের মানুষ স্বৈরশাসক এরশাদের বিরুদ্ধে গণঅভ্যুত্থান গড়ে তুলেছিল।"
        },
        {
          "label": "গ",
          "question": "উদ্দীপকে বর্ণিত সরকারের সাথে তোমার পাঠ্যবইয়ে যে সরকারের মিল রয়েছে তা উল্লেখপূর্বক, সেই সময়ে উক্ত সরকারের অপরিহার্যতা বিশ্লেষণ করো।",
          "explanation": "উদ্দীপকে বর্ণিত সরকারের সাথে আমার পাঠ্যবইয়ে মুজিবনগর সরকারের মিল রয়েছে। সেই সময়ে অর্থাৎ ১৯৭১ সালের মহান মুক্তিযুদ্ধে। মুজিবনগর সরকারের অপরিহার্যতা আবশ্যিক ছিল। মুক্তিযুদ্ধকে গতিময় ও সুসংহত করার জন্য একটি অস্থায়ী সরকার গঠন অপরিহার্য হয়ে ওঠে। এ প্রেক্ষিতে জাতীয় ও প্রাদেশিক পরিষদের নির্বাচিত প্রতিনিধিরা একত্রিত হয়ে ১৯৭১ সালের ১০ এপ্রিল স্বাধীন বাংলাদেশের একটি অস্থায়ী সরকার গঠন করে, যা ইতিহাসে মুজিবনগর সরকার নামে 'পরিচিত। যুদ্ধকালে সামরিক ও বেসামরিক যাবতীয় প্রশাসন পরিচালনা করে মুজিবনগর সরকার বাংলাদেশের স্বাধীনতা অর্জনে গুরুত্বপূর্ণ ভূমিকা পালন করে। উদ্দীপকে অনুরূপ সরকারের প্রতিচ্ছবি লক্ষণীয়। উদ্দীপকে দেখা যায়, 'ক' অঞ্চলের জনগণ সশস্ত্র যুদ্ধ শুরু করে স্বাধীনতার দিকে এগিয়ে গেলেও প্রয়োজন ছিল যৌক্তিকভাবে যুদ্ধ পরিচালনা ও বহির্বিশ্বের সমর্থন আদায় করা। এ লক্ষ্যকে সামনে রেখে পূর্ববর্তী নির্বাচনে জয়লাভ করা প্রতিনিধিদের নিয়ে কারাগারে অন্তরীণ প্রাণপ্রিয় নেতাকে প্রধান করে একটি সরকার গঠন করা হয়। একই লক্ষ্যে মুজিবনগর সরকার গঠিত হয়। ১৯৭১ সালের ২৫ মার্চ রাতে পাকিস্তানি বাহিনীর নৃশংস গণহত্যার পরপরই বাঙালিরা বঙ্গবন্ধু শেখ মুজিবুর রহমানের, স্বাধীনতার ঘোষণায় মুক্তিযুদ্ধে ঝাঁপিয়ে পড়ে। কিন্তু মুক্তিযুদ্ধকে সঠিক ও সংগঠিতভাবে পরিচালনার কোনো দিকনির্দেশনা ছিল না, এমনকি ১০ এপ্রিল পর্যন্ত মুক্তিযুদ্ধ পরিচালিত হয় অপরিকল্পিতভাবে ও বিচ্ছিন্নভাবে। এ সময় মুক্তিযোদ্ধাদের প্রশিক্ষণসহ গোলাবারুদ সংগ্রহ কীভাবে হবে, বহির্বিশ্বের সমর্থন আদায় ও সাহায্য-সহযোগিতা কীভাবে পাওয়া যাবে তা প্রশ্নাতীত ছিল। এমতাবস্থায় মুক্তিযুদ্ধকে গতিময় ও সুসংহত করা, ভারতে আশ্রয় গ্রহণকারী লক্ষ লক্ষ বাঙালিদের দেখাশোনা, বহির্বিশ্বে বাঙালি জাতির 'ভাবমূর্তিকে তুলে ধরা, বিশ্বে জনমত গঠন ও তহবিল সংগ্রহে ১৯৭০ সালের নির্বাচনে জয়ী প্রাদেশিক ও জাতীয় পরিষদের সদস্যদের নিয়ে জাতির পিতা বঙ্গবন্ধুকে প্রধান করে মুজিবনগর সরকার গঠিত হয়। মুজিবনগর সরকারের সঠিক নেতৃত্বে বাংলাদেশ নয় মাসে চূড়ান্ত বিজয় অর্জন করে। সুতরাং বলা যায়, উদ্দীপকের সাথে সাদৃশ্যপূর্ণ মুজিবনগর সরকার গঠন অপরিহার্য ছিল। কেননা মুজিবনগর সরকার ব্যতীত বাংলাদেশের স্বাধীনতা অর্জন সম্ভব ছিল না।"
        },
        {
          "label": "ঘ",
          "question": "‘উপরিউক্ত সরকারের কারণেই রাষ্ট্র গঠনের চারটি উপাদান স্পষ্ট হয়'- বিশ্লেষণ করো।",
          "explanation": "উপর্যুক্ত সরকারের অর্থাৎ মুজিবনগর সরকারের কারণেই রাষ্ট্র গঠনের চারটি উপাদান স্পষ্ট হয়- উক্তিটি যথার্থ। একটি রাষ্ট্র গঠনের জন্য চারটি উপাদান অপরিহার্য। যথা- জনসংখ্যা, নির্দিষ্ট ভূখণ্ড, সরকার ও সার্বভৌমত্ব। বাংলাদেশ নামক রাষ্ট্র গঠনের জন্য তিনটি উপদান, জনসংখ্যা, নির্দিষ্ট ভূখণ্ড ও সরকার থাকলেও- সার্বভৌমত্ব ছিল না। মুজিবনগর সরকারের সঠিক নেতৃত্বে মুক্তিযুদ্ধে নয় মাসের মধ্যে বাংলাদেশ স্বাধীনতা অর্জন করে। এর মধ্য দিয়ে বিশ্বের বুকে স্বাধীন ও সার্বভৌম বাংলাদেশের অভ্যুদয় হয়। ১৯৭১ সালের ১০ এপ্রিল পর্যন্ত মুক্তিযুদ্ধ পরিচালিত হয় অনেকটা অপরিকল্পিতভাবে। কিন্তু মুজিবনগর সরকার গঠিত হওয়ায় পরিকল্পিতভাবে সামরিক-বেসামরিক জনগণকে নিয়ে মুক্তিবাহিনী গড়ে তোলা হয়। সমগ্র বাংলাদেশকে ১১টি সেক্টরে ভাগ করা হয়। এছাড়া বেশ কিছু সাব-সেক্টর এবং তিনটি বিগ্রেড গঠন করা হয়। এসব সেক্টর ও ফোর্সে যুদ্ধ করার জন্য মুক্তিযোদ্ধাদেরকে গেরিলা ট্রেনিং দেওয়া হয়। এছাড়াও প্রচন্ড প্রতিকূলতার মধ্যে মুক্তিযুদ্ধে নেতৃত্ব প্রদান, এক কোটিরও বেশি শরণার্থীর জন্য ত্রাণের ব্যবস্থা করা, স্বাধীন বাংলা বেতারের মাধ্যমে জনগণকে উদ্বুদ্ধ করাসহ বিভিন্ন কার্যক্রম সম্পাদন করে এ সরকার। স্বাধীনতা যুদ্ধের চেতনাকে অক্ষুন্ন রাখা, সংগ্রামী মানুষের মনোবল ঠিক রাখার জন্য মুজিবনগর সরকার স্বাধীন বাংলা বেতার কেন্দ্র ও পত্র-পত্রিকার সাহায্যে যে প্রচেষ্টা চালিয়েছিল তা মুক্তিযুদ্ধের প্রেরণার অন্যতম উৎস ছিল। এছাড়াও এ সরকার কলকাতা, দিল্লি, লন্ডন, ওয়াশিংটন, নিউইয়র্ক ও স্টকহোমসহ বিশ্বের বিভিন্ন স্থানে বাংলাদেশের প্রতিনিধি নিয়োগ করে মুক্তিযুদ্ধের পক্ষে প্রচারণা ও সমর্থন আদায়ের চেষ্টা করে। মুজিবনগর সরকারের এসব রাজনৈতিক, সামরিক ও কূটনৈতিক তৎপরতায় একদিকে দেশের অভ্যন্তরে মুক্তিসেনারা দখলদার পাকিস্তানি বাহিনীর বিরুদ্ধে শক্তিশালী প্রতিরোধ গড়ে তোলে, অপরদিকে বিশ্বের বিভিন্ন দেশে আমাদের মুক্তিযুদ্ধের অনুকূলে জনমত তৈরি হয়। বাংলাদেশের পক্ষে সমর্থন প্রকাশ করেন অনেক বিশ্বনেতা। মুজিবনগর সরকারের সুদক্ষ পরিচালনার মাধ্যমেই দীর্ঘ নয় মাস রক্তক্ষয়ী যুদ্ধের মধ্য দিয়ে বাংলাদেশ চূড়ান্ত বিজয় অর্জন করে। উপরের আলোচনার পরিপ্রেক্ষিতে বলা যায়, মুজিবনগর সরকার বাংলাদেশের স্বাধীনতা যুদ্ধ চলাকালে রাজনৈতিক, সামরিক, কূটনৈতিক প্রভৃতি ক্ষেত্রে সফল কার্যক্রম পরিচালনা করে। এ সরকারের নেতৃত্বে আমাদের দেশ স্বাধীন হয়। তাই বলা যায়, মুজিবনগর সরকারের কারণেই বাংলাদেশে রাষ্ট্র গঠনের চারটি উপাদান স্পষ্ট হয়।"
        }
      ]
    }
  ]
}