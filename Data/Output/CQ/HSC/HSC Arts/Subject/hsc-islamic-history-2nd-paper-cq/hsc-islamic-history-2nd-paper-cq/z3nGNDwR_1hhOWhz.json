{
  "title": "ঢাকা সিটি কলেজ ২০২৫",
  "subtitle": "ইসলামের ইতিহাস ও সংস্কৃতি (11)",
  "questions": [
    {
      "number": "1",
      "uddipok": "ছাতক ও ভোলাগঞ্জে চলাচলকারী পাথরবাহী নৌকাগুলো ডাকুয়াবিল এলাকায় প্রায়ই ডাকাতদের দ্বারা লুন্ঠিত হয়। এতে ছাতকের পাথর ব্যবসায়ীরা মারাত্মক ক্ষতির সম্মুখীন হলে ছাতক ইউনিয়নের চেয়ারম্যান ডাকুয়াবিল এলাকার চেয়ারম্যানের কাছে জড়িতদের শাস্তি দাবি করেন। কিন্তু তিনি এর কোনো প্রতিকার না পেয়ে শাস্তি প্রদানের উদ্দেশ্যে পুলিশের সহায়তায় ডাকাতদের আক্রমণ করেন। ফলে উভয়পক্ষের সংঘর্ষে ডাকাত প্রধান নিহত হয় এবং তার অনুসারীরা • পালিয়ে যায়। উক্ত অভিযান ডাকুয়াবিল এলাকার মানুষের ধর্মীয় ও সামাজিক জীবনে ব্যাপক প্রভাব বিস্তার করে।",
      "tag": "DCC 25",
      "sub_questions": [
        {
          "label": "ক",
          "question": "সোমনাথ মন্দির কোথায় অবস্থিত?",
          "explanation": "ভারতের গুজরাটের কাথিওয়াড়ের পশ্চিম উপকূলে সোমনাথ মন্দির অবস্থিত।"
        },
        {
          "label": "খ",
          "question": "মুহাম্মদ বিন কাসিমের মৃত্যুর প্রকৃত কারণ ব্যাখ্যা করো।",
          "explanation": "মুহাম্মদ বিন কাসিমের মৃত্যুর প্রকৃত কারণ ছিল খলিফা সুলায়মানের ব্যক্তিগত আক্রোশ। মুহাম্মদ বিন কাসিমের মৃত্যুর পেছনে রাজা দাহিরের কন্যা সূর্যদেবী ও পরিমল দেবীর মিথ্যা অভিযোগকে দায়ী করা হয়। তবে এ ঘটনার ঐতিহাসিক কোনো ভিত্তি নেই। প্রকৃতপক্ষে হাজ্জাজ বিন ইউসুফের প্রতি খলিফা সুলায়মানের ব্যক্তিগত আক্রোশের কারণেই তার জামাতা মুহাম্মদ বিন কাসিমকে প্রাণ দিতে হয়েছিল। খলিফার নির্দেশেই তাকে রাজধানী দামেস্কে এনে কারারুদ্ধ করে নির্মমভাবে হত্যা করা হয়।"
        },
        {
          "label": "গ",
          "question": "উদ্দীপকে বর্ণিত ছাতক ইউনিয়নের চেয়ারম্যানের অভিযানের সাথে তোমার পাঠ্যবইয়ের কোন অভিযানের সাদৃশ্য রয়েছে? ব্যাখ্যা করো।",
          "explanation": "উদ্দীপকে বর্ণিত ছাতক 'ইউনিয়নের চেয়ারম্যানের অভিযানের সাথে আরবদের সিন্ধু অভিযানের মিল রয়েছে। মুসলিম ইতিহাসে আরবদের সিন্ধু বিজয় এক যুগান্তকারী ঘটনা। এ ঘটনাকে পরবর্তী যুগের ওপর স্থায়ীভাবে প্রভাব বিস্তার করেছে। ঐতিহাসিকেরা আরবদের সিন্ধুতে, অভিযানের পেছনে পরোক্ষ ও প্রত্যক্ষ দু'ধরনের কারণই ক্রিয়াশীল ছিল বলে মনে করতেন। উদ্দীপকের ছাতক ইউনিয়নের চেয়ারম্যানের অভিযানের মাধ্যমে সিন্ধু অভিযানের প্রত্যক্ষ কারণের প্রতি ইঙ্গিত করা হয়েছে। উদ্দীপকে বলা হয়েছে, ছাতক ও ভোলাগঞ্জে চলাচলকারী পাথরবাহী নৌকাগুলো ডাকুয়াবিল এলাকায় প্রায়ই ডাকাতদের মাধ্যমে লুন্ঠিত হয়। এতে ছাতকের পাথর ব্যবসায়ীরা ছাতক ইউনিয়নের চেয়ারম্যান ডাকুয়াবিল এলাকার চেয়ারম্যানের কাছে জড়িতদের শাস্তি দাবি করেন। কিন্তু কোনো প্রতিকার না পেয়ে তিনি পুলিশের সহায়তায় ডাকাতদের ওপর আক্রমণ করেন। আরবদের সিন্ধু অভিযানের ক্ষেত্রেও এমনটি দেখা যায়। সিন্ধুর দেবল বন্দরে জলদস্যুরা মুসলমানদের ৮টি জাহাজ লুট করে। জানা যায়, সিংহলের (বর্তমান শ্রীলঙ্কা) রাজা আটটি উপঢৌকনপূর্ণ জাহাজ খলিফা ওয়ালিদ ও হাজ্জাজের উদ্দেশ্যে প্রেরণ করেন। কোনো কোনো ঐতিহাসিকের বিবরণ অনুযায়ী সিংহলে বাণিজ্যরত মৃত আরব বণিকদের পরিবার-পরিজনও জাহাজগুলোতে ছিল। যাত্রাপথে জাহাজগুলো সিন্ধুর দেবল বন্দরে উপস্থিত হলে সেগুলো জলদস্যুরা লুট করে। হাজ্জাজ রাজা দাহিরের কাছে এর প্রতিকার ও ক্ষতিপূরণ দাবি করলে দাহির সে দাবি প্রত্যাখ্যান করেন। দাহিরের উদ্ধত আচরণে ক্ষুব্ধ হয়ে হাজ্জাজ বিন ইউসুফ সিন্ধু ও মুলতান অভিযানের চূড়ান্ত সিদ্ধান্ত নেন। সুতরাং বলা যায়, ছাতক ইউনিয়নের অভিযানের সাথে আরবদের সিন্ধু অভিযানের মিল রয়েছে।"
        },
        {
          "label": "ঘ",
          "question": "তুমি কি মনে কর, উক্ত বিজয় সাদৃশ্যপূর্ণ অঞ্চলের অধিবাসীদের সামাজিক, রাজনৈতিক ও ধর্মীয় ক্ষেত্রে ব্যাপক প্রভাব বিস্তার করেছিল? যুক্তি দাও।",
          "explanation": "উদ্দীপকের সাথে সাদৃশ্যপূর্ণ অঞ্চল অর্থাৎ আরবদের সিন্ধু বিজয় এখানকার অধিবাসীদের সামাজিক, রাজনৈতিক ও ধর্মীয় ক্ষেত্রে ব্যাপক প্রভাব বিস্তার করেছিল। আরবদের সিন্ধু বিজয়ের ফলাফল সম্পর্কে ঐতিহাসিকদের মধ্যে মতপার্থক্য রয়েছে। কেউ কেউ এ বিজয়কে নিষ্ফল বলেছেন। তবে সার্বিকভাবে বিবেচনা করলে দেখা যায়- এ বিজয় আরবদের সামাজিক, রাজনৈতিক ও ধর্মীয় ক্ষেত্রে তাৎপর্যপূর্ণ ফল বয়ে এনেছিল। বহুকাল আগে থেকেই ভারতবর্ষে আরব বণিক ও ধর্ম প্রচারকদের আগমন ঘটে। সিন্ধু ও মুলতান বিজয়ের পর ভারতবর্ষে অনেক সুফি- দরবেশের আগমন ঘটে। তাদের প্রচারিত ইসলামের শাশ্বত বাণী সাম্য, মৈত্রী, সহিষ্ণুতা, উদারতা বর্ণপ্রথার কঠিন নিগড়ে নির্যাতিত হিন্দু সম্প্রদায়কে আকৃষ্ট করে। ফলে তারা বিপুল সংখ্যক ইসলাম ধর্মে দীক্ষিত হয়। আরবদের সিন্ধু বিজয়ের ফলে মুসলমানরা হিন্দুদের প্রত্যক্ষ সংস্পর্শে আসে। এতে দুই সম্প্রদায়ের মধ্যে প্রীতির সম্পর্ক গড়ে ওঠে। আরব মুসলমানদের অনেকে বিজিত অঞ্চলে বসতি স্থাপন করে এবং স্থানীয় নারীদের বিয়ে করে। আরব বসতি ও আন্তঃবিবাহের ফলে আরবদের মধ্যে সিন্ধুর লোকাচার ও সামাজিক রীতিনীতি প্রবেশ করে। অন্যদিকে সিন্ধুবাসীর জীবনেও অনেক আরবীয় বৈশিষ্ট্যের প্রভাব পড়ে। আর্য ও সেমেটিক জাতির সংমিশ্রণে এক নতুন জাতির উদ্ভব ঘটে। আর এ জাতিই প্রকৃতপক্ষে ইন্দো-সারাসেনীয় সভ্যতা ও কৃষ্টির ধারক ও বাহক হিসেবে ইতিহাসে খ্যাতি অর্জন করে। তবে আরবদের রাজনৈতিক ফলাফল তেমন সন্তোষজনক ছিল না বলে অনেক ঐতিহাসিক মনে করেন। ঐতিহাসিক' এ.বি.এম. হবিবুল্লাহ বলেন, 'আরবরা ভারতে ইসলামকে রাজনৈতিক শক্তিতে পরিণত করার সৌভাগ্য অর্জন করতে পারে নি।' তা সত্ত্বেও রাজনৈতিক দৃষ্টিকোণ থেকে সিন্ধু বিজয়কে সম্পূর্ণ নিষ্ফল বিজয় বলা যায় না। কারণ সিন্ধু ও মুলতান বিজয় তাৎক্ষণিকভাবে ভারতের বৃহত্তর রাজনৈতিক পরিমণ্ডলে প্রভাব বিস্তার করতে না পারলেও আরব বিজয়ের পথ অনুসরণ করেই গজনভি ও ঘুরিরা ভারতে মুসলিম কর্তৃত্ব প্রতিষ্ঠা করেছিল। উপরের আলোচনা থেকে বলা যায়, সিন্ধু বিজয় আরববাসীর জীবনে রাজনৈতিকভাবে কিছুটা কম প্রভাব ফেললেও সামাজিক ও ধর্মীয় দিক দিয়ে ব্যাপক প্রভাব ফেলেছে।"
        }
      ]
    },
    {
      "number": "2",
      "uddipok": "অটোমান সুলতান অরখান জেনিসারী বাহিনী গঠন করে বিভিন্ন রাজ্যে অভিয়ান পরিচালনা করেন। এসব রাজ্য থেকে অর্থসম্পদ লুন্ঠন করে তিনি নিজ দেশের উন্নয়ন ও সৌন্দর্য বৃদ্ধি করেন। তিনি একটা দ্বীপের সুসজ্জিত ও সুরক্ষিত উপাসনালয়ে সংরক্ষিত মূল্যবান অর্থসম্পদের সন্ধান পেয়ে সেটি আক্রমন ও লুন্ঠন করেন। স্থানীয় আদিবাসীরা প্রাণপণ চেষ্টা করেও উপাসনালয়টি লুন্ঠনের হাত থেকে রক্ষা করতে পারেননি। তবে তিনি জ্ঞানবিজ্ঞান ও স্থাপত্য শিল্পের একজন উদার পৃষ্ঠপোষক ছিলেন।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "মহাকবি আবুল কাসেম ফেরদৌসি।"
        },
        {
          "label": "খ",
          "question": "",
          "explanation": "মধ্যযুগের বিখ্যাত একজন বিখ্যাত শিক্ষাবিদ ছিলেন আবু রায়হান আল বিরুনী। তিনি বিখ্যাত গ্রন্থ 'কিতাবুল হিন্দ' - এর রচয়িতা। তিনি একইসাথে দর্শন, ভূগোল, ইতিহাস ও জ্যোতিষ শাস্ত্রে বিশেষ পারদর্শী ছিলেন। ভারতীয় জ্ঞান-বিজ্ঞানের প্রতি আকৃষ্ট হয়ে তিনি লাহোরে এসে বহু বছর জ্ঞান সাধনা করেছিলেন।"
        },
        {
          "label": "গ",
          "question": "",
          "explanation": "উদ্দীপকের উপসনালয়ে আক্রমণের সাথে সুলতান মাহমুদের সোমনাথ মন্দির আক্রমণের সাথে সাদৃশ্য পাওয়া যায়। নিম্নে তা ব্যাখ্যা করা হলো: সুলতান মহমুদ ২৭ বছরে ভারতবর্ষে মোট ১৭ বার অভিযান পরিচালনা করেন। বিভিন্ন অভিযানে বিজয়ী হয়ে বিপুল পরিমাণ বেশি সম্পদ অর্জন করেন। গুজরাটের সোমনাথ মন্দিরে আক্রমণ ছিল তার একটি দু:সাহসিক কাজ। মন্দিরটি সুলতান মাহমুদের আক্রমণের সাধ্যের বাইরে বলে এই মন্দিরের পুরোহিতরা ভাবলেও মন্দিরে বিপুল ধনরাজির খবর পেয়ে তিনি আক্রমণ করেন। সেখানকার রাজা ভীমদেবের নেতৃত্বে স্থানীয় জনগণ ও পুরোহিতদের প্রবল বাধা সত্ত্বেও সুলতান মাহমুদ জয়লাভ করেন। মন্দির থেকে সুলতান মাহমুদ দুই কোটিরও বেশি স্বর্ণমুদ্রা, দুইশত মণ মণি-মুক্তা পান। উদ্দীপকেও সুলতান অরখান বিভিন্ন রাজ্যে আক্রমণ করেন এবং বিজয় লাভ করে সেখানকার ধন-সম্পদ হস্তগত করেন। এছাড়াও তিনি একটি সুরক্ষিত উপসনালয়ে মূল্যবান ধন-সম্পদের খোঁজ পেয়ে সেখানে আক্রমণ করেন। স্থানীয়দের বাঁধা পেরিয়ে তিনি সেখানে বিজয় লাভ করেন এবং সব ধন-সম্পদ নিজে লুণ্ঠন করেন।  তাই বলা যায়, ধন-সম্পদ লাভের উদ্দেশ্যে বিভিন্ন অভিযান পরিচালনা, স্থানীয়দের বাঁধা সত্ত্বেও উপাসনালয়ের ধন-সম্পদ অর্জনের লক্ষ্যে আক্রমণ করার দিক থেক উদ্দীপকের সুলতান অরখান ও সুলতান মাহমুদের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "\"উদ্দীপকের সুলতানের মতো সুলতান মাহমুদ ও একই উদ্দেশ্যে সম্পদ সংগ্রহ করেন।\" নিম্নে উক্তিটি বিশ্লেষণ করা হলো: উদ্দীপকের অটোমান সাম্রাজ্যের সুলতান অরখান সম্পদ অর্জনের জন্য বিভিন্ন রাজ্যে আক্রমণ করতেন। অত্যাধিক সম্পদের খবর পেয়ে একটি দ্বীপের অত্যন্ত সুরক্ষিত উপাসনালয়ে আক্রমণ করতে ও পিছ পা হন নি। সুলতান অরখান নিজের দেশের উন্নয়নের জন্য এবং নিজের দেশকে সৌন্দর্যমন্ডিত করতে এসব অর্জিত সম্পদ ব্যয় করতেন। পাশাপাশি তিনি জ্ঞান-বিজ্ঞানের উন্নয়নের সাধনের জন্য এবং স্থাপত্য শিল্পের অগ্রগতির জন্য পৃষ্ঠপোষকতা করতেন। অর্থাৎ জ্ঞান-বিজ্ঞানের নিত্য নতুন সব আবিষ্কারের জন্য তিনি প্রচুর অর্থ ব্যয় করতেন। সুলতান মাহমুদ ছিলেন উচ্চাভিলাষী যোদ্ধা। কিছু ইতিহাসবিদদের মতে তিনি ভারতবর্ষের ধন-সম্পদের লোভে এখানে বারবার অভিযান পরিচালনা করেন। তার সদ্য প্রতিষ্ঠিত গজনী রাজ্যকে সুদৃঢ়, সমৃদ্ধশালী, সুসজ্জিত করার জন্য প্রচুর অর্থের প্রয়োজন ছিলো। তাছাড়া রাজ্যে নিজের কর্তৃত্ব প্রতিষ্ঠা, নিজের শ্রেষ্ঠত্ব প্রমাণের জন্য তিনি বিভিন্ন রাজ্য আক্রমণ করে ধন-সম্পদ অর্জন শুরু করেন। এই ধন-সম্পদ তিনি গজনীর উন্নয়নে ব্যয় করেন। ভারতবর্ষের ধন-সম্পদের মাধ্যমে ইতিহাসে গজনী প্রসিদ্ধ নগরীতে পরিণত হয়। পাশাপাশি সুলতান মাহমুদ শিল্প, সাহিত্য, সংস্কৃতি ও জ্ঞান - বিজ্ঞানের উদার পৃষ্ঠপোষক ছিলেন। কোন রকম কার্পণ্য না করে তিনি বিদ্বান ও জ্ঞানী ব্যক্তিদের পৃষ্ঠপোষকতা করতেন। সেসময়কার বহু বিদ্বান ও জ্ঞানী ব্যাক্তি তার দরবারে সমাদৃত হয়েছিলেন। আল বিরুনী, আল ফারাবি, উৎবি, বায়হাকির মতো বিদ্বান ও জ্ঞানী ব্যাক্তিরা ছিলেন সুলতান মাহমুদের দরবারের নক্ষত্র। অনেকে মনে করেন সুলতান মাহমুদ নিজেও একজন পন্ডিত ছিলেন। তাই বলা যায়, \"উদ্দীপকের সুলতান এবং সুলতান মাহমুদ একই উদ্দেশ্যে সম্পদ সংগ্রহ করেন\" উক্তিটি যথার্থ ও সঠিক।"
        }
      ]
    },
    {
      "number": "3",
      "uddipok": "সুলতান আলম বারবার অন্য দেশে অভিযান পরিচালনা করেন। প্রায় প্রতিবারই তিনি জয়লাভ করে ধন সম্পদ সহ রাজ্যে ফিরে আসেন। তার রাজ্যকে একটি সমৃদ্ধশালী রাজ্যে পরিণত করাই ছিল এই অভিযান সমূহের উদ্দেশ্য।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "কুতুবউদ্দিন আইবেক ভারতের স্বাধীন মুসলিম শাসক প্রতিষ্ঠাতা করেন।"
        },
        {
          "label": "খ",
          "question": "",
          "explanation": "আরবদের সিন্ধু বিজয়ের প্রত্যক্ষ কারন ছিলো সিন্ধুর জলদস্যু কতৃক আরব জাহাজ লুট। এছাড়া বিজয়ের পেছনে অনেক পরোক্ষ কারণ ছিল। আরদের সিন্ধু বিজয় ছিল উমাইয়াদের সম্পসারণবাদ রাজ্যবিস্তার নীতির অংশ। রাজ্য বিস্তারে স্বাভাবিক আকাঙ্ক্ষা তাদের সিন্ধু বিজয়ের প্ররোচিত করে। এছাড়া এছাড়াও এর পেছনে ভারতের ধন-সম্পদ লাভের আকাঙ্ক্ষা, সীমান্তে নিরাপত্তা বিধান সিন্ধু রাজা দাহিরের আরব বিদ্রোহীদের আশ্রয় দান প্রভৃতি কারণও ছিলো। তবে প্রত্যক্ষ কারণটি হলো সিন্ধু দেবল বন্দরে জলদস্যু কর্তৃক মুসলমানের ৮ টি জাহাজ লুট। হাজ্জাজ বিন ইউসুফ সিন্ধুর রাজা দাহিরের কাছে লুট হওয়া জাহাজের ক্ষতিপূরণ দাবি করে। পূরণ দিতে রাজা দাহির অস্বীকার করলে আরবারা সিন্ধুতে অভিযান পরিচালনা করে।"
        },
        {
          "label": "গ",
          "question": "",
          "explanation": "উদ্দীপকে বর্ণিত ঘটনার সাথে আমার পঠিত সুলতান মাহমুদের সাথে সাদৃশ্য রয়েছে। নিচে তা বর্ণনা করা হলো :   একটি দেশ,রাজ্য বা অঞ্চল সুসজ্জিত ও সুন্দর করার জন্য দরকার হয় অনেক অর্থের। ইতিহাস সাক্ষী দেয়- এই অর্থ জোগানোর জন্য শাসকেরা অনেক রাজ্যে অভিযান চালান। উদ্দীপকের সুলতান আলম ও আমার পঠিত সুলতান মাহমুদ এরকমই দুজন শাসক।   উদ্দীপকে দেখা যায়, সুলতান আলম নিজ রাজ্যকে সুসজ্জিত ও সমৃদ্ধশালী করার জন্য অনেকবার বলেন বিভিন্ন রাজ্যে অভিযান পরিচালনা করেন। তার পরিচালিত অভিযান গুলো প্রতিবারই জয়লাভ করে এবং অনেক অর্থ সম্পদ সংগ্রহ করেন। প্রাপ্ত অর্থসম্পদ কাজে লাগিয়ে তিনি তার রাজ্যকে সমৃদ্ধশালী করে বিভিন্ন ধরনের উন্নয়ন সাধন করেন।উদ্দীপকের সুলতান আলমের সাথে বিখ্যাত সমরনেতা ও সাহসী বীর গজনীর সুলতান মাহমুদের মিল রয়েছে। সুলতান মাহমুদের ভারত অভিযান ইসলামের ইতিহাসে এক বিস্ময়কর ঘটনা। তিনি তার রাজ্যকে সমৃদ্ধশালী করার জন্য বহুবার অনেক রাজ্যে অভিযান পরিচালনা করেছেন। তারমধ্যে ঐশ্বর্যে ভরপুর ভারতবর্ষে কে বারবার আক্রমণ করেছিলেন। তার এই অভিযানের উদ্দেশ্য ছিলো তার রাজ্যকে অর্থসম্পদে সমৃদ্ধ করা। তিনি ভারতবর্ষে নিজের প্রয়োজনীয় অর্থ ভান্ডার মনে করে ২৭ বছরে ১৭ বার আক্রমণ করেন এবং প্রতিবারই জয়লাভ করেন।  সুতরাং বলা যায়, উদ্দীপকের সুলতান আলমের অভিযানের সাথে বিখ্যাত সমরনেতা ও সাহসী বীর গজনীর সুলতান মাহমুদের অভিযানের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "\"উক্ত শাসক শুধু সেনানায়কই ছিলেন না- একটি রাজ্যের প্রতিষ্ঠাতাও ছিলেন\"। উক্ত শাসক ছিলেন কৃতী সমরনেতা ও সাহসী বীর গজনী সুলতান মাহমুদ। নিচে তা বিশ্লেষণ করা হলো :   সুলতান মাহমুদ ছিলেন একজন কৃতী সমরনেতা ও সাহসী বীর। সাম্রাজ্য প্রতিষ্ঠাতা হিসাবেও তিনি অনেক খ্যাতি অর্জন করেন।সুলতান মাহমুদের লক্ষ্য ছিলো, শত্রুর অধীন থেকে রাজ্য উদ্ধার ও চিরন্তন বিজয় লাভ করা।তাঁর লক্ষ্য তিনি পূরণ করেছেন। তিনি পাঞ্জাব জয় করে সেখানে সুদৃঢ় সাম্রাজ্যও প্রতিষ্ঠা করেছেন। সামান্য গজনীও তার নেতৃত্বে বিশাল সাম্রাজ্যে প্রতিষ্ঠিত হয়েছে।   সুলতান মাহমুদের সাম্রাজ্য প্রতিষ্ঠার অনেক খ্যাতি ইতিহাসে রয়েছে। ঈশ্বরী প্রসাদ বলেন, \"সুলতান মাহমুদ ছিলেন বড় মাপের নৃপতি। একটি পার্বত্য ক্ষুদ্র রাজ্যকে শুধু বাহুবলে বিশাল ও সমৃদ্ধ সাম্রাজ্যে পরিণত করা অসাধারণ কৃতিত্বের পরিচায়ক \"। আরব-তুর্কি শাসকদের মধ্যে তিনিই প্রথম শাসক, যিনি হিরাত, কাবুল ও গজনীর সীমা অতিক্রম করে সমস্ত আফগানিস্তানের উপর কৃতিত্ব প্রতিষ্ঠা করেন। তিনি যে বিশাল সাম্রাজ্য প্রতিষ্ঠা করেন, তা বাগদাদের সমসাময়িক আব্বাসি খলীফার সাম্রাজ্য অপেক্ষা বিশাল ছিল বলে মনে করা হয়। ভারতবর্ষে প্রথম মুসলিম সাম্রাজ্য প্রতিষ্ঠার গৌরব তিনি অর্জন করতে পারেননি সত্য, তবে উত্তরসূরী ঘুরি শাসকদের জন্য ভারতে সাম্রাজ্য প্রতিষ্ঠার পথপ্রদর্শকের কৃতিত্ব তাকেই দিতে হবে।   অবশেষে বলা যায়,\" সুলতান মাহমুদ শুধু একজন সেনাই ছিলেন না, একজন রাজ্য প্রতিষ্ঠাতাও ছিলেন\"। উপরে তা বিশ্লেষণ করা হলো।"
        }
      ]
    },
    {
      "number": "4",
      "uddipok": "মোঙ্গল নেতা, কুবলাই খান মধ্য এশিয়ায় বারবার অভিযান পরিচালনা করতেন। কিন্তু তিনি সেসব অভিযানে বিজয়ী হয়ে সেখানে আধিপত্য বিস্তার না করে বরং সেখানকার ধন-সম্পদ লুটতরাজ করে নিয়ে রাজধানী পির্কিংকে সমৃদ্ধশালী করতেন। কুবলাই খান শিল্প- সাহিত্যের সমঝদার ছিলেন। তিনি একজন কবিকে দিয়ে কাব্যগ্রন্থ লিখিয়ে তার পারিশ্রমিক ওয়াদামতো প্রদান করেননি।",
      "tag": "DCC 25",
      "sub_questions": [
        {
          "label": "ক",
          "question": "সুলতান মাহমুদ কোথাকার সুলতান ছিলেন?",
          "explanation": "সুলতান মাহমুদ গজনির সুলতান ছিলেন।"
        },
        {
          "label": "খ",
          "question": "সুলতান মাহমুদের সোমনাথ মন্দির বিজয় ইতিহাসে বিখ্যাত কেন?",
          "explanation": "সোমনাথ মন্দির বিজয় ইসলামের ইতিহাসে অন্যতম দুঃসাহসিক কাজ হওয়ার কারণে এটি ইতিহাসে বিখ্যাত। সোমনাথ মন্দিরটি গুজরাটের চালুক্য রাজ্যের কাথিওয়াড়ের পশ্চিম উপকূলে অবস্থিত। মন্দিরটি ছিল প্রচুর ধনৈশ্বর্যে পরিপূর্ণ। মন্দিরের পুরোহিতদের ধারণা ছিল এ মন্দির আক্রমণ ও বিজয় মাহমুদের সাধ্যের বাইরে। কিন্তু মন্দিরে গচ্ছিত বিপুল ধন-সম্পত্তির সংবাদ পেয়ে সুলতান মাহমুদ এ মন্দির আক্রমণ করেন। গুজরাটের রাজা ভীমদেবের নেতৃত্বে স্থানীয় জনগণ ও পুরোহিতদের প্রবল বাধা সত্ত্বেও মাহমুদ বিজয় অর্জন করে প্রচুর ধন-সম্পদ নিয়ে স্বদেশে ফিরে যান। এ কারণে এ বিজয় ইতিহাসে বিখ্যাত।"
        },
        {
          "label": "গ",
          "question": "উদ্দীপকের মহাকাব্য বিষয়ক ঘটনাটি সুলতান মাহমুদের কোন ঘটনার প্রতি ইঙ্গিত করে? ব্যাখ্যা করো।",
          "explanation": "উদ্দীপকের মহাকাব্য বিষয়ক ঘটনাটি সুলতান মাহমুদের মহাকবি আবুল কাসেম ফেরদৌসিকে দেওয়া প্রতিশ্রুতি ভঙ্গ করার কথা মনে করিয়ে দেয়। সুলতান মাহমুদ শুধু একজন জগদ্বিখ্যাত বিজেতাই ছিলেন না, সাহিত্য ও শিল্পের একনিষ্ঠ পৃষ্ঠপোষক হিসেবেও তিনি স্মরণীয় হয়ে আছেন। তিনি নিজে একজন কবি ছিলেন। কুরআন ও হাদিস শাস্ত্রে তার গভীর জ্ঞান ছিল। তিনি তাফসিরুল ফুরু নামে ফিকাহ শাস্ত্রের ওপর মূল্যবান গ্রন্থ রচনা করেন। এছাড়াও তিনি কবি-সাহিত্যিকদের পৃষ্ঠপোষক ছিলেন। তারই পৃষ্ঠপোষকতায় মহাকবি ফেরদৌসি শাহনামা মহাকাব্য রচনা করেন। উদ্দীপকের কুবলাই খানের কর্মে সুলতান মাহমুদের চিত্র ফুটে উঠেছে। সুলতান মাহমুদ ছিলেন শিল্প-সাহিত্যের সমঝদার একজন শাসক। তিনি চারশর অধিক কবি, সাহিত্যিক, ঐতিহাসিক, বিজ্ঞানী প্রমুখের পৃষ্ঠপোষকতা করেন। তার সময় 'প্রাচ্যের হোমার' নামে খ্যাত এবং জামানার সর্বশ্রেষ্ঠ কবি ফেরদৌসি 'শাহনামা' রচনা করে সুলতানের নামকে অমর করে রেখেছেন। 'শাহনামা' রচিত হওয়ার পর সুলতান মাহমুদ কবিকে দেওয়া প্রতিশ্রুতি ভক্তগ করেন। আয়াজ নামক জনৈক প্রিয়পাত্রের প্ররোচনায় সুলতান মহাকবিকে প্রতিশ্রুতি মোতাবেক ৬০,০০০ স্বর্ণমুদ্রার পরিবর্তে ৬০,০০০ রৌপ্যমুদ্রা দিতে চান। এতে কবি ক্ষুদ্ধ হয়ে সুলতানের প্রতি কটাক্ষপূর্ণ একটি ব্যঙ্গ কবিতা রচনা করেন এবং চিরকালের জন্য গজনি ত্যাগ করে তার স্বদেশ খোরাসানের তুস নগরে চলে যান। কৃতকার্যের জন্য অনুতপ্ত হয়ে সুলতান মাহমুদ কবিকে যখন ৬০,০০০ স্বর্ণমুদ্রা প্রেরণ করেন, তখন তার মৃতদেহ দাফনের জন্য নিয়ে যাওয়া হচ্ছিল। সুতরাং বলা যায়, উদ্দীপকের মহাকাব্য বিষয়ক ঘটনায় সুলতান মাহমুদের প্রতিশ্রুতি ভঙ্গ করার বিষয়টি প্রতিফলিত হয়েছে।"
        },
        {
          "label": "ঘ",
          "question": "তুমি কি মনে কর, কুবলাই খানের মতো সুলতান মাহমুদও একই উদ্দেশ্যে বারবার ভারত অভিযান পরিচালনা করেছিলেন? তোমার উত্তরের সপক্ষে যুক্তি দাও।",
          "explanation": "হ্যাঁ, আমি মনে করি কুবলাই খানের মতো একই উদ্দেশ্যে সুলতান মাহমুদ ভারত অভিযান পরিচালনা করেছেন। সুলতান মাহমুদের ভারত অভিযানের প্রকৃত উদ্দেশ্য কী ছিল তা নিয়ে ইতিহাসবিদদের মধ্যে মতবিরোধ রয়েছে। তবে অনেকে মনে করেন অর্থনৈতিক উদ্দেশ্যেই তিনি ভারতে বারবার অভিযান প্রেরণ করেছিলেন। উদ্দীপকের কুবলাই খানের ক্ষেত্রেও এরূপ দেখা যায়। মোঙ্গল নেতা কুবলাই খান ১২ বার মধ্য এশিয়ায় অভিযান পরিচালনা করেন। কিন্তু আধিপত্য বিস্তার না করে তিনি ধন-সম্পদ লুট করে নিয়ে যান এবং রাজধানী পিকিংকে সমৃদ্ধশালী করেন। একইভাবে ধনলিন্সার তীব্র বাসনা সুলতান মাহমুদের অভিযানে প্রতিফলিত হয়েছে। 'An Advanced History of India' গ্রন্থেও 'ভারতীয় ধনৈশ্বর্য' সংগ্রহ সুলতান মাহমুদের ভারত অভিযানগুলোর মুখ্য উদ্দেশ্য বলে উল্লেখ করা হয়েছে। এম মোহর আলীর মতে, “সদ্য প্রতিষ্ঠিত গজনি রাজ্যের উন্নয়ন, রাজ্যকে সুদৃঢ়করণ, রাজ্যে নিজ কর্তৃত্ব এবং মুসলিম নৃপতিদের মধ্যে নিজের শ্রেষ্ঠত্ব প্রতিষ্ঠা, বিরাট সেনাবাহিনীর ব্যয় নির্বাহ, মধ্য এশিয়ায় অভিযান, রাজধানী গজনিকে সমৃদ্ধিশালী ও সুসজ্জিতকরণ এবং জ্ঞান-বিজ্ঞানের পৃষ্ঠপোষকতা ইত্যাদি কারণে সুলতান মাহমুদের প্রচুর অর্থের প্রয়োজন ছিল।\" সুলতান মাহমুদ ভারতকে তার প্রয়োজনীয় অর্থভাণ্ডার মনে করেছিলেন। ঐতিহাসিক ভিনসেন্ট স্মিথ বলেন, ১৭ বার অভিযান পরিচালনা করে তিনি সোনা, রূপা, হীরা, জহরত, মণি-মাণিক্য আহরণ করে গজনিতে নিয়ে যান। গজনিকে সমৃদ্ধ ও আকর্ষণীয় নগরীতে পরিণত করার জন্য তার প্রচুর অর্থের প্রয়োজন ছিল। এ কারণে তিনি ভারতে ১৭ বার অভিযান পরিচালনা করেন। উপরের আলোচনায় পরিপ্রেক্ষিতে বলা যায়, কুবলাই খানের মতো অর্থনৈতিক তথা ধন-সম্পদ সংগ্রহের উদ্দেশ্যেই সুলতান মাহমুদ বারবার ভারতে অভিযান পরিচালনা করেছেন।"
        }
      ]
    },
    {
      "number": "5",
      "uddipok": "এক মোগল সম্রাটের নামের অর্থ ছিল সৌভাগ্যবান। সম্রাট হিসেবে রাষ্ট্র পরিচালনায় তিনি প্রথম জীবনে ব্যর্থ হয়েছিলেন। পরবর্তীতে আফগান নেতা সোলায়মান এর সাথে সংঘর্ষে জড়িয়ে পড়ে ভারত বর্ষ ত্যাগ করতে বাধ্য হন। তবে জীবনের শেষ পর্যায়ে তিনি পিতৃরাজ্য পুনরুদ্ধার করতে সক্ষম হয়েছিলেন।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "১৫৫৬ খ্রিস্টাব্দে পানিপথের দ্বিতীয় যুদ্ধ সংঘটিত হয়।"
        },
        {
          "label": "খ",
          "question": "",
          "explanation": "\" দীন-ই-ইলাহি\" মুঘল সম্রাট আকবরের এক বিশেষ ধরনের ধর্মীয় নীতি। সম্রাট আকবর ১৫৮২ খ্রিস্টাব্দে 'দীন-ই-ইলাহি' নামে একটি নতুন ধর্মমত প্রবর্তন করেন। এটি ছিল একটি একশ্বরবাদী ধর্ম। সকল ধর্মের ভালো ও উৎকৃষ্ট নীতিগুলাে এতে সমম্বিত হয়েছিলো। আকবরের প্রবর্তিত দীন-ই-ইলাহি' ধর্মমতে কোনো নবী বা দেবদেবীর অস্তিত্ব ছিলো না। প্রতি রোববার সম্রাট নির্দিষ্ট আসনে বসে আগ্রহীদের দীক্ষা দিতেন। একসময় দীক্ষা গ্রহণকারী সম্রাটের নামে ৪ টি স্তরে ব্যক্তির জীবন, সম্মান ও সম্পত্তি উৎসর্গ করতে হত।"
        },
        {
          "label": "গ",
          "question": "",
          "explanation": "উদ্দীপকের মধ্যে ভারতবর্ষের সম্রাট হুমায়ুন ও শেরশাহের মধ্যে সংঘটিত কনৌজ যুদ্ধের সাদৃশ্য রয়েছে। নিচে তা বিশ্লেষণ করা হলো :   ভারতবর্ষের মুঘল সম্রাটদের মধ্যে সম্রাট হুমায়ুন ছিলেন উল্লেখযোগ্য। তার নামের অর্থ ভাগ্যবান হলেও তার মতো হতভাগ্য সম্রাট ইতিহাসে খুব কমই রয়েছে। সিংহাসনে আরোহনের পরপরই তিনি শেরশাহের সাথে সংঘর্ষে জড়িয়ে যান। তবে ১৫৫৫ খ্রিস্টাব্দে তিনি পিতৃরাজ্য উদ্ধারে সফল হয়েছিলেন। উদ্দীপকেও আমরা তা দেখতে পাই।   উদ্দীপকে বর্ণিত এক মুঘল সম্রাটের নাম সৌভাগ্যবান। সম্রাট হিসাবে তিনি রাজ্য পরিচালনায় প্রথমে ব্যর্থ হন। পরবর্তীতে আফগান নেতা সোলেয়মানের সাথে সংঘর্ষে জড়িয়ে পড়ে ভারতবর্ষ ত্যাগ করতে বাধ্য হন। তবে জীবনের শেষ পর্যায়ে পিতৃরাজ্য উদ্ধারে সফল হন। উদ্দীপকের সম্রাটের সাথে সম্রাট হুমায়ুনের মিল রয়েছে। তিনি ১৫৪০ খ্রিষ্টাব্দে কনৌজ যুদ্ধে শেরশাহের কাছে মর্মান্তিক ভাবপ পরাজিত হন। রাজ্য হারিয়ে তিনি ১৫৫৫ খ্রিস্টাব্দে অসহায়ের মতো দেশদেশান্তরে ঘুরে বেড়ান। শেরশাহের বিরাগভাজন হওয়ার ভয়ে ভাইদের কাছেও আশ্রয় পেতে ব্যর্থ হন। এক পর্যায়ে তিনি পারস্য সম্রাটের দরবারে আশ্রয় পান। পারস্য সম্রাট শাহ তাহমাসপের সহযোগিতায় তিনি ১৫৪৫ খ্রিস্টাব্দে কাবুল ও কান্দার দখলে সফল হন। এসময় শেরশাহের মৃত্যুতে আফগান দূর্বল হয়ে পরে। এ সুযোগে তিনি ভারতে প্রবেশ করে ১৫৫৫ খ্রিস্টাব্দে ফেব্রুয়ারিতে লাহোর দখল করেন। সরহিন্দের যুদ্ধে সিকান্দার শুরকে পরাজিত করে একই বছর জুলাই মাসে দিল্লি ও আগ্রা দখল করে পুনরায় সিংহাসনে আরোহন করেন।   সুতরাং বলা যায়, উদ্দীপকের সাথে মুঘল সম্রাট হুমায়ুনও শেরশাহের মধ্যে সংঘটিত কনৌজ যুদ্ধের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকে বর্নিত মুঘল আফগান দ্বন্দ্বে শেরশাহের সফলতার নানা কারণ বিদ্যমান।   শেরশাহ ছিলেন সমকালের শ্রেষ্ঠ সমরনায়ক। একজন সুদক্ষ শাসক ও রাজনৈতিকবিদ অনুসারে শেরশাহ অনন্য কৃতিত্বের অধিকারী। ভারতবর্ষ শাসনকারী যেকোনো শাসক অপেক্ষা তিনি শ্রেষ্ঠ। তিনি রাজনৈতিক দূরদৃষ্টি ও কূটনৈতিক জ্ঞানের অধিকারী ছিলেন। তার এইগুনের কারণে তিনি মুঘল আফগান দখলে সফল হয়েছিলেন।   শেরশাহ ছিলেন হুমায়ুনের সম্পূর্ণ বিপরীত চরিত্রের অধিকারী। তিনি ছিলেন সমকালের দূরদর্শী রাজনীতিবিদ। হুমায়ুন অপেক্ষা তিনি ছিলেন রণ অভিজ্ঞ একজন সেনাপতি। সামরিক কলাকৌশল ও শক্তিমত্তায় তিনি ছিলেন হুমায়ুনের অপেক্ষা অনেক উর্ধ্বে। সামরিক বাহিনী গঠন ও পরিচালনায় তার যথেষ্ট অভিজ্ঞতা ছিল। অন্যদিকে হুমায়ূনের ব্যক্তিগত বীরত্বের দু-একটি উদাহরণ থাকলে সামরিক বাহিনী গঠনে তিনি ছিলেন সম্পূর্ণ ব্যর্থ। হুমায়ুন ও শেরশাহের এ বিপরীত অবস্থান শেরশাহের সাফল্যের মূলে গুরুত্বপূর্ণ ভূমিকা রাখে বলে ঐতিহাসিকরা মনে করেন। তাছাড়া হুমায়ুনের সেনাবাহিনী নানা জাতিগোষ্ঠীর সমন্বয়ে গঠিত ছিল। এ বাহিনীর সাংগঠনিক ভিত্তি দূর্বল ছিল।তাদের মধ্যে শৃঙ্খলা, সংহতি ও নিয়মানুবর্তিতার অভাব ছিল। মুঘল সেনাবাহিনীর এ দূর্বলতা সুনিয়ন্ত্রিত ও সুসংগঠিত সেনাবাহিনীর অধিকারী শেরশাহের সাফল্যের অন্যতম কারণ।   সুতরাং শেরশাহের দূরদর্শিতা, কূটনৈতিকতা ছিল মুঘল আফগান দ্বন্দ্বে সফলতার কারণ।"
        }
      ]
    },
    {
      "number": "6",
      "uddipok": "সালমান সাহেব একজন চেয়ারম্যান ছিলেন। তার এলাকার অধিকাংশ মানুষ ছিল ভিন্ন ধর্মাবলম্ব। তিনি বুঝতে পারলে, সংখ্যাগরিষ্ঠ জনগণকে অসন্তুষ্ট রেখে এলাকার উন্নয়ন করা সম্ভব নয়। তাই তিনি ভিন্ন ধর্মের এক রমণীকে বিয়ে করলেন এবং উক্ত সম্প্রদায়ের ধর্মীয় আচার অনুষ্ঠান পালনের সুব্যবস্থা করে দিলেন। ফলে উক্ত সম্প্রদায়ের সাথে সালমান সাহেবের সুসম্পর্ক গড়ে ওঠে।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "মোঙ্গল শব্দ থেকে মুঘল শব্দটির উৎপত্তি হয়েছে।"
        },
        {
          "label": "খ",
          "question": "",
          "explanation": "কুবলিয়ত ও পাট্টা বলতে ভূমির উপর প্রজাদের স্বত্ব অধিকার রক্ষার জন্য ভারতবর্ষের সম্রাট শেরশাহের (১৪৭২-১৫৪৫ খ্রি.) এক প্রবর্তিত অভিনব ব্যবস্থাকে বোঝায়। পাট্টা ছিলো জমির অধিকার সংক্রান্ত দলিল।জমির উপর কৃষকের অধিকার স্বীকার করে সরকারের পক্ষে হতে পাট্টা দেওয়া হত। অন্যদিকে প্রদেয় করসহ ভূমিতে নিজের দায় ও কর্তব্য বর্ণনা করে কৃষক রাষ্ট্রকে কুবলিয়ত নামক দলিল সম্পাদান করে দিতেন।"
        },
        {
          "label": "গ",
          "question": "",
          "explanation": "উদ্দীপকে মুঘল সম্রাট আকবরের রাজপুত নীতির কথা ইঙ্গিত করা হয়েছে। নিচে তা ব্যাক্যা করা হলো:   অর্ধশতাধিক রাজত্বকালে সম্রাট আকবরের গৃহীত উল্লেখযোগ্য নীতিগুলোর মধ্যে রাজপুত নীতি একটি।সম্রাট আকবরের লক্ষ্য ছিল একটি সর্বভারতীর সাম্রাজ্য প্রতিষ্ঠা। তিনি উপলব্ধি করেন যে, জাতি- ধর্ম নির্বিশেষে সকল শ্রেণীর প্রজাসাধারনের সমর্থন, শুভেচ্ছা ও সহযোগিতা ছাড়া তার লক্ষ্য অর্জন সম্ভব নয়। তাই তিনি ভারতের সংখ্যাগরিষ্ঠ হিন্দুদের সমর্থন লাভের উদ্দেশে রাজপত নীতি গ্রহণ করেন। উদ্দীপকেও অনুরূপ প্রতিচ্ছবি লক্ষণীয়।   উদ্দীপক বর্নিত চেয়ারম্যান সালমান সাহেবের এলাকায়ও অধিকাংশ মানুষ ভিন্ন ধর্মাবলম্বী। সংখ্যাগরিষ্ট জনগণকে অসন্তুষ্ট রেখে এলাকার উন্নয়ন সম্ভব নয়- এ কথা বুঝতে পেরে তিনি ভিন্ন ধর্মের এক রমণীকে বিয়ে করেন এবং উক্ত সম্প্রদায় ধর্মীয় আচার-অনুষ্ঠান পালনের সুব্যবস্থা করে দেন। উক্ত সম্প্রদায়ের সাথে তার সুসম্পর্ক গড়ে ওঠে। অনুরূপ ব্যক্তির সাথে সাদৃশ্যপূর্ণ সম্রাট আকবর। ভারতবর্ষে মুঘল সাম্রাজ্য শক্তিশালী, স্থিতিশীল ও সমৃদ্ধশালী করতে হলে রাজপুতদের  সমর্থন ও সহযোগিতা প্রয়োজন হবে। কাজেই তিনি নিজ বংশের স্থায়িত্বের সার্থে হিন্দু জাগরণে নেতৃত্বদানকারী রাজপুতদের মন জয় সচেষ্ট হন এবং তাদের ব্যাপারে বিশেষ নীতি গ্রহণ করে, যেটি ইতিহাসে 'রাজপুত নীতি' নামে পরিচিত। এ নীতি বাস্তবায়নে তিনি মিলনাত্মক নীতি গ্রহণ করে। তাদের সাথে সুসম্পর্ক স্থাপনের লক্ষ্যে তিনি ১৯৬২ সালে সর্বপ্রথম অম্বরে রাজা বিহারীমলের কন্যা যোদবাঈকে বিয়ে করেন। রাজপ্রাসাদে হিন্দু সামগ্রীদের জন্য মন্দির স্থাপন করেন। সমগ্র রাজ্যে হিন্দুদের স্বাধীনভাবে আচরণ-অনুষ্ঠান পালনের ব্যবস্থা করে দেন।   সুতরাং বলা যায়, উদ্দীপকের সাথে সম্রাট আকবরের রাজপুত নীতির মিল রয়েছে ।"
        },
        {
          "label": "ঘ",
          "question": "",
          "explanation": "উক্ত নীতির ফলাফল নিচে বিশ্লেষণ করা হলো :   আকবরের রাজপুত নিতে ভারতের মুঘল শাসনের ইতিহাসে একটি তাৎপর্যপূর্ণ ও যুগান্তকারী পদক্ষেপ। আকবরের রাজপুত নীতি ভারতের রাজনৈতি, অর্থ-সামাজিক ও সাংস্কৃতিক ইতিহাসকে গভীরভাবে প্রভাবিত করে। এই নীতির ফলে ভারতে হিন্দু-মুসলিম সম্প্রদায়ের মধ্যে সম্প্রীতির সম্পর্ক তৈরি হয়। আকবরের উদারনীতির কারণে রাজপুত্তরা মুগলদের প্রতি বিরোধিতার নীতি ত্যাগ করে। এমনকি তারা মুঘল শক্তির একটি গুরুত্বপূর্ণ স্তরে পরিণত হয়। ঐতিহাসিক মোড়ল্যান্ড বলেন, \"এই নীতির ফলে রাজপতদের অধিকাংশ সুনির্দিষ্টভাবে সম্রাটের অনুগত হয়ে পড়ে। যার ফলে তিনি ভারতের সর্বশ্রেষ্ঠ ৫০ হাজার অশ্বারোহী বাহিনীর সেবা লাভের অধিকারী হয়েছিলেন। ভি.এ.স্মিথ বলেন, \"আকবরের বিভিন্ন পদক্ষেপ রাজপুতদের সন্তুষ্ট করতে সক্ষম হয় এবং তারা বাবরের কাছে পরাজয়ের আঘাত সহজে ভুলে যায়। বিদেশি নয় বরং আকবরকে 'জাতীয় নরপতি' হিসেবে মেনে নিয়ে রাজপুতরা মুঘল সাম্রাজ্যের স্থায়িত্ব বিধানে সহযোগিতা করে।\" ঐতিহাসিক উট বলেন, \"সম্রাট আকবরই প্রথম সফল বিজেতা, যিনি রাজপুতদের সোনার শিকল দিয়ে বাঁধতে সক্ষম হয়েছিলন এবং এ বাঁধনই মুসলমান রাজত্বকালে তাদের রাজনৈতিক মর্যাদা এনে দিয়েছিল।\" বস্তুত রাজপুত নীতি মধ্যযুগীয় ভারতের ইতিহাসে সম্রাট আকবরের উদারতার এক মূর্ত প্রতিকে পরিণত করেছিল।   উপরের আলোচনা থেকে বোঝা যায় যে, সম্রাট আকবরের রাজপুতনীতির কারণে ভিত সূদৃঢ় হয়।"
        }
      ]
    },
    {
      "number": "7",
      "uddipok": "ফিলিপাইনের প্রেসিডেন্ট মার্কোস আকর্ষণীয় ব্যক্তিত্ব ও চরিত্রের অধিকারী ছিলেন। তার চরিত্রে দোষ ও গুণের সমাবেশ ছিল। তিনি একই সাথে কোমল ও কঠোর ছিলেন। তিনি অনেক জনকল্যাণমূলক। কাজ সম্পন্ন করেন এবং ন্যায়বিচারও প্রতিষ্ঠা করেন। কিন্তু তার শাসনামলে তার স্ত্রী ইমেলদা এতই প্রভাবশালী হয়ে ওঠেন যে, সমস্ত প্রশাসনযন্ত্র তাকে প্রেসিডেন্টের চালিকাশক্তি হিসেবে গণ্য করে।",
      "tag": "DCC 25",
      "sub_questions": [
        {
          "label": "ক",
          "question": "নূরজাহানের প্রকৃত নাম কী ছিল?",
          "explanation": "নূরজাহানের প্রকৃত নাম ছিল মেহের-উন-নিসা।"
        },
        {
          "label": "খ",
          "question": "সম্রাট জাহাঙ্গীরের নাম সেলিম রাখার কারণ ব্যাখ্যা করো।",
          "explanation": "বিখ্যাত সাধক শেখ সেলিম চিশতির নামানুসারে সম্রাট জাহাঙ্গীরের নাম সেলিম রাখা হয়। সম্রাট জাহাঙ্গীর ছিলেন সম্রাট আকবরের পুত্র। একাধিক শিশু সন্তানের মৃত্যু হওয়ায় উত্তরাধিকার হিসেবে পুত্রসন্তান লাভের আশায় সম্রাট আকবর প্রতি বছর আজমিরে হযরত খাজা মঈনুদ্দিন চিশতির দরগাহ জিয়ারত করে আল্লাহর নিকট প্রার্থনা করতেন। একই উদ্দেশ্যে সম্রাট প্রতি সপ্তাহে ফতেহপুর সিক্রির বিখ্যাত সাধক শেখ সেলিম চিশতির খানকাতে যেতেন। বহু প্রার্থনার পর ১৫৬৯ খ্রিস্টাব্দের ৩০ আগস্ট রানি যোধবাঈ-এর গর্ভে এক সন্তানের জন্ম হয়। শেখ সেলিম চিশতির নামানুসারে এ সন্তানের নাম রাখা হয় সেলিম।"
        },
        {
          "label": "গ",
          "question": "উদ্দীপকের প্রেসিডেন্ট মার্কোসের সাথে কোন মুঘল সম্রাটের। তুলনা করা যায়?",
          "explanation": "উদ্দীপকের প্রেসিডেন্ট মার্কোসের সাথে মুঘল সম্রাট জাহাঙ্গীরের তুলনা করা যায়। উদ্দীপকের প্রেসিডেন্ট মার্কোসের চরিত্রে দোষ ও গুণের সংমিশ্রণ ছিল। তিনি একই সাথে কোমল ও কঠোর ছিলেন। তিনি অনেক জনকল্যাণমূলক কাজ ও ন্যায়বিচার প্রতিষ্ঠা করেন। একইভাবে জাহাঙ্গীরের চরিত্রেও বৈপরীত্যের সংমিশ্রণ দেখা যায়। ঐতিহাসিকরাও কেউ প্রশংসা, আবার কেউ সম্রাট জাহাঙ্গীরের তীব্র সমালোচনা করেছেন। ঈশ্বরী প্রসাদ জাহাঙ্গীরের প্রশংসা করে বলেন, 'মুঘল ইতিহাসে, একটি অন্যতম আকর্ষণীয়, চরিত্র হচ্ছে জাহাঙ্গীর।' আত্মীয়-স্বজনের প্রতি অনুরাগপ্রবণ, মহানুভব, নির্যাতনের প্রতি প্রচন্ড বিতৃষ্ণা এবং সুবিচারের প্রতি প্রগাঢ় মোহ তার চারিত্রিক গুণাবলির অন্তর্ভুক্ত ছিল। আবার তার চরিত্রের তীব্র সমালোচক ভিনসেন্ট স্মিথ বলেন, 'জাহাঙ্গীরের চরিত্রে নমনীয়তা ও নৃশংসতা, সুবিচার ও খামখেয়ালিপনা, বুচিবোধ, বর্বরতা সুবুদ্ধি ও জ্ঞানসুলভ গুণাবলির সমাবেশ দেখা যায়। তাকে একদিকে যেমন অত্যাচারী, নিষ্ঠুর ও হৃদয়হীন বলে অভিহিত করা হয়েছে, অন্যদিকে প্রজাদের মঙ্গলার্থে ১২টি প্রজামঙ্গলকর আইন প্রণয়ন করে তিনি জনকল্যাণকর শাসক হিসেবে পরিগণিত হয়েছেন। অত্যধিক আফিম ও মাদকাসক্তি ছিল- তার চরিত্রের বড় ত্রুটি। অন্যের প্রভাবে প্রভাবান্বিত হওয়া তার চরিত্রের অন্যতম দোষ ছিল। তাই বলা যায়, ফিলিপাইনের প্রেসিডেন্ট মার্কোসের চরিত্রে মুঘল সম্রাট জাহাঙ্গীরের চারিত্রিক বৈশিষ্ট্যের প্রতিফলন ঘটেছে।"
        },
        {
          "label": "ঘ",
          "question": "উদ্দীপকে বর্ণিত ইমেলদার কার্যাবলির সাথে সম্রাজ্ঞী নূরজাহানের কার্যাবলির তুলনামূলক আলোচনা করো।",
          "explanation": "উদ্দীপকে বর্ণিত ইমেলদার কার্যাবলির সাথে সম্রাজ্ঞী নূরজাহানের কার্যাবলির অনেক মিল রয়েছে। উদ্দীপকে প্রেসিডেন্ট মার্কোসের স্ত্রী ইমেলদা তার শাসনামলে অত্যন্ত প্রভাবশালী হয়ে ওঠেন এবং সমস্ত প্রশাসন যন্ত্রের চালিকাশক্তি হিসেবে গণ্য হতে থাকেন। একইভাবে সম্রাজ্ঞী নূরজাহান ও জাহাঙ্গীর এর শাসনামলে সাম্রাজ্যের শাসনব্যবস্থায় প্রবল প্রতিপত্তি ও প্রভাব বিস্তার করেন। সম্রাট জাহাঙ্গীর নিজ নামের সাথে নূরজাহানের নাম মুদ্রায় অঙ্কিত করেছিলেন। নূরজাহান জাহাঙ্গীরের ওপর ক্রমান্বয়ে প্রভাব বিস্তার করে সার্থকতার সাথে সাম্রাজ্য পরিচালনা করতে থাকেন। ফলে সম্রাট তার হাতের ক্রীড়নকে পরিণত হন। নূরজাহান তার পিতা গিয়াস বেগকে 'ইতিমাদউদ্দৌলা' উপাধিসহ সাম্রাজ্যের প্রধানমন্ত্রী পদে নিযুক্ত করেন এবং ভাই আসফখানকে 'খান-ই-সামান' পদে উন্নীত করেন। তাদের সাহায্যে তিনি দরবারে একটি শক্তিশালী দল গঠন করেন। জাহাঙ্গীরের পুত্র শাহরিয়ারের সাথে পূর্ব স্বামীর ঔরসজাত কন্যা লাডলী বেগমকে বিয়ে দিয়ে অধিকতর ক্ষমতার অধিকারী হন। কথিত আছে যে, রাজকীয় ফরমানসমূহ নূরজাহানের দস্তখত ছাড়া মূল্যহীন বলে পরিগণিত হতো। এ প্রসঙ্গে মুতামাদ খান বলেন, 'অবশেষে তার ক্ষমতা এরূপ পর্যায়ে উপনীত হয়েছিল যে, রাজা শুধু নামেমাত্র থাকলেন। পরিশেষে বলা যায়, উদ্দীপকের ইমেলদার মতো সম্রাজ্ঞী নূরজাহানও শাসনব্যবস্থায় একচ্ছত্র আধিপত্য বিস্তার করতে সক্ষম হন।"
        }
      ]
    },
    {
      "number": "8",
      "uddipok": "মুসলিম স্পেনের বিখ্যাত শাসক তৃতীয় আব্দুর রহমান। স্থাপত্য শিল্পের অন্যতম পৃষ্ঠপোষক ছিলেন। রাজধানী কর্ডোভাকে 'রূপকথার নগরী হিসেবে গড়ে তোলার জন্য তিনি ১০০ প্রাসাদ, ৩০০ মসজিদ, ৩৮০টি হাম্মাম খানা নির্মাণ করেন। রাজধানী শহরের তিন মাইল অদূরে নিজ স্ত্রীর প্রতি ভালোবাসার নিদর্শনস্বরূপ আজ-জোহরা প্রাসাদ নির্মাণ করে তিনি স্মরণীয় হয়ে আছেন।",
      "tag": "DCC 25",
      "sub_questions": [
        {
          "label": "ক",
          "question": "তাজমহলের স্থপতি কে?",
          "explanation": "তাজমহলের স্থপতি ইরানের ঈসা সিরাজী।"
        },
        {
          "label": "খ",
          "question": "দস্তুরুল আমল কী? ব্যাখ্যা করো।",
          "explanation": "মুঘল সম্রাট জাহাঙ্গীর শাসনব্যবস্থায় অনাচার রোধ এবং শৃঙ্খলা ও জননিরাপত্তা রক্ষায় ১২টি বিধি জারি করেন, যা 'দস্তরুল আমল' নামে পরিচিত। সম্রাট জাহাঙ্গীরের সময় (শাসনকাল: ১৬০৫-১৬২৭ খ্রি.) সাম্রাজ্যে নানা ধরনের বিশৃঙ্খলা ও অরাজকতা দেখা দিয়েছিল, যা জনমতে ভীতি সৃষ্টি করেছিল। এ অবস্থা থেকে উত্তরণে তিনি কিছু আইনি বিধান চালু করেন। এগুলোর মধ্যে উল্লেখযোগ্য হচ্ছে- বিভিন্ন ধরনের শুল্ক রহিতকরণ, মাদকদ্রব্য তৈরি ও বিক্রয় নিষিদ্ধকরণ, মৃত ব্যক্তির সম্পত্তির উত্তরাধিকারী নির্ণয়, চুরি ও ডাকাতি বন্ধে কঠোর ব্যবস্থা, রবিবারের প্রতি সম্মান প্রদর্শন, সপ্তাহের নির্দিষ্ট দিনে পশুহত্যা নিষিদ্ধকরণ ইত্যাদি। জাহাঙ্গীর এসব আইন জারি করে ন্যায়পরায়ণতার পরিচয় দেন।"
        },
        {
          "label": "গ",
          "question": "উদ্দীপকে উল্লেখিত তৃতীয় আব্দুর রহমানের সাথে তোমার পঠিত কোন মুঘল শাসকের সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লেখিত তৃতীয় আব্দুর রহমানের সাথে মুঘল সম্রাট শাহজাহানের সাদৃশ্য রয়েছে। সম্রাট শাহজাহান ছিলেন সৌন্দর্য পিপাসু ও শিল্পীমনের মানুষ। স্থাপত্য শিল্পের তার অবদান অপরীসিম। তার স্থাপত্যশিল্পের মধ্যে অনবদ্য, অমর ও সর্বশ্রেষ্ঠ নির্মাণ হলো তাজমহল। এ স্থাপত্যশিল্পটি স্ত্রী প্রেমের উজ্জ্বল দৃষ্টান্তরূপে আজও কোটি মানুষের হৃদয়কে নাড়া দিয়ে যায়। উদ্দীপকেও এরূপ বিষয়ের প্রতি ইঙ্গিত করা হয়েছে। উদ্দীপকে দেখা যায়, মুসলিম স্পেনের বিখ্যাত শাসক তৃতীয় আব্দুর রহমান স্থাপত্য শিল্পের অন্যতম পৃষ্ঠপোষক ছিলেন। রাজধানী কর্ডোভাকে রূপকথার নগরী হিসেবে গড়ে তোলার জন্য ১০০ প্রাসাদ, ৩০০ মসজিদ, ৩৮০টি হাম্মাম খানা নির্মাণ করেন। রাজধানী শহরের তিন মাইল অদূরে নিজ স্ত্রীর ভালোবাসার নিদর্শনস্বরূপ আজ-জোহরা প্রাসাদ নির্মাণ করে স্মরণীয় হয়ে আছেন। একইভাবে মুঘল সম্রাট শাহজাহান' স্থাপত্যশিল্পের একনিষ্ঠ পৃষ্ঠপোষক ছিলেন। তিনি দিল্লি, আগ্রা ও লাহোরে উল্লেখযোগ্য স্থাপত্য নির্মাণ করেছিলেন। সম্রাট শাহজাহানও তার স্ত্রী মমতাজ মহলের স্মৃতি ধরে রাখার উদ্দেশ্যে তার সমাধির উপর একটি স্মৃতিসৌধ নির্মাণ করেন, যা ইতিহাসে তাকে অমরত্ব দান করেছে। অপরাজেয় ও অনিন্দ্য সৌন্দর্যের আধার তাজমহলকে মধ্যযুগীয় পৃথিবীর সপ্তাশ্চর্য বস্তুসমূহের অন্যতম বলে বিবেচনা করা হয়। আগ্রার এই তাজমহলের সৌন্দর্য অবর্ণনীয়। বিশ্বকবি রবীন্দ্রনাথ ঠাকুর তার 'শাহজাহান' কবিতায় তাজমহল সম্পর্কে লিখতে গিয়ে তাজমহলকে হীরা মুক্তা-মাণিক্যের ঘটা হিসেবে উল্লেখ করেছেন। সুতরাং বলা যায়, উদ্দীপকে বর্ণিত তৃতীয় আব্দুর রহমান এবং মুঘল সম্রাট শাহজাহান একে অপরের প্রতিচ্ছবি।"
        },
        {
          "label": "ঘ",
          "question": "স্থাপত্য শিল্পে উক্ত শাসকের অবদান মূল্যায়ন করো।",
          "explanation": "উদ্দীপকের খলিফা তৃতীয় আব্দুর রহমানের কর্মকান্ডের মতোই সম্রাট শাহজাহানও স্থাপত্য শিল্পের ক্ষেত্রে অপরিসীম কৃতিত্বের অধিকারী। ভারতবর্ষের ইতিহাসে শাহজাহান একজন শ্রেষ্ঠ নির্মাতা। ঐতিহাসিকেরা তাকে 'স্থাপত্যের রাজপুত্র' বলে অভিহিত করেছেন। সম্রাট শাহজাহান বিশ্বের অন্যতম শ্রেষ্ঠ স্থাপত্যশিল্প 'তাজমহল' নির্মাণ করেন। এর স্থাপত্যিক উপকরণের সুবিন্যাস, অলংকরণের সুক্ষ্মতা ও নৈপুণ্য দর্শকদের মুগ্ধ করে। সম্রাট শাহজাহানের শিল্পানুরাগের আরেকটি অপূর্ব নিদর্শন হলো 'ময়ূর সিংহাসন'। সম্রাট শাহজাহান আগ্রা দুর্গে দেওয়ান-ই-আমের উত্তরে শ্বেতপাথর দ্বারা মতি মসজিদ নির্মাণ করেন। তাছাড়া তিনি দিল্লিতে সুরক্ষিত লাল কেল্লা নির্মাণ করেন। দিল্লির জামে মসজিদ তার অন্যতম এক কীর্তি। সম্রাট শাহজাহানের সময় নির্মিত শিশমহল ও জুঁইমহল ছিল বিশ্বের সর্বশ্রেষ্ঠ সুশোভিত রাজকীয় আবাসগৃহ। আগ্রা দুর্গের অভ্যন্তরে তিনি মুসাম্মাম বুরুজ নামে অপূর্ব সুন্দর একটি প্রকোষ্ঠ তৈরি করেন। তাছাড়া সম্রাট শাহজাহান আরও অন্যান্য স্থাপত্য দিল্লি, আগ্রা, লাহোর, কাবুল, কাশ্মির, আজমির ও আহমদাবাদের সুন্দর সুন্দর অট্টালিকা তৈরি করেন। এ ছাড়া নিজামউদ্দিন আউলিয়ার সমাধিসৌধ, লওখাল, খাওয়ারগাহ, শালিমার উদ্যান প্রভৃতি তার স্থাপত্যশিল্পের অপূর্ব নিদর্শন। তার এ স্থাপত্যশিল্পের উৎকর্ষতার কারণে তার রাজত্বকালকে ঐতিহাসিগণ মুঘল শাসনের 'স্বর্ণযুগ' বলে আখ্যায়িত করেন। পরিশেষে বলা যায় যে, আজ-জোহরা প্রাসাদের নির্মাতা খলিফা আব্দুর -রহমানের মতো সম্রাট শাহজাহানও স্থাপত্যশিল্পে অনন্য অবদান রেখেছেন।"
        }
      ]
    },
    {
      "number": "9",
      "uddipok": "অস্ট্রেলিয়ার সিডনিতে বসবাসরত বাঙালিরা প্রতি বছর ফেব্রুয়ারি মাসে একটি বিশেষ দিন উদযাপন করেন। তারা দিনের শুরুতে 'আমার ভাইয়ের রক্তে রাঙানো' গানটি পরিবেশনের মাধ্যমে দিবসের কার্যক্রমের সূচনা করেন। তারপর তারা খালি পায়ে প্রভাত ফেরি করে একটি বেদিতে পুষ্পস্তবক অর্পণ করেন। অপরাহ্ণে তারা মাতৃভাষার চেতনায় দেশপ্রেমে উদ্বুদ্ধ হয়ে সকল শোষণ-বঞ্চনার বিরুদ্ধে প্রতিরোধ গড়ার শপথের মাধ্যমে দিবসের কার্যক্রমের সমাপ্তি করেন।",
      "tag": "DCC 25",
      "sub_questions": [
        {
          "label": "ক",
          "question": "তমদ্দুন মজলিশের প্রতিষ্ঠাতা কে?",
          "explanation": "তমদ্দুন মজলিশের প্রতিষ্ঠাতা হলেন ঢাকা বিশ্ববিদ্যালয়ের পদার্থ বিজ্ঞানের অধ্যাপক আবুল কাশেম।"
        },
        {
          "label": "খ",
          "question": "কালরাত কী? ব্যাখ্যা করো।",
          "explanation": "১৯৭১ সালের ২৫ মার্চ রাতকে কালরাত বলা হয়। ১৯৭১ সালের ২৫ মার্চ মধ্যরাতে ঢাকায় পাকিস্তানি সেনারা নিরস্ত্র মানুষের ওপর এক বর্বর হত্যাযজ্ঞ চালায়। পাকিস্তানি সামরিক কর্তৃপক্ষ নির্মম এ অভিযানের সাংকেতিক নাম দিয়েছিল 'অপারেশন সার্চলাইট'। অপারেশন সার্চলাইটের আওতায় তারা নির্বিচার হত্যা ছাড়াও গোলাবর্ষণ ও অগ্নিসংযোগের মাধ্যমে ঢাকাকে মৃত্যুপুরিতে পরিণত করে। বাঙালির স্বাধিকারের দাবিকে চিরতরে স্তব্ধ করে দেওয়াই ছিল ২৫ মার্চ রাতের নির্যাতনের উদ্দেশ্য। এ কারণে ভয়ংকর এ রাতটি এদেশে ২৫ মার্চের কালরাত নামে পরিচিত।"
        },
        {
          "label": "গ",
          "question": "উদ্দীপকের কর্মকান্ডে বাঙালির কোন আন্দোলনের ইঙ্গিত পাওয়া যায়? ব্যাখ্যা করো।",
          "explanation": "উদ্দীপকের কর্মকান্ডে বাঙালির ভাষা আন্দোলনের ইঙ্গিত পাওয়া বাংলাদেশের রাজনৈতিক সংগ্রামের ইতিহাসে ভাষা আন্দোলন একটি ঐতিহাসিক ঘটনা। পূর্ব পাকিস্তানি শাসকবর্গ পাকিস্তান রাষ্ট্রের জন্ম থেকেই বাঙালিদের প্রতি বৈষম্যমূলক নীতি গ্রহণ করে। এরই অংশ হিসেবে ভাষার ওপর আঘাত আনে। এর প্রতিবাদে ভাষা আন্দোলন সংঘটিত হয়। উদ্দীপকে এ আন্দোলনের প্রতি ইঙ্গিত করা হয়েছে। উদ্দীপকে দেখা যায়, অস্ট্রেলিয়ার সিডনিতে বসবাসরত বাঙালিরা প্রতি বছর ফেব্রুয়ারি মাসে একটি বিশেষ দিন উদযাপন করে। 'আমার ভাইয়ের রক্তে রাঙানো' গানটি দিয়ে তারা দিনের কার্যক্রম শুরু করে। দিনের শেষে সকল শোষণ-বঞ্চনার বিরুদ্ধে প্রতিরোধ করার শপথের মাধ্যমে দিনের কার্যক্রম শেষ করে। এ কার্যক্রম ১৯৫২ সালের ভাষা আন্দোলনের কথা মনে করিয়ে দেয়। ১৯৫২ সালের ২১ ফেব্রুয়ারি বাঙালি জাতি বাংলা ভাষাকে রাষ্ট্রভাষা করার দাবিতে রাজপথে নামে। পাকিস্তানি বর্বর পুলিশ তাদের ওপর গুলি বর্ষণ করে। এতে ঘটনাস্থলে শহিদ হন ছাত্র রফিক উদ্দিন, আবুল বরকত, আব্দুল জব্বার। আবদুস সালাম ২১ ফেব্রুয়ারি গুলিবিদ্ধ হন, তবে মৃত্যুবরণ করেন ৭ এপ্রিল। এ ঘটনার প্রতিবাদে শোভাযাত্রা বের করলে এতে পুলিশ আবারও গুলি চালায়। এতে আরও কয়েক জন শহিদ হন। আহত ও গ্রেফতার হন অনেকে। ভাষার জন্য আত্মদানকারী এ শহিদদের প্রতি শ্রদ্ধা জানাতে ও তাদের স্মৃতি চিরস্মরণীয় করে রাখতে শহিদ মিনার নির্মাণ করা হয়। শুধু দেশে নয়, বিদেশের মাটিতেও বেশকিছু শহিদ মিনার নির্মাণ করা হয়েছে। ইউনেস্কো ২১ ফেব্রুয়ারিকে আন্তর্জাতিক মাতৃভাষার স্বীকৃতি দিলে শহিদ মিনার আন্তর্জাতিক মাতৃভাষার প্রতীক হয়ে ওঠে। প্রতি বছর ফেব্রুয়ারির ২১ তারিখ সারাবিশ্বের মানুষ সকালে খালি পায়ে 'আমার ভাইয়ের রক্তে রাঙানো' গানটি গেয়ে শহিদ মিনারে ফুল দেয়। এভাবে সারাদিন শহিদদের প্রতি শ্রদ্ধা জানিয়ে অন্যায়ের প্রতি প্রতিবাদী শপথ নিয়ে তারা দিন শেষ করে। সুতরাং, উদ্দীপকের কর্মকাণ্ডে বাঙালির ভাষা আন্দোলনের ইঙ্গিত পাওয়া যায়।"
        },
        {
          "label": "ঘ",
          "question": "উক্ত আন্দোলনের চেতনা পরবর্তী সকল আন্দোলনে প্রেরণা যুগিয়েছিল-উক্তিটি বিশ্লেষণ করো।",
          "explanation": "উক্ত আন্দোলনের অর্থাৎ ভাষা আন্দোলনের চেতনা পরবর্তী সকল আন্দোলনে প্রেরণা যুগিয়েছিল। বাংলাদেশের রাজনৈতিক সংগ্রামের ইতিহাসে ভাষা আন্দোলন একটি অনন্য ঐতিহাসিক ঘটনা। জাতিসত্তার মৌলিক উপাদান রক্ষায় এমন ব্যাপক, তীব্র ও তাৎপর্যপূর্ণ আন্দোলনের নজির খুঁজে পাওয়া যায় না। এ আন্দোলনের উদ্দীপনায়ই বাংলার পরবর্তী রাজনৈতিক আন্দোলনগুলো পরিচালিত হয়েছিল। ভাষা আন্দোলন পূর্ব বাংলার মানুষের মধ্যে ভাষাভিত্তিক বাঙালি জাতীয়তাবাদী চেতনার উন্মেষ ঘটায়। এ আন্দোলনের মধ্য দিয়েই বাঙালি সর্বপ্রথম নিজেদের স্বতন্ত্র সত্তা ও অধিকার সম্পর্কে সচেতন হয়ে ওঠে। পূর্ব বাংলায় স্বাধিকারের চিন্তা-চেতনার আত্মপ্রকাশ ঘটে। আর এ চেতনাই। পরবর্তীকালে প্রতিটি গণআন্দোলনে প্রেরণা যোগায় এবং মানুষের রাজনৈতিক, সাংস্কৃতিক ও অর্থনৈতিক মুক্তির পথকে সুগম করে। বাঙালি জাতীয়তাবাদের প্রেরণায় উদ্দীপ্ত হয়ে বাঙালি জাতি ১৯৫৪ সালে প্রাদেশিক নির্বাচনে শাসক দল মুসলিম লীগের বৈষম্যমূলক কর্মকাণ্ডের বিরুদ্ধে প্রথম - সফল প্রতিরোধ করে। বাঙালি জাতীয়তাবাদে উদ্বুদ্ধ পূর্ব বাংলার মানুষ এরপর ১৯৬২ সালের ছাত্র আন্দোলন, ১৯৬৬ সালের ছয় দফা আন্দোলন, ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচনে স্বাধিকারের প্রশ্নে পশ্চিম পাকিস্তানিদের বিরুদ্ধে ঐক্যবদ্ধ হয়। আর এরই ধারাবাহিকতায় ১৯৭১ সালের মহান মুক্তিযুদ্ধের মধ্য দিয়ে বাঙালি চূড়ান্ত বিজয় অর্জন করে। ফলে বিশ্ব মানচিত্রে অভ্যুদয় ঘটে বাংলাদেশ নামে একটি স্বাধীন সার্বভৌম রাষ্ট্রের। উপরের আলোচনা থেকে বোঝা যায়, ১৯৫২ সালের ভাষা আন্দোলনের ফলে বাঙালির মধ্যে যে অদম্য জাতীয়তাবোধ তৈরি হয় তা পরবর্তী আন্দোলনগুলো পরিচালনায় সহায়ক শক্তি হিসেবে কাজ করেছে।"
        }
      ]
    },
    {
      "number": "10",
      "uddipok": "আফ্রিকার খনিজ সম্পদে ভরপুর একটি দেশ সুদান। এদেশের উত্তরাঞ্চলের আয়তন দক্ষিণাঞ্চলের চেয়ে অনেক বড় হলেও জনসংখ্যা তুলনামূলকভাবে অনেক কম। এছাড়া উত্তরাঞ্চলে নদী-নালা কম থাকার কারণে এখানকার ভূমি ছিল অনুর্বর এবং কোথাও কোথাও মধুময়। অন্যদিকে নদীবিধৌত দক্ষিণ সুদান ছিল উর্বর এবং খনিজ সম্পদগুলোও এ অঞ্চলে অবস্থিত ছিল। রাষ্ট্রক্ষমতায় উত্তর সুদানের একচ্ছত্র আধিপত্য থাকায় তারা দক্ষিণ সুদানকে অর্থনৈতিকভাবে বঞ্চিত করে উত্তরে সম্পদের পাহাড় গড়ে তোলে এ অবস্থায় দক্ষিণ সুদান। সশস্ত্র আন্দোলনের মাধ্যমে স্বাধীনতার ডাক দিলে জাতিসংঘের মধ্যস্থতায় গণভোটের মাধ্যমে দক্ষিণ সুদান স্বাধীনতা অর্জন করে।",
      "tag": "DCC 25",
      "sub_questions": [
        {
          "label": "ক",
          "question": "পাকিস্তানের সংখ্যাগরিষ্ঠ জনগণের মাতৃভাষা কী ছিল?",
          "explanation": "পাকিস্তানের সংখ্যাগরিষ্ঠ জনগণের মাতৃভাষা ছিল বাংলা।"
        },
        {
          "label": "খ",
          "question": "একুশে ফেব্রুয়ারি স্মরণীয় কেন?",
          "explanation": "বাঙালি জাতীয়তাবাদী আন্দোলনের প্রথম বড় পদক্ষেপের সবচেয়ে গুরুত্বপূর্ণ দিন হিসেবে একুশে ফেব্রুয়ারি স্মরণীয় হয়ে আছে। বাংলাদেশের রাজনৈতিক ইতিহাসে ১৯৫২ সালের ২১ ফেব্রুয়ারি একটি উজ্জ্বল তারিখ। এই দিনে বাংলাকে পাকিস্তানের অন্যতম রাষ্ট্রভাষা করার দাবিতে পূর্ব পাকিস্তানের রাজধানী ঢাকায় বাঙালি ছাত্র-জনতা ১৪৪ ধারা ভঙ্গ করে রাস্তায় নেমে আসে। তাদের মিছিলে পুলিশ গুলিবর্ষণ করলে রফিক, বরকত, জব্বারসহ কয়েকজন শহিদ হন। তাদের রক্তের বিনিময়ে বাংলা অন্যতম রাষ্ট্রভাষার মর্যাদা পায়। শহিদ দিবস হিসেবে এ দিনটি স্মরণীয়। একুশে ফেব্রুয়ারিকে জাতিসংঘ 'আন্তর্জাতিক মাতৃভাষা দিবস' হিসেবেও স্বীকৃতি দিয়েছে।"
        },
        {
          "label": "গ",
          "question": "উদ্দীপকে উল্লেখিত সুদানের ভৌগোলিক বৈশিষ্ট্যের সাজবে তদনীন্তন পাকিস্তানের ভৌগোলিক বৈশিষ্ট্যের সাদৃশ্য নিরূপণ করো।",
          "explanation": "উদ্দীপকে উল্লেখিত আফ্রিকার সুদানের ভৌগোলিক বৈশিষ্ট্যের সাথে তদানীন্তন পাকিস্তানের ভৌগোলিক বৈশিষ্ট্যের সাদৃশ্য দেখা যায়। পাকিস্তান দক্ষিণ এশিয়ার একটি দেশ। ১৯৪৭ সালের ১৪ আগস্ট ভারত বিভক্ত হয়ে পাকিস্তান ও ভারত নামে দুটি রাষ্ট্র গঠিত হয়। এর মধ্যে পাকিস্তান রাষ্ট্রটি পূর্ব পাকিস্তান ও পশ্চিম পাকিস্তান- এই দুই ভাগে বিভক্ত ছিল। পশ্চিম পাকিস্তান আয়তনে অনেক বড় হলেও এর বিশাল অঞ্চল ছিল অনুর্বর, পাহাড়ি ও মরুময়। সেজন্য তখন ঐ অঞ্চলে কৃষিপণ্য কম উৎপাদিত হতো। অন্যদিকে নদীমাতৃক পূর্ব পাকিস্তান ছিল সুজলা-সুফলা, শস্য-শ্যামলা এক উর্বর ভূখণ্ড। উদ্দীপকের সুদানের ক্ষেত্রেও একই বৈশিষ্ট্য দেখা যায়। উদ্দীপকের সুদানের দক্ষিণাঞ্চল উর্বর এবং খনিজ সম্পদে ভরপুর।। অন্যদিকে উত্তরাঞ্চল অনুর্বর। আবার উত্তরাঞ্চলের আয়তন বেশি হলেও দক্ষিণাঞ্চলের তুলনায় সেখানে জনসংখ্যা কম। অনুরূপভাবে পশ্চিম পাকিস্তানের আয়তন বেশি হলেও পূর্ব পাকিস্তানের তুলনায় সেখানে জনসংখ্যা কম ছিল। পূর্ব পাকিস্তান বা পূর্ব বাংলা ছিল প্রাকৃতিক সম্পদে ভরপুর। এ অঞ্চলের ভূমি ছিল উর্বর, যার ফলে এখানে কৃষির উন্নয়নের 'ব্যাপক সম্ভাবনা ছিল। বহু নদ-নদীবিধৌত পূর্ব পাকিস্তানে প্রচুর ফসল উৎপাদিত হতো। তবে শাসনক্ষমতা পশ্চিম পাকিস্তানিদের হাতে থাকায় পূর্বাঞ্চলের মানুষের ভাগ্যের উন্নয়ন হয়নি। সুতরাং বলা যায়, ভৌগোলিক বৈশিষ্ট্যের দিক দিয়ে তদানীন্তন পাকিস্তানের সাথে সুদানের মিল রয়েছে।"
        },
        {
          "label": "ঘ",
          "question": "উদ্দীপকে উল্লেখিত বৈষম্যের আলোকে তৎকালীন পূর্ব ও পশ্চিম পাকিস্তানের অর্থনৈতিক বৈষম্যের একটি চিত্র তুলে ধরো।",
          "explanation": "উদ্দীপকে উল্লেখিত সুদানের দুই অংশের বৈষম্যের মতো তৎকালীন পূর্ব ও পশ্চিম পাকিস্তানের অর্থনৈতিক বৈষম্যও ছিল পাহাড় সমান। পাকিস্তান আমলে পূর্ব পাকিস্তান চরম অর্থনৈতিক বৈষম্যের শিকার হয়। ১৯৫৯-৬০ সালে পশ্চিম পাকিস্তানের অধিবাসীদের মাথাপিছু আয় ছিল পূর্ব পাকিস্তানের মানুষের তুলনায় ৩২% বেশি। পাকিস্তানের মোট রাজস্ব আয়ের শতকরা ৬০ ভাগই অর্জিত হতো পূর্বাঞ্চল থেকে। অথচ এর মাত্র ২৫ ভাগ ব্যয় হতো এ অঞ্চলে। মোট রপ্তানি আয়ের ৬০ ভাগ পূর্ব বাংলার পণ্য থেকে অর্জিত হলেও এ অঞ্চল আমদানি পণ্যের মাত্র শতকরা ৩০ ভাগ পেত। পাকিস্তানের জনসংখ্যার শতকরা ৬০ ভাগই পূর্ব পাকিস্তানে থাকলেও জাতীয় আয়ের মাত্র ২৭ ভাগ ব্যয় হতো তাদের জন্য। পূর্ব পাকিস্তানের হাতে মুদ্রা ও অর্থনৈতিক ব্যবস্থা নিয়ন্ত্রণের কোনো ক্ষমতাই ছিল না। কেন্দ্রীয় ব্যাংকসহ প্রায় সকল ব্যাংক, বিমা, বাণিজ্য, সরকারি-বেসরকারি প্রতিষ্ঠান, বিদেশি মিশনসমূহের সদর দফতর ছিল পশ্চিম পাকিস্তানে। অনেক শিল্পের কাঁচামাল পূর্ব পাকিস্তানে উৎপন্ন হলেও প্রধান শিল্পকারখানাগুলো প্রতিষ্ঠিত হয় পশ্চিমে। মোট তিনটি পঞ্চবার্ষিক পরিকল্পনায় যে সকল উন্নয়ন প্রকল্প গ্রহণ করা হয় সেখানে পশ্চিম পাকিস্তানের তুলনায় পূর্ব পাকিস্তানে বরাদ্দ ছিল অনেক কম। উদ্দীপকে দেখা যায়, উত্তর সুদান দক্ষিণ সুদানকে অর্থনৈতিকভাবে বঞ্চিত করে সম্পদের পাহাড় গড়ে তোলে। একইভাবে পশ্চিম পাকিস্তানও পূর্ব পাকিস্তানকে অর্থনৈতিকভাবে শোষণ করে নিজেদের সমৃদ্ধ করে তোলে। পূর্ব পাকিস্তান হয়ে পড়ে অর্থনৈতিকভাবে পঙ্গু। পরিশেষে বলা যায়, উদ্দীপকে বর্ণিত উত্তর সুদানের নেতারা রাষ্ট্রক্ষমতায় একচ্ছত্র আধিপত্য বিস্তারের মাধ্যমে দক্ষিণ সুদানকে অর্থনৈতিকভাবে বঞ্চিত করেছিলেন। একইভাবে পশ্চিম পাকিস্তানি শাসকগোষ্ঠীও পূর্ব পাকিস্তানকে অর্থনৈতিকভাবে বঞ্চিত করে উভয়ের মধ্যে ব্যাপক বৈষম্যের সৃষ্টি করে।"
        }
      ]
    },
    {
      "number": "11",
      "uddipok": "বসনিয়া ছিল একসময় সার্বিয়ার একটি প্রদেশ। বসনিয়ানরা রাষ্ট্রে বন্ধ্যাগরিষ্ঠ হলেও রাষ্ট্রক্ষমতা সার্বিয়ানদের হাতে ছিল। তার বসনিয়ানদের ওপর বৈষম্য ও শোষণনীতি গ্রহণ করলে বসনিয়াবাসী স্বায়ত্তশাসনের দাবিতে গুরুত্বপূর্ণ কিছু দফা ঘোষণা করে আন্দোলনে ঝাঁপিয়ে পড়ে। সার্বিয়া আন্দোলনকারীদের দমন করতে গেলে সেখানে গণআন্দোলনের সৃষ্টি হয়। শাসকগোষ্ঠীর হাতে বহু ছাত্রজনত হতাহত হয়। যার ফলশ্রুতিতে বসনিয়া স্বাধীনতা অর্জন করে।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "মুক্তিযুদ্ধের সময় বাংলাদেশকে ১১টি সেক্টরে ভাগ করা হয়েছিল।"
        },
        {
          "label": "খ",
          "question": "",
          "explanation": "১৯৭০ সালের ঐতিহাসিক নির্বাচনে আওয়ামী লীগের জয়ের অন্যতম কারণ হলো বঙ্গবন্ধু শেখ মুজিবুর রহমানের ব্যক্তিগত ইমেজ। স্বায়ত্তশাসন আন্দোলনের প্রেক্ষাপট, ঐতিহাসিক ছয় দফার বিপুল জনপ্রিয়তা এবং সর্বোপরি সাতচল্লিশ থেকে বঞ্চিত, নির্যাতিত বাঙালির মুক্তি আন্দোলনে শেখ মুজিবুর রহমান ওঠে এসেছেন বাঙালি জনগণের হৃদয়ে একান্ত বিশ্বাসযোগ্য বঙ্গবন্ধু হিসেবে। লক্ষ কোটি বাঙালির কণ্ঠই ছিল তার কণ্ঠ। তার ভাষণ জনগণকে আকৃষ্ট করত, বক্তা হিসেবে তার তুলনায় কেউ ছিলেন না। তার ব্যক্তিগত ভাবমূর্তিই ১৯৭০ সালের নির্বাচনে আওয়ামী লীগকে জয়ের পথ দেখায়।"
        },
        {
          "label": "গ",
          "question": "",
          "explanation": "উদ্দীপকের বসনিয়ানদের স্বায়ত্তশাসন দাবির আন্দোলনের সাথে বাঙালির ছয় দফা আন্দোলনের সাদৃশ্য রয়েছে। নিচে তা ব্যাখ্যা করা হলো- উদ্দীপকের বসনিয়া সার্বিয়ার প্রদেশ। বসনিয়ানরা সংখ্যাগরিষ্ঠ হলেও সার্বিয়ানরা রাষ্ট্রক্ষমতায় গ্রহণ করে তাদের ওপর বৈষম্য ও শোষণনীতি চালায়। ফলে তারা গুরুত্বপূর্ণ কিছু দফা ঘোষণা করে আন্দোলনে ঝাঁপিয়ে পড়ে। যার সাথে বাঙালির ১৯৬৬ সালের ছয় দফাভিত্তিক আন্দোলনের মিল রয়েছে। বঙ্গবন্ধু ১৯৬৬ সালে লাহোরে স্বায়ত্তশাসনের জন্য ছয় দফা ঘোষণা করেন, ঘোষণার মাধ্যমে বাংলায় আন্দোলন শুরু হয় যাকে ছয় দফা আন্দোলন বলা হয়। পূর্ব বাংলা কৃষি সমৃদ্ধ স্বনির্ভর হওয়া সত্ত্বেও পশ্চিমাংশের ব্যাপক শোষণ ও বৈষম্যের কারণে পিছিয়ে পড়তে থাকে। ফলে পূর্বাংশে মহান নেতা শেখ মুজিবুর রহমান ৬ দফাভিত্তিক আন্দোলন শুরু করেন। ৬ দফার উল্লেখযোগ্য দাবিসমূহ হলো- ১. ঐতিহাসিক লাহোর প্রস্তাবের ভিত্তিতে পাকিস্তানকে একটি সত্যিকার ফেডারেশনরূপে গড়তে হবে। তাতে পার্লামেন্টারি পদ্ধতিতে সরকার থাকবে। সব নির্বাচন সর্বজনীন প্রাপ্তবয়স্কদের সরাসরি ভোটে অনুষ্ঠিত হবে। আইনসভাসমূহের সার্বভৌমত্ব থাকবে।  ২. দেশরক্ষা ও পররাষ্ট্রসংক্রান্ত বিষয়সমূহের ক্ষমতা কেন্দ্রীয় সরকারের হাতে থাকবে। অন্যসব বিষয়ে স্টেটসমূহের পূর্ণ ক্ষমতা থাকবে। ৩. পূর্ব ও পশ্চিম পাকিস্তানের জন্য দুটি পৃথক অথচ সহজে বিনিময়যোগ্য মুদ্রা চালু থাকবে। অথবা একটি মুদ্রা থাকলে দুটি পৃথক রিজার্ভ ব্যাংক থাকবে। তবে সংবিধানে এমন ব্যবস্থা চালু রাখতে হবে, যাতে এক অঞ্চলের মুদ্রা অন্য অঞ্চলে পাচার হতে না পারে। ৪. সকল প্রকার কর ও শুল্ক ধার্য এবং তা আদায়ের ক্ষমতা থাকবে প্রাদেশিক সরকারের হাতে। আদায়কৃত রাজস্বের নির্ধারিত অংশ ফেডারেল তহবিলে জমা হবে। ৫. বৈদেশিক মুদ্রার ওপর অঙ্গরাজ্যগুলোর পূর্ণ নিয়ন্ত্রণ থাকবে। বৈদেশিক বাণিজ্য ও সাহায্য সম্পর্কে অঙ্গরাজ্যের সরকারগুলো আলাপ-আলোচনা ও চুক্তি করতে পারবে। আঞ্চলিক সংহতি ও জাতীয় নিরাপত্তা রক্ষার কার্যকর ব্যবস্থা। ৬. আঞ্চলিক সংহতি ও জাতীয় নিরাপত্তা রক্ষার কার্যকর ব্যবস্থা হিসেবে অঙ্গরাজ্যগুলো আধাসামরিক বাহিনী রাখতে পারবে।"
        },
        {
          "label": "ঘ",
          "question": "",
          "explanation": "উদ্দীপকে বসনিয়দের আন্দোলনের মতো বাঙালির উক্ত আন্দোলন তথা ছয় দফা আন্দোলন স্বাধীনতার পথ সুগম করেছিল। মন্তব্যটি যথার্থ ও যুক্তিযুক্ত। নিচে তা বিশ্লেষণ করা হলো- ১৮-২০ মার্চ, ১৯৬৬ সালে আওয়ামী লীগের ওয়ার্কিং কমিটিতে ছয় দফা গৃহীত হওয়ার পর বঙ্গবন্ধু ছয় দফার পক্ষে জনমত গড়ে তোলার জন্য বিভিন্ন স্থানে বক্তব্য দেন। তিনি ছয় দফাকে 'আমাদের বাঁচার দাবি' আখ্যায়িত করেন। ফলে ছয় দফার পক্ষে দ্রুত ব্যাপক জনমত গড়ে ওঠে। আইয়ুব সরকার তাতে আতঙ্কিত হয়ে আওয়ামী লীগের নেতাকর্মীদের ধরপাকড় শুরু করে। আইয়ুব খান এ সময় পূর্ব পাকিস্তানে এসে বিভিন্ন জনসভায় ছয় দফাকে রাষ্ট্রদ্রোহী ও পাকিস্তানের অখণ্ডতার প্রতি হুমকি বলে আখ্যা দেন। দিন দিন ছয় দফার জনপ্রিয়তা বৃদ্ধি পেলে আইয়ুব সরকার বঙ্গবন্ধুকে ১৯৬৬ সালের ৯ মে গ্রেফতার করে। বঙ্গবন্ধুকে গ্রেফতারের প্রতিবাদে ৭ জুন দেশব্যাপী হরতাল পালিত হয়। হরতালের সময় মিছিলে পুলিশের গুলিতে অনেক লোক প্রাণ হারায়। এ ঘটনার প্রতিবাদে ৮ জুন প্রাদেশিক পরিষদে বিরোধী দল ওয়াকআউট করে। ১৯৬৮ সালে - বঙ্গবন্ধুকে ঐতিহাসিক আগরতলা মামলায় অভিযুক্ত করে ট্রাইব্যুনালে বিচার শুরু করে। কিন্তু এর বিরুদ্ধে ১৯৬৯ সালের গণঅভ্যুত্থানের মুখে সরকার বঙ্গবন্ধু শেখ মুজিবুর রহমানকে মুক্তি দিতে বাধ্য হয়। ১৯৭০ সালের সাধারণ নির্বাচনে ছয় দফা কর্মসূচি ছিল নির্বাচনের মূল - ইশতেহার। এ নির্বাচনে ছয় দফার পক্ষে নিরঙ্কুশ বিজয় অর্জিত হয়। - তথাপি ছয় দফা কর্মসূচি বাস্তবায়ন করা সম্ভব হয়নি। ১৯৭১ সালের নির্দেশে মহান মুক্তিযুদ্ধ শুরু হয়। দীর্ঘ নয় মাস মুক্তিযুদ্ধের মাধ্যমে ২৫ মার্চ পাকিস্তানি হানাদার বাহিনী হত্যাযজ্ঞ শুরু করলে বঙ্গবন্ধুয় বাংলাদেশ স্বাধীনতা লাভ করে। উপরিউক্ত আলোচনা থেকে বলা যায় যে, ৬ দফা বাংলার জনগণের মধ্যে জাতীয়তাবাদের জাগরণ ঘটায়। যার আলোকেই বাংলাদেশের স্বাধীনতার আন্দোলন পরিচালিত হয়। আর এজন্যই ৬ দফা বাঙালির জাতীয় ইতিহাসে অত্যন্ত তাৎপর্যপূর্ণ।"
        }
      ]
    }
  ]
}