{
  "title": "ঢাকা, রাজশাহী, চট্টগ্রাম বোর্ড ২০২৫",
  "subtitle": "(11)",
  "questions": [
    {
      "number": "1",
      "uddipok": "জনাব জহিরুল ইসলাম তার ছেলেকে বিশ্ববিদ্যালয়ে এমন একটি বিষয়ে ভর্তি করেছেন, যে বিষয়ে লেখাপড়া করে সে উন্নত চরিত্রের অধিকারী হবে। জীবনের সকল পর্যায়ে ইসলামের দিক নির্দেশনা, তাওহিদ, রিসালাত ও আখিরাতের পরিপূর্ণ জ্ঞান লাভ করতে পারবে। অপরদিকে, জনাব খায়রুল ইসলাম তার চার বছর বয়সী ছেলেকে এমন প্রতিষ্ঠানে ভর্তি করতে চান, যে প্রতিষ্ঠানটি সাধারণত মসজিদের বারান্দায়, বৈঠকখানায়, বাড়ির আঙিনায় গড়ে ওঠে। সেখানে শিশুদের ওজু, গোসল ও আদব-কায়দা শিক্ষা দেয়া হয়।",
      "tag": "DB, RB, Ctg.B 2025",
      "sub_questions": [
        {
          "label": "ক",
          "question": "পৃথিবীর প্রথম মক্তবের নাম কী?",
          "explanation": "পৃথিবীর প্রথম মক্তবের নাম দারুল আরকাম।"
        },
        {
          "label": "খ",
          "question": "\"যে ব্যক্তি যে জাতির অনুকরণ করে, সে তাদেরই অন্তর্ভুক্ত হবে।\"- ব্যাখ্যা করো।",
          "explanation": "উল্লেখিত হাদিসটির মাধ্যমে রাসুলুল্লাহ (সা.) মুসলমানদের বিজাতীয় সংস্কৃতির অন্ধ অনুকরণ না করার ব্যাপারে সতর্ক করেছেন। জাতীয় সংস্কৃতি জাতির পরিচিতির প্রতীক। এক জাতি থেকে অন্য জাতির নীতি, দর্শন ও চরিত্র সংস্কৃতির মাধ্যমে আলাদা অস্তিত্ব পায়। ইসলামি সংস্কৃতি মুসলিম জাতির অস্তিত্ব রক্ষা করে। রাসুলুল্লাহ (সা.) করে, বলেন مِّنْ تَشَبَّةَ بِقَوْمٍ فَهُوَ مِنْهُمْ অর্থ: যে ব্যক্তি যে জাতির অনুকরণ সে তাদেরই অন্তর্ভুক্ত হবে (মুসনাদে আহমদ)। এজন্যই হিন্দুদের অনুকরণে তিলক ও পৈতা পরা, খ্রিষ্টানদের অনুকরণে ব্রুস পরা ইত্যাদি মুসলিমদের জন্য হারাম করা হয়েছে।"
        },
        {
          "label": "গ",
          "question": "উদ্দীপকে উল্লেখিত জনাব জহিরুল ইসলামের ছেলে যে বিষয়ে লেখাপড়া করেছেন, তা তোমার পাঠ্যবইয়ের কোন বিষয়ের সাথে সাদৃশ্যপূর্ণ? তা চিহ্নিতপূর্বক ব্যাখ্যা করো।",
          "explanation": "উদ্দীপকে উল্লেখিত জনাব জহিরুল ইসলামের ছেলে যে বিষয়ে পড়ালেখা করছে, তা আমার পাঠ্যবইয়ের ইসলাম শিক্ষা বিষয়ের সাথে সাদৃশ্যপূর্ণ। যে শিক্ষাব্যবস্থার মাধ্যমে মানুষ আল্লাহ তায়ালার শক্তি ও ক্ষমতা সম্পর্কে জানতে পারে এবং ইসলামি নীতিমালার আলোকে জীবন পরিচালনা করতে সক্ষম হয় তাকে ইসলাম শিক্ষা বলে। এই শিক্ষার মাধ্যমে আল্লাহর ইবাদতের সঠিক নিয়ম-কানুন সম্পর্কে ধারণা পাওয়া যায়। ইসলামকে সঠিকভাবে জানা এবং তা মানার মাধ্যমে মহান আল্লাহর সন্তুষ্টি অর্জনই এ শিক্ষার মূল উদ্দেশ্য। এটি জনাব জহিরুল ইসলামের ছেলের পঠিত বিষয়ের বর্ণনায়ও লক্ষণীয়। উদ্দীপকের জনাব জহিবুল ইসলাম তার ছেলেকে বিশ্ববিদ্যালয়ে এমন একটি বিষয়ে ভর্তি করেছেন। যে বিষয়ে লেখাপড়া করে তার চরিত্র উন্নত হবে। এছাড়াও এই বিষয় পাঠ করে সে জীবনের সকল পর্যায়ে ইসলামের দিক নির্দেশনা, তাওহিদ, রিসালাত ও আখিরাতের পূর্ণ জ্ঞান লাভ করতে পারবে। ইসলাম শিক্ষা এমন একটি বিষয় যা অধ্যয়নের মাধ্যমে আল্লাহকে চেনা যায় এবং ইসলামের বিধি-বিধান সম্পর্কে জ্ঞান লাভ করে আল্লাহর সন্তুষ্টি লাভের উপায় জানা যায়। তাই বলা যায়, জনাব জহিরুল ইসলামের ছেলের পঠিত বিষয়টি আমার পঠিত ইসলাম শিক্ষার সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে জনাব খায়রুল ইসলাম তার ছেলেকে কোন প্রতিষ্ঠানে ভর্তি করতে চান? চিহ্নিতপূর্বক তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকের জনাব খায়রুল ইসলাম তার ছেলেকে যে প্রতিষ্ঠানে ভর্তি করতে চান তা হলো মন্ত্রব। মস্তব বলা হয় সেই প্রতিষ্ঠানকে যেখানে ছোট ছোট মুসলিম ছেলে-মেয়েদেরকে ইসলামের প্রাথমিক জ্ঞানদান করা হয়। সাধারণত মসজিদের বারান্দায়, মাদরাসার সাথে, বৈঠকখানায়, বাড়ির আঙিনায় এ জাতীয় প্রতিষ্ঠান গড়ে তোলা হয়। এ প্রতিষ্ঠানে ইসলামি সংস্কৃতির ব্যবহারিক দিকগুলো হাতে কলমে শিক্ষা দেওয়া হয়। উদ্দীপকের জনাব খায়রুল ইসলাম এ প্রতিষ্ঠানের প্রতি ইঙ্গিত করেছেন। উদ্দীপকের জনাব খায়রুল ইসলাম তার চার বছর বয়সী ছেলেকে মক্তবে ভর্তি করতে চান, যেখানে শিশুদের ওজু, গোসল ও আদব কায়দা শিক্ষা দেওয়া হয়। মন্ত্রব মুসলিম শিশুদের একটি প্রাথমিক পাঠশালা। এখানেই শিশুদের ভবিষ্যতে প্রাতিষ্ঠানিক শিক্ষা গ্রহণের জন্য প্রস্তুত করা হয়। মক্তবেই শিশুর পড়ার অভ্যাস গড়ে উঠে। মক্তবের শিক্ষা, শিশুকে শৈশবেই নীতিবান করে তোলে। সত্য-মিথ্যা, ভালো-মন্দ, পবিত্রতা-অপবিত্রতা, হালাল-হারাম প্রভৃতি সম্পর্কে প্রয়োজনীয় প্রাথমিক জ্ঞান শিশুরা এখানেই পেয়ে থাকে। শিক্ষার্থীকে ইবাদতে অভ্যস্ত হওয়ার প্রয়োজনীয় শিক্ষা এখানেই দেওয়া হয়। মক্তবেই শিশু ভবিষ্যতের জন্য ভালো কিছু করার এবং সুনাগরিক হওয়ার প্রেরণা পায়। উপরের আলোচনা থেকে বলা যায়, উদ্দীপকে জনাব খায়রুল ইসলাম তার চার বছর বয়সী ছেলেকে মক্তবে ভর্তি করার ইচ্ছা পোষণ করেছেন। আমাদেরও উচিত আমাদের পরিবারের শিশুদেরকে মস্তবে শিক্ষা গ্রহণের সুযোগ দিয়ে তাদের মন পবিত্র করা এবং সঠিক শিক্ষায় শিক্ষিত করার ভিত তৈরি করা।"
        }
      ]
    },
    {
      "number": "2",
      "uddipok": "জনাব তছির উদ্দীন ও জনাব বশির উদ্দীন মুদি দোকানদার। জনাব তছির উদ্দীন সঠিকভাবে পণ্য ওজন দিয়ে বিক্রি করেন। ভালোমানের পণ্যের সাথে নিম্নমানের পণ্যের মিশ্রণ করেন না। অবৈধ কোনো পণ্য বিক্রিও করেন না। তিনি শরিয়তসম্মত পন্থায় ব্যবসা-বাণিজ্য করেন। অপরদিকে, বশির উদ্দীন অধিক মুনাফা লাভের আশায় ভালোমানের দ্রব্যের সাথে নিম্নমানের দ্রব্য মিশ্রিত করে চড়া দামে বিক্রি করেন। পণ্যের গুণগত মান বিকৃত করে ক্রেতার নিকট বিক্রি করেন ও ওজনেও কম দেন। মাঝে মাঝে অবৈধ পণ্যও বিক্রি করেন।",
      "tag": "DB, RB, Ctg.B 2025",
      "sub_questions": [
        {
          "label": "ক",
          "question": "'ইসলাম' শব্দের অর্থ কী?",
          "explanation": "'ইসলাম' শব্দের অর্থ আনুগত্য করা বা আত্মসমর্পণ করা।"
        },
        {
          "label": "খ",
          "question": "\"তোমরা সন্তুষ্টচিত্তে স্ত্রীদেরকে তাদের দেনমোহর প্রদান করো।\"- ব্যাখ্যা করো।",
          "explanation": "এই আয়াতে নারীদের প্রতি দেনমোহর দেওয়াকে বাধ্যতামূলক ও আন্তরিকভাবে প্রদানের নির্দেশ দেওয়া হয়েছে। ইসলামি বিবাহ-রীতিতে মোহরানা বিশেষ গুরুত্বপূর্ণ। এটি স্ত্রীর ন্যায়সঙ্গত ও আল্লাহপ্রদত্ত অধিকার। সেজন্য স্ত্রীর প্রতি স্বামীর প্রথম কর্তব্য হলো তার মোহরানা আদায় করে দেওয়া। স্বামী স্ত্রীর মর্যাদা ও নিজের সামর্থ্য অনুযায়ী মোহরানা নির্ধারণ করবেন এবং স্বেচ্ছায় ও স্বতঃস্ফূর্তভাবে তা আদায় করে দেবেন। আল্লাহ তায়ালা বলেছেন- \"আর তোমরা স্ত্রীদের মোহরানা স্বেচ্ছায় ও খুশিমনে দিয়ে দাও” (সূরা আন নিসা, আয়াত: ৪)।"
        },
        {
          "label": "গ",
          "question": "উদ্দীপকে বর্ণিত জনাব তছির উদ্দীনের কর্মে কীসের ইঙ্গিত পাওয়া যায়? তা ব্যাখ্যা করো।",
          "explanation": "উদ্দীপকে বর্ণিত জনাব তছির উদ্দীনের কর্মে হালাল উপার্জনের ইঙ্গিত পাওয়া যায়। হালাল উপার্জন অর্থ বৈধ, আইনানুগ বা অনুমোদিত পন্থায় উপার্জন। শরিয়তের পরিভাষায়, শরিয়তসম্মত পন্থায় ব্যবসা-বাণিজ্য, চাকরি, শ্রম বিনিয়োগ, মেধা খাটানো ইত্যাদির মাধ্যমে উপার্জন করাকে হালাল উপার্জন বলা হয়। জনাব তছির উদ্দীনের কর্মেও এ গুণটিই লক্ষ্য করা যায়। উদ্দীপকে বর্ণিত জনাব তছির উদ্দীন সঠিকভাবে পণ্য ওজন দিয়ে বিক্রি করেন। ভালোমানের পণ্যের সাথে নিম্নমানের পণ্যের মিশ্রণ করেন না। অবৈধ কোনো পণ্য বিক্রিও করেন না। তিনি শরিয়তসম্মত পন্থায় ব্যবসা-বাণিজ্য করেন। তার এ ব্যবসা-বাণিজ্য পদ্ধতি হালাল উপার্জনকেই প্রস্ফুটিত করে। হালাল উপার্জনের মাধ্যমে আল্লাহ ও রাসুল (সা.) এর - আদেশ মান্য করা হয়। এ প্রসঙ্গে রাসুল (সা.) বলেন, 'সত্যবাদী মুসলিম ব্যবসায়ী কিয়ামতের দিন শহিদদের সাথে থাকবে' (ইবনে মাজাহ)। এ হাদিসে মূলত হালাল উপার্জনের প্রতি গুরুত্বারোপ করা হয়েছে। এছাড়া রাসুল (সা.) অন্যত্র বলেছেন, \"হালাল জীবিকা উপার্জন করা ফরজের পরে একটি ফরজ' (সহিহ বুখারি); আর হালাল উপার্জনের অনিবার্য প্রতিদান হিসেবে রয়েছে আখিরাতের পরম সাফল্য লাভ।"
        },
        {
          "label": "ঘ",
          "question": "উদ্দীপকে বর্ণিত জনাব বশির উদ্দীনের কর্মে যা ফুটে উঠেছে, তা তোমার পাঠ্যবইয়ের কোন বিষয়ের সাথে সাদৃশ্যপূর্ণ? তা চিহ্নিতপূর্বক বিশ্লেষণ করো। 8",
          "explanation": "উদ্দীপকে বর্ণিত জনাব বশির উদ্দীনের কর্মে যা ফুটে উঠেছে, তা পাঠ্যবইয়ে বর্ণিত হারাম উপার্জনের সাথে সাদৃশ্যপূর্ণ। অবৈধ, অননুমোদিত বা শরিয়ত পরিপন্থি যেকোনো উপায়ে উপার্জন করাকে হারাম উপার্জন বলে। অর্থাৎ, যেসব বিষয় কুরআন ও হাদিসের মাধ্যমে স্পষ্টভাবে অবৈধ প্রমাণিত হয় তাকে হারাম বলে। যা জনাব বশির উদ্দীনের কর্মে ফুটে উঠেছে। উদ্দীপকের বশির উদ্দীন অতিরিক্ত মুনাফা লাভের আশায় অবৈধভাবে ভালোমানের দ্রব্যের সাথে নিম্নমানের দ্রব্য মিশ্রিত করে, চড়া দামে বিক্রি করেন। পণ্যের গুণগত মান বিকৃত করে কেতার নিকট বিক্রি করেন ও ওজনেও কম দেন। তার এ কাজটি স্পষ্টত খাদ্যে ভেজাল ও প্রতারণাকে নির্দেশ করে। এর মাধ্যমে উপার্জিত অর্থ হারাম। হারাম উপার্জনের সাথে জড়িয়ে থাকে ক্ষতিগ্রস্ত মানুষের অভিসম্পাত। আল্লাহ তাআলা হারাম উপার্জন করতে নিষেধ করেছেন। এতে একদিকে যেমন আল্লাহর নির্দেশের বিরোধিতা করা হয়, অন্যদিকে তেমনি অনুসরণ করা হয় নিজের কুপ্রবৃত্তির। রাসুলুল্লাহ (স) বলেন, \"যে গোশত হারাম জীবিকা দিয়ে গঠিত তা বেহেশতে প্রবেশ করেব না। আর হারাম জীবিকায় গঠিত প্রতিটি গোশতের জন্য উপযুক্ত আবাস হলো জাহান্নাম\" (মুসনাদে আহমাদ)। পরিশেষে বলা যায়, হালাল উপার্জন করা আল্লাহর নির্দেশ। এটি একটি গুরুত্বপূর্ণ ফরজ ইবাদত। ইবাদতের মাধ্যমে আল্লাহ তায়ালার সন্তুষ্টি অর্জন করতে হলে খাদ্যে ভেজাল এবং ওজনে কম না দিয়ে বৈধ পন্থায় উপার্জন করতে হবে।"
        }
      ]
    },
    {
      "number": "3",
      "uddipok": "হাফিজ ও শহীদ দ্বাদশ শ্রেণির ছাত্র। নিজ এলাকার পরিবেশ, গাছপালা, নদ-নদী, পাহাড়-পর্বত, মাঠ-ঘাট হাফিজের মনকে আকর্ষণ করে। সে বিদেশি পণ্য পরিহার করে, দেশি পণ্য ব্যবহার করে। অপরদিকে, শহীদ মেয়েদেরকে তুচ্ছ-তাচ্ছিল্য করে। তাদেরকে হেয় ও ঘৃণা করে। সে মনে করে -মেয়েদের কারণেই পরিবারে অশান্তির সৃষ্টি হয়। তাদের লেখাপড়া করারও কোনো প্রয়োজন নেই",
      "tag": "DB, RB, Ctg.B 2025",
      "sub_questions": [
        {
          "label": "ক",
          "question": "'হালাল' শব্দের অর্থ কী?",
          "explanation": "'হালাল' শব্দের অর্থ বৈধ।"
        },
        {
          "label": "খ",
          "question": "\"দু'হাত দিয়ে উপার্জিত খাবারের চেয়ে উত্তম খাবার কেউ কোনোদিন খায়নি।\"- ব্যাখ্যা করো",
          "explanation": "দুহাত দিয়ে উপার্জিত খাবার তথা নিজের পরিশ্রমে উপার্জিত খাবারই মানুষের জন্য সর্বোত্তম ও সম্মানজনক। হালাল উপার্জন বা گنبُ الْحَلَالِ বলতে বৈধ, আইনানুগ বা অনুমোদিত পন্থায় উপার্জন বোঝায়। অন্যের সাহায্য বা অনুগ্রহের উপর নির্ভর না করে নিজ হাতে কাজ করে উপার্জন করা খাদ্যই সবচেয়ে সম্মানজনক ও আত্মতৃপ্তিকর। এটি আত্মনির্ভরশীলতা, সততা ও পরিশ্রমের মূল্যবোধকে জাগ্রত করে, যা একজন ব্যক্তিকে প্রকৃত মর্যাদা ও সৎ জীবনের পথে পরিচালিত করে। ইসলামে শ্রমলব্ধ হালাল উপার্জনকেই সর্বোত্তম হিসেবে বিবেচনা করা হয়। এজন্যই রাসুলুল্লাহ (সা.) বলেছেন, 'দুহাত দিয়ে উপার্জিত খাবারের চেয়ে উত্তম খাবার কেউ কোনোদিন খায়নি (সহিহ বুখারি)।"
        },
        {
          "label": "গ",
          "question": "উদ্দীপকে উল্লেখিত হাফিজের চিন্তা-চেতনা ও কর্মে কীসের ইঙ্গিত পাওয়া যায়? তা চিহ্নিতপূর্বক তোমার পাঠ্যবইয়ের আলোকে ব্যাখ্যা করো।",
          "explanation": "উদ্দীপকে উল্লিখিত হাফিজের চিন্তা-চেতনা ও কর্মে দেশপ্রেমের ইঙ্গিত পাওয়া যায়। দেশপ্রেম অর্থ নিজের দেশের প্রতি ভালোবাসা ও আকর্ষণ। এর আরবি প্রতিশব্দ حب الوطن। শরিয়তের পরিভাষায়, মানুষের স্থায়ী বাসস্থান বা মাতৃভূমিতে জন্মগ্রহণ, বসবাস, এর আলো-বাতাস গ্রহণ, ফলমূল ভক্ষণ, প্রাকৃতিক পরিবেশ তথা গাছপালা, বৃক্ষরাজি, নদ-নদী, পাহাড়-পর্বত অনবরত দর্শন, ঋতু বৈচিত্র্যে লালিত-পালিত হওয়া ইত্যাদি কারণে স্বদেশের প্রতি যে মায়া-মমতা ও আকর্ষণ সৃষ্টি হয় তাকে দেশপ্রেম বলা হয়। যা উদ্দীপকে বর্ণিত হাফিজের চিন্তা-চেতনার মধ্যে লক্ষণীয়। উদ্দীপকে দেখা যায়, নিজ এলাকার পরিবেশ, গাছপালা, নদ-নদী, পাহাড়-পর্বত, মাঠ-ঘাট হাফিজের মনকে আকর্ষণ করে। সে বিদেশি পণ্য পরিহার করে দেশি পণ্য ব্যবহার করে। যার দ্বারা তার মধ্যে দেশপ্রেমের নিদর্শন ফুটে উঠেছে। দেশপ্রেম একটি মহৎ গুণ। সব নবি-রাসুল ও মহামানবের মধ্যে পূর্ণমাত্রায় দেশপ্রেম ছিল। দেশের প্রতি দায়িত্ব পালন করা দেশপ্রেমের অন্যতম অংশ। কোনো ব্যক্তি যদি আল্লাহর সন্তুষ্টিলাভের উদ্দেশ্যে দেশের জন্য জীবন দেন, তিনি শহিদ হিসেবে গণ্য হবেন। দেশপ্রেমের এত গুরুত্ব ও তাৎপর্যের কারণে জ্ঞানীরা বলেছেন- 'দেশপ্রেম ইমানের অঙ্গ' (প্রবাদ)।"
        },
        {
          "label": "ঘ",
          "question": "উদ্দীপকে উল্লেখিত শহীদের কর্মে ও চিন্তা ভাবনায় ইসলামের কোন বিষয়টি ক্ষুন্ন হয়েছে? তা তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকে উল্লেখিত শহীদের কর্মে ও চিন্তা-ভাবনায় ইসলামের নারীর অধিকার ক্ষুণ্ণ হয়েছে। ইসলামে নারীদের যথার্থ সম্মান ও মর্যাদা দেওয়া হয়েছে। বস্তুত ইসলামই একমাত্র ধর্ম, যেখানে নারীকে সর্বক্ষেত্রে পূর্ণ অধিকার ও মর্যাদা দেওয়া হয়েছে। ইসলাম নারীদেরকে মৌলিক অধিকার ভোগের স্বীকৃতি দিয়েছে। পাশাপাশি নারীদের জীবন, সম্পদ, সম্ভ্রম, অর্থোপার্জন, উত্তরাধিকার, ক্ষমা লাভ, রাজনৈতিক ইত্যাদি সব ধরনের অধিকার ইসলামে স্বীকৃত। কিন্তু শহীদের আচরণে এর ব্যতিক্রম পরিলক্ষিত হয়। উদ্দীপকের শহীদ মেয়েদের প্রতি নেতিবাচক দৃষ্টিভঙ্গি পোষণ করে। মেয়েদের তুচ্ছ-তাচ্ছিল্য করে। তাদেরকে হেয় ও ঘৃণা করে। সে মনে করে মেয়েদের কারণেই পরিবারে অশান্তি সৃষ্টি হয়। তাদের লেখাপড়া করারও কোনো প্রয়োজন নেই। তার এ আচরণে ইসলামে নারীর অধিকার লঙ্ঘিত হয়েছে। কেননা ইসলামে নারীদেরকে পূর্ণ অধিকার ও মর্যাদা দেওয়া। হয়েছে। নারীরা সর্বক্ষেত্রেই পুরুষের সমান মর্যাদা ও আচার-আচরণ প্রাপ্তির অধিকার রাখে। নারীদের তুচ্ছ-তাচ্ছিল্য করা, ঘৃণা করা, হীন ও নীচ মনে করা ইসলাম স্বীকৃত নয়। বরং ইসলামে নারীদেরকে পুরুষের মতোই অধিকার ও মর্যাদা প্রদান করা হয়েছে। আল্লাহ তাআলা বলেন, \"নারীরা তোমাদের ভূষণ এবং তোমরা (পুরুষেরা) তাদের ভূষণ\" (সূরা আল-বাকারা, আয়াত: ১৮৭)। উল্লেখিত আলোচনার ভিত্তিতে বলা যায়, ইসলামে নারীদেরকে যথার্থ সম্মান ও মর্যাদা প্রদান করা হয়েছে। আর নারীদের তুচ্ছ-তাচ্ছিল্য ও ঘৃণ্য করে শহীদ তাদের অধিকার ক্ষুন্ন করেছে।"
        }
      ]
    },
    {
      "number": "4",
      "uddipok": "জনাব রায়হান গার্মেন্টসের মালিক। তিনি আট বছরের ছেলেকে শ্রমিক হিসেবে তার কারখানায় নিয়োগ দিয়েছেন। বড় বড় কাপড়ের বেল তার মাথায় নিয়ে বহন করার দায়িত্ব দিয়েছেন। যা তার পক্ষে বহন করা অসম্ভব। অপরদিকে, শফিকের জন্ম থেকেই একখানা পা নেই। তার এলাকারই বড় ভাই জনাব মারুফ একজন শিল্পপতি। তিনি শফিককে নিয়মিত দেখাশোনা করেন এবং তার সংসারের খরচ চালানোর জন্য প্রত্যেক মাসে নির্দিষ্ট পরিমাণ অর্থ প্রদান করেন।",
      "tag": "DB, RB, Ctg.B 2025",
      "sub_questions": [
        {
          "label": "ক",
          "question": "'দেনমোহর' কার অধিকার?",
          "explanation": "দেনমোহর স্ত্রীর অধিকার।"
        },
        {
          "label": "খ",
          "question": "'মায়ের পায়ের নিচে সন্তানের জান্নাত।'-ব্যাখ্যা করো।",
          "explanation": "মহানবি (স) বলেছেন, 'মায়ের পদতলে সন্তানের বেহেশত'। হাদিসের এ কথাটি একটি রূপক অর্থে ব্যবহৃত হয়েছে। একজন মা তার সন্তানকে গর্ভে ধারণ করে অত্যন্ত কষ্টের সাথে তাকে জন্ম দেন, লালন-পালন করেন। সন্তানের জীবনে মায়ের অবদান অনেক বেশি। তাই সন্তানের কাছে মা অত্যন্ত শ্রদ্ধার পাত্র এবং মায়ের প্রতি সন্তানের দায়িত্ব ও কর্তব্য অনেক। তাই কেউ যদি মাকে খুশি করতে পারে তাহলে তার ওপর আল্লাহ খুশি হবেন। আর যার ওপর আল্লাহ খুশি সে নিশ্চিত জান্নাতে যাবে। তবে এটি অবশ্যই মনে রাখতে হবে, মাকে খুশি করতে গিয়ে আল্লাহ ও রাসুল (স) এর কোনো নির্দেশ অমান্য করা যাবে না।"
        },
        {
          "label": "গ",
          "question": "উদ্দীপকে উল্লেখিত জনাব রায়হানের কর্মে ইসলামের কোন বিধানটি ক্ষুন্ন হয়েছে? তা চিহ্নিতপূর্বক ব্যাখ্যা করো।",
          "explanation": "উদ্দীপকে উল্লেখিত জনাব রায়হানের কর্মে ইসলামের শিশু অধিকার বিধানটি ক্ষুন্ন হয়েছে। জন্মের পূববর্তী এবং পরবর্তী শিশুদের প্রতি পরিবার তথা সমাজের করণীয় দায়িত্ব পালন করাই হলো শিশু অধিকার। এ দ্বন্দ্ব-সংঘাতময় বিশ্বে শিশুদের নিরাপদে বেড়ে ওঠার, সুষ্ঠু বিকাশের, অত্যাচার অন্যায় থেকে মুক্ত থাকার সম্পূর্ণ অধিকার রয়েছে। ইসলামি ও প্রাতিষ্ঠানিক পড়াশোনা করে সুন্দরভাবে জীবন গড়ার অধিকার রয়েছে। জনাব রায়হানের কর্মে শিশুদের ইসলামের এ মহান অধিকারটি ক্ষুন্ন হয়েছে। উদ্দীপকের জনাব রায়হান আট বছরের ছেলেকে শ্রমিক হিসেবে তার কারখানায় নিয়োগ দিয়েছেন। একটি ছোট শিশু হওয়া স্বত্ত্বেও বড় বড় কাপড়ের বেল তার মাথায় নিয়ে বহন করার দায়িত্ব দিয়েছেন। যা দ্বারা শিশুদের প্রতি অতি অমানবিক আচরণ লক্ষণীয় এবং স্পষ্টতই শিশু অধিকারের বিষয়টি ক্ষুন্ন হয়েছে। ইসলামে শিশুদের স্বার্থকে অগ্রাধিকার দেওয়া হয়েছে। রাসুলুল্লাহ (সা.)-এর কাছে মৌসুমের প্রথম ফল আনা হতো। তিনি প্রথমে তা শিশুদের হাতে তুলে দিতেন। এমনকি শিশুরা কষ্ট পাবে ভেবে সালাতে কিরায়াত সংক্ষিপ্ত করতেন। তাছাড়া স্নেহ-মমতা ও ভালোবাসার সবচেয়ে হকদার হলো শিশুরা। যা জনাব রায়হানের কর্মের মধ্যে লক্ষ্য করা যায় না।"
        },
        {
          "label": "ঘ",
          "question": "উদ্দীপকে উল্লেখিত জনাব মারুফের কর্মে যা ফুটে উঠেছে, তা তোমার পাঠ্যবইয়ের কোন বিষয়ের সাথে সাদৃশ্যপূর্ণ? তা বিশ্লেষণ করো।",
          "explanation": "জনাব মারুফের কর্মে যা ফুটে উঠেছে তা পাঠ্যবইয়ের প্রতিবন্ধী অধিকারের সাথে সাদৃশ্যপূর্ণ। যে ব্যক্তি জন্মগতভাবে বা রোগগ্রস্ত হয়ে কিংবা অন্য কোনো কারণে দৈহিকভাবে বিকলাঙ্গ বা মানসিকভাবে ভারসাম্যহীন এবং স্বাভাবিক জীবনযাপনে অক্ষম তাকে প্রতিবন্ধী বলে। ইসলামের দৃষ্টিতে প্রতিবন্ধিতা কোনো অভিশাপ বা পাপের ফল নয়। বরং ব্যক্তির জন্য আখিরাতের মর্যাদা লাভের সোপান। এজন্য ইসলামে প্রতিবন্ধীদের অধিকার আদায়ের ব্যাপারে কঠোর নির্দেশ দেওয়া হয়েছে। আর জনাব মারুফের কর্মকাণ্ডে এর পূর্ণ প্রতিফলন লক্ষ করা যায়। জনাব মারুফ তার এলাকার প্রতিবন্ধী শফিককে নিয়মিত দেখাশোনা করেন এবং তার সংসারের খরচ চালানোর জন্য প্রত্যেক মাসে নির্দিষ্ট পরিমাণ অর্থ প্রদান করেন। তার এমন কর্মকাণ্ড দ্বারা তিনি প্রতিবন্ধীদের অধিকার আদায় করেছেন। ইসলামে সুস্থ মানুষের মতো প্রতিবন্ধীদেরও সব ধরনের অধিকার দেওয়া হয়েছে। বরং কিছু কিছু ক্ষেত্রে সুস্থ মানুষের চেয়েও তাদেরকে আরও বাড়তি অধিকার দেওয়া হয়েছে। সাধারণত প্রতিবন্ধীরা সুস্থ ও স্বাভাবিক মানুষের মতো হাঁটতে, দেখতে ও কথা বলতে পারে না, যার কারণে তারা বিভিন্ন সমস্যার সম্মুখীন হয়। এরূপ পরিস্থিতিতে তাদের সাহায্য করা আমাদের সকলেরই একান্ত কর্তব্য। কেননা সুস্থ ও স্বাভাবিক মানুষের চেয়ে প্রতিবন্ধীরা সাহায্য-সহযোগিতা পাওয়ার বেশি হকদার। আল্লাহ তায়ালা বলেন, 'তাদের (ধনীদের) ধনসম্পদে অভাবগ্রস্ত ও সুবিধা বধ্যিতদের অধিকার রয়েছে' (সূরা আয-যারিয়াত: ১৯)। পরিশেষে বলা যায়, জনাব মারুফের কর্মকান্ড দ্বারা প্রতিবন্ধীদের অধিকার আদায় করা হয়েছে। আর তার এ কাজের গুরুত্ব ইসলামের দৃষ্টিতে অপরিসীম।"
        }
      ]
    },
    {
      "number": "5",
      "uddipok": "আব্দুর রকিব ও জালাল উদ্দীন একই এলাকার বাসিন্দা। দুজনের আলাপ চারিতার একপর্যায়ে আব্দুর রকিব বলল, আমি এমন একটি পরিবার দেখেছি, যে পরিবার স্নেহ, মায়া-মমতা, আদব-কায়দা ও চরিত্র গঠনে ভূমিকা পালন করে। যেখানে সব মানবীয় গুণের প্রশিক্ষণ দেয়া হয়। একথা শুনে জালাল উদ্দীন বলল, ঐ পরিবারে বড় ভাই ছোট বোনকে লেখাপড়া ও মানবিক মূল্যবোধ শিক্ষা দেয় এবং বোন ও ভাইকে শ্রদ্বা ও সম্মান করে।",
      "tag": "DB, RB, Ctg.B 2025",
      "sub_questions": [
        {
          "label": "ক",
          "question": "পৃথিবীর প্রথম মানব কে?",
          "explanation": "পৃথিবীর প্রথম মানব হযরত আদম (আ.)।"
        },
        {
          "label": "খ",
          "question": "\"তোমরা উপহার দাও, এতে ভালোবাসা বৃদ্ধি পাবে।\"- ব্যাখ্যা করো।",
          "explanation": "রাসূল (সা.)-এর বাণী \"তোমরা উপহার দাও, এতে ভালোবাসা বৃদ্ধি পাবে\"- হাদিসটিতে স্বামী-স্ত্রীর দাম্পত্য জীবন সম্পর্কে বলা হয়েছে। ইসলামি পরিবার ব্যবস্থায় স্বামী-স্ত্রী হলেন প্রধান নিয়ামক। পরিবারের অস্তিত্ব সংরক্ষণ ও কার্যকারিতা নিশ্চিত করার জন্য ইসলাম স্বামীর প্রতি স্ত্রীর ও স্ত্রীর প্রতি স্বামীর কিছু কর্তব্য নির্দেশ করেছে। পাশাপাশি নির্ধারণ করে দিয়েছে তাদের পারস্পরিক অধিকার। উপহার দেওয়াও এসকল অধিকারের অন্তর্ভুক্ত। বিভিন্ন উপলক্ষ্যে স্বামী তার স্ত্রীকে উপহার দেবেন। উপহার দামি হওয়া শর্ত নয়, বরং স্বামী তার সাধ্যমতো উপহার দেবেন। এতে স্বামী-স্ত্রীর পারস্পরিক সম্পর্ক সুন্দর ও সুদৃঢ় হবে।."
        },
        {
          "label": "গ",
          "question": "উদ্দীপকে উল্লেখিত আব্দুর রকিবের বক্তব্যে কীসের ইঙ্গিত পাওয়া যায়? তা চিহ্নিত করে ব্যাখ্যা করো।",
          "explanation": "উদ্দীপকে উল্লেখিত আব্দুর রকিবের বক্তব্যে ইসলামি পরিবারের ইঙ্গিত পাওয়া যায়। যে পরিবার ইসলামি ভাবধারা ও মূলনীতির ভিত্তিতে পরিচালিত হয় তাকে ইসলামি পরিবার বলে। কুরআন-সুন্নাহর নীতিমালার আলোকে ইসলামি পরিবার গড়ে ওঠে বলে এখানে আল্লাহ ও রাসুল (সা.)-এর বিধানের পূর্ণাঙ্গ বাস্তবায়ন সম্ভব হয়। আর এজন্যই এ পরিবারে পারস্পরিক দায়িত্ববোধ, সহযোগিতা, শ্রদ্ধা, স্নেহ-ভালোবাসা, শান্তি ইত্যাদি। বজায় থাকে। যা আব্দুর রকিবের বক্তব্যেও প্রকাশ পেয়েছে। উদ্দীপকে আব্দুর রকিব এমন এক পরিবারের বর্ণনা দিলেন, যে পরিবার স্নেহ, মায়া-মমতা, আদব-কায়দা ও চরিত্র গঠনে ভূমিকা পালন করে। সেখানে সব মানবীয় গুণের প্রশিক্ষণ দেওয়া হয়। তার এ বক্তব্যে ইসলামি পরিবারের পরিচয় ফুটে উঠেছে। ইসলামি পরিবারের প্রত্যেক সদস্য অপর সদস্যের জন্য আল্লাহর নির্ধারিত কিছু দায়িত্ব পালন করে। তারা একে অপরের প্রতি সম্মান প্রদর্শন করে, শ্রদ্ধা করে, এবং প্রয়োজনীয় কাজে সাহায্য-সহযোগিতা করে। সর্বোপরি, ইসলামি বিধানানুযায়ী পরিচালিত হয় বলে এ পরিবারের সদস্যরা পরিবারের মধ্যে ইসলামি বিধানের বাস্তব অনুশীলন করে। যার ফলে পরিবারের শান্তি, তৃপ্তি ও নিরাপত্তা বজায় থাকে। তাই বলা যায়, আব্দুর রকিবের বক্তব্যে ইসলামি পরিবারের পরিচয়ই প্রকাশ পেয়েছে।"
        },
        {
          "label": "ঘ",
          "question": "উদ্দীপকে উল্লেখিত জালাল উদ্দীনের বক্তব্যে যা ফুটে উঠেছে, তা তোমার পাঠ্যবইয়ের কোন বিষয়ের সাথে সাদৃশ্যপূর্ণ? তা নির্ণয় করে বিশ্লেষণ করো।",
          "explanation": "উদ্দীপকে উল্লেখিত জালাল উদ্দীনের বক্তব্য আমার পাঠ্যবইয়ের ভাই-বোনের পারস্পরিক অধিকার ও কর্তব্যের সাথে সাদৃশ্যপূর্ণ। ইসলামি পরিবারে, সহোদর, বৈমাত্রেয় বা দুগ্ধসম্পর্কীয় ভাইয়ের বা ভাইয়ের প্রতি বোনের, কিংবা বোনের প্রতি ভাইয়ের অথবা বোনের প্রতি বোনের বিভিন্ন দায়িত্ব পালনের বিধান দেওয়া হয়েছে। এ দায়িত্ব পালন করা একজন ভাই বা বোনের যেমন কর্তব্য, অপরজনের তা হলো অধিকার। জালাল উদ্দীনের বক্তব্যে এ বিষয়টি লক্ষ্য করা যায়। উদ্দীপকের জালাল উদ্দীন ইসলামি শরিয়তের বৈশিষ্ট্য শুনে বললো, ঐ পরিবারের বড় ভাই ছোট বোনকে লেখাপড়া ও মানবিক মূল্যবোধ শিক্ষা দেয় এবং বোনও ভাইকে শ্রদ্ধা ও সম্মান করে। যা দ্বারা মূলত ভাই-বোনের পরস্পর অধিকার ও কর্তব্যের বিষয়টি ফুটে উঠেছে। ইসলামি পরিবারে বড় ভাইয়ের কর্তব্য হলো ছোটদের স্নেহ করা, তাদের খোঁজখবর নেওয়া, যত্ন এবং পরিচর্যা করা, নৈতিক আদবকায়দা শিক্ষা দেওয়া। এছাড়াও ছোট ভাইবোনের পড়াশোনা, চাকরি, বিবাহ প্রভৃতি কাজ সম্পাদন করা বড়দের কর্তব্য। আর ছোট ভাইবোনের কর্তব্য হচ্ছে তাদের বড়দের প্রতি শ্রদ্ধা প্রদর্শন করা, তাদের কথা 'মেনে চলা। এ সম্পর্কে রাসুলুল্লাহ (সা.) বলেন, \"বড় ভাইয়ের তাদের ছোটদের ওপর তেমন অধিকার রয়েছে যেমন পিতার অধিকার আছে সন্তানের ওপর\" (বায়হাকি)। পরিশেষে বলা যায়, কুরআন মাজিদে ও হাদিসে ইসলামি পরিবারের ভাইবোনদের পারস্পরিক অধিকার নির্ধারিত করে দেওয়া হয়েছে। ভাইবোনের দায়িত্ব হলো যথাযথভাবে অপর ভাইবোনের এ অধিকারসমূহ আদায় করে দেওয়া।"
        }
      ]
    },
    {
      "number": "6",
      "uddipok": "জনাব তাওফিকুর রহমান দু'সন্তানের জনক। তিনি ছেলে-মেয়েদের ছোট বেলা থেকেই আদব-কায়দা, কুরআন-হাদিস, আমল-আকিদা ও নৈতিক চরিত্র গঠনের শিক্ষা দিয়েছেন। তিনি তার সন্তানদেরকে আদর্শ মানব হিসেবে গড়ে তোলার জন্য লেখাপড়াসহ সকল ব্যয়ভার বহন করেন। অপরদিকে, তার বন্ধু রোহান সাহেব একজন ব্যাংকার। তিনি অফিসের কাজ শেষ করে বাড়িতে ফিরে দেখলেন, তার স্ত্রী অসুস্থ। তিনি দ্রুত স্ত্রীকে হাসপাতালে ভর্তি করলেন এবং নিজ হাতে সেবা-শুশ্রুষা করলেন।",
      "tag": "DB, RB, Ctg.B 2025",
      "sub_questions": [
        {
          "label": "ক",
          "question": "'আদল' শব্দের অর্থ কী?",
          "explanation": "আদল শব্দের অর্থ ন্যায়বিচার।"
        },
        {
          "label": "খ",
          "question": "\"যে ব্যক্তি কোনো মুসলমানের দোষ-ত্রুটি গোপন করে, কিয়ামতের দিন আল্লাহ তার দোষ-ত্রুটি গোপন রাখবেন।\"- ব্যাখ্যা করো। ২",
          "explanation": "রাসুল (স) বলেছেন, \"যে ব্যক্তি কোনো মুসলমানের দোষ-ত্রুটি গোপন রাখে, কিয়ামতের দিন আল্লাহ তার দোষ-ত্রুটি গোপন রাখবেন\" (সহিহ মুসলিম: ২৫৯০)। প্রত্যেক মানুষেরই কিছু না কিছু দোষ-ত্রুটি থাকে। যদি কেউ সেই দোষ প্রকাশ করে দেয়, তাহলে তা অপমানজনক হতে পারে এবং সমাজে ব্যক্তিটির সম্মানহানি ঘটতে পারে। ইসলাম আমাদের শিক্ষা দেয়, যদি.. সেই দোষ কারও ক্ষতি না করে এবং গোপন থাকে, তবে তা প্রচার না করাই উত্তম। এটি পারস্পরিক ভ্রাতৃত্ব ও কল্যাণবোধকে বৃদ্ধি করে এবং সমাজে শান্তি ও সৌহার্দ্য বজায় রাখে।"
        },
        {
          "label": "গ",
          "question": "উদ্দীপকে উল্লেখিত জনাব তাওফিকুর রহমানের কর্মের সাথে তোমার পাঠ্যবইয়ের কোন বিষয়ের মিল রয়েছে? তা ব্যাখ্যা করো। ৩",
          "explanation": "উদ্দীপকে উল্লিখিত জনাব তাওফিকুর রহমানের কর্মের সাথে আমার পঠিত ইসলামি পরিবারের সন্তানের প্রতি পিতার দায়িত্ব ও কর্তব্য বিষয়ের সাথে মিল রয়েছে। ইসলামি পরিবারের পিতাকে সন্তানের প্রতি কিছু দায়িত্ব পালন করতে হয়। এ দায়িত্বগুলো মাতাও পালন করতে পারেন কিন্তু সেজন্য তিনি বাধ্য নন। এসব দায়িত্বের ব্যাপারে পিতাকেই জবাবদিহি করতে হবে। জনাব তাওফিকুর রহমানের কর্মকাণ্ডে এমনই কিছু গুরুত্বপূর্ণ দায়িত্ব পালনের চিত্র ফুটে উঠেছে। উদ্দীপকের জনাব তাওফিকুর রহমান তার দুই সন্তানকে ছোটোবেলা থেকেই আদব-কায়দা, কুরআন-হাদিস, আমল-আকিদা ও নৈতিক চরিত্র গঠনের শিক্ষা দিয়েছেন। পাশাপাশি তিনি সন্তানদেরকে আদর্শ মানব হিসেবে গড়ে তোলার জন্য লেখাপড়াসহ সকল ব্যয়ভার বহন করেন। তার এরূপ আচরণে সন্তানের প্রতি পিতার দায়িত্ববোধ প্রকাশ পেয়েছে। মুসলিম পরিবারে পিতাই প্রধান অভিভাবক। সন্তানদেরকে লালন-পালনের ক্ষেত্রে পিতাকে বেশ কিছু গুরুত্বপূর্ণ দায়িত্ব পালন করতে হয়। নির্বাহ করা, দুস্থ কন্যাসন্তানকে আশ্রয়দান, যথাযথভাবে উত্তরাধিকার বণ্টন করে দেওয়া ইত্যাদি। সন্তানের প্রতি পিতামাতার দায়িত্ব সম্পর্কে রাসুলুল্লাহ (সা.) বলেন, \"প্রতিটি মানব শিশুই ইসলামি স্বভাবের ওপরই জন্মগ্রহণ করে। তারপর তার বাবা-মা তাকে ইহুদি, খ্রিষ্টান ও অগ্নিপূজারী বানায়\" (সহিহ বুখারি)। যেমন: সন্তানকে শরিয়াহভিত্তিক শিক্ষায় শিক্ষিত করা, সন্তানের ব্যয়"
        },
        {
          "label": "ঘ",
          "question": "উদ্দীপকে উল্লেখিত রোহান সাহেবের কর্মে যা ফুটে উঠেছে, তা চিহ্নিতপূর্বক পারিবারিক জীবনে এর প্রভাব মূল্যায়ন করো। 8",
          "explanation": "উদ্দীপকে উল্লিখিত রোহান সাহেবের কর্মে স্ত্রীর অধিকার আদায়ের বিষয়টি ফুটে উঠেছে। যা পারিবারিক জীবনে ইতিবাচক প্রভাব ফেলে। ইসলাম স্ত্রীর অধিকারের প্রতি গুরুত্বারোপ করেছে যা স্বামীর উপর পালন করা অপরিহার্য। স্বামীর সদাচরণ শান্তি ও সৌহার্দপূর্ণ পরিবার গঠনে ইতিবাচক প্রভাব ফেলে। এর মধ্যে গুরুত্বপূর্ণ হলো- মোহরানা আদায়, ভরণ-পোষণ দেওয়া, মর্যাদা দেওয়া, সদাচরণ করা যা রোহান সাহেবের কর্মে লক্ষণীয়। উদ্দীপকের রোহান সাহেব অফিসের কাজ শেষ করে বাসায় ফিরে দেখলেন, তার স্ত্রী অসুস্থ। তিনি দ্রুত স্ত্রীর চিকিৎসার ব্যবস্থা করলেন। স্ত্রীকে হাসপাতালে ভর্তি করলেন এবং নিজ হাতে সেবা-শুশ্রুষা করলেন। রোহানের এরূপ সৌহার্দপূর্ণ আচরণ নিঃসন্দেহে প্রশংসার দাবিদার। কারণ ইসলামি পরিবারের কেউ কারো প্রতিযোগী বা শত্রু নয় বরং একে অন্যের সহযোগী। স্বামী-স্ত্রীর উত্তম আচরণের কারণে পরিবারে যেমন সুখ ও শান্তি বিরাজ করে, তেমনি সুখী, আদর্শ, পরিবারে থেকেই শিশুরা স্নেহ, মমতা, সহানভূতিসহ সব ধরনের মানবিক গুণের প্রশিক্ষণ লাভ করে। আর এভাবেই পরিবারের প্রত্যেক সদস্যের মাঝে দয়া, ভালোবাসা ও সহানুভূতি সৃষ্টি হওয়ার মাধ্যমে একটি শান্তি ও সৌহার্দপূর্ণ পরিবার গঠিত হয়। পরিশেষে বলা যায়, রোহান সাহেবের কর্মে স্ত্রীর অধিকার আদায় হয়েছে। এ অধিকারগুলো আন্তরিকতার সাথে আদায় করার ওপর পরিবারের সুখ-শান্তি, সমৃদ্ধি, স্থায়িত্ব ও অস্তিত্ব নির্ভর করে।"
        }
      ]
    },
    {
      "number": "7",
      "uddipok": "জনাব কাইয়ুম সাহেব দীর্ঘদিন অসুস্থ হয়ে বিছানায় রয়েছেন। তার স্ত্রী আসমা নিজ হাতে তাকে সময়মত খাওয়ানো, গোসল করানো ও অন্যান্য সেবা-শুশ্রুষা করেন। এতে তিনি কষ্টবোধ করেন না। অন্যদিকে, জনাব মোশাররফ হোসেনের একমাত্র ছেলে জীম লেখাপড়া শেষ করে, শহরে একটা প্রতিষ্ঠানে চাকুরিরত আছে। জীম প্রতিনিয়ত বৃদ্ধ পিতা-মাতার খোঁজ-খবর নেয় এবং প্রতি সপ্তাহে গ্রামের বাড়িতে যেয়ে খাবার, ঔষধ এবং অন্যান্য সকল ব্যবস্থাপনা করে আসে।",
      "tag": "DB, RB, Ctg.B 2025",
      "sub_questions": [
        {
          "label": "ক",
          "question": "মানব সভ্যতার প্রাচীনতম সংগঠন কোনটি?",
          "explanation": "মানব সভ্যতার প্রাচীনতম সংগঠন হলো পরিবার।"
        },
        {
          "label": "খ",
          "question": "\"তুমি তোমার আপনজনদের হক আদায় করে দাও।\"- ব্যাখ্যা করো।",
          "explanation": "আর তুমি তোমার আপনজনদের হক আদায় করে দাও' আয়াতটি দ্বারা আপনজন তথা নিকটাত্মীয়দের হক বা অধিকার আদায়ের ব্যাপারে সতর্ক করা হয়েছে। আত্মীয়রা পরস্পরের সদাচরণ, সহানুভূতি, সাহায্য ও উত্তরাধিকার লাভের অধিকার সংরক্ষণ করেন। মহান আল্লাহ তায়ালা তাদের এ অধিকার নির্ধারণ করে দিয়েছেন। আত্মীয়ের দায়িত্ব হলো অপর আত্মীয়ের এসব অধিকার যথাযথভাবে আদায় করা। যার যা প্রাপ্য তাকে তা যথাযথভাবে বুঝিয়ে দেওয়া। কেননা আল্লাহ তাআলা নির্দেশ দিয়েছেন, \"আর তুমি নিকটাত্মীয়কে তার হক বা অধিকার দিয়ে দাও” (সূরা বনি-ইসরাইল, আয়াত: ২৬)।"
        },
        {
          "label": "গ",
          "question": "উদ্দীপকে উল্লেখিত জনাব কাইয়ুম সাহেবের স্ত্রীর কর্মে কীসের ইঙ্গিত পাওয়া যায়? তা চিহ্নিতপূর্বক ব্যাখ্যা করো।",
          "explanation": "উদ্দীপকে উল্লেখিত জনাব কাইয়ুম সাহেবের স্ত্রীর কর্মে স্বামীর প্রতি স্ত্রীর অধিকার পালনের ইঙ্গিত পাওয়া যায়। স্ত্রীর প্রতি স্বামীর যেমন দায়িত্ব-কর্তব্য রয়েছে ঠিক তেমনি স্বামীর প্রতিও স্ত্রীর কতগুলো দায়িত্ব রয়েছে। স্ত্রী সর্বাবস্থায় স্বামীকে সন্তুষ্ট ও খুশি রাখার জন্য আপ্রাণ চেষ্টা চালাবে। জনাব কাইয়ুম সাহেবের স্ত্রী আসমার মধ্যে এ চেষ্টা দৃশ্যমান। উদ্দীপকে বর্ণিত কাইয়ুম সাহেবের স্ত্রী আসমা তার অসুস্থ স্বামীকে নিজ হাতে সময়মত খাওয়ানো-গোসল করানো ও অন্যান্য সেবা শুশ্রুষা করেন। এতে তিনি কষ্টবোধ করেন না। এসব কারণে আসমা বেগম একজন আদর্শ স্ত্রী হিসেবে পরিগণিত হবেন। তিনি জানেন যে, স্বামীকে সন্তুষ্ট রাখার মধ্যেই স্ত্রীর কল্যাণ ও জান্নাত লাভের সম্ভাবনা রয়েছে। স্বামীকে সন্তুষ্ট করার জন্য নফল ইবাদত ছেড়ে দিতে হলে তাও করতে হবে। রাসূল (সা.) বলেন, 'যে স্ত্রীলোক এমন অবস্থায় মারা যায় যে তার স্বামী তার প্রতি সন্তুষ্ট, তাহলে সে জান্নাতে যাবে।\" সুখে-দুঃখে সর্বাবস্থায় স্বামীর প্রতি সানন্দে কৃতজ্ঞতা প্রকাশ করা স্ত্রীর কর্তব্য। স্বামীর প্রতি স্ত্রীর আরও অনেক কর্তব্য রয়েছে। এসব যথাযথভাবে পালনের মাধ্যমে সংসারের স্বর্গীয় সুখ ধরা দিবে। তবে মনে রাখতে হবে, স্বামীর শরিয়তবিরোধী কোনো আদেশ মানা যাবে না।"
        },
        {
          "label": "ঘ",
          "question": "উদ্দীপকে উল্লেখিত জনাব মোশাররফের ছেলে জীমের কর্মে যা ফুটে উঠেছে, তা চিহ্নিতপূর্বক সমাজ জীবনে এর প্রভাব, তোমার পাঠ্যবইয়ের আলোকে মূল্যায়ন করো।",
          "explanation": "উদ্দীপকে উল্লিখিত জনাব মোশাররফের ছেলে জীমের কর্মে পরিবারিক জীবনে পিতামাতার প্রতি সন্তানের দায়িত্ব ও কর্তব্য পালনের দিকটি ফুটে উঠেছে। যা সমাজ জীবনে ইতিবাচক প্রভাব ফেলে। আল্লাহ তায়ালার ইচ্ছায় পিতামাতার মাধ্যমে মানবশিশু পৃথিবীতে আসে। এজন্য পিতামাতাকে সন্তান লালন-পালন করার জন্য অনেক দায়িত্ব পালন করতে হয়। তেমনই সন্তান যখন বড় হয় তখন তাকেও পিতামাতার প্রতি কিছু দায়িত্ব পালন করতে হয়, যা হলো পিতামাতার অধিকার। কুরআন-হাদিসে মাতাপিতার প্রতি সন্তানকে এসব দায়িত্ব পালনের ব্যাপারে বিশেষ তাগিদ দেওয়া হয়েছে। যেমন: মাতাপিতার সম্মান করা, সদাচরণ করা, বার্ধক্যে বিশেষ সেবা করা ইত্যাদি। যা জীমের আচরণে লক্ষ করা যায়। উদ্দীপকে বর্ণিত জীম প্রতিনিয়ত বৃদ্ধ পিতা-মাতার খোঁজ খবর নেয় এবং প্রতি সপ্তাহে গ্রামের বাড়িতে যেয়ে পিতামাতার জন্য খাবার, ওষুধ এবং অন্যান্য সকল ব্যবস্থাপনা করে আসে। তার এরূপ কর্মকাণ্ড পিতামাতার প্রতি দায়িত্ব পালনের সাথে সাদৃশ্যপূর্ণ। সন্তানের সদাচরণের প্রথম ও প্রধান হকদার মাতাপিতা। তাদের সঙ্গে সন্তান সঙ্গত, সুন্দর ও বিনয়ী আচরণ করবে। বার্ধক্যে বিশেষ সেবা করবে। বৃদ্ধ বয়সে মানুষ সঙ্গ চায়, বিশেষ সেবা যায়। তাই মাতাপিতার বার্ধক্যে সন্তান তাদের অধিকতর সেবা করবে। তাদের তিরস্কার করবে না, ধমক দিবে না, তাদের বৃদ্ধসুলভ কথাবার্তা ও দাবিতে বিরক্তি প্রকাশ করবে না। সন্তানের এমন দায়িত্ববোধ পারিবারিক বন্ধনকে মজবুত করে। এর ফলে পারস্পরিক শ্রদ্ধাবোধ ও ভালোবাসা বৃদ্ধি পায় এবং সমাজে ইতিবাচক মানসিকতা গড়ে ওঠে। পরিশেষে বলা যায়, জীমের কর্মকাণ্ডে পিতামাতার প্রতি সন্তানের দায়িত্ব পালনের বিষয়টি প্রকাশ পেয়েছে যা পারিবারিক বন্ধনকে সুদৃঢ় করে একটি আদর্শ ও মূল্যবোধসম্পন্ন সমাজ গঠনে গুরত্বপূর্ণ ভূমিকা রাখে।"
        }
      ]
    },
    {
      "number": "8",
      "uddipok": "নিজাম ও ইখলাস দু'বন্ধু। নিজাম বলল, বন্ধু আমি গত সপ্তাহে এমন একটি দেশ ভ্রমণ করে এসেছি, যে দেশের সমাজ ব্যবস্থায় অধিকাংশ মানুষ এক আল্লাহর নির্দেশ মোতাবেক জীবন যাপন করে এবং তারা ন্যায়বিচার ও ইনসাফের উপর প্রতিষ্ঠিত। অন্যদিকে, ইখলাস বলল, ঐ সমাজে ভাই-বোন, দাদা-দাদি, নানা-নানি ও অন্যান্য আত্মীয়-স্বজন তাদের প্রাপ্য থেকে বঞ্চিত হয় না।",
      "tag": "DB, RB, Ctg.B 2025",
      "sub_questions": [
        {
          "label": "ক",
          "question": "'গিবত' শব্দের অর্থ কী?",
          "explanation": "'গিবত' শব্দের অর্থ পরনিন্দা করা।"
        },
        {
          "label": "খ",
          "question": "'নিশ্চয়ই মুমিনগণ একে অপরের ভাই\"- ব্যাখ্যা করো।",
          "explanation": "ইমানের বন্ধনে মুমিনরা একে অপরের প্রতি সহানুভূতিশীল, সাহায্যকারী ও ঐক্যবদ্ধ ভাই। 'নিশ্চয়ই মু'মিনগণ একে অপরের ভাই'- এটি সূরা হুজুরাতের ১০নং আয়াত। বিশ্বের সকল মুমিন ভাই ভাই। এখানে দেশ, কাল, বর্ণ, বংশ ইত্যাদি ভেদাভেদ ভুলে সকলেই এক ভ্রাতৃত্বের বন্ধনে আবদ্ধ হয়। ভ্রাতৃত্বের বন্ধনের মাধ্যমে ব্যক্তিগণ কেউ কারোর প্রতি অন্যায় আচরণ করবে না। কারোর প্রতি জুলুম করবে না এবং তাকে শত্রুর হাতে সমর্পণ করবে না। কেউ কষ্টে থাকলে অন্যরা তার পাশে দাঁড়াবে- এটাই ইসলামী ভ্রাতৃত্বের মুল শিক্ষা।"
        },
        {
          "label": "গ",
          "question": "উদ্দীপকে উল্লেখিত নিজামের বক্তব্যে কীসের ইঙ্গিত পাওয়া যায়? তা তোমার পাঠ্যবইয়ের আলোকে ব্যাখ্যা করো।",
          "explanation": "উদ্দীপকে নিজামের বক্তব্যে ইসলামি সমাজব্যবস্থার ইঙ্গিত পাওয়া ইসলামি সমাজব্যবস্থা ইসলামের আদর্শ ও নীতিমালার আলোকে প্রতিষ্ঠিত এক আদর্শ সমাজব্যবস্থা। এ সমাজব্যবস্থায় সংবিধান হিসেবে আল-কুরআন ও হাদিসকে গ্রহণ করা হবে। এটাতে যোগ্য ব্যক্তিদের নেতৃত্ব দানে প্রাধান্য থাকবে। উদ্দীপকে নিজামের বজ্রব্য এ বিষয়টিকেই নির্দেশ করে। উদ্দীপকে নিজামের বর্ণনায় দেখা যায়, সে এমন একটি দেশ ভ্রমণ করে যে দেশের সমাজ ব্যবস্থায় অধিকাংশ মানুষ এক আল্লাহর নির্দেশ মেতাবেক জীবন-যাপন করে এবং তাদের সমাজব্যবস্থা ন্যায়বিচার ও ইনসাফের উপর প্রতিষ্ঠিত। তার এ বক্তব্য দ্বারা ইসলামি সমাজব্যবস্থার চিত্র প্রতিফলিত হয়েছে। কারণ ইসলামি সমাজব্যবস্থাই কেবল ঐশীবাণী নির্ভর সমাজব্যবস্থা। মূলত ইসলামি সমাজব্যবস্থা তাওহিদ, রিসালাত ও আখিরাতকেন্দ্রিক। এটি কুরআন ও সুন্নাহর নির্দেশ মতে গঠিত সমাজব্যবস্থা। এ সমাজব্যবস্থায় মানুষের পার্থিব স্বার্থকে সংরক্ষণ করা হয় এবং পরকালীন স্বার্থকে সর্বাধিক গুরুত্ব দেওয়া হয়। এখানে সব মানুষ সম্মান ও মর্যাদা নিয়ে বসবাস করতে পারে। প্রত্যেকেরই জান, মাল ও ইজ্জতের নিরাপত্তা সুরক্ষিত। তাই ইসলামি সমাজব্যবস্থা হলো- সকলের জন্য কল্যাণকর ও ভারসাম্যপূর্ণ সমাজব্যবস্থা। আর নিজামের বক্তব্যে এই সমাজব্যবস্থারই ইঙ্গিত পাওয়া যায়।"
        },
        {
          "label": "ঘ",
          "question": "উদ্দীপকে উল্লেখিত ইখলাসের বক্তব্যে যা ফুটে উঠেছে, তা পাঠ্যবইয়ের কোন বিষয়ের সাথে সাদৃশ্যপূর্ণ? বিশ্লেষণ করো।",
          "explanation": "উদ্দীপকে উল্লেখিত ইখলাসের বক্তব্যে যা ফুটে উঠেছে, তা পাঠ্যবইয়ের আত্মীয় স্বজনের অধিকার ও কর্তব্যের সাথে সাদৃশ্যপূর্ণ। ইসলামি সমাজব্যবস্থা ইসলামের আদর্শ ও নীতিমালার আলোকে প্রতিষ্ঠিত এক আদর্শ সমাজব্যবস্থা। এ সমাজব্যবস্থায় পিতা-মাতা, ভাই-বোন, দাদা-দাদিসহ সকল আত্মীয়স্বজন তাদের প্রাপ্য অধিকার পায়। সমাজ পরিচালনার মূলনীতি হয় কুরআন-সুন্নাহভিত্তিক। আর উদ্দীপকের ইখলাসের বক্তব্যেও এ বিষয়টিই ফুটে উঠেছে। উদ্দীপকের ইখলাস ইসলামি সমাজব্যবস্থা সম্পর্কে বললো, ঐ সমাজে ভাই-বেন, দাদা-দাদি, নানা-নানি ও অন্যান্য আত্মীয়-স্বজন তাদের প্রাপ্য থেকে `বঞ্চিত হয় না। যা দ্বারা মূলত ইসলামি সমাজব্যবস্থায় আত্মীয়-স্বজনের অধিকার ও কর্তব্যের বিষয়টি প্রস্ফুটিত হয়ে ওঠে। আত্মীয়রা পরস্পরের সদাচরণ, সহানুভূতি, সাহায্য ও উত্তরাধিকার লাভের অধিকার সংরক্ষণ করেন। মহান আল্লাহ তায়ালা তাদের এ অধিকার নির্ধারণ করে দিয়েছেন। আত্মীয়ের দায়িত্ব হলো অপর আত্মীয়ের এসব অধিকার যথাযথভাবে আদায় করা। যার যা প্রাপ্য তা তাকে যথাযথভাবে বুঝিয়ে দেওয়া। তাছাড়া মৃত নিকটাত্মীয়ের সম্পদে অপর আত্মীয়ের আল্লাহর নির্ধারিত হক রয়েছে। এ সম্পর্কে আল্লাহ তাআলা বলেন, \"মাতাপিতা ও আত্মীয়দের পরিত্যক্ত সম্পদে পুরুষদের অংশ রয়েছে। আর নারীরদেরও অংশ আছে মাতাপিতা ও ডাত্মীয়রা যা পরিত্যাগ করে যায় তাতে\" (সূরা আন-নিসা, আয়াত: ৭)। পরিশেষে বলা যায়, ইসলাম শান্তি, ঐক্য ও সামাজিক সম্প্রীতির ধর্ম। এ সমাজব্যবস্থায় তাই দাদা-দাদি, ভাই-বোন, নানা-নানি প্রভৃতি সম্পর্কে মূল্যায়ন করা এবং তাদের প্রতি দায়িত্বশীল আচরণ করার নির্দেশনা দেওয়া হয়েছে।"
        }
      ]
    },
    {
      "number": "9",
      "uddipok": "জনাব এরফান আলী সমাজের একজন গণ্যমান্য ব্যক্তি। তিনি প্রতিনিয়ত তার বাড়ির আশপাশের মানুষদের খোঁজ-খবর নেন। অনাহারির বাড়িতে খাবার-দাবার পৌঁছে দেন এবং কেউ অসুস্থ হলে তার সেবাযত্ন করেন। অপরদিকে, তার বন্ধু আব্দুল আলিম একজন উচ্চপদস্থ কর্মকর্তা। তিনি যোগ্য প্রার্থী থাকা সত্ত্বেও মোটা অংকের অর্থের বিনিময়ে অযোগ্য প্রার্থীকে চাকুরি দেন।",
      "tag": "DB, RB, Ctg.B 2025",
      "sub_questions": [
        {
          "label": "ক",
          "question": "'মসজিদ' শব্দের অর্থ কী?",
          "explanation": "মসজিদ শব্দের অর্থ সিজদার স্থান।"
        },
        {
          "label": "খ",
          "question": "\"তোমরা আল্লাহর পথে সত্যিকারের জিহাদ করো।\"- ব্যাখ্যা করো।",
          "explanation": "উল্লেখিত আয়াতটি একজন মুমিনকে জীবনের সর্বক্ষেত্রে আল্লাহ তায়ালার নির্দেশ অনুসরণের নির্দেশ দেয়। এখানে জিহাদ বলতে কেবল যুদ্ধ নয়, বরং মহান আল্লাহর সন্তুষ্টির জন্য নিজের ইচ্ছা, কামনা, কুপ্রবৃত্তি ও অন্যায়ের বিরুদ্ধে যেকোনো প্রকার চেষ্টা ও সংগ্রামকে বোঝানো হয়েছে। মুমিনের জীবন যেন কেবল দুনিয়াবি সুখ-শান্তি লাভের জন্য না হয়ে মহান আল্লাহর হুকুম প্রতিষ্ঠার জন্য হয়, সেটিই এ আয়াতের মূল শিক্ষা। জিহাদ তখনই সত্যিকারের হয় যখন তা ইখলাসপূর্ণ এবং আল্লাহ তায়ালার সন্তুষ্টির উদ্দেশ্যে হয়। এ আয়াত একজন মুসলমানকে আত্মশুদ্ধি অর্জন, সমাজ সংশোধন এবং দীনের পথে অবিচল থাকার আহ্বান জানায়।"
        },
        {
          "label": "গ",
          "question": "উদ্দপিকে উল্লেখিত জনাব এরফান আলীর কর্মে যা ফুটে উঠেছে, তা চিহ্নিতপূর্বক ব্যাখ্যা করো।",
          "explanation": "উদ্দীপকে উল্লেখিত জনাব এরফান আলীর কর্মকান্ডে প্রতিবেশীর হক বা অধিকার আদায়ের বিষয়টি ফুটে উঠেছে। পাশাপাশি স্থায়ী বা অস্থায়ীভাবে অবস্থানকারী প্রতিবেশী বলে। ঘরের পাশে ঘর, বাড়ির পাশে বাড়ি, একটি পরিবারের পাশে আরেকটি পরিবারের উপস্থিতির মাধ্যমেই পাড়া ও মহল্লা গড়ে ওঠে। আর এভাবে যারা কাছাকাছি বাস করে, তারা পরস্পরের প্রতিবেশী। আন্তরিক ও শান্তিপূর্ণ সামাজিক জীবনের জন্য প্রতিবেশীর প্রতি দায়িত্ব-কর্তব্য পালনের গুরুত্ব অপরিহার্য। জনাব এরফান আলী এরূপ দায়িত্বই পালন করেছেন। উদ্দীপকের জনাব এরফান আলী প্রতিনিয়ত তার বাড়ির আশে-পাশের মানুষদের খোঁজ খবর নেন। অনাহারির বাড়িতে খাবার দাবার পৌছে দেন এবং কেউ অসুস্থ হলে তার সেবা যত্ন করেন। তার এ কাজের মাধ্যমে প্রতিবেশীর হক আদায় হয়েছে। প্রতিবেশীর সাথে সুসম্পর্ক বজায় রাখা ইসলামি সমাজব্যবস্থায় অপরিহার্য কর্তব্য হিসেবে চিহ্নিত হয়েছে। ইসলামি জীবনদর্শনে মানুষকে দুটো কর্তব্য পালন করতে বলা হয়েছে। আর তা হলো- হাক্কুল্লাহ বা আল্লাহর হক এবং হাক্কুল ইবাদ বা বান্দার হক। প্রতিবেশির প্রতি কর্তব্য পালন করা হাক্কুল ইবাদের অন্তর্ভুক্ত। ইসলামি সমাজব্যবস্থায় প্রতিবেশীর অধিকার হলো- (i) সদাচরণ পাওয়ার অধিকার (ii) নিরাপত্তা পাওয়ার অধিকার (iii) বিপদে-আপদে কাছে পাওয়ার অধিকার প্রভৃতি। প্রত্যেক মুসলিমের প্রতিবেশীর হক আদায় করা আবশ্যক।"
        },
        {
          "label": "ঘ",
          "question": "উদ্দীপকে উল্লেখিত আব্দুল আলীমের কর্মের সাথে তোমার পাঠ্যবইয়ের কোন বিষয়ের মিল রয়েছে? সমাজ জীবনে এর প্রভাব মূল্যায়ন করো এবং তোমার মতামত ব্যক্ত করো।",
          "explanation": "উদ্দীপকে উল্লেখিত আব্দুল আলীমের কর্মের সাথে আমার পঠিত জঘন্য সামাজিক অনাচার ঘুষের মিল রয়েছে, যা সামজজীবনের প্রতিটি ক্ষেত্রে নেতিবাচক প্রভাব ফেলে। ঘুষ একটি জঘন্যতম সামাজিক অনাচার। হাদিসে ঘুষকে রিশওয়াত বলা হয়েছে। যে বস্তু বা বিষয় লাভের অধিকার ব্যক্তির নেই সে যদি দায়িত্বশীল কর্তৃপক্ষকে কোনো কিছু দেওয়ার মাধ্যমে সে অধিকার লাভকরে তাহলে তা ঘুষ বলে বিবেচিত হবে। এটি একটি অমার্জনীয় অপরাধ। যা উদ্দীপকে আব্দুল আলিমের কর্মকান্ডে ফুটে উঠেছে। উদ্দীপকের আব্দুল আলীম একজন উচ্চপদস্থ কর্মকর্তা। যিনি যোগ্য প্রার্থী থাকা সত্ত্বেও মোটা অঙ্কের অর্থের বিনিময়ে অযোগ্য প্রার্থীকে চাকুরি দেন। যা মূলত ঘুষের বহিঃপ্রকাশ। তার এরূপ কর্মকাণ্ডের ফলে সমাজে অত্যন্ত ক্ষতিকর প্রভাব পড়বে। ঘুষের উপার্জন হারাম। আব্দুল আলীম হারাম উপার্জন ভোগ করবেন। আর যে অযোগ্য ব্যক্তি এভাবে চাকুরি লাভ করেন তিনিও কর্মক্ষেত্রে তার দায়িত্ব সঠিকভাবে পালন করতে পারবে না। ঘুষের প্রভাবে সমাজে ও ব্যক্তির জীবনে, নৈতিক অবক্ষয় নেমে আসে। মানুষের মধ্যে লোভ, লালসা ও পাচাপারের প্রসার ঘটে। এর প্রভাবে মানুষ আল্লাহকে ভুলে শয়তানের গোলামি করতে থাকে। মানুষ যে দায়িত্বে নিয়োজিত তা তার কাছে আল্লাহর আমানত। ঘুষ গ্রহণের মাধ্যমে এ আমানতের খিয়ানত করা হয়ে যায়। ঘুঘ মানুষের অধিকার নষ্ট করে। এর ফলে যোগ্যরা বঞ্চিত হয়। সুতরাং উপরের আলোচনা হতে বলা যায় আব্দুল আলীমের কাজটি ঘুষের অন্তর্ভুক্ত যা সমাজজীবনের প্রতিটি ক্ষেত্রে নেতিবাচক ভূমিকা রাখে"
        }
      ]
    },
    {
      "number": "10",
      "uddipok": "জনাব আব্দুল বারী প্রতি রমজান মাসে তার সমুদয় সম্পদ হিসেব করে, সম্পদের একটি নির্দিষ্ট অংশ শরিয়ত নির্ধারিত খাতসমূহে প্রদান করেন, যাকে ইসলামের সেতুবন্ধন বলে। অন্যদিকে, জনাব ফজলুল হক এ বছর প্রাকৃতিকভাবে জমি চাষ করে ভালো ফসল পেয়েছেন। তিনি ফসল কেটে ঘরে তোলার সময় সমুদয় ফসলের একটা অংশ শরিয়ত নির্ধারিত খাতসমূহে বণ্টন করে দিয়েছেন।",
      "tag": "DB, RB, Ctg.B 2025",
      "sub_questions": [
        {
          "label": "ক",
          "question": "'সাদাকাত' শব্দের অর্থ কী?",
          "explanation": "সাদাকাত শব্দের অর্থ হলো দান।"
        },
        {
          "label": "খ",
          "question": "\"আর আল্লাহ ব্যবসায়কে হালাল করেছেন এবং সুদকে হারাম করেছেন\"- ব্যাখ্যা করো।",
          "explanation": "উল্লেখিত আয়াতটির মাধ্যমে আল্লাহ তায়ালা মানবজাতিকে ব্যবসার প্রতি উদ্বুদ্ধ করেছেন। 'আর আল্লাহ ব্যবসাকে হালাল ও সুদকে হারাম করেছেন'- এ/আয়াতটির মাধ্যমে ব্যবসার গুরুত্ব ফুটে উঠেছে। হালাল পন্থায় ব্যবসা-বাণিজ্য করাকে ইসলামে অত্যন্ত মর্যাদাপূর্ণ পেশা বলে ঘোষণা করা হয়েছে। আবার হাদিসের ভাষ্যানুযায়ী, সৎ ও বিশ্বস্ত ব্যবসায়ী কিয়ামতের দিন শহিদের সাথে অবস্থান করবে। একইসাথে অর্থনৈতিক প্রক্রিয়া হিসেবে সুদকে গ্রহণ করা যাবে না; বরং সুদ বর্জন করার জন্য ইসলামে জোর তাগিদ দেওয়া হয়েছে। তাই ব্যবসাকে হালাল এবং সুদকে হারাম ঘোষণা করা হয়েছে।"
        },
        {
          "label": "গ",
          "question": "উদ্দীপকে উল্লেখিত জনাব আব্দুল বারীর কর্মের সাথে তোমার পাঠ্যবইয়ের কোন বিষয়ের সাদৃশ্য রয়েছে? তা চিহ্নিতপূর্বক ব্যাখ্যা করো।",
          "explanation": "উদ্দীপকে উল্লেখিত জনাব আব্দুল বারীর কর্মের সাথে আমার পঠিত ইসলামের ফরজ বিধান জাকাতের সাথে সাদৃশ্য রয়েছে। জাকাত শব্দের অর্থ পবিত্রকরণ, বৃদ্ধিকরণ ইত্যাদি। নিসাব পরিমাণ সম্পদ কোনো মুসলিম ব্যক্তির মালিকানায় পূর্ণ একবছর থাকলে শরিয়তের বিধান অনুযায়ী সে সম্পদ থেকে ২.৫% হারে নির্দিষ্ট আটটি খাতে কিংবা কোনো একটি খাতে দান করাকে জাকাত বলে। জাকাত ফরজ হতে হলে নিসাব পরিমাণ সম্পদ অর্থাৎ ৭.৫ তোলা সোনা বা ৫২.৫ তোলা রূপা কিংবা সমপরিমাণ অর্থ ব্যক্তিমালিকানায় পূর্ণ এক বছর থাকতে হয়। তারপর সে সম্পদের নিদিষ্ট অংশ নির্দিষ্ট কয়েকটি খাতের যেকোনো খাতে দান করতে হয়। জনাব আব্দুল বারীর কর্মকাণ্ডে ইসলামের এ বিধান পালনেরই ইঙ্গিত পাওয়া যায়। উদ্দীপকের জনাব আব্দুল বারী প্রতি রমজান মাসে তার সমুদয় সম্পদ হিসেব করে সম্পদের একটি নির্দিষ্ট অংশ শরিয়ত নির্ধারিত খাতসমূহে প্রদান করেন, যাকে ইসলামের সেতুবন্ধন বলে। তার এ কাজে জাকাতের বিধান পালিত হয়েছে। জাকাত ইসলামি অর্থব্যবস্থার গুরুত্বপূর্ণ একটি উৎস এবং অন্যতম মৌলিক ইবাদত। নিসাব পরিমাণ সম্পদ নির্দিষ্ট আটটি খাতে ব্যয় করার মাধ্যমে এ বিধান বাস্তবায়ন করা হয়। জাকাতের অর্থ ব্যয়ের আটটি খাত হলো- ১. ফকির, ২. মিসকিন, ৩. জাকাত আদায়ের কর্মচারী, ৪. নও মুসলিম, ৫. দাসমুক্তি, ৬. ঋণমুক্তি, ৭. মুজাহিদ ও ৮. মুসাফির। আর জনাব আব্দুল বারী এরূপ বিধান পালন করায় তার কাজটি জাকাতেরই অন্তর্ভুক্ত।"
        },
        {
          "label": "ঘ",
          "question": "উদ্দীপকে উল্লেখিত জনাব ফজলুল হকের কর্মে যা ফুটে উঠেছে, তা চিহ্নিত করে, তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকে উল্লেখিত জনাব ফজলুল হকের কর্মকাণ্ডে ইসলামি অর্থব্যবস্থার গুরুত্বপূর্ণ বিধান উশর পালনের বিষয়টি ফুটে উঠেছে। উশর অর্থ এক দশমাংশ। ইসলামি শরিয়তের পরিভাষায় উশর হলো জমিতে উৎপন্ন ফসলের জাকাত। ফসল ঘরে তোলার সাথে সাথেই নির্ধারিত খাতে উশর আদায় করতে হয়। জাকাতের খাতগুলোই উশরের অর্থব্যয়ের খাত হিসেবে বিবেচিত। তাছাড়া ইসলামি অর্থব্যবস্থায় রাষ্ট্রীয় আয়ের উৎস হিসেবেও উশর গুরুত্বপূর্ণ ভূমিকা রাখে। জনাব ফজলুল হকের কাজে এ বিধান পালনেরই ইঙ্গিত পাওয়া যায়। উদ্দীপকে জনাব ফজলুল হক এ বছর প্রাকৃতিকভাবে জমি চাষ করে ভালো ফসল পেয়েছেন। তিনি ফসল কেটে ঘরে তোলার সময় সমুদয় ফসলের একটা অংশ শরিয়ত নির্ধারিত খাতসমূহে বণ্টন করে দিয়েছেন। জনাব ফজলুল হকের এ কাজটি উশরকেই নির্দেশ করে। কেননা উশর হলো ফসলের জাকাত এবং ইসলামি অর্থব্যবস্থায় রাষ্ট্রীয় আয়ের অন্যতম একটি উৎস। মূলত উশর হলো একটি ফরজ বিধান। জমিতে উৎপন্ন ফসল কম হোক বা বেশি হোক তার ওপর উশর আদায় করতে হবে। উশর আদায়ের নির্দেশ দিয়ে আল্লাহ তাআলা বলেন, \"তোমরা ফল-ফসল খাও, যখন ফসল কাটার সময় হয়। আর ফসল তোলার দিন তার হক আদায় করো। তোমরা অপচয় করো না\" (সূরা আল-আনআম, আয়াত: ১৪১)। সুতরাং সার্বিক আলোচনার প্রেক্ষিতে বলা যায়, ইসলামি অর্থব্যবস্থায় উশরের গুরুত্ব অপরিসীম। তাই ফসলের নির্ধারিত অংশ শরিয়ত নির্ধারিত খাতসমূহে বণ্টন করে জনাব ফজলুল হক ইসলামের ফরজ বিধান পালন করেছেন এবং ইসলামি অর্থব্যবস্থায় গুরুত্বপূর্ণ ভূমিকা রেখেছেন।"
        }
      ]
    },
    {
      "number": "11",
      "uddipok": "ইসলামপুর গ্রামের মানুষ ইসলামের সুমহান আদর্শের ভিত্তিতে তাদের মাঝে পারস্পরিক সীমাহীন ভালোবাসা ঐক্য-সংহতি ও নিঃস্বার্থ আত্মত্যাগের এক অভূতপূর্ব হৃদ্যতার সৃষ্টি করেছে। যেন তারা সবাই মিলে এক দেহ এক প্রাণ। ঐ গ্রামেরই বাসিন্দা আবুল কাশেম একদিন বনের পাশের রাস্তা দিয়ে হাঁটছিলেন। হঠাৎ তিনি দেখতে পেলেন, দু'টি পাখির ছানা বাসা থেকে গাছের নিচে মাটিতে পড়ে আছে। তিনি ছানা দু'টিকে ঐ বাসায় রেখে নিজের কাজে চলে গেলেন।",
      "tag": "DB, RB, Ctg.B 2025",
      "sub_questions": [
        {
          "label": "ক",
          "question": "'উম্মাহ' শব্দের অর্থ কী?",
          "explanation": "'উম্মাহ' শব্দের অর্থ জাতি।"
        },
        {
          "label": "খ",
          "question": "\"অবশ্যই তোমাদের জন্য আল্লাহর রাসুলের জীবনে রয়েছে উত্তম আদর্শ।\"- ব্যাখ্যা করো।",
          "explanation": "রাসুলুল্লাহ (সা.) এর জীবন মানবজাতির জন্য সর্বোত্তম আদর্শ এবং ন্যায়, সদাচার ও কল্যাণের পরিপূর্ণ পথপ্রদর্শক। আল্লাহ তায়ালা রাসুলুল্লাহ (সা.)-এর জীবনের প্রতিটি দিককে এমনভাবে সাজিয়েছেন, যা মানবজীবনের প্রতিটি ক্ষেত্রে অনুসরণযোগ্য ও অনুকরণীয় তিনি ছিলেন একাধারে আদর্শ ইবাদতকারী, সদাচারী মানুষ ন্যায়পরায়ণ . শাসক, সহানুভূতিশীল স্বামী ও পিতা, সর্বোপরি একজন পরিপূর্ণ মানব তাঁর জীবনে বিনয়, দয়া, ক্ষমাশীলতা, ধৈর্য ও সাহসিকতা, ন্যায়বোধ ও আত্মনিয়ন্ত্রণের অপূর্ব সমন্বয় ছিল। রাসুলুল্লাহ (সা.) কেবল মুখে উপদেশ দেননি, তিনি নিজে তা বাস্তব জীবনে বাস্তবায়ন করেছেন। এজন্য আল্লাহ তায়ালা বলেন, 'অবশ্যই তোমাদের জন্য আল্লাহর রাসুলের জীবনে রয়েছে উত্তম আদর্শ। (সূরা আল-আহযাব, আয়াত: ২১)।"
        },
        {
          "label": "গ",
          "question": "উদ্দীপকে উল্লেখিত ইসলামপুর গ্রামের মানুষের আচরণে যা ফুটে উঠেছে, তা তোমার পাঠ্যবইয়ের কোন বিষয়ের সাথে সাদৃশ্যপূর্ণ? তা চিহ্নিত করে ব্যাখ্যা করো।",
          "explanation": "ইসলামপুর গ্রামের মানুষের আচরণে যা ফুটে উঠেছে, তা আমার পাঠ্যবইয়ের ইসলামি উখওয়াতের সাথে সাদৃশ্যপূর্ণ। ইসলামি উখওয়াত হলো পরস্পরের মধ্যে হৃদ্যতা ও আন্তরিকতা সম্পর্ক। এটি বিশ্বভ্রাতৃত্বেরই এক বিশেষ রূপ। ইসলামি উখওয়াতের কারণে পৃথিবীর সকল মানুষ এক সুমহান আদর্শিক ভ্রাতৃত্বের বন্ধনে আবদ্ধ হতে পারে মুসলিমদেরকে ভালোবাসা, সৌহার্দ ও সম্প্রীতির বন্ধনে আবদ্ধ করে তাদের সম্পর্ক দেখে মনে হয়, সবাই একই দেহ ও একই প্রাণ। যা উদ্দীপকের ইসলামপুর গ্রামের মানুষের আচরণে ফুটে উঠেছে। উদ্দীপকে দেখা যায়, ইসলামপুর গ্রামের মানুষ ইসলামের সুমহান আদর্শের ভিত্তিতে তাদের মাঝে পারস্পরিক সীমাহীন ভালোবাসা, ঐক্য-সংহতি ও নিঃস্বার্থ আত্মত্যাগের এক অভূতপূর্ব হৃদ্যতার সৃষ্টি করেছে যেন তারা সবাই মিলে এক দেহ এক প্রাণ। ইসলামপুর গ্রামের মানুষের মধ্যে ইসলামি উখওয়াতের বিষয় প্রকাশ পেয়েছে। মানব সমাজে শান্তি প্রতিষ্ঠায় ইসলামি উখওয়াত গুরুত্বপূর্ণ ভূমিকা পালন করে। ইসলামি উখওয়াতে পরস্পরের মধ্যে স্নেহ, মায়া ও পারস্পরিক শ্রদ্বাবোধের ভিত্তিতে সৌহার্দ ও সম্প্রীতি গড়ে তোলে। এটি সমাজে বিরাজমান বিভেদ বৈষম্য দূর করে সকলের মর্যাদা ও অধিকারের সমতা নিশ্চিত করে। এর মাধ্যমে পারস্পরিক সহযোগিতা বৃদ্ধি পায় এবং সমাজে বসবাসরত মানুষের জীবন, সম্পদ ও সম্ভ্রমের নিরাপত্তা মজবুত হয়। সর্বোপরি ইসলামি উখওয়াত নিবিড় ভালোবাসা ও উপলব্ধিতে মুসলিমদের আবদ্ধ করে।"
        },
        {
          "label": "ঘ",
          "question": "উদ্দীপকে উল্লেখিত আবুল কাশেমের কর্মে কীসের ইঙ্গিত পাওয়া যায়? মানব সমাজে এর প্রভাব বিশ্লেষণ করো এবং তোমার মতামত ব্যক্ত করো।",
          "explanation": "উদ্দীপকে উল্লেখিত আবুল কাশেমের কর্মে খিদমতে খালক বা সৃষ্টির সেবার ইজিাত পাওয়া যায়। খিদমতে খালক হলো সৃষ্টিজগতের সেবা। আল্লাহ তায়ালা মানুষের কল্যাণের জন্য এই পৃথিবীতে অসংখ্য জীবজন্তু ও প্রাকৃতিক উপাদান স্য করেছেন। সৃষ্টির সেরা জীব হিসেবে এসব সফর চাদর-যত্ন লালনপালন ও সংরক্ষন করাই খিদমতে খালত পাখির ছানার প্রতি আবুল কাশেমের কাজের মাধ্যমে এটিই ফুটে উঠেছে। উদ্দীপকের আবুল কাশেম বনের পাশের রাস্তা দিয়ে হেঁটে যাওয়ার সম্য দুটি পাখির ছানাকে বাসা থেকে গাছের নিচে মাটিতে পড়ে থাকরে দেখলেন। তিনি হানা দুটিকে ঐ বাসায় রেখে নিজের কাজে চলে গেলেন আল্লাহ তায়ালার সৃষ্ট জীবের প্রতি তার এই ভালোবাসা খিদমতে খালাকো অন্তর্ভুক্ত মানুষ সৃষ্টির সেরা জীব মানুষের প্রতি মানুষের যেমন দায়িত্ব ও কর্তব্য রয়েছে, তেমনি আল্লাহর অনান্য সৃষ্টির প্রতিও মানুষের কর্তব্য রয়েছে তাদের সাথে সদয় আচরণ করা প্রতিটি মানুষের দায়িত্ব ও কর্তব্য। সৃষ্টির সেবার মাধ্যমে আল্লাহর সন্তুষ্টি অর্জন করা যায়। রাসুল (সা.) বলেন, 'সমগ্র সৃষ্টি আল্লাহ তায়ালার পরিজন আল্লাহর কাছে সে ব্যক্তি সবচেে প্রিয় যে তার পরিজনের প্রতি বেশি অনুগ্রহশীল (বায়হাকি) পরিশেষে বলা যায়, পাখির হন দুটিকে বাসায় রাখার মাধ্যমে আবুল কাশেম আল্লাহ তায়ালার সৃষ্ট জীবের প্রতি যথাযথ কর্তব্য করেছেন। আমাদেরও উচিত সৃষ্টির সেবায় নিজেকে নিয়োজিত রাখ"
        }
      ]
    }
  ]
}