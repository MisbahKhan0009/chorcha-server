{
  "title": "যশোর সরকারি মহিলা কলেজ ২০২৪",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "জনাব আজিম সাহেব ঢাকা বিশ্ববিদ্যালয় থেকে ইসলামিক স্টাডিজ বিষয়টির উপর উচ্চতর ডিগ্রি অর্জন করেছেন। তিনি নিয়মিত নামাজ পড়েন এবং কুরআন ও সুন্নাহর আলোকে জীবনযাপন করেন। তিনি তার ছোট ভাই সাজিমকে তার মত করে চলাফেরা করতে বললে সে বলে, ভাইয়া তোমার শিক্ষা প্রগতিশীল ও যুগোপযোগী নয় বরং তোমাকে ইউরোপ ও আমেরিকানদের মত প্রগতিশীল হওয়া উচিত।",
      "tag": "JGMC 24",
      "sub_questions": [
        {
          "label": "ক",
          "question": "ইসলামি শিক্ষার মূল উৎস কী?",
          "explanation": "ইসলামি শিক্ষার মূল উৎস কুরআন ও সুন্নাহ।"
        },
        {
          "label": "খ",
          "question": "আল্লাহর কোন শরীক নেই- ব্যাখ্যা করো।",
          "explanation": "আল্লাহ ছাড়া প্রকৃত কোনো উপাস্য নেই। প্রকৃতি ও সত্য ইলাহ একজনই। তিনি হলেন আল্লাহ রাব্বুল আলামীন। তিনি সব কিছুর সৃষ্টিকর্তা, পালনকর্তা এবং উপাস্য। তার কোনো শরিক নেই। কোনো সমকক্ষ নেই। আল্লাহ তায়ালা নিজ সত্তায় ও গুণাবলিতে ও কর্মে একক ও অদ্বিতীয়। যেমন আল্লাহ বলেন-বলুন, তিনি আল্লাহ একক (সুরা ইখলাস:১)।"
        },
        {
          "label": "গ",
          "question": "জনাব আজিম সাহেব যে শিক্ষা গ্রহণ করেছেন বর্তমান সমাজে তার প্রয়োজনীয়তা আলোচনা করো",
          "explanation": "জনাব আজিম সাহেব ইসলাম শিক্ষাগ্রহণ করেছেন। বর্তমান সমাজে তার প্রয়োজনীয়তা অপরিসীম। যে শিক্ষা ব্যবস্থায় ইসলামকে একটি পূর্ণাঙ্গ জীবনব্যবস্থা হিসেবে শিক্ষা দেওয়ার ব্যবস্থা আছে তাকে ইসলাম শিক্ষা বলে। এ শিক্ষা কুরআন, সুন্নাহ, তাওহিদ ও রিসালাত ভিত্তিক। এ শিক্ষা লাভের ফলে মানুষ তার জীবনের সকল কর্মকান্ড ইসলামের আদর্শ অনুযায়ী পরিচালনা করতে পারে। আল্লাহর দীনকে সমুন্নত রাখা, মানব কল্যাণ সাধন এবং সুন্দর জীবন যাপনের জন্য ইসলামি শিক্ষা গ্রহণ করা অত্যাবশ্যক। যে শিক্ষা জনাব আজিম সাহেব গ্রহণ করেছেন। উদ্দীপকে আজিম সাহেব ঢাকা বিশ্ববিদ্যালয় হতে ইসলামিক স্টাডিজ বিষয়টির উপর উচ্চতর ডিগ্রি অর্জন করেছেন। ইসলাম শিক্ষা হলো সর্বজনীন শিক্ষা। মানুষের এমন কোনো দিক নেই যা ইসলামে আলোচনা করা হয়নি। ইসলামের রয়েছে ব্যক্তিগত, পারিবারিক, সামাজিক, রাষ্ট্রীয় অর্থনৈতিক ইত্যাদি বিষয়ে নীতিমালা। মানবচরিত্রের উৎকর্ষ সাধন, ন্যায়নীতি ও সুবিচারভিত্তিক শান্তিপূর্ণ সমাজ গঠনে ইসলাম শিক্ষার কোনো বিকল্প নেই। তাই বর্তমান সমাজের নানা অরাজকতা, অন্যায়, পাপাচার এবং দুর্নীতিমুক্ত সমাজ গঠনে ইসলামি শিক্ষার প্রয়োজনীয়তা অপরিসীম।"
        },
        {
          "label": "ঘ",
          "question": "উদ্দীপকে সাজিম যে শিক্ষা ব্যবস্থার প্রতি ইঙ্গিত করেছে তার প্রভাব আলোচনা করো।",
          "explanation": "উদ্দীপকে সাজিম পাশ্চাত্য শিক্ষা ব্যবস্থার প্রতি ইঙ্গিত করেছে। এ শিক্ষা ব্যবস্থার ইতিবাচক ও নেতিবাচক প্রভাব পরিলক্ষিত। পাশ্চাত্য শিক্ষা ব্যবস্থায় বস্তুবাদী চিন্তার প্রভাব বেশি। দুনিয়ার জীবনকেই তারা চূড়ান্ত মনে করে। দুনিয়ার ভোগ-বিলাস, অর্থ উপার্জনের ক্ষেত্রে স্বেচ্ছাচারিতা, বৈধ-অবৈধ পন্থায় অর্থ উপার্জন ও নারী স্বাধীনতার নামে অশালীন আচরণই তাদের শিক্ষা ব্যবস্থার বাহ্যিক রূপ। তবে ইতিবাচক দিক হল, তাদের শিক্ষা ব্যবস্থা কর্মমুখী হওয়ায় তারা তাদের শিক্ষার মাধ্যমে অর্থ উপার্জন ও নেতৃত্ব প্রদানে এগিয়ে। যদিও ইসলামি শিক্ষা ব্যবস্থাও কর্মমুখী ও বাস্তবভিত্তিক। আলোচ্য উদ্দীপকে জনাব আজিমের ছোট ভাই সাজিম তার বড় ভাইকে বলে, ইসলামি শিক্ষা ও তার বাস্তবায়ন প্রগতির অন্তরায়। সুতরাং তোমাকে প্রগতিশীল হতে হলে ইউরোপ-আমেরিকা তথা পাশ্চাত্যের শিক্ষা ব্যবস্থার আলোকে জীবন গড়া উচিত। তার এই কথা মূলত পাশ্চাত্য শিক্ষার দিকে ইঙ্গিত করে। ইসলামি নেতৃত্ব যখন পৃথিবীতে ছিল তখন বিশ্ববাসী দেখেছে ইসলামি শিক্ষা কতটা উন্নত ও আধুনিক। শিক্ষার প্রত্যেক বিভাগে ইসলামি শিক্ষার ভূমিকা রয়েছে। চিকিৎসা থেকে প্রকৌশল বা রাজনীতি, অর্থনীতি, রাষ্ট্রনীতি, জ্যোতির্বিদ্যা সকল, বিভাগে ইসলামি শিক্ষার দ্বারা দিক্ষিত ব্যক্তিরাই নেতৃত্ব দিয়েছে। উপরিউক্ত আলোচনা থেকে বোঝা যায় সাজিম যে শিক্ষা ব্যবস্থার দিকে ইঙ্গিত করেছে তা হলো পাশ্চাত্য শিক্ষা। যার কিছু ইতিবাচক দিক থাকলেও নৈতিকতা না থাকায় তার নেতিবাচক প্রভাবই বেশি।"
        }
      ]
    },
    {
      "number": "2",
      "uddipok": "জনাব কিবরিয়া সাহেব বর্তমানে যে দেশে বসবাস করেন সে দেশের অবস্থা খুবই নাজুক। এখানকার অর্থনৈতিক ব্যবস্থায় বৈধ-অবৈধ বিবেচনা করা হয় না। আল্লাহ ও রাসুলের আদর্শ অনুসরণ করা হয় না। কিবরিয়া সাহেব একদিন তার বন্ধুকে আক্ষেপের সুরে বললেন, যদি আমাদের দেশের অর্থ ব্যবস্থা আল্লাহ ও তাঁর রাসুলের আদর্শের পক্ষে হতো তাহলে এমন খারাপ অবস্থা হতো না",
      "tag": "JGMC 24",
      "sub_questions": [
        {
          "label": "ক",
          "question": "উশর কী?",
          "explanation": "মুসলিমদের মালিকানাধীন ও আবাদকৃত জামিতে উৎপন্ন ফসলের ওপর এক দশমাংশ হারে জাকাত দেওয়াকে উশর বলে।"
        },
        {
          "label": "খ",
          "question": "ধনীদের সম্পদে রয়েছে গরিবদের অধিকার'- ব্যাখ্যা করো।",
          "explanation": "ধনীদের ধন-সম্পদের মধ্যে গরিব ও বঞ্চিত প্রার্থীদেরও অধিকার আছে'- বাণীটিতে ইসলামি অর্থব্যবস্থার অন্যতম বৈশিষ্ট্য ভারসাম্যপূর্ণ বণ্টননীতি প্রকাশ পেয়েছে। ইসলামি অর্থব্যবস্থায় সম্পদের সুষম ও ভারসাম্যপূর্ণ বণ্টননীতি অনুসৃত হয়েছে। এখানে কেউ সম্পদের পাহাড় গড়ে তুলতে পারে না। আবার কারো পক্ষে নিঃস্ব থাকাও সম্ভব নয়। আল্লাহ তায়ালা ইসলামি অর্থব্যবস্থায় ধনীদের সম্পদে গরিবের অধিকার নির্ধারণ করে দিয়েছেন। যার মাধ্যমে গরিব মানুষেরা মূলধন গঠন করে অর্থনৈতিকভাবে স্বাবলম্বী হতে পারে। এ প্রসঙ্গে আল্লাহ তায়ালা বলেন, 'আর তাদের (ধনীদের) সম্পদে প্রার্থনাকারী ও বঞ্চিতদের অধিকার রয়েছে' (সুরা আয-যারিয়াত: ১৩)।"
        },
        {
          "label": "গ",
          "question": "উদ্দীপকে আলোচিত অর্থব্যবস্থা দুটির মধ্যে তুলনামূলক আলোচনা করো।",
          "explanation": "উদ্দীপকে উল্লিখিত ইসলমি আর্থব্যবস্থার সাথে প্রচলিত অর্থব্যবস্থার অনেক পার্থক্য রয়েছে। মানুষের আর্থিক জীবনপ্রনিালির বিশ্লেষণ এবং অর্থনৈতিক জীবন পরিচালনা ও নিয়ন্ত্রণের সুনির্দিষ্ট ব্যবস্থাপনাই হলো প্রচলিত অর্থব্যবস্থা। আর ইসলামিক অর্থব্যবস্থা হলো ইসলামি শরিয়তের দৃষ্টিতে মানুষের অর্থনৈতিক সমস্যা ও তার আচরণের বিশ্লেষণ ও অধ্যয়নকে বুঝায়। ইসলামি অর্থব্যবস্থার সব নিয়মনীতি ও সূত্র কুরআন ও হাসিদের ভিত্তিতে রচিত। আর অন্যান্য সব অর্থব্যবস্থা তত্ত্ব, সূত্র ও নীতিমালা মানব রচিত। ইসলামি অর্থব্যবস্থায় ব্যক্তি মালিকানা স্বীকৃত হলেও সম্পদের আসল মালিক আল্লাহ তায়ালা। অপরপক্ষে ধনতান্ত্রিক অর্থব্যবস্থায় সম্পদের মালিক কেবল ব্যক্তি নিজেই। আর সমাজতান্ত্রিক অর্থব্যবস্থা শ্রম ও সম্পদ সামগ্রিকভাবে রাষ্ট্রীয় মালিকানায় নিয়ন্ত্রিত। প্রচলিত অর্থনীতি সুদভিত্তিক কিন্তু ইসলমি অর্থনীতি সুদমুক্ত। প্রচলিত অর্থনীতি সর্বদা মানুষের কল্যাণে নিয়োজিত নয়। কিন্তু ইসলামি অর্থনীতি সমর্বদা মানুষের কল্যাণে নিয়োতি। ইসলামি অর্থব্যবস্থা জাকাতভিত্তিক। কিন্তু প্রচলিত অন্যান্য' অর্থব্যবস্থা জাকাতভিত্তিক নয়। সুতরাং প্রচলিত অন্যান্য অর্থব্যবস্থার সাথে ইসলামি অর্থব্যবস্থার তুলনামূলক পর্যালোচনা করে দেখা যায় যে, ইসলামি অর্থব্যবস্থা সকলের জন্য কল্যাণকর অর্থব্যবস্থা।"
        },
        {
          "label": "ঘ",
          "question": "জনাব কিবরিয়া সাহেবের বসবাসকৃত দেশে যে ধরনের অর্থনৈতিক ব্যবস্থা বিদ্যমান তার স্বরূপ বিশ্লেষণ করো।",
          "explanation": "জনাব কিবরিয়া সাহেবের বসবাসকৃত দেশে পুঁজিবাদী বা প্রচলিত অর্থব্যবস্থা বিদ্যমান। প্রচলিত অর্থব্যবস্থায় ব্যক্তি উদ্যোগে সব অর্থনৈতিক কর্মকান্ড পরিচালিত হয়। এটি মূলত সুদনির্ভর অর্থব্যবস্থা। যা জনাব কিবরিয়া সাহেবের দেশের অর্থব্যবস্থার সাথে সাদৃশ্যপূর্ণ। উদ্দীপকের জনাব কিবরিয়া সাহেব যে দেশে বসবাস করেন সে দেশের অবস্থা খুবই নাজুক। এখানকার অর্থনৈতিক ব্যবস্থায় বৈধ-অবৈধ বিবেচনা করা হয়। আল্লাহ ও রাসুলের আদর্শ অনুসরণ করা হয় না। যা পুঁজিবাদী অর্থব্যবস্থাকে নির্দেশ করে। কেননা পুঁজিবাদী অর্থব্যবস্থায় ব্যক্তিমালিকানার সীমাহীন স্বাধীনতা প্রদান করা হয়। যা সমাজে বা রাষ্ট্রে ক্ষতিকর প্রভাব ফেলে। এই অর্থব্যবস্থায় ব্যক্তিই অর্থ সম্পদ উৎপাদন, উপার্জন বিপনন ও ব্যয়ের নীতি নির্ধারণ করে। ফলে বৈধতা অবৈধতার বিচার না করে উপার্জন ও ভোগের তীব্র প্রতিযোগিতা লিপ্ত থাকে। যার কারণে পুঁজিবাদী অর্থব্যবস্থায় ধনী আরো ধনী হয়। গরিব চরম দরিদ্রতায় হাবুডুবু খায়। এটি পুরোপুরি সুদনির্ভর একটি অর্থব্যবস্থা। এতে জাকাতের কোনো স্থান নেই। পুঁজিবাদী অর্থব্যবস্থায় মুনাফাই মূলকথা। এতে হালাল, হারাম, জনস্বার্থ প্রভৃতি ক্ষেত্রে কোনো রীতিনীতি তোয়াক্কা করা হয় না। পুঁজিবাদে ব্যক্তির ইচ্ছায় সম্পদ বণ্টিত হওয়ায় এখানে সুষম ও ভারসাম্যপূর্ণ বণ্টন নিশ্চিত করা সম্ভব হয় না। এই অর্থব্যবস্থা শুধু ইহকালীন জীবনের জন্য প্রযোজ্য, পরকালে এর কেনো গুরুত্ব নেই। পরিশেষে বলা যায়, বর্তমান সময়ে পুঁজিবাদী অর্থব্যবস্থায় বেশি প্রচলন থাকলেও এর ক্ষতিকর দিকগুলো অনেক বেশি। তাই আমাদের ইসলামি অর্থব্যবস্থা অনুযায়ী কার্যক্রম পরিচালনা করা উচিত।"
        }
      ]
    },
    {
      "number": "3",
      "uddipok": "মিনহাজ সাহেব প্রচুর ধূমপান করেন। অনেক বুঝিয়েও তাকে এ থেকে নিবৃত করা সম্ভব হয়নি। ধূমপানে তিনি প্রচুর টাকা অপব্যয় করেন। ইদানীং তার শরীরে বিভিন্ন রোগ বাসা বাঁধতে শুরু করেছে। তার এরূপ অপচয়ের কারণে তার সন্তানদেরও পড়া-লেখা চালানো কষ্টকর হয়ে পড়েছে।",
      "tag": "JGMC 24",
      "sub_questions": [
        {
          "label": "ক",
          "question": "আত্মীয় কারা?",
          "explanation": "ইসলামি সমাজ ব্যবস্থায় মাতা-পিতা ও সন্তানের হক আদায়ের পর অধিকার ও মর্যাদার দিক দিয়ে যার অগ্রাধিকার পান তারা আত্মীয়"
        },
        {
          "label": "খ",
          "question": "প্রদত্ত পরিমাণের চেয়ে অতিরিক্ত গ্রহণ দূষণীয়- ব্যাখ্যা করো?",
          "explanation": "প্রদত্ত পরিমানের চেয়ে অতিরিক্ত গ্রহণ হলো সুদ, যা ইসলামে নিষিদ্ধ। কাউকে দেওয়া ঋণের মূল পরিমাণের ওপর পূর্বনির্ধারিত শর্তের ভিত্তিতে অতিরিক্ত মূল্য নেওয়াকে সুদ বলে। শুধু টাকা পয়সা বা সম্পদ বিনিময়েই সীমাবদ্ধ নয় বরং একই শ্রেণিভুক্ত পণ্য-দ্রব্যের লেনদেনে কম বেশি করা হলেও তা সুদের আওতাভুক্ত হবে। সুদের যে অতিরিক্ত অর্থ আসে তার জন্য মেধা ও শ্রম ব্যয় করতে হয় না। সময় শেষে তা অতিরিক্ত অর্থ গ্রহণ করা হয়। এতে যে ব্যক্তি কর্জ গ্রহণ করে। ঐ ব্যক্তির জন্য অতিরিক্ত অর্থ আদায় করা জুলুম। আর সুদ ইসলামে হারাম। আল্লাহ বলেছেন, হে মুমিনগণ, তোমরা চক্রবৃদ্ধি হারে সুদ খেয়ো না এবং আল্লাহকে ভয় করো (সুরা আলে-ইমরান: ১৩০)।"
        },
        {
          "label": "গ",
          "question": "উদ্দীপকে উল্লিখিত মিনহাজ সাহেবে অপব্যয়মূলক কাজকে কার কাজের সাথে তুলনা করা যায়? আলোচনা করো।",
          "explanation": "উদ্দীপকে উল্লিখিত মিনহাজ সাহেবের অপব্যয়মূলক ধূমপানকে শয়তানের কাজের সাথে তুলনা করা যায়। ধূমপান মানে ধোঁয়া পান। বিড়ি, সিগারেট, চুরুট, হুক্কা, কলকি বা নলের সাহায্য অগ্নি সংযোগ করে তামাক সেবনের নাম ধূমপান। ধূমপায়ী ব্যক্তি প্রতিটি সিগারেটের পেছনে সাধারণত ৫ টাকা থেকে ২৫ টাকা পর্যন্ত খরচ করে। তার মাসিক খরচ হয় নূন্যতম ৩০০ টাকা থেকে ৯,০০০ টাকা। ধূমপানের মাধ্যমে অর্থের অপব্যয় হয়। আর অপব্যয় করা হলো শয়তানের কাজ। যা মিনহাজ সাহেবের কাজের সাথে মিল রয়েছে। উদ্দীপকে মিনহাজ সাহেব প্রচুর ধূমপান করেন। অনেক বুঝিয়েও তাকে এ থেকে নিবৃত করা সম্ভব হয়নি। ধূমপানে প্রচুর অপব্যয় করেন। আর অবৈধ কাজে অর্থ সম্পদ ব্যয় করাকে অপব্যয় বলে। মিনহাজ সাহেবের ধূমপানে অপব্যয় হয় এবং শারীরিক ক্ষতি হয়। আল্লাহ তায়ালা অপব্যয় এবং নিজের ক্ষতি করাকে হারাম করেছেন। আল্লাহ বলেছেন, আর কোনো ভাবেই তুমি অপব্যয় করো না। নিঃসন্দেহে অপব্যয়কারীরা শয়তানের ভাই (সুরা বনি ইসরাইল: ২৬-২৭)। তাই বলা যায়, মিনহাজ সাহেবের অপব্যয় মূলক কাজকে শয়তানের কাজের সাথে তুলনা করা যায়।"
        },
        {
          "label": "ঘ",
          "question": "মিনহাজ সাহেব যে কারণে বিভিন্ন রোগে আক্রান্ত হয়েছেন সামাজিক জীবনে কী জাতীয় প্রভাব পড়তে পারে বিশ্লেষণ করো",
          "explanation": "মিনহাজ সাহেব ধূমপানের কারণে বিভিন্ন রোগে আক্রান্ত হয়েছেন, যা সামাজিক জীবনে নেতিবাচক প্রভাব পড়বে। বিড়ি, সিগারেট, চুরুট, হুক্কা, কলকি বা নলের সাহায্যে অগ্নিসংযোগ করে তামাক সেবনের নাম ধূমপান। ধূমপান স্বাস্থ্যের জন্য ক্ষতিকর। ধূমপানের ফলে শরীরে নানা রকম রোগের সৃষ্টি হয়। শরীরের রোগ প্রতিরোধ ক্ষমতা কমে যায়। যা মিনহাজ সাহেবের পরিণতির সাথে সাদৃশ্যপূর্ণ। উদ্দীপকে মিনহাজ সাহেব প্রচুর ধূমপান করেন। অনেক বুঝিয়েও তাকে এ থেকে নিবৃত করা সম্ভব হয়নি। এরপর তার শরীরে বিভিন্ন রোগ বাসা বাধতে শুরু করে। ধূমপান স্বাস্থ্যের জন্য ক্ষতিকর। এটি একটি অভিশাপ। ধূমপানের ধোঁয়ায় প্রায় চার হাজার রাসায়নিক দ্রব্যের অস্তিত্ব পাওয়া গেছে। ধূমপানে যক্ষ্মা, দন্তক্ষয়, ক্ষুধামন্দা, গ্যাস্ট্রিক, আলসার, ফুসফুসের ক্যান্সার হৃদরোগ প্রভৃতি মারাত্মক রোগ হয়। তামাকের ধোঁয়া সবার জন্য ক্ষতিকর। বাতাসের মাধ্যমে এ ধোঁয়া দ্রুত ছড়িয়ে পড়ে, পরিবেশ দূষিত করে। কম বয়সী শিশু ও বালকদের ওপর ধূমপানজনিত পরিবেশ দূষণ অত্যন্ত খারাপ প্রভাব বিস্তার করে। পরিশেষে বলা যায়, ধূমপানে অপব্যয় হয় এবং এটি স্বাস্থ্যের জন্য ক্ষতিকর। এর প্রভাবে সামাজিক অবক্ষয় তৈরি হয়। আর তাই মিনহাতে... ধূমপানের কারণে সমাজে নেতিবাচক প্রভাব পড়বে।"
        }
      ]
    },
    {
      "number": "4",
      "uddipok": "লতিফের আচার-আচরণ, কথাবার্তা, পোশাক-পরিচ্ছদ সবই আপত্তিকর। সে বড়দের যেমন সম্মান করে না তেমনি ছোটদের স্নেহও করে না। অপরদিকে তার ছোট ভাই আসিফ সবার সাথে সুন্দর ব্যবহার করে। সাক্ষাতে সালাম বিনিময় করে। মসজিদে গিয়ে নামাজ আদায় করে এবং শালীন পোশাক পরিধান করে।",
      "tag": "JGMC 24",
      "sub_questions": [
        {
          "label": "ক",
          "question": "ইসলামি শিক্ষা কাকে বলে?",
          "explanation": "যে শিক্ষা ব্যবস্থায় ইসলামকে একটি পরিপূর্ণ জীবনব্যবস্থা হিসেবে শিক্ষা দেওয়া হয় তাকে ইসলাম শিক্ষা বলে।"
        },
        {
          "label": "খ",
          "question": "শ্বাশত ও চিরন্তন জীবনব্যবস্থা কোনটি? ব্যাখ্যা করো।",
          "explanation": "শ্বাশত ও চিরন্তন জীবনব্যবস্থা হলো ইসলাম। ইসলাম একটি পূর্ণাঙ্গ জীবনব্যবস্থা। এর শিক্ষা কুরআন সুন্নাহ, তাওহিদ ও রিসালাতভিত্তিক। এ শিক্ষা লাভের ফলে শিক্ষার্থীর চরিত্র আচরণ ও চিন্তাশক্তি এমনভাবে তৈরি হবে যে, সে তার জীবনের সকল কর্মকাণ্ড ইসলামের আদর্শে পরিচালিত করতে সক্ষম হবে। ইসলাম শিক্ষার উৎস স্বয়ং আল্লাহ তায়ালা। কেননা রাসুল (স) এ শিক্ষার যেসব নীতি প্রনয়ণ করেছেন মূলত তা আল্লাহ প্রদত্ত। আল্লাহ বলেন আর তিনি (মুহাম্মদ) নিজ প্রবৃত্তি থেকে কিছুই বলেন বা, যা তাঁর কাছে ওহি হিসেবে প্রেরিত হয় তা ছাড়া (সুরা আল নাজম: ৩-৪)। আল্লাহ তায়ালা অবিনশ্বর শাশ্বত সত্তা থেকে উৎসারিত বলে ইসলামও শাশ্বত এবং চিরন্তন।"
        },
        {
          "label": "গ",
          "question": "উদ্দীপকে আসিফের আচরণে কোন সংস্কৃতির পরিচয় ফুঠে উঠেছে? ব্যাখ্যা করো।",
          "explanation": "উদ্দীপকে আসিফের আচরণে ইসলামি সংস্কৃতির পরিচয় ফুটে উঠেছে। ইসলাম অনুমোদিত ও কুরআন হাদিসে নির্দেশিত মুসলমানদের জীবনপদ্ধতিই হলো ইসলামি সংস্কৃতি। এ সংস্কৃতির মাধ্যমে মুসলিম জাতির স্বাতন্ত্র্য অস্তিত্ব প্রকাশ পায়। কুরআন হাদিসের বিধান অনুসারে জীবনযাপন করা, ভালো কাজের শুরুতে বিসমিল্লাহ বলা, খাওয়ার পর আল্লাহ শুকরিয়া আদায় করা, আল্লাহর ইবাদত করা, সালাম দেওয়া, সম্মান করা ইত্যাদি। যা আসিফের কর্মকান্ডে প্রকাশ পায়। উদ্দীপকে আসিফ সবার সাথে সুন্দর ব্যবহার করে, সাক্ষাতে সালাম বিনিময় করে, মসজিদে গিয়ে নামাজ আদায় করে এবং শালীন পোশাক পড়ে। যা ইসলামি সংস্কৃতির অন্তর্ভুক্ত। এ সংস্কৃতি অনুকরণের মাধ্যমে আল্লাহ ও তাঁর রাসুল (স) এর ভালোবাসা লাভ করা যায়। আল্লাহর সন্তুষ্টির অর্জন করে দুনিয়া ও আখিরাতে সাফল্য লাভ করা যায়। পবিত্র কুরআনে উল্লেখ আছে, মুহাম্মদ (স) আপনি বলুন, যদি তোমরা আল্লাহর ভালোবাসা চাও তাহলে আমাকে অনুসরণ করো (সুরা আলে ইমরান: ৩১)। সুতরাং আসিফের আচরণে ইসলামি সংস্কৃতি পরিচয় ফুটে উঠেছে।"
        },
        {
          "label": "ঘ",
          "question": "লতিফের আচরণে ফুটে ওঠা সংস্কৃতির সামাজিক প্রভাব বিশ্লেষণ করো।",
          "explanation": "লতিফের আচরণ ইসলামি সংস্কৃতির পরিপন্থি। যা সমাজে যার নেতিবাচক প্রভাব পরিলক্ষিত হয়।। ইসলাম অনুমোদিত ও কুরআন হাদিসে নির্দেশিত মুসলমানদের জীবন পদ্ধতিই হলো ইসলামি সংস্কৃতি। ইসলামি সংস্কৃতি একটি আদর্শিক সংস্কৃতি। ইসলামের মূলনীতি ও আদর্শের আলোকে এ সংস্কৃতি গড়ে ওঠে। পারস্পরিক সাক্ষাতে সালাম বিনিময় করা, ভালো কাজের শুরুতে আল্লাহর নাম নেওয়া, কথাবার্তা, আচার-আচরণ ও চলাফেরায় শালীন ও মার্জিত হওয়া, পরিস্কার-পরিচ্ছন্ন, মার্জিত ও শালীন পোষাক পরিধান করা, বড়দের শ্রদ্ধা করা, ছোটদের স্নেহ করা ইত্যাদি ইসলামি সংস্কৃতির গুরুত্বপূর্ণ দিক। লতিফের আচরণে এর বিপরীত দিক লক্ষ করা যায়। উদ্দীপকে লতিফের আচার-আচরণ কথাবার্তা পোশাক-পরিচ্ছদ সবই আপত্তিকর। যা লতিফের কর্মকাণ্ডে ফুটে উঠেছে। ইসলামি সংস্কৃতির বিপরীত কার্যকলাপই হলো অপসংস্কৃতি। লতিফের আচরণে কথাবার্তায়, পোশাক পরিচ্ছদে অসংস্কৃতির প্রভাব লক্ষণীয়। এই অপসংস্কৃতির ফলে সামাজিক অবক্ষয়, দুর্নীতি, সন্ত্রাস ও মাদকে সমাজ নিমজ্জিত হয়। ধর্ষণ, অশ্লীলতা, ঘুষ, চাঁদাবাজি, দুর্নীতি, নোংরামি, খুন, ছিনতাই, প্রতারণা সবাই অপসংস্কৃতির ভিন্ন ভিন্ন নাম। যার ফলে সমাজ ধ্বংসের দ্বারপ্রান্তে উপনীত হয়। পরিশেষে বলা যায়, লতিফের আচরণের ইসলামি সংস্কৃতির বিপরীত সংস্কৃতি অর্থাৎ অপসংস্কৃতি পরিলক্ষিত হয়। যা সমাজে নেতিবাচক প্রভাব ফেলে।"
        }
      ]
    },
    {
      "number": "5",
      "uddipok": "গণি মিয়া একজন রিকশা চালক। একদিন এক যাত্রী তার ব্যাগটি রিকশায় রেখে চলে যাচ্ছিল। তখন সে ঐ লোকটিকে ডেকে ব্যাগ দিয়ে দিল। স্ত্রী ঘটনাটি শুনে বলে, 'কি দরকার আছিল? বাড়ি নিয়া আইলেই পারতা।' গণি মিয়া জবাবে বলল, 'হারামের মাল খাওনের থাইকা, না খাইয়া থাকন ভাল।'",
      "tag": "MC 24,JGMC 24",
      "sub_questions": [
        {
          "label": "ক",
          "question": "সিদক অর্থ কী?",
          "explanation": "সিদক অর্থ সত্যবাদিতা"
        },
        {
          "label": "খ",
          "question": "খিদমতে খালকের প্রয়োজনীয়তা বর্ণনা করো।",
          "explanation": "আল্লাহর নির্দেশ অনুযায়ী তাঁর সৃষ্টিজগতের প্রতি মানুষের কর্তব্য পালন করাকে খিদমতে খালক বলে। মানুষকে আল্লাহ তায়ালা যেমন ভালোবেসে সৃষ্টি করেছেন তেমনি পৃথিবীর অন্যান্য সৃষ্টিও তাঁর ভালোবাসার ফসল। মানুষ সামাজিক জীব। সমাজজীবনে মানুষ যেমন পরস্পর নির্ভরশীল তেমনি সে সমাজের অন্যান্য প্রাণী ও জড় জগতের ওপরও নির্ভরশীল। এমমাত্র মানুষের প্রয়োজনেই আল্লাহ সবকিছু সৃষ্টি করেছেন। সৃষ্টির প্রতি সদয় ব্যবহার করলে আল্লাহ সন্তুষ্ট হন। তাই আল্লাহর সন্তুষ্টি অর্জন ও সমাজজীবন সুন্দর করার জন্য খিদমতে খালকের প্রয়োজনীয়তা অপরিসীম।"
        },
        {
          "label": "গ",
          "question": "উদ্দীপকে গণি মিয়ার স্ত্রীর মনোভাবে যে বৈশিষ্ট্য প্রকাশ পেয়েছে শরিয়তের দৃষ্টিতে তা ব্যাখ্যা করো।",
          "explanation": "উদ্দীপকে গণি মিয়ার স্ত্রীর মনোভাবে হারাম খাওয়ার প্রবণতা লক্ষ করা যায়। অবৈধ, অননুমোদিত বা শরিয়ত পরিপন্থি যেকোনো উপায়ে উপার্জন করাকে হারাম উপার্জন বলে। অর্থাৎ যেসব বিষয় কুরআন ও হাদিসের মাধ্যমে স্পষ্টভাবে অবৈধ প্রমাণিত হয় তাকে হারাম বলে। মানুষ নিজের মেধা, যোগ্যতা ও পরিশ্রমের মাধ্যমে প্রয়োজনীয় বিষয় অর্জন করে। অন্যের অর্থ-সম্পদ তার অনুমতি ছাড়া গ্রহণ করা ইসলামি শরিয়তে সম্পূর্ণ নিষিদ্ধ। আর এদিকে গণি মিয়ার স্ত্রীর আকর্ষণ রয়েছে। উদ্দীপকের গণি মিয়া একজন রিকশাচালক। একদিন এক যাত্রী তার ব্যাগটি রিকশায় রেখে চলে যাওয়ার সময় গণি মিয়া ঐ লোকটিকে ডেকে ব্যাগটি ফেরত দেয়। তার স্ত্রী ঘটনাটি শোনার পর বলল, ব্যাগটি ফেরত না দিয়ে বাড়িতে নিয়ে আসলে পারতে। গণি মিয়ার স্ত্রীর এ ধরনের মনোভাব ইসলাম সমর্থন করে না। কেননা ব্যাগটি আত্মসাৎ করলে সেটি অবৈধ উপার্জন হতো। আর ইসলামে অবৈধ পথে উপার্জন সম্পূর্ণ নিষিদ্ধ। হারাম উপায়ে জীবিকা নির্বাহ করলে ইবাদত কবুল হয় না। উপরের আলোচনার পরিপ্রেক্ষিতে, বলা যায়, গণি মিয়ার স্ত্রীর মধ্যে হারাম খাওয়ার প্রবণতা রয়েছে, যা ইসলামি শরিয়ত অনুযায়ী সম্পূর্ণ নিষিদ্ধ।"
        },
        {
          "label": "ঘ",
          "question": "গণি মিয়ার মাঝে পরিলক্ষিত গুণটি নির্ণয় করে ইসলামের দৃষ্টিতে তার গুরুত্ব আলোচনা করো।",
          "explanation": "গণি মিয়ার চরিত্রে হালাল উপার্জনের মনোভাব প্রকাশিত হয়েছে। ইসলাম অনুমোদিত ও কুরআন-হাদিস নির্দেশিত উপায়ে উপার্জন করাকে হালাল উপার্জন বলে। অর্থাৎ কুরআন ও হাদিসে যেসব কাজের অনুমতি রয়েছে এবং যে সম্পর্কে কোনো নিষেধাজ্ঞা নেই সেসব কাজকে হালাল বা বৈধ বলে। হারাম বস্তু গ্রহণ বা অবৈধ পথে উপার্জন থেকে বিরত থাকাও হালাল উপার্জনের শামিল। যা গণি মিয়ার ক্ষেত্রে লক্ষ করা যায়। উদ্দীপকে উল্লেখ করা হয়েছে, রিকশাচালক গণি মিয়ার রিকশায় একদিন এক যাত্রী তার ব্যাগ রেখে চলে যাওয়ার সময় গণি মিয়া ঐ লোকটিকে ডেকে তার ব্যাগ ফেরত দেয়। এর মাধ্যমে সে হারাম থেকে নিজেকে বিরত রেখেছে। অর্থাৎ সে একজন হালাল উপার্জনকারী। ইসলামে হালাল উপার্জনের গুরুত্ব অপরিসীম। এটি ইবাদত কবুল হওয়ার পূর্বশর্ত। সালাত, সাওম, জাকাত ও হজ প্রভৃতির মতো হালাল উপার্জনও একটি ফরজ ইবাদত। হালাল উপার্জনের মাধ্যমে আল্লাহর নির্দেশ পালন করার পাশাপাশি আত্মিক প্রশান্তি লাভ করা যায়। সর্বোপরি হালাল উপার্জন ব্যক্তি ও সমাজের জন্য সামগ্রিক কল্যাণ বয়ে আনে। পরিশেষে ঘলা যায়, হালাল উপার্জন করা আল্লাহর নির্দেশ। এটি একটি গুরুত্বপূর্ণ ফরজ ইবাদত। ইবাদতের মাধ্যমে আল্লাহ তায়ালার সন্তুষ্টি অর্জন"
        }
      ]
    },
    {
      "number": "6",
      "uddipok": "রফিক ও শফিক দুই বন্ধু। রফিক সকল ইবাদত ইসলামি শরীয়া অনুযায়ী পালন করে। শফিক সালাত আদায় করে কিন্তু প্রচুর সম্পদের মালিক হওয়া সত্ত্বেও গরিবের হক যথাযথভাবে আদায় করে না। রফিক একদিন শফিককে বলল, 'প্রকৃত ঈমানদার হতে হলে ইসলামের সকল বুনিয়াদি আমল পালন করতে হবে।'",
      "tag": "JGMC 24",
      "sub_questions": [
        {
          "label": "ক",
          "question": "তাকওয়া অর্থ কী?",
          "explanation": "তাকওয়া অর্থ ভয় করা বা বিরত থাকা।"
        },
        {
          "label": "খ",
          "question": "'সাওম ঢালস্বরূপ'- ব্যাখ্যা করো।",
          "explanation": "রোজা মানুষকে কুপ্রবৃত্তির বিরুদ্ধে লড়াই করে নিরাপদ থাকতে সহায়তা করে বলে একে ঢাল হিসেবে ঘোষণা করা হয়েছে। রোজা ইসলামের অন্যতম গুরুত্বপূর্ণ স্তম্ভ। প্রাপ্তবয়স্ক প্রত্যেক নর-নারীর ওপর রোজা পালন করা ফরজ। যুদ্ধক্ষেত্রে ঢাল যেমন শত্রুপক্ষের। আক্রমণ থেকে মানুষের জীবন রক্ষা করে, তেমনি রোজাও ঢাল হিসেবে মানুষকে যাবতীয় খারাপ কাজ থেকে রক্ষা করে"
        },
        {
          "label": "গ",
          "question": "ইসলামে বুনিয়াদি আমল কয়টি? ব্যাখ্যা করো।",
          "explanation": "ইসলামে বুনিয়াদি আমল ৪টি। ইসলামের বুনিয়াদ পাঁচটি। যথা-কালিমা, নামাজ, জাকাত, সাওম ও হজ। ইসলামের বুনিয়াদ পাঁচটি হলেও বুনিয়াদি আমল হলো চারটি। নামাজ, জাকাত, সাওম ও হজ হলো বুনিয়াদি আলম। নামাজ: নামাজ হলো ইসলাম ধর্মের প্রধান ইবাদত। দিনরাত ২৪ ঘন্টার মধ্যে পাঁচটি নির্দিষ্ট সময়ে পাচবার নামজ আদায় করতে হয়। জাকাতঃ ইসলামে নামাজের পরই জাকাতের স্থান ও গুরুত্ব। ইসলামি রাষ্ট্রে জাকাত আদায় করতে হবে বায়তুলমাল বা সরকারি ব্যবস্থাপনায়। ইসলামি সমাজে কোনো মুসলমান জাকাত দিতে অস্বীকার করলে ইসলামি রাষ্ট্র তার বিরুদ্ধে জিহাদ ঘোষণা করতে বাধ্য। সাওম: সাওম শারীরিক ইবাদত। ইসলামি বিধানে অনুসারে প্রতিটি প্রাপ্ত বয়স্ক মুসলমানের জন্য সাওম পালন করা ফরজ। হজ: হজ হলো শারীরিক ও আর্থিক ইবাদত। আল্লাহ ও বান্দা উভয়ের হক আদায় করার এটা এক অপূর্ব ব্যবস্থা। তাই বলা যায় ইহকাল ও পরকালে কল্যাণ লাভের জন্য একজন মুসলমানের ইসলামের প্রত্যেকটি বুনিয়াদি আমল পালন করার পাশাপাশি ইসলামের সকল বিধান পালন করা অপরিহার্য।"
        },
        {
          "label": "ঘ",
          "question": "শফিক ইসলামের যে বুনিয়াদি আমল পালনে অনাগ্রহী তার অর্থনৈতিক গুরুত্ব বিশ্লেষণ করো।",
          "explanation": "শফিক ইসলামের বুনিয়াদি আমল জাকাত পালনে অনাগ্রহী, যার অর্থনৈতিক গুরুত্ব অপরিসীম। জাকাত ইসলামি রাষ্ট্রের আয়ের প্রধান উৎস। এর ওপর রাষ্ট্রের অর্থনৈতিক বুনিয়াদ ও জনকল্যাণপূলক প্রকল্পসমূহের সাফল্য নির্ভর করে। এটি এমন একটি অর্থব্যবস্থা যা মানুষের মানবিক ও মৌলিক অধিকারসমূহ পূরণ করে। মানুষ নিজস্ব চেষ্টা ও উপার্জনে মৌলিক অধিকার পূরণে ব্যর্থ হলে এর দায়িত্ব সমাজের ওপর বর্তায়। জাকাতের অর্থে সমাজ এ দায়িত্ব পালন করতে পারে। জাকাত বেকারত্ব নিরসনে কার্যকর ভূমিকা পালন করে। এর মাধ্যমে যুবশক্তি বেকার থাকে না। জাকাত ব্যবস্থা সমাজে ধনবৈষম্য দূর করে। জাকাত ব্যবস্থার মাধ্যমে ধনীদের থেকে সম্পদ গরিবদের হাতে স্থানান্তরিত হয় এবং এ স্থানান্তর কোনো শ্রেণিসংগ্রাম বা সংঘাতের মাধ্যমে নয় বরং অত্যন্ত শান্তিপূর্ণ ও স্বতঃস্ফূর্তভাবে হয়ে থাকে। ফলে ক্রমান্বয়ে দারিদ্রের অবসান ঘটে এবং ধনী-দরিদ্রের মধ্যে বৈষম্য দূরীভূত হয়। জাকাতের মাধ্যমে ধনী-দরিদ্রের অবস্থার পরিবর্তন ঘটে এবং তাদের মধ্যে সেতুবন্ধন রচিত হয়। সুতরাং মানুষের অর্থনৈতিক মুক্তি অর্জনে জাকাত হলো আল্লাহ তায়ালার দেওয়া এক ভারসম্যপূর্ণ অর্থ-ব্যবস্থাপনা। এর যথাযথ প্রয়োগ ও বাস্তবায়নই কেবল সব মানুষের আর্থিক সচ্ছলতা নিশ্চিত করতে পারে। পাশাপাশি পরকালীন সাফল্য নিশ্চিত করে।"
        }
      ]
    },
    {
      "number": "7",
      "uddipok": "জনাব মাসুদ সাহেব সরকারি চাকরির সুবাদে সুন্দরবন এলাকায় পোস্টিং পেলেন। তিনি লক্ষ্য করলেন যে, সুন্দরবন অঞ্চলের বৃক্ষ নিধনে এক শ্রেণির বনদস্যু সিদ্ধহস্ত। একদিন সকালে তিনি গুলিবিদ্ধ একটি হরিণকে দেখতে পেয়ে সেটির সেবা করে সুস্থ করে তোলেন। অত্র এলাকায় তিনি একটি সেমিনারের আয়োজন করে বৃক্ষ ও পশু নিধনের ভয়াবহতা সম্পর্কে মানুষকে সচেতন করার ব্যবস্থা করেন।",
      "tag": "JGMC 24",
      "sub_questions": [
        {
          "label": "ক",
          "question": "এক দেশ, একই সমাজে বসবাসের কারণে কোন ধরনের ভ্রাতৃত্ব তৈরী হয়?",
          "explanation": "এক দেশ, একই সমাজে বসবাসের কারণে আঞ্চলিক ভ্রাতৃত্ব তৈরি হয়।"
        },
        {
          "label": "খ",
          "question": "'গোটা মানবজাতি একই উম্মাহ'-ব্যাখ্যা করো।'",
          "explanation": "মানুষের আদি পিতামাতা আদম (আ) ও হাওয়া (আ) হওয়ায় পুরো মানবজাতি একই উম্মাহ হিসেবে পরিচিত। উম্মাহ অর্থ দল বা জাতি। অর্থাৎ কোনো একটি বিশেষ নীতি, আদর্শ, চিন্তাধারা, সংস্কৃতি ও বিশ্বাসকে কেন্দ্র করে মিলিত ব্যক্তি ও জনগোষ্ঠীকে উম্মাহ বলে। তবে কুরআন মাজিদে উম্মাহকে দুইটি পারিভাষিক অর্থে ব্যবহার করা হয়েছে। একটি হলো প্রত্যেক নবির নিজ নিজ জাতির মানুষ। অন্যটি হলো সমগ্র মানবজাতি। এখানে জাতি হিসেবে মানুষের মধ্যে অভিন্ন সম্পর্ক বিবেচনা করা হয়েছে। কারণ মানুষ আদি পিতামাতা আদম (আ) ও হাওয়া (আ)-এর সন্তান। আল্লাহ তায়ালা বলেন, 'মানবজাতি একটি মাত্র উম্মাহ।' (সুরা আল-বাকারা: ২১৩)"
        },
        {
          "label": "গ",
          "question": "বৃক্ষ নিধন কোন ধরনের বিপর্যয় ডেকে আনতে পারে? বিশ্লেষণ করো",
          "explanation": "বৃক্ষ নিধনে প্রাকৃতিক পরিবেশের বিপর্যয় ঘটবে।. আমাদের চারপাশে যা কিছু আছে তা নিয়েই আমাদের পরিবেশ। গাছপালা, পশু-পাখি, নদী-নালা, সাগর, পাহাড়-পর্বত সবকিছুই পরিবেশের অন্তর্ভুক্ত। মানুষের সুস্থ, সুন্দর ও স্বাভাবিক জীবনযাপনের জন্য পরিবেশ সংরক্ষণ ও এর ভারসাম্য রক্ষা করা জরুরি। প্রাকৃতিক ভারসাম্য রক্ষায় গাছপালার ভূমিকা অপরিসীম। গাছপালা বেঁচে থাকার জন্য প্রয়োজনীয় অক্সিজেন যোগায়। এছাড়া মানুষের খাদ্য সরবরাহ, বৃষ্টিপাত ঘটানো, ভূমিক্ষয় রোধ, ঝড়-বন্যা মোকাবিলা, আসবাবপত্রের কাঠ যোগানো ইত্যাদি নানা ভাবে গাছ মানুষের উপকার করে। আর বৃক্ষ নিধনে প্রাকৃতিক পরিবেশের বিপর্যয় ঘটে। উদ্দীপকে জনাব মাসুদ সাহেব লক্ষ করেন, সুন্দরবনে অঞ্চলের বৃক্ষ নিধনে এক শ্রেণির বনদস্যু সিদ্ধহস্ত। এ কাজের মাধ্যমে প্রাকৃতিক পরিবেশের মারাত্মক ক্ষতি হচ্ছে। এভাবে বৃক্ষ নিধন করা হলে প্রাকৃতিক পরিবেশের বিপর্যয় ঘটবে। গাছ কমে গেলে বায়ুমণ্ডলে কার্বন-ডাই-অক্সাইডের পরিমান বৃদ্ধি পাবে। এতে পৃথিবীর উষ্ণতা বেড়ে গিয়ে বিভিন্ন প্রাকৃতিক দুর্যোগ দেখা দিবে। যেমন: ঝড়, বন্যা, খরা ইত্যাদি। ফলশ্রুতিতে মানবজাতি ও প্রাণিকুলের অস্তিত্ব হুমকির মুখে 'পড়বে। তাই বৃক্ষ নিধনের ফলে প্রাকৃতিক ভারসাম্য নষ্ট হবে এবং নানা বিপর্যয় দেখা দিবে।"
        },
        {
          "label": "ঘ",
          "question": "জনাব মাসুদ সাহেবের কর্মকান্ডে যে বিষয়টি ফুটে উঠেছে তা তোমার পাঠ্যবইয়ের আলোকে আলোচনা করো।",
          "explanation": "জনাব মাসুদ সাহেবের কর্মকাণ্ডে খিদমতে খালকের বিষয়টি ফুটে উঠেছে। খিদমত অর্থ সেবা করা এবং খালক বলতে সৃষ্টিজগৎ ও সৃষ্টিজীব দুটোই বোঝায়। আল্লাহ তায়ালার সব সৃষ্টি এর অন্তর্ভুক্ত। কাজেই খিমতে খালক হলো সৃষ্টি জগতের সেবা। সৃষ্টি জীবের পরিচর্যা। আল্লাহ তায়ালা মানুষের কল্যাণের জন্য এই পৃথিবীতে অসংখ্য জীবজন্তু ও প্রাকৃতিক উপাদান সৃষ্টি করেছেন। সৃষ্টির সেরা জীব হিসেবে এসব সৃষ্টির আদর-যত্ন, লালন-পালন ও সংরক্ষণ করাই খিদমতে খালক। মাসুদ সাহেবের কর্মকান্ডে এটিই ফুটে উঠেছে। উদ্দীপকে জনাব মাসুদ সাহেব চাকরির সুবাদে সুন্দরবন এলাকায় পোস্টিং পান। একদিন সকালে তিনি গুলিবিদ্ধ একটি হরিণকে দেখতে পেয়ে সেটির সেবা করে, সুস্থ করে তোলেন। অত্র এলাকায় তিনি একটি সেমিনারের আয়োজন করে, বৃক্ষ ও পশু নিধনের ভয়াবহতা সম্পর্কে মানুষকে সচেতন করার ব্যবস্থা করেন। তার এসব কর্মকাণ্ড খিদমতে খালকের সাথে সাদৃশ্যপূর্ণ। কেননা খিদমতে খালক হলো আল্লাহর সকল সৃষ্টির পরিচর্যা করা। পশু-পাখি, জীবজন্তু, বৃক্ষ রোপণ ও সংরক্ষণ সবকিছুই খিদমতে খালেকের অন্তর্ভুক্ত। এগুলো আল্লাহর বৈচিত্র্যময় সৃষ্টির একটি বিশেষ দিক। সুন্দর ও শৃঙ্খলাপূর্ণ স্বাভাবিক জীবনযাপন ও সংরক্ষণের উপর প্রাকৃতিক ভারসাম্য নির্ভর করে।"
        }
      ]
    },
    {
      "number": "8",
      "uddipok": "জামিল সাহেবের স্ত্রী অসুস্থ হয়ে হাসপাতালে ভর্তি। জামিল সাহেব টাকা ও খাবার নিয়ে হাসপাতালে যাওয়ার পথে কিছু লোক হঠাৎ রিকশা থামিয়ে তার কাছে থাকা টাকা নিয়ে পালিয়ে যায়। জামিল সাহেব চিৎকার করে কান্নাকাটি করলে অনেক লোক একত্রিত। জনৈক ব্যক্তি তাকে সান্তনা দিয়ে ধৈর্য্য ধরার পরামর্শ দেন এবং কিছু টাকা তাকে প্রদান করেন।",
      "tag": "JGMC 24",
      "sub_questions": [
        {
          "label": "ক",
          "question": "ইভটিজিং এর বাংলা প্রতিশব্দ কী?",
          "explanation": "ইভটিজিং-এর বাংলা প্রতিশব্দ হলো নারী উত্ত্যক্তকরণ।"
        },
        {
          "label": "খ",
          "question": "ভালোর সাথে খারাপ জিনিস মিশিয়ে বিক্রি করা ইসলাম সম্মত নয়-ব্যাখ্যা করো",
          "explanation": "ভালোর সাথে খারাপ জিনিস মিশিয়ে বিক্রি করা অর্থাৎ খাদ্যে ভেজাল দেওয়া ইসলামের দৃষ্টিতে জঘন্যতম অপরাধে।. খাদ্যদ্রব্যে ভেজাল বলতে বোঝায় খাদ্যদ্রব্যের সাথে অস্বাস্থ্যকর পদার্থ মিশ্রিত করে বা পচাদ্রব্য মিশ্রিত করে বিক্রি করা বা সরবরাহ করা। যেমন- ফরমালিন জাতীয় বিষাক্ত কেমিক্যাল মিশ্রণ করে মাছ, শাক-সবজি সংরক্ষণ করা, ক্ষতিকর দ্রব্য মিশ্রিত করে ফাস্ট ফুড জাতীয় খাদ্যের স্বাদ বৃদ্ধি করা ইত্যাদি। ইসলামের দৃষ্টিতে খাদ্যদ্রব্যে ভেজাল দেওয়া জঘন্যতম অপরাধ। মহানবি (স) বলেছেন, 'জেনেশুনে কোনো ত্রুটিযুক্ত পণ্য বিক্রি করা কারো জন্য বৈধ নয়, যতক্ষণ না এটির ব্যাপারে ক্রেতাকে অবহিত করা হয়।' (বুখারি) ইসলামে খাদ্যদ্রব্যে ভেজাল দেওয়া হারাম এবং খাদ্যে ভেজাল দিয়ে অর্থোপার্জনকারীর পরিণাম হবে জাহান্নাম।"
        },
        {
          "label": "গ",
          "question": "কিছু লোকের রিকশা থামিয়ে টাকা কেড়ে নেওয়ার বিষয়ে ইসলামে বিধান আলোচনা করো।",
          "explanation": "কিছু লোকের রিকশা থামিয়ে টাকা কেড়ে নেওয়া বিষয়টিতে ডাকাতি ও ছিনতাইয়ের দিকটি প্রকাশ পেয়েছে, যা ইসলামে হারাম। ডাকাতি ও ছিনতাই জঘন্যতম অপরাধ। ডাকাতি ও ছিনতাইয়ের মধ্যে কেবল 'অর্থ ছিনিয়ে নেওয়ার ব্যাপারটিই অন্তর্ভুক্ত হয় না; বরং তা ত্রাস সৃষ্টি করে এবং ক্ষেত্র বিশেষ মানুষের জীবন ও সম্ভ্রমহানি ঘটায়। ডাকাতি ও ছিনতাইয়ের মাধ্যমে, অপরের মালিকানাভুক্ত সম্পদ অন্যায়ভাবে দখল করা হয়। এতে সম্পদের উপর ব্যক্তির ন্যায়সঙ্গত অধিকার হরণ হয়। যা উদ্দীপকে কিছু লোকের রিকশা থামিয়ে টাকা কেড়ে নেওয়ার সাথে সাদৃশ্যপূর্ণ। উদ্দীপকে জামিল সাহেব টাকা ও খাবার নিয়ে হাসপাতালে যাওয়ার পথে কিছু লোক হঠাৎ রিকশা থামিয়ে তার কাছে থাকা টাকা নিয়ে পালিয়ে যায়। তাদের এ কর্মকাণ্ডে ডাকাতি ও ছিনতাই প্রকাশ পেয়েছে। আর ইসলামে ডাকাতি ও ছিনতাই হারাম। ডাকাতি ও ছিনতাই হলো অন্যায় ভাবে অন্যের অধিকার হরণ করা। এর ফলে সমাজে অপরের অধিকার হরণ করা, নিরাপত্তাহীনতা সৃষ্টি, স্বস্তি ও শান্তি বিনষ্ট, আর্থিক কুফল, সামাজিক অপরাধ বৃদ্ধি, ঘৃণা, লোভ, ধর্মীয় ক্ষতিসহ নানা রকম সমস্যা সৃষ্টি হয়। এটি হলো ইমানের পরিপন্থি কাজ। আল্লাহ বলেন, \"যারা আল্লাহ ও তাঁর রাসুলের বিরুদ্ধে সংগ্রাম করে এবং দেশে বিশৃঙ্খলা ও সন্ত্রাস সৃষ্টি করে, তাদের শাস্তি হচ্ছে তাদেরকে হত্যা করা হবে\" (সূরা মায়িদা: ৩৩)। তাই বলা যায়, ইসলামে ডাকাতি ও ছিনতাইয়ের বিধান হলো হারাম।"
        },
        {
          "label": "ঘ",
          "question": "উদ্দীপকে জনৈক ব্যক্তির কর্মকান্ড তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকে জনৈক ব্যক্তির কর্মকাণ্ড খিদমতে খালকের অন্তর্ভুক্ত। খিদমতে খালক বলতে সৃষ্টির সেবা ও পরিচর্যাকে বোঝায়। সবার সাথে সদাচরণ করা, সেবা ও সাহায্য করা, হক আদায় করা, অসুস্থদের দায়িত্ব নেওয়া, বিপদগ্রস্তদের সাহায্য করা ইত্যাদি কর্মকাণ্ড খিদমতে খালকের অন্তর্ভুক্ত যা জনৈক ব্যক্তির কর্মকান্ডে পরিলক্ষিত হয়। উদ্দীপকে জামিল সাহেব চিৎকার করে কান্নাকাটি করলে অনেক লোক একত্রিত হয়। জনৈক ব্যক্তি তাকে সান্ত্বনা দিয়ে ধৈর্য ধরার পরামর্শ দেন এবং কিছু টাকা তাকে প্রদান করে। এ কাজটি খিদমতে খালকের অন্তর্ভুক্ত। কারণ সৎ এবং প্রশংসনীয় কাজের মাধ্যমে খিদমতে খালকের দায়িত্ব পালন করা যায়। খিদমতে খালকের আওতায় মানুষের দায়িত্ব হলো সেবার ক্ষেত্রে বিভেদ না রাখা। খিদমতে খালকের অন্যতম একটি কাজ হলো বিপদে মানুষের পাশে দাঁড়ানো এবং সাহায্য ও সান্ত্বনা দেওয়া। রাসুল (স) বলেন, 'পৃথিবীতে যারা আছে তাদের প্রতি রহম করো। যিনি আকাশে আছেন তিনি (আল্লাহ) তোমাদের প্রতি রহম করবেন।' (সুনানে তিরমিযি) সুতরাং বলা যায়, জনৈক ব্যক্তির কাজটি খিদমতে খালকের অন্তর্ভুক্ত। তার এ কাজ ইহকালীন ও পরকালীন কল্যাণ লাভে গুরুত্বপূর্ণ ভূমিকা পালন করবে।"
        }
      ]
    },
    {
      "number": "9",
      "uddipok": "পবিত্র রমজান উপলক্ষে ইসলামিক ফাউন্ডেশনে এক আলোচনা সভার আয়োজন করা হয়। আলোচনা সভায় বক্তারা একটি অর্থব্যবস্থা সম্পর্কে আলোচনা করতে গিয়ে বলেন, এটি একটি আদর্শিক, অর্থব্যবস্থা। এ অর্থ ব্যবস্থায় সম্পদের মূল মালিকানা আল্লাহর। আর মানুষ হচ্ছে তার তত্ত্বাবধায়ক। এ অর্থব্যবস্থার মূল লক্ষ্য কেবল পৃথিবীর অর্থনৈতিক সমস্যা সমাধান নয় বরং মানুষের পরকালের মুক্তিও নিশ্চিত করা।",
      "tag": "JGMC 24",
      "sub_questions": [
        {
          "label": "ক",
          "question": "খুমুস' শব্দের অর্থ কী?",
          "explanation": "খুমুস অর্থ এক-পঞ্চমাংশ।"
        },
        {
          "label": "খ",
          "question": "তোমরা ফসলের হক আদায় করো'- ব্যাখ্যা করো।",
          "explanation": "'তোমরা ফসলের হক আদায় করো' বলতে উশর আদায় করাকে বোঝানো হয়েছে। ইসলামি শরিয়তের পরিভাষায় উশর হলো জমিতে উৎপন্ন ফসলের জাকাত। এটি একটি বিশেষ পদ্ধতিতে আদায় করা হয়। যদি জমিতে ফসল উৎপন্ন হয় বৃষ্টির পানি, নদী বা ঝরনার স্বাভাবিক প্রবাহে তাহলে উৎপন্ন ফসলের দশ ভাগের একভাগ জাকাত হিসেবে আদায় করা হয়। জমির ফসল উৎপাদনে যদি কৃত্রিমভাবে পানি সেচ করা হয় তাহলে উৎপন্ন ফসলের বিশভাগের এক ভাগ জাকাত হিসেবে আদয় করা হয়। উশর আদায় করা ফরজ। আল্লাহ বলেন, তোমরা ফল-ফসল খাও, যখন ফসল কাটার সময় হয়। আর ফসল তোলার দিন হক আদায় করো। তোমরা অপচয় করো না। (সুরা আল-আনআম: ১৪১)"
        },
        {
          "label": "গ",
          "question": "উদ্দীপকে আলোচিত অর্থব্যবস্থার প্রধান দুটি উৎস সম্পর্কে আলোচনা করো।",
          "explanation": "উদ্দীপকে আলোচিত ইসলামি অর্থব্যবস্থার প্রধান দুটি উৎস হলো কুরআন ও সুন্নাহ। যে অর্থব্যবস্থা কুরআন-সুন্নাহে বর্ণিত নির্দেশনা অনুযায়ী মানুষের সম্পদ উপার্জন, বণ্টন ও ব্যয় হয় তাকে ইসলামি অর্থব্যবস্থা বলে। এ অর্থব্যবস্থার মালিকানা আল্লাহর। যা উদ্দীপকের অর্থব্যবস্থার সাথে সাদৃশ্যপূর্ণ। ইসলামি অর্থব্যবস্থার অন্যতম উৎস হলো কুরআন ও সুন্নাহ। উদ্দীপকে বক্তারা একটি অর্থব্যবস্থা সম্পর্কে আলোচনা করতে গিয়ে বলেন, এটি একটি আদর্শিক অর্থব্যবস্থা। এ অর্থব্যবস্থার মূল মালিকানা আল্লাহর। আর মানুষ হচ্ছে তার তত্ত্বাবধায়ক। এর মূল লক্ষ্য কেবল পৃথিবীর সমস্যা সমাধান নয় বরং মানুষের পরকালের মুক্তিও নিশ্চিত করা। আর উদ্দীপকের আলোচিত অর্থব্যবস্থা হলো ইসলামি অর্থব্যবস্থা। ইসলামি অর্থব্যবস্থার দুটি উৎস হলো কুরআন ও সুন্নাহ। আল্লাহ তায়ালা মানুষের আর্থিক কার্যক্রম পরিচালনার জন্য কুরআনে বিভিন্ন নির্দেশ দিয়েছেন। রাসূল (স) তার জীবদ্দশায় অর্থনীতি সম্পর্কিত আল্লাহ তায়ালার বিধান ও নির্দেশনা বাস্তবায়ন করে দেখিয়েছেন। ইসলামি অর্থব্যবস্থা হলো আল্লাহর এসব বিধান ও নির্দেশনা এবং রাসুলুল্লাহ (স) এর আদর্শের সমন্বয়। সে জন্য অর্থনৈতিক ক্ষেত্রে আল্লাহর হুকুম ও রাসুল (স) এর আদর্শ অনুসরণ করতে হলে ইসলামি অর্থব্যবস্থার বাস্তবায়ন আবশ্যক। তাই বলা যায়, ইসলামি অর্থব্যস্থার দুটি প্রধান উৎস হলো কুরআন ও সুন্নাহ।"
        },
        {
          "label": "ঘ",
          "question": "উদ্দীপকে আলোচিত অর্থব্যবস্থাই সর্বোত্তম অর্থব্যবস্থা। তোমার মতামতের সপক্ষে যুক্তি দেখাও।",
          "explanation": "উদ্দীপকে আলোচিত ইসলামি অর্থব্যবস্থাই সর্বোত্তম ব্যবস্থা। কুরআন ও সুন্নাহ বিধান অনুযায়ী যে অর্থব্যবস্থা গড়ে ওঠে তাকে ইসলামি অর্থব্যবস্থা বলে। ইসলামি অর্থব্যবস্থার আয়, ব্যয় ও বণ্টননীতি ভারসাম্যপূর্ণ এবং সর্বজনীন। এ অর্থব্যবস্থায় দুর্নীতি, প্রত্যারণা, সুদ, ঘুষ ইত্যাদি শোষণমূলক পন্থায় অর্থ উপার্জনের সুযোগ নেই। আবার, ব্যয়ের ক্ষেত্রেও সীমালঙ্ঘন করা ইসলামের সম্পূর্ণ নিষিদ্ধ। তাই এটি ধনী-গরিব, নারী-পুরুষ নির্বিশেষে সব শ্রেণির মানুষের জন্য কল্যাণকর। ইসলামি অর্থব্যবস্থার মূল লক্ষ্য শুধু মানুষের দুনিয়া জীবনের অর্থনৈতিক সমস্যার সমাধান নয়; বরং এ ব্যবস্থা মানুষের পরকালীন মুক্তিও নিশ্চিত করে। ইসলামি অর্থব্যবস্থা পুরোপুরি ইসলামি শরিয়াভিত্তিক। এ অর্থব্যবস্থায় রয়েছে সুষ্ঠু উৎপাদন ও উপার্জননীতি, ব্যয়নীতি, বণ্টননীতি ও সঞ্চয় নীতি। ইসলামি অর্থব্যবস্থা জাকাতভিত্তিক ও সুদমুক্ত অর্থনীতি। এ অর্থব্যবস্থায় সম্পদের মালিকানা আল্লাহর। এছাড়া অর্থ সম্পকীয় সকল কার্যক্রমের সাথে ন্যায়, নিষ্ঠা ও-সুবিচার এবং ইহসান বা সদাচার সম্পৃক্ত। ধনী-গরিব, নির্যাতিত, বঞ্চিত, শোষিতদের স্বার্থরক্ষায় এ অর্থব্যবস্থা বিশেষ ভূমিকা পালন করে। জাকাতের সঙ্গে কার্যকর একটি বিষয় এ অর্থব্যবস্থাকে বৈশিষ্ট্যমণ্ডিত করেছে। ফলে সম্পদ কারো হাতে পুঞ্জিভূত হয় না। গরিবদের হাতেও একটি ভাগ চলে আসে। পরিশেষে বলা যায়, ইসলামি অর্থব্যবস্থার মূল লক্ষত কেবল দুনিয়ার অর্থনৈতিক সমস্যা সমাধান নয় বরং মানুষের পরকালীন মুক্তিও নিশ্চিত করা।"
        }
      ]
    },
    {
      "number": "10",
      "uddipok": "জামাল কামাল স্ত্রীর সাথে খারাপ আচরণ করেন স্ত্রীর সাথে ভাল আচরণ করেন। স্ত্রীকে অর্থের জন্য চাপ প্রয়োগ করেন স্ত্রীকে অর্থের জন্য চাপ প্রয়োগ করেন না। স্ত্রী অসুস্থ হলে সেবা করেন না স্ত্রী অসুস্থ হলে সেবা করেন",
      "tag": "JGMC 24",
      "sub_questions": [
        {
          "label": "ক",
          "question": "বৈমাত্রেয় কাদের বলা হয়?",
          "explanation": "মায়ের বিয়ে একাধিক হলে প্রত্যক আলাদা আলাদা সংসারে মায়ের জন্ম দেওয়া ছেলে-মেয়েরা একে অপরের বৈমাত্রেয় ভাই-বোন।"
        },
        {
          "label": "খ",
          "question": "'স্ত্রী তার স্বামীর পরিবারের রক্ষক' ব্যাখ্যা করো।",
          "explanation": "ইসলামি পরিবারে স্বামীর প্রতি স্ত্রীর রয়েছে নির্দিষ্ট অধিকার ও কর্তব্য। ইসলামি পরিবারে স্বামী স্ত্রীর সম্পর্ক অত্যন্ত পবিত্র। স্বামীর প্রতি সম্মান = প্রদর্শন করা, তার অনুগত থাকা, তার পরিবারের তত্ত্বাবধান করা স্ত্রীর - কর্তব্য। স্ত্রী স্বামীর পরিবারের ব্যাপারে দায়িত্বশীল। পরিবারের স্বামীর সম্পদ এবং সন্তান সন্ততি ও পরিজন যারা থাকবেন তাদের সযত্ন পরিচর্যা করার দায়িত্ব স্ত্রীর। রাসুল (স) বলেন-\"আর নারী দায়িত্বশীল তার স্বামীর সম্পদ, সন্তান ও সংসারের। সে তাদের সম্পর্কে জিজ্ঞাসিত হবে (বুখারি ও মুসলিম)।\" তাই স্ত্রী তার স্বামীর পরিবারের রক্ষক।"
        },
        {
          "label": "গ",
          "question": "জামালের কর্মকাণ্ড উদ্দীপকের আলোকে বিশ্লেষণ করো।",
          "explanation": "জামালের কর্মকাণ্ডে স্ত্রীর অধিকার ও কর্তব্য লঙ্ঘিত হয়েছে। ইসলামি পরিবারে স্বামী-স্ত্রীর সম্পর্ক অত্যন্ত পবিত্র। স্ত্রীর সাথে ভালো আচরণ করা, যথাযথ মর্যাদা দেওয়া স্বামীর কর্তব্য। ইসলামি পরিবারের অন্যতম বৈশিষ্ট্য হলো-স্বামী নিজের চরিত্রের পবিত্রতা রক্ষা করবেন এবং স্ত্রীর অমর্যাদা করবেন না। কথায় ও কাজে উন্নত চারিত্রিক আদর্শ বজায় রাখবেন যেন স্ত্রী তার প্রতি সন্তুষ্ট থাকে। জামাল এ ধরনের আচরণ করতে ব্যর্থ হয়েছে। উদ্দীপকে জামাল তার স্ত্রীর সাথে খারাপ আচরণ করে। স্ত্রীকে অর্থের জন্য চাপ প্রয়োগ করে এবং স্ত্রী অসুস্থ হলে সেবা করে না। তার এই আচরণটি ইসলাম সম্মত হয়নি। কেননা ইসলামি পরিবারের স্ত্রীর অধিকার - স্বামীর অধিকারের সমান। তারা একে অন্যের পরিপূরক। স্বামী ও স্ত্রী পরস্পরকে যথাযথ সম্মান মর্যাদা দেবেন। স্বামী স্ত্রী' যেন পরস্পরের প্রতি শ্রদ্ধাশীল থাকে এবং কেউ যেন কখনো অন্যকে হেয় না করে। এজন্য আল্লাহ তায়ালা স্বামী-স্ত্রীকে পরস্পরের পোশাক বা ভূষণ হিসেবে অখ্যায়িত করেছেন। ইসলামি পরিবারে স্বামীর চরিত্র ও শ্রেষ্ঠত্বের মাপকাঠি হলো তার স্ত্রীর মূল্যায়ন। রাসুল (স) বলেছেন- তোমাদের মধ্যে তারাই উত্তম যারা তাদের স্ত্রীদের কাছে উত্তম (তিরমিযি)। তাই স্ত্রীর সুপারিশ পেতে হলে স্বামীকে তার স্ত্রীর সাথে উত্তম আচরণ করতে হবে।"
        },
        {
          "label": "ঘ",
          "question": "উদ্দীপকে কামালের আচরণে যে বিষয়টি ফুটে উঠেছে তা তোমার পাঠ্য বইয়ের আলোকে লিখ।",
          "explanation": "উদ্দীপকে কামাল সাহেবের আচরণে স্ত্রীর অধিকার ফুটে উঠেছে। ইসলামি পরিবার ব্যবস্থায় স্বামী-স্ত্রী হলেন প্রধান নিয়ামক। পরিবারের অস্তিত্ব সংরক্ষণ ও কার্যকারিতা নিশ্চিত করার জন্য ইসলাম স্বামীর প্রতি স্ত্রীর ও স্ত্রীর প্রতি স্বামীর কিছু কর্তব্য নির্ধারণ করেছে। পাশাপাশি নির্ধারণ করে দিয়েছে তাদের পারস্পরিক অধিকার। আর স্ত্রীর প্রতি স্বামীর দায়িত্ব হলো-মোহরানা প্রদান করা, সাধ্যমতো ব্যয় বহন করা, সদাচরণ করা, নৈতিক পবিত্রতা রক্ষা করা, যৌতুক না নেওয়া, অসুস্থ হলে সেবা করা ইত্যাদি। যা কামালের আচরণে পরিলক্ষিত হয়। উদ্দীপকে কামাল তার স্ত্রীর সাথে ভালো আচরণ করে। স্ত্রীকে অর্থের জন্য চাপ প্রয়োগ করে না এবং স্ত্রী অসুস্থ হলে সেবা করে। তার এ আচরণে স্ত্রীর প্রতি স্বামীর অধিকার ফুটে উঠেছে। স্ত্রীর অধিকার বা স্ত্রীর - প্রতি স্বামীর দায়িত্ব হলো মোহরানা দেওয়া তার ব্যয় নির্বাহ করা, খাদ্য বাসস্থানের ব্যবস্থা করা, তাকে মর্যাদা দেওয়া, সদাচরণ করা, গোপনীয়তা রক্ষা করা, যৌতুক না নেওয়া, অসুস্থ হলে সেবা করা ইত্যাদি। আর এসর দায়িত্বের কোনো কিছু স্বামীর দ্বারা ক্ষুণ্ণ হলো তার প্রভাব পড়ে দাম্পত্য জীবন ও পরিবারের উপর। উপরের আলোচনা শেষে বলা যায়, দাম্পত্য জীবন সুন্দর ও শান্তিময় • রাখার জন্য আল্লাহর নির্দেশ পালনের জন্য প্রত্যেক স্বামীর উচিত তাদের স্ত্রীদের অধিকারসমূহ যথাযথভাবে পালন করা।"
        }
      ]
    },
    {
      "number": "11",
      "uddipok": "বকুল সাহেব একজন উচ্চপদস্থ সরকারি কর্মকর্তা। মাঝে মাঝে তিনি মসজিদে নামাজ আদায় করেন। কিছুদিন আগে তিনি স্ত্রীর পরামর্শে তার বৃদ্ধা মাকে বৃদ্ধাশ্রমে রেখে এসেছেন। এ কথা জানার পর একদিন নামাজ শেষে ইমাম সাহেব তাকে বললেন, 'মায়ের পদতলে সন্তানের জান্নাত'।",
      "tag": "JGMC 24",
      "sub_questions": [
        {
          "label": "ক",
          "question": "ইসলামি পরিবার কিসের আলোকে গড়ে ওঠে?",
          "explanation": "ইসলামি পরিবার গড়ে ওঠে কুরআন ও সুন্নাহর আলোকে।"
        },
        {
          "label": "খ",
          "question": "সন্তানকে ধর্মীয় শিক্ষায় শিক্ষিত করা উচিত ব্যাখ্যা করো।",
          "explanation": "ধর্মীয় বিধান অনুযায়ী একটি সুশৃঙ্খল কল্যাণমূলক জীবন অতিবাহিত করার জন্য পিতামাতা সন্তানকে ধর্মীয় শিক্ষায় শিক্ষিত করবেন। ধর্মীয় আকিদা, আমল সম্পর্কে সন্তানকে প্রাথমিক ধারনা দেওয়ার দায়িত্ব পিতামাতার। তারা, যদি এ দায়িত্ব যথাযথভাবে পালন করেন তাহলে মানবশিশু যথাযথ জ্ঞান নিয়ে বড় হয়ে উঠবে। আর শৈশবের এ শিক্ষাই সারাজীবনের সঞ্চয় হয়ে থাকবে। রাসুল (স) বলেছেন-'প্রত্যেক শিশুই ফিতরাত বা ইসলামের উপর জন্মগ্রহণ করে। তারপর মাতা-পিতাই তাকে ইহুদি বা খ্রিস্টান অথবা অগ্নিপূজকে পরিণত করে (বুখারি)। সেজন্য ইসলামি পরিবারে মাতা-পিতা শিশুকে ইসলাম ধর্মের প্রয়োজনীয় প্রাথমিক জ্ঞান দেবেন।"
        },
        {
          "label": "গ",
          "question": "উদ্দীপকে বকুল সাহেরের কর্মকাণ্ডে কীসের অভাব পরিলক্ষিত হয়েছে ব্যাখ্যা করো।",
          "explanation": "উদ্দীপকে বকুল সাহেবের কর্মকান্ডে মাতার প্রতি কর্তব্যের অভাব পরিলক্ষিত হয়। ইসলামি পরিবারে মাতা-পিতার প্রতি সন্তানকে অনেক দায়িত্ব ও কর্তব্য পালন করতে হয়। মাতা পিতার জীবদ্দশায় তাদের প্রতি সন্তানের কর্তব্য সমূহ হলো তাদের সাথে সদাচরণ করা, তাদের অবাধ্য না হওয়া, অসুস্থ হলে তাদের সেবাযত্ন ও সুচিকিৎসার ব্যবস্থা করা। বকুল সাহেবের কর্মকাণ্ডে মাতার প্রতি কর্তব্য পালনে অবহেলার প্রকাশ ঘটেছে। উদ্দীপকে বকুল সাহেব একজন উচ্চপদস্থ সরকারি কর্মকর্তা। মাঝে মাঝে তিনি মসজিদে নামাজ আদায় করেন। তিনি স্ত্রীর পরামর্শে তার' বৃদ্ধ মাকে বৃদ্ধাশ্রমে রেখে আসেন। এসব কর্মকাণ্ডে বুঝা যায়, বকুল সাহেব তার মায়ের প্রতি সঠিকভাবে কর্তব্য পালন করেনি। অথচ আল্লাহ বলেছেন-যদি মাতা-পিতার একজন কিংবা উভয়ে তোমার সামনে বার্ধক্যে উপনীত হন, তাহলে তাদের প্রতি তুমি বিরক্তিসূচক উহ শব্দটিতে উচ্চারণ করো না এবং তাদেরকে তিরস্কার করো না (সুরা বনি ইসরাইল:২৩)। তাদের প্রতি কর্তব্যে অবহেলার পরিনাম হলো জাহান্নাম।"
        },
        {
          "label": "ঘ",
          "question": "মায়ের পদতলে সন্তানের জান্নাত বলতে ইমাম সাহেব কোন বিষয়টির প্রতি ইঙ্গিত করেছেন? আলোচনা করো।",
          "explanation": "মায়ের পদতলে সন্তানের জান্নাত বলতে ইমাম সাহেব মায়ের প্রতি সন্তানের কর্তব্য ও দায়িত্বের প্রতি ইঙ্গিত করেছেন। ইসলামি পরিবারে মাতার প্রতি সন্তানের অনেক দায়িত্ব ও কর্তব্য রয়েছে। মাতার জীবদ্দশায় তার প্রতি সন্তানের 'কর্তব্য সমূহ হলো-সদাচরণ করা, অবাধ্য না হওয়া, অসুস্থ হলে সেবা করা, বার্ধক্যে বিশেষ সেবা করা, কষ্ট না দেওয়া সন্তুষ্ট রাখা, আদব রক্ষা করা, বিনয়ী আচরণ করা, অসুস্থতার সুচিকিৎসার ব্যবস্থা করা ইত্যাদি। সেবার মাধ্যমে মায়ের সন্তুষ্টি অর্জন করতে পারলে আল্লাহ সন্তুষ্ট হন। আর আল্লাহ সন্তুষ্ট হলে ইহকাল ও পরকাল কল্যাণময় হবে। ইমাম সাহেবের বক্তব্যে এ বিষয়টি ফুটে উঠেছে। উদ্দীপকে ইমাম সাহেব বলেন, মায়ের পদতলে সন্তানের জান্নাত। ইমাম সাহেব এ বিষয়টি দ্বারা মায়ের প্রতি সন্তানের কর্তব্য পালনের প্রতি ইঙ্গিত করেছেন'। মাতা সন্তানকে গর্ভধারণ করেন, সীমাহীন কষ্ট সহ্য করে প্রসব করেন। দীর্ঘ দুই বছর ধরে, দুগ্ধদান করান এবং লালন-পালন করেন। সন্তানের জন্য মায়ের এ বিপুল অবদানের কারণে কর্তব্য পালনের ক্ষেত্রে মাতাকে পিতার উপরে অগ্রাধিকার দিতে হবে। হাদিসে মাতাকে পিতার চেয়ে তিনগুন মর্যাদা দেওয়া হয়েছে। আর সেবার মাধ্যমে এবং মায়ের প্রতি সন্তানের কর্তব্য পালনের মাধ্যমে মাকে সন্তুষ্ট করতে পারলে আল্লাহও সন্তুষ্ট হন এবং এর ফলে আল্লাহ তাকে ইহকাল ও পরকালে কল্যাণদান করেন। যেমন রাসুল (স) বলেছেন, \"মায়ের পদতলে সন্তানের বেহেশত।\" সুতরাং সন্তানের কর্তব্য হলো মায়ের প্রতি তার দায়িত্ব ও কর্তব্য যথাযথ."
        }
      ]
    }
  ]
}