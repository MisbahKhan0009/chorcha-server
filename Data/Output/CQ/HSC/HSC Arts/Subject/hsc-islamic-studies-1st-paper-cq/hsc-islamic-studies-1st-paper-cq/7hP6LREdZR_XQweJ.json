{
  "title": "ময়মনসিংহ, দিনাজপুর, কুমিল্লা, সিলেট, যশোর, বরিশাল বোর্ড ২০২৫",
  "subtitle": "(11)",
  "questions": [
    {
      "number": "1",
      "uddipok": "শামীম আঠারো বছরের যুবক। সে কাউকে সালাম দেয় না। অশালীন পোশাক পরে এবং গভীর রাত পর্যন্ত বন্ধুদের সাথে আড্ডা দেয়। এরূপ অবস্থা দেখে জনাব আব্দুল খালেক নিজের সাত বছরের সন্তান আব্দুল্লাহকে নিয়ে চিন্তিত। তিনি পরামর্শ চাইলে ইমাম সাহেব তাকে মসজিদ ভিত্তিক এমন প্রতিষ্ঠানের বথা বলেন, যেখানে কুরআন-হাদিস পাঠ, আদব-কায়দা ও মাসয়ালাসহ ইসলামের বিভিন্ন বিষয়ে শিক্ষা দেয়া হয়।",
      "tag": "MB, DIN.B, CB, SB, JB, BB 2025",
      "sub_questions": [
        {
          "label": "ক",
          "question": "সংস্কৃতি'-এর আরবি সমার্থক শব্দ কী?",
          "explanation": "'সংস্কৃতি' এর আরবি সমার্থক শব্দ হলো উর্মি (সাকাফাহ) বা تَهْذِيْبٌ (তাহযীব)।"
        },
        {
          "label": "খ",
          "question": "তাওহিদভিত্তিক শিক্ষাব্যবস্থা বলতে কী বোঝায়? ব্যাখ্যা করো।",
          "explanation": "আল্লাহর একত্ববাদের ওপর প্রতিষ্ঠিত শিক্ষাব্যবস্থাকে তাওহিদভিত্তিক শিক্ষাব্যবস্থা বলা হয়। 'তাওহিদ' শব্দের অর্থ- একত্ববাদ। তাওহিদের মূলকথা হলো- لَا إِلَهَ إِلَّا اللَّهُ অর্থ: আল্লাহ ছাড়া কোনো ইলাহ নেই। আল্লাহ তাআলাকে সৃষ্টিকর্তা, পালনকর্তা, রিজিকদাতা এবং ইবাদত ও আনুগত্যের যোগ্য এক ও অদ্বিতীয় সত্তা হিসেবে মুখে স্বীকার ও অন্তরে বিশ্বাস করার নাম তাওহিদ। তাওহিদে বিশ্বাস ছাড়া কোনো ব্যক্তিই মুমিন বা মুসলমান হতে পারে না। এজন্য ইসলাম শিক্ষাকে তাওহিদভিত্তিক শিক্ষাব্যবস্থা বলা হয়"
        },
        {
          "label": "গ",
          "question": "শামীমের আচরণে ইসলামের কোন দিকটি লঙ্ঘিত হয়েছে? ব্যাখ্যা করো।",
          "explanation": "শামীমের আচরণে ইসলামি সংস্কৃতির দিকটি লঙ্ঘিত হয়েছে। সংস্কৃতি হচ্ছে একটি জীবনপদ্ধতি। আর ইসলামি সংস্কৃতি হলো মুসলিম জাতির জীবনপদ্ধতি, যা কুরআন ও সুন্নাহর আলোকে নির্ধারিত ও পরিচালিত হয়। মুসলিম জাতির জাতীয় জীবনে এর গুরুত্ব সীমাহীন। কেননা একটি জাতির স্বাতন্ত্র্য, স্বকীয়তা, পরিচিতি, অস্তিত্ব- এ সবকিছুই ইসলামি সংস্কৃতির অনুশীলনের ওপর নির্ভর করে। কিন্তু উদ্দীপকের শামীমের আচরণে এর পুরোপুরি ব্যতিক্রম পরিলক্ষিত হয়। উদ্দীপকে আঠারো বছরের যুবক শামীম কাউকে সালাম দেয় না। সে অশালীন পোশাক পরে এবং গভীর রাত পর্যন্ত বন্ধুদের সাথে আড্ডা দেয়, যা ইসলামি সংস্কৃতির পরিপূর্ণ পরিপন্থি। কারণ ইসলামি সংস্কৃতি মুসলিম জাতির অস্তিত্ব রক্ষা করে। ছোট বড় সবাইকে সালাম দেওয়া, শালীন পোশাক পরিধান করা এবং এশার নামাজের পরে রাতে দ্রুত ঘুমিয়ে পড়া ইসলামি সংস্কৃতির অংশ। হাদিসে স্পষ্টভাবে উল্লেখ করা হয়েছে, কোনো ব্যক্তি নিজ সংস্কৃতি অনুসরণ না করে যদি অন্য জাতির সংস্কৃতি অনুসরণ করে, তখন সে তাদের অন্তর্ভুক্ত হয়ে যায়। তাই বলা যায়, উদ্দীপকের শামীমের আচরণে ইসলামি সংস্কৃতির দিকটি লঙ্ঘিত হয়েছে।"
        },
        {
          "label": "ঘ",
          "question": "উদ্দীপকে ইমাম সাহেব যে শিক্ষা প্রতিষ্ঠানের কথা বলেছেন সেটি উল্লেখপূর্বক এর গুরুত্ব বিশ্লেষণ করো।",
          "explanation": "উদ্দীপকে ইমাম সাহেব যে শিক্ষা প্রতিষ্ঠানের কথা বলেছেন সেটি হলো মক্তব। নিচে মক্তবের গুরুত্ব বিশ্লেষণ করা হলো- মক্তব বলা হয় সেই প্রতিষ্ঠানকে যেখানে ছোট ছোট মুসলিম ছেলেমেয়েদেরকে ইসলামের প্রাথমিক জ্ঞানদান করা হয়। সাধারণত মসজিদের বারান্দায়, মাদরাসার সাথে, বৈঠকখানায়, বাড়ির আঙিনায় এ জাতীয় প্রতিষ্ঠান গড়ে তোলা হয়। এ প্রতিষ্ঠানে ইসলামি সংস্কৃতির ব্যাবহারিক দিকগুলো হাতে কলমে শিক্ষা দেওয়া হয়। উদ্দীপকে ইমাম সাহেবের বক্তব্যে এ প্রতিষ্ঠানটির ইঙ্গিত পাওয়া যায়। উদ্দীপকে জনাব আব্দুল খালেক নিজের সাত বছরের সন্তান আব্দুল্লাহর পড়াশোনার বিষয়ে পরামর্শ চাইলে ইমাম সাহেব তাকে মসজিদ ভিত্তিক একটি প্রতিষ্ঠানের কথা বলেন, যেখানে কুরআন-হাদিস, আদব-কায়দা ও মাসয়ালাসহ ইসলামের বিভিন্ন বিষয়ে শিক্ষা দেওয়া হয় যা মক্তবকে নির্দেশ করে। মক্তবে শিশুদেরকে ভবিষ্যতে প্রাতিষ্ঠানিক শিক্ষা গ্রহণের জন্য প্রস্তুত করা হয়। মক্তবের শিক্ষা শিশুকে শৈশবেই নীতিবান করে তোলে। কুরআন, হাদিস, সত্য-মিথ্যা, ভালো-মন্দ, পবিত্রতা-অপবিত্রতা, হালাল-হারাম, ছোট বড় সবাইকে সালাম দেওয়ার শিক্ষাসহ বিভিন্ন বিষয় সম্পর্কে প্রয়োজনীয় প্রাথমিক জ্ঞান শিশুরা এখানেই পেয়ে থাকে। এছাড়া মস্তবে শিক্ষার্থীকে ইবাদতে অভ্যস্ত হওয়ার প্রয়োজনীয় শিক্ষা দেওয়া হয়। এখানেই শিশু ভবিষ্যতের জন্য ভালো কিছু করার এবং সুনাগরিক হওয়ার প্রেরণা পায়। উপরের আলোচনার পরিপ্রেক্ষিতে বলা যায়, বর্তমান যুগে ধর্মীয় ও ব্যাবহারিক শিক্ষালাভ ও শিশুর মানসিক বিকাশে মক্তবের গুরুত্ব অপরিসীম।"
        }
      ]
    },
    {
      "number": "2",
      "uddipok": "আনিসা ও নাফিসা টিফিন বিরতিতে শিক্ষা বিষয়ক আলোচনা করছিল। আনিসা বলল, ন্যায়ের উপর প্রতিষ্ঠিত থাকা ও চারিত্রিক উৎকর্ষ সাধনে এক বিশেষ শিক্ষা অতীব জরুরি। নাফিসা বলল, আমি তোমার সাথে একমত। কেননা এ শিক্ষার প্রতি গুরুত্বারোপ করে মহানবি (সা.) বলেছেন, \"প্রত্যেক মুসলমান নর-নারীর জন্য জ্ঞান অর্জন করা ফরজ।\"",
      "tag": "MB, DIN.B, CB, SB, JB, BB 2025",
      "sub_questions": [
        {
          "label": "ক",
          "question": "বায়তুল হিকমা কী?",
          "explanation": "বায়তুল হিকমা হলো আব্বাসীয় খলিফা আল-মামুন কর্তৃক প্রতিষ্ঠিত একটি বিজ্ঞানাগার বা গবেষণাগার।"
        },
        {
          "label": "খ",
          "question": "'এটি মানব জাতির পথ প্রদর্শক'-ব্যাখ্যা করো",
          "explanation": "\"এটি মানবজাতির পথ প্রদর্শক\" দ্বারা আল-কুরআনকে নির্দেশ করা হয়েছে। পবিত্র কুরআন সমগ্র মানবজাতির জন্য আল্লাহর পক্ষ থেকে প্রেরিত এক সর্বজনীন দিকনির্দেশনা, যা মানুষকে অন্ধকার থেকে আলোতে আনে, সৎ ও ন্যায়ের পথে চলতে শেখায় এবং দুনিয়া ও আখিরাতে সফলতা লাভের পথ দেখায়। আল-কুরআন সম্পর্কে আল্লাহ তাআলা বলেন, \"(আল-কুরআন) সমগ্র মানব জাতির জন্য হিদায়াত, সৎপথের স্পষ্ট নিদর্শন ও সত্য-মিথ্যার পার্থক্যকারী\" (সূরা আল-বাকারা, আয়াত: ১৮৫)। তাই বলা যায়, কুরআন শুধু কোনো নির্দিষ্ট জাতি নয়, বরং সমগ্র মানবজাতির পথ প্রদর্শক হিসেবে নাজিল হয়েছে।"
        },
        {
          "label": "গ",
          "question": "উদ্দীপকে আনিসা তার বক্তব্যে কোন ধরনের শিক্ষার প্রতি ইঙ্গিত করেছে? ব্যাখ্যা করো।",
          "explanation": "উদ্দীপকে আনিসা তার বক্তব্যে ইসলাম শিক্ষার প্রতি ইঙ্গিত করেছে। যে শিক্ষাব্যবস্থায় ইসলামকে একটি পরিপূর্ণ জীবনব্যবস্থা হিসেবে শিক্ষা দেওয়া হয় তাকে ইসলাম শিক্ষা বলে। এটি কুরআন ও সুন্নাহভিত্তিক একটি আদর্শ শিক্ষাব্যবস্থা। মানুষকে ইসলামের বিধিবিধান, আল্লাহর ইবাদতের পদ্ধতি শেখানো, জীবনের সর্বক্ষেত্রে ন্যায়নীতি প্রতিষ্ঠা করা এবং ব্যক্তির চারিত্রিক উৎকর্ষ সাধন ইসলাম শিক্ষার অন্যতম উদ্দেশ্য যা আনিসার বক্তব্যে ফুটে উঠেছে। উদ্দীপকের আনিসা বলল, \"ন্যায়ের উপর প্রতিষ্ঠিত থাকা ও চারিত্রিক উৎকর্ষতা সাধনে এক বিশেষ শিক্ষা অতীব জরুরি\"। এ বক্তব্যে এক বিশেষ শিক্ষা বলতে ইসলাম শিক্ষাকে নির্দেশ করা হয়েছে। কেননা, তা ইসলাম শিক্ষার উদ্দেশ্যের সাথে সঙ্গতিপূর্ণ। ইসলাম শিক্ষার অন্যতম গুরুত্বপূর্ণ উদ্দেশ্য হলো মানুষকে উত্তম চরিত্রবান ও আদর্শ মানুষ হিসেবে গড়ে তোলা। উত্তম চরিত্র মৌলিক মানবীয় গুণ এবং জীবনের শ্রেষ্ঠ সম্পদ। এটি ছাড়া অন্য সবকিছু অর্থহীন। ইসলাম শিক্ষা মানুষকে সত্য ও ন্যায়ের পথ প্রদর্শন করে এবং অন্যায় ও অসত্য থেকে দূরে রাখে। এ শিক্ষা ব্যক্তির পাপপ্রবণতা ও মানবিক ত্রুটিসমূহ নিয়ন্ত্রণ করে তার চরিত্রকে সুন্দর করে। তাই বলা যায় যে, উদ্দীপকে আনিসার বক্তব্যে ইসলাম শিক্ষার প্রতি ইঙ্গিত করা হয়েছে।"
        },
        {
          "label": "ঘ",
          "question": "নাফিসা মহানবি (সা.)-এর বাণী উদ্ধৃত করে যে শিক্ষার প্রতি দৃষ্টি দিয়েছে, সেটির গুরুত্ব ও তাৎপর্য বিশ্লেষণ করো।",
          "explanation": "নাফিসা মহানবি (সা.) এর বাণী উদ্ধৃত করে যে শিক্ষার প্রতি দৃষ্টি দিয়েছে, সেটি হলো ইসলাম শিক্ষা। নিচে ইসলাম শিক্ষার গুরুত্ব ও তাৎপর্য বিশ্লেষণ করা হলো- উদ্দীপকের নাফিসা বলল, \"এ শিক্ষার প্রতি গুরুত্বারোপ করে মহানবি (সা.) বলেছেন- প্রত্যেক মুসলমান নর-নারীর জন্য জ্ঞান অর্জন করা ফরজ\"। নাফিসার এ বক্তব্যের মাধ্যমে মূলত ইসলাম শিক্ষার প্রতি বিশেষ গুরুত্বারোপ করা হয়েছে। ইসলামের বিধিবিধান সম্পর্কে প্রয়োজনীয় জ্ঞানার্জন, আল্লাহর ইবাদতের নিয়মকানুন ও পদ্ধতি জানা, আল্লাহর দীনকে সমুন্নত রাখা, মানবকল্যাণ সাধন এবং সুন্দর জীবনযাপনের জন্য ইসলাম শিক্ষা গ্রহণ করা ফরজ বা অত্যাবশ্যক। ফরজের বিধান দুই ধরনের। যথা- ফরজে আইন বা অবশ্য পালনীয় এবং ফরজে কিফায়া বা সামষ্টিক বাধ্যবাধকতা। উল্লিখিত হাদিসের মাধ্যমে দীনের মৌলিক জ্ঞানার্জন করা প্রত্যেক মুসলিমের জন্য ফরজে আইন বা অবশ্য পালনীয় করা হয়েছে। ইসলাম শিক্ষা মানুষের শ্রেষ্ঠত্ব ও মর্যাদার মাপকাঠি। আল্লাহ বলেন, \"বলুন, যারা জানে এবং যারা জানে না, তারা কি সমান হতে পারে?\" (সূরা যুমার, আয়াত: ৯)। তাই পূর্ণাঙ্গ মুসলিম হিসেবে জীবন নির্বাহ করতে, নৈতিক চরিত্র ও মানবিকতার বিকাশ সাধন করতে, সুখী, সুন্দর ও কল্যাণকর জীবনযাপনের জন্য ইসলামের জ্ঞানার্জন করা অপরিহার্য। উপরের আলোচনার পরিপ্রেক্ষিতে বলা যায়, আল্লাহর দীন ইসলামকে সমুন্নত রাখা এবং জীবনের সামগ্রিক কল্যাণের জন্য ইসলাম শিক্ষার গুরুত্ব ও তাৎপর্য অপরিসীম।"
        }
      ]
    },
    {
      "number": "3",
      "uddipok": "জনাব শাহেদ আহমদ একজন উচ্চপদস্থ কর্মকর্তা। তিনি নিয়মিত সালাত, সাওম আদায় করলেও অর্থ ছাড়া অফিসের ফাইলে সই করেন না। স্থানীয় মসজিদের ইমাম বিষয়টি জানার পর মন্তব্য করলেন, \"ইবাদত কবুলের পূর্বশর্ত হলো বৈধ উপার্জন করা।\"",
      "tag": "MB, DIN.B, CB, SB, JB, BB 2025",
      "sub_questions": [
        {
          "label": "ক",
          "question": "দেশপ্রেম কী?",
          "explanation": ""
        },
        {
          "label": "খ",
          "question": "\"তারা তোমাদের ভূষণ আর তোমরা তাদের ভূষণ\"- ব্যাখ্যা করো।",
          "explanation": ""
        },
        {
          "label": "গ",
          "question": "উদ্দীপকে জনাব শাহেদ আহমদের উপার্জনের স্বরূপ ব্যাখ্যা করো।",
          "explanation": ""
        },
        {
          "label": "ঘ",
          "question": "ইমাম সাহেবের মন্তব্যের যথার্থতা মূল্যায়ন করো।",
          "explanation": ""
        }
      ]
    },
    {
      "number": "4",
      "uddipok": "আল-আমিন জন্মগতভাবে রোগাক্রান্ত, শারিরীক ও মানসিকভাবে ভারসাম্যহীন। তাই সমাজের বিভিন্ন লোক বিভিন্ন সময় তাকে সাহায্য সহযোগিতা করেন। এ প্রসঙ্গে প্রভাষক আব্দুল জলিল বলেন, পরিবার ও সমাজে সুস্থ-স্বাভাবিক মানুষের মতো সকল ক্ষেত্রে তাদেরও সমান অধিকার আছে। বরং অন্যদের চেয়ে বেশি এবং বিশেষ কিছু অধিকার তাদের প্রাপ্য।",
      "tag": "MB, DIN.B, CB, SB, JB, BB 2025",
      "sub_questions": [
        {
          "label": "ক",
          "question": "كَسْبُ الْحَلَالِ )কাসবুল হালাল) শব্দের অর্থ কী?",
          "explanation": "الْحَلَالِ )কাসবুল হালাল) শব্দের অর্থ বৈধ, আইনানুগ ব অনুমোদিত পন্থায় উপার্জন।"
        },
        {
          "label": "খ",
          "question": "\"আল্লাহ ব্যবসাকে হালাল করেছেন আর সুদকে হারাম করেছেন\"-ব্যাখ্যা করো।",
          "explanation": "আল্লাহ ব্যবসাকে হালাল করেছেন এবং সত্য হারাম করেছেন, আয়াতটির মাধ্যমে আল্লাহ তায়ালা মানবজাতিকে ব্যবসার প্রতি উদ্বৃন্দ করেছেন। এ আয়াতটির মাধ্যমে ব্যবসার গুরুত্ব ফুটে উঠেছে। আলাল পশ্চার ব্যবসা-বাণিজ্য করাকে ইসলামে অত্যন্ত মর্যাদাপূর্ণ পেশা বলে ঘোষা groin kazi a ae gulalien satula site. I alla 18 কিয়ামতের দিন শহিদের সাথে অবস্থান করবে। অন্যদিকে, অর্থনৈতিক প্রক্রিয়া হিসেবে সুদ গরিবের অধিকার হরণ করে। তাই সুদ সংশ্লিষ কর্মকাণ্ডকে বর্জন করার জন্য ইসলামে জোর তাগিদ দেওয়া হয়েছে। পবি কুরআনে এজন্য ব্যবসাকে হালাল এবং সুদকে হারাম ঘোষণা করা হয়েছে।"
        },
        {
          "label": "গ",
          "question": "উদ্দীপকে আল-আমিনের প্রতি সমাজের মানুষের সাহায্য সহযোগিতার কারণ কী? বর্ণনা করো।",
          "explanation": "ধর্মীয় নির্দেশ ও মানবিকতাই হলো উদ্দীপকে আল-আমিনের প্রতি সমাজের মানুষের সাহায্য-সহযোগিতার কারণ। যে ব্যক্তি জন্মগতভাবে বা রোগাক্রান্ত হয়ে কিংবা অন্য কোনো কারণে দৈহিকভাবে বিকলাজা বা মানসিকভাবে ভারসাম্যহীন এবং স্বাভাবিক জীবনযাপনে অক্ষম তাকে প্রতিবন্দী বলে। ইসলামের দৃষ্টিতে প্রতিবন্ধিত কোনো অভিশাপ বা পাপের ফল নয়। বরং ব্যক্তির জন্য আখিরাতের মর্যাদা লাভের সোপান। এজন্য ইসলামে প্রতিবন্ধীদের অধিকার আদায়ের ব্যাপারে কঠোর নির্দেশ দেওয়া হয়েছে। উদ্দীপকে দেখা যায়, আল-আমিন জন্মগতভাবে ভারসাম্যহীন অর্থাৎ প্রতিবন্ধী। তাই সমাজের বিভিন্ন লোক বিভিন্ন সময়ে তাকে সাহায্য-সহযোগিতা করেন। তাদের এমন মনোভাব সমাজে প্রতিবন্ধীদের প্রতি ইতিবাচক মানসিকতা প্রতিষ্ঠা করবে। ইসলামে সুস্থ মানুষের মতো প্রতিবন্ধীদেরও সব ধরনের অধিকার দেওয়া হয়েছে। বরং কিছু ক্ষেত্রে সুস্থ মানুষের চেয়েও তাদেরকে আরও বাড়তি অধিকার দেওয়া হয়েছে। সাধারণত প্রতিবন্ধীরা সুস্থ ও স্বাভাবিক মানুষের মতো হাঁটতে, দেখতে ও কথা বলতে পারে না, যার কারণে তারা বিভিন্ন সমস্যার সম্মুখীন হয়। এরূপ পরিস্থিতিতে তাদের সাহায্য করা আমাদের সকলেরই একান্ত কর্তব্য। কেননা সুস্থ ও স্বাভাবিক মানুষের চেয়ে প্রতিবন্ধীরা সাহায্য-সহযোগিতা পাওয়ার ক্ষেত্রে বেশি হকদার। আল্লাহ তায়ালা বলেন, \"তাদের (ধনীদের) ধনসম্পদে অভাবগ্রস্ত ও সুবিধা বঞ্চিতদের অধিকার রয়েছে” (সূরা আয-যারিয়াত, আয়াত: ১৯)। তাই বলা যায়, উদ্দীপকে আল-আমিনের প্রতি সমাজের মানুষের সাহায্য-সহযোগিতার কারণ ধর্মীয় নির্দেশ ও অনুশাসন।"
        },
        {
          "label": "ঘ",
          "question": "উদ্দীপকে উল্লেখিত ব্যক্তিদের অধিকারসমূহ তোমার পাঠ্যপুস্তকের আলোকে আলোচনা করো।",
          "explanation": "ইসলামের দৃষ্টিতে উদ্দীপকে উল্লেখিত ব্যক্তি তথা প্রতিবন্ধী ও অসহায় ব্যক্তিদের নানা অধিকার রয়েছে। যে ব্যক্তি দৈহিক বা মানসিক দিক থেকে মারাত্মকভাবে অক্ষম এবং সেই অক্ষমতার কারণে হাঁটা, দেখা, কানে শোনা, কথা বলা ইত্যাদি ক্ষেত্রে বিভিন্ন সমস্যার সম্মুখীন হয় তাকে প্রতিবন্ধী বলা হয়। ইসলামে সুস্থ মানুষের মতো প্রতিবন্ধীরাও সব ধরনের অধিকার পাওয়ার যোগ্য। কিছু কিছু ক্ষেত্রে সুস্থ মানুষের চেয়ে তাদেরকে কিছু বাড়তি অধিকার দেওয়া হয়েছে। সুস্থ, স্বাভাবিক মানুষের চেয়ে প্রতিবন্ধীরা সাহায্য-সহযোগিতা পাওয়ার ক্ষেত্রে বেশি হকদার। তারা যেহেতু সুস্থ, স্বাভাবিক মানুষের মতো চলা-ফেরা, দেখা, কথা বলা ইত্যাদি করতে পারে না, তাই তাদের বিভিন্নভাবে সাহায্য-সহযোগিতা করা মানুষের একান্ত কর্তব্য। তাদের আরও অনেক অধিকার রয়েছে। যেমন- নিরাপত্তা লাভের অধিকার, মৌলিক চাহিদা পূরণের অধিকার, শিক্ষা গ্রহণের অধিকার, চিকিৎসা লাভের অধিকার, ন্যায়বিচার লাভের অধিকার ইত্যাদি। তাছাড়া তাদেরকে ঠাট্টা-বিদ্রূপ, হেয় প্রতিপন্ন বা খাটো করা যাবে না। এরূপ কোনো আচরণ করলে তা দ্বারা প্রতিবন্ধীর অধিকার লঙ্ঘিত হয়। সার্বিক পরিস্থিতি বিবেচনায় তাই আমাদের সকলের উচিত ইসলামের নির্দেশ অনুযায়ী প্রতিবন্ধী ও অসহায় ব্যক্তির অধিকারগুলো আদায় করা।"
        }
      ]
    },
    {
      "number": "5",
      "uddipok": "বাতেন মিয়া তার স্ত্রী মমতাজ বেগমের সাথে ভালো ব্যবহার করেন না। নিজে দামি ও সুন্দর পোশাক পরলেও স্ত্রীকে প্রয়োজনীয় ভরণ-পোষণ দেন না। তা সত্ত্বেও মমতাজ বেগম স্বামীর সেবাযত্ন করেন। তার সাথে উত্তম ব্যবহার করেন এবং সর্বদা তাকে খুশি রাখার চেষ্টা করেন।",
      "tag": "MB, DIN.B, CB, SB, JB, BB 2025",
      "sub_questions": [
        {
          "label": "ক",
          "question": "ইসলামি পরিবার কী?",
          "explanation": "ইসলামি নীতিমালা ও ইসলামি বিধি-বিধানের ভিত্তিতে পরিচালিত পরিবারই হলো ইসলামি পরিবার।"
        },
        {
          "label": "খ",
          "question": "\"যাকে হিকমাত দান করা হয়েছে, তাকে প্রভূত কল্যাণ দান করা হয়েছে\"- ব্যাখ্যা করো।",
          "explanation": "আল্লাহ তাআলা কুরআনে বলেন, \"যাকে হিকমাত (জ্ঞান-প্রজ্ঞা) দান করা হয়েছে, তাকে প্রভূত কল্যাণ দান করা হয়েছে\" (সূরা আল-বাকারা, আয়াত: ২৬৯)। এই আয়াতের মাধ্যমে বোঝানো হয়েছে যে, হিকমাত বা প্রজা আল্লাহর এক বিশেষ নেয়ামত, যা মানুষকে সঠিক ও ভুলের পার্থক্য বুঝতে, ন্যায়বিচার করতে এবং জীবনের জটিল পরিস্থিতিতে সঠিক সিদ্ধান্ত নিতে সাহায্য করে। হিকমাত শুধু জ্ঞান নয়, বরং সে জ্ঞানের যথাযথ প্রয়োগের ক্ষমতা, যার মাধ্যমে ব্যক্তি নিজের ও সমাজের উন্নয়নে অবদান রাখতে পারে। অতএব, যার মধ্যে এই গুণটি রয়েছে, সে আল্লাহর পক্ষ থেকে এক মহামূল্যবান কল্যাণে ধন্য হয়েছে।"
        },
        {
          "label": "গ",
          "question": "উদ্দীপকে বাতেন মিয়ার কর্মকাণ্ড কোন অধিকার ক্ষুণ্ণ করেছে? ব্যাখ্যা করো।",
          "explanation": "বাউদ্দীপকে বাতেন মিয়ার কর্মকান্ড স্ত্রীর অধিকার ক্ষুন্ন করেছে। ইসলামি পরিবারে স্বামী-স্ত্রীর সম্পর্ক অত্যন্ত পবিত্র। স্ত্রীর সাথে ভালো আচরণ করা এবং তাকে যথাযথ মর্যাদা দেওয়া স্বামীর কর্তব্য। ইসলামি পরিবারের অন্যতম বৈশিষ্ট্য হলো- স্বামী নিজের চরিত্রের পবিত্রতা রক্ষা করবেন এবং স্ত্রীর অমর্যাদা করবেন না। কথায় ও কাজে উন্নত চারিত্রিক আদর্শ বজায় রাখবেন যেন স্ত্রী তার প্রতি সন্তুষ্ট থাকে। উদ্দীপকে বাতেন মিয়া এধরনের অচরণ করতে ব্যর্থ হয়েছে। উদ্দীপকের বাতেন মিয়া তার স্ত্রী মমতাজ বেগমের সাথে প্রায়ই খারাপ ব্যবহার করেন। তিনি নিজে দামী ও সুন্দর পোশাক পরলেও স্ত্রীর ব্যাপারে যত্নশীল নন। তার এই আচরণটি ইসলামসম্মত হয়নি। কেননা ইসলামি পরিবারে স্ত্রীর অধিকার স্বামীর অধিকারের সমান। তারা একে অন্যের পরিপূরক। স্বামী ও স্ত্রী পরস্পরকে যথাযথ সম্মান, মর্যাদা ও অধিকার দেবেন। স্বামী-স্ত্রী যেন পরস্পরের প্রতি শ্রদ্ধাশীল থাকে এবং কেউ যেন কখনও অন্যকে হেয় না করে এজন্য আল্লাহ তায়ালা স্বামী-স্ত্রীকে পরস্পরের পোশাক বা ভূষণ হিসেবে আখ্যায়িত করেছেন। আবার ইসলামি পরিবারে স্বামীর চরিত্র ও শ্রেষ্ঠত্বের মাপকাঠি হলো তার স্ত্রীর মূল্যায়ন। রাসুলুল্লাহ (সা.) বলেছেন, \"তোমাদের মধ্যে তারাই উত্তম, যারা তাদের স্ত্রীদের কাছে উত্তম” (তিরমিযি)। তাই বলা যায়, স্ত্রীর সুপারিশ পেতে হলে স্বামীকে তার স্ত্রীর সাথে উত্তম আচরণ করতে হবে।"
        },
        {
          "label": "ঘ",
          "question": "স্ত্রী হিসেবে মমতাজ বেগমের কর্মকাণ্ড মূল্যায়ন করো।",
          "explanation": "স্ত্রী হিসেবে মমতাজ বেগম স্বামীর অধিকার পালন করে যথার্থ আচরণ করেছেন। স্ত্রীর প্রতি স্বামীর যেমন দায়িত্ব-কর্তব্য রয়েছে, ঠিক তেমনি স্বামীর প্রতিও স্ত্রীর কতকগুলো দায়িত্ব রয়েছে। স্ত্রী সর্বাবস্থায় স্বামীকে সন্তুষ্ট ও খুশি রাখার জন্য আপ্রাণ চেষ্টা চালাবে। মমতাজ বেগমের মধ্যে এ চেষ্টাই দৃশ্যমান। উদ্দীপকের মমতাজ বেগম সাধ্যমত স্বামীর সেবাযত্ন করেন, তার আদেশ মান্য করে চলেন এবং সর্বদা তাকে খুশি রাখার চেষ্টা করেন। এ কারণে মমতাজ বেগম একজন আদর্শ স্ত্রী হিসেবে পরিগণিত হবেন। তিনি জানেন যে, স্বামীকে সন্তুষ্ট রাখার মধ্যেই স্ত্রীর কল্যাণ ও জান্নাত লাভের সম্ভাবনা রয়েছে। স্বামীকে সন্তুষ্ট করার জন্য নফল ইবাদত ছেড়ে দিতে। হলে তাও করতে হবে। রাসুলুল্লাহ (সা.) বলেন, \"যে স্ত্রী এমন অবস্থায় মারা যায় যে তার স্বামী তার প্রতি সন্তুষ্ট তাহলে সে জান্নাতে যাবে\"। সুখে-দুঃখে সর্বাবস্থায় স্বামীর প্রতি সানন্দে কৃতজ্ঞতা প্রকাশ করা স্ত্রীর কর্তব্য। তবে মনে রাখতে হবে, স্বামীর শরিয়ত বিরোধী কোনো আদেশ পালন করা স্ত্রীর কর্তব্য বলে বিবেচিত নয়। আলোচনা শেষে বলা যায়, একটি আদর্শ ও ন্যায়ভিত্তিক পরিবার গড়ে তুলতে স্ত্রী হিসেবে মমতাজ বেগম তার দায়িত্ব যথাযথভাবে পালন করে একজন আদর্শ স্ত্রীর পরিচয় দিয়েছেন।"
        }
      ]
    },
    {
      "number": "6",
      "uddipok": "জনাব আব্দুল হামিদ একজন কৃষক। তিনি যত্ন সহকারে জমি আবাদ করেন। ফসল উঠার সাথে সাথে নির্ধারিত অংশ বায়তুল মালে জমা দেন। অপরপক্ষে, মির্জা হাফিজ। একজন সৎ ব্যবসায়ী। তিনি প্রতি বছর নির্দিষ্ট সময়ে সম্পদের হিসাব করেন এবং শরিয়ত নির্দেশিত পন্থায় নির্ধারিত খাতসমূহে তা ব্যয় করেন।",
      "tag": "MB, DIN.B, CB, SB, JB, BB 2025",
      "sub_questions": [
        {
          "label": "ক",
          "question": "الرَّعْرَةُ )আদ-দাওয়াহ) অর্থ কী?",
          "explanation": "اَعْرَةُ )আদ-দাওয়াহ) অর্থ আহ্বান করা, ডাকা।"
        },
        {
          "label": "খ",
          "question": "\"মানবজাতি একই উম্মতের অন্তর্ভুক্ত\" ব্যাখ্যা করো।",
          "explanation": "মানুষের আদি পিতামাতা আদম (আ) ও হাওয়া (আ) হওয়ায় পুরে মানবজাতি একই উম্মাহ হিসেবে পরিচিত। উম্মাহ অর্থ দল বা জাতি। অর্থাৎ কোনো একটি বিশেষ নীতি, আদর্শ, চিন্তাধারা, সংস্কৃতি ও বিশ্বাসকে কেন্দ্র করে মিলিত ব্যক্তি ও জনগোষ্ঠীকে উম্মাহ বলে। তবে কুরআন মাজিদে উম্মাহকে দুইটি পারিভাষিক অর্থে ব্যবহার করা হয়েছে। একটি হলো প্রত্যেক নবির নিজ নিজ জাতির মানুষ। অন্যটি হলো সমগ্র মানবজাতি। এখানে মানবজাতি হিসেবে মানুষের মধ্যে অভিন্ন সম্পর্ক বিবেচনা করা হয়েছে। কারণ মানুষ আদি পিতামাতা আদম ও হাওয়া (আ)-এর সন্তান। এজন্য পবিত্র কুরআনে আল্লাহ তাআলা বলেন, \"মানবজাতি একই উম্মতের অন্তর্ভুক্ত (সূরা আল-বাকারা, আয়াত: ২১৩)।"
        },
        {
          "label": "গ",
          "question": "উদ্দীপকে জনাব আব্দুল হামিদের কর্মকাণ্ডে ইসলামের কোন বিধান পালনের ইঙ্গিত পাওয়া যায়? ব্যাখ্যা করো।",
          "explanation": "উদ্দীপকে জনাব আব্দুল হামিদের কর্মকাণ্ডে ইসলামের ফরজ বিধান উশর পালনের ইঙ্গিত পাওয়া যায়। ইসলামি পরিভাষায় উশর হলো জমিতে উৎপন্ন ফসলের জাকাত। উশর আরবি শব্দ। এর অর্থ এক দশমাংশ। উৎপাদনের প্রকৃতির ওপর ভিত্তি করে একজন মুসলিমের জমির উৎপন্ন ফসলের দশ ভাগের এক ভাগ অথবা বিশ ভাগের এক ভাগ জাকাত হিসেবে আদায় করাই হলো উশর। উদ্দীপকের কৃষক জনাব আব্দুল হামিদের কর্মকাণ্ডে এ বিষয়টি ফুটে উঠেছে। উদ্দীপকে উল্লেখিত কৃষক জনাব আব্দুল হামিদ যত্ন সহকারে জমি আবাদ করেন। এরপর তিনি ফসল উঠার সাথে সাথে নির্ধারিত অংশ বায়তুল মালে জমা দেন। তার এরূপ কর্মকাণ্ডে উশর আদায়ের বিষয়টির বহিঃপ্রকাশ ঘটেছে। কেননা, একজন মুসলিমের জমিতে চাষকৃত ফল ও ফসলের ওপর নির্ধারিত হারে জাকাত আদায় করাই হলো উশর। উশর ফল ও ফসল সংগ্রহের সময় নির্দিষ্ট হারে আদায় করতে হয়। তাই বলা যায়, উদ্দীপকে জনাব আব্দুল হামিদের কর্মকাণ্ডে ইসলামের ফরজ বিধান, উশর আদায়ের বিষয়টি প্রকাশ পেয়েছে।"
        },
        {
          "label": "ঘ",
          "question": "উদ্দীপকে মির্জা হাফিজ ইসলামের যে বিধান পালন করেন তা উল্লেখ করতঃ ইসলামি অর্থনীতিতে এটির অবদান মূল্যায়ন করো।",
          "explanation": "উদ্দীপকে মির্জা হাফিজ ইসলামের যে বিধান পালন করেন তা হলো জাকাত। ইসলামি অর্থনীতিতে জাকাতের অবদান অপরিসীম। জাকাত শব্দের অর্থ পবিত্রকরণ, বৃদ্ধিকরণ ইত্যাদি। নিসাব পরিমাণ সম্পদ কোনো মুসলিম ব্যক্তির মালিকানায় পূর্ণ একবছর থাকলে শরিয়তের বিধান অনুযায়ী সে সম্পদ থেকে ২.৫% হারে নির্দিষ্ট আটটি খাতে কিংবা তার কোনো একটি খাতে দান করাকে জাকাত বলে। উদ্দীপকে মির্জা হাফিজের কর্মকাণ্ডেও ইসলামের এ বিধান পালনেরই ইঙ্গিত পাওয়া যায়। উদ্দীপকের মির্জা হাফিজ একজন ব্যবসায়ী। তিনি প্রতিবছর নির্দিষ্ট সময়ে সম্পদের হিসাব করে শরিয়ত নির্ধারিত খাতে ব্যয় করেন। তার এ কাজে জাকাতের বিধান পালিত হয়েছে। জাকাত ইসলামি অর্থব্যবস্থার গুরুত্বপূর্ণ একটি উৎস এবং অন্যতম মৌলিক ইবাদত। নিসাব পরিমাণ সম্পদ নির্দিষ্ট আটটি খাতে ব্যয় করার মাধ্যমে এ বিধান বাস্তবায়ন করা হয়। জাকাত ইসলামি অর্থব্যবস্থার গুরুত্বপূর্ণ একটি বৈশিষ্ট্য। ইসলামি অর্থব্যবস্থায় ধনী-গরিবের মধ্যে ভারসাম্য রক্ষার প্রধান হাতিয়ার হলো জাকাত। এর মাধ্যমে ধনীর অর্জিত সম্পদে গরিবের অধিকার প্রতিষ্ঠিত হয়। এ প্রসঙ্গে আল্লাহ তাআলা বলেন, \"আর তাদের (ধনীদের) সম্পদে প্রার্থনাকারী ও বঞ্চিতদের অধিকার রয়েছে” (সূরা আয-যারিয়াত, আয়াত: ১৩)। আলোচনা শেষে বলা যায়, ইসলামি অর্থব্যবস্থায় ধনী-গরিবের অধিকার প্রতিষ্ঠা ও অর্থনীতির ভারসাম্য রক্ষায় জাকাত তাৎপর্যপূর্ণ ভূমিকা পালন করে"
        }
      ]
    },
    {
      "number": "7",
      "uddipok": "নবাবপুর গ্রামের অধিকাংশ মানুষ মুসলিম। তবে সেখানে বিভিন্ন শ্রেণি-পেশার লোকও বাস করে। তারা পারস্পরিক সহযোগিতা, শান্তিপূর্ণ সহাবস্থান ও নির্বিঘ্নে নিজ নিজ ধর্ম পালন করে থাকে। এমনিভাবে, নুরপুর গ্রামে ইমামের নেতৃত্বে একদল যুবক সব ধরনের ভালো কাজে সহযোগিতা ও অন্যায় কাজে বাধা প্রদানে একমত হয়। কেননা এটি সামাজিক অবক্ষয় রোধে কার্যকর পদক্ষেপ।",
      "tag": "MB, DIN.B, CB, SB, JB, BB 2025",
      "sub_questions": [
        {
          "label": "ক",
          "question": "(আল- মাক্তুব) শব্দের অর্থ কী?",
          "explanation": "এইটা (আল মন্তব) শব্দের অর্থ লেখার স্থান, কার্যালয়, বিদ্যালয়, টেবিল, শিক্ষাকেন্দ্র ইত্যাদি।"
        },
        {
          "label": "খ",
          "question": "কু-প্রবৃত্তি দমন বড় জিহাদ- ব্যাখ্যা করো।",
          "explanation": "\"কু-প্রবৃত্তি দমন বড় জিহাদ\" উক্তিটি দ্বারা বৃহত্তর জিহাদকে বোঝানো হয়েছে। ইসলামের মূলনীতি হলো প্রথমে নিজে সৎকর্ম করা, এরপর অন্যকে উৎসাহিত করা। নিজের মধ্যে শান্তি-শৃঙ্খলা ও ন্যায়বিচারের গুণাবলি প্রতিষ্ঠার জন্য কু-প্রবৃত্তির বিরুদ্ধে জিহাদ করা আবশ্যক। এই জিহাদকে রাসুলুল্লাহ (সা.) বৃহত্তর জিহাদ বলে আখ্যায়িত করেছেন। তাবুকের জিহাদ থেকে প্রত্যাবর্তন করার পর রাসুলুল্লাহ (সা.) বলেন, \"আমরা একটি ক্ষুদ্র জিহাদ থেকে একটি বৃহৎ জিহাদের দিকে প্রত্যাবর্তন করলাম\"। সাহাবাগণ (রা.) জিজ্ঞাসা করলেন বৃহত্তর জিহাদ কী? তিনি বলেন, \"কু-প্রবৃত্তির বিরুদ্ধে জিহাদ\" (বায়হাকি)।"
        },
        {
          "label": "গ",
          "question": "নবাবপুর গ্রামের চিত্রটি তোমার পঠিত কোন বিষয়ের ইঙ্গিত বহন করে? ব্যাখ্যা করো।",
          "explanation": "নবাবপুর গ্রামের চিত্রটি আমার পঠিত সাম্প্রদায়িক সম্প্রীতি বিষয়ের ইঙ্গিত বহন করে। সাম্প্রদায়িক সম্প্রীতি (Communal Harmony) বলতে এক অঞ্চলে বসবাসকারী বিভিন্ন ধর্ম ও সম্প্রদায়ের লোকদের মধ্যে সম্প্রীতিকে বোঝায়। কোনো দেশের প্রায় প্রতিটি অঞ্চলেই বিভিন্ন সম্প্রদায়ের লোক বসবাস করে। প্রত্যেক সম্প্রদায়ের ধর্মীয় রীতি-নীতি, আচার-আচরণ, সংস্কৃতি ভিন্ন ভিন্ন হলেও তাদের উচিত এক সম্প্রদায় অন্য সম্প্রদায়ের সাথে বিরোধ, - অসহযোগিতা, নিন্দা ও তিরস্কার না করা। কুরআন মাজিদে স্পষ্ট বলা হয়েছে, “হে মুমিনগণ, তোমরা একদল অন্য দলকে উপহাস করো না\" (সূরা আল-হুজুরাত, আয়াত: ১১)। এছাড়াও মহান আল্লাহ বলেন, \"মুমিন তো সেই ব্যক্তি, যে মানুষের জীবন ও সম্পদের নিরাপত্তা দেয় (নাসাঈ)\"। উদ্দীপকে দেখতে পাই, নবাবপুর গ্রামে বিভিন্ন শ্রেণি-পেশার লোক পারস্পরিক সহযোগিতা, শান্তিপূর্ণ সহাবস্থান ও নির্বিঘ্নে নিজ নিজ ধর্ম পালন করে। যা সাম্প্রদায়িক সম্প্রীতির উৎকৃষ্ট দৃষ্টান্ত। এ ব্যাপারে রাসুলুল্লাহ (সা.) বলেন, \"দীনের ব্যাপারে বাড়াবাড়ি (সীমালঙ্ঘন) থেকে তোমরা বেঁচে থাকো\" (সহিহ বুখারি)। তাই বলা যায়, উদ্দীপকে নবাবপুর গ্রামের চিত্রটি আমার পঠিত বিষয়ের সাম্প্রদায়িক সম্প্রীতি অক্ষুণ্ণ রাখার ইঙ্গিত বহন করে।"
        },
        {
          "label": "ঘ",
          "question": "নুরপুর গ্রামে ইমামের নেতৃত্বে যে কার্যক্রম পরিচালিত হয়, মানব জীবনে এটির প্রভাব মূল্যায়ন করো।",
          "explanation": "নূরপুর গ্রামে ইমামের নেতৃত্বে 'সৎ কাজের আদেশ ও অসৎ কাজের প্রতি নিষেধ' কার্যক্রম পরিচালিত হয়। মানবজীবনে এরূপ কার্যক্রমের প্রভাব অপরিসীম। শরিয়ত ও বিবেক যেসব কাজ ও বিষয়কে উত্তম বা ভালো মনে করার জন্য নির্দেশ প্রদান করে তাই সৎ কাজের আদেশ। আর অসৎ কাজে নিষেধ হলো মন্দ ও গোনাহের কাজ থেকে মানুষকে নিষেধ করা। সৎ কাজের আদেশ ও অসৎ কাজে নিষেধ সামাজিক নিরাপত্তার জন্য অত্যন্ত জরুরি। এর মাধ্যমে সমাজে অন্যায়-অত্যাচার দূরীভূত হয়ে শান্তি-শৃঙ্খলা প্রতিষ্ঠিত হয়। যা উদ্দীপকের ইমাম ও যুবকদলের কার্যক্রমেও লক্ষণীয়। উদ্দীপকে দেখতে পাই, নূরপুর গ্রামে ইমামের নেতৃত্বে একদল যুবক সব ধরনের ভালো কাজে সহযোগিতা ও অন্যায় কাজে বাধা প্রদানে একমত হয়। কেননা এটি সামাজিক অবক্ষয় রোধে কার্যকর পদক্ষেপ। তাদের এরূপ কার্যক্রমে সৎ কাজে আদেশ ও অসৎ কাজে নিষেধের গুরুত্ব প্রকাশ পেয়েছে। এটি সামাজিক নিরাপত্তার জন্য অত্যন্ত জরুরি। ইসলামে এ দুটো মহৎ কাজকে আবশ্যিক করা হয়েছে। আল্লাহ তাআলা বলেন, \"তোমাদের মধ্যে এমন একদল লোক অবশ্যই থাকতে হবে যারা মানুষকে কল্যাণের দিকে আহ্বান করবে, সৎ কাজে আদেশ দেবে এবং অসৎকাজে নিষেধ করবে; তারাই সফলকাম\" (সূরা আলে-ইমরান, আয়াত: ১০৪)। এছাড়াও রাসুলুলাহ (সা.) বলেন, \"যে ব্যক্তি কোনো সৎ কর্মের পরামর্শ বা সন্ধান দেয় সে ঐ কাজটি যে করে তার সমান সওয়াব পাবে\" (সহিহ মুসলিম)। পরিশেষে বলা যায়, নূরপুর গ্রামে ইমামের নেতৃত্বে পরিচালিত \"সৎ কাজের আদেশ ও অসৎ কাজে নিষেধ\" কার্যক্রম সৎ ও ধর্মীয় জীবনযাপনে গুরুত্বপূর্ণ প্রভাবক হিসেবে কাজ করে।"
        }
      ]
    },
    {
      "number": "8",
      "uddipok": "জনাব আব্দুল মালেক ইসলাম শিক্ষা বিষয়ের প্রভাষক। তিনি শিক্ষার্থীদের নিয়ে রাস্তার দু'পাশে, মোড়ে এবং ফাঁকা জায়গায় গাছের চারা রোপণ করেন। অন্যদিকে, জনাব আব্দুর রহিম অন্ন-বস্ত্র দিয়ে অসহায় মানুষের সেবা করেন। তিনি পশু-পাখি ও জীবজন্তুর প্রতিও সদয়।",
      "tag": "MB, DIN.B, CB, SB, JB, BB 2025",
      "sub_questions": [
        {
          "label": "ক",
          "question": "الأخوة )আল-উখওয়াত) অর্থ কী?",
          "explanation": "الأخوة )আল-উখওয়াত) অর্থ ভ্রাতৃত্ব।"
        },
        {
          "label": "খ",
          "question": "\"আর তাদের সম্পদে দরিদ্র ও বঞ্চিতদের অধিকার রয়েছে\"- ব্যাখ্যা করো।",
          "explanation": "'আর তাদের সম্পদে দরিদ্র ও বঞ্চিতদের অধিকার রয়েছে\"-এ আয়াতে আল্লাহ তাআলা ইসলামি সমাজব্যবস্থায় অর্থনৈতিক ভারসাম্য রক্ষার জন্য বিশেষভাবে দিক নির্দেশনা দিয়েছেন। একশ্রেণির বিত্তবান লোক ধন-সম্পদ ও টাকার পাহাড় গড়বে, আর অপর শ্রেণির গরিব মানুষ চরম ক্ষুধা ও দারিদ্র্যের নিষ্ঠুর কশাঘাতে জর্জরিত হবে এধরনের জঘন্য প্রথা ইসলাম কখনোই সমর্থন করে না। ইসলামে ধনীল্যে অর্থ-সম্পদের উপর গরিবদের হক বা অধিকার প্রতিষ্ঠা করা হয়েছে। আর পবিত্র কুরআনে তা বারবার উচ্চারিত হয়েছে। পবিত্র কুরআনে আল্লাম তাআলা বলেন, \"আর তাদের (ধনীদের) ধনসম্পদে রয়েছে দরিদ্র এব বঞ্চিতদের হক (অধিকার)\" (সূরা জারিয়াত, আয়াত: ১৯)।"
        },
        {
          "label": "গ",
          "question": "উদ্দীপকে জনাব আব্দুল মালেক শিক্ষার্থীদের নিয়ে ইসলামের কোন বিধান পালন করেছেন? ব্যাখ্যা করো।",
          "explanation": "উদ্দীপকে জনাব আব্দুল মালেক শিক্ষার্থীদের নিয়ে বৃক্ষরোপণের মাধ্যমে ইসলামের পরিবেশ সংরক্ষণের বিধানটি পালন করেছেন। বৃক্ষ পরিবেশের অন্যতম প্রধান উপাদান। বৃক্ষ না থাকলে কোনো প্রাণী বেঁচে থাকতে পারতো না। কারণ বৃক্ষ ক্ষতিকর কার্বন ডাই-অক্সাইড শোষণ করে আমাদের অক্সিজেন সরবরাহ করে। প্রাকৃতিক ভারসাম্য রক্ষা, জ্বালানি, ফল, ফুল ও কাঠ প্রদান এবং বিভিন্ন প্রাকৃতিক দুর্যোগ প্রতিরোধে বৃক্ষ গুরুত্বপূর্ণ ভূমিকা রাখে। তাছাড়া নৈসর্গিক ও প্রাকৃতিক পরিবেশ সুন্দর জীবনযাপনের জন্যে অনিবার্য। তাই জনাব আব্দুল মালেক ও তার শিক্ষার্থীদের কার্যক্রম অবশ্যই প্রশংসার দাবিদার। উদ্দীপকে ইসলাম শিক্ষা বিষয়ের প্রভাষক জনাব আব্দুল মালেক তার শিক্ষার্থীদের নিয়ে রাস্তার দু'পাশে, মোড়ে এবং ফাঁকা জায়গায় গাছের চারা রোপণ করেন। যা বৃক্ষরোপণের মাধ্যমে পরিবেশ সংরক্ষণের বিষয়টিকে নির্দেশ করে। কেননা, বৃক্ষ পৃথিবীর তাপমাত্রা নিয়ন্ত্রণে রাখতে কার্যকর ভূমিকা পালন করে। জনাব আব্দুল মালেক ও তার শিক্ষার্থীরা বৃক্ষরোপণের মাধ্যমে শুধু পরিবেশ রক্ষায়ই ভূমিকা রাখেন না; বরং এর মাধ্যমে তিনি ইসলামি বিধান পালন করেন। কারণ ইসলামে গাছপালা ও ফসল জন্মানোর পাশাপাশি তা সংরক্ষণের প্রতিও গুরুত্বারোপ করা হয়েছে। তাই বলা যায়, জনাব আব্দুল মালেক ও তার শিক্ষার্থীদের বৃক্ষরোপণ কার্যক্রমটির মাধ্যমে ইসলামের পরিবেশ সংরক্ষণের বিধানটি পালিত হয়েছে।"
        },
        {
          "label": "ঘ",
          "question": "উদ্দীপকে জনাব আব্দুর রহিমের কর্মকাণ্ড তোমার পাঠ্যপুস্তকের আলোকে মূল্যায়ন করো।",
          "explanation": "উদ্দীপকে জনাব আব্দুর রহিমের, কর্মকান্ড আমার পাঠ্যপুস্তকের খিদমতে খালকের অন্তর্ভুক্ত। খিদমতে খালক অর্থ সৃষ্টির সেবা। ইসলামি পরিভাষায়, আল্লাহ তাআলার সৃষ্টির প্রতি আদর-যত্ন, লালন-পালন, হিফাজত ও সংরক্ষণ, সহায়তা, সহানুভূতি ইত্যাদি প্রদর্শনকে খিদমতে খালক বলে। অর্থাৎ আল্লাহ তাআলার সৃষ্টিকূলের প্রতি মানুষের কর্তব্য পালন করাই খিদমতে খালক বা সৃষ্টির সেবা। রাসুলুলাহ (সা.) বলেন, \"তোমরা পৃথিবীবাসীর প্রতি দয়া কর, তাহলে যিনি আসমানে আছেন (আল্লাহ) তিনি তোমাদের প্রতি দয়া করবেন\" (তিরমিযি)। উদ্দীপকের জনাব আব্দুর রহিম অন্ন-বস্ত্র দিয়ে অসহায় মানুষের সেবা করেন। এছাড়াও তিনি পশু-পাখি ও জীবজন্তুর প্রতিও সদয় আচরণ করেন। মহান আল্লাহর সৃষ্ট জীবের প্রতি তার এই ভালোবাসা খিদমতে খালকের অন্তর্ভুক্ত। মানুষ সৃষ্টির সেরা জীব। মানুষের প্রতি মানুষের যেমন দায়িত্ব ও কর্তব্য রয়েছে, তেমনি আল্লাহর অন্যান্য সৃষ্টির প্রতিও মানুষের কর্তব্য রয়েছে। তাদের সাথে সদয় আচরণ করা প্রতিটি মানুষের দায়িত্ব ও কর্তব্য। সৃষ্টির সেবার মাধ্যমে আল্লাহর সন্তুষ্টি অর্জন করা যায়। রাসুলুল্লাহ (সা.) বলেন, \"সমগ্র সৃষ্টি আল্লাহর পরিজন। আল্লাহর কাছে সে ব্যক্তি সবচেয়ে প্রিয় যে তার পরিজনের প্রতি বেশি অনুগ্রহশীল\" (বায়হাকি)। আলোচনা শেষে তাই বলা যায়, উদ্দীপকের জনাব আব্দুর রহিম অসহায় মানুষের সেবা ও পশু-পাখি, জীবজন্তুর প্রতি সদয় আচরণ করার মাধ্যমে আল্লাহর সৃষ্ট জীবের প্রতি যথাযথভাবে খিদমতে খালক পালন করেছেন যা তার দুনিয়া ও আখিরাতে মুক্তির সোপান হবে।"
        }
      ]
    },
    {
      "number": "9",
      "uddipok": "এক সেমিনারে ড. আবুল হাশিম বলেন, বিশ্ব ইজতেমা উপলক্ষে তুরাগ নদীর তীরে দেশ-বিদেশের লাখো মুসলিম জমায়েত হয়। দেশ, ভাষা ও বর্ণ ভিন্ন হলেও তারা একে অন্যের প্রতি অত্যন্ত আন্তরিক। এ বিষয়ে অধ্যাপক এম. এ. মান্নান উল্লেখ করেন, তাদের সবার একমাত্র উদ্দেশ্য, দ্বীন ইসলামকে জানা এবং ইসলামের মহান বাণী অন্যের নিকট পৌঁছে দেওয়া।",
      "tag": "MB, DIN.B, CB, SB, JB, BB 2025",
      "sub_questions": [
        {
          "label": "ক",
          "question": "العفر )আল-উশর) শব্দের অর্থ কী?",
          "explanation": "المُرُ )আল-উশর) শব্দের অর্থ এক দশমাংশ।"
        },
        {
          "label": "খ",
          "question": "\"যে দেহের গোশত হারাম জীবিকা দ্বারা গঠিত হয়, তা জান্নাতে প্রবেশ করবে না।\"-ব্যাখ্যা করো।",
          "explanation": "\"যে দেহের গোশত হারাম জীবিকা দ্বারা গঠিত হয়, তা জান্নাতে প্রবেশ করবে না\" হাদিসটিতে হারাম উপার্জনকারীর পরিণতি উল্লেখ করা হয়েছে। মানুষ যদি অবৈধ, অনৈতিক বা ইসলামে নিষিদ্ধ উপায়ে উপার্জিত সম্পদ দিয়ে নিজের বা অন্য কারো ভরণ-পোষণ করে, তবে তার দেহের অঙ্গ-প্রত্যঙ্গ সেই হারাম খাদ্য দ্বারা গঠিত হয়, যা আল্লাহর কাছে অপবিত্র। হারাম উপার্জন শুধু নৈতিক ও আধ্যাত্মিকভাবে মানুষকে কলুষিত করে না, বরং তা ইবাদতের গ্রহণযোগ্যতাও নষ্ট করে দেয় এবং আল্লাহর রহমত থেকে বঞ্চিত করে। তাই ইসলাম হালাল ও পবিত্র জীবিকা অর্জনকে জান্নাতের যোগ্য হওয়ার অন্যতম শর্ত হিসেবে গণ্য করেছে।"
        },
        {
          "label": "গ",
          "question": "উদ্দীপকে ড. আবুল হাশিমের বক্তব্যে ইসলামের কোন বিষয়ের প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে ড. আবুল হাশিমের বক্তব্যে ইসলামি উখওয়াত বিষয়ের প্রতি ইঙ্গিত করা হয়েছে। ইসলামি উখওয়াত হলো পরস্পরের মধ্যে হৃদ্যতা ও আন্তরিকতার সম্পর্ক। এটি বিশ্বভ্রাতৃত্বেরই এক বিশেষ রূপ। ইসলামি উখওয়াতের কারণে পৃথিবীর সকল মানুষ এক সুমহান আদর্শিক ভ্রাতৃত্বের বন্ধনে আবন্ধ 'হতে পারে। মুসলিমদেরকে ভালোবাসা, সৌহার্দ ও সম্প্রীতির বন্ধনে আবদ্ধ করে। তাদের সম্পর্ক দেখে মনে হয়, সবাই একই দেহ ও একই প্রাণ। যা ড. আবুল হাশিমের বক্তব্যেও প্রকাশ পেয়েছে। উদ্দীপকে ড. আবুল হাশিম এক সেমিনারে বলেন, \"বিশ্ব ইজতেমা উপলক্ষে তুরাগ নদীর তীরে দেশ-বিদেশের লাখো মুসলিম জমায়েত হয়। দেশ, ভাষা ও বর্ণ ভিন্ন হলেও তারা একে অন্যের প্রতি অত্যন্ত আন্তরিক\"। ড. আবুল হাশিমের এ বক্তব্যে ইসলামি উখওয়াতের বিষয়টি প্রকাশ পেয়েছে। ইসলামি উখওয়াত পরস্পরের মধ্যে স্নেহ, মায়া, মমতা ও পারস্পরিক শ্রদ্ধাবোধের ভিত্তিতে সৌহার্দ ও সম্প্রীতি গড়ে তোলে। এটি সমাজে বিরাজমান বিভেদ-বৈষম্য দূর করে সকলের মর্যাদা ও অধিকারের সমতা নিশ্চিত করে। এর মাধ্যমে পারস্পরিক সহযোগিতা বৃদ্ধি পায় এবং সমাজে বসবাসরত মানুষের জীবন, সম্পদ ও সম্ভ্রমের নিরাপত্তা মজবুত হয়। এ ব্যাপারে রাসুলুলাহ (সা.) বলেন, \"মুমিনদের তুমি তাদের পারস্পরিক দয়া প্রদর্শন, ভালোবাসা ও সহানুভূতি দেখানোর ব্যাপারে দেহের মতো দেখবে\"। তাই বলা যায়, উদ্দীপকে ড. আবুল হাশিমের বক্তব্যে ইসলামি উখওয়াত বিষয়টি প্রতিফলিত হয়েছে।"
        },
        {
          "label": "ঘ",
          "question": "উদ্দীপকে প্রফেসর এম. এ. মান্নানের উদ্ধৃত বিষয়টি উল্লেখ করতঃ ইসলামে এটির গুরুত্ব ও তাৎপর্য বিশ্লেষণ করো।",
          "explanation": "উদ্দীপকে অধ্যাপক এম. এ. মান্নানের উদ্ধৃত বিষয়টি ইসলামি দাওয়াহর ইঙ্গিত বহন করে। ইসলামে এটির গুরুত্ব ও তাৎপর্য অপরিসীম। দাওয়াহ অর্থ আহ্বান করা। আর ইসলামি দাওয়াহ অর্থ ইসলামের প্রতি আহ্বান। শরিয়তের পরিভাষায়, মানুষকে ইসলাম গ্রহণ ও পালনের জন্য বিভিন্ন পদ্ধতিতে ডাকা বা আহ্বানকে ইসলামি দাওয়াহ বলা হয়। এটি অত্যন্ত মর্যাদাপূর্ণ ও গুরুত্ববহ কাজ। আল্লাহ তাআলা পৃথিবীতে যত নবি-রাসুল পাঠিয়েছেন, তাঁরা সকলেই ইসলামি দাওয়াতের কাজ করেছেন। উদ্দীপকে প্রফেসর এম. এ. মান্নানের বক্তব্যেও উক্ত দাওয়াতের বিষয়টি ফুটে উঠেছে। উদ্দীপকে অধ্যাপক এম. এ. মান্নান তার বক্তব্যে উল্লেখ করেন, \"মুসলমানদের সবার একমাত্র উদ্দেশ্য, দীন ইসলামকে জানা এবং ইসলামের মহান বাণী অন্যের নিকট পৌঁছে দেয়া।\" তার এরূপ বক্তব্যে ইসলামি দাওয়াহর বিষয়টি ফুটে উঠেছে। ইসলাম প্রচার ও প্রসারের ক্ষেত্রে ইসলামি দাওয়ার গুরুত্ব ও তাৎপর্য অপরিসীম। পৃথিবীর প্রথম নবি হযরত আদম (আ) থেকে শেষ নবি হযরত মুহাম্মদ (সা.) পর্যন্ত আবির্ভূত সকল নবি-রাসুল দাওয়াতের দায়িত্ব নিয়ে এসেছেন। রাসুলুল্লাহ (সা.)-এর ইন্তেকালের পরে খোলাফায়ে রাশেদিন, সাহাবি (রা), তাবিঈ ও মুসলিম মনীষীগণ অত্যন্ত নিষ্ঠার সাথে এ দায়িত্ব পালন করেছেন। দাওয়াহ-এর বিষয়ে রাসুলুল্লাহ (সা.) মুসলিম উম্মাহকে নির্দেশ দিয়েছেন। তিনি বলেন, \"আমার পক্ষ থেকে প্রচার করো ও পৌছে দাও, যদি তা একটিমাত্র আয়াতও হয়\" (সহিহ বুখারি)। পরিশেষে বলা যায়, অধ্যাপক এম. এ. মান্নানের বক্তব্য ইসলামি দাওয়াহর ইঙ্গিত বহন করে। প্রত্যেক মুসলমানের জীবনে এর গুরুত্ব ও তাৎপর্য অপরিসীম।"
        }
      ]
    },
    {
      "number": "10",
      "uddipok": "মিনহাজ সাহেব একজন মুদি দোকানদার। তিনি খাদ্যে ভেজাল দেন, মিথ্যা কথা বলেন এবং ব্যবসায়িক কাজে প্রতারণার আশ্রয় নেন। অপরদিকে, হাবিব সাহেব উচ্চ শিক্ষিত হলেও জিহাদকে সন্ত্রাসবাদ মনে করেন। তা শুনে ইমাম সাহেব জুমার খুতবায় বলেন, সন্ত্রাস ও জিহাদ পরস্পর বিপরীত। কেননা সন্ত্রাস একটি সামাজিক ব্যাধি আর জিহাদ হলো সন্ত্রাস প্রতিরোধের দৃঢ় পদক্ষেপ।",
      "tag": "MB, DIN.B, CB, SB, JB, BB 2025",
      "sub_questions": [
        {
          "label": "ক",
          "question": "آلة )গীবত) অর্থ কী?",
          "explanation": "(গিবত) অর্থ পরনিন্দা করা, অসাক্ষাতে কারো দুর্নাম করা, দোষ-ত্রুটি প্রকাশ করা, কুৎসা রটনা করা ইত্যাদি।"
        },
        {
          "label": "খ",
          "question": "ধর্ম ও নৈতিকতা পরস্পরের পরিপূরক ব্যাখ্যা করো।",
          "explanation": "ধর্ম ও নৈতিকতা একে অপরের পরিপূরক, কারণ ধর্ম মানুষকে সঠিক পথের দিকনির্দেশনা দেয় আর নৈতিকতা সেই নির্দেশনা অনুসারে জীবনে উত্তম আচরণ গড়ে তোলে। ধর্মের শিক্ষা মানুষকে সত্য, ন্যায়, দয়া, সততা ও পরোপকারের আদর্শ শেখায়, আর নৈতিকতা সেই আদর্শগুলোকে দৈনন্দিন জীবনে প্রয়োগ করার শক্তি দেয়। ধর্মহীন নৈতিকতার কোনো স্থায়ী ভিত্তি নেই, আর নৈতিকতাহীন ধর্ম আচার-অনুষ্ঠানের মধ্যে সীমাবদ্ধ হয়ে পড়ে। তাই মানবকল্যাণের জন্য ধর্ম ও নৈতিকতা পরস্পর অবিচ্ছেদ্য এবং একে অপরকে পূর্ণতা প্রদান করে।"
        },
        {
          "label": "গ",
          "question": "মিনহাজ সাহেবের কর্মকাণ্ডের পরিণতি বর্ণনা করো।",
          "explanation": "মিনহাজ সাহেবের কর্মকাণ্ডে প্রতারণার প্রকাশ পাওয়ায় তার পরিণতি হলো জাহান্নাম। ইসলাম যাবতীয় অন্যায় ও অবৈধ পন্থায় আয়-উপার্জনকে হারাম ঘোষণা করেছে। আর হারাম পন্থায় অর্জিত সম্পদকে অপবিত্র ও নাপাক আখ্যা দেওয়া হয়েছে। হারাম উপার্জনের দ্বারা সমাজের শান্তি-শৃঙ্খলা তথা সুষ্ঠু পরিবেশ নষ্ট হয়। ভালোবাসা ও সহমর্মিতার স্থানে শত্রুতা ও হিংসা জায়গা করে নেয়। হারাম উপার্জন সকল প্রকার পাপ কাজের দরজা খুলে দেয়। নিজের অজান্তেই মানুষ জাহান্নামের দিকে এগিয়ে যায়। তাই মিনহাজ সাহেবের প্রতারণামূলক কাজটি ইসলাম সমর্থন করে না। উদ্দীপকের মিনহাজ সাহেব একজন মুদি দোকানদার। তিনি খাদ্যে ভেজাল দেন, মিথ্যা কথা বলেন এবং ব্যাবসায়িক কাজে প্রতারণার আশ্রয় নেন। তার কাজটি ইসলামের দৃষ্টিতে হারাম। আর হারাম উপার্জনের কুফল অত্যন্ত ভয়াবহ। এ প্রসঙ্গে রাসুলুল্লাহ (সা.) বলেন, \"যে গোশত হারাম জীবিকা দিয়ে গঠিত তা বেহেশতে করবে না\" (মুসনাদে আহমাদ)। তাই মিনহাজ সাহেবের উচিত পণ্য বিক্রয়ের ক্ষেত্রে প্রতারণামূলক কাজ থেকে বিরত থাকা।"
        },
        {
          "label": "ঘ",
          "question": "সমাজে শান্তি ও ন্যায়বিচার প্রতিষ্ঠায় জিহাদের অপরিহার্যতা পাঠ্যপুস্তকের আলোকে বিশ্লেষণ করো।",
          "explanation": "সমাজে শান্তি ও ন্যায়বিচার প্রতিষ্ঠায় জিহাদের ভূমিকা অপরিহার্য। জিহাদ হচ্ছে আল্লাহর দীনকে উচ্চশিখরে স্থান, দেওয়ার সর্বাত্মক প্রচেষ্টা। জিহাদের মূলভাব হলো শান্তির জন্য চেষ্টা, সাধনা ও সংগ্রাম। উদ্দীপকে ইমাম সাহেবের বক্তব্যেও এই বিষয়টি ফুটে উঠেছে। উদ্দীপকে ইমাম সাহেব জনাব হাবিব সাহেবের জিহাদ সম্পর্কে ভুল ধারণার কথা জানতে পেরে জুমার খুতবায় বলেন, জিহাদ ও সন্ত্রাস পরস্পর বিপরীত। সন্ত্রাস একটি সামাজিক ব্যাধি, আর জিহাদ হলো সন্ত্রাস প্রতিরোধের দৃঢ় পদক্ষেপ। জিহাদ সম্পর্কে তার বক্তব্যটি যথার্থ। কেননা, জিহাদের উদ্দেশ্য হলো মানুষকে মানুষের দাসত্ব থেকে আল্লাহর দাসত্বে নিয়ে আসা। জুলুম, নির্যাতন, শোষণ ইত্যাদির অবসান ঘটিয়ে ন্যায় ও ইনসাফ কায়েম করা। ইসলামের পবিত্র বিধান জিহাদ সন্ত্রাসকে লালন করে না, বরং সন্ত্রাসকে দমন করে। সন্ত্রাস দমনে জিহাদ করতে আল্লাহ তাআলা নির্দেশ দিয়েছেন। তিনি বলেন, \"যারা আক্রান্ত হয় তাদের জন্য জিহাদের অনুমতি দেওয়া হলো; কেননা তারা জুলুমের শিকার হয়েছে\" (সূরা আল-হজ, আয়াত: ৩৯)। উপরের আলোচনার পরিপ্রেক্ষিতে বলা যায়, জিহাদ সন্ত্রাসকে দমন করে সমাজে ন্যায়, শান্তি ও ইনসাফ প্রতিষ্ঠায় অগ্রণী ভূমিকা পালন করে।"
        }
      ]
    },
    {
      "number": "11",
      "uddipok": "হাফিজ সাহেব চাকরি শেষে ত্রিশ লক্ষ টাকা পেনশন পান। তার সহকর্মীরা টাকাগুলো কোনো সুদি ব্যাংকে রাখার পরামর্শ দেন। কেননা সেখানে মোটা অংকের সুদ পাওয়া যায় এবং লোকসানের ঝুঁকিও থাকে না। বাসায় ফিরে বিষয়টি স্ত্রীকে জানালে তিনি সুদমুক্ত ব্যাংকে টাকা রাখার জোর তাগিদ দেন। এ ছাড়া তার স্ত্রী সুদের ভয়াবহ পরিণতির কথাও উল্লেখ করেন।",
      "tag": "MB, DIN.B, CB, SB, JB, BB 2025",
      "sub_questions": [
        {
          "label": "ক",
          "question": "জাকাত ব্যয়ের খাত কয়টি?",
          "explanation": "জাকাত ব্যয়ের খাত আটটি।"
        },
        {
          "label": "খ",
          "question": "الْقُلُوبِ বা হৃদয় জয় করা বলতে কী বোঝায়? ব্যাখ্যা করো।",
          "explanation": "الْقُلُوبِ বা হৃদয় জয় করা বলতে বোঝানো হয় এমন লোকদের, যাদের হৃদয় জয় করার জন্য তথা ইসলাম ও মুসলিমদের প্রতি অনুকূল ও স্নেহশীল করার জন্য জাকাত প্রদান করা হয়।"
        },
        {
          "label": "গ",
          "question": "হাফিজ সাহেবের সহকর্মীদের পরামর্শ ইসলামের দৃষ্টিতে ব্যাখ্যা করো।",
          "explanation": "ইসলামের প্রাথমিক যুগে বিশেষ করে নতুন মুসলমান ও ইসলাম সম্পর্কে সম্ভাবাপন্ন অমুসলিমদের জাকাতের মাধ্যমে অর্থনৈতিক সহায়তা, সম্মান বা সদ্ব্যবহার করা হতো যাতে তাদের মনে ইসলাম ও মুসলমানদের প্রতি ভালোবাসা, আস্থা ও বন্ধুত্ব সৃষ্টি হয়। এটি দাওয়াতের একটি উপায় এবং সামাজিক ঐক্য প্রতিষ্ঠার জন্য গুরুত্বপূর্ণ।"
        },
        {
          "label": "ঘ",
          "question": "তুমি কি মনে কর, হাফিজ সাহেবের স্ত্রীর সিদ্ধান্ত, সঠিক? তোমার পাঠ্যপুস্তকের আলোকে পর্যালোচনা করো।",
          "explanation": "হাফিজ সাহেবের সহকর্মীরা তাকে পেনশনের টাকা সুদি ব্যাংকে রাখার যে পরামর্শ দিয়েছেন তা ইসলামের দৃষ্টিতে হারাম। ইসলামি অর্থব্যবস্থায় সকল প্রকার সুদই নিষিদ্ধ। সুদের হার উচ্চ হোক বা নিম্ন হোক। পবিত্র কুরআনে আল্লাহ বলেন, \"আল্লাহ ব্যবসাকে হালাল করেছেন এবং সুদকে হারাম করেছেন\" (সূরা আল-বাকারা, আয়াত: ২৭৫)। মহান আল্লাহ আরও বলেন, \"হে ইমানদারগণ! তোমরা চক্রবৃদ্ধি হারে সুদ নিও না\" (সূরা আলে-ইমরান, আয়াত: ১৩০)। তাছাড়া ইসলামে সুদের পরিণতি খুবই ভয়াবহ বলে উল্লেখ করা হয়েছে। এ বিষয়ে রাসুলুল্লাহ (সা.) বলেন, \"নিশ্চয়ই সুদখোর, সুদ প্রদানকারী, সুদি কারবারের সাক্ষী এবং সুদ চুক্তি লেখকের প্রতি অভিশাপ\" (বুখারি ও মুসলিম)। উদ্দীপকে দেখতে পাই, হাফিজ সাহেব চাকরি শেষে ত্রিশ লক্ষ টাকা পেনশন পেলে তাঁর সহকর্মীরা টাকাগুলো কোনো সুদি ব্যাংকে রাখার পরামর্শ দেন। এ ধরনের পরামর্শ দিয়ে হাফিজ সাহেবের সহকর্মীরা তাকে মূলত জাহান্নামের দিকেই ঠেলে দিয়েছে। কেননা, হাদিসে সুদ গ্রহণ করার অর্থ আল্লাহ ও তাঁর রাসুলের বিরুদ্ধে যুদ্ধ ঘোষণা করা। তাই বলা যায়, হাফিজ সাহেবের সহকর্মীদের পেনশনের টাকা সুদি ব্যাংকে রাখার পরামর্শ দেওয়া ইসলামের দৃষ্টিতে হারাম।"
        }
      ]
    }
  ]
}