{
  "title": "চট্টগ্রাম কলেজ ২০২৫",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "'ক' নামক এলাকার ব্যবসায়ী জনাব মাইনুল হোসেন তার সন্তানকে এমন একটি প্রতিষ্ঠানে পাঠান যেখানে সকলে বিশুদ্ধ কুরআন-হাদিস ও ইবাদতের নিয়ম-কানুন শিক্ষা দেওয়া হয়। উক্ত এলাকার মসজিদের নতুন খতিব প্রতিষ্ঠানটির কথা শুনে বলেন, \"সমাজে এ ধরনের প্রতিষ্ঠান অতি প্রয়োজনীয়\"।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "ইহসান হলো জীবনের সব ক্ষেত্রে সম্ভাব্য সর্বোচ্চ সদাচারণ ও সুন্দর নীতি অবলম্বন করা।"
        },
        {
          "label": "খ",
          "question": "",
          "explanation": "ইসলামি সংস্কৃতি সার্বজনীন। কারণ এটি কোনো নির্দিষ্ট জাতি বা অঞ্চলের জন্য সিমাবদ্ধ নয়, বরং সারা বিশ্বের মানুষের জন্য প্রযোজ্য। ইসলামি সংস্কৃতি একটি আদর্শিক সংস্কৃতি। এটি এমন একটি জীবনপদ্ধতি যা কুরআন ও সুন্নাহর আলোকে নির্ধারিত ও পরিচালিত হয়। এর মূলনীতি, নৈতিকতা ও সামাজিক বিধান সর্বজনীন, যা সব যুগে ও সব সমাজে সমানভাবে গ্রহণযোগ্য। এজন্য ইসলামি সংস্কৃতিকে সার্বজনীন বলা হয়।"
        },
        {
          "label": "গ",
          "question": "",
          "explanation": "'ক' নামক গ্রামের উল্লিখিত প্রতিষ্ঠানটি হলো মক্তব। আরবি 'মক্তব' শব্দের বাংলা অর্থ হলো- লেখার স্থান, বিদ্যালয় বা শিক্ষাকেন্দ্র। এটি ইসলামের মৌলিক বিষয়গুলো সম্পর্কে প্রাথমিক জ্ঞানার্জনের একটি আদর্শ স্থান। সাধারণত মসজিদের বারান্দায় বা মাদরাসার সাথে এটি গড়ে তোলা হয়। এখানে শিশুরা নৈতিক গুণাবলি অর্জন ও পাপকাজ থেকে দূরে থাকার শিক্ষা পায়। উদ্দীপকে 'ক' নামক গ্রামের ব্যবসায়ী জনাব মাইনুল হোসেন তার এমন একটি প্রতিষ্ঠানে পাঠান যেখানে সকলকে বিশুদ্ধ কুরআন-হাদিস ও ইবাদতের নিয়ম-কানুন শিক্ষা দেওয়া হয়। এখানে মূলত মন্ত্রবকেই নির্দেশ করা হয়েছে। ইসলামের মৌলিক জ্ঞানদান ও পাপ প্রবণতা হ্রাসে মাস্তবের ভূমিকা অপরিসীম। মক্তবে শিশুদের কুরআন তিলাওয়াত, হাদিস, ওজু, গোসল, নামাজ, রোজা, শিষ্টাচার ইত্যাদি মৌলিক বিষয়ে প্রাথমিক শিক্ষা দেওয়া হয়। মক্তবের শিক্ষা শিশুকে শৈশবেই নীতিবান করে তোলে। এখানে সে সত্য-মিথ্যা। ন্যায়-অন্যায়, ভালো-মন্দ, হালাল-হারাম সম্পর্কে প্রয়োজনীয় জ্ঞান লাভ করে। এভাবে শিশুরা মক্তবের মাধ্যমে ইসলামের প্রাথমিক বিষয়গুলোর সাথে পরিচিত হয়। তাই বলা যায়, উদ্দীপকে 'ক' নামক গ্রামের যে প্রতিষ্ঠানটি সম্পর্কে বলা হয়েছে তা হলো মক্তব।"
        },
        {
          "label": "ঘ",
          "question": "",
          "explanation": "মস্তবের প্রয়োজনীয়তা সম্পর্কে উদ্দীপকের মসজিদের নতুন খতিবের উক্তিটি তাৎপর্যপূর্ণ। মক্তব বলা হয় সেই প্রতিষ্ঠানকে যেখানে ছোট ছোট মুসলিম ছেলেমেয়েদেরকে। ইসলামের প্রাথমিক জ্ঞানদান করা হয়। সাধারণত মসজিদের বারান্দায়, মাদরাসার সাথে, বৈঠকখানায়, বাড়ির আঙিনায় এ জাতীয় প্রতিষ্ঠান গড়ে তোলা হয়। এ প্রতিষ্ঠানে ইসলামে সংস্কৃতির ব্যাবহারিক দিকগুলো হাতে কলমে শিক্ষা দেওয়া হয়। এইৎজা উদ্দীপকে 'ক' নামক গ্রামের একটি মক্তব আছে। এখানকার ছেলেমেয়েরা এ প্রতিষ্ঠান থেকে বিশুদ্ধ কুরআন-হাদিস ও ইবাদতের নিয়ম-কানুন সম্পর্কে শিক্ষা লাভ করে। উক্ত এলাকার মসজিদের নতুন খতিব এ সম্পর্কে বলেন- 'সমাজে এধরনের প্রতিষ্ঠান অতি প্রয়োজনীয়। তার কথাটি যথার্থ। কারণ মক্তব মুসলিম শিশুদের একটি প্রাথমিক পাঠশালা। । এখানেই শিশুদেরকে ভবিষ্যতে প্রাতিষ্ঠানিক শিক্ষা গ্রহণের জন্য প্রস্তুত করা হয়। মক্তবে শিশুদের পড়ার অভ্যাস গড়ে ওঠে। এখানকার শিক্ষা শিশুদের শৈশবেই নীতিবান করে তোলে। সত্য-মিথ্যা, ভালো-মন্দ, হালাল-হারাম প্রভৃতি সম্পর্কে প্রাথমিক জ্ঞান মক্তব থেকেই পাওয়া যায়। এছাড়া বিশুদ্ধ কুরআন তিলাওয়াত থেকে শুরু করে ইবাদতে অভ্যন্ত হওয়ার প্রয়োজনীয় শিক্ষা মন্ডব থেকেই দেওয়া হয়। উপরের আলোচনার পরিপ্রেক্ষিতে বলা যায়, সমাজে মন্তবের প্রয়োজনীয়তা সম্পর্কে 'ক' নামক গ্রামের মসজিদের নতুন খতিবের করা উক্তিটি তাৎপর্যপূর্ণ ও সঠিক।"
        }
      ]
    },
    {
      "number": "2",
      "uddipok": "মাহমুদ আলী তার ছেলের চাকুরীর জন্য প্রতিবেশী হামিদকে দু'লাখ টাকা দিলে তার স্ত্রী তাকে বকাবকি করে। অন্যদিকে হামিদের স্ত্রী মরিয়ম পার্শ্ববর্তী আনোয়ারা বেগমকে এক বছর পরে একজোড়া রাজহাঁসসহ ফেরত দেয়ার শর্তে দশ হাজার টাকা ধারণ দেয়।",
      "tag": "CTG.C 25",
      "sub_questions": [
        {
          "label": "ক",
          "question": "কিযব কাকে বলে?",
          "explanation": "প্রকৃত ঘটনা বা অবস্থার বিপরীত বর্ণনা দেওয়া, বিকৃত বা পরিবর্তিত তথ্য পরিবেশন করাকে মিথ্যাচার বা কিসব বলে।"
        },
        {
          "label": "খ",
          "question": "",
          "explanation": "সুদ ধনীকে আরো ধনী এবং গরীবকে আরও গরীব করার মাধ্যমে সমাজে ধন বৈষম্য সৃষ্টি করে। সুদের মাধ্যমে যাদের সম্পদ আছে তারা সুদে অর্থ বিনিয়োগ করে। গরিব ও নিঃস্বরা সাময়িক সুবিধা লাভের জন্য সুদের শর্তে ঋণ গ্রহণ করে। এ ঋণে তারা যা উৎপাদন করে তা ঋণদাতাকেই ফিরিয়ে দেয়। ফলে ধনী আরো ধনী হয়, গরিবের দারিদ্র্যতা বাড়তে থাকে। আর এভাবেই সুদ সমাজের মানুষের মধ্যে ধন বৈষম্য সৃষ্টি করে।"
        },
        {
          "label": "গ",
          "question": "",
          "explanation": "মাহমুদের কাজটি ঘুষের অন্তর্ভুক্ত। যার সামাজিক কুফল খুবই ভয়াবহ। ঘুষ জঘন্যতম একটি অনাচার। এর অপর নাম উৎকোচ। যে বস্তু বা বিষয় লাভের অধিকার নেই সে যদি দায়িত্বশীল কর্তৃপক্ষকে কোনো কিছু দেওয়ার মাধ্যমে সে অধিকার লাভ করে তাহলে তা ঘুষ বলে বিবেচিত হবে। ঘুষ শুধু অর্থের লেনদেন নয়, বরং অন্যায় সুবিধা নেওয়ার জন্য যা কিছুই দেওয়া হোক তা ঘুষেরই অন্তর্ভুক্ত। ঘুষ দেওয়া ও গ্রহণ করা মারাত্মক অপরাধের শামিল। উদ্দীপকে মাহমুদ আলী তার ছেলের চাকরির জন্য প্রতিবেশী হামিদকে দু'লাখ টাকা দেন। তার কাজ দ্বারা মূলত অন্যতম সামাজিক অনাচার 'ঘুষ প্রকাশ পেয়েছে। হাদিসে একে রিশওয়াত বলা হয়েছে। ঘুষ গ্রহণ ও প্রদান উভয়ই অপরাধ। ঘুষের মাধ্যমে দুনিয়া ও আখিরাত উভয় জগতেই লাঞ্ছনার শিকার হতে হয়। ঘুষ গ্রহণের মাধ্যমে মানুষকে তার সঠিক ও যথার্থ অধিকার থেকে বঞ্চিত করা হয়। কাউকে অধিকার থেকে বঞ্চিত করা ইসলামের দৃষ্টিতে অপরাধ। ঘুষের মাধ্যমে সমাজে নানা ধরনের বৈষম্য সৃষ্টি হয়। গরিবরা নানা রকম বঞ্চনার শিকার হয়।"
        },
        {
          "label": "ঘ",
          "question": "",
          "explanation": "হামিদের স্ত্রীর কাজটি দ্বারা অন্যতম সামাজিক অনাচার সুদ প্রকাশ পেয়েছে। যা সমাজে অত্যন্ত বিরূপ প্রভাব ফেলে। শরিয়তের পরিভাষায়, ঋণদাতা ঋণ গ্রহীতার কাছ থেকে কোনো বিনিময় ছাড়া অতিরিক্ত গ্রহণ করলে তাকে সুদ বলে। সামাজিক অনাচারের মধ্যে সুদ অধিকতর জঘন্য ও ক্ষতিকর। কাউকে দেওয়া ঋণের মূল পরিমাণের ওপর পূর্বনির্ধারিত শর্তের ভিত্তিতে অতিরিক্ত মূল্য নেওয়াকে সুদ বলে। কুরআন মজিদে একে রিবা বলা হয়েছে। রিবা অর্থ- বৃদ্ধি, সুদ। সুদ মুনাফা নয়। কেননা সুদে লোকসানের কোনো ঝুঁকি থাকে না। উদ্দীপকে হামিদের স্ত্রী মরিয়ম পার্শ্ববর্তী আনোয়ারা বেগমকে এক বছর পরে একজোড়া রাজহাঁসসহ ফেরত দেয়ার শর্তে দশ হাজার টাকা ধার দেয়। তার এ কাজটি স্পষ্ট সুদের অন্তর্ভুক্ত। শুধু টাকা পয়সাই নয় বরং অন্যান্য সম্পদের এরূপ অনৈতিক লেনদেনও সুদের মধ্যে পড়ে। সুদের সামাজিক প্রভাব অত্যন্ত বিরূপ। সুদ সমাজে ধনী-গরিবের বৈষম্যকে আরো স্থিতিশীল করে। ফলে সমাজে অর্থনৈতিক বৈষম্য সৃষ্টি হয়। এটি সমাজে বিনিয়োগ হ্রাস ও কর্মক্ষেত্রকে সংকুচিত করে। সুদের ফলে সমাজে উৎপাদন হ্রাস পায়। সুদ সমাজের অনুৎপাদনশীল ও অকল্যাণকর খাতে বিনিয়োগ বৃদ্ধি করে যার ফলে সম্পদ হ্রাস পায়। এছাড়া সুদ সম্পদশালী ও সঞ্চয়ী ব্যক্তিদের অলস রাখে। তারা সুদের মাধ্যমে অর্থলাভকে সহজ ও নিরাপদ মনে করে। ফলে বিত্তবানদের মধ্যে পরিশ্রম ও কর্মমুখিতা লোপ পায়। সুতরাং, হামিদের স্ত্রীর কাজটি মূলত সুদ যা সমাজের মানুষের উৎপাদনশীলতা ও কর্মমুখিতাকে বাধাগ্রস্ত করে। এরূপ সামাজিক অনাচার আমাদের পরিহার করা জরুরী।"
        }
      ]
    },
    {
      "number": "3",
      "uddipok": "'খ' নামক এলাকার কিছু যুবক মাদকাসক্তি ও জুয়া খেলায় অভ্যস্ত হয়ে পড়লে স্থানীয় রমিজ উদ্দিন তাদের নিষেধ করেন। এতে তারা ক্ষিপ্ত হয়ে বলে-শাসন করার জন্য তাদের পিতা মাতা আছে। ইহা শুনে স্থানীয় মসজিদের ইমাম এলাকায় অপরাধ বিরোধি একটি কমিটি গঠনের উদ্যোগ নেন। এতে এলাকার এক মুরব্বি বাধা দিয়ে বলেন- ইমামের কাজ সালাতে নেতৃত্ব দেয়া। এসবের জন্য মেম্বার-চেয়ারম্যান আছে।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "কোনো কিছু অর্জনের জন্য চেষ্টা বা সাধনার করার পর সফলতার জন্য মহান আল্লাহর ওপর ভরসা রাখা বা নির্ভর করাকে তাওয়াক্কুল বলে।"
        },
        {
          "label": "খ",
          "question": "",
          "explanation": "ইসলামে মদ নিষিদ্ধ কারণ এটি মানুষের ব্যক্তিগত, সামাজিক ও আধ্যাত্মিক জীবনে ক্ষতিকর প্রভাব ফেলে। মদ্যপান মানুষের শরীরে নানা ধরনের সমস্যা ও রোগ ব্যাধির জন্ম দেয়। এর মধ্যে উল্লেখযোগ্য হলে হজম ক্ষমতা নষ্ট, খাবারে অরুচি, যক্ষ্মা, লিভার ও কিডনির কার্যকারিতা নষ্ট হয়ে যাওয়া ইত্যাদি। এ ছাড়া মাদকদ্রব্য দুষ্প্রাপ্য ও দামি। এটির সেবন বিপুল পরিমাণে অর্থের অপচয় ঘটায়। তাই মাদকদ্রব্যকে ইসলামে হারাম করা হয়েছে। মাদকদ্রব্য সেবনকারীর জন্য আল্লাহ তায়ালা চিরস্থায়ী জাহান্নামের অঙ্গীকার করেছেন।"
        },
        {
          "label": "গ",
          "question": "",
          "explanation": "উদ্দীপকে রমিজ উদ্দীনের আচারণে অসৎ কাজে নিষেধ প্রদানের বিষয়টি ফুটে উঠেছে। শরিয়ত ও বিবেক যেসব কাজ ও বিষয়কে মন্দ, ও গুনহের হিসেবে স্বীকৃতি দেয়, সেসব কাজ থেকে মানুষকে বিরত থাকার নির্দেশ দেওয়াকে অসৎ কাজে নিষেধ বলা হয়। অসৎ কাজে নিষেধ ও মানুষকে সৎ কাজে উৎসাহ দেওয়া সামাজিক নিরাপত্তার জন্য অত্যন্ত জরুরি। এর মাধ্যমে সমাজে অন্যায়-অত্যাচার দূরীভূত হয়ে শান্তি-শৃঙ্খলা প্রতিষ্ঠিত হয়। যা উদ্দীপকে রমিজ উদ্দীনের আচারণে ফুটে উঠেছে। উদ্দীপকে রমিজ উদ্দীন 'খ' নামক এলাকার কিছু যুবক মাদকাসক্তি ও জুয়া খেলায় অভ্যস্ত হয়ে পড়লে তাদেরকে নিষেধ করেন। তার এরূপ আচারণ মূলত অসৎ কাজে নিষেধ প্রদানকে নির্দেশ করে। মানবসমাজে সৎ কাজে আদেশের পাশাপাশি অসৎ কাজে নিষেধের গুরুত্বপূর্ণ প্রভাব লক্ষ করা যায়। এটি সামাজিক নিরাপত্তা নিশ্চিত করে ও সমাজে শান্তি-শৃঙ্খলা প্রতিষ্ঠা করে। এর ব্যত্যয় ঘটলে সমাজে যেমন নিরাপত্তাহীনতা দেখা দেয়, তেমনি মানুষ বিভিন্ন ক্ষতির মধ্যেও নিমজ্জিত হয়। এ প্রসঙ্গে মহান আল্লাহ বলেন, 'তোমাদের মধ্যে এমন একদল লোক অবশ্যই থাকতে হবে যারা মানুষকে কল্যাণের দিকে আহ্বান করবে। সৎ কাজের আদেশ দিবে এবং অসৎ কাজে নিষেধ করবে; তারাই সফলকাম' (সুরা আলে-ইমরান: ১০৪)। তাই আমাদের সবার উচিত সৎ কাজে আদেশ ও অসৎ কাজে নিষেধ করা।"
        },
        {
          "label": "ঘ",
          "question": "",
          "explanation": "এলাকার মুরব্বির বক্তব্যের সাথে আমি একমত নই। সাধারণত সৎকাজের আদেশ বা 'আমর বিল মারুফ' বলতে কাউকে ন্যায় ও ভালো কাজের নির্দেশ দেওয়াকে বোঝায়। ব্যাপক অর্থে কোনো ব্যক্তিকে ইসলামি শরিয়তসম্মত কাজের নির্দেশ দেওয়া বা উৎসাহিত করা হলো আমর বিল মারুফ। অসৎকাজের নিষেধ বা 'নাহি আনিল মুনকার' হলো কাউকে যাবতীয় অন্যায়, মন্দ ও অশ্লীল কাজ করতে নিষেধ করা। সৎকাজের আদেশের মাধ্যমে মানুষের মধ্যে নৈতিক গুণাবলির বিকাশ ঘটে। আর অসৎ কাজের নিষেধ সমাজ থেকে অন্যায়-অপরাধ দূর করতে সহায়তা করে। উদ্দীপকের 'খ' নামক এলাকার কিছু যুবক মাদকাসক্তি ও জুয়া খেলায় অভ্যস্ত হয়ে পড়ে। এ অবস্থা দেখে স্থানীয় ইমাম এলাকায় অপরাধ বিরোধি একটি কমিটি গঠনের উদ্যোগ নেন। এতে এলাকার স্থানীয় এক মুরব্বি বাধা দিয়ে বলেন, এগুলোর জন্য মেম্বার-চেয়ারম্যান আছে। স্থানীয় মুরব্বির এ বক্তব্য পুরোপুরি অযৌক্তিক। কারণ সৎ কাজে আদেশ করা ও অসৎ কাজে নিষেধ করা প্রত্যেক মুসলমানের ইমানি দায়িত্ব। সমাজের শান্তি ও শৃঙ্খলা প্রতিষ্ঠাসহ সামাজিক নিরাপত্তা নিশ্চিত করতে এর গুরুত্ব অপরিসীম। যে কারণে ইসলামে এ দুটো কাজকে আবশ্যিক করা হয়েছে। সবাই এ দুটোর সাথে প্রত্যক্ষ অথবা পরোক্ষভাবে কমবেশি জড়িত থাকা প্রয়োজন। এ ধরনের আবশ্যিক কাজকে 'ফরজ কিফায়া' বলা যেতে পারে। এ মহৎ কাজ সব নবি-রাসুলের বৈশিষ্ট্য ছিল। এটি মুসলিম উম্মাহর বৈশিষ্ট্য ও অবশ্য পালনীয়। এ প্রসঙ্গে আল্লাহ বলেন, 'তোমরাই সর্বশ্রেষ্ঠ উম্মত, মানব জাতির কল্যাণের জন্য তোমাদের আবির্ভাব। তোমরা সৎকাজে আদেশ করবে, অসৎ কাজে নিষেধ করবে এবং আল্লাহর প্রতি ইমান রাখবে' (সুরা আলে-ইমরান: ১১০)। সুতরাং এ থেকে স্পষ্ট যে, স্থানীয় ইমামের নেওয়া উদ্যোগটি সঠিক এবং এ সম্পর্কে স্থানীয় মুরব্বির বক্তব্যের সাথে আমি একমত নই।"
        }
      ]
    },
    {
      "number": "4",
      "uddipok": "জনাব হারুন তার নিজের জমিতে পাহাড়ী ঝর্ণার পানি দিয়ে গম চাষ করে উৎপাদিত গমের দশ মণ বায়তুল মালে জমা দেন। প্রতিবেশী মো. আরিফ তার জমিতে মোটরের সাহায্যে পানি সিচে দিয়ে উৎপাদিত ফসলের বিশ ভাগের এক ভাগ সরকারী কোষাগারে জমা দিলে স্থানীয় এক মুরব্বি বলেন, মো. আরিফের কর আরো বেশী আসবে।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "সে ব্যক্তি দৈহিক বা মানসিক দিক থেকে মারাত্মকভাবে অক্ষম ও সেই অক্ষমতার কারণে হাঁটা, দেখা, কথা বলা ইত্যাদি ক্ষেত্রে সমস্যার সম্মুখীন হয় তাকে প্রতিবন্ধী বলে।"
        },
        {
          "label": "খ",
          "question": "",
          "explanation": "স্বামী-স্ত্রীর পারস্পরিক অধিকার ও মর্যাদার প্রতি গুরুত্বারোপ করে আল্লাহ তায়ালা বলেন, 'তারা তোমাদের ভূষণ এবং তোমরা তাদের ভূষণ'। (সুরা আল-বাকারা: ১৮৭) ইসলামি পরিবারে স্ত্রীর অধিকার মূলত স্বামীর অধিকারের সমান। তারা একে অন্যের পরিপূরক। স্বামী ও স্ত্রী পরস্পরকে যথাযথ সম্মান, মর্যাদা ও অধিকার দেবেন। স্বামী-স্ত্রী যেন পরস্পরের প্রতি শ্রদ্ধাশীল থাকে এবং কেউ যেন কখনও অন্যকে হেয় প্রতিপন্ন না করে এজন্য আল্লাহ তায়ালা স্বামী-স্ত্রীকে পরস্পরের পোষাক বা ভূষণ হিসেবে আখ্যায়িত করেছেন।"
        },
        {
          "label": "গ",
          "question": "",
          "explanation": "জনাব হারুনের উৎপাদিত ফসল ১০০ মণ। উশর হলো জমিতে উৎপন্ন ফসলের জাকাত। রাসুলুল্লাহ (স) এ সম্পর্কে সুস্পষ্ট নির্দেশনা দিয়ে বলেছেন, 'যে জমি বৃষ্টির পানি ও ঝরনার পানি সিক্ত করে তা থেকে ফসলের 'দশ ভাগের এক ভাগ' এবং যেসব জমি সেচের মাধ্যমে সিক্ত হয় সেগুলো থেকে ফসলের বিশ ভাগের এক ভাগ আদায় করতে হয়।' (সহিহ বুখারি) উদ্দীপকে জনাব হারুন তার নিজ জমিতে পাহাড়ি ঝরনার পানি দিয়ে গম উৎপাদন করেন এবং উৎপাদিত গমের গমের ১০ মণ বাইতুল মালে জমা দেন। তার এ কাজটি মূলত উশরের মধ্যে অন্তর্ভুক্ত। জনাব হারুন তার মোট উৎপাদিত গমের ১০ মণ বায়তুল মালে জমা দেন। অর্থাৎ, ১০ মণ গম যদি তার আদায়কৃত উশরের দশ ভাগের এক ভাগ হয়, তাহলে তার মোট উৎপাদিত ফসলের পরিমাণ= (১০০ x ১০) মণ বা ১০০ মণ।"
        },
        {
          "label": "ঘ",
          "question": "",
          "explanation": "স্থানীয় মুরব্বির মন্তব্য সমর্থনযোগ্য নয়। উশর হলো ফসলের জাকাত। উশরের নিসাব দশ ভাগের একভাগ এবং বিশ ভাগের একভাগ। উশর অর্থ এক দশমাংশ। জমিতে উৎপন্ন ফসলের জাকাতকে উশর বলা হয়।। উশরের দুপ্রকার নিসাব রয়েছে। যদি জমিতে ফসল উৎপন্ন হয় বৃষ্টির পানি, নদী বা ঝরনার স্বাভাবিক প্রবাহে তাহলে উৎপ্লন ফসলের দশ ভাগের এক ভাগ জাকাত হিসেবে আদায় করা হয়। আর জমির ফসল উৎপাদনে যদি কৃত্তিমভাবে পানি সেচ করা হয়, তাহলে উৎপন্ন ফসলের বিশ ভাগের এক ভাগ আদায় করা হয়। জাকাত হিসেবে উদ্দীপকে মো, আরিফ তার জমিতে মোটরের সাহায্যে পানি সেচ দিয়ে উৎপাদিত ফসলের বিশ ভাগের এক ভাগ সরকারি কোষাগারে জমা দেন। এ সম্পর্কে স্থানীয় এক মুরব্বি বলেন, মো. আরিফের কর আরো বেশি আসবে। স্থানীয় মুরব্বির মন্তব্যটি সঠিক নয়। কারণ আরিফ কোনো প্রাকৃতিক উৎস যেমন, বৃষ্টি বা ঝরনার পানি থেকে সেচ দেননি। বরং তিনি ফসল উৎপাদনে মোটরের সাহায্যে পানি সেচ দেন। এ সম্পর্কে রাসুল (স) বলেন, 'যে জমি বৃষ্টির পানি ও ঝরনার পানি সিক্স করে তা থেকে ফসলের 'দশ ভাগের এক ভাগ' এবং যেসব জমি সেচের মাধ্যমে সিক্ত হয় সেগুলো থেকে ফসলের 'বিশ ভাগের এক ভাগ' আদায় করতে হবে (সহিহ বুখারি)।' সুতরাং এ থেকে স্পষ্ট হয় যে, মো. আরিফের কর আদায় সঠিক হয়েছে। সুতরাং, উপরে আলোচনা থেকে বলা যায়, মো. আরিফের কর আদায় সম্পর্কে স্থানীয় মুরব্বির করা মন্তব্যটি সমর্থনযোগ্য নয়।"
        }
      ]
    },
    {
      "number": "5",
      "uddipok": "",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "অমুসলিমদের উৎপাদিত ফসলের উশর নেওয়ার পরিবর্তে তাদের ব্যবহার করা জমির বিনিময়ে নির্ধারিত পরিমাণ কর আদায় করাকে খারাজ বলে।"
        },
        {
          "label": "খ",
          "question": "",
          "explanation": "আল্লাহর দরবারে ইবাদত কবুলের পূর্বশর্ত হলো হালাল রুজি বা হালাল উপার্জন। মানুষ যদি হালাল উপার্জন করে আর হালাল জীবিকা গ্রহণ করে তাহলে তার ইবাদত কবুল হবে, অন্যথায় নয়। এজন্য হালাল উপার্জনকে ফরজ ইবাদতও বলা হয়। আর যে ব্যক্তি হালাল উপার্জন করে না, তার ইবাদত আল্লাহ কবুল করেন না। ফলে তার স্থান হয় জাহান্নামে। এ প্রসঙ্গে রাসুল (স) বলেন, \"যে গোশত হারাম জীবিকা দিয়ে গঠিত, তা বেহেশতে প্রবেশ করবে না\" (মুসনাদে আহমাদ)।"
        },
        {
          "label": "গ",
          "question": "",
          "explanation": "জাচিত্রে 'Y' চিহ্নিত বিষয়টি হলো পুঁজিবাদী অর্থব্যবস্থা। ব্যক্তিমালিকানার সীমাহীন অধিকারের ভিত্তিতে যে অর্থব্যবস্থায় ব্যক্তির যেকোনো উপায়ে অর্থোপার্জনের ও ব্যয়ের সুযোগ থাকে তাকে পুঁজিবাদী অর্থব্যবস্থা (Capitalistic' Economy) বলে। এ অর্থব্যবস্থায় ব্যক্তির উদ্যোগে সব অর্থনৈতিক কর্মকাণ্ড পরিচালিত হয়। একে ধনতন্ত্র বা ধনতান্ত্রিক অর্থব্যবস্থাও বলা হয়। উদ্দীপকের চিত্রে একটি বিশেষ অর্থব্যবস্থার কিছু মৌলিক বৈশিষ্ট্য তুলে ধরা হয়েছে। এগুলো হলো- ব্যক্তিমালিকানা, অবাধ সঞ্চয়, সুদ প্রথা, অবাধ ভোগ। মূলত এ বৈশিষ্ট্যগুলো প্রচলিত অর্থব্যবস্থা পুঁজিবাদী অর্থব্যবস্থাকে নির্দেশ করে। এ অর্থব্যবস্থায় ব্যস্তই অর্থ-সম্পদ উৎপাদন, উপার্জন, বিপণন ও ব্যয়ের নীতি নির্ধারণ করে। এ ব্যবস্থায় বৈধতা-অবৈধতার বিচার না করে উপার্জন ও ভোগের তীব্র প্রতিযোগিতা বহাল রাখা হয়। ফলে পুঁজিবাদী অর্থব্যবস্থায় ধনীরা আরো ধনী হয় আর গরিবরা চরম দরিদ্রতায় হাবুডুবু খায়। নিরন্তন প্রতিযোগিতার বিষয়টি কার্যকর থাকে বলে পুঁজিবাদী অর্থব্যবস্থায় মানবকল্যাণে অর্থ ব্যয়ের বিষয়টি উপেক্ষিত হয়। তাই সুদভিত্তিক এ অর্থব্যবস্থা মোটেও ইসলামসম্মত নয়।"
        },
        {
          "label": "ঘ",
          "question": "",
          "explanation": "চিত্রের a) এর সাথে ইসলামি অর্থব্যবস্থার বৈসাদৃশ্য বিদ্যমান। ইসলামি অর্থব্যবস্থা হলো কুরআন ও সুন্নাহর বিধান অনুযায়ী যে অর্থব্যবস্থা গড়ে ওঠে ও পরিচালিত হয়। এ অর্থব্যবস্থা সুদবিহীন, বাস্তবসম্মত ও মানবকল্যাণকর। এটি একটি আদর্শিক অর্থব্যবস্থা যার লক্ষ্য কেবল পৃথিবীর অর্থনৈতিক সমস্যা সমাধান নয় বরং এ ব্যবস্থা মানুষের পরকালীন মুক্তিও নিশ্চিত করে। উদ্দীপকে ৫) চিহ্নিত বিষয়টি হলো ব্যক্তি মালিকানা। এটি মূলত পুঁজিবাদী অর্থব্যবস্থার একটি মৌলিক দিক। এর সাথে ইসলামি অর্থব্যবস্থার যথেষ্ট বৈসাদৃশ্য রয়েছে। ব্যক্তি মালিকানা বলতে সম্পদের মালিক হিসেবে একান্তভাবে ব্যক্তিকে বোঝায়। কিন্তু ইসলামি অর্থব্যবস্থায় সম্পদের মূল মালিক হলেন আল্লাহ তায়ালা। ইসলামি অর্থব্যবস্থায় সীমিতার্থে ব্যক্তি মালিকানা আছে। এতে মানুষ নিজের সম্পদ উপার্জন ও ব্যয়ের অধিকার আছে। কিন্তু এক্ষেত্রে তাকে আল্লাহর দেওয়া বিধান মেনে চলতে হয়। এছাড়া ইসলামি অর্থব্যবস্থায় ব্যক্তি নিজের সম্পদ হওয়া সত্ত্বেও যেমন অপব্যয় বা অপচয় করতে পারে না, তেমনি তার জন্য কৃপণতাও বৈধ নয়। কিন্তু ব্যক্তিমালিকানা তথা পুঁজিবাদে ব্যক্তি যা খুশি তাই করতে পারে। পাশাপাশি ইসলামি অর্থব্যবস্থায় সঞ্চয়ের সুযোগ থাকলেও তা যেন সমাজের অর্থনৈতিক ভারসাম্য নষ্ট না করে এজন্য জাকাত, সাদাকাত ও অন্যান্য ঐচ্ছিক দানের ব্যবস্থা রাখা হয়েছে। পক্ষান্তরে ব্যক্তিমালিকানায় ব্যক্তির অবাধ সঞ্চয়ের অধিকার রয়েছে। সুতরাং উপরের আলোচনা থেকে এটা স্পষ্ট হয় যে, চিত্রের a)-এর সাথে ইসলামি অর্থব্যবস্থা বৈসাদৃশ্যপূর্ণ।"
        }
      ]
    },
    {
      "number": "6",
      "uddipok": "হাসান সাহেবের দশ লক্ষ টাকা দামের একটি বাড়ী আছে। তার ৬,০০,০০০/- টাকা স্বর্ণ-রৌপ্য ও ৬,০০,০০০/- টাকার ব্যবসায়িক সম্পদ এক বছর মজুদ আছে। কিন্তু তার দুই লক্ষ টাকা দেনা রয়েছে। বছর শেষে তিনি সম্পদ হিসাব করে অর্ধেক টাকা গরীব-মিসকিনকে, বাকি অর্ধেক মজিদে দান করেন। তার স্থানীয় এক ব্যবসায়িক প্রতিদ্বন্দ্বী আরাফাত চৌধুরী বলেন, হাসান চৌধুরীর দান কবুল হবে না।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "দারুল আরকাম হলো মুসলমানদের প্রথম শিক্ষালয়।"
        },
        {
          "label": "খ",
          "question": "",
          "explanation": "গরিবের সাথে ধনীদের ঈদের আনন্দ ভাগাভাগিতে সাদাকাতুল ফিতর গুরুত্বপূর্ণ ভূমিকা পালন করে। কোনো মুসলিমের কাছে শুধু ইদুল ফিতরের আগের দিন যদি নিসাব পরিমাণ সম্পদ থাকে (৭.৫ তোলা সোনা বা ৫২.৫ তোলা রূপা কিংবা সমপরিমাণ নগদ অর্থ) তাহলে তার ওপর সাদাকাতুল ফিতর ওয়াজিব হবে। সার্বজনীন আনন্দের এক সুমহান উৎসব ঈদ। এ আনন্দে সবার অংশগ্রহণ নিশ্চিত করতে সাদাকাতুল ফিতর কার্যকরি ভূমিকা পালন করে। এর মাধ্যমে গরিব মানুষ ঈদের আনন্দে অংশ নেওয়ার প্রয়োজনীয় নগদ অর্থ পায়। ফলে সামাজিক আনন্দে তাদেরও স্বতঃস্ফূর্ত অংশগ্রহণ থাকে।"
        },
        {
          "label": "গ",
          "question": "",
          "explanation": "হাসান সাহেবের জাকাতের পরিমাণ হবে ৫০,০০০ টাকা। ইসলামের পাঁচটি বুকনের মধ্যে জাকাত তৃতীয়। সামর্থ্যবান প্রত্যেক মুসলিমের ওপর জাকাত আদায় করা ফরজ। জাকাত আদায়ের ক্ষেত্রে হিসাব করে নির্ধারিত পরিমাণ সম্পদ প্রদান করাই ইসলামের রীতি। এক্ষেত্রে ৭.৫ তোলা স্বর্ণ বা ৫২.৫ তোলা রৌপ্য বা এর সমপরিমাণ অর্থকে নিসাব ধরা হয় ও ২.৫% হারে জাকাত দিতে হয়। উদ্দীপকে হাসান সাহেবের মোট সম্পদ = (১০০০০০০ + ৬০০০০০ + ৬০০০০০) টাকা বা ২২০০০০০ টাকা। তার দেনা রয়েছে ২০০০০০ টাকা। এ টাকাটি তার বিদ্যমান সম্পদ থেকে বাদ দিয়ে তারপর জাকাত হিসাব করতে হবে। অর্থাৎ তার জাকাত নির্ধারিত হবে (২২০০০০০-২০০০০০) বা ২০,০০০০০ টাকার উপর। সুতরাং, হাসান সাহেবের জাকাতের পরিমাণ হবে, ১,০০,০০০ টাকায় ২৫০০ টাকা, বা ২০,০০,০০০ টাকায় ৫০,০০০ টাকা।"
        },
        {
          "label": "ঘ",
          "question": "",
          "explanation": "আরাফাত চৌধুরীর বক্তব্য সঠিক। জাকাত শব্দের অর্থ পবিত্রকরণ, বৃদ্ধিকরণ ইত্যাদি। নিসাব পরিমাণ সম্পদ কোনো মুসলিম ব্যক্তির মালিকানায় পূর্ণ একবছর থাকলে শরিয়তের নির্ধারণ অনুযায়ী সে সম্পদ থেকে ২.৫% হারে নির্দিষ্ট আটটি খাতে কিংবা কোনো একটি খাতে দান করাকে জাকাত বলে। উদ্দীপকে হাসান সাহেব নিসাব পরিমাণ সম্পদের মালিক। তিনি বছর শেষে সম্পদ হিসাব' করে অর্ধেক টাকা গরিব-মিসকিনকে ও অর্ধেক টাকা মসজিদে দান করেন। তার এরূপ কর্মকাণ্ডে ইসলামের ফরজ ইবাদাত জাকাতের মৌলিক বিধান লঙ্ঘিত হয়েছে এবং তার জাকাত আদায় শরিয়তসম্মত হয়নি। জাকাত ইসলামি অর্থব্যবস্থার গুরুত্বপূর্ণ একটি উৎস এবং অন্যতম মৌলিক ইবাদত। নিসাব পরিমাণ সম্পদ নির্দিষ্ট আটটি খাতে ব্যয় করার মাধ্যমে এ বিধান বাস্তবায়ন করা হয়। জাকাতের অর্থ ব্যয়ের আটটি খাত হলো- ১. ফকির, ২. মিসকিন, ৩. জাকাত আদায়ের কর্মচারী, ৪. নও মুসলিম, ৫. দাসমুক্তি, ৬. ঋণমুক্তি, ৭. মুজাহিদ ও ৮. মুসাফির। উদ্দীপকে আমরা দেখতে পাই, হাসান সাহেব তার জাকাতের অর্ধেক টাকা মসজিদে দান করেন, যা নির্ধারিত আর্টটি খাতের বাইরে। সুতরাং এমতাবস্থায় হাসান সাহেবের জাকাত কবুল হবে না। তাই উপরের আলোচনা থেকে আমরা বলতে পারি যে, হাসান সাহেবের জাকাত আদায় সম্পর্কে আরাফাত চৌধুরীর বক্তব্য সঠিক।"
        }
      ]
    },
    {
      "number": "7",
      "uddipok": "মনজুর আলী অল্প বেতনে চাকুরী করে মাসিক কিছু টাকা সঞ্চয় করে এমন একটি প্রতিষ্ঠানের জমা করেন যেখানে তাকে মাসিক একটা নিদৃষ্ট হারে মুনাফা প্রদান করে। অন্যদিকে তার বন্ধু হানিফ অফিসে ফাইল দ্রুত পাস করিয়ে গ্রাহকের কাছ থেকে মাসিক বেতনের বাইরে অনেক টাকা লাভ করে অনেক সম্পদের মালিক হন।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "জাকাত অর্থ পবিত্রকরণ বা বৃদ্ধিকরণ।"
        },
        {
          "label": "খ",
          "question": "",
          "explanation": "অসৎসঙ্গ নৈতিক অবক্ষয়ের অন্যতম প্রধান কারণ। কারণ এটি মানুষের চারিত্রিক, মানসিক ও সামাজিক জীবনে প্রতিনিয়ত নেতিবাচক প্রভাব ফেলে। অসৎসঙ্গ মূলত সংক্রামক ব্যাধির মতো। অসৎ মানুষের সঙ্গে থাকলে মানুষ ক্রমান্বয়ে অসৎ হওয়ার দিকে পা বাড়াবে। এর ফলে মানুষের মধ্যে অনৈতিক অভ্যাস গড়ে ওঠে, ও নৈতিক মূল্যবোধের দুর্বলতা প্রকাশ পেতে থাকে। এটি সামাজিক ও পারিবারিক সম্পর্কে অবনতি ও মানুষের মধ্যে অপরাধ প্রবণতাকে উস্কে দেয়। তাই সুস্থ জীবন গঠনে আমাদের নীতিবান মানুষের সাথে মেলামেশা করা জরুরি।"
        },
        {
          "label": "গ",
          "question": "",
          "explanation": "হানিফ সাহেবের কাজে সামাজিক অনাচার ঘুষের প্রতিফলন ঘটেছে। দায়িত্বশীল কর্তৃপক্ষকে কোনো কিছু দেওয়ার মাধ্যমে ব্যক্তি যদি অন্যায়ভাবে কোনো কিছু পাওয়ার অধিকার লাভ করে তাহলে তা ঘুষ বলে বিবেচিত হয়। যা হানিফ সাহেবের কাজের মধ্যে লক্ষ্য করা যায়। উদ্দীপকে হানিফ সাহেব অফিসে ফাইল দ্রুত পাস করিয়ে গ্রাহকের কাছ থেকে মাসিক বেতনের বাইরে অনেক টাকা লাভ করেন। অসৎভাবে লাভকরা এ টাকা ঘুষ বলে বিবেচিত হবে। ঘুষ গ্রহণ ও প্রদান উভয়ই অপরাধ। ঘুষের মাধ্যমে দুনিয়া ও আখিরাত উভয় জগতেই লাঞ্ছনার শিকার হতে হয়। ঘুষ গ্রহণের মাধ্যমে মানুষকে তার সঠিক ও যথার্থ অধিকার থেকে বঞ্চিত করা হয়। কাউকে তার অধিকার থেকে বঞ্চিত করা ইসলামের দৃষ্টিতে অপরাধ। ঘুষের মাধ্যমে সমাজে নানা ধরনের বৈষম্যের সৃষ্টি হয়। এর দ্বারা মূলত গরিবরা নানা রকম বঞ্চনার শিকার হয়। সুতরাং বলা যায় যে, হানিফ সাহেবের কাজে ঘুষের প্রতিফলন ঘটেছে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত আর্থিক প্রতিষ্ঠানের সাথে ইসলামি ব্যাংকের বৈসাদৃশ্য রয়েছে। ইসলামি ব্যাংক এমন একটি ব্যাংক, যে ব্যাংকের যাবতীয় কর্মকাণ্ড তথা উদ্দেশ্য, পুঁজি সংগ্রহ, অর্থ বিনিয়োগ, ক্রয়-বিক্রয়, জমা-গ্রহণ, প্রদান, মালিক-শ্রমিক সম্পর্ক, শ্রমিকের অধিকার, ব্যাংক ও উদ্যোক্তার মধ্যে সম্পর্ক এ সবকিছু ইসলামি শরিয়তের আলোকে পরিচালিত হয়। এ ব্যাংকের সমুদয় লেনদেন সুদমুক্ত। ইসলামী ব্যাংক ইসলামি ভাবধারায় সমৃদ্ধ ও শোষণহীন সমাজ গঠনের গুরুত্বপূর্ণ ভূমিকা রাখে। উদ্দীপকে মনজুর আলী তার মাসিক সঞ্চয়ের কিছু টাকা এমন একটি প্রতিষ্ঠানে জমা রাখেন, সেখানে তাকে মাসিক একটি নির্দিষ্ট হারে মুনাফা প্রদান করা হয়। মূলত এ আর্থিক প্রতিষ্ঠানটি প্রচলিত কোনো সুদি ব্যাংক। এ ধরনের প্রতিষ্ঠানের সাথে ইসলামি ব্যাংকের অনেক পার্থক্য বিদ্যমান। ইসলামি ব্যাংক সুদমুক্ত, অন্যদিকে প্রচলিত অন্যান্য ব্যাংকগুলো নির্দিষ্ট হারে সুদের ভিত্তিতে পরিচালিত হয়। ইসলামি ব্যাংকে বিনিয়োগের ক্ষেত্রে শরিয়তসম্মত মুদারাবা, মুশারাকা, মুরাবাহা, ইজারা ইত্যাদি পদ্ধতি ব্যবহৃত হয়। অন্যদিকে সুদি ব্যাংকগুলো সুদের বিনিময়ে ঋণ প্রদান করে থাকে। এছাড়া ইসলামি ব্যাংকে গ্রাহক ও ব্যাংকের মধ্যে মুনাফা ও ক্ষতি ভাগাভাগি হয়। কিন্তু সুদি ব্যাংকে এ নিয়ম প্রচলিত নেই। সর্বোপরি ইসলামি ব্যাংকের প্রতিটি লেনদেন শরিয়াহ বোর্ড দ্বারা যাচাই-বাছাই করা হয়। কিন্তু সুদি বা প্রচলিত ব্যাংকগুলোতে ধর্মীয় নীতির কোনো বাধ্যবাধকতা নেই। সুতরাং, উপরের আলোচনা থেকে বলা যায় যে, উদ্দীপকে উল্লেখিত আর্থিক প্রতিষ্ঠান ও ইসলামি ব্যাংকের মধ্যে বহুবিধ বৈসাদৃশ্য বিদ্যমান রয়েছে।"
        }
      ]
    },
    {
      "number": "8",
      "uddipok": "",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "অসৎ কাজে নিষেধ করাকে নাহি আনিল মুনকার বলে।"
        },
        {
          "label": "খ",
          "question": "",
          "explanation": "হাউশর ও খারাজের মধ্যে মৌলিক কিছু পার্থক্য বিদ্যমান। উশর অর্থ এক-দশমাংশ। মুসলিমদের মালিকানাধীন ও আবাদকৃত জমিতে উৎপন্ন ফসলের ওপর উশর ধার্য করা হয়। অন্যদিকে, অমুসলিমদের মালিকানাধীন ও আবাদকৃত জমির ওপর খারাজ নির্ধারণ করা হয়। উশরের পরিমাণ নির্ধারিত কিন্তু খারাজ অনির্ধারিত। এটি ২০%-৫০% পর্যন্ত কম- বেশি করা যায়। উশর ধার্য করা হয় উৎপন্ন ফসলের ওপর কিন্তু খারাজ ধার্য 'করা হয় জমির ওপর। উশর ফসলের জাকাত যা কেবল মুসলিমদের থেকে আদায় করা হয়। অন্যদিকে খারাজ আদায় করা হয় অমুসলিমদের থেকে।"
        },
        {
          "label": "গ",
          "question": "",
          "explanation": "চিত্রের X চিহ্নিত বিষয়টি মূলত ইসলামি ব্যাংকিং পদ্ধতিকে নির্দেশ করে। যে ব্যাংকিং ব্যবস্থায় সমস্ত কার্যক্রম তথা পুঁজি সংগ্রহ, অর্থ বিনিয়োগ, ক্রয়-বিক্রয়, জমা-গ্রহণ, লভ্যাংশ প্রদান ইত্যাদি ইসলামি শরিয়তের আলোকে পরিচালিত হয় তাকে ইসলামি ব্যাংকিং বলে। ইসলামি ব্যাংকিং এর মূল লক্ষ্য ও উদ্দেশ্য হলো ইসলামি শরিয়াহ অনুসারে আর্থিক ইবাদতের মাধ্যমে আল্লাহর সন্তুষ্টি অর্জন করা। এজন্য এই ব্যবস্থায় অবৈধ পণ্যের ব্যবসাকে পরিহার করা হয়েছে এবং সুদের পরিবর্তে ব্যবসাকে উৎসাহিত করা হয়েছে। উদ্দীপকে \"?\" স্থানে ইসলামি ব্যাংকিং ব্যবস্থারই বর্ণনা দেওয়া হয়েছে। ইসলামি ব্যাংকিং ব্যবস্থায় সুদের পরিবর্তে ব্যবসাকে উৎসাহিত করা হয়। এটি শরিয়তসম্মত আমানত ও বিনিয়োগ পদ্ধতি অনুসরণ এবং অবৈধ পণ্য পরিহার করে। ইসলামি ব্যাংক অর্থনৈতিক ক্ষেত্রে গুরুত্বপূর্ণ ভূমিকা পালন করে। মানুষকে ইসলামি শরিয়তসম্মত উপায়ে সঞ্চয় ও বিনিয়োগ করতে অনুপ্রাণিত করে। নতুন নতুন কর্মসংস্থানের সুযোগ সৃষ্টি করে। এছাড়াও জাকাত ফান্ডের মাধ্যমে গরিবদের আর্থিক সহযোগিতা করে থাকে। মুসলিম উম্মাহ কিছুতেই সুদভিত্তিক অর্থব্যবস্থা গ্রহণ করতে পারে না। তাই শরিয়তসম্মত অর্থনৈতিক পদ্ধতিতে ইসলামি ব্যাংকিং ব্যবস্থার গুরুত্ব ব্যাপক। কারণ মুসলমানদের জন্য আর্থিক লেনদেনের একমাত্র - মাধ্যম হচ্ছে ইসলামি ব্যাংকিং পদ্ধতি।"
        },
        {
          "label": "ঘ",
          "question": "",
          "explanation": "ওচিত্রের ৪) এর সাথে বাই মুসারাকার পার্থক্য বিদ্যমান। মুদারাবা হচ্ছে এক ধরনের অংশীদারি কারবার। এ পদ্ধতিতে একপক্ষ ব্যবসায়ের পুঁজি সরবরাহ করে। অপরপক্ষ উক্ত মূলধন ব্যবহার করে স্বীয় মেধা, শ্রম, সময় ও অভিজ্ঞতা দিয়ে ব্যবসা পরিচালনা করে। এক্ষেত্রে মূলধন সরবরাহকারীকে সাহিবুল মাল বা সম্পদের মালিক এবং মূলধন ব্যবহারকারীকে মুদারিব বা উদ্যোক্তা বলে। এর মাধ্যমে যে মুনাফা অর্জিত হয় তা চুক্তি অনুযায়ী ভাগ করে নেওয়া হয়। উদ্দীপকের B তে মুদারাবার কথা বলা হয়েছে। মুদারাবা ও মুশারাকা উভয়ই ইসলামিক অর্থনীতির অংশ এবং সুদমুক্ত বিনিয়োগ পদ্ধতি। তবে এ দু'প্রকার অর্থনীতির মধ্যে কিছু পার্থক্য বিদ্যমান। মুদারাবা ব্যবস্থায় একজন বিনিয়োগকারী মূলধন প্রদান করেন, অন্যজন ব্যবসা পরিচালনা করেন। মুশারাকা ব্যবস্থায় একাধিক পক্ষ ব্যবসার মূলধন এবং ব্যবস্থাপনায়, অংশীদার হয়। মুদারাবা ব্যবস্থায় লাভ পূর্ব নির্ধিারিত অনুপাতে ভাগ করা হয়। মুশারাকা ব্যবস্থায় লাভ মূলধনের অনুপাতে অথবা পারস্পরিক চুক্তির ভিত্তিতে ভাগ করা হয়। মুদারাবা ব্যবস্থায় শুধুমাত্র বিনিয়োগকারী মূলধনের ক্ষতি বহন করেন। তমব মুগারিবের পরিশ্রম বৃথা যায়। অন্যদিকে মুশারাকা ব্যবস্থায় সব অংশীদার মূলধনের অনুপাতে ক্ষতি ভাগ করেন। সুতরাং উপরের আলোচনা থেকে বলা যায়' যে, মুদারাবা ও বাই মুশারাকা উভয়ই ইসলামি ব্যাংকিং এর বিনিয়োগ পদ্ধতি হলেও এদের মধ্যে পার্থক্য বিদ্যমান।"
        }
      ]
    },
    {
      "number": "9",
      "uddipok": "প্রফেসর আলী আইসান এমন একটি দেশে বসবাস করেন যেখানে সম্পদে জনগণের মালিকীনা। স্বীকৃত হলেও সম্পদ উপার্জন ও ব্যয়ের সীমারেখা নির্ধারণ করে দেয়া আছে। এতে ব্যক্তি কল্যাণের চেয়ে সামষ্টিক কল্যাণকে অধিক প্রাধান্য দেয়া হয়। তাই এত ধনীদের সম্পদে গরীবদের হক স্বীকৃত।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "ইসলামি শরিয়তের পরিভাষায়, পাশাপাশি স্থায়ী বা অস্থায়িভাবে অবস্থানকারীকে প্রতিবেশী বলে।"
        },
        {
          "label": "খ",
          "question": "",
          "explanation": "সুদ ইসলামে নিষিদ্ধ। কারণ সামাজিক অনাচারগুলোর মধ্যে সুদ অধিকতর জঘন্য ও ক্ষতিকর। সুদ সমাজে অর্থনৈতিক বৈষম্য সৃষ্টি করে। এর ফলে বিনিয়োগ হ্রাস পায়। সুদের ব্যবসা সমাজে কর্মসংস্থানের সুযোগ সংকুচিত করে। এর ফলে উৎপাদন হ্রাস পায় ও দ্রব্যমূল্য বৃদ্ধি পায়। সর্বোপরি, সুদের লেনদেন ভয়াবহ রকমের কবিরা গুনাহ। এর সাথে জড়িত সবার জন্য আল্লাহ চিরকালীন জাহান্নামের অঙ্গিকার করেছেন।"
        },
        {
          "label": "গ",
          "question": "",
          "explanation": "প্রফেসর আলী আহসানের শেষোক্ত উক্তিতে ইসলামের মৌলিক বিধান জাকাতের ইঙ্গিত রয়েছে। জাকাত শব্দের অর্থ পবিত্রকরণ, বৃদ্ধিকরণ ইত্যাদি। নিসাব পরিমাণ সম্পদ কোনো মুসলিম ব্যক্তির মালিকানায় পূর্ণ একবছর থাকলে শরিয়তের নির্ধারণ অনুযায়ী সে সম্পদ থেকে ২.৫% হারে নির্দিষ্ট আটটি খাতে কিংবা কোনো একটি খাতে দান করাকে জাকাত বলে। উদ্দীপকে প্রফেসর আলী আহসান এমন একটি দেশে বসবাস করেন, যার অর্থব্যবস্থায় ব্যক্তির কল্যাণের চেয়ে সামষ্টিক কল্যাণকে অধিক প্রাধান্য দেওয়া হয়। তাই এতে ধনীদের সম্পদে গরিবদের হক স্বীকৃতি। এখানে মূলত জাকাতের বিধানটিকে নির্দেশ করা হয়েছে। জাকাত ইসলামি অর্থব্যবস্থার গুরুত্বপূর্ণ একটি উৎস ও অন্যতম মৌলিক ইবাদত। নিসাব পরিমাণ সম্পদ নির্দিষ্ট আটটি খাতে ব্যয় করার মাধ্যমে এ বিধান বাস্তবায়ন করা হয়। জাকাতের অর্থ ব্যয়ের আটটি খাত হলো- ১. ফকির, ২. মিসকিন ৩. জাকাত আদায়ের কর্মচারী, ৪. নও মুসলিম, ৫. দাসমুক্তি ৬. ঋণমুক্তি, ৭. মুজাহিদ ও ৮. মুসাফির। জাকাতের মাধ্যমে সমাজের অর্থনৈতিক বৈষম্য দূর হয় ও ভারসাম্য রক্ষা পায়। তাই বলা যায়, উদ্দীপকে প্রফেসর আলী আহসানের শেষোক্ত উক্তিতে মূলত জাকাতের ইঙ্গিত পাওয়া যায়।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত অর্থব্যবস্থাটি হলো ইসলামি অর্থব্যবস্থা যার সাথে সমাজতান্ত্রিক অর্থব্যবস্থার সাদৃশ্য ও বৈসাদৃশ্য বিদ্যমান রয়েছে। কুরআন ও সুন্নাহর বিধান অনুযায়ী যে অর্থব্যবস্থায় গড়ে ওঠে তাকে ইসলামি অর্থব্যবস্থা বলে। ইসলামি অর্থব্যবস্থায় আয়, ব্যয় ও বণ্টননীতি ভারসাম্যপূর্ণ ও সার্বজনীন। এ অর্থব্যবস্থায় দুর্নীতি, প্রতারণা, সুদ, ঘুষ ইত্যাদি শোষণমূলক পন্থায় অর্থ উপার্জনের সুযোগ নেই। আর প্রচলিত সমাজতান্ত্রিক অর্থব্যবস্থা হলো, এমন একটি অর্থব্যবস্থা সেখানে উৎপাদন ও বিতরণ ব্যবস্থার মালিকানা ব্যক্তিগত বা কর্পোরেট মালিকানার পরিবর্তে সাধারণ জনগণ বা রাষ্ট্রের নিয়ন্ত্রণে থাকে। উদ্দীপকে উল্লিখিত অর্থব্যবস্থাটি ইসলামি অর্থব্যবস্থাকে নির্দেশ করে। এর সাথে সমাজতান্ত্রিক অর্থব্যবস্থার বেশকিছু মিল পাওয়া যায়। এ দুই অর্থব্যবস্থাই সমাজের অর্থনৈতিক বৈষম্য দূর করতে কাজ করে। ইসলামি অর্থব্যবস্থা যেখানে জাকাত, সাদকা ও ইনসাফভিত্তিক নীতির মাধ্যমে এটি নিশ্চিত করে, যেখানে সমাজতন্ত্র সমবণ্টনের ওপর গুরুত্ব দেয়। এ দুই অর্থব্যবস্থার মধ্যে কিছু মৌলিক পার্থক্য দেখা যায়। যেমন- ইসলামি অর্থব্যবস্থায় সম্পদের ব্যক্তিগত মালিকানা অনুমোদিত কিন্তু তা ব্যবহার করতে হবে নৈতিক সীমার মধ্যে থেকে। অন্যদিকে সমজাতন্ত্রের অধিকাংশ সম্পদ রাষ্ট্রের অধীনে থাকে। ইসলামি অর্থব্যবস্তায় সুদ সম্পূর্ণ হারাম কিন্তু সমাজতন্ত্রে এ ধরনের কোনো ধর্মীয় বিধান নেই। তাছাড়া ইসলামি অর্থব্যবস্থায় ব্যক্তিগত ও প্রাতিষ্ঠানিক, উদ্যোগে নিয়ম মেনে স্বাধীনভাবে ব্যবসা করা গেলেও সমাজতন্ত্রে এ সুযোগ সীমাবদ্ধ ও নিয়ন্ত্রিত। A সুতরাং, উপরের আলোচনা হতে বোঝা যায়, ইসলামি অর্থব্যবস্থা ও সমাজতান্ত্রিক অর্থব্যবস্থার মূল লক্ষ্য অনেকটা একই হলেও এদের মধ্যে বেশকিছু মৌলিক বৈসাদৃশ্য বিদ্যমান।"
        }
      ]
    },
    {
      "number": "10",
      "uddipok": "'গ' নামক ইসলামি রাষ্ট্রে চাষী আব্দুল মজিদ তার জমিতে উৎপাদিত ৪০০ মণ গম থেকে হিসাব করে ৪০ মণ রাষ্ট্রীয় কোষাগারে জমা দেন। অন্যদিকে পিটার হেল তার জমিতে উৎপাদিত আলুর সরকার নির্ধারিত ১০ মণ আলু বায়তুল মালে জমা দেন। তাদের প্রতিবেশী জসিম উদ্দীন বলেন, এ ধরনের দান রাষ্ট্রের অস্থিতিশীলতার জন্য খুবই গুরুত্বপূর্ণ।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "ইভটিজিং হলো কথা, কাজ, আচরণ, অঙ্গভঙ্গি, লেখা ইত্যাদির মাধ্যমে কোনো নারীকে উত্ত্যক্ত করা।"
        },
        {
          "label": "খ",
          "question": "",
          "explanation": "জাকাত ক্ষুদ্র ব্যবসা, দক্ষতা উন্নয়ন ও সামাজিক উদ্যোগে বিনিয়োগের মাধ্যমে কর্মসংস্থান সৃষ্টিতে সহায়তা করতে পারে। জাকাত হলো ইসলামি শরিয়তের নির্ধারিত এক ধরনের বাধ্যতামূলক দান, যা গরিব-দুঃস্থদের মাঝে বিতরণ করতে হয়। মারাত্মক সামাজিক ব্যাধী, বেকারত্ব দূর ও কর্মসংস্থান সৃষ্টিতে জাকাতের গুরুত্ব অপরিসীম। ক্ষুদ্র উদ্যোক্তা গড়ে তোলা, কারিগরি প্রশিক্ষণ, কৃষি ও উৎপাদন খাতে বিনিয়োগ, সামাজিক উদ্যোগ ও কল্যাণমূলক প্রকল্প ইত্যাদির মাধ্যমে জাকাত কর্মসংস্থান সৃষ্টিতে সহায়তা করতে পারে। বস্তুত, মানুষের অর্থনৈতিক মুক্তি অর্জনে জাকাত আল্লাহর দেওয়া এক ভারসাম্যপূর্ণ অর্থ-ব্যবস্থাপনা।"
        },
        {
          "label": "গ",
          "question": "",
          "explanation": "পিটার হেলের দানটি দ্বারা খারাজ আদায়ের বিষয়টি প্রকাশ পেয়েছে। খারাজ বলতে মূলত অমুসলিমদের ব্যবহার করা জমির বিনিময়ে নির্ধারিত পরিমাণে কর আদায় করাকে বোঝায়। খারাজ হলো উৎপন্ন ফসলের উশর নেওয়ার একটি ভিন্ন ব্যবস্থা যা, অমুসলিমদের জন্য প্রযোজ্য। একে ভূমি রাজস্ব বলা যায়। জমির উর্বরতা-অনুর্বরতা বিবেচনায় খারাজের পরিমাণ কমবেশি হতে পারে। তবে খারাজের ন্যূনতম পরিমাণ হলো মোট উৎপন্ন ফসলের 'এক-পঞ্চমাংশ' বা ২০ শতাংশ। আর এর সর্বোচ্চ পরিমাণ হলো মোট উৎপন্ন ফসলের অর্ধাংশ বা ৫০ শতাংশ। উদ্দীপকে 'গ' নামক ইসলামি রাষ্ট্রের নাগরিক পিটার হেল। তিনি একজন অমুসলিম। তিনি তার জমিতে উৎপাদিত আলুর সরকার নির্ধারিত ১০ মণ আলু বাইতুল মালে জমা দেন। পিটার হেলের এরূপ কর্মকান্ডে খারাজ আদায়ের বিষয়টির বহিঃপ্রকাশ ঘটেছে। কেননা, ইসলামি রাষ্ট্রে ভূমি ব্যবহারের জন্য সরকারকে অমুসলিমরা যে নির্ধারিত পরিমাণে কর দেয় তাকে খারাজ বলা হয়। তাই পিটার হেলের দানটি মূলত খারাজ।"
        },
        {
          "label": "ঘ",
          "question": "",
          "explanation": "উদ্দীপকে উশর ও খারাজ সম্পর্কে প্রতিরেশী জসিম উদ্দীনের করা উক্তিটি তাৎপর্যপূর্ণ। উশর অর্থ এক-দশমাংশ। মুসলিমদের মালিকানাধীন ও আবাদকৃত জমিতে উৎপন্ন ফসলের ওপর উশর ধার্য করা হয়। উশরের পরিমাণ নির্ধারিত। এটি ইসলামি রাষ্ট্রব্যবস্থায় শুধুমাত্র মুসলিমদের উৎপাদিত ফসলের ওপর ধার্য করা হয়। অন্যদিকে খারাজ হলো এক প্রকার ভূমি রাজস্ব। ইসলামি রাষ্ট্রব্যবস্থায় অমুসলিমদের মালিকানাধীন ও আবাদকৃত জমির পরিমাণের উপর এটি ধার্য করা হয়। খারাজ এর পরিমাণ নির্ধারিত নয়। এটি মূলত জমির উর্বরতা-অনুর্বরতার ওপর নির্ভরশীল। এ উভয় প্রকার দান রাষ্ট্রের জন্য খুবই গুরুত্বপূর্ণ। উদ্দীপকে 'গ' নামক ইসলামি রাষ্ট্রে চাষি আব্দুল মজিদ তার জমিতে উৎপাদিত ফসল থেকে হিসাব করে ৪০ মণ রাষ্ট্রীয় কোষাগারে জমা দেন। অন্যদিকে পিটার হেল সরকার নির্ধারিত ১০ মণ আলু জমা দেন। এ দানগুলো মূলত যথাক্রমে উশর ও খারাজ। রাষ্ট্রের অস্থিতিশীল অবস্থায় এ দানগুলো খুবই গুরুত্বপূর্ণ ভূমিকা পালন করতে সহায়ক। পুনরায় অর্থনৈতিক স্থিতিশীলতা আনয়ন, কৃষি উৎপাদন ও ভূমি ব্যবস্থাপনা বজায় রাখা অস্থিরতার সময়ে সামাজিক ভারসাম্য রক্ষা ইত্যাদিতে এ ধরনের দানের গুরুত্ব অপরিসীম। এছাড়া বিভিন্ন প্রাকৃতিক দুর্যোগ মোকাবিলা ও পুনর্গঠন বা যুদ্ধকালীন সময়ে সামরিক ও প্রতিরক্ষা ব্যয় নির্বাহের ক্ষেত্রেও উশর ও খারাজ গুরত্বপূর্ণ ভূমিকা রাখতে পারে। তাই উপরের আলোচনা থেকে বলা যায়, রাষ্ট্রের অস্থিতিশীলতায় উশর ও খারাজ সম্পর্কে করা প্রতিবেশী জসিম উদ্দীনের উক্তিটি যথার্থ।"
        }
      ]
    },
    {
      "number": "11",
      "uddipok": "মাওলানা জুবাইর আহমদ এক সেমিনারে বলেন- উম্মাহর দিকে আহ্বানে ব্যক্তিকে আমল, আখলাক, ধৈর্য ও প্রজ্ঞাবাণ হতে হবে। লোভ, হিংসা, বাড়াবাড়ি এক্ষেত্রে সাফল্যের প্রতিবন্ধক। অপর বক্তা ড. হাফিজ বলেন, এতে যে বিষয় মনে রাখতে হবে তা হলো মানুষ এক পুরুষ ও এক নারী থেকে সৃষ্টি।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "সবর হলো দুঃখে এবং সুখে সীমা লঙ্ঘন না করে সর্বাবস্থায় সংযত ও সংযমী আচরণ করা।"
        },
        {
          "label": "খ",
          "question": "",
          "explanation": "আল্লাহর মনোনীত একমাত্র দীন 'ইসলাম' একটি পরিপূর্ণ জীবনব্যবস্থা। পবিত্র কুরআনে আল্লাহ বলেছেন, 'নিঃসন্দেহে আল্লাহর কাছে ইসলামই একমাত্র দীন বা জীবনব্যবস্থা' (সুরা আলে ইমরান: ১৯)।মানবজীবনের এমন কোনো দিক নেই যা ইসলামে আলোচনা করা হয়নি।. ইসলামে রয়েছে ব্যক্তিগত, সামাজিক, রাষ্ট্রীয়, অর্থনৈতিক, জাতীয় ও আন্তর্জাতিক নীতিমালা। সর্বশেষ ও সর্বশ্রেষ্ঠ নবি হযরত মুহাম্মদ (স)-এর মাধ্যমে ইসলাম পূর্ণতা পেয়েছে। মানবচরিত্রের উৎকর্ষসাধন, ন্যায়নীতি ও সুবিচারভিত্তিক শান্তি-শৃঙ্খলাপূর্ণ সুন্দর সমাজ গঠন ও সংরক্ষণে ইসলামের কোনো বিকল্প নেই।"
        },
        {
          "label": "গ",
          "question": "",
          "explanation": "ড. হাফিজ উখওয়াতের প্রতি ইঙ্গিত করেছেন। উখওয়াত অর্থ ভ্রাতৃত্ব। পরস্পরের মধ্যে হৃদ্যতা ও আন্তরিকতার সম্পর্ককে, উখওয়াত বা ভ্রাতৃত্ব বলা হয়। উখওয়াতের চারটি বিষয় লক্ষণীয়। এর মধ্যে অন্যতম একটি হলো বিশ্বভ্রাতৃত্ব। এ ভ্রাতৃত্বে আদি পিতা ও মাতার ভিত্তিতে সকল মানুষই একই ভ্রাতৃত্বের বন্ধনে আবদ্ধ। যা ড. হাফিজের বক্তব্যে পরিলক্ষিত হয়। উদ্দীপকে ড. হাফিজ মূলত এই বিষয়টিকে ইঙ্গিত করেন। তিনি বলেন, আমাদের মনে রাখতে হবে যে আমরা সকলেই এক পুরুষ ও এক নারী থেকে সৃষ্টি। বিশ্বভ্রাতৃত্ব একই উৎস হতে উৎসরিত। একই আদি পিতা-মাতার সন্তান হিসেবে সমগ্র বনি আদম একই জাতিসত্তার অন্তর্ভুক্ত। আমরা সকলেই হযরত আদম (আ) ও হযরত হাওয়া (আ) এর সন্তান। তারা দুজন আদি পিতা ও মাতা। হযরত আদম (আ)-এর এই আদি পিতৃত্ব, বিবেচনায় পৃথিবীর সকল মানুষ ভাই ভাই। ভ্রাতৃত্বের এ ধারণাটি পৃথিবীব্যাপী বিস্তৃত। আর এ কারণেই এই ভ্রাতৃত্বের নাম বিশ্বভ্রাতৃত্ব। আল্লাহ তায়ালা বলেন, 'হে মানুষ। নিশ্চই আমি তোমাদেরকে একজন পুরুষ ও একজন নারী থেকে সৃষ্টি, করেছি' (সুরা আল-হুজুরাত:১৩)। তাই বলা যায়, ড. হাফিজ তার বক্তব্যে উখওয়াতের প্রতি ইঙ্গিত করেছেন।"
        },
        {
          "label": "ঘ",
          "question": "",
          "explanation": "উম্মাহ প্রতিষ্ঠায় মাওলানা জুবাইরের বক্তব্য অত্যন্ত তাৎপর্যপূর্ণ। উম্মাহর দিকে আহ্বান করা ইসলামি দাওয়াতের কাজ। যিনি এই কাজ করেন তাকে দাঈ বলা হয়। দাঈ এমন ব্যক্তি যিনি মানুষের কাছে ইসলামের আদর্শ পৌঁছে দেন। ইসলামের প্রচার, প্রসার, প্রতিষ্ঠা ও সংরক্ষণে দাঈ মুখ্য ভূমিকা পালন করেন। এজন্য তাকে বিশেষ কিছু গুণের অধিকারী হতে হয়। উদ্দীপকে মাওলানা জুবাইর মূলত এমন কিছু গুণ সম্পর্কে আলোচনা করেন। উদ্দীপকে মাওলানা জুবাইর আহমদ এক সেমিনারে বলেন, উম্মাহর প্রতি আহ্বানে ব্যক্তিকে আমল, আখলাক, ধৈর্য ও প্রজ্ঞাবান হতে হবে। পাশাপাশি লোভ, হিংসা ও বাড়াবাড়ি পরিহার করতে হবে। তার বক্তব্য যুক্তিযুক্ত। একজন দাঈ হতে হলে তার মধ্যে মৌলিক কিছু গুণ থাকা আবশ্যক। এক্ষেত্রে তাকে আমলকারী হতে হবে, উত্তম ও আদর্শ চরিত্রের অধিকারী হতে হবে। একজন দাঈ সর্বদা সত্যবাদী ও বিশ্বস্ত হবেন। বিপদে ধৈর্য ধারণ করবেন ও প্রজ্ঞাবান হবেন। এর পাশাপাশি একজন দাঈ উম্মাহর প্রতি আহ্বানের ক্ষেত্রে কিছু বিষয়ের প্রতি সর্বদা সতর্ক থাকবেন। যেমন তিনি লোভ, হিংসা, বলপ্রয়োগ বা কোনো প্রকার বাড়াবাড়ি করবেন না। কেননা আল্লাহ তায়ালা বলেছেন 'দীন গ্রহণে কোনো জবরদস্তি নেই' (সুরা আল-বাকারা: ২৫৬)। সুতরাং উপরের আলোচনা থেকে বলা যায় যে, উম্মাহ প্রতিষ্ঠায় মাওলানা জুবাইর আহমদের বক্তব্য সঠিক ও তাৎপর্যপূর্ণ।"
        }
      ]
    }
  ]
}