{
  "title": "সরকারী আজিজুল হক কলেজ ২০২৪",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "মুনিরা ও সারাহ শিক্ষার বিষয়বস্তু নিয়ে আলোচনা করছিল। মুনিরা বলল, ন্যায়ের উপর প্রতিষ্ঠিত থাকা ও চারিত্রিক উৎকর্ষের জন্য শিক্ষা অতীব প্রয়োজন। সারাহ বললো, আল্লাহর দ্বীনকে সমুন্নত রাখা, মানবতার বিকাশ এবং সুন্দর জীবনযাপনের জন্য মহানবি (স) বলেছেন, 'প্রত্যেক মুসলমান নর-নারীর প্রতি বিদ্যা শিক্ষা করা ফরজ।'",
      "tag": "AHC 24",
      "sub_questions": [
        {
          "label": "ক",
          "question": "ইসলাম শব্দের অর্থ কী?",
          "explanation": "ইসলাম শব্দের অর্থ আত্মসমর্পণ, আনুগত্য করা ইত্যাদি।"
        },
        {
          "label": "খ",
          "question": "ইসলাম শিক্ষার ৪টি উদ্দেশ্য বর্ণনা করো।",
          "explanation": "ইসলাম শিক্ষার উদ্দেশ্য হলো-মনুষ্যত্ব ও মানবিক গুণাবলির বিকাশ সাধন করা। ইসলাম শিক্ষার ৪টি উদ্দেশ্যে হলো- ১. আল্লাহ সম্পর্কে জ্ঞান লাভ করা। ২. দুনিয়া ও আখিরাতের জীবনে মানুষের সামগ্রিক সাফল্য নির্ভর করে আল্লাহ ও রাসুল (সা) এর ভালোবাসা লাভের ওপর। ইসলাম শিক্ষার আরেকটি উদ্দেশ্য হলো ব্যক্তিকে এ ভালোবাসা লাভের উপযুক্ত করে গড়ে তোলা। ৩. ইসলাম শিক্ষার মাধ্যমে আত্মা পরিশুদ্ধ করা এবং ৪. আল্লাহর সান্নিধ্য লাভ করা।"
        },
        {
          "label": "গ",
          "question": "উদ্দীপকের মুনিরার বক্তব্য কোন শিক্ষার প্রতি ইঙ্গিত করেছে? ব্যাখ্যা করো।",
          "explanation": "উদ্দীপকের মুনিরার বক্তব্য ইসলাম শিক্ষার প্রতি ইঙ্গিত করেছে। যে শিক্ষাব্যবস্থায় ইসলামকে একটি পরিপূর্ণ জীবনব্যবস্থা হিসেবে শিক্ষা দেওয়া হয় তাকে ইসলাম শিক্ষা বলে। এটি কুরআন ও সুন্নাহভিত্তিক একটি আদর্শ শিক্ষাব্যবস্থা। মানুষকে ইসলামের বিধিবিধান, আল্লাহর ইবাদতের পদ্ধতি শেখানো, জীবনের সর্বক্ষেত্রে 'ন্যায়নীতি প্রতিষ্ঠা করা এবং ব্যক্তির চারিত্রিক উৎকর্ষ সাধন ইসলাম শিক্ষার অন্যতম উদ্দেশ্য যা মুনিরার বক্তব্যে ফুটে উঠেছে। উদ্দীপকে মুনিরা বললো, ন্যায়ের ওপর প্রতিষ্ঠিত থাকা এবং চারিত্রিক উৎকর্ষের জন্য শিক্ষা অতীব প্রয়োজন। তার এ বক্তব্য ইসলাম শিক্ষার উদ্দেশ্যের সাথে সঙ্গতিপূর্ণ। ইসলাম শিক্ষার অন্যতম গুরুত্বপূর্ণ উদ্দেশ্য হলো মানুষকে উত্তম চরিত্রবান ও আদর্শ মানুষ হিসেবে গড়ে তোলা। উত্তম চরিত্র মৌলিক মানবীয় গুণ এবং জীবনের শ্রেষ্ঠ সম্পদ। এটি ছাড়া অন্য সবকিছু অর্থহীন। ইসলাম শিক্ষা মানুষকে সত্য ও ন্যায়ের পথ প্রদর্শন করে এবং অন্যায় ও অসত্য থেকে দূরে রাখে। এ শিক্ষা ব্যক্তির পাপপ্রবণতা ও মানবিক ত্রুটিসমূহ নিয়ন্ত্রণ করে তার চরিত্রকে সুন্দর করে। মানব চরিত্রের উৎকর্ষ সাধন ও সুনীতি প্রতিষ্ঠায় ইসলামের রয়েছে সুনির্ধারিত পদ্ধতি। এ শিক্ষা মানব চরিত্রের পাশবিকতাকে নির্মূল করে কাঙ্ক্ষিত মানবিক গুণাবলির বিকাশ ঘটায়। সুতরাং বলা যায় যে, মুনিরার বক্তব্যে ইসলাম শিক্ষার প্রতি ইঙ্গিত করা হয়েছে।"
        },
        {
          "label": "ঘ",
          "question": "সারাহর শেষ উক্তির মাধ্যমে যে শিক্ষার প্রতি দৃষ্টি দেওয়া হয়েছে তার গুরুত্ব বিশ্লেষণ করো।",
          "explanation": "সারাহর শেষ উক্তির মাধ্যমে দীনি ইলম তথা ইসলাম শিক্ষার প্রতি দৃষ্টি দেওয়া হয়েছে। মুসলিমদের জন্য ইসলাম শিক্ষার গুরুত্ব ও প্রয়োজনীয়তা অপরিসীম। ইসলামের বিধিবিধান সম্পর্কে প্রয়োজনীয় জ্ঞানার্জন, আল্লাহর ইবাদতের নিয়মকানুন ও পদ্ধতি জানা, আল্লাহর দীনকে সমুন্নত রাখা, মানবকল্যাণ সাধন এবং সুন্দর জীবনযাপনের জন্য ইসলামি শিক্ষা গ্রহণ করা অত্যাবশ্যক; যা সারাহর বক্তব্যে ফুটে উঠেছে। উদ্দীপকে সারাহ বললো, আল্লাহর দীনকে সমুন্নত রাখা, মানবতার বিকাশ ও সুন্দর জীবনযাপনের জন্য মহানবি (স) বলেছেন, 'জ্ঞানান্বেষণ করা প্রত্যেক মুসলিম নর-নারীর ওপর ফরজ।' সারাহর এ বক্তব্যের মাধ্যমে মূলত ইসলাম শিক্ষার প্রতি বিশেষ গুরুত্বারোপ করা হয়েছে। দীনি ইলম অর্জনের ক্ষেত্রে ফরজের বিধান দুই ধরনের। যথা- ফরজে আইন বা অবশ্যই পালনীয় ফরজ এবং ফরজে কিফায়া বা সামষ্টিক বাধ্যবাধকতা। উল্লিখিত হাদিসের মাধ্যমে দীনের মৌলিক জ্ঞানার্জন, করা প্রত্যেক মুসলিমের জন্য ফরজ করা হয়েছে। দীনের গভীর জ্ঞানার্জন করা সবার জন্য বাধ্যতামূলক নয়। প্রত্যেক সমাজের কিছু লোককে এ জ্ঞান-গবেষণা করতে হবে। অন্যথায় সমাজের সবাই গুনাহগার হবে। মানুষের সামগ্রিক কল্যাণ সাধন ও সুখী, সুন্দর জীবনযাপনের জন্য ইসলামের জ্ঞানার্জন কর। প্রয়োজন। উপরের আলোচনার পরিপ্রেক্ষিতে বলা যায়, আল্লাহর দীন ইসলামকে সমুন্নত রাখা এবং মানুষের জীবনের সামগ্রিক কল্যাণের জন্য ইসলাম শিক্ষার গুরুত্ব ও প্রয়োজনীয়তা অপরিসীম।"
        }
      ]
    },
    {
      "number": "2",
      "uddipok": "রহিম সাহেব একজন ব্যবসায়ী। তিনি ব্যবসায় লোকসানের সম্মুখীন হলে বিচলিত না হয়ে সৎভাবে ব্যবসায় করতে থাকেন। তিনি মনে করেন, একদিন হয়ত লাভের মুখ দেখবেন, তাতে লোকসান পুষিয়ে নেবেন। কিছুদিন পর রহিম সাহেবের ব্যবসায় প্রচুর লাভ হয় এবং তার অর্থনৈতিক উন্নতি হয়। রহিম সাহেবের ছোট ভাই করিম তার বড় ভাইয়ের ব্যবসায়িক উন্নতি উপলক্ষ্যে দরিদ্রদের মধ্যে খাবার বিতরণ করেন।",
      "tag": "AHC 24",
      "sub_questions": [
        {
          "label": "ক",
          "question": "তাকওয়া কী?",
          "explanation": "আল্লাহ তায়ালার ভয়ে সব ধরনের অন্যায় ও পাপ কাজ থেকে নিজেকে বিরত রেখে কুরআন ও সুন্নাহর আলোকে জীবনযাপন করাকে তাকওয়া বলে।"
        },
        {
          "label": "খ",
          "question": "'সত্যিকারের মুমিনগণ আল্লাহর ওপর ভরসা করেন'- ব্যাখ্যা করো।",
          "explanation": "সত্যিকারের মুমিন হতে হলে সর্বাবস্থায় আল্লাহর ওপর তাওয়াক্কুল বা ভরসা করতে হবে। কোনো কিছু অর্জনের জন্য সাধ্যমতো চেষ্টা বা সাধনা করার পর সফলতার জন্য মহান আল্লাহর ওপর ভরসা রাখতে হবে। এটি একজন মুমিনের অন্যতম বৈশিষ্ট্য। প্রকৃত ইমানদার ব‍্যক্তি যেকোনো অবস্থায় আল্লাহর ওপর পূর্ণ ভরসা রাখেন। আল্লাহ বলেন, 'তোমরা একমাত্র আল্লাহর ওপর ভরসা করো, যদি তোমরা মুমিন হও' (সুরা আল মায়িদা: ২৩)।"
        },
        {
          "label": "গ",
          "question": "রহিম সাহেবের কর্মকাণ্ডে কীসের প্রকাশ ঘটেছে? বর্ণনা করো",
          "explanation": "রহিম সাহেবের ব্যবসায় লোকসানের সম্মুখীন হওয়ার পরও বিচলিত না • হয়ে সৎভাবে ব্যবসা চালিয়ে যাওয়ার মাধ্যমে সবরের প্রকাশ ঘটেছে। দুঃখ-কষ্ট ও বিপদে-আপদে বিচলিত না হয়ে আল্লাহর ওপর ভরসা রেখে দৃঢ়তার সাথে তা সহ্য করাকে সবর বলা হয়। বিপদে ধৈর্যধারণ করা মুমিনের চরিত্রের একটি গুরুত্বপূর্ণ বৈশিষ্ট্য, যা রহিম সাহেবের মধ্যে লক্ষ করা যায়। উদ্দীপকের রহিম সাহেবের ব্যবসায় লোকসান হওয়ার পরও তিনি কোনোরূপ বিচলিত না হয়ে সৎভাবে ব্যবসায় চালিয়ে যান। তিনি মনে করেন, একদিন হয়ত লাভের দেখা পাবেন আর তখন এ লোকসান পুষিয়ে নেবেন। রহিম সাহেবের এ ধরনের মনোভাবে সবরের বহিঃপ্রকাশ ঘটেছে।- আল্লাহর সন্তুষ্টি অর্জনের লক্ষ্যে কোনো মুমিন ব্যক্তি যখন সবর করেন তখন আল্লাহ তায়ালা তার ওপর সন্তুষ্ট হন। পবিত্র কুরআনে উল্লেখ আছে- 'আল্লাহ ধৈর্যশীলদের ভালোবাসেন' (সূরা আলে ইমরান: ১৪৬)। তাই আমাদের প্রত্যেকের উচিত দুঃখ-কষ্ট ও বিপদ-আপদে ভেঙে না পড়ে মহান আল্লাহর ওপর ভরসা করে ধৈর্যধারণ করা।"
        },
        {
          "label": "ঘ",
          "question": "উদ্দীপকে করিমের কাজে যে বিষয়টি প্রকাশ পেয়েছে তার গুরুত্ব ও প্রয়োজনীয়তা বিশ্লেষণ করো।",
          "explanation": "উদ্দীপকের করিম তার বড় ভাইয়ের ব্যবসায়ে উন্নতি হওয়ায় দরিদ্রদের মধ্যে খাবার বিতরণ করার মাধ্যমে আল্লাহর শোকর করেন। আল্লাহর নিয়ামত ও রহমতের জন্য তার প্রতি কৃতজ্ঞতা প্রকাশ করাকে শোকর বলে। আল্লাহ তায়ালা মানুষকে অসীম নিয়ামত দিয়েছেন। এসব নিয়ামত ভোগের জন্য তার শোকর করার নির্দেশ দিয়েছেন। যার প্রতিফলন করিমের কাজের মাধ্যমে প্রকাশিত হয়েছে। . উদ্দীপকের করিম তার বড় ভাই রহিমের ব্যবসায়ে উন্নতি হওয়ায় দরিদ্রদের মধ্যে খাবার বিতরণ করেন। করিমের এ কাজটির মাধ্যমে আল্লাহর প্রতি কৃতজ্ঞতা প্রকাশ তথা শোকর করা হয়েছে। ইসলামে শোকরের গুরুত্ব ও প্রয়োজনীয়তা অপরিসীম। আল্লাহর নিয়ামতের শোকর করলে তিনি নিয়ামত আরও বাড়িয়ে দেন। আর তার শোকর না করলে অসন্তুষ্ট হন। আল্লাহ বলেন- যদি তোমরা শোকর কর, তাহলে অবশ্যই আমি তোমাদের নিয়ামত বাড়িয়ে দেব আর যদি শোকর না করে কুফরি করো, তাহলে জেনে রেখো, নিশ্চয়ই আমার আজাব অত্যন্ত কঠিন' (সুরা ইবরাহিম: ৭)। উপরের আলোচনার পরিপ্রেক্ষিতে বলা যায়, ইসলামে শোকরের গুরুত্ব অপরিসীম। আল্লাহর নিয়ামতের শোকর করলে তিনি সন্তুষ্ট হয়ে নিয়ামত আরো বাড়িয়ে দেন। আর শোকর না করলে আল্লাহ অসন্তুষ্ট হন এবং পরিণামে কঠোর শাস্তি দেবেন। তাই আমাদের প্রত্যেকের উচিত আল্লাহর নিয়ামত ও রহমতের জন্য তার প্রতি কৃতজ্ঞতা প্রকাশ করা।"
        }
      ]
    },
    {
      "number": "3",
      "uddipok": "জাফর আলী একজন দরিদ্র কিন্তু সৎ কৃষক। তার একটি গাভী আছে। তিনি দুধ বিক্রি করে কোনো রকমে সংসার চালান। তার সংসারে অভাব অনটন লেগেই থাকে। তাই তার স্ত্রী জামিলা অতিরিক্ত আয়ের জন্য মাঝে মধ্যে দুধের মধ্যে পানি মিশিয়ে এবং ওজনে কম দিয়ে বিক্রি করতে বলেন। কিন্তু তিনি স্ত্রীকে বুঝিয়ে বলেন, 'মানুষকে ফাঁকি দেওয়া গেলেও আল্লাহর দৃষ্টিকে ফাঁকি দেওয়া সম্ভব নয়'।",
      "tag": "AHC 24",
      "sub_questions": [
        {
          "label": "ক",
          "question": "তাওয়াক্কুল অর্থ কী?",
          "explanation": "তাওয়াক্কুল অর্থ ভরসা করা, নির্ভর করা ইত্যাদি।"
        },
        {
          "label": "খ",
          "question": "ইহসান করার উপায় বর্ণনা করো",
          "explanation": "আল্লাহ এবং তার সৃষ্টির প্রতি ইহসান করার বিভিন্ন উপায় রয়েছে। যে যা প্রাপ্য তাকে তা প্রদান করতে হবে। আল্লাহর প্রতি ইহসান করার উপায় হলো যথাযথভাবে তাঁর ইবাদত করা। তার আদেশ-নিষেধসমূহ জীবনে বাস্তবায়িত করা। মাতা-পিতার সাথে সুন্দর আচরণ ও সেবা করার মাধ্যমে ইহসান করা যায়। স্বামী-স্ত্রী, ভাই-বোন পারস্পরিক সুসম্পর্ক অক্ষুণ্য রেখে ও প্রাপ্য অধিকার আদায় করার মাধ্যমে ইহসান করা যায়। ক্ষুধার্তকে খাদ্য দিয়ে, বস্ত্রহীনকে বস্ত্র দিয়ে এবং দুর্বলকে সবলের হাত থেকে রক্ষা করে তাদের প্রতিও ইহসান করা যায়। এতে করে আল্লাহ তায়ালার ভালোবাসাও অর্জন করা যায়।"
        },
        {
          "label": "গ",
          "question": "উদ্দীপকে জামিলার চরিত্রে কোন বিষয়টি ফুটে উঠেছে? ব্যাখ্যা করো।",
          "explanation": "উদ্দীপকে জামিলার চরিত্রে প্রতারণার বিষয়টি ফুটে ওঠেছে। প্রতারণা মিথ্যারই এক বিশেষ রূপ। মানুষকে ঠকানো, ফাঁকি দেওয়া, বিশ্বাস ভঙ্গ করা, পণ্যে ভেজাল দেওয়া, পণ্যের দোষ গোপন করা, ওজনে কম দেওয়া প্রতারণার অন্তর্ভুক্ত। এ পদ্ধতিতে প্রকৃত বিষয় আড়ালে রেখে ধোঁকার মাধ্যমে স্বার্থসিদ্ধি করা হয়। মুদ্রা জাল করা, পণ্য নকল করা, মিথ্যা সাক্ষ্য দেওয়া এমনকি নিজ নিজ দায়িত্ব ঠিকমতো পালন না করাও প্রতারণার শামিল। প্রতারণা ইসলাম পরিপন্থি কাজ। যা জামিলার মধ্যে পরিলক্ষিত হয়। উদ্দীপকে উল্লেখিত জাফর আলী দরিদ্র হলেও একজন সৎ কৃষক। তিনি গাভীর দুধ বিক্রি করে কোনো রকমে সংসার চালান। সংসারের অতিরিক্ত আয়ের জন্য তার স্ত্রী জামিলা মাঝে মধ্যে দুধে পানি মিশিয়ে এবং ওজনে কম দিয়ে বিক্রি করতে বলেন। তার এ ধরনের মানসিকতা প্রতারণার -অন্তর্ভুক্ত। রাসুল (স) বলেন, 'যে প্রতারণা করে সে আমাদের দলভুক্ত নয়' (তিরমিযি)। তাই দুধে পানি মিশিয়ে এবং ওজনে কম দিয়ে বিক্রি করাও প্রতারণামূলক কাজ। এসব কাজ থেকে আমাদের বিরত থাকতে হবে।"
        },
        {
          "label": "ঘ",
          "question": "উদ্দীপকে জনাব জাফর আলীর মন্তব্যটিকে তুমি কী সমর্থন করো? যুক্তি দিয়ে বুঝিয়ে দাও।",
          "explanation": "হ্যাঁ, জনাব জাফর আলীর মন্তব্যটিতে তাকওয়ার প্রকাশ পাওয়ায় এটি আমি সমর্থন করি। একমাত্র আল্লাহর ভয়ে সব ধরনের পাপাচার ও অন্যায় থেকে নিজেকে বিরত রেখে কুরআন-সুন্নাহর নির্দেশ অনুযায়ী জীবনযাপন করাকে তাকওয়া বলে। যিনি তাকওয়া অবলম্বন করেন তাকে বলা হয় মুত্তাকি। আর একজন প্রকৃত মুত্তাকি কখনো কারো সাথে প্রতারণা করেন না, কাউকে ধোঁকা দেন না। কেননা তিনি জানেন সবাইকে ফাঁকি দেওয়া গেলেও আল্লাহকে ফাঁকি দেওয়া যায় না। জাফর আলীর স্ত্রী মাঝে মধ্যে দুধে পানি মিশিয়ে এবং ওজনে কম দিয়ে • বিক্রয় করতে বললে তিনি স্ত্রীকে বলেন, 'মানুষকে ফাঁকি দেওয়া গেলেও আল্লাহর দৃষ্টিকে ফাঁকি দেওয়া সম্ভব নয়।' জনাব জাফর আলীর মন্তব্যে এ বিষয়টি ফুটে উঠেছে। এরূপ মন্তব্য তার তাকওয়াবান হওয়ার বিষয়টিই প্রকাশ করে। আর এ তাকওয়ার মাধ্যমে ইমানের পূর্ণতা এনে তিনি আল্লাহর কাছে একজন মর্যাদাবান ব্যক্তি হতে পারবেন। আল্লাহ বলেন, 'তোমাদের মধ্যে সেই ব্যক্তি আল্লাহর কাছে বেশি মর্যাদাবান, যার মধ্যে অধিক তাকওয়া রয়েছে' (সুরা হুজুরাত: ১৩)। পরিশেষে বলা যায়, দৈনন্দিন জীবনে মানুষের যাবতীয় কর্মকাণ্ড সম্পর্কে আল্লাহ তায়ালা জানেন। তাই মানুষকে ধোঁকা দেওয়া বা প্রতারিত করা গেলেও আল্লাহকে ফাঁকি দেওয়া যায় না। এজন্য আল্লাহর ভয়ে আমাদের সব ধরনের পাপ ও অন্যায় থেকে বিরত থাকা উচিত।"
        }
      ]
    },
    {
      "number": "4",
      "uddipok": "সাবিনা বিভিন্ন ফ্যামিলি বাসায় কাজের মহিলা হিসেবে কাজ করে। সে কোথাও কাজ করতে গেলে তার দায়িত্ব ও কর্তব্য সম্পর্কে সচেতন থেকে কাজটি সুন্দর ও সুচারুরূপে পালন করে এবং এক্ষেত্রে কোনোরূপ অবহেলা বা উদাসীনতা প্রদর্শন করে না। সে যথাসময়ে যায় এবং যথাসময়ে আসে, ঠিকঠাকভাবে কাজগুলো করে, কোনো ধরনের চুরি ইত্যাদি করে না, অন্যের বাসার জিনিষপত্রকে নিজের মতো করে হিফাজত করে, কখনো কাজে ফাঁকি দেওয়ার চেষ্টা করে না।",
      "tag": "AHC 24",
      "sub_questions": [
        {
          "label": "ক",
          "question": "সমাজজীবনের প্রাথমিক ইউনিট কোনটি?",
          "explanation": "সমাজজীবনের প্রাথমিক ইউনিট পরিবার।"
        },
        {
          "label": "খ",
          "question": "সন্তানের প্রতি পিতার ৪টি দায়িত্ব উল্লেখ করো।",
          "explanation": "ইসলামি পরিবারে প্রধান কর্তা পিতা। সেই পরিবারে পিতার সন্তানের প্রতি কিছু দায়িত্ব ও কর্তব্য পালন করতে হয়। মানবশিশু পৃথিবীতে আসার পর সন্তানকে আল্লাহর তাওহিদ ও কুদরতের ঘোষণা শোনানো পিতার দায়িত্ব। সন্তান জন্মের পর তার অর্থসহ সুন্দর নাম রাখা এবং সময়মতো আকিকা করা পিতার দায়িত্ব। সন্তান প্রাপ্তবয়স্ক ও স্বাবলম্বী না হওয়া পর্যন্ত পিতাকে সন্তানের দায়িত্ব পালন করতে হবে। সন্তানদের মধ্যে তাদের উত্তরাধিকার যথাযথ ভাবে বণ্টন করে দেওয়া পিতার দায়িত্ব।"
        },
        {
          "label": "গ",
          "question": "সাবিনার মধ্যে পাঠ্যপুস্তকের কোন বিষয়টির প্রতিফলন ঘটেছে? ব্যাখ্যা করো।",
          "explanation": "সাবিনার মধ্যে পাঠ্যপুস্তকের কর্তব্যপরায়ণতার বিষয়টির প্রতিফলন ঘটেছে। কর্তব্য অর্থ অবশ্য করণীয় দায়িত্ব। যেসব দায়িত্ব পালন করা আমাদের জন্য অপরিহার্য তাকে কর্তব্য বলে। আর নিষ্ঠার সাথে যথাযথভাবে কর্তব্য পালন করাকে বলা হয় কর্তব্যপরায়ণতা। সাবিনার তার কর্তব্য যথাযথভাবে পালন করে। তারমধ্যে কর্তব্যপরায়ণতার বিষয়টি ফুটে উঠেছে। উদ্দীপকের সাবিনা বিভিন্ন ফ্যামিলি বাসায় কাজ করে। সে কোথাও কাজ করতে গেলে তার দায়িত্ব ও কর্তব্য সম্পর্কে সচেতন থাকে। কোনো প্রকার অবহেলা বা উদাসীনতা প্রদর্শন করে না। সে যথাসময়ে আসে ও ঠিকঠাকভাবে কাজগুলো করে। কখনো কাজে ফাঁকি দেওয়ার চেষ্টা করে না। তার এরূপ কর্মকান্ডে কর্তব্যপরায়ণতার প্রকাশ ঘটেছে। দৈনন্দিন জীবনে আমাদের ব্যক্তিগত, পারিবারিক, সামাজিক, ধর্মীয় ইত্যাদির বিভিন্ন কর্তব্য রয়েছে। এসব কর্তব্য যথাযথভাবে পালন করা আবশ্যক। তাছাড়া কর্তব্য পালনে নিষ্ঠা, আন্তরিকতা ব্যক্তিজীবন ও সামাজিক জীবনে আস্থা ও বিশ্বাস বৃদ্ধি করে। সুতরাং সাবিনার মধ্যে কর্তব্যপরায়ণতার বিষয়টির প্রতিফলন ঘটেছে।"
        },
        {
          "label": "ঘ",
          "question": "উদ্দীপকে যে বিষয়টি ফুটে উঠেছে, মানব জীবনে এর গুরুত্ব কতটুকু? বিশ্লেষণ করো।",
          "explanation": "উদ্দীপকে কর্তব্যপরায়ণতার বিষয়টি ফুটে উঠেছে। মানবজীবনে এর গুরুত্ব ও প্রয়োজনীয়তা অপরিসীম। দায়িত্ব পালনে নিষ্ঠা ও আন্তরিকতা অবলম্বন করা হলো কর্তব্যপরায়ণতা। কর্তব্যপরায়ণতার মাধ্যমে সমাজ বা দেশ থেকে অপরাধ নির্মূল করে একটি আদর্শ সমাজ প্রতিষ্ঠা করা সম্ভব। পারস্পরিক আস্থা ও বিশ্বাসযোগ্যতা বৃদ্ধি থেকে শুরু করে সবই কর্তব্যপরায়ণতার মাধ্যমে বিকাশ ঘটে। নিজ নিজ জায়গা থেকে কর্তব্যপরায়ণ হলে সমাজে শান্তি প্রতিষ্ঠা হয়। উদ্দীপকেও এমন বিষয়টি ফুটে উঠেছে। উদ্দীপকে সাবিনা কোথাও কাজ করতে গেলে নিষ্ঠার সাথে তার দায়িত্ব ও কর্তব্য পালন করে। কোনো প্রকার উদাসীনতা প্রকাশ করে না। এতে করে তার মধ্যে কর্তব্যপরায়ণতার গুণটি বিদ্যমান। মানবজীবনে যার গুরুত্ব অপরিসীম। কর্তব্যপরায়ণতার মাধ্যমে সমাজে শৃঙ্খলা প্রতিষ্ঠা করা য়ায়। ব্যক্তির অবস্থা ও সামাজিক পদমর্যাদাভেদে কর্তব্যে অবহেলা বিভিন্ন পর্যায়ে অরাজকতা সৃষ্টি করে। কর্তব্যপরায়ণতা এ অবস্থা রোধ করে শৃঙ্খলা প্রতিষ্ঠা করে। উদ্দীপকের সাবিনার মতো সবাই যদি নিজ নিজ জায়গায় কর্তব্যপরায়ণ হয় তাহলে ব্যক্তিগত, সামাজিক, রাষ্ট্রীয় ইত্যাদি সব ক্ষেত্রেই কল্যাণ হয়। কর্তব্যপরায়ণ হলে শ্রমিক তার দায়িত্বে অবহেলা করবে না, শিক্ষক নিষ্ঠা ও আন্তরিকতার সাথে পাঠদান করবেন। ছাত্র অধ্যয়নে ফাঁকি দেবে না। ডাক্তার সঠিকভাবে রোগীর সেবা করবেন, সরকারি কর্মকর্তা এবং নেতারা তাদের দায়িত্ব পালনে আন্তরিক হবেন। এভাবে নাগরিকদের। প্রত্যেকে নিজ নিজ জায়গা থেকে নিষ্ঠা ও আন্তরিকতার সাথে তাদের কর্তব্য পালন করলে কোনো জাতি বা দেশ কখনই বিপথে যাবে না। উপরের আলোচনা থেকে বলা যায়, উদ্দীপকের সাবিনার মতো নিজ নিজ দায়িত্বের ক্ষেত্রে কর্তব্যপরায়ণ হলে দেশের স্বার্থ সংরক্ষণ করে দেশকে সামনের দিকে এগিয়ে নেওয়া যাবে।"
        }
      ]
    },
    {
      "number": "5",
      "uddipok": "রফিক মিয়া একজন রিকশাচালক। একদিন এক যাত্রী তার ব্যাগটি রিকশায় রেখেই চালে যাচ্ছিল। রফিক মিয়া ঐ লোকটিকে ডেকে ব্যাগটি দিয়ে দিল। বাড়িতে গিয়ে তার স্ত্রীকে ঘটনাটি জানালে তার স্ত্রী বললো, 'কী দরকার ছিল? ব্যাগটি বাড়িতে নিয়ে আসতে পারতা।' রফিক মিয়া উত্তরে বললো, 'হারাম খাওয়ার মধ্যে লাভের চেয়ে ক্ষতি বেশি।'",
      "tag": "AHC 24",
      "sub_questions": [
        {
          "label": "ক",
          "question": "প্রথম পরিবার কাদের কেন্দ্র করে গড়ে উঠেছিল?",
          "explanation": "প্রথম পরিবার হযরত আদম ও হাওয়া (আ)-কে কেন্দ্র করে গড়ে উঠেছিল।"
        },
        {
          "label": "খ",
          "question": "ইসলামি পরিবার বলতে কী বোঝ?",
          "explanation": "যে পরিবার ইসলামি ভাবধারা, ইসলামের নীতিমালা অনুসারে গড়ে ওঠে তাকে ইসলামি পরিবার বলে। ইসলামি পরিবার সাধারণ পরিবারের মতোই সামাজিক সংস্থা। তবে ইসলামি পরিবারে সবসময় এবং সবক্ষেত্রে ইসলামের নীতি ও আদর্শ ক্রিয়াশীল থাকে। অর্থাৎ যে পরিবার ইসলামি ভাবধারা, ইসলামের নীতিমালা, অনুশাসন ও বিধিবিধান অনুসারে গড়ে ওঠে সেটাই ইসলামি. পরিবার।"
        },
        {
          "label": "গ",
          "question": "রফিক মিয়ার স্ত্রীর মনোভাব তোমার পাঠ্যবইয়ের আলোকে ব্যাখ্যা করো।",
          "explanation": "উদ্দীপকে রফিক মিয়ার স্ত্রীর মনোভাবে হারাম খাওয়ার প্রবণতা লক্ষ করা যায়। অবৈধ, অননুমোদিত বা শরিয়ত পরিপন্থি যেকোনো উপায়ে উপার্জন করাকে হারাম উপার্জন বলে। অর্থাৎ যেসব বিষয় কুরআন ও হাদিসের মাধ্যমে স্পষ্টভাবে অবৈধ প্রমাণিত হয় তাকে হারাম বলে। মানুষ নিজের মেধা, যোগ্যতা ও পরিশ্রমের মাধ্যমে প্রয়োজনীয় বিষয় অর্জন করে। অন্যের অর্থ-সম্পদ তার অনুমতি ছাড়া গ্রহণ করা ইসলামি শরিয়তে সম্পূর্ণ নিষিদ্ধ। আর এদিকে রফিক মিয়ার স্ত্রীর আকর্ষণ রয়েছে। উদ্দীপকের রফিক মিয়া একজন রিকশাচালক। একদিন এক যাত্রী তার ব্যাগটি রিকশায় রেখে চলে যাওয়ার সময় রফিক মিয়া ঐ লোকটিকে ডেকে ব্যাগটি ফেরত দেয়। তার স্ত্রী ঘটনাটি শোনার পর বললো, ব্যাগটি ফেরত না দিয়ে বাড়িতে নিয়ে আসলে পারতে। রফিক মিয়ার স্ত্রীর এ ধরনের মনোভাব ইসলাম সমর্থন করে না। কেননা ব্যাগটি আত্মসাৎ করলে সেটি অবৈধ উপার্জন হতো। আর ইসলামে অবৈধ পথে উপার্জন সম্পূর্ণ নিষিদ্ধ। হারাম উপায়ে জীবিকা নির্বাহ করলে ইবাদত কবুল হয় না। উপরের আলোচনার পরিপ্রেক্ষিতে বলা যায়, রফিক মিয়ার স্ত্রীর মধ্যে হারাম খাওয়ার প্রবণতা রয়েছে, যা ইসলামি শরিয়ত অনুযায়ী সম্পূর্ণ নিষিদ্ধ।"
        },
        {
          "label": "ঘ",
          "question": "রফিক মিয়ার চরিত্রে পরিলক্ষিত গুণটি উল্লেখপূর্বক ইসলামে এর গুরুত্ব বিশ্লেষণ করো।",
          "explanation": "রফিক মিয়ার চরিত্রে হালাল উপার্জনের মনোভাব প্রকাশিত হয়েছে। ইসলাম অনুমোদিত ও কুরআন-হাদিস নির্দেশিত উপায়ে উপার্জন করাকে হালাল উপার্জন বলে। অর্থাৎ, কুরআন ও হাদিসে যেসব কাজের অনুমতি রয়েছে এবং যে সম্পর্কে কোনো নিষেধাজ্ঞা নেই সেসব কাজকে হালাল বা বৈধ বলে। হারাম বস্তু গ্রহণ বা অবৈধ পথে উপার্জন থেকে বিরত থাকাও হালাল উপার্জনের শামিল। যা রফিক মিয়ার ক্ষেত্রে লক্ষ করা যায়। উদ্দীপকে উল্লেখ করা হয়েছে, রিকশাচালক রফিক মিয়ার রিকশায় একদিন এক যাত্রী তার, ব্যাগ রেখে চলে যাওয়ার সময় রফিক মিয়া ঐ লোকটিকে ডেকে তার ব্যাগ ফেরত দেয়। এর মাধ্যমে সে হারাম থেকে নিজেকে বিরত রেখেছে। অর্থাৎ সে একজন হালাল উপার্জনকারী। ইসলামে হালাল উপার্জনের গুরুত্ব অপরিসীম। এটি ইবাদত কবুল হওয়ার পূর্বশর্ত। সালাত, সাওম, জাকাত ও হজ প্রভৃতির মতো হালাল উপার্জনও একটি ফরজ ইবাদত। হালাল উপার্জনের মাধ্যমে আল্লাহর নির্দেশ পালন করার পাশাপাশি আত্মিক প্রশান্তি লাভ করা যায়। সর্বোপরি হালাল উপার্জন ব্যক্তি ও সমাজের জন্য সামগ্রিক কল্যাণ বয়ে আনে। পরিশেষে বলা যায়, হালাল উপার্জন করা আল্লাহর নির্দেশ। এটি একটি. গুরুত্বপূর্ণ ফরজ ইবাদত। ইবাদতের মাধ্যমে আল্লাহ তায়ালার সন্তুষ্টি অর্জন করতে হলে হালাল উপার্জন দিয়ে জীবিকা নির্বাহ করতে হবে। তাই ইসলামি শরিয়তের বিধানমতে হালাল উপার্জন করা মুসলিমদের জন্য অত্যাবশ্যক।"
        }
      ]
    },
    {
      "number": "6",
      "uddipok": "জনাব হাসান ও মিসেস হাসানের একমাত্র সন্তান নাহিদ। প্রাচুর্যে ও আদরে সে বড় হয়ে উঠেছে। কিন্তু আদর-কায়দা, শিষ্টাচারের বড় অভাব। ধর্মীয় বিধিবিধান যেমন মানে না তেমনি শরিয়তের শিক্ষাও তার নেই। নাহিদ বর্তমানে সংসারে কোনো সময় দেয় না। পিতামাতা কোনো কথা বললে তাদের সঙ্গে খারাপ ব্যবহার করে। শেষ বয়সে সন্তানের কারণে সমাজে তারা অপদস্থ হচ্ছেন।",
      "tag": "AHC 24",
      "sub_questions": [
        {
          "label": "ক",
          "question": "পরিবার কাকে বলে?",
          "explanation": "সমাজস্বীকৃত বিবাহবন্ধনে আবদ্ধ হয়ে স্বামী-স্ত্রীর একত্রে বসবাস করাকে পরিবার বলে।"
        },
        {
          "label": "খ",
          "question": "ইসলামি পরিবারের কর্তা পিতা কেন? ব‍্যাখ্যা করো।",
          "explanation": "ইসলামি পরিবারের সম্পূর্ণ ব্যয়ভার বহন এবং সদস্যদের নিরাপত্তার দায়িত্ব পিতার ওপর ন্যস্ত থাকায় ইসলামি পরিবারের কর্তা হলেন পিতা। শরিয়তের বিধান অনুযায়ী ইসলামি পরিবারে পিতা হলেন প্রধান কর্তা।. পরিবারের যাবতীয় ব্যয়ভার বহনের দায়িত্ব তার। তিনি পরিবারের সদস্যদের নিরাপত্তা নিশ্চিত করেন। ইসলামি পরিবারে স্ত্রী-সন্তানদের ভরণপোষণ, পোশাক-পরিচ্ছদ ও বাসস্থানের ব্যবস্থাও পিতা করে থাকেন। আল্লাহ তায়ালা বলেন- 'পুরুষরা নারীর কর্তা, কেননা আল্লাহ তাদের একজনের ওপর অন্যজনের শ্রেষ্ঠত্ব দান করেছেন এবং এটা এজন্য যে পুরুষরা তাদের ধনসম্পদ ব্যয় করে' (সুরা আন-নিসা: ৩৪)।"
        },
        {
          "label": "গ",
          "question": "জনাব হাসান ও মিসেস হাসান কী দায়িত্ব পালনে ব্যর্থ হয়েছেন? ব্যাখ্যা করো",
          "explanation": "জনাব হাসান ও মিসেস হাসান তাদের একমাত্র সন্তান নাহিদের অধিকার আদায় তথা সন্তানের প্রতি, যথাযথ দায়িত্ব পালনে ব্যর্থ হয়েছে। ইসলামি শরিয়তের বিধানমতে, সন্তান জন্মদানের পর পিতামাতাকে তার প্রতি অনেক দায়িত্ব ও কর্তব্য পালন করতে হয়। সন্তানকে শিষ্টাচার, ভদ্রতা-নম্রতা, বিনয়, সত্যবাদিতা ও সততার শিক্ষা দেওয়া পিতামাতার দায়িত্ব। পিতামাতা সন্তানকে সমাজ ও রাষ্ট্রের প্রথা, আইনকানুন ইত্যাদি প্রশংসনীয় ও মানবিক গুণাবলি শিক্ষা দেবে। তাকে আদর্শ মানুষ হিসেবে গড়ে তুলবে। পিতামাতার কাছ থেকে এসব শিক্ষা পাওয়া সন্তানের অধিকার; যে অধিকার আদায়ে ব্যর্থ হয়েছে জনাব হাসান ও মিসেস হাসান। উদ্দীপকের জনাব হাসান ও মিসেস হাসান তাদের একমাত্র সন্তান নাহিদকে প্রয়োজনীয় ধর্মীয় শিক্ষায় শিক্ষিত করেননি। পরিবার থেকে আদব-কায়দা ও শিষ্টাচারের শিক্ষা না পাওয়ায় তার মধ্যে এসব গুণ অনুপস্থিত। সে ধর্মের বিধিবিধান পালন তো করেই না, বরং এ সম্পর্কে তার কোনো ধারণাও নেই। তাই সে পিতামাতার সাথে খারাপ ব্যবহার করে এবং পরিবারের প্রতি কোনো কর্তব্য পালন করে না। এর জন্য তার পিতামাতাই দায়ী। সুতরাং বলা যায়, সন্তানকে যথার্থ শিক্ষায় শিক্ষিত না করে জনাব হাসান ও মিসেস হাসান দম্পতি সন্তানের অধিকার আদায়ে ব্যর্থ হয়েছেন।"
        },
        {
          "label": "ঘ",
          "question": "উদ্দীপকে নাহিদের কর্মকাণ্ড তুমি কি সমর্থন কর? সামাজিক জীবনে এর প্রভাব বিশ্লেষণ করো।",
          "explanation": "উদ্দীপকের নাহিদের কর্তব্যে অবহেলা ও উচ্ছৃঙ্খল জীবনযাপন আমি সমর্থন করি না। সমাজের প্রত্যেক মানুষের সুনির্দিষ্ট কিছু দায়িত্ব ও কর্তব্য রয়েছে। এর মধ্যে মুসলিমদের রয়েছে কিছু বিশেষ দায়িত্ব। আল্লাহ তায়ালা মানুষকে তাঁর ইবাদতের জন্য সৃষ্টি করেছেন। তাই একজন মুসলিমের প্রধান কর্তব্য হলো যথাযথভাবে আল্লাহর ইবাদত করা। এছাড়াও মাতাপিতা, ভাইবোন, আত্মীয়-স্বজন, প্রতিবেশী এদের প্রতি মানুষের সুনির্দিষ্ট দায়িত্ব ও কর্তব্য রয়েছে। এসব দায়িত্ব ও কর্তব্য সঠিকভাবে পালন না করাকে কর্তব্যে অবহেলা বলে; যা নাহিদের কর্মকান্ডে পরিলক্ষিত হয়। উদ্দীপকে উল্লেখ করা হয়েছে, পিতামাতার একমাত্র সন্তান নাহিদ আদরে বড় হয়ে উঠলেও তার মধ্যে আদব-কায়দা ও শিষ্টাচার অনুপস্থিত। সে ধর্মীয় বিধিবিধান মানে না। পরিবারে কোনো সময় দেয় না। পিতামাতা কোনো কথা বললে তাদের সাথে খারাপ ব্যবহার করে। নাহিদের কারণে শেষ বয়সে তার পিতামাতা সমাজে অপদস্থ হচ্ছেন। তার এসব কাজের মাধ্যমে কর্তব্যে অবহেলা ও উচ্ছৃঙ্খল জীবনযাপনের বিষয়টি প্রকাশিত হয়েছে, যা ব্যক্তি ও সমাজজীবনে অশান্তি ও বিপর্যয় সৃষ্টি করে। কর্তব্যে অবহেলার কারণে সমাজের, সব শ্রেণির মানুষ বিভিন্ন সমস্যার শিকার হয়। একজন ডাক্তারের কর্তব্যে অবহেলার কারণে যেমন রোগীর জীবন বিপন্ন হতে পারে, তেমনি একজন গাড়িচালকের কর্তব্যে অবহেলার কারণে যাত্রীদের : জীবনহানি ঘটতে পারে। তাই আমাদের প্রত্যেকের উচিত নিজ নিজ কর্তব্য সম্পর্কে সচেতন হওয়া এবং যথাযথভাবে কর্তব্য পালন করা।"
        }
      ]
    },
    {
      "number": "7",
      "uddipok": "সাকিব ও সালমান দুই বন্ধু। একদিন ক্লাসের ফাঁকে তারা দেশের সমাজব্যবস্থার অবক্ষয় নিয়ে কথা বলছিল। সাকিব বলল বন্ধু আমাদের দেশে এমন একটি সমাজ দরকার যার আইনের উৎস হবে ঐশিবাণী নির্ভর, যোগ্য ব্যক্তিদের পথ অনুসরণে চলবে সামাজিক রীতি-নীতি। জীবনের শেষেও জবাবদিহিতার বিষয় রয়েছে। একথা শুনে সালমান বললো, বর্তমান সমাজব্যবস্থা দুনিয়াপ্রীতির দিকে ধাবিত করে।",
      "tag": "AHC 24",
      "sub_questions": [
        {
          "label": "ক",
          "question": "হালাল শব্দের অর্থ কী?",
          "explanation": "হালাল শব্দের অর্থ বৈধ, আইনানুগ বা অনুমোদিত পন্থায় উপার্জন।"
        },
        {
          "label": "খ",
          "question": "মসজিদ সামাজিক সাংস্কৃতিক মিলনায়তন কেন্দ্র ব্যাখ্যা করো",
          "explanation": "মসজিদকে কেন্দ্র করে ইসলামি সমাজের সব কর্মকান্ড পরিচালিত হয়। মসজিদ শুধু ইবাদতের স্থান নয় বরং তা মুসলমানদের যাবতীয় কর্মকান্ডের প্রাণকেন্দ্র বটে। এটি সমাজের সাংস্কৃতিক ও ঐক্য- সংহতির কেন্দ্রবিন্দু। মুসলিম মিল্লাতের ইমান, আকিদা, ইবাদত-বন্দেগি থেকে শুরু করে তাদের জ্ঞানচর্চা, রাষ্ট্র পরিচালনা, কূটনীতি, অর্থনীতি, চিকিৎসা ইত্যাদির ক্ষেত্রে মসজিদ গবেষণা কেন্দ্র হিসেবে কাজ করে। সমাজের শান্তি-শৃঙ্খলা প্রতিষ্ঠা, নিরক্ষরতা দূরীকরণ, সন্ত্রাস ও নারী নির্যাতন প্রতিরোধে মসজিদের ভূমিকা অপরিসীম।"
        },
        {
          "label": "গ",
          "question": "উদ্দীপকে সাকিবের বক্তব্যে যে সমাজব্যবস্থার ইঙ্গিত পাওয়া",
          "explanation": "উদ্দীপকে সাকিবের বক্তব্যে ইসলামি সমাজব্যবস্থার ইঙ্গিত পাওয়া যায়। ইসলামি সমাজব্যবস্থা ইসলামের আদর্শ ও নীতিমালার অলোকে প্রতিষ্ঠিত এক আদর্শ সমাজব্যবস্থা। এ সমাজব্যবস্থায় সংবিধান হিসেবে আল- কুরআন ও হাদিসকে গ্রহণ করা হবে। এটাতে যোগ্য ব্যক্তিদের নেতৃত্ব দানে প্রাধান্য থাকবে। উদ্দীপকে সাকিবের বক্তব্য এ বিষয়টিকেই নির্দেশ করে। উদ্দীপকে দেখা যায়, সাকিব তার দেশের জন্য এমন একটি সমাজব্যবস্থার প্রয়োজন বোধ করছিল যার আইনের উৎসব হবে ঐশীবাণী নির্ভর এবং যোগ্য ব্যক্তিদের পথ অনুসরণে চলবে সামাজিক রীতিনীতি। এ বক্তব্য দ্বারা ইসলামি সমাজব্যবস্থার কথাই বোঝাতে চেয়েছে। কারণ ইসলামি সমাজব্যবস্থাই কেবল ঐশীবাণী নির্ভর সমাজব্যবস্থা। মূলত ইসলামি সমাজব্যবস্থা তাওহিদ, রিসালাত ও আখিরাতকেন্দ্রিক। কুরআন ও সুন্নাহর নির্দেশ মতে গঠিত সমাজব্যবস্থা। এ সমাজব্যবস্থায় মানুষের পার্থিব স্বার্থকে সংরক্ষণ করা হয় এবং পরকালীন স্বার্থকে সর্বাধিক গুরুত্ব দেওয়া হয়। এখানে সব মানুষ সম্মান ও মর্যাদা নিয়ে বসবাস করতে পারে। প্রত্যেকেরই জান, মাল ও ইজ্জতের নিরাপত্তা সুরক্ষিত। তাই ইসলামি সমাজব্যবস্থা হলো- সকলের জন্য কল্যাণকর ও ভারসাম্যপূর্ণ সমাজব্যবস্থা। আর সাকিব এই সমাজব্যবস্থার কথাই বোঝাতে চেয়েছে।"
        },
        {
          "label": "ঘ",
          "question": "উদ্দীপকের সালমানের বক্তব্যকে তুমি কি সমর্থন কর? তোমার উত্তরের স্বপক্ষে যুক্তি দাও।",
          "explanation": "উদ্দীপকে সালমানের বক্তব্য বাস্তবতার নিরিখে হওয়ায় তার বক্তব্যকে আমি সমর্থন করি। বর্তমান পৃথিবীতে যে সমাজব্যবস্থা প্রচলিত রয়েছে তা মানুষকে দুনিয়াপ্রীতির দিকে ধাবিত করে। বর্তমান সমাজব্যবস্থায় আখিরাতের প্রতি মানুষের মোহ বা ভালোবাসার দিকটি অনুপস্থিত থাকায় সকল চিন্তা- চেতনার কেন্দ্রবিন্দুতে রয়েছে ইহকালীন জীবন। উদ্দীপকে সালমানের বক্তব্যে এ বিষয়টিই ফুটে উঠেছে। উদ্দীপকের সালমান তার বন্ধু সাকিবের ইসলামি সমাজব্যবস্থার প্রয়োজনীয়তা অনুভব বিষয়ক বক্তব্যের প্রেক্ষিতে বলল যে, বর্তমান সমাজব্যবস্থা দনিয়াপীতির দিকে মারিত করে। সালমানের অনুসন্ধানী চক্ষুতে বর্তমান সমাজব্যবস্থা অবলোকন করলে দেখা যায় পৃথিবীর মানুষের চিন্তা-চেতনার কেন্দ্রবিন্দুতে রয়েছে দুনিয়াপ্রীতি। বর্তমান সমাজব্যবস্থা মানুষকে দুনিয়ার মোহে অন্ধ করে ফেলেছে। ফলে তারা আখিরাতকে তুচ্ছ-তাচ্ছিল্যের চোখে দেখে এবং তাদের কাছে আখিরাত বা পরকালীন জীবন নামক বিষয়টি সম্পূর্ণ ভ্রান্ত। অর্থাৎ তাদের কাছে পরকালীন জীবনের ন্যূনতম গুরুত্ব নেই। পরকালীন জীবনের বিপরীতে তারা দুনিয়ার জীবনের ভোগ-বিলাসে মত্ত। তাই বলা যায়, বর্তমান সমাজব্যবস্থার উদ্দেশ্যই হলো মানুষকে দুনিয়াপ্রীতির দিকে ধাবিত করা।"
        }
      ]
    },
    {
      "number": "8",
      "uddipok": "রহমান সাহেব ধনী লোক। কিন্তু তিনি আত্মীয়-স্বজন ও প্রতিবেশীর ি খোঁজ খবর রাখেন না। তিনি আত্মকেন্দ্রিক ও অহংকারী হওয়ায় সমাজে ভ কেও তাকে শ্রদ্ধা করে না ও ভালোবাসে না।",
      "tag": "AHC 24",
      "sub_questions": [
        {
          "label": "ক",
          "question": "ইসলামি অর্থনীতিতে সম্পদের প্রকৃত মালিক কে?",
          "explanation": "ইসলামি অর্থনীতিতে সম্পদের প্রকৃত মালিক আল্লাহ তায়ালা।"
        },
        {
          "label": "খ",
          "question": "ইসলামি অর্থব্যবস্থার ৪টি বৈশিষ্ট্য লেখো।",
          "explanation": "ইসলামি অর্থব্যবস্থা একটি আদর্শিক অর্থ ব্যবস্থা। ইসলামি অর্থব্যবস্থার ৪টি বৈশিষ্ট্য ১. এর মূল লক্ষ্য পৃথিবীর অর্থনৈতিক সমস্যা সমাধান এবং এ ব্যবস্থায়ই মানুষের পরকালের মুক্তি নিশ্চিত করে। ২. ইসলামি অর্থব্যবস্থা পুরোপুরি শরিয়ত ভিত্তিক। ৩. এ অর্থব্যবস্থায় সব রকমের লেনদেন সুদমুক্ত এবং এ অর্থব্যবস্থায় হালায় উপার্জন বাধ্যতামূলক। ৪. সম্পদের মালিকানা আল্লাহর, মানুষ একটি নির্দিষ্ট সময় পর্যন্ত সম্পদের ভোগ-ব্যবহারের অধিকারী মাত্র।"
        },
        {
          "label": "গ",
          "question": "রহমান সাহেবের আচরণ ইসলামের দৃষ্টিতে কি সমর্থন যোগ্য? বুঝিয়ে লেখো",
          "explanation": "আত্মীয়-স্বজন ও প্রতিবেশীর অধিকার রক্ষা না হওয়ায় রহমান সাহেবের আচরণ সমর্থন যোগ্য নয়। সাধারণভাবে যাদের সাথে আত্মার সম্পর্ক রয়েছে তারাই আত্মীয়। আর পাশাপাশি স্থায়ী বা অস্থায়ীভাবে অবস্থানকারীকে বলে প্রতিবেশী। আত্মীয় ও প্রতিবেশীর নির্দিষ্ট কিছু হক বা অধিকার রয়েছে। ইসলামের পথে চলতে হলে এ হকগুলো আদায় করতে হবে। উদ্দীপকের \"রহমান সাহেব ধনী লোক। অথচ তিনি আত্মীয়-স্বজন ও প্রতিবেশীর খোঁজ খবর রাখেন না। ইসলাম হলো মানবিকতা ও মানবতার ধর্ম। এটি মানবজীবনকে সহজতর, শান্তিময় ও সুখকর করার জন্য বিভিন্ন সামাজিক নিরাপত্তার বিধান দিয়েছেন। সমাজ জীবনে এর প্রভাব সুস্পষ্ট। আল্লাহ তায়ালা বলেন, 'আর তুমি নিকটাত্মীয়কে তার হক বা অধিকার দিয়ে দাও' (সুরা বনি ইসরাইল: ২৬)। মহান আল্লাহ অন্যত্র বলেছেন, 'আর মাতা-পিতার প্রতি ইহসান করো এবং আত্মীয়-স্বজনের সাথেও।' মহান আল্লাহর এই আদেশগুলোর তোয়াক্কা না করে, ধনবান রহমান সাহেব তার আত্মীয় ও প্রতিবেশীর খোঁজ না নিয়ে নিশ্চিতভাবেই আল্লাহর আদেশ লঙ্ঘন করেছেন।"
        },
        {
          "label": "ঘ",
          "question": "উদ্দীপকের আলোকে ইসলামি সমাজব্যস্থায় আত্মীয় স্বজনের অধিকারসমূহ লেখো।",
          "explanation": "ইসলামে আত্মীয়-স্বজন ও প্রতিবেশীর সাথে ভালো ব্যবহার করতে নির্দেশ দিয়েছে। সাধারণভাবে যাদের সাথে আত্মার সম্পর্ক রয়েছে তারাই আত্মীয়। আর পাশাপাশি স্থায়ী বা অস্থায়ীভাবে অবস্থানকারীকে বলে প্রতিবেশী। - আত্মীয় ও প্রতিবেশীর নির্দিষ্ট কিছু হক বা অধিকার রয়েছে। ইসলামের পথে চলতে হলে হকগুলো আদায় করতে হবে। উদ্দীপকে রহমান সাহেব এ হকগুলো আদায় করতে ব্যর্থ হয়েছে। উদ্দীপকে রহমান সাহেব ধনী লোক। কিন্তু তিনি আত্মীয়-স্বজন ও প্রতিবেশীর খোঁজ-খবর রাখেন না। যা প্রতিবেশী ও আত্মীয়-স্বজনদের অধিকার লঙ্ঘিত হয়েছে। কেননা আত্মীয়রা পরস্পরের সদাচরণ, সহানুভূতি, সাহায্য ও উত্তরাধিকার লাভের অধিকার সংরক্ষণ করেন। মহান আল্লাহ তায়ালা তাদের এ অধিকার নির্ধারণ করে দিয়েছেন। আত্মীয়দের দায়িত্ব হলো অপর আত্মীয়ের এসব অধিকার যথাযথভাবে আদায় করা। যার যা প্রাপ্য তাকে তা যথাযথভাবে বুঝিয়ে দেওয়া। কেননা আল্লাহ তায়ালা নির্দেশ দিয়েছেন, আর তুমি নিকটাত্মীয়কে তার হক বা অধিকার দিয়ে দাও। (সুরা বনি ইসরাইল: ২৬)। ইসলামি সমাজ ব্যবস্থায়ও আত্মীয়-স্বজনদের অধিকার আদায়ের নির্দেশ দিয়েছে। আত্মীয়তার সম্পর্ক রক্ষা করা অবশ্য কর্তব্য। কোনো কারণেই এ সম্পর্ক ছিন্ন করা উচিত নয়। এ প্রসঙ্গে রাসুল (স) বলেন, সুনিশ্চিতভাবে আল্লাহ তায়ালা তোমাদেরকে আত্মীয়তার সম্পর্ক রক্ষা করার নির্দেশ দিয়েছেন। (নাসাঈ) মাতা-পিতার পরে মানুষের সদাচরণ পাওয়ার অধিকার আত্মীয়-স্বজনের। আল্লাহ বলেন, আর মাতা-পিতার প্রতি ইহসান কর এবং আত্মীয়-স্বজনের সাথে। (সুরা আল নিসা: ৩৬) উপরের আলোচনা থেকে বোঝা যায়, আল্লাহর নির্দেশ মেনে নিয়ে মানুষ তাদের আত্মীয়দের সাথে ভালোবাসাপূর্ণ আচরণ করবে। এবং তাদের অধিকার সমূহ যথাযথভাবে পালন করবে।"
        }
      ]
    },
    {
      "number": "9",
      "uddipok": "জনাব ফয়সাল একজন কলেজ শিক্ষক। একদিন তিনি ক্লাসে কুরআন- হাদিসের আলোকে সম্পদের সর্বাধিক উৎপাদন, সুষ্ঠু বণ্টন ও ন্যায়সঙ্গত ভোগ বিশ্লেষণ, রাষ্ট্রীয় আয়ের উৎস সম্পর্কে আলোচনা করেন। কয়েকদিন তার আলোচনা শুনে এক ছাত্র তার কৃষক বাবাকে বলে যে, ফল ও ফসল সংগ্রহের সময় তার নির্দিষ্ট একটা অংশ দরিদ্রদের দিয়ে দিতে হয়। এরপর থেকে তার বাবা তাই করতেন।",
      "tag": "AHC 24",
      "sub_questions": [
        {
          "label": "ক",
          "question": "জিজিয়া'কী",
          "explanation": "ইসলামি রাষ্ট্রে ইসলামি আইনের অনুকূলে স্থায়ীভাবে বসবাসরত অমুসলিমদের জনপ্রতি বাৎসরিক ধার্যকৃত করকে জিজিয়া বলে।।"
        },
        {
          "label": "খ",
          "question": "ইসলামি অর্থব্যবস্থা বলতে কী বোঝ?",
          "explanation": "ইসলামি অর্থব্যবস্থা হলো কুরআন-সুন্নাহে বর্ণিত মানুষের সম্পদ উপার্জন, বণ্টন ও ব্যয়ের নির্দেশনা। অর্থসম্পদ সম্পর্কীয় সবক্ষেত্রে এর আদর্শিক চেতনা ও অর্থব্যবস্থাকে মানুষের কল্যাণে নিয়োজিত রাখে। ইসলামি অর্থব্যবস্থার মূল লক্ষ্য কেবল পৃথিবীর অর্থনৈতিক সমস্যা সমাধান নয় বরং এ ব্যবস্থা মানুষের পরকালের মুক্তিও নিশ্চিত করে।"
        },
        {
          "label": "গ",
          "question": "উদ্দীপকের আলোকে রাষ্ট্রীয় আয়ের উৎসগুলো লেখো।",
          "explanation": "ইসলামি রাষ্ট্রীয় আয়ের মাধ্যমে এটি রাষ্ট্র পরিচালিত হয়। ইসলামি রাষ্ট্র একটি জনকল্যাণমূলক প্রতিষ্ঠান। এজন্য এর অর্থব্যবস্থাও জনকল্যাণের জন্য নিবেদিত। ইসলামি অর্থব্যবস্থায় সব বিধিবিধান মানুষের অর্থনৈতিক মুক্তিকে অগ্রাধিকার দিয়ে কুরআন ও সুন্নাহর আলোকে রচিত। এ অর্থব্যবস্থায় রাষ্ট্রীয় আয়ের উৎসসমূহ মূলত জাকাত, উশর, খারাজ, সাদাকাত, খুমুস, জিজিয়া, গনিমত ইত্যাদি। উদ্দীপকে উশরের বিষয়টি প্রকাশ পেয়েছে। উদ্দীপকে এক ছাত্র তার কৃষক বাবাকে বলে, ফল ও ফসল সংগ্রহের সময় তার নির্দিষ্ট একটি অংশ দরিদ্রদের দিতে হয়। যা উশরকে নির্দেশ করে। ইসলামি রাষ্ট্র রাষ্ট্রীয় আয়ের মাধ্যমে গঠিত ও পরিচালিত হয়। কেননা কোনো রাষ্ট্রই অর্থসম্পদ ছাড়া চলতে পারে না। রাষ্ট্রের শিক্ষা, স্বাস্থ্য, প্রতিরক্ষা, ব্যক্তিগত ভাতা, প্রশাসনিক ব্যয়, আপদকালীন ব্যয় ইত্যাদি খাতে অনেক অর্থ ব্যয় করা হয়। এসব অর্থের সংকুলানের জন্য ইসলামি অর্থব্যবস্থায় রাষ্ট্রীয় আয়ের উৎস থেকে সংগ্রহ করে। সুতরাং মানুষের অর্থনৈতিক মুক্তিতে রাষ্ট্রীয় আয়ের ভূমিকা অপরিসীম।"
        },
        {
          "label": "ঘ",
          "question": "জনাব ফয়সাল কোন অর্থব্যবস্থা সম্পর্কে আলোচনা করছিলেন? এ অর্থব্যবস্থা চালু থাকলে সমাজে কেমন পরিবর্তন হবে বলে তুমি মনে কর?",
          "explanation": "জনাব ফয়সাল ইসলামি অর্থব্যবস্থা সম্পর্কে আলোচনা করেছিলেন। যা চালু থাকলে সমাজে বৈপ্লবিক পরিবর্তন আসবে বলে আমি মনে করি। ইসলামি অর্থব্যবস্থা একটি আদর্শিক এবং ইসলামি শরিয়াহভিত্তিক অর্থব্যবস্থা। অর্থাৎ ইসলামি অর্থব্যবস্থা হলো কুরআন-সুন্নাহে বর্ণিত মানুষের সম্পদ উপার্জন, বণ্টন ও ব্যয়ের নির্দেশনা। উদ্দীপকে জনাব ফয়সালের আলোচনা এদিকেই ইঙ্গিত করেছে। উদ্দীপকে উল্লেখিত জনাব ফয়সাল একদিন ক্লাসে কুরআন-হাদিসের আলোকে সম্পদের সর্বাধিক উৎপাদন, সুষ্ঠু বণ্টন ও ন্যায়সঙ্গত ভোগ বিশ্লেষণ সম্পর্কে আলোচনা করেন। তার আলোচনা ইসলামি অর্থব্যবস্থার দিকেই ইঙ্গিত করে। কেননা কুরআন হাদিসের আলোকে সম্পদের সর্বাধিক উৎপাদন, সুষ্ঠু বণ্টন ও ন্যায়সঙ্গত ভোগ বিশ্লেষণই হলো ইসলামি অর্থব্যবস্থা। ইসলামি অর্থব্যবস্থা সমাজে সব পর্যায়ে মানুষের মৌল মানবিক অধিকারের নিশ্চয়তা বিধান করে। এ ব্যবস্থায় এমনভাবে অর্থ উপার্জন ও ব্যয়ের নীতি নির্ধারণ করা হয়েছে যাতে সমাজের কোনো পর্যায়ের মানুষকেই খাদ্য, বস্ত্র, বাসস্থান, শিক্ষা, চিকিৎসা ও বিনোদন নিয়ে ভাবতে হবে না। ইসলামি অর্থব্যবস্থা অর্থসম্পর্কীয় কার্যক্রমের সাথে ন্যায়নিষ্ঠা ও সুবিচার এবং ইহসান বা সদাচার সম্পৃক্ত হবে। মহানবি (স) বলেন- 'ঘাম শুকাবার আগে শ্রমিকের 'পাওনা মিটিয়ে দাও' (সুনানে নাসাঈ)। এ অর্থব্যবস্থায় সমাজে অর্থনৈতিক সাম্য প্রতিষ্ঠিত হবে। সমাজে কোনোরূপ বৈষম্য থাকবে না। আবার এ অর্থব্যবস্থার অন্যতম উল্লেখযোগ্য বৈশিষ্ট্য হলো- জাকাতভিত্তিক অর্থব্যবস্থা। সুদমুক্ত এ জাকাতভিত্তিক অর্থব্যবস্থায় ধনীদের সম্পদ হতে জাকাত আদায় করে দরিদ্রদের সহায়তার মাধ্যমে দারিদ্র্য মোচন করার সর্বাত্মক প্রচেষ্টা চালানো হয়। ফলে এ অর্থব্যবস্থায় সমাজে দারিদ্র্য বিমোচন সম্ভব হবে। পরিশেষে বলা যায় যে, ইসলামি অর্থব্যবস্থার মাধ্যমেই সমাজে শান্তি- শৃঙ্খলা প্রতিষ্ঠা করা সম্ভব।"
        }
      ]
    },
    {
      "number": "10",
      "uddipok": "আনিস, রাকেশ এবং গৌতম চাকমা তিনজনই কাতারের একটি কোম্পানিতে চাকরি করে। তাদের একজন মুসলমান, একজন হিন্দু এবং অন্যজন বৌদ্ধ। তাদের মধ্যে রয়েছে গভীর ভ্রাতৃত্বের সম্পর্ক। এছাড়া তারা একই বাসায় অবস্থান করে। তাদের এরূপ ভ্রাতৃত্বের বন্ধন দেখে আলতাফ সাহেব বিস্ময় প্রকাশ করলে আনিস বলে, আমরা সবাই হযরত আদম (আ) ও হাওয়া (আ)-এর সন্তান।",
      "tag": "AHC 24",
      "sub_questions": [
        {
          "label": "ক",
          "question": "'খিদমতে খালক' শব্দের অর্থ কী?",
          "explanation": "খিদমতে খালক শব্দের অর্থ সৃষ্টি জগতের সেবা করা।"
        },
        {
          "label": "খ",
          "question": "খিদমতে খালক জান্নাত লাভের পথ প্রশস্ত করে- ব্যাখ্যা করো।",
          "explanation": "খিদমতে খালক বা সৃষ্টির সেবা করার মাধ্যমে আল্লাহ তায়ালাকে সন্তুষ্ট করতে পারলে জান্নাত লাভ সহজ হয়। কোনো মুসলিম অপর মুসলিমকে পরিধেয় বস্ত্র দিলে, আল্লাহ তাকে জান্নাতের পোশাক পরাবেন। ক্ষুধার্তকে খাদ্য দিলে, তৃষ্ণার্তকে পানি পান করালে, কিয়ামতের দিন আল্লাহ তাকে সিলমোহরকৃত (হাউজে কাউসারের) পানি পান করাবেন। অর্থাৎ সৃষ্টির সেবার মাধ্যমে আল্লাহকে সন্তুষ্ট করা যায়। আর এভাবে আল্লাহর সন্তুষ্টিতে জান্নাত লাভের পথ প্রশস্ত হয়।"
        },
        {
          "label": "গ",
          "question": "কোন ভ্রাতৃত্বের প্রভাবে আনিস, রাকেশ ও গৌতম পরস্পর বন্ধুতে পরিণত হয়েছে? ব্যাখ্যা করো।",
          "explanation": "বিশ্ব ভ্রাতৃত্বের প্রভাবে তারা পরস্পর বন্ধুতে পরিণত হয়েছে। পৃথিবীর সব মানুষ একই স্রষ্টার সৃষ্টি এবং একই পিতা-মাতার সন্তান। আদি পিতা হযরত আদম (আ) ও আদি মাতা হযরত হাওয়া (আ) থেকেই আল্লাহ তায়ালা সব মানুষকে সৃষ্টি করেছেন। এ দিক বিবেচনায় পৃথিবীর সব মানুষ ভ্রাতৃত্বের বন্ধনে আবদ্ধ। এর নাম বিশ্বভ্রাতৃত্ব, যা উদ্দীপকে আনিস, রাকেশ ও গৌতমের পরস্পর বন্ধুতে পরিণত হওয়ার বিষয়টিতে প্রকাশ পেয়েছে। একজন উদ্দীপকের তিনজন ব্যক্তি কাতারের একটি কোম্পানিতে চাকরি করেন। তাদের মধ্যে একজন মুসলমান, একজন হিন্দু ও একজন বৌদ্ধ রয়েছে। তাদের মধ্যে রয়েছে গভীর ভ্রাতৃত্বের সম্পর্ক। এছাড়া তারা একই বাসায় অবস্থান করে। এ সম্পর্কে বিশ্বভ্রাতৃত্বের বিষয়টি স্পষ্ট হয়ে উঠেছে। বিশ্ব ভ্রাতৃত্ব অনুযায়ী দেশ, ধর্ম, বর্ণসহ কোনো কিছুতে ভেদাভেদ করে না। সব মানুষ একত্রে বসবাস করতে পারে। কারণ এই ভ্রাতৃত্বের বন্ধনে একের প্রতি অন্যের সহানুভূতি ও ভালোবাসা কাজ করে। ফলে কেউ কারো ক্ষতি করতে পারে না। সুতরাং বিশ্ব ভ্রাতৃত্বের প্রভাবে তারা পরস্পর বন্ধুতে পরিণত হয়েছে।"
        },
        {
          "label": "ঘ",
          "question": "ভ্রাতৃত্ব সম্পর্কিত আনিসের উক্তিটি কতটুকু বাস্তবসম্মত? মূল্যায়ন করো।",
          "explanation": "আনিসের উক্তিতে বিশ্বভ্রাতৃত্ব প্রকাশ পাওয়ায় তার বক্তব্যটি যথার্থ। পৃথিবীর সব মানুষ একই স্রষ্টার সৃষ্টি এবং একই পিতা-মাতার সন্তান। আদি পিতা হযরত আদম (আ) ও আদি মাতা হযরত হাওয়া (আ) থেকেই আল্লাহ তায়ালা সব মানুষকে সৃষ্টি করেছেন। এদিক বিবেচনায় পৃথিবীর সব মানুষ ভ্রাতৃত্বের বন্ধনে আবদ্ধ। এর নাম বিশ্বভ্রাতৃত্ব, যা উদ্দীপকে প্রকাশ পেয়েছে। উদ্দীপকে আনিস বলেন, আমরা সবাই হযরত আদম (আ) ও হাওয়া (আ) এর সন্তান। তার এ বক্তব্যে বিশ্বভ্রাতৃত্বের বিষয়টি প্রকাশ পায়। এ ভ্রাতৃত্ব অনুযায়ী দেশ, ধর্ম, বর্ণসহ কোনো কিছুতে ভেদাভেদ না করে সব মানুষের সাথেই উত্তম আচরণ করতে হবে। সবার বিপদে-আপদে এগিয়ে আসতে হবে এবং প্রয়োজনীয় সাহায্য-সহযোগিতা করতে হবে। মহানবি (স) যখন মদিনা রাষ্ট্র প্রতিষ্ঠা করেছিলেন সেখানে বিভিন্ন ধর্মের মানুষের বসবাস ছিল। রাসুল (স) তাদের সাথে উত্তম ব্যবহার করেছেন। বিশ্বভ্রাতৃত্বের ধারা পৃথিবীবাসী বিস্তৃত। আল্লাহ তায়ালা বলেছেন, 'হে মানুষ! নিশ্চয়ই আমি তোমাদেরকে একজন পুরুষ ও একজন নারী থেকে সৃষ্টি করেছি। আর তোমাদের বিভিন্ন জাতি ও গোত্রভুক্ত বানিয়েছি, যেন তোমারা পরস্পরকে চিনতে পারো।' (সুরা আল হুজুরাত: ১৩) রাসুল (স) বলেন, 'সব মানুষই আদম (আ) এর বংশধর, আর আদম মাটি থেকে সৃষ্ট।' (তিরমিযি) বিশ্বভ্রাতৃত্বের কল্যাণেই অন্যায় অত্যাচার, বৈষম্য প্রভৃতি দূর করে বিশ্বশান্তি প্রতিষ্ঠা করা সম্ভব। উপরের আলোচনা থেকে বোঝা যায়, ভ্রাতৃত্ব সম্পর্কিত অর্থাৎ বিশ্বভ্রাতৃত্ব সম্পর্কিত আনিসের উক্তিটি বাস্তবসম্মত, যার গুরুত্ব ও প্রয়োজনীয়তা অপরিসীম। তাই আমাদের উচিত বিশ্বভ্রাতৃত্বের বন্ধনে আবদ্ধ হওয়া।"
        }
      ]
    },
    {
      "number": "11",
      "uddipok": "জনাব আব্দুস সালাম একজন কলেজ শিক্ষক। তিনি তার এলাকায় রাস্তার দুপাশে বিভিন্ন প্রকার গাছ লাগিয়েছেন। এছাড়াও ময়লা-আবর্জনা ফেলার জন্য তিনি রাস্তার মোড়ে মোড়ে 'ডাস্টবিন' বসান। অপরদিকে তার প্রতিবেশী আসমা বেগম গার্মেন্টস থেকে বাড়ি ফেরার পথে একটি মৃতপ্রায় কুকুর ছানাকে গর্ত থেকে তুলে এনে সেবা-যত্ন করে সুস্থ করে তোলেন।",
      "tag": "AHC 24",
      "sub_questions": [
        {
          "label": "ক",
          "question": "উখওয়াত' শব্দের অর্থ কী?",
          "explanation": "আরবি 'উখওয়াত' শব্দের অর্থ ভ্রাতৃত্ব।"
        },
        {
          "label": "খ",
          "question": "\"গোটা মানবজাতি একই উম্মাহ\"- ব্যাখ্যা করো।",
          "explanation": "একই উৎস থেকে সৃষ্ট বলে পৃথিবীর সব মানুষ এক উম্মাহর অন্তর্ভুক্ত। সাধারণত কোনো একটি বিশেষ নীতি বা আদর্শে বিশ্বাসী সম্প্রদায়কে উম্মাহ বলে। পৃথিবীর সব মানুষ একই স্রষ্টার সৃষ্টি এবং একই পিতামাতার সন্তান। আদি পিতা হযরত আদম (আ) ও আদি মাতা হযরত হাওয়া (আ) থেকেই আল্লাহ তায়ালা সব মানুষকে সৃষ্টি করেছেন। তাই গোটা মানবজাতি একই উম্মাহ। এ প্রসঙ্গে আল্লাহ বলেন, \"হে মানবজাতি, নিশ্চয়ই আমি তোমাদেরকে একজন পুরুষ ও একজন নারী থেকে সৃষ্টি করেছি। তারপর তোমাদেরকে বিভিন্ন গোত্র ও জাতিতে বিভক্ত করেছি যেন তোমরা পরস্পরকে চিনতে পারো\" (সুরা আল হুজুরাত: ১৩)।"
        },
        {
          "label": "গ",
          "question": "উদ্দীপকের জনাব আব্দুস সালামের কর্মকাণ্ডে ইসলামের কোন বিষয়টি ফুটে উঠেছে? ব্যাখ্যা করো।",
          "explanation": "জনাব আব্দুস সালামের গাছ লাগানো ও ডাস্টবিন বসানোর মাধ্যমে ইসলামের পরিবেশ সংরক্ষণের বিষয়টি ফুটে ওঠেছে। ইসলাম পরিবেশ সংরক্ষণের ওপর বিশেষ গুরুত্ব আরোপ করে। এজন্য মানুষের অনেক দায়িত্ব ও কর্তব্য রয়েছে। পরিবেশের বিপর্যয় থেকে রক্ষা পেতে হলে পর্যাপ্ত পরিমাণে গাছ লাগাতে হবে। নির্বিচারে গাছ না কেটে বরং পরিকল্পিতভাবে প্রচুর বনভূমি গড়ে তুলতে হবে। প্রকৃতিক পরিবেশের বিভিন্ন গুরুত্বপূর্ণ উপাদান যেমন- মাটি, পানি ও বায়ু দূষণ থেকে বিরত থাকতে হবে। যেখানে সেখানে ময়লা-আবর্জনা না ফেলে নির্দিষ্ট জায়গায় ডাস্টবিন স্থাপন করে সেখানে ফেলতে হবে এবং সময়মতো সেটি পরিষ্কার করতে হবে। রাসুল (স) বলেন, \"পানির ঘাটে, রাস্তার মাঝে এবং বৃক্ষের ছায়ায় মলত্যাগ থেকে বিরত থাকবে।” (আবু দাউদ) উদ্দীপকের কলেজ শিক্ষক আব্দুস সালাম তার এলাকায় রাস্তার দু'পাশে বিভিন্ন গাছ লাগিয়েছেন এবং ময়লা-আবর্জনা ফেলার জন্য ডাস্টবিন বসিয়েছেন। তার এসব কর্মকাণ্ড প্রাকৃতিক পরিবেশ সংরক্ষণে কার্যকর - ভূমিকা রাখবে।"
        },
        {
          "label": "ঘ",
          "question": "উদ্দীপকের আসমা বেগমের কাজটি ইসলামের আলোকে মূল্যায়ন করো।",
          "explanation": "উদ্দীপকের আসমা বেগমের কুকুর ছানার সেবা-যত্ন করা 'খিদমতে খালকের' অন্তর্ভুক্ত। খিদমতে খালক অর্থ সৃষ্টির সেবা। ইসলামি পরিভাষায়, আল্লাহ তায়ালার সৃষ্টির প্রতি আদর-যত্ন, লালন-পালন, হিফাজত ও সংরক্ষণ, সহায়তা, সহানুভূতি ইত্যাদি প্রদর্শনকে খিদমতে খালক বলে। অর্থাৎ আল্লাহ তায়ালার সৃষ্টিকূলের প্রতি মানুষের কর্তব্য পালন করাই খিদমতে খালক বা সৃষ্টির সেবা। রাসুল (স) বলেন, \"তোমরা পৃথিবীবাসীর প্রতি দয়া কর, তাহলে যিনি আসমানে আছেন (আল্লাহ) তিনি তোমাদের প্রতি দয়া করবেন\" (তিরমিযি)। উদ্দীপকে আসমা বেগম গার্মেন্টস থেকে বাড়ি ফেরার পথে একটি মৃত প্রায় কুকুর ছানাকে গর্ত থেকে তুলে এনে সেবা-যত্ন করে সুস্থ করে তোলেন। আল্লাহর সৃষ্ট জীবের প্রতি তার এই ভালোবাসা খিদমতে খালকের অন্তর্ভুক্ত। মানুষ সৃষ্টির সেরা জীব। মানুষের প্রতি মানুষের যেমন দায়িত্ব ও কর্তব্য রয়েছে, তেমনি আল্লাহর অন্যান্য সৃষ্টির প্রতিও মানুষের কর্তব্য রয়েছে। তাদের সাথে সদয় আচরণ করা প্রতিটি মানুষের দায়িত্ব ও কর্তব্য। সৃষ্টির সেবার মাধ্যমে আল্লাহর সন্তুষ্টি অর্জন করা যায়। রাসুল (স) বলেন, 'সমগ্র সৃষ্টি আল্লাহর পরিজন। আল্লাহর কাছে সে ব্যক্তি সবচেয়ে প্রিয় যে তার পরিজনের প্রতি বেশি অনুগ্রহশীল' (বায়হাকি)। আসমা বেগম একটি মৃতপ্রায় কুকুর ছানাকে সেবা-যত্ন করে সুস্থ করে তোলার মাধ্যমে আল্লাহর সৃষ্ট জীবের প্রতি যথাযথ কর্তব্য পালন করেছেন।"
        }
      ]
    }
  ]
}