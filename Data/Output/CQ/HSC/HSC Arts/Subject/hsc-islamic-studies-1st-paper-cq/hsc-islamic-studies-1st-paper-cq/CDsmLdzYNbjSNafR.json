{
  "title": "ঢাকা ইমপিরিয়াল কলেজ ২০২৫",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "আদনান একাদশ শ্রেণির শিক্ষার্থী। সে ভর্তির সময় এমন বিষয় পছন্দ করল, যা অধ্যয়নে আল্লাহর নির্দেশ মোতাবেক জীবনযাপন করা যায়। ফলে সে নিজেকে স্রষ্টার নিকট সম্পূর্ণরূপে সোপর্দ করল। তার দিকনির্দেশনায় বোন রহিমাও একটি জায়গায় প্রতিদিন গিয়ে প্রয়োজনীয় জ্ঞান অর্জন করে। রহিমা এখন কাজের শুরুতে, খাদ্য গ্রহণে, পারস্পরিক সাক্ষাতে বিশেষ পরিভাষা ব্যবহার করে।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "যে প্রতিষ্ঠানে ছোট ছোট মুসলিম ছেলেমেয়েদেরকে ইসলামের প্রাথমিক জ্ঞান দান করা হয় তাকে মক্তব বলে।"
        },
        {
          "label": "খ",
          "question": "",
          "explanation": "কথার শুরুতে সালাম পেশ করা ইসলামি সংস্কৃতির অনুশীলন। সালাম অর্থ শান্তি। ইসলামি সংস্কৃতির রীতি হলো- এক মুসলমানের সাথে অন্য মুসলমানের দেখা হলে প্রথমে সালাম বিনিময় করবে। সালাম দেওয়া সুন্নত। আর সালামের উত্তর দেওয়া ওয়াজিব। সালামের মাধ্যমে পরস্পরের মধ্যে পরিচিতি বাড়ে। হিংসা-বিদ্বেষ দূর হয়ে ভালোবাসা বৃদ্ধি পায়।"
        },
        {
          "label": "গ",
          "question": "",
          "explanation": "আদনানের নির্বাচিত বিষয়টি হলো 'ইসলাম শিক্ষা'। যে শিক্ষাব্যবস্থার মাধ্যমে মানুষ আল্লাহ তায়ালার শক্তি ও ক্ষমতা সম্পর্কে জানতে পারে এবং ইসলামি নীতিমালার আলোকে জীবন পরিচালনা করতে সক্ষম হয় তাকে ইসলাম শিক্ষা বলে। এই শিক্ষার মাধ্যমে আল্লাহর ইবাদতের সঠিক নিয়ম-কানুন সম্পর্কে ধারণা পাওয়া যায়। ইসলামকে সঠিকভাবে জানা এবং তা মানার মাধ্যমে মহান আল্লাহর সন্তুষ্টি অর্জনই এ শিক্ষার মূল উদ্দেশ্য। এটি আদনানের অধীত বিষয়ের বর্ণনায়ও লক্ষণীয়। উদ্দীপকের শিক্ষার জন্য এমন একটি বিষয় পছন্দ করল, যা অধ্যয়নে আল্লাহর নির্দেশ মোতাবেক জীবনযাপন করা যায়। ইসলাম শিক্ষা মানুষের শ্রেষ্ঠত্ব ও মর্যাদার মাপাকাঠি। আল্লাহ তায়ালা বলেন, 'যারা জানে আর যারা জানে না, তারা কি সমান?' (সুরা যুমার: ৯)। আসলে যারা ইসলাম শিক্ষা থেকে বঞ্চিত তারা এ শিক্ষা অর্জনকারীদের সমান হতে পারে না। এ শিক্ষা ব্যক্তিকে স্রষ্টার কাছে সম্পূর্ণরূপে সোপর্দ করতে শিক্ষা দেয়। ইসলাম শিক্ষা এমন একটি বিষয় যা অধ্যয়নের মাধ্যমে আল্লাহকে চেনা যায় এবং ইসলামের বিধি-বিধান সম্পর্কে জ্ঞান লাভ করে আল্লাহর সন্তুষ্টি লাভের উপায় জানা যায়। তাই বলা যায়, আদনানের অধীত বিষয়টি আমার পঠিত ইসলাম শিক্ষার সাথে তুলনীয়।"
        },
        {
          "label": "ঘ",
          "question": "",
          "explanation": "রহিমা যে প্রতিষ্ঠানে জ্ঞানার্জন করেছে তা হলো মক্তব যার প্রয়োজনীয়তা অপরিসীম। মক্তব বলা হয় সেই প্রতিষ্ঠানকে যেখানে ছোট ছোট মুসলিম ছেলেমেয়েদেরকে ইসলামের প্রাথমিক জ্ঞানদান করা হয়। সাধারণত মসজিদের বারান্দায়, মাদরাসার সাথে, বৈঠকখানায়, বাড়ির আঙিনায় এ জাতীয় প্রতিষ্ঠান গড়ে তোলা হয়। এ প্রতিষ্ঠানে ইসলামে সংস্কৃতির ব্যাবহারিক দিকগুলো হাতে কলমে শিক্ষা দেওয়া হয়। রহিমার আচরণে যার বাস্তব অনুশীলন লক্ষ্য করা যায়। উদ্দীপকে আদনানের অনুপ্রেরণায় তার বোন রহিমা মক্তবের শিক্ষা গ্রহণ করে। এখন সে কাজের শুরুতে, খাদ্য গ্রহণে, পারস্পরিক সাক্ষাতে বিশেষ পরিভাষা ব্যবহার করে। তার এসব আচরণের মাধ্যমে মক্তবের ইতিবাচক ভূমিকা ফুটে উঠেছে। মক্তব মুসলিম শিশুদের একটি প্রাথমিক পাঠশালা। এখানেই শিশুদেরকে ভবিষ্যতে প্রাতিষ্ঠানিক শিক্ষা গ্রহণের জন্য প্রস্তুত করা হয়। মক্তবেই শিশুর পড়ার অভ্যাস গড়ে উঠে। মক্তবের শিক্ষা শিশুকে শৈশবেই নীতিবান করে তোলে। সত্য-মিথ্যা, ভালো-মন্দ, পবিত্রতা-অপবিত্রতা, হালাল-হারাম প্রভৃতি সম্পর্কে প্রয়োজনীয় প্রাথমিক জ্ঞান শিশুরা এখানেই পেয়ে থাকে। শিক্ষার্থীকে ইবাদতে অভ্যস্ত হওয়ার প্রয়োজনীয় শিক্ষা এখানেই দেওয়া হয়। মক্তবেই শিশু ভবিষ্যতের জন্য ভালো কিছু করার এবং সুনাগরিক হওয়ার প্রেরণা পায়। উপরের আলোচনার পরিপ্রেক্ষিতে বলা যায়, রহিমার মতো মুসলিম শিশুর ধর্মীয় ব্যাবহারিক শিক্ষালাভ ও মানসিক বিকাশে মক্তবের ভূমিকা অপরিসীম।"
        }
      ]
    },
    {
      "number": "2",
      "uddipok": "জনাব আব্দুস সালাম ফল ও সবুজ শাক-সবজিতে ফরমালিনের ব্যবহার ও এর ক্ষতিকর প্রভাব নিয়ে একটি গ্রন্থ রচনা করেন। অন্যদিকে ড. রমিজ উদ্দিন দেশের ভূমিরূপ, রাস্তাঘাট ও নদ-নদী চিহ্নিত একটি মানচিত্র ও এর নানামুখী ব্যবহারের উপায় সম্বলিত নির্দেশনা তৈরি করেন। তাদের উভয়ের গবেষণার মূল্যায়ন করতে গিয়ে জনাব শায়খ আবুল হাসেম বলেন, এ ধরনের গবেষণা দ্বাদশ শতাব্দীর মুসলিম বিজ্ঞানীদের গবেষণার কথা স্মরণ করিয়ে দেয়।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "'দারুল আরকাম' হলো ইসলামের প্রথম পাঠশালা বা শিক্ষা প্রতিষ্ঠান; যা মহানবি হযরত মুহাম্মদ (স) মক্কার সাফা পাহাড়ের পাদদেশে তাঁর সাহাবি আরকাম (রা)-এর বাড়িতে প্রতিষ্ঠা করেন।"
        },
        {
          "label": "খ",
          "question": "",
          "explanation": "আব্বাসীয় শাসনামলে 'বায়তুল হিকমা' প্রতিষ্ঠার মাধ্যমে মুসলিমদের বিজ্ঞানচর্চায় এক নতুন মাইলফলক স্থাপিত হয়। 'বায়তুল হিকমা' হলো একটি বিজ্ঞানাগার বা গবেষণাগার। আব্বাসীয় খলিফা আল-মামুন ৮৩০ খ্রিষ্টাব্দে বাগদাদ (বর্তমানে ইরাকের রাজধানী) নগরীতে এটি প্রতিষ্ঠা করেন। প্রতিষ্ঠার সময় থেকেই এটি মুসলমানদ্রের। জ্ঞান-বিজ্ঞান চর্চায় গুরুত্বপূর্ণ অবদান রাখে। গণিত, জ্যোতির্বিদ্যা, পদার্থবিদ্যা, রসায়ন, ভূগোল ও চিকিৎসাবিদ্যাসহ আধুনিক বিজ্ঞানের বিভিন্ন ক্ষেত্রে এ প্রতিষ্ঠানটির অবদান অনস্বীকার্য। এখানে পারসিক জ্যোতির্বিজ্ঞানের মূল্যবান গ্রন্থগুলো অনুবাদ করা হয়। আল-খাওয়ারিয়মি বায়তুল হিকমায় কর্মরত অবস্থায় বীজগণিতে অবদান রাখেন। মোহাম্মদ মুসা সর্বপ্রথম পদার্থবিদ্যার সূত্রের সর্বজনীনতা প্রমাণ করেন। এসব অবদানের কারণেই বায়তুল হিকমার প্রতিষ্ঠাকে বিজ্ঞানচর্চার ক্ষেত্রে একটি মাইলফলক হিসেবে বিবেচনা করা হয়।"
        },
        {
          "label": "গ",
          "question": "",
          "explanation": "উদ্দীপকের ড. রমিজ উদ্দিনের গবেষণার সাথে মুসলিম জ্ঞান-বিজ্ঞানের অন্যতম শাখা ভূগোলশাস্ত্রের মিল রয়েছে। মুসলিম মনীষীদের ভূগোলবিষয়ক জ্ঞানের উৎস ছিল পর্যবেক্ষণ, অভিজ্ঞতা ও আল-কুরআন। মুসলিম ভূগোলবিদদের মধ্যে মুসা আল খাওয়ারেজেমি পৃথিবীকে 'সাতটি ভূখণ্ডে' বিভক্ত করেন। ইবনে খুরদাদ আরবের প্রধান বাণিজ্যপথ, এবং চীন, জাপান ও কোরিয়ার ভৌগোলিক অবস্থান বর্ণনা করেন। মুসলিম মনীষী আল-ইয়াকুবী তার 'কিতাবুল বুলদান' গ্রন্থে আরব থেকে উত্তর আফ্রিকা পর্যন্ত এলাকার নগরসমূহের বস্তুনিষ্ঠ বিবরণ তুলে ধরেন। আল মুকাদ্দাসী ছিলেন শ্রেষ্ঠতম ভূগোলবিদ। সমুদ্রতত্ত্বের ওপর 'আকবার আল-জামারি' নামে তার একটি তথ্যবহুল বই রয়েছে। এছাড়া আল-বিরুনী নদীর ভূসংস্থান, ভূতত্ত্ব, জোয়ারভাটা, ভূমির পরিমাপমূলক কাজ প্রভৃতি বিষয় নিয়ে আলোচনা করেন। উদ্দীপকে উল্লিখিত ড. রমিজ উদ্দিন দেশের ভূমিরূপ, রাস্তাঘাট ও নদ-নদী চিহ্নিত একটি মানচিত্র প্রস্তুত ও এর নানামুখী ব্যবহারের উপায় সম্বলিত নির্দেশনা তৈরি করেন। এগুলো মূলত ভূগোল বিষয়ক কর্মকাণ্ড। তাই বলা যায়, ড. রমিজ উদ্দিনের গবেষণা মুসলিম জ্ঞান-বিজ্ঞানের ভূগোলশাস্ত্রের সাথে মিল রয়েছে।"
        },
        {
          "label": "ঘ",
          "question": "",
          "explanation": "উদ্দীপকের জনাব আব্দুস সালামের গবেষণার সাথে মুসলিম বিজ্ঞানী জাবির ইবনে হাইয়ানের রাসায়নিক গবেষণার তুলনা করা যায়। মুসলিম মনীষী জাবির ইবনে হাইয়ান হলেন রসায়নশাস্ত্রের জনক। তার বড় কৃতিত্ব হলো তিনি রাসায়নিক সূত্র ও পদ্ধতির ব্যাবহারিক রূপ দেন। তিনি ধাতুর মানগত উন্নতি সাধন করেন। স্টিল ও লোহা তৈরি, মারকাসাইট থেকে স্থায়ী লেখার কালি, চামড়া ও কাপড় রং করা, লোহা সংরক্ষণের জন্য বার্নিস ব্যবহার করার পদ্ধতি প্রয়োগ করেন। ম্যাঙ্গানিজ ডাই-অক্সাইড থেকে কাচ তৈরি করা, এসিডের ঘনত্বের জন্য অম্লরস এবং চোলাই করার পদ্ধতির সফল প্রয়োগ করেন। সাইট্রিক এসিড, সিলভার নাইট্রেড, কিউরিক ক্লোরাইড, এন্টিমনি, আর্সেনিক প্রভৃতি ব্যবহারের বিষয়েও তার বিশেষ জ্ঞান ছিল। তিনি লবণ তৈরির একটি সফল ব্যাবহারিক পদ্ধতিরও উদ্ভাবন করেন। উদ্দীপকের জনাব আব্দুস সালাম ফল ও সবুজ শাক-সবজিতে ফরমালিনের ব্যবহার ও এর ক্ষতিকর প্রভাব নিয়ে একটি গ্রন্থ রচনা করেন। এগুলো মূলত রাসায়নিক গবেষণার সাথে সম্পর্কিত। উপরের আলোচনায় সুস্পষ্ট যে, জাবির ইবনে হাইয়ান যেমন বিভিন্ন রাসায়নিক গবেষণা করেছেন ঠিক তেমনি উদ্দীপকের জনাব আব্দুস সালামও রাসায়নিক গবেষণা বিষয়ক গ্রন্থ রচনা করেছেন।"
        }
      ]
    },
    {
      "number": "3",
      "uddipok": "জনাব বেলাল এলাকার প্রভাবশালী সমাজসেবক ও শিল্পপতি। পুত্র যায়েদকে নিয়ে জুমার নামাজে যাওয়া তার নিয়মিত অভ্যাস। একদিন খুতবা শুনে যায়েদ বলল, আব্বু ইমাম সাহেব যে শিক্ষায় শিক্ষিত আমি সে রকম শিক্ষা গ্রহণ করতে চাই। বেলাল সাহেব পুত্রের ইচ্ছা পূরণে ইমাম সাহেবের শরণাপন্ন হন। তিনি তার পুত্রকে এমন একটি প্রতিষ্ঠানে ভর্তির পরামর্শ দেন, যেখানে বিশুদ্ধভাবে কুরআন শিক্ষা, শিষ্ঠাচার, মাসয়ালা-মাসায়েল শিক্ষা দেওয়া হয়।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "ইসলাম শব্দের অর্থ আত্মসমর্পণ, আনুগত্য করা ইত্যাদি।"
        },
        {
          "label": "খ",
          "question": "",
          "explanation": "ইসলাম শিক্ষা আল্লাহর একত্ববাদের ওপর প্রতিষ্ঠিত হওয়ায় একে তাওহিদভিত্তিক শিক্ষা বলা হয়। 'তাওহিদ' শব্দের অর্থ- একত্ববাদ। ইসলাম শিক্ষার মূলকথা হলো- لَا إِلَهَ إِلَّا اللهُ অর্থ: আল্লাহ ছাড়া কোনো ইলাহ নেই। আল্লাহ তায়ালাকে সৃষ্টিকর্তা, পালনকর্তা, রিজিকদাতা এবং ইবাদত ও আনুগত্যের যোগ্য এক ও অদ্বিতীয় সত্তা হিসেবে মুখে স্বীকার ও অন্তরে বিশ্বাস করার নাম তাওহিদ। তাওহিদে বিশ্বাস ছাড়া কোনো ব্যক্তিই মুমিন বা মুসলমান হতে পারে না। এজন্যই ইসলাম শিক্ষা তাওহিদের ওপর প্রতিষ্ঠিত। পৃথিবীতে যত নবি-রাসুল এসেছেন তাদের প্রত্যেকেই তাওহিদের দাওয়াত দিয়েছেন।"
        },
        {
          "label": "গ",
          "question": "",
          "explanation": "উদ্দীপকে বেলাল সাহেবের পুত্র যায়েদ ইসলাম শিক্ষা গ্রহণের ইচ্ছা প্রকাশ করেছে। ইসলাম শিক্ষা কুরআন ও সুন্নাহভিত্তিক একটি আদর্শ শিক্ষাব্যবস্থা। এ শিক্ষাব্যবস্থায় ইসলামকে একটি পরিপূর্ণ জীবনব্যবস্থা হিসেবে শিক্ষা দেওয়া হয়। এ শিক্ষার প্রতি যায়েদের মন আকৃষ্ট হয়েছে। উদ্দীপকের যায়েদ পিতার সাথে মসজিদে গিয়ে জুমআর খুতবা শুনে ইসলামের প্রতি বিশেষভাবে আকৃষ্ট হয়। তাই সে তার পিতাকে বললো, আব্বু ইমাম সাহেব যে শিক্ষায় শিক্ষিত, আমিও সে ধরনের শিক্ষা গ্রহণ করতে চাই। যেহেতু ইমাম সাহেব জুমআর খুতবায় আলোচনা করছিলেন নিশ্চয়ই তিনি ইসলামের বাণী নিয়েই কথা বলছিলেন। মানুষকে ইসলামের বিধিবিধান, আল্লাহর ইবাদতের পদ্ধতি শেখানো, জীবনের সর্বক্ষেত্রে ন্যায়নীতি প্রতিষ্ঠা করা এবং ব্যক্তির চারিত্রিক উৎকর্ষ সাধন ইসলাম শিক্ষার অন্যতম উদ্দেশ্য। তাই যায়েদ ইসলাম শিক্ষায় পণ্ডিত হতে চায়।"
        },
        {
          "label": "ঘ",
          "question": "",
          "explanation": "ইমাম সাহেব বিশুদ্ধভাবে কুরআন শিক্ষা, শিষ্টাচার, মাসয়ালা-মাসায়েল শিক্ষার জন্য যে প্রতিষ্ঠানে যেতে বলেছেন তা হলো- মক্তব। আরবি 'মক্তব' শব্দের বাংলা অর্থ হলো- লেখার স্থান, বিদ্যালয় বা শিক্ষাকেন্দ্র। এটি ইসলামের মৌলিক বিষয়গুলো সম্পর্কে প্রাথমিক জ্ঞানার্জনের একটি আদর্শ স্থান। এর প্রধান বৈশিষ্ট্য হলো তাওহিদ ভিত্তিক। সাধারণত মসজিদের বারান্দায় বা মাদরাসার সাথে এটি গড়ে তোলা হয়। উদ্দীপকের ইমাম সাহেব এ প্রতিষ্ঠানের প্রতি ইঙ্গিত করেছেন। উদ্দীপকের শিশু পুত্র যায়েদের ইসলাম শিক্ষা গ্রহণের মনোবাসনা পূরণের জন্য ইমাম সাহেব মক্তবে যাওয়ার পরামর্শ দেন। মক্তবে মুসলিম শিশুদের কুরআন তিলাওয়াত, হাদিস, ওজু, গোসল, নামাজ, রোজা, শিষ্টাচার ইত্যাদি মৌলিক বিষয়ের প্রাথমিক শিক্ষা দেওয়া হয়। মক্তবের শিক্ষা শিশুকে শৈশবেই নীতিবান করে তোলে। এখানে সে সত্য-মিথ্যা, ন্যায়-অন্যায়, ভালো-মন্দ, হালাল-হারাম সম্পর্কে প্রয়োজনীয় জ্ঞান লাভ করে। তাই বলা যায়, ইমাম সাহেব যায়েদকে বৈশিষ্ট্যমন্ডিত মস্তবের শিক্ষা গ্রহণের পরামর্শ দিয়ে উত্তম পথ প্রদর্শন করেছেন, যা তার মনের বাসনা পূরণে সহায়ক ভূমিকা পালন করবে। আমাদের আদরের সন্তানদেরও মক্তবের শিক্ষা দিয়ে তাদের মন পবিত্র করতে হবে। উপরের আলোচনার প্রেক্ষিতে আমরা বুঝতে পারি, ইমাম সাহেব ইসলাম শিক্ষা গ্রহণের জন্য জনাব বেলালের পুত্রকে মক্তবে পড়ানোর পরামর্শ দিয়েছেন।"
        }
      ]
    },
    {
      "number": "4",
      "uddipok": "রোহান এইচ, এস, সি পরীক্ষার্থী। আর কিছুদিন পরেই তার ফাইনাল পরীক্ষা। পরীক্ষায় ভাল ফলাফলের আশায় রোহান নিয়মিত লেখাপড়া করে এবং আল্লাহর সাহায্য প্রার্থনা করে। রোহানের এক বন্ধু তার কার্যকলাপ দেখে রোহানকে বলে, 'এত পড়াশুনা করে কী লাভ হবে? আল্লাহর উপর ছেড়ে দাও। তিনিই আমাদের ফলাফল ভাল করে দেবেন'। তাদের কথা-বার্তা শুনে রোহানের বাবা বললেন, 'চেষ্টা না করে হাত-পা গুটিয়ে থাকা বা ভালো ফলাফলের আশায় বসে থাকা ইসলামের আদর্শ নয়'।",
      "tag": "DIC 25",
      "sub_questions": [
        {
          "label": "ক",
          "question": "'বায়তুল মাল' অর্থ কী?",
          "explanation": "বায়তুল মাল অর্থ কোষাগার।"
        },
        {
          "label": "খ",
          "question": "'সবর ইমানের অর্ধাংশ' ব্যাখ্যা করো।",
          "explanation": "ইমানের পূর্ণতা লাভে সবর অপরিহার্য ভূমিকা পালন করে। সবর বা ধৈর্য ছাড়া ইমান পূর্ণতা পায় না। কারণ আল্লাহর প্রতি ইমান পোষণ এবং ইমানের দাবি নিষ্ঠার সাথে পূরণের জন্য সবরের বিকল্প নেই। ধৈর্যহীনতার কারণে মানুষ সঠিক পথ থেকে বিচ্যুত হয়ে যায়। তাই ধৈর্যের সাথে যারা ইবাদত করতে পারে তারা আল্লাহর অশেষ অনুগ্রহ লাভের নিশ্চয়তা পায়। এজন্য রাসুল (স) বলেছেন, 'সবর ইমানের অধাংশ' (বুখারি ও মুসলিম)।"
        },
        {
          "label": "গ",
          "question": "রোহানের চরিত্রে যে গুণাবলি লক্ষ করা যায় তাকে কী বলে? উদ্দীপকের আলোকে ব্যাখ্যা করো।",
          "explanation": "রোহানের চরিত্রে যে গুণাবলি লক্ষ করা যায় তাকে তাওয়াক্কুল বলে। তাওয়াক্কুল হলো কোনো কিছু অর্জনের জন্য চেষ্টা বা সাধনা করার পর সফলতার জন্য মহান আল্লাহর ওপর ভরসা করা। মানুষ তার কাঙ্ক্ষিত ফললাভের আশায় নিজে আগে সাধ্যমতো চেষ্টা করবে, তারপর আল্লাহর ওপর ভরসা করবে এটাই তাওয়াক্কুলের শিক্ষা। রোহানের চরিত্রে এ শিক্ষাই প্রতিফলিত হয়। উদ্দীপকের রোহান এইচ, এস, সি পরীক্ষার্থী। পরীক্ষায় ভালো ফলাফলের আশায় সে নিয়মিত লেখাপড়া করে এবং আল্লাহর সাহায্য প্রার্থনা করে। রোহানের এ গুণাবলি তাওয়াক্কুলের প্রতি নির্দেশ করে। কারণ তাওয়াক্কুল হলো নিজে আগে চেষ্টা করার পর ভালো ফলাফলের জন্য আল্লাহর উপর ভরসা করা। সুতরাং বলা যায়, রোহানের নিয়মিত লেখাপড়া করা এবং আল্লাহর সাহায্য প্রার্থনা করার গুণাবলি তাওয়াক্কুলকেই নির্দেশ করে।"
        },
        {
          "label": "ঘ",
          "question": "রোহানের বাবার বক্তব্যের যৌক্তিকতা তোমার পাঠ্যবইয়ের আলোকে বিশ্লেষণ করো।",
          "explanation": "চেষ্টা না করে হাত-পা গুটিয়ে থাকা বা ভালো ফলাফলের আশায় বসে থাকা ইসলামের আদর্শ নয়'- তাওয়াক্কুল সম্পর্কিত রোহানের বাবার এ বক্তব্যটি যথার্থ এবং যুক্তিযুক্ত। কোনো কিছু অর্জনের জন্য চেষ্টা করার পর সফলতার জন্য মহান আল্লাহর ওপর ভরসা রাখাকে তাওয়াক্কুল বলে। তাওয়াক্কুলের শর্ত হলো, ব্যক্তি প্রথমে নিজে চেষ্টা করবে, তারপর সফলতার জন্য আল্লাহর ওপর ভরসা করবে। যা রোহানের বাবার বক্তব্যেও ফুটে ওঠে। উদ্দীপকের রোহানের বাবা তার ছেলের বন্ধুর কথা শুনে তাকে তাওয়াক্কুল সম্পর্কে সঠিক ধারণা দেন। রোহানের বন্ধু ভালো ফলাফলের জন্য পড়াশোনার প্রতি গুরুত্ব না দিয়ে শুধু আল্লাহর উপর ভরসা করার কথা বলে। তার এ কথা শুনে রোহানের বাবা বলেন, চেষ্টা না করে হাত-পা গুটিয়ে থাকা বা ভালো ফলাফলের আশায় বসে থাকা ইসলামের আদর্শ নয়। তাওয়াক্কুল সম্পর্কে রোহানের বাবার এ উক্তিটি যথার্থ। কারণ তাওয়াক্কুলের বিধান হলো ব্যক্তি আগে নিজে চেস্টা করবে তারপর ভালো ফলাফলের জন্য আল্লাহর ওপর ভরসা করবে। কেউ যদি খাবার তৈরি না করে উপকরণগুলো নিয়ে বসে থাকে এবং ক্ষুধা মেটানোর জন্য শুধু আল্লাহর উপর ভরসা করে, তাহলে তার ক্ষুধার নিবৃত্তি হবে না। তাই তাওয়াক্কুল সম্পর্কিত রোহানের বাবার বক্তব্যটি যথার্থ।"
        }
      ]
    },
    {
      "number": "5",
      "uddipok": "জনাব সোহেল ইমরানের তিন সন্তানের সংসারে বেশ সুখেই দিন কাটছিল। হঠাৎ ছোট ছেলে শাহেদ প্রচন্ড জ্বরে আক্রান্ত হলে দৃষ্টি লোপ পেতে থাকে। দ্রুত চিকিৎসকের কাছে নিয়ে যাওয়া হলে ডাক্তার তিন সপ্তাহের চিকিৎসা দেন। এর পরও শাহেদের দৃষ্টি দিন দিন অবনতি হতে থাকে এবং শেষপর্যন্ত দৃষ্টিহীন হয়ে পড়ে। এ অবস্থায় তার লেখাপড়ার জন্য তার পিতা তাকে বিশেষ চাহিদাসম্পন্ন স্কুলে ভর্তি করে দেন। পক্ষান্তরে, আব্দুল আলিম পাঁচ সন্তানের জনক, তার সংসারে অভাব লেগেই থাকে। সংসারে সচ্ছলতা আনার জন্য তার আট বছরের ছেলেকে কারখানায় কাজ করার জন্য পাঠিয়ে দেন।",
      "tag": "DIC 25",
      "sub_questions": [
        {
          "label": "ক",
          "question": "'আখলাক' শব্দের অর্থ কী?",
          "explanation": "আখলাক শব্দের অর্থ চরিত্র, স্বভাব ইত্যাদি।"
        },
        {
          "label": "খ",
          "question": "আমি জিন ও মানবজাতিকে একমাত্র আমার ইবাদাত বন্দেগি করার জন্য সৃষ্টি করেছি।-ব্যাখ্যা কর।",
          "explanation": "আমি জিন ও মানুষকে ইবাদাত করার জন্য সৃষ্টি করেছি- এটি মহান আল্লাহর বাণী এবং পবিত্র কুরআনের সূরা আয যারিয়াতের ৫৬ নং আয়াত। এ আয়াতে মহান আল্লাহ জিন ও মানবজাতি সৃষ্টির উদ্দেশ্য জানিয়েছেন। তাই জিন ও মানুষকে কেবল তাঁরই সন্তুষ্টি লাভের আশায় তাঁরই গোলামি করতে হবে। অন্য কারও গোলামি করলে বা আনুগত্য করলে তা গ্রহণযোগ্য হবে না। এ মর্মে আল্লাহ তায়ালা বলেন, مَا أَمِرُوْا إِلَّا لِيَعْبُدُوا اللَّهَ مُخْلِصِينَ له الدين; অর্থাৎ \"তারা তো আদিষ্ট হয়েছিল আল্লাহর আনুগত্যে বিশুদ্ধ চিত্ত হয়ে একনিষ্ঠভাবে তারই ইবাদাত করতে।\" (সূরা আল-বায়্যিনাহ ৫) সুতরাং আমাদের উচিত আন্তরিকতার সাথে আল্লাহর ইবাদাত করা।"
        },
        {
          "label": "গ",
          "question": "উদ্দীপকে উল্লিখিত সন্তানের প্রতি জনাব সোহেল ইমরানের তৎপরতায় কী ফুটে উঠেছে, তা বিশ্লেষণ কর।",
          "explanation": "সন্তানের প্রতি জনাব সোহেল ইমরানের তৎপরতায় সন্তানের প্রতি পিতার কর্তব্যের বিষয়টি ফুটে উঠেছে। সন্তান জন্মগ্রহণের পর পিতার অনেক দায়িত্ব-কর্তব্য রয়েছে। কেননা ইসলামি বিধানমতে সন্তান ভূমিষ্ঠ হওয়ার পর পরই পিতার ওপর কতকগুলো গুরুদায়িত্ব ও কর্তব্য এসে পড়ে, যা পিতাকে অবশ্যই পালন করতে হবে। এ মর্মে প্রিয়নবি (সা.) ঘোষণা করেন- حق الوالد على الولي ثلاثة أشياء أن يحسن اسمة الما ولد و يعلمه الكتاب اذا عقل ويزوجة إِذا أفراق অর্থ: পিতার ওপর সন্তানের হক হচ্ছে তিনটি। ১. জন্মের পর পরই তার জন্য উত্তম একটি নাম রাখতে হবে। ২. জ্ঞান-বুদ্ধি বাড়লে তাকে ইসলাম শিক্ষা দিতে হবে। ৩. আর সে যখন সামর্থবান হবে, তখন তার বিয়ের ব্যবস্থা করতে হবে। শিশু ভূমিষ্ঠ হওয়ার পর পরই শিশুর ডান কানে আজান ও বাম কানে ইকামত-এর ফধ্বনি শোনাতে হবে। সন্তান জন্মের প্রথম কিংবা সপ্তম দিবসে ইসলামসম্মত নাম নির্বাচন করা ও সামর্থা অনুযায়ী আকিকা করতে হবে। ছেলে সন্তানের সময়মতো খাতনা করাতে হবে। মৌলিক চাহিদা পূরণ করে ঐকান্তিক দরদ, ভালোবাসা ও স্নেহমমতার কোমল পরশে সন্তানদেরকে অতি যত্নসহকারে প্রতিপালন করা উচিত। এ মর্মে আল্লাহর ঘোষণা- وَعَلَى الْمَوْلُودِ لَهُ رِزْقُهُنَّ وَكِسْوَتُهُنَّ بِالْمَعْرُوفِ অর্থ: \"আর পিতার কর্তব্য যথানিয়মে তাদের ভরণ-পোষণ প্রদান করা।\" (সূরা আল-বাকারা: ২৩৩) সন্তানের জীবনের নিরাপত্তা, চিকিৎসা, রোগমুক্ত রাখা, স্বাস্থ্যবানরূপে গড়ে তোলা এবং জীবনের উন্নতি ও বিকাশকল্পে সুশিক্ষা প্রদানে পিতাকে যথোপযুক্ত দায়িত্ব পালন করতে হবে। পিতা সর্বদা সন্তানের কল্যাণকামী হবেন এবং তাদের সৎপথে চালাবেন। তাদের জন্য দুআ করবেন। শিশু সন্তানের স্বাভাবিক ও সুদ্ধ বিকাশের জন্য পিতামাতার মধ্যে সম্প্রীতিময় দাম্পত্যজীবন একান্ত অপরিহার্য।"
        },
        {
          "label": "ঘ",
          "question": "উদ্দীপকে উল্লিখিত জনাব আব্দুল আলিমের কর্মে যা প্রকাশ পেয়েছে তার সামাজিক প্রভাব মূল্যায়ন কর।",
          "explanation": "জনাব আবদুল আলীমের কর্মে সন্তানের প্রতি পিতার দায়িত্বে অবহেলার বিষয়টি ফুটে উঠেছে । সন্তান জন্মগ্রহণের পর পিতার অনেক দায়িত্ব-কর্তব্য রয়েছে। কেননা ইসলামি বিধানমতে সন্তান ভূমিষ্ঠ হওয়ার পর পরই পিতার ওপর কতকগুলো গুরুদায়িত্ব ও কর্তব্য এসে পড়ে, যা পিতাকে অবশ্যই পালন করতে হবে। এ মর্মে প্রিয়নবি (সা.) ঘোষণা করেন- حَقَّ الْوَالِدِ على الولد ثلاثة أشياء أن يحسن اسْمَهُ إِذَا وَلَدَ وَيُعْلَمَهُ الْكِتَابَ اذا عَقَلَ وَيَزوجُهُ إِذا أَدرك. অর্থ: পিতার ওপর সন্তানের হক হচ্ছে তিনটি। ১. জন্মের পর পরই তার জন্য উত্তম একটি নাম রাখতে হবে। ২. জ্ঞান-বুদ্ধি বাড়লে তাকে ইসলাম শিক্ষা দিতে হবে। ৩. আর সে যখন সামর্থবান হবে, তখন তার বিয়ের ব্যবস্থা করতে হবে। পিতামাতার উচিত মৌলিক চাহিদা পূরণ করে ঐকান্তিক দরদ, ভালোবাসা ও স্নেহমমতার কোমল। পরশে সন্তানদেরকে অতি যত্নসহকারে প্রতিপালন করা উচিত। এ وَعَلَى الْمَوْلُودِ لَهُ رِزْقهن وكسوتهن بِالْمَعْرُوف - অর্থ: \"আর পিতার কর্তব্য যথানিয়মে তাদের ভরণ-পোষণ প্রদান করা।\" (সূরা বাকারা : ২৩৩( وحملته وفصالة ثلقون আর তার গর্ভধারন ও দুগ্ধদানের সময় হলো ত্রিশমাস। সন্তানের জীবনের নিরাপত্তা, চিকিৎসা, রোগমুক্ত রাখা, স্বাস্থ্যবানরূপে গড়ে তোলা এবং জীবনের উন্নতি ও বিকাশকল্পে সুশিক্ষা প্রদানে পিতামাতাকে যথোপযুক্ত দায়িত্ব পালন করতে হবে। পিতামাতা সর্বদা সন্তানের কল্যাণকামী হবেন এবং তাদের সৎপথে চালাবেন। তাদের জন্য আয় করবেন। শিশু সন্তানের স্বাভাবিক ও সুদ্ধ বিকাশের জন্য পিতামাতার মধ্যে সম্প্রীতিময় দাম্পত্যজীবন একান্ত অপরিহার্য। পরিশেষে বলা যায় পরিবার ও সন্তানদের প্রতি জনাব আবদুল আলীমের কর্মে চরম অবহেলার বিষয়টি ফুটে উঠেছে।"
        }
      ]
    },
    {
      "number": "6",
      "uddipok": "রাশেদ পিতামাতার একমাত্র সন্তান। লেখাপড়া শেষ করে তিনি এখন ঢাকায় একটি সরকারি অফিসে চাকরি করেন। একদিন তিনি মোবাইল ফোনের মাধ্যমে জানতে পারলেন তার মা ভীষণ অসুস্থ। তিনি দ্রুত তার মাকে অ্যাম্বুলেন্সে করে ঢাকায় নিয়ে একটি হাসপাতালে ভর্তি করলেন। পরীক্ষা-নিরীক্ষার পর ডাক্তার জানালেন, তার মায়ের অপারেশন করাতে হবে। এতে খরচ পড়বে প্রায় এক লক্ষ টাকা। রাশেদ বিষয়টি নিয়ে চিন্তিত হলে তার স্ত্রী ফাতেমা বললেন, চিন্তার কোনো কারণ নেই। ব্যাংকে আমার জমানো টাকা উঠিয়ে আম্মার অপারেশন করাও।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "মোহরানা স্ত্রীর অধিকার।"
        },
        {
          "label": "খ",
          "question": "",
          "explanation": "ইসলামি পরিবার শিক্ষামূলক বিভিন্ন কাজ সম্পাদনের মাধ্যমে শিক্ষালয় হিসেবে ভূমিকা পালন করে। পরিবার হলো স্নেহ-মায়া-মমতা ও ভালোবাসার বন্ধনে গঠিত একটি ক্ষুদ্র সামাজিক প্রতিষ্ঠান। পারিবারিক জীবনে ছোট-বড় সবার নৈতিক চরিত্র গঠন ও মানসিক' উৎকর্ষ সাধনের বিশেষ প্রয়োজন রয়েছে। ইসলামি পরিবারে মা-বাবা, ভাই-বোন ও অন্যান্য সদস্যদের পারস্পরিক সহায়তায় শিশুরা ইসলামের প্রাথমিক জ্ঞান, বর্ণমালা, সততা, শিষ্টাচার, নিয়মানুবর্তিতা প্রভৃতি শিক্ষা লাভ করে। তাই ইসলামি পরিবারকে একটি শিক্ষালয় হিসেবে অভিহিত করা হয়।"
        },
        {
          "label": "গ",
          "question": "",
          "explanation": "উদ্দীপকের রাশেদের কার্যকলাপ তথা মায়ের প্রতি যথাযথ দায়িত্ব পালন কুরআন ও হাদিসের আলোকে একটি প্রশংসনীয় কাজ। মা সন্তানকে গর্ভেধারণ করে সীমাহীন কষ্ট সহ্য করেন, দীর্ঘ দুই বছর বুকের দুধ পান করান এবং যত্নসহকারে লালন পালন করেন। মা অসুস্থ হলে সন্তানদের দায়িত্ব পরম মমতার সাথে তার সেবা করা এবং সুচিকিৎসার ব্যবস্থা করা। যা রাশেদের কার্যকলাপেও পরিলক্ষিত হয়। উদ্দীপকে উল্লেখিত পিতামাতার একমাত্র সন্তান রাশেদ লেখাপড়া শেষ করে ঢাকায় একটি সরকারি অফিসে চাকরি করেন। হঠাৎ জানতে পারলেন তার মা ভীষণ অসুস্থ। তিনি দ্রুত মাকে ঢাকায় নিয়ে এসে একটি হাসপাতালে ভর্তি করেন। তার এ কাজে মায়ের সেবা অগ্রাধিকার পেয়েছে। একদিন রাসুল (স) বলেন \"সে ধ্বংস হোক, সে ধ্বংস হোক, সে ধ্বংস হোক। সাহাবিরা জিজ্ঞাসা করলেন, হে আল্লাহর রাসুল (স) কে ধ্বংস হবে? তিনি বলেন, যে তার মাতাপিতার দুই জনের একজনকে অথবা উভয়কে বৃদ্ধাবস্থায় পেল অথচ তাদের সেবা করে জান্নাতে প্রবেশ করতে পারল না\" (মুসলিম)। তাই প্রত্যেক সন্তানের উচিত পিতামাতার সাথে উত্তম আচরণ করা। বিপদে-আপদে তাদের পাশে থাকা। তাদের বার্ধক্যে বা অসুস্থতায় সাধ্যমতো সেবাযত্ন ও চিকিৎসার ব্যবস্থা করা।"
        },
        {
          "label": "ঘ",
          "question": "",
          "explanation": "উদ্দীপকের ফাতেমার কাজটি যথার্থ সহানুভূতিপূর্ণ। সমাজজীবনে এরূপ কর্মকাণ্ডের গুরুত্বপূর্ণ প্রভাব রয়েছে। স্বামী-স্ত্রী পরস্পরের পরিপূরক। স্বামীর জন্য স্ত্রী এবং স্ত্রীর জন্য স্বামী হলেন মহান আল্লাহ তায়ালার এক বিশেষ নিয়ামত। এ কারণেই স্ত্রী স্বামীর অর্ধাঙ্গিনী, জীবনসঙ্গিনী ও সহধর্মিনী। অপরদিকে স্বামীও স্ত্রীর জীবনসঙ্গী, রক্ষক ও নিরাপদ আশ্রয়স্থল। সমাজের প্রতিটি স্ত্রী যদি তার স্বামীর বিপদের সময় সাহায্য-সহযোগিতা করে এবং মানসিক ভাবে সান্ত্বনা দেয় তাহলে স্বামীর কাজ সহজ হয়ে যায়। যা ফাতেমার চরিত্রে লক্ষ করা যায়। উদ্দীপকের রাশেদ পিতামাতার একমাত্র সন্তান। লেখাপড়া শেষ করে তিনি ঢাকায় একটি সরকারি অফিসে চাকরি করেন। একদিন তার মায়ের ভীষণ অসুস্থতার কথা শুনে তিনি মাকে অ্যাম্বুলেন্সে করে দ্রুত ঢাকায় নিয়ে আসেন এবং একটি হাসপাতালে ভর্তি করেন। পরীক্ষা-নিরীক্ষার পর ডাক্তার জানালেন, তার মায়ের অপারেশনের জন্য প্রায় এক লক্ষ টাকার প্রয়োজন। ডাক্তারের এ কথায় রাশেদ চিন্তিত হলে তার স্ত্রী তাকে চিন্তা করতে নিষেধ করলেন। ব্যাংকে তার জমানো টাকা উঠিয়ে শাশুড়ির অপারেশন করাতে বললেন। তার এ বক্তব্যের মাধ্যমে একজন সত্যিকারের আদর্শবান স্ত্রীর পরিচয় ফুটে ওঠেছে। সুতরাং, স্বামী-স্ত্রী পরস্পরের প্রতি সহানুভূতিশীল আচরণ করলে পারিবারিক জীবন শান্তিময় হয়ে ওঠে। যার প্রত্যক্ষ প্রভাবে সমাজজীবনও শান্তি ও সৌহার্দপূর্ণ হয়ে ওঠে।"
        }
      ]
    },
    {
      "number": "7",
      "uddipok": "মিসেস ফাতেমা আজ ইলিশ ও পোলাও রান্না করে পরিবারের সবাইকে - নিয়ে খেতে বসে এক বাটি ইলিশ-পোলাও পাশের বাসায় পাঠিয়ে দেন। - বিকালবেলা ফাতেমার স্বামী মুকুল ফ্রিজ থেকে দুটি বড় ইলিশ মাছ নিয়ে মহল্লার অপরপ্রান্তে বসবাসকারী ফুফুকে দেখতে যান। রাতের খাবার খেয়ে সেখান থেকে ফিরে আসেন।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "ইসলামে পরনিন্দাকে গিবত বলা হয়।"
        },
        {
          "label": "খ",
          "question": "",
          "explanation": "মসজিদকে কেন্দ্র করে ইসলামি সমাজের সব কর্মকাণ্ড পরিচালিত হয়। মসজিদে আল্লাহ তায়ালার ইবাদতের পাশাপাশি সামাজিক, অর্থনৈতিক, রাষ্ট্রীয় ও আন্তর্জাতিক বিভিন্ন বিষয়ে এটি গুরুত্বপূর্ণ ভূমিকা পালন করে। মানুষকে ইমান-আমলের প্রতি উদ্বুদ্ধ, সমাজে শান্তি-শৃঙ্খলা প্রতিষ্ঠা, নিরক্ষরতা দূরীকরণ, সন্ত্রাস, দুর্নীতি ও নারী নির্যাতন প্রতিরোধে মসজিদের ভূমিকা অপরিসীম। আর এভাবেই মসজিদকেন্দ্রিক সমাজব্যবস্থা গড়ে ওঠে।"
        },
        {
          "label": "গ",
          "question": "",
          "explanation": "নিম্নের অনুরূপ: সেলিমের সাথে মাসুদের সদাচরণের মাধ্যমে প্রতিবেশীর অধিকার ও তাদের প্রতি কর্তব্য পালনের বিষয়টি ফুটে উঠেছে। পাশাপাশি স্থায়ী বা অস্থায়ীভাবে অবস্থানকারীকে প্রতিবেশী বলে। ঘরের পাশে ঘর, বাড়ির পাশে বাড়ি, একটি পরিবারের পাশে আরেকটি পরিবারের উপস্থিতির মাধ্যমেই পাড়া ও মহল্লা গড়ে ওঠে। আর এভাবে যারা কাছাকাছি বাস করে, তারা পরস্পরের প্রতিবেশী। আন্তরিক ও শান্তিপূর্ণ সামাজিক জীবনের জন্য প্রতিবেশীর প্রতি দায়িত্ব-কর্তব্য পালনের গুরুত্ব অপরিহার্য। প্রতিবেশীর সাথে সুসম্পর্ক বজায় রাখা ইসলামি সমাজ ব্যবস্থায় অপরিহার্য কর্তব্য হিসেবে চিহ্নিত হয়েছে। ইসলামি জীবনদর্শনে মানুষকে দুটো কর্তব্য পালন করতে বলা হয়েছে। আর তা হলো-হাক্কুল্লাহ বা আল্লাহর হক এবং হাক্কুল ইবাদ বা বান্দার হক। প্রতিবেশীর প্রতি কর্তব্য পালন করা হাক্কুল ইবাদের অন্তর্ভুক্ত। ইসলামি সমাজব্যবস্থায় প্রতিবেশীর অধিকার হলো- (i) সদাচরণ পাওয়ার অধিকার (ii) নিরাপত্তা পাওয়া (iii) বিপদে-আপদে কাছে পাওয়া প্রভৃতি। এটি মাসুদের কর্মকাণ্ডেও পরিলক্ষিত হয়। উদ্দীপকের মাসুদ তার দরিদ্র প্রতিবেশী সেলিমের খোঁজ-খবর নেন এবং প্রয়োজনে টাকা ধার দেন। তার 'সন্তানদের স্নেহ করেন। মাসুদের এসব কাজের মাধ্যমে প্রতিবেশীর হক আদায় হয়েছে। প্রত্যেক মুসলিমের প্রতিবেশীর হক আদায় করা উচিত।"
        },
        {
          "label": "ঘ",
          "question": "",
          "explanation": "হ্যাঁ, মুকুলের কর্মকাণ্ডে সমাজজীবনের একটি দায়িত্ব আত্মীয়-স্বজনের অধিকার আদায়ের বিষয় তথা উপহার দেওয়ার বিষয়টি সম্পর্ণরূপে প্রতিফলিত হয়। ইসলামি সমাজব্যবস্থায় আত্মীয়-স্বজনের প্রতি অপর আত্মীয়ের কতিপয় দায়িত্ব ও কর্তব্য রয়েছে। মাতাপিতার পরে সদাচরণ পাওয়ার অধিকার আত্মীয়-স্বজনের। আল্লাহ বলেন, 'মাতাপিতা এবং আত্মীয়-স্বজনের প্রতি ইহসান কর' (সুরা আন-নিসা; ৩৬)। এক আত্মীয়ের বিপদে-আপদে সাহায্য-সহযোগিতা করা অপর আত্মীয়ের কর্তব্য। বিভিন্ন উৎসব উপলক্ষ্যে এক আত্মীয় অপর আত্মীয়কে উপহার দিতে পারে। এ বিষয়টিই প্রতিফলিত হয়েছে মুকুলের কর্মকাণ্ডে। উদ্দীপকে উল্লেখ করা হয়েছে, মিসেস ফাতেমার স্বামী মুকুল ফ্রিজ থেকে দুটি ইলিশ মাছ নিয়ে তার খালাকে দেখতে যান। রাতে খালার সাথে খাওয়া-দাওয়া করেন। তার এ কাজের মাধ্যমে আত্মীয়ের, সাথে সুসম্পর্ক বজায় রাখা ও তাদের অধিকার আদায়ের এই একটি বিষয় প্রতিফলিত হয়েছে। ইসলামে আত্মীয়দের সাথে সুম্পর্ক বজায় রাখাকে অত্যন্ত গুরুত্ব দেওয়া হয়েছে। আল্লাহ তায়ালা বলেন, 'তোমরা আত্মীয়তার সম্পর্ক ছিন্ন করো না\" (সুরা মুহাম্মদ ২২-২৩)। আত্মীয়দের সাথে সদ্ব্যবহার সাহায্য ও দয়া প্রদর্শন ইবাদতের অংশ। পরিশেষে বলা যায়, মুকুলের কর্মকাণ্ডে আত্মীয়দের ব্যাপারে তার একটি দায়িত্ব পালন করা হয়েছে।"
        }
      ]
    },
    {
      "number": "8",
      "uddipok": "একদিন ননীবাবু তার সহকর্মী জাভেদ সাহেবের কাছে জানতে চাইলেন- এই এলাকার পরিবেশ কীভাবে এমন পরিষ্কার-পরিচ্ছন্ন থাকে? উত্তরে জাভেদ সাহেব বললেন- মসজিদের ইমাম সাহেবের নেতৃত্বে সম্মিলিত উদ্যোগে এখানকার পরিবেশ এমন সুন্দর রাখার ব্যবস্থা করা হয়েছে। শুধু তাই নয় ইমাম সাহেব নিরক্ষরতা দূরীকরণে, বেকারত্ব দূরীকরণে, সমাজে নানারকম সমস্যা সমাধানেও দায়িত্ব পালন করে থাকেন।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "\"জিন ও মানুষ জাতিকে আমি আমার ইবাদতের জন্য সৃষ্টি করেছি\"-এ বাণীটি সুরা আয-যারিয়াতের ৫৬ নম্বর আয়াতের অন্তর্গত।"
        },
        {
          "label": "খ",
          "question": "",
          "explanation": "কথা, কাজ, আচরণ, অঙ্গভঙ্গি, লেখা ইত্যাদির মাধ্যমে কোনো নারীকে উত্ত্যক্ত করাকে ইভটিজিং বলা হয়। ইভটিজিং একটি মারাত্মক সামাজিক অনাচার। অনেক বখাটে ছেলে মেয়েদেরকে দেখলে ঠাট্টা-বিদ্রুপ করে, উপহাস করে। অনেকে জোর করে কথা বলতে চায়, চলার পথে বাধা সৃষ্টি করে। অনেকে অনাকাঙ্ক্ষিত চিঠি লিখে মেয়েদেরকে বিরক্ত করে। এ সবগুলোই ইভটিজিং এর অন্তর্ভুক্ত।"
        },
        {
          "label": "গ",
          "question": "",
          "explanation": "জাভেদ সাহেব ইমাম সাহেব কর্তৃক পালিত কিছু দায়িত্বের কথা উল্লেখ করেছেন। এসব দায়িত্ব ইসলামি সমাজে ইমামের পেশায় নিযুক্ত সবাইকে পালন করতে হয়। এগুলো ইমামের দায়িত্ব ও কর্তব্য। ইমাম অর্থ নেতা, অগ্রণী, পরিচালক ইত্যাদি। ইসলামি শরিয়তের পরিভাষায়, মুসলিম সমাজের ধর্মীয় নেতাকে ইমাম বলা হয়। সমাজের নেতা মানে মসজিদেরও নেতা। মূলত ইসলামি সমাজব্যবস্থায় ইমাম হলেন নির্বাচিত নেতা। মুসলিম সমাজের সামাজিক, রাষ্ট্রীয়, অর্থনৈতিক ও ধর্মীয় কাজে নেতৃত্ব দেওয়া তার প্রধান দায়িত্ব। মূলত মুসলিম সমাজে ইমামগণ সামাজিক ও রাষ্ট্রীয় ক্ষেত্রে বিভিন্ন ধরনের দায়িত্ব পালন করে থাকেন। উদ্দীপকে জাভেদ সাহেব বলেন, মসজিদের ইমাম সাহেবের নেতৃত্বে সম্মিলিত উদ্যোগে পরিবেশ সুন্দর রাখার ব্যবস্থা করা হয়েছে। শুধু তাই নয়, ইমাম সাহেব নিরক্ষরতা, বেকারত্ব দূরীকরণ এবং সমাজের নানা রকম সমস্যা সমাধানেও দায়িত্ব পালন করে থাকেন। তাছাড়া সমাজের বিভিন্ন ধরনের সামষ্টিক কাজে ইমামকে গুরুত্বপূর্ণ দায়িত্ব পালন করতে হয়। গণশিক্ষা বিস্তারের জন্য নৈশবিদ্যালয় পরিচালনা, সামাজিক সমস্যা সমাধানে সহায়তা প্রদান, পরিচ্ছন্নতা অভিযান পরিচালনা প্রভৃতি ইমামের দায়িত্বসমূহের মধ্যে অন্যতম।"
        },
        {
          "label": "ঘ",
          "question": "",
          "explanation": "জাভেদ সাহেব কর্তৃক উল্লেখিত নিরক্ষরতা দূরীকরণে ইমাম সাহেব গুরুত্বপূর্ণ ভূমিকা পালন করেন। ইসলামি সমাজব্যবস্থায় ইমাম হলেন নির্বাচিত নেতা। মুসলিম সমাজের রাষ্ট্রীয়, সামাজিক, অর্থনৈতিক ও ধর্মীয় কাজে নেতৃত্ব দেওয়া তার দায়িত্ব। ইমাম সাহেব বিভিন্ন সামাজিক কাজে গুরুত্বপূর্ণ ভূমিকা পালন করতে পারেন। গণশিক্ষা বিস্তার বা নিরক্ষরতা দূরীকরণে নৈশবিদ্যালয় পরিচালনায় নেতৃত্বদান করার পাশাপাশি বিভিন্ন সামাজিক কর্মকান্ডে গুরুত্বপূর্ণ দায়িত্ব পালন করেন। উদ্দীপকে জাভেদ সাহেব বলেন, নিরক্ষরতা দূরীকরণে ইমাম সাহেব দায়িত্ব পালন করে থাকেন। এর দ্বারা ইমাম সাহেবের উপর অর্পিত দায়িত্ব পালন যথার্থভাবে ফুটে উঠেছে। নিরক্ষরতা দূরীকরণে ইমাম সাহেব গুরুত্বপূর্ণ ভূমিকা পালন করেন। শিশুদের প্রাথমিক শিক্ষা দেওয়ার জন্য তিনি মসজিদে মস্তব প্রতিষ্ঠা করেন। ইমাম ও মুয়াযযিন সাহেব শিশুদের শিক্ষা দেওয়ার দায়িত্ব পালন করেন। পাঁচ ওয়াক্ত সালাত আদায়ের পর মসজিদে ইমাম সাহেব নিজে উদ্যোগী হয়ে অবশিষ্ট সময় মসজিদের পরিচ্ছন্ন পরিবেশ ও পবিত্র ব্যবস্থাপনা এবং বয়স্ক শিক্ষার কাজে ব্যবহার করতে পারেন। ইমাম সাহেব মসজিদে নৈশবিদ্যালয় স্থাপন ও পরিচালনায় নেতৃত্ব দেবেন। দিনে কর্মব্যস্ততার জন্য যেসব মানুষ ইচ্ছা থাকা সত্ত্বেও নিজেদেরকে নিরক্ষরতার অভিশাপ মুক্ত করতে পারেন না, তারা নৈশবিদ্যালয়ে পড়বেন। সুতরাং বলা যায়, নিরক্ষরতা দূরীকরণে ইমাম সাহেবের ভূমিকা অনস্বীকার্য।"
        }
      ]
    },
    {
      "number": "9",
      "uddipok": "জনাব শামীম একজন ব্যবসায়ী। বছর শেষে তার সম্পদের হিসাব করে নির্দিষ্ট একটি অংশ গরিবদের মাঝে বণ্টন করেন। অপরদিকে, তার প্রতিবেশী নাসিম একজন ধনী কৃষক। তার জমির উৎপাদিত ফসলের কোনো অংশই গরিবদেরকে দেন না।",
      "tag": "DIC 25",
      "sub_questions": [
        {
          "label": "ক",
          "question": "'উশর' শব্দের অর্থ কী?",
          "explanation": "'উশর' শব্দের অর্থ এক-দশমাংশ।"
        },
        {
          "label": "খ",
          "question": "\"যাকাত ইসলামের ভ্রাতৃত্ববন্ধনের সেতু।\"- ব্যাখ্যা কর।",
          "explanation": "জাকাত হলো ইসলামের সেতুবন্ধস্বরূপ। জাকাত প্রদানের মাধ্যমে ধনী ও গরিবের মধ্যে বৈষম্য দূর হয় এবং পারস্পরিক সম্পর্ক। নিকটবর্তী ও ঘনিষ্ঠ হয়। আবার অভাবের তাড়নায় যারা ইসলাম বিমুখ হয়, জাকাত প্রদান করে তাদেরকে ইসলামের সাথে জুড়ে দেওয়া যায়। তাই জাকাতকে ইসলামের সেতুবন্ধ বলা হয়।"
        },
        {
          "label": "গ",
          "question": "উদ্দীপকে উল্লিখিত জনাব শামীমের কর্মকান্ডে ইসলামের কোন বিধানটি ফুটে উঠেছে? উহার সামাজিক গুরুত্ব নির্ণয় কর।",
          "explanation": "উদ্দীপকে উল্লিখিত জনাব শামীমের কর্মকাণ্ডে জাকাতের বিধানটি ফুটে উঠেছে। মূলত ইসলামি অর্থনীতির একটি বিশাল অংশ জুড়ে জাকাত রয়েছে। তাই এর সামাজিক ও অর্থনৈতিক গুরুত্ব অপরিসীম। জাকাতের সামাজিক গুরুত্ব আলোচনা করা হলো- জাকাতের সামাজিক গুরুত্ব নিচে। ১. ভ্রাতৃত্ববোধের উন্মেষ: আল্লাহ বলেন, \"তারা যদি তাওবা করে, সালাত আদায় করে এবং জাকাত প্রদান করে তাহলে দ্বীনের সূত্রে তোমাদের ভাই হয়ে যাবে।\" (সূরা তাওবা: ১১) প্রকৃতই এর মাধ্যমে মুসলিমদের সম্পর্ক আরও সুদৃঢ় হয়। ২. সমৃদ্ধ সমাজ প্রতিষ্ঠা: দরিদ্রতার অভিশাপমুক্ত সমৃদ্ধ ও উন্নত সমাজ প্রতিষ্ঠায় জাকাত বিশেষ গুরুত্বপূর্ণ। কেননা জাকাতলব্ধ অর্থ সামাজিক অভাব-অনটন বিমোচনেই ব্যয় হয়। ৩. ভ্রাতৃত্ব সুদৃঢ়করণ: মুসলমান পরস্পর ভাই ভাই। কিন্তু ধনবৈষম্যের দরুন সে ভ্রাতৃত্ব ছিন্ন হয়ে যায়। ধনী ও গরিবের মধ্যে এক বিরাট ব্যবধান ও দূরত্ব সৃষ্টি হয়। নিয়মিত জাকাত প্রদানের মাধ্যমে ধনী-দরিদ্রদের ব্যবধান ঘুচে যায়। উভয় শ্রেণির মধ্যে একটি যোগসূত্র স্থাপিত হয়। এভাবে পরস্পরের মধ্যে ভ্রাতৃত্ব সুদৃঢ় হয়। মহানবি (সা.)-এর অমর বাণী, \"জাকাত ইসলামের (ভ্রাতৃত্ব বন্ধনের) সেতু।\" (মুসলিম) আল্লাহ তায়ালা বলেন, \"তারা যদি তওবা করে, সালাত প্রতিষ্ঠা করে এবং জাকাত দেয়, তাহলে দ্বীনের সূত্রে তারা তোমাদের ভাই।\" (সূরা তাওবা: ১১) ৪. ত্যাগ ও সহানুভূতির মনোভাব জাগ্রতকরণের উপায়: জোর করে চাপিয়ে দেওয়া কোনো মতবাদ সমাজের জন্য সত্যিকারের কল্যাণ বয়ে আনতে পারে না। সমাজজীবনে পারস্পরিক সহানুভূতি, সহমর্মিতা, কল্যাণ কামনা ও ত্যাগের মনোভাব গড়ে উঠলেই সমাজজীবন সুখ-শান্তিতে ভরে ওঠে। নিয়মিত জাকাতদানে সমাজে এ মনোভাবের প্রতিফলন ঘটে। ৫. দারিদ্র্য লাঘব: ধনীদের দেওয়া জাকাতের অর্থে দরিদ্রদের দারিদ্রতা  লাঘব হয় এবং সেই সাথে তারা দারিদ্র্যের নিষ্ঠুর কষাঘাত থেকে মুক্তি পায়। রাসুল (সা.)-এর সত্যিকার অনুসারী সাহাবিগণ জাকাত ব্যবস্থা যথাযথভাবে প্রতিষ্ঠিত করেছিলেন বলে, সে সমাজে জাকাত গ্রহণ করার মতো দরিদ্র খুঁজে পাওয়া যেত না। অতএব বলা যায়, ইসলামের অন্যতম ফরজ বিধান জাকাত যথাযথভাবে প্রাপকদের মাঝে বিতরণ করলে সমাজ সুখী ও সমৃদ্ধশালী হবে এবং নিজের সম্পদ পবিত্র হবে। তৎসঙ্গে আল্লাহর নির্দেশ পালনের সশস্ত্রণে প্রচুর পুণ্যের অধিকারী হওয়া যায়।"
        },
        {
          "label": "ঘ",
          "question": "উদ্দীপকে আলোচিত নাসিমের চিন্তা চেতনায় ইসলামের কোন বিধানটি লঙ্ঘিত হয়েছে? তোমার পাঠ্যপুস্তকের আলোকে বিশ্লেষণ কর।",
          "explanation": "নাসিমের চিন্তায় ইসলামের অর্থব্যবস্থার উশরের বিধানটি লঙ্গিত হয়েছে। বায়তুল মালের আয়ের অন্যতম উৎস হচ্ছে উশর। মুসলিম মালিকানাধীন ভূমির একটি বিরাট অংশের বার্ষিক রাজস্বকে উশর বলা হয়। এ ব্যাপারে কুরআন মাজিদে ইরশাদ হয়েছে, \"আর ফসল তোলার দিনে এর দেয়া প্রদান করবে।\" (সূরা আল-আনআম: ১৪১) হাদিসে এ সম্বন্ধে বিস্তারিত ব্যাখ্যা রয়েছে: আবদুল্লাহ (রা.) থেকে বর্ণিত, নবি করিম (সা.) বলেন, যে ভূমির পানি সরবরাহ বৃষ্টি, ঝরনা কিংবা নদী থেকে হয়ে থাকে, তার ফসলের দশ ভাগের এক ভাগ উশর হিসেবে গ্রহণ করা হবে। আর যে জর্মিতে (কূপ খনন করে) পানি সেচ করা হয়, তার ফসলের বিশ ভাগের এক ভাগ গ্রহণ করা হবে। ইমাম আযম আবু হানিফা (র.)-এর মতে, উশরি থেকে ফসল, ফল-ফলাদি, শাকসবজি, মধু ইত্যাদি সবকিছুতেই উপর ওয়াজিব।  জমিতে উৎপন্ন ফসলের উশর আদায় করতে হলেও সবরকম জমির উৎপন্ন ফসলের ক্ষেত্রে এ বিধান কার্যকর হয় না। এজন্য ইসলামি শরিয়ত উশরি জমির ধরন ও প্রকৃতি নির্ধারণ করে দিয়েছে- ১. আরব উপদ্বীপের সব জমি। ২. স্বেচ্ছায় ইসলাম গ্রহণ করেছে এমন এলাকার জমি। ৩. যুদ্ধ জয়ের পর মুজাহিদদের মাত্রক বণ্টন করে দেওয়া বিজিত এলাকার জমি। ৪. বৃষ্টি, নদী ও করনার পানিতে সিন্তু পতিত ও খারাজি জমি। ৫. মুসলিমদের আবাদি জমিতে রূপান্তরিত বসতবাড়ি যা উশরি পানি দ্বারা সিক্ত হয়। ৬. সব আবাদি জমি মুসলিমদের মালিকানাভুক্ত। এসব জমিতে উৎপন্ন ফসলের উৎপাদনের ধরনভেদে দশ ভাগের এক ভাগ বা বিশ ভাগের এক ভাগ উপর আদায় করা হবে। উশর ফসলের জাকাত। এজন্য জাকাতের খাতগুলোই উপরের অর্থব্যয়ের খাত হিসেবে বিবেচিত হবে। এ খাতগুলো হলো ফকির, মিসকিন, জাকাতের কর্মচারী, মনতুষ্টি, ক্রীতদাস, ঋণমুক্তি, ফি সাবিলিল্লাহ ও মুসাফির। উদ্দীপকে নাসিম ধনী কৃষক। তার উচিত ছিল ফসলি জমিতে উৎপাদিত ফসলের যথাযথ হিসেব করে উশর আদায় করা। কিন্তু তিনি তা না করায় অন্যতম একটি ফরজ ইবাদাত উশর লঙ্ঘিত হয়েছে।"
        }
      ]
    },
    {
      "number": "10",
      "uddipok": "এক ধনাঢ্য ব্যক্তি আল্লাহর নির্দেশ পালনের উদ্দেশ্যে দরিদ্রদের মাঝে কাপড় প্রদানের ঘোষণা দেন। এতে শত শত দরিদ্র নারী-পুরুষ ভীড় জমায়। ভীড়ের মাঝে কাপড় প্রদান শুরু হলে পদপিষ্ট হয়ে কয়েকজন মারা যান। সাংবাদিকরা এ বিষয়ে একজন ইসলামিক স্টাডিজের অধ্যাপককে জিজ্ঞেস করলে তিনি বলেন, \"হকদার তথা দরিদ্রদের নিকট তাদের প্রাপ্য পৌছে দেয়া ধনাঢ্য ব্যক্তির কর্তব্য।\"",
      "tag": "DIC 25",
      "sub_questions": [
        {
          "label": "ক",
          "question": "জাকাত শব্দের অর্থ কী?",
          "explanation": "জাকাত শব্দের অর্থ পবিত্রকরণ এবং বৃদ্ধিকরণ।"
        },
        {
          "label": "খ",
          "question": "উশর ও খারাজের পার্থক্য লেখো।",
          "explanation": "উশর অর্থ এক-দশমাংশ। মুসলিমদের মালিকানাধীন ও আবাদকৃত জমিতে উৎপন্ন ফসলের ওপর উশর ধার্য করা হয়। অন্যদিকে অমুসলিমদের মালিকানাধীন ও আবাদকৃত জমির ওপর খারাজ নির্ধারণ করা হয়। উপরের পরিমাণ নির্ধারিত কিন্তু খারাজ অনির্ধারিত। এটি ২০%-৫০% পর্যন্ত কম- বেশি করা যায়। উশর ধার্য করা হয় উৎপন্ন ফসলের ওপর কিন্তু খারাজ ধার্য করা হয় জমির ওপর। উশর ফসলের জাকাত যা কেবল মুসলিমদের থেকে আদায় করা হয়। অন্যদিকে খারাজ আদায় করা হয় অমুসলিমদের থেকে।"
        },
        {
          "label": "গ",
          "question": "উদ্দীপকে আল্লাহর নির্দেশ পালন বলতে কোন ইবাদতকে বোঝানো হয়েছে? এর গুরুত্ব বর্ণনা করো।",
          "explanation": "উদ্দীপকে আল্লাহর নির্দেশ পালন বলতে ইসলামের অর্থনৈতিক ইবাদত জাকাতকে বোঝানো হয়েছে- যার গুরুত্ব অপরিসীম। জাকাত ইসলামি রাষ্ট্রের আয়ের প্রধান উৎস। এর ওপর রাষ্ট্রের অর্থনৈতিক বুনিয়াদ ও জনকল্যাণমূলক প্রকল্পসমূহের সাফল্য নির্ভর করে। এটি এমন একটি অর্থব্যবস্থা যা মানুষের মানবিক ও মৌলিক অধিকারসমূহ পূরণ করে। মানুষ নিজস্ব চেষ্টা ও উপার্জনে মৌলিক অধিকার পূরণে ব্যর্থ হলে এর দায়িত্ব সমাজের ওপর বর্তায়। জাকাতের অর্থে সমাজ এ দায়িত্ব পালন করতে পারে। জাকাত বেকারত্ব নিরসনে কার্যকর ভূমিকা পালন করে। এর মাধ্যমে যুবশক্তি বেকার থাকে না। জাকাত ব্যবস্থা সমাজে ধনবৈষম্য দূর করে। জাকাত ব্যবস্থার মাধ্যমে ধনীদের থেকে সম্পদ গরিবদের হাতে স্থানান্তরিত হ্যা এবং এ স্থানান্তর কোনো শ্রেণিসংগ্রাম বা সংঘাতের মাধ্যমে ন্যয় বরং অত্যন্ত শান্তিপূর্ণ ও স্বতঃস্ফূর্তভাবে হয়ে থাকে। ফলে ক্রমান্বয়ে দারিদ্র্যের অবসান ঘটে এবং ধনী-দরিদ্রের মধ্যে বৈষম্য দূরীভূত হয়। জাকাতের মাধ্যমে ধনী-দরিদ্রের অবস্থার পরিবর্তন ঘটে এবং তাদের মধ্যে সেতুবন্ধন রচিত হয়। তাই - অর্থনৈতিক ভারসাম্য রক্ষায় জাকাতের গুরুত্ব অপরিসীম।"
        },
        {
          "label": "ঘ",
          "question": "উদ্দীপকে অধ্যাপকের মন্তব্য \"হকদার তথা দরিদ্রদের নিকট তাদের প্রাপ্য পৌছে দেয়া ধনাঢ্য ব্যক্তির কর্তব্য\"- উক্তিটি বিশ্লেষণপূর্বক এর সামাজিক প্রভাব আলোচনা করো।",
          "explanation": "হকদার তথা দরিদ্রদের নিকট তাদের প্রাপ্য পৌছে দেওয়া ধনাঢ্য ব্যক্তির কর্তব্য\"- অধ্যাপকের এ উক্তিটি যথার্থ। জাকাত ইসলামের পঞ্চম স্তম্ভের একটি। ইসলামি শরিয়তের দৃষ্টিতে কোনো মুসলমান নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করাকে জাকাত বলে। জাকাতের অর্থ দরিদ্রদের হক বা অধিকার। এক্ষেত্রে ধনীদের উচিত তাদের জাকাত দরিদ্রদের কাছে পৌঁছে দেওয়া। অধ্যাপকের বক্তব্যে একথাই প্রকাশ পায়। উদ্দীপকে দেখা যায় যে, এক ধনাঢ্য ব্যক্তি জাকাতের কাপড় প্রদানের ঘোষণা দেন। এতে শত শত দরিদ্র নারী-পুরুষ ভীড় জমায়। ভীড়ের মাঝে কাপড় প্রদান শুরু হলে পদপিষ্ট হয়ে কয়েকজন মারা যান। সাংবাদিকরা এ বিষয়ে একজন ইসলামিক স্টাডিজের অধ্যাপককে জিজ্ঞেস করলে তিনি বলেন, \"হকদার তথা দরিদ্রদের নিকট তাদের প্রাপ্য পৌঁছে দেয়া ধনাঢ্য ব্যক্তির কর্তব্য।\" ধনীরা তাদের হক আদায়ে যথাযথ প্রক্রিয়া অনুসরণ না করলে জাকাত আদায় হবে না। বর্তমানে সম্পদশালীরা এ বিধানের ব্যাপারে উদাসীন। আবার যারাও করেন তাদের মধ্যে অনেকে সম্পদের হিসাব না করে রমজান মাস এলে জাকাতের নাম করে কিছু দান করেন। কিন্তু এর দ্বারা ফরজ জাকাত আদায় হবে না, দরিদ্র বিমোচনেও সত্যিকারের সহায়ক হবে না। সুতরাং জাকাতের অর্থ শরিয়ত নির্দেশিত পদ্ধতিতে বায়ের মাধ্যমে বঞ্চিতের অধিকার আদায় করতে হবে। তবেই জাকাতের উদ্দেশ্য সাধিত হবে।"
        }
      ]
    },
    {
      "number": "11",
      "uddipok": "অধ্যাপক আকরাম হোসেন এক সেমিনারে বলেন, মানুষ সৃষ্টির সেরা জীব। অন্যান্য জীবের প্রতিও তাদের দায়িত্ব-কর্তব্য রয়েছে। যেমন, তাদের 'কষ্ট না দেয়া, অসুবিধা দূর করা, বিনাশ না করা, প্রয়োজনীয় সহায়তা করা ইত্যাদি। অন্যদিকে মাওলানা ফজলুর রহমান তার বক্তব্যে বলেন, আমাদের চারপাশের গাছপালা, পশু-পাখি, পাহাড়-পর্বত প্রভৃতি রক্ষণাবেক্ষণ বিষয়ে কুরআন ও হাদিসে সুস্পষ্ট নির্দেশনা রয়েছে। তাই যেখানে-সেখানে মলত্যাগ বা ময়লা ফেলা যাবে না।",
      "tag": "DIC 25",
      "sub_questions": [
        {
          "label": "ক",
          "question": "উম্মত শব্দের অর্থ কী?",
          "explanation": "উম্মত শব্দের অর্থ- দল, জাতি বা গোষ্ঠী।"
        },
        {
          "label": "খ",
          "question": "'তোমার সম্পদে গরীবদের হক রয়েছে'- বুঝিয়ে লেখো।",
          "explanation": "ইসলাম মানবসমাজে অর্থনৈতিক ভারসাম্য রক্ষার জন্য বিশেষভাবে দিক নির্দেশনা দিয়েছে।একশ্রেণির বিত্তবান লোক ধন-সম্পদ ও টাকার পায়াড় গড়বে, আর অপর শ্রেণির গরিব মানুষ চরম ক্ষুধা ও দারিদ্রের নিষ্ঠুর কশাঘাতে জর্জরিত হবে, এধরনের জঘন্য প্রথা ইসলাম কখনোই সমর্থন করে না। ধনীদের অর্থ-সম্পদের উপর পরিবদের যে হক রয়েছে, পবিত্র কুরআনে তা বরাবরই উচ্চারিত হয়েছে। আল্লাহ তায়ালা বলেন- আর তাদের ধনসম্পদে রয়েছে প্রার্থী এবং বঞ্চিতের হক বা অধিকার (সুরা জারিয়াত: ১৯)।"
        },
        {
          "label": "গ",
          "question": "অধ্যাপক-আকরাম হোসেনের বক্তব্যে ইসলামের কোন দিকটির ইঙ্গিত পাওয়া যায়? ব্যাখ্যা করো।",
          "explanation": "অধ্যাপক আকরাম হোসেনের বক্তব্যে ইসলামের গুরুত্বপূর্ণ দিক খিদমতে খালকের ইলিত পাওয়া যায়। খিদমতে খালক হলো সৃষ্টিজগতের সেবা। আল্লাহ তায়ালা মানুষের কল্যাণের জন্য এই পৃথিবীতে অসংখ্য জীবজন্তু ও প্রাকৃতিক উপাদান সৃষ্টি করেছেন। সৃষ্টির সেরা জীব হিসেবে এসব সৃষ্টির আদর-যার, লালনপালন ও সংরক্ষণ করাই খিদমতে খালক। আকরামের বক্তব্যের মধ্যে এটিই ফুটে উঠেছে। উদ্দীপকের আকরাম হোসেন এক সেমিনারে বলেন, মানুষ সৃষ্টির সেরা জীব। অন্যান্য জীবের প্রতিও তাদের দায়িত্ব-কর্তব্য রয়েছে। যেমন, তাদের কষ্ট না দেয়া, অসুবিধা দূর করা, বিনাশ না করা, প্রয়োজনীয় সহায়তা করা ইত্যাদি। এ সহায়তার মাধ্যমে খিদমতে খালক পালন হবে। মানুষ সামাজিক জীব। সমাজজীবনে মানুষ যেমন পরস্পর নির্ভরশীল তেমনি সে সমাজের অন্যান্য প্রাণী ও জড় জগতের ওপরও নির্ভরশীল। একমাত্র মানুষের প্রয়োজনেই আল্লাহ সবকিছু সৃষ্টি করেছেন। তাই এসবের ওপর খিদমত বা সেবাযত্নের বিশেষ গুরুত্ব রয়েছে। সৃষ্টির প্রতি সদয় ব্যবহার করলে আল্লাহ সন্তুষ্ট হন।"
        },
        {
          "label": "ঘ",
          "question": "মাওলানা ফজলুর রহমানের বক্তব্যে যে বিষয়টি প্রকাশ পেয়েছে, তা তোমার পাঠ্যপুস্তকের আলোকে বিশ্লেষণ করো।",
          "explanation": "মাওলানা ফজলুর রহমানের বক্তব্যে পরিবেশ সংরক্ষণের বিষয়টি প্রকাশ পেয়েছে। আমাদের চারপাশে যা কিছু আছে তা নিয়েই আমাদের পরিবেশ। গাছপালা, পশু-পাখি, নদী-নালা, সাগর, পাহাড়-পর্বত সবকিছুই পরিবেশের অন্তর্ভুক্ত। মানুষের সুস্থ, সুন্দর ও স্বাভাবিক জীবনযাপনের জন্য পরিবেশ সংরক্ষণ ও এর ভারসাম্য রক্ষা করা জরুরি। এর জন্য পরিবেশ পরিচ্ছন্ন রাখতে হবে। যা মাওলানা ফজলুর রহমান তার বক্তব্যে ব্যক্ত করেন। উদ্দীপকে পরিবেশ সম্পর্কিত এক সেমিনারে মাওলানা ফজলুর রহমান তার বক্তব্যে বলেন, আমাদের চারপাশের গাছপালা, পশু-পাখি, পাহাড়- পর্বত প্রভৃতি রক্ষণাবেক্ষণ বিষয়ে কুরআন ও হাদিসে সুস্পষ্ট নির্দেশন রয়েছে। তাই যেখানে-সেখানে মলত্যাগ বা ময়লা ফেলা যাবে না। পরিবেশ পরিচ্ছন্ন রাখার গুরুত্ব সম্পর্কিত ফজলুর রহমানের বক্তব্যটি যথার্থ। তাই যেখানে-সেখানে ময়লা ফেলে পরিবেশের ভারসাম্য নষ্ট করা উচিত নয়। মানুষের এ কাজের মাধ্যমে প্রাকৃতিক পরিবেশের মারাত্মক ক্ষতি হচ্ছে। এভাবে পরিবেশের ক্ষতি করলে পৃথিবীর উষ্ণতা বেড়ে গিয়ে বিভিন্ন প্রাকৃতিক দুর্যোগ দেখা দেবে। পরিবেশের বিপর্যয় ঠেকাতে হলে পরিকল্পিতভাবে কাজ করতে হবে। বসতবাড়ির চারপাশেসহ সম্ভাব্য সব জায়গা পরিষ্কার রাখতে হবে। এছাড়াও মানুষকে প্রাকৃতিক পরিবেশ বিপর্যয়ের ক্ষতিকর প্রভাব সম্পর্কে সচেতন করতে হবে। উপরের আলোচনার পরিপ্রেক্ষিতে বলা যায়, পরিবেশ থেকে উপকার পেতে হলে গাছপালা, পশু-পাখি, পাহাড়-পর্বত প্রভৃতি রক্ষণাবেক্ষণ করতে হবে।"
        }
      ]
    }
  ]
}