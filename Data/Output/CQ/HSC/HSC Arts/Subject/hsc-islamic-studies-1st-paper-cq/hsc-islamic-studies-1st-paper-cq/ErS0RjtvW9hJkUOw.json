{
  "title": "ঢাকা কলেজ ২০২৩",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "জনাব 'ক' এর আচার-আচরণ, কথাবার্তা সবকিছুই আপত্তিকর। তার চলাফেরা যেমন অহংকারপূর্ণ তেমনি তার পোশাক-পরিচ্ছদও অশালীন। সে বড়দের সম্মান করে না, ছোটদের স্নেহ করে না। পক্ষান্তরে জনাব 'খ' এর আচার-আচরণ 'ক' এর সম্পূর্ণ বিপরীত। তার জীবনপদ্ধতি একটি আদর্শ জীবনপদ্ধতি।",
      "tag": "DC 23",
      "sub_questions": [
        {
          "label": "ক",
          "question": "ইসলাম শিক্ষা কী?",
          "explanation": "যে শিক্ষাব্যবস্থায় ইসলামকে একটি পরিপূর্ণ জীবনব্যবস্থা হিসেবে শিক্ষা দেওয়া হয় তাকে ইসলাম শিক্ষা বলে।"
        },
        {
          "label": "খ",
          "question": "‘ইসলাম শিক্ষা তাওহিদভিত্তিক'- ব্যাখ্যা করো।",
          "explanation": "ইসলাম শিক্ষা আল্লাহর একত্ববাদের ওপর প্রতিষ্ঠিত হওয়ায় একে তাওহিদভিত্তিক শিক্ষা বলা হয়। 'তাওহিদ' শব্দের অর্থ- একত্ববাদ। ইসলাম শিক্ষার মূলকথা হলো- لَا إِلَهَ إِلَّا اللَّهُ অর্থ: আল্লাহ ছাড়া কোনো ইলাহ নেই। আল্লাহ তায়ালাকে সৃষ্টিকর্তা, পালনকর্তা, রিজিকদাতা এবং ইবাদত ও আনুগত্যের যোগ্য এক ও অদ্বিতীয় সত্তা হিসেবে মুখে স্বীকার ও অন্তরে বিশ্বাস করার নাম তাওহিদ। তাওহিদে বিশ্বাস ছাড়া কোনো ব্যক্তিই মুমিন বা মুসলমান হতে পারে না। এজন্যই ইসলাম শিক্ষা তাওহিদের ওপর প্রতিষ্ঠিত। পৃথিবীতে যত নবি-রাসুল এসেছেন তাদের প্রত্যেকেই তাওহিদের দাওয়াত দিয়েছেন।"
        },
        {
          "label": "গ",
          "question": "জনাব 'ক' এর কর্মকাণ্ডে কীসের অভাব পরিলক্ষিত হয়? ব্যাখ্যা করো।",
          "explanation": "জনাক 'ক' এর কর্মকাণ্ডে ইসলামি সংস্কৃতির অভাব পরিলক্ষিত হয়। ইসলাম অনুমোদিত ও কুরআন-হাদিসে নির্দেশিত মুসলমানদের জীবন পদ্ধতিই হলো ইসলামি সংস্কৃতি। এর মাধ্যমে মুসলিম জাতির স্বতন্ত্র অস্তিত্ব প্রকাশ পায়। ইসলামি সংস্কৃতি একটি আদর্শিক সংস্কৃতি। ইসলামের মূলনীতি ও আদর্শের আলোকে এ সংস্কৃতি গড়ে উঠেছে। পারস্পরিক সাক্ষাতে সালাম বিনিময় করা, ভালো কাজের শুরুতে আল্লাহর নাম নেওয়া, কথাবার্তা, আচার-আচরণ ও চলাফেরায় শালীন ও মার্জিত হওয়া, পরিষ্কার- পরিচ্ছন্ন, মার্জিত ও শালীন পোশাক পরিধান করা, বড়দের শ্রদ্ধা ও ছোটদের স্নেহ করা ইত্যাদি ইসলামি সংস্কৃতির গুরুত্বপূর্ণ দিক। উদ্দীপকে উল্লেখ করা হয়েছে, জনাব 'ক' এর আচার-আচরণ, কথাবার্তা সবকিছুই আপত্তিকর। তার চলাফেরা অহংকারপূর্ণ এবং পোশাক পরিচ্ছদও অশালীন। সে বড়দের শ্রদ্ধা এবং ছোটদের স্নেহ করে না। জনাব 'ক' এর এসব কর্মকাণ্ড ইসলামি সংস্কৃতির সম্পূর্ণ বিপরীত। তার কর্মকাণ্ডে ইসলামি সংস্কৃতির অভাব লক্ষণীয়।"
        },
        {
          "label": "ঘ",
          "question": "উদ্দীপকের জনাব 'খ' এর আচার-আচরণের গুরুত্ব ইসলামের আলোকে বিশ্লেষণ করো।",
          "explanation": "উদ্দীপকের জনাব 'খ' এর আচার-আচরণ জনাব 'ক' এর সম্পূর্ণ বিপরীত হওয়ায় বলা যায় 'খ' ইসলামি সংস্কৃতি অনুসরণ করে। ইসলামি সংস্কৃতি একটি আদর্শিক সংস্কৃতি। এ সংস্কৃতি কুরআন ও সুন্নাহর আলোকে গড়ে উঠেছে। ইসলামি সংস্কৃতির মাধ্যমে ইমান পূর্ণতা পায়। কেননা ইসলামি সংস্কৃতি যথাযথভাবে চর্চা করার মাধ্যমেই একজন ব্যক্তির জীবনে ইসলাম বাস্তবরূপ লাভ করে, যা উদ্দীপকের জনাব 'খ' এর ক্ষেত্রে লক্ষণীয়। উদ্দীপকের জনাব 'খ' এর আচার-আচরণ 'জনাব 'ক' এর সম্পূর্ণ বিপরীত। তার জীবনপদ্ধতি একটি আদর্শ জীবনপদ্ধতি। সুতরাং জনাব 'খ' এর আচার-আচরণ ও জীবনযাপন ইসলামি সংস্কৃতির সাথে সঙ্গতিপূর্ণ। মুসলিম জাতির জীবনে ইসলামি সংস্কৃতির গুরুত্ব অপরিসীম। এ সংস্কৃতি মুসলিম জাতির স্বতন্ত্র অস্তিত্ব বহন করে। এ সংস্কৃতির অনুসরণের মাধ্যমে আল্লাহ ও তাঁর রাসুল (স) এর ভালোবাসা লাভ করা যায়। আল্লাহর সন্তুষ্টি অর্জন করতে পারলে দুনিয়া ও আখিরাতের সাফল্য লাভ করা যায়। পবিত্র কুরআনে উল্লেখ আছে 'মুহাম্মদ (স) আপনি বলুন, যদি তোমরা আল্লাহর ভালোবাসা চাও তাহলে আমাকে অনুসরণ করো' (সুরা আলে ইমরান: ৩১)। উপরের আলোচনার পরিপ্রেক্ষিতে বলা যায়, জনাব 'খ' এর আচার-আচরণ ও জীবনপদ্ধতি তথা ইসলামি সংস্কৃতির অনুসরণ মুসলমানদের দুনিয়ার জীবনে কল্যাণ নিশ্চিত করার পাশাপাশি পরকালেও মুক্তির ব্যবস্থা করবে। তাই মুসলিমদের জন্য ইসলামি সংস্কৃতি চর্চার গুরুত্ব অপরিসীম।"
        }
      ]
    },
    {
      "number": "2",
      "uddipok": "কামাল সাহেব একজন চাকরিজীবী। তিনি সরকারিভাবে বিভিন্ন দেশ পরিভ্রমণ করেন। তিনি শহরে একখণ্ড জমি ক্রয় করেন এবং উক্ত জমিতে বাড়ি বানাতে মনস্থ করেন। বাড়ির ভিত্তিপ্রস্তর স্থাপনের সময় সিমেন্ট, বালি ও সুরকির প্রথম মিশ্রণের সাথে সোনা-রূপা ও তাবিজ ভর্তি একটি পুটলি রেখে বললেন, এটা প্রাকৃতিক দুর্যোগ থেকে বাড়িটিকে রক্ষা করবে। সাইফুল সাহেবের স্ত্রী এ কাজে সন্তুষ্ট হতে পারেননি। তিনি এরূপ কর্মকাণ্ড পরিহার করার আহ্বান জানান।",
      "tag": "DC 23",
      "sub_questions": [
        {
          "label": "ক",
          "question": "ইসলামি সংস্কৃতির উৎস কী?",
          "explanation": "ইসলামি সংস্কৃতির উৎস হলো- কুরআন, হাদিস, ইজমা, কিয়াস এবং ইসতিহসান"
        },
        {
          "label": "খ",
          "question": "‘ইসলামি শিক্ষা ওহিভিত্তিক' বুঝিয়ে লেখো?",
          "explanation": "ইসলামি শিক্ষার সমস্ত বিষয়ই ওহির আলোকে রচিত বলে এ শিক্ষাকে ওহিভিত্তিক শিক্ষা বলা হয়। ইসলামি শিক্ষার সূচনা হয়েছে ওহির মাধ্যমে। আদম (আ) কে সৃষ্টির পর আল্লাহ তায়ালা প্রত্যক্ষ ওহির মাধ্যমে তাকে জ্ঞান দান করেন। পরবর্তীকালে ওহির মাধ্যমেই তিনি এ শিক্ষার আবেদন ও বিস্তার ঘটিয়েছেন। নবি- রাসুলগণ ইলমকেই মিরাস হিসেবে রেখে গেছেন। সুতরাং ইসলামের সমস্ত শিক্ষা ওহির আলোকে রচিত।"
        },
        {
          "label": "গ",
          "question": "কামাল সাহেবের কাজটি ইসলামের দৃষ্টিতে কীরূপ? ব্যাখ্যা করো।",
          "explanation": "ইসলামের দৃষ্টিতে কামাল সাহেবের কাজটি ইমানের পরিপন্থি। ইমানের প্রথম কথাই হচ্ছে বিশ্বাস। প্রতিটি মুসলমানকে জীবনের প্রতিটি কাজে আল্লাহর প্রতি বিশ্বাস রাখা জরুরি। আল্লাহ ছাড়া অন্য কোনো সত্তার প্রতি একজন প্রকৃত মুসলিম বিশ্বাস করতে পারে না। আল্লাহ ছাড়া অন্য কোনো সত্ত্বা কারো কোনো উপকার কিংবা ক্ষতি করতে পারে এ ধারণা করা ইসলামের দৃষ্টিতে মারাত্মক অপরাধ। এ বিষয়ে অন্য কোনো জাতিকে অনুসরণ করা আরো বড় অপরাধ হিসেবে বিবেচিত। এ সম্পর্কে মহান আল্লাহ বলেন- يَا أَيُّهَا الَّذِينَ آمَنُوا إِنْ تُطِيعُوا فَرِيقًا مِنَ الَّذِينَ أُوتُوا الْكِتَابَ يَرُدُّوكُمْ بَعْدَ إِيْمَانِكُمْ كَافِرِينَ . অর্থ: হে মুমিনগণ, তোমরা যদি আহলে কিতাবের কোনো দলের অনুসরণ করো, তাহলে ইমান আনার পর তারা তোমাদেরকে কাফেরে পরিণত করে দিবে। (আলে ইমরান : ১০০) আমরা উদ্দীপকে লক্ষ করেছি যে, সাইফুল সাহেব বাড়ি নির্মাণের সময় একটি তাবিজের পুটলি রাখেন। এ তাবিজটি প্রাকৃতিক দুর্যোগ থেকে বাড়িকে রক্ষা করবে বলে তিনি দৃঢ় বিশ্বাস রাখেন। অর্থাৎ তিনি তাবিজের ওপর ভরসা করেন, যেটি ইসলামের দৃষ্টিতে শিরকের অন্তর্ভুক্ত। কারণ, তিনি মনে করছেন এগুলো তাকে নিরাপত্তা দেবে এবং অমঙ্গল থেকে তার সম্পদকে রক্ষা করবে। সুতরাং এটা প্রতীয়মান হয় যে, সাইফুল সাহেবের কাজটি ইমানের পরিপন্থি।"
        },
        {
          "label": "ঘ",
          "question": "কামাল সাহেবের কর্মকান্ড ইসলামি সংস্কৃতির বিপরীত' কি একমত? পাঠ্যপুস্তকের আলোকে মূল্যায়ন করো।",
          "explanation": "কামাল সাহেবের কর্মকান্ড ইসলামি সংস্কৃতির বিপরীত- আমি উক্তিটির সাথে একমত। ইসলাম একটি পূর্ণাঙ্গ এবং প্রগতিশীল ও শাশ্বত জীবনব্যবস্থা। ইসলামি শরিয়ত নির্দেশিত মুসলিম জাতির জীবন পদ্ধতিই হচ্ছে ইসলামি সংস্কৃতি। এ সংস্কৃতিতে ইসলামি মূল্যবোধসমূহ সর্বাত্মকভাবে প্রতিফলিত হয়। আরও স্পষ্ট করে বলতে গেলে জীবনের বিভিন্ন ক্ষেত্রে ইসলামের মূল বিশ্বাসের আলোকে যত নিয়ম-নীতি, বিধি-নিষেধ পালন করতে হয় তা সবই ইসলামি সংস্কৃতি। ইসলামি জীবনচেতনা, মূল্যবোধ ও বিশ্বাসের পরিপন্থি কোনো সংস্কৃতি মুসলিম জাতির সংস্কৃতি হতে পারে না। এ সংস্কৃতির সব বিষয়ে ইমানের ছোঁয়া থাকে। অর্থাৎ শরিয়ত পরিপন্থি কোনো কাজ, বিশ্বাস এ সংস্কৃতিতে স্থান পায় না। জীবনের প্রতিটি ক্ষেত্রে আল্লাহর ওপর পরিপূর্ণ বিশ্বাস রেখে ইসলামি বিধান মেনে চলাই এ সংস্কৃতির মূলকথা। উদ্দীপকের সাইফুল সাহেব প্রাকৃতিক দুর্যোগ থেকে কাউকে রক্ষা করার জন্য সরাসরি আল্লাহর প্রতি বিশ্বাস না করে তাবিজের ওপর ভরসা করেছেন। তার বিশ্বাসে ত্রুটি থাকার কারণে উক্ত কর্মকান্ড ইসলামি সংস্কৃতির বিপরীত।"
        }
      ]
    },
    {
      "number": "3",
      "uddipok": "জনাব মামুন একজন সৎ মানুষ। মানুষের সাথে তিনি সর্বদা ভালো ব্যবহার করেন। কেউ তার সাথে চরম দুর্ব্যবহার করলেও তিনি তা হাসিমুখে গ্রহণ করেন। দুঃখ-কষ্ট, বিপদ-আপদে মুষড়ে না পড়ে দৃঢ়তার সাথে তা সহ্য করেন। তার এরূপ আচরণে পরম শত্রুরাও তার বন্ধু হয়ে যায়।",
      "tag": "DC 23",
      "sub_questions": [
        {
          "label": "ক",
          "question": "‘ইহসান' শব্দের অর্থ কী?",
          "explanation": "ইহসান শব্দের অর্থ অনুগ্রহ করা।"
        },
        {
          "label": "খ",
          "question": "জিকরের মাধ্যমে কীভাবে মানসিক প্রশান্তি লাভ হয়?",
          "explanation": "‘জিকিরের মাধ্যমে মানুষের মন হালকা হওয়ার দ্বারা মানসিক প্রশান্তি লাভ হয়।' জিকির অর্থ স্মরণ করা। জিকির করার মাধ্যমে আল্লাহ ও বান্দার মধ্যে এক অদৃশ্য যোগসূত্র তৈরি হয়। ফলে বান্দার অস্থির ও চঞ্চল চিত্ত স্থির হয় এবং আল্লাহর অনুগ্রহে পরিতৃপ্ত হয়ে প্রশান্তি লাভ করে। জিকিরের মাধ্যমে ব্যক্তি সবসময় নিজের কাছে আল্লাহর উপস্থিতি অনুভব করে। এতে করে আল্লাহর ক্ষমতা ও রহমতের ব্যাপারে তার মধ্যে আত্মবিশ্বাস তৈরি হয়। এজন্যই জিকির মানসিক প্রশান্তি দান করে।"
        },
        {
          "label": "গ",
          "question": "জনাব মামুনের মধ্যে ইসলামের কোনো গুণের বহিঃপ্রকাশ ঘটেছে? ব্যাখ্যা দাও।",
          "explanation": "জনাব মামুনের মধ্যে ইসলামের একটি গুরুত্বপূর্ণ বিষয় সবরের বহিঃপ্রকাশ ঘটেছে। সবর শব্দের অর্থ ধৈর্যধারণ করা। দুঃখ-কষ্ট, রোগ-শোক, বিপদাপদ ও বালা-মুসিবতে কোনোরূপ বিচলিত না হয়ে অটল ও অবিচল থাকার নাম সবর। সবর আখলাকে হামিদাহর একটি অন্যতম গুণ। এটা মানুষের নৈতিক চরিত্রের প্রকাশ ঘটায়। জনাব মামুনের মধ্যে এ গুণটি প্রকাশ পেয়েছে। জনাব মামুন 'একজন সৎ মানুষ। মানুষ তার সাথে খারাপ ব্যবহার, করলেও তিনি ভালো ব্যবহার করেন। দুঃখ-কষ্ট, বিপদাপদে বিচলিত না হয়ে দৃঢ়তার সাথে তা সহ্য করেন। তার এরূপ আচরণে পরম শত্রুরাও তার বন্ধু হয়ে যায়। যা তার সবরের পরিচয় বহন করে। সুতরাং জনাব মামুন নিজের মধ্যে এই সবরের গুণ ধারণ করেছেন।"
        },
        {
          "label": "ঘ",
          "question": "জনাব মামুনের এরূপ আচরণের সামাজিক গুরুত্ব বিশ্লেষণ করো।",
          "explanation": "জনাব মামুনের এরূপ আচরণ তথা সবরের সামাজিক গুরুত্ব অপরিসীম। সবর অর্থ ধৈর্যধারণ করা। বিপদাপদে সবক্ষেত্রে ভেঙ্গে না পড়ে আল্লাহর ওপর ভরসা করাকে সবর, বলে। জনাব মামুনের মধ্যে এরূপ আচরণ লক্ষণীয়। জনাব মামুন মানুষের সাথে সর্বদা ভালো ব্যবহার করেন। কেউ তার সাথে চরম দুর্ব্যবহার করলেও তিনি তা হাসিমুখে গ্রহণ করেন। এছাড়া দুঃখ-কষ্ট, বিপদাপদে, বিচলিত না হয়ে দৃঢ়তার সাথে তা সহ্য করেন। তার এ আচরণ সবরের নামান্তর। এরূপ আচরণ অত্যন্ত প্রয়োজন। কেননা পারস্পরিক লেনদেন ও আচরণে সবর অবলম্বন করা না হলে সম্পর্ক টিকিয়ে রাখা সম্ভব হয় না। সবরের অভাবে ব্যক্তি নিজের ক্রোধ ও রাগ প্রশমন করতে পারে না। ফলে পারস্পরিক সম্পর্ক অক্ষুণ্ণ রাখা যায় না। এছাড়াও নিষ্ঠার সাথে দায়িত্ব পালনের জন্য প্রয়োজন ধৈর্যের। ধৈর্যধারণ না করার কারণে বিভিন্ন জাতি গোষ্ঠীর মধ্যে বিপর্যয় নেমে এসেছে। সেজন্য সাম্প্রদায়িক সম্প্রীতি প্রতিষ্ঠা ও সংরক্ষণের জন্যও ধৈর্যের অনুশীলন অনিবার্য। পরিশেষে বলা যায়, জনাব মামুনের ধৈর্যধারণের সামাজিক গুরুত্ব অত্যধিক। আমাদের সবাইকে সকল ধৈর্যের সাথে কাজ করতে হবে।"
        }
      ]
    },
    {
      "number": "4",
      "uddipok": "রহিম সাহেব একজন ব্যবসায়ী। তিনি পণ্যের দোষত্রুটি বিক্রেতার কাছে 'গোপন করেন না, ওজনে কম দেন না, ব্যবসায় লোকসানের সম্মুখীন হলে বিচলিত না হয়ে সৎভাবে ব্যবসা করতে থাকেন। অপরদিকে তার ভাই করিম সাহেব বেশি লাভের আশায় মাছে ফরমালিন মিশিয়ে বিক্রি করেন 'এবং ওজনে কম দেন।",
      "tag": "DC 23",
      "sub_questions": [
        {
          "label": "ক",
          "question": "দেশপ্রেম কাকে বলে?",
          "explanation": "নিজের জন্মভূমি বা দেশের প্রতি অকৃত্রিম ভালোবাসাই দেশপ্রেম।"
        },
        {
          "label": "খ",
          "question": "হালাল উপার্জনের সুফল ব্যাখ্যা করো।",
          "explanation": "হালাল উপার্জনের মাধ্যমে আল্লাহর নির্দেশ পালন করার পাশাপাশি আত্মিক প্রশান্তি লাভ করা যায়। হালাল উপার্জন বলতে শরিয়ত অনুযায়ী বৈধ, আইনানুগ বা অনুমোদিত পন্থায় উপার্জন করাকে বোঝায়। এটি অন্যান্য ফরজ ইবাদতের মত একটি অত্যাবশ্যকীয় কাজ। মানুষ যদি হালাল উপার্জন ও হালাল জীবিকা গ্রহণ না করে, তাহলে তার ইবাদত আল্লাহর কাছে কবুল হবে না। হালাল উপার্জনের গুরুত্ব সম্পর্কে রাসুল (স) বলেন, 'হালাল জীবিকা উপার্জন করা ফরজের পরে একটি ফরজ' (সহিহ বুখারি)। সর্বোপরি হালাল উপার্জন ব্যক্তি ও সমাজের জন্য সামগ্রিক কল্যাণ বয়ে আনে।"
        },
        {
          "label": "গ",
          "question": "উদ্দীপকে উল্লেখিত রহিম সাহেবের চারিত্রিক গুণাবলি বর্ণনা করো।",
          "explanation": "উদ্দীপকে রহিম সাহেবের চারিত্রিক গুণাবলি হলো- সবর এবং হালাল উপার্জন। দুঃখ-কষ্ট ও বিপদ-আপদে বিচলিত না হয়ে আল্লাহর ওপর পরিপূর্ণ ভরসা রেখে সীমালঙ্ঘন না' করে পরবর্তী পরিস্থিতির জন্য ধীরে-সুস্থে প্রতীক্ষা করাকে সবর বলা হয়। আর ইসলাম অনুমোদিত ও কুরআন-হাদিস নির্দেশিত উপায়ে উপার্জন করাকে হালাল উপার্জন বলে। রহিম সাহেবের চরিত্রে এ গুণগুলোই লক্ষ করা যায়। উদ্দীপকের রহীম সাহেব একজন ব্যবসায়ী। তিনি পণ্যের দোষত্রুটি বিক্রেতার কাছে গোপন করেন না, ওজনে কম দেন না, ব্যবসায় লোকসানের সম্মুখীন হলে বিচলিত না হয়ে সৎভাবে ব্যবসা করতে থাকেন। জনাব রহীমের হালাল উপার্জনের এই মানসিকতা ইসলামের দৃষ্টিতে সঠিক। কারণ হালাল উপার্জন হচ্ছে আল্লাহর নির্দেশিত পন্থা। সবর ও হালাল উপার্জন করার মাধ্যমে আল্লাহ ও রাসুল (স) এর আদেশ মান্য করা হয় এবং তাদের সন্তুষ্টির মাধ্যমে পরকালে পুরস্কার লাভ করা যাবে। এ প্রসঙ্গে রাসুল (স) বলেন, 'সত্যবাদী মুসলিম ব্যবসায়ী কিয়ামতের দিন শহিদদের সাথে থাকবে' (ইবনে মাজাহ)। এ হাদিসে মূলত হালাল উপার্জনের প্রতি গুরুত্বারোপ করা হয়েছে। এছাড়া হালাল উপার্জনকারী ব্যক্তি সততা ও নিষ্ঠার সাথে কাজ করে যেমন দুনিয়ায় মর্যাদার অধিকারী হন তেমনি আখিরাতে সফলতা লাভ করবেন।"
        },
        {
          "label": "ঘ",
          "question": "মাছ ব্যবসায়ী করিম সাহেবের কর্মকাণ্ড চিহ্নিতপূর্বক তোমার মতামত বিশ্লেষণ করো।",
          "explanation": "মাছ ব্যবসায়ী করীম সাহেব খাদ্যে ভেজাল এবং ওজনে কম দিয়ে হারাম উপার্জন করেছে। অবৈধ, অননুমোদিত বা শরিয়ত পরিপন্থি যেকোনো উপায়ে উপার্জন করাকে হারাম উপার্জন বলে। অর্থাৎ যেসব বিষয় কুরআন ও হাদিসের মাধ্যমে স্পষ্টভাবে অবৈধ প্রমাণিত হয় তাকে হারাম বলে। যা করীম সাহেবের ব্যবসায় লক্ষণীয়। উদ্দীপকের করীম সাহেব বেশি লাভের আশায় মাছে ফরমালিন মিশিয়ে বিক্রি করেন এবং ওজনে কম দেন। তার এ কাজটি স্পষ্টত খাদ্যে ভেজাল ও প্রতারণাকে নির্দেশ করে। এর মাধ্যমে উপার্জিত অর্থ হারাম। হারাম উপার্জনের সাথে জড়িয়ে থাকে ক্ষতিগ্রস্ত মানুষদের অভিসম্পাত। আল্লাহ তায়ালা হারাম উপার্জন করতে নিষেধ করেছেন। এতে একদিকে যেমন আল্লাহর নির্দেশের বিরোধিতা করা হয়, অন্যদিকে তেমনি অনুসরণ করা হয় নিজের কুপ্রবৃত্তির। রাসুলুল্লাহ (স) বলেন- যে গোশত হারাম জীবিকা দিয়ে গঠিত তা বেহেশতে প্রবেশ করবে না। আর হারাম জীবিকায় গঠিত প্রতিটি গোশতের জন্য উপযুক্ত আবাস হলো জাহান্নাম (মুসনাদে আহমাদ)। পরিশেষে বলা যায়, হালাল উপার্জন করা আল্লাহর নির্দেশ। এটি একটি গুরুত্বপূর্ণ ফরজ ইবাদত। ইবাদতের মাধ্যমে আল্লাহ তায়ালার সন্তুষ্টি অর্জন করতে হলে খাদ্যে ভেজাল এবং ওজনে কম না দিয়ে বৈধ পন্থায় উপার্জন করতে হবে।"
        }
      ]
    },
    {
      "number": "5",
      "uddipok": "জনাব আহসান তার পরিবারের প্রধান। পরিবারে তার স্ত্রী-সন্তান রয়েছে। অথচ বিয়ের পর থেকেই তিনি পরকীয়ায় আসক্ত। তার এ অনৈতিক কাজের কারণে সংসারে বিশৃঙ্খলা ও অশান্তি দেখা দিয়েছে। বিষয়টি জানার পর তার বন্ধু আসিফ বলল, নিজের পরিবারের প্রতি মনোযোগী হও। ইসলামি পরিবার মানুষের শ্রেষ্ঠত্ব ও মর্যাদা সংরক্ষণের মাধ্যম।",
      "tag": "DC 23",
      "sub_questions": [
        {
          "label": "ক",
          "question": "ইসলামি পরিবারের প্রধান কে?",
          "explanation": "ইসলামি পরিবারের প্রধান হলেন পিতা।"
        },
        {
          "label": "খ",
          "question": "তালাকের অধিকার বলতে কী বোঝায়?",
          "explanation": "স্বামী-স্ত্রীর মধ্যে কলহ কিংবা সমঝোতার চরম অভাবসহ বিভিন্ন কারণে তাদের পরস্পরকে পরিত্যাগ করার আইনগত অধিকারকে তালাকের অধিকার বলে। তালাক ইসলামের দৃষ্টিতে বৈধ কাজগুলোর মধ্যে সবচেয়ে নিকৃষ্ট। তবে সমাধান অযোগ্য দ্বন্দ্ব, মতপার্থক্য, দাম্পত্য কর্তব্য পালনে অনীহা, শারীরিক-মানসিক সমস্যা ইত্যাদি কারণে স্বামী বা স্ত্রী যদি জীবনযাপনে আর স্বাচ্ছন্দ্যবোধ না করেন, তাহলে উভয়েই একটি প্রক্রিয়ার মধ্য দিয়ে বিবাহ বিচ্ছেদ ঘটাতে পারবেন। বিবাহ বিচ্ছেদের এ অধিকারকে তালাকের অধিকার বলে।"
        },
        {
          "label": "গ",
          "question": "জনাব আহসানের আচরণ ইসলামি পরিবারের বৈশিষ্ট্যের সাথে কতটুকু সংগতিপূর্ণ? ব্যাখ্যা করো।",
          "explanation": "উদ্দীপকের জনাব আহসানের পরকীয়ায় আসক্ত হওয়া ইসলামি পরিবারের বৈশিষ্ট্যের সাথে সংগতিপূর্ণ নয়। ইসলামি পরিবারে স্বামী-স্ত্রীর সম্পর্ক পবিত্র। স্ত্রীর সাথে ভালো আচরণ করা এবং তাকে যথাযথ মর্যাদা দেওয়া স্বামীর কর্তব্য। ইসলামি পরিবারের অন্যতম বৈশিষ্ট্য হলো- স্বামী নিজের চরিত্রের পবিত্রতা রক্ষা করবেন। নিজেকে পরকীয়া বা ব্যভিচারে জড়িয়ে স্ত্রীর অমর্যাদা করবেন না। কথায় ও কাজে উন্নত চারিত্রিক আদর্শ বজায় রাখবেন যেন স্ত্রী তার প্রতি সন্তুষ্ট থাকেন। কারণ, ইসলামি পরিবারে স্বামীর চরিত্র ও শ্রেষ্ঠত্বের মাপকাঠি হলো তার স্ত্রীর মূল্যায়ন। রাসুল (স) বলেছেন, \"তোমাদের মধ্যে তারাই উত্তম, যারা তাদের স্ত্রীদের কাছে উত্তম” (তিরমিযি)। উদ্দীপকের জনাব আহসান তার পরিবারের প্রধান। নিজের স্ত্রী-সন্তান থাকা সত্ত্বেও তিনি পরকীয়ায় আসক্ত। তার এমন অনৈতিক আচরণের কারণে সংসারে বিশৃঙ্খলা ও অশান্তি দেখা দিয়েছে। আহসান সাহেবের পরকীয়ায় জড়িত হওয়া ইসলামি শরিয়তের পরিপন্থি একটি কাজ। নারী-পুরুষের এ ধরনের বিবাহ বহির্ভূত সম্পর্ক ইসলামে অবৈধ বা হারাম। সুতরাং বলা যায়, নিজের স্ত্রীর অমর্যাদা করে জনাব আহসানের পরকীয়ায় আসক্ত হওয়া ইসলামি পরিবারের বৈশিষ্ট্যের সম্পূর্ণ বিপরীত।"
        },
        {
          "label": "ঘ",
          "question": "আসিফের উক্তিটির যথার্থতা মূল্যায়ন করো",
          "explanation": "ইসলামি পরিবারের বৈশিষ্ট্যের আলোকে আসিফের উক্তিটি যথার্থ। ইসলামি পরিবার হলো মানুষের মর্যাদা, চরিত্র, পবিত্রতা ও শ্রেষ্ঠত্ব সংরক্ষণের অন্যতম মাধ্যম। সৃষ্টির সেরা হিসেবে মানুষকে আল্লাহ তায়ালা বিবেক-বুদ্ধি দিয়েছেন। ইসলামি পরিবারে স্বামী-স্ত্রী, পিতামাতা, সন্তান ও ভাই-বোনের পারস্পরিক কর্তব্য ও অধিকার শরিয়তে স্পষ্টভাবে উল্লেখ করা হয়েছে। এ বিষয়টি আসিফের উক্তিতে ফুটে উঠেছে। উদ্দীপকে দেখা যায়, জনাব আহসান ইসলামি শরিয়ত অনুযায়ী পারিবারিক জীবনযাপন করেন না। তিনি নিজের পরিবারের প্রতি অমনোযোগী। বিষয়টি জানার পর তার বন্ধু আসিফ বলল, নিজের পরিবারের প্রতি মনোযোগী হও। ইসলামি পরিবার মানুষের শ্রেষ্ঠত্ব ও মর্যাদা সংরক্ষণের মাধ্যম। এ পরিবারব্যবস্থা মানুষকে নিজের কর্তব্য যথাযথভাবে পালনের জন্য উদ্বুদ্ধ করে। মানুষের নৈতিক ও চারিত্রিক গুণাবলি সংরক্ষণের ক্ষেত্রে ইসলামি পরিবারের গুরুত্ব সীমাহীন। এ পরিবার ব্যবস্থায় মানুষের অবাধ যৌনাচারে লিপ্ত হওয়া সম্পূর্ণ হারাম। শরিয়ত নির্ধারিত পদ্ধতিতে বিয়ের মাধ্যমে জৈবিক চাহিদা পূরণের বিধান রয়েছে। কুরআন ও সুন্নাহর বিধানমতে সবাই নিজ নিজ কর্তব্য যথাযথভাবে পালন করলে এবং কেউ অন্যের অধিকার হরণ না করলে ইসলামি পরিবারে কোনো ধরনের বিশৃঙ্খলা ও অশান্তি সৃষ্টি হওয়ার সুযোগ নেই। জনাব আহসানের পরিবারের বিশৃঙ্খল অবস্থা থেকে উত্তরণের জন্য ইসলামি পরিবারের বিধান যথাযথভাবে মেনে চলতে হবে। এ দৃষ্টিকোণ থেকে আসিফের উক্তিটি যথার্থ।"
        }
      ]
    },
    {
      "number": "6",
      "uddipok": "কালাম একজন সৎ ও কর্মঠ ব্যবসায়ী। তার সংসারে অভাব-অনটন লেগেই থাকে। কালামের স্ত্রী মাঝে মধ্যে বিরক্ত হয়ে অতিরিক্ত আয়ের জন্য তাকে দুই-একটি মিথ্যা বলতে, ওজনে কম দিতে ও দ্রব্যে ভেজাল মেশাতে বলে। কিন্তু কালাম তাকে বুঝিয়ে বলে, \"মানুষকে ফাঁকি দেওয়া গেলেও আল্লাহর দৃষ্টিকে ফাঁকি দেওয়া যাবে না।”",
      "tag": "DC 23",
      "sub_questions": [
        {
          "label": "ক",
          "question": "প্রতারণা কী?",
          "explanation": "মানুষকে ঠকানো বা ধোঁকা দেওয়ার মাধ্যমে স্বার্থ হাসিল করাই হলো প্রতারণা।"
        },
        {
          "label": "খ",
          "question": "মিথ্যা বর্জনীয় কেন?",
          "explanation": "মিথ্যা সকল পাপের মূল হওয়ায় এটি বর্জনীয়। মিথ্যা একটি ভয়াবহ অপরাধ। এটি সকল পাপের জননী। মিথ্যা একটির পর একটি পাপের জন্ম দিতেই থাকে। এর ফলে ব্যক্তি বহু অন্যায় কাজে জড়িয়ে পড়ে। মিথ্যাবাদীকে সকলেই ঘৃণা করে। এটি মানুষকে ধ্বংসের পথে পরিচালিত করে। মিথ্যাবাদীর ওপর আল্লাহও চরম অসন্তুষ্ট হন। তাই মিথ্যা বর্জনীয়।'"
        },
        {
          "label": "গ",
          "question": "কোন গুণের আদর্শ গ্রহণের কারণে কালাম অসৎ পথ অবলম্বন করতে রাজি হলো না? ব্যাখ্যা করো।",
          "explanation": "তাকওয়া বা আল্লাহভীতির কারণে কালাম অসৎ পথ অবলম্বন করতে রাজি হলো না। ইসলামি শরিয়তের পরিভাষায়, একমাত্র আল্লাহর ভয়ে সব ধরনের পাপাচার ও অন্যায় থেকে নিজেকে বিরত রেখে কুরআন-সুন্নাহর বিধান অনুযায়ী জীবনযাপন করাকে তাকওয়া বলে। যিনি তাকওয়া অবলম্বন করেন তাকে বলা হয় মুত্তাকি। একজন প্রকৃত মুত্তাকি কখনো মিথ্যা বলেন না, কারো সাথে প্রতারণা করেন না, কাউকে ধোঁকা দেন না। কেননা তিনি বিশ্বাস করেন, মানুষের প্রকাশ্য ও গোপন সব কর্মকাণ্ড সম্পর্কে আল্লাহ তায়ালা জানেন। তাই সবাইকে ফাঁকি দেওয়া গেলেও আল্লাহকে ফাঁকি দেওয়া যায় না। কালামের বক্তব্যে এ বিষয়টিই ফুটে উঠেছে। উদ্দীপকের কালাম একজন সৎ ও কর্মঠ ব্যবসায়ী। সংসারের অভাব- অনটনের কারণে তার স্ত্রী অতিরিক্ত আয়ের জন্য তাকে মাঝে-মধ্যে মিথ্যা বলতে, ওজনে কম দিতে এবং দ্রব্যে ভেজাল মেশাতে বলে। কিন্তু সে তার স্ত্রীকে বুঝিয়ে বলে যে, 'মানুষকে ফাঁকি দেওয়া গেলেও আল্লাহর দৃষ্টিকে ফাঁকি দেওয়া যাবে না।' কালামের এ বক্তব্যের মাধ্যমে তার মধ্যে তাকওয়া বা আল্লাহভীতির উপস্থিতিই প্রকাশিত হয়েছে। ইসলামে তাকওয়ার গুরুত্ব অপরিসীম। এটি ইবাদত কবুলের মাপকাঠি। তাকওয়া ছাড়া পূর্ণাঙ্গ মুমিন বা মুসলমান হওয়া যায় না। আল্লাহর কাছে তাকওয়াবান ব্যক্তি অধিক মর্যাদাবান। এ গুণের করণে ব্যক্তি অসৎ কাজ থেকে নিজেকে বিরত রাখতে পারে।"
        },
        {
          "label": "ঘ",
          "question": "কালামের স্ত্রীর মতামতকে তুমি সমর্থন কর কি? উত্তরের স্বপক্ষে যুক্তি দাও।",
          "explanation": "কালামের স্ত্রীর প্রতারণামূলক মতামতকে আমি সমর্থন করি না। প্রতারণা মিথ্যারই এক বিশেষ রূপ। মানুষকে ঠকানো, ফাঁকি দেওয়া, বিশ্বাস ভঙ্গ করা, পণ্যে ভেজাল দেওয়া, পণ্যের দোষ গোপন করা, ওজনে কম দেওয়া প্রভৃতি প্রতারণার অন্তর্ভুক্ত। এটি ইসলামি শরিয়তের পরিপন্থি একটি কাজ, যার প্রবণতা কালামের স্ত্রীর মধ্যে লক্ষ করা যায়। উদ্দীপকে উল্লেখ আছে, সংসারের অভাব-অনটনের কারণে কালামের স্ত্রী অতিরিক্ত আয়ের জন্য তাকে মাঝে-মধ্যে মিথ্যা বলতে, ওজনে কম দিতে এবং দ্রব্যে ভেজাল মেশাতে বলে। এর মাধ্যমে কালামের স্ত্রীর প্রতারণামূলক মনোভাব প্রকাশিত হয়েছে। প্রতারণা একটি জঘন্য অপরাধ। সত্য গোপন করা বা সত্যের সাথে মিথ্যার সংমিশ্রণ করা ইসলামে নিষিদ্ধ। এ সম্পর্কে আল্লাহ বলেন- 'তোমরা সত্যকে মিথ্যার সাথে মিশ্রিত করো না এবং জেনে শুনে সত্যকে গোপন করো না' (সুরা আল-বাকারা: ৪২)। মিথ্যা বলা, প্রতারণা করা এগুলো মুনাফিকের লক্ষণ। কোনো মুমিন বা মুত্তাকি ব্যক্তি এসব করতে পারে না। এ সম্পর্কে রাসুল (স) বলেন-'যে প্রতারণা করে সে আমাদের (মুসলিমদের) দলভুক্ত নয়' (মুসলিম, তিরমিযি)। উপরের আলোচনার পরিপ্রেক্ষিতে বলা যায়, প্রতারণা তাকওয়ার পরিপন্থি একটি কাজ। এর মাধ্যমে অন্যকে ধোঁকা দিয়ে অন্যায়ভাবে নিজের স্বার্থসিদ্ধি করা হয়। এ ধরনের কর্মকান্ড ইসলামে সম্পূর্ণ হারাম। এর চূড়ান্ত পরিণাম হলো জাহান্নাম। তাই আমাদের প্রত্যেকের প্রতারণামূলক। কর্মকাণ্ড থেকে বিরত থাকতে হবে।"
        }
      ]
    },
    {
      "number": "7",
      "uddipok": "রহমান সাহেব ধনী লোক। কিন্তু তিনি আত্মীয়স্বজন ও প্রতিবেশীর খোঁজখবর রাখেন না। তিনি আত্মকেন্দ্রিক ও অহংকারী হওয়ায় সমাজে কেউ তাকে শ্রদ্ধা করে না ও ভালোবাসে না।",
      "tag": "DC 23",
      "sub_questions": [
        {
          "label": "ক",
          "question": "প্রতিবেশী কাকে বলে?",
          "explanation": "পাশাপাশি স্থায়ী বা অস্থায়ীভাবে অবস্থানকারীকে প্রতিবেশী বলে।"
        },
        {
          "label": "খ",
          "question": "প্রতিবেশী কত প্রকার? বুঝিয়ে লেখ।",
          "explanation": "হক বা অধিকার হিসেবে মহানবি (স) প্রতিবেশীকে তিন শ্রেণিতে ভাগ করেছেন। ১. অমুসলিম প্রতিবেশী: হিন্দু, খ্রিস্টান, বৌদ্ধ বা অন্য ধর্মের লোক অর্থাৎ যারা অমুসলিম; প্রতিবেশী হিসেবে তাদের একটি মাত্র হক রয়েছে। ২. অনাত্মীয় মুসলিম প্রতিবেশী: সব মুসলিম এ শ্রেণির প্রতিবেশীর অন্তর্ভুক্ত। এদের হক দুইটি। যথা- মুসলিম হিসেবে একটি এবং প্রতিবেশী হিসেবে একটি। ৩. আত্মীয় মুসলিম প্রতিবেশী: এরা সবচেয়ে কাছের প্রতিবেশী। এদের হক তিনটি। যথা- মুসলিম হিসেবে, আত্মীয় হিসেবে এবং প্রতিবেশী হিসেবে। এছাড়া সফরসঙ্গীরাও ইসলামে প্রতিবেশী হিসেবে স্বীকৃত। এদের হক যথাযথভাবে আদায় করতে হবে।"
        },
        {
          "label": "গ",
          "question": "রহমান সাহেবের আচরণ ইসলামের দৃষ্টিতে কি সমর্থনযোগ্য? বুঝিয়ে লেখ।",
          "explanation": "আত্মীয়-স্বজন ও প্রতিবেশীর অধিকার রক্ষা না হওয়ায় রহমান সাহেবের আচরণ সমর্থন যোগ্য নয়। সাধারণভাবে যাদের আত্মার সম্পর্ক রয়েছে তারাই আত্মীয়। আর পাশাপাশি স্থায়ী বা অস্থায়ীভাবে অবস্থানকারীকে বলে প্রতিবেশী। আত্মীয় ও প্রতিবেশীর নির্দিষ্ট কিছু হক বা অধিকার রয়েছে। ইসলামের পথে চলতে হলে এ হকগুলো আদায় করতে হবে। উদ্দীপকের রহমান সাহেব ধনী লোক। অথচ তিনি আত্মীয়-স্বজন ও প্রতিবেশীর খোঁজ খবর রাখেন না। ইসলাম হলো মানবিকতা ও মানবতার ধর্ম। এটি মানবজীবনকে সহজতর, শান্তিময় ও সুখকর করার জন্য বিভিন্ন সামাজিক নিরাপত্তার বিধান দিয়েছেন। সমাজজীবনে এর প্রভাব সুস্পষ্ট। আল্লাহ তায়ালা বলেন, 'আর তুমি নিকটাত্মীয়কে তার হক বা অধিকার দিয়ে দাও' (সুরা বনি ইসরাইল: ২৬)। মহান আল্লাহ অন্যত্র বলেছেন, 'আর মাতাপিতার প্রতি ইহসান করো এবং আত্মীয়-স্বজনের সাথেও।' মহান আল্লাহর এই আদেশগুলোর তোয়াক্কা না করে, ধনবান রহমান সাহেব তার আত্মীয় ও প্রতিবেশীর খোঁজ না নিয়ে নিশ্চিতভাবেই আল্লাহর আদেশ লঙ্ঘন করেছেন।"
        },
        {
          "label": "ঘ",
          "question": "\"সদাচরণ কর নিকটাত্মীয়, প্রতিবেশী, পার্শ্বে অবস্থানকারী প্রতিবেশী ও পার্শ্ববর্তীর সাথে\"-ব্যাখ্যা করো ও তোমার অভিমত দাও।",
          "explanation": "ইসলামে আত্মীয়-স্বজন ও প্রতিবেশীদের সাথে ভালো ব্যবহার করতে নির্দেশ দিয়েছে। সাধারণভাবে যাদের সাথে আত্মার সম্পর্ক রয়েছে তারাই আত্মীয়। আর পাশাপাশি স্থায়ী বা অস্থায়ীভাবে অবস্থানকারীকে বলে প্রতিবেশী। আত্মীয় ও প্রতিবেশীর নির্দিষ্ট কিছু হক বা অধিকার রয়েছে। ইসলামের পথে চলতে হলে এ ইকগুলো আদায় করতে হবে। আত্মীয়রা পরস্পরের সদাচরণ, সহানুভূতি, সাহায্য ও উত্তরাধিকার লাভের অধিকার সংরক্ষণ করেন। মহান আল্লাহ তায়ালা তাদের এ অধিকার নির্ধারণ করে দিয়েছেন। আত্মীয়দের দায়িত্ব হলো অপর আত্মীয়ের এসব অধিকার যথাযথভাবে আদায় করা। যার যা প্রাপ্য তাকে তা যথাযথভাবে বুঝিয়ে দেওয়া। কেননা আল্লাহ তায়ালা নির্দেশ দিয়েছেন- আর তুমি নিকটাত্মীয়কে তার হক বা অধিকার দিয়ে দাও (সুরা বনি- ইসরাইল: ২৬)। আত্মীয়তার সম্পর্ক রক্ষা করা অবশ্য কর্তব্য। কোনো কারণেই এ সম্পর্ক ছিন্ন করা উচিত নয়। এ প্রসঙ্গে রাসুলুল্লাহ (স) বলেছেন- সুনিশ্চিতভাবেই আল্লাহ তায়ালা তোমাদেরকে আত্মীয়তার সম্পর্ক রক্ষা করার নির্দেশ দিয়েছেন (নাসাঈ)। মাতাপিতার পরে মানুষের সদাচরণ পাওয়ার অধিকার আত্মীয়-স্বজনের। আল্লাহ তায়ালা বলেন- আর মাতাপিতার প্রতি ইহসান কর এবং আত্মীয়-স্বজনের সাথে (সুরা আন- নিসা: ৩৬)। সুতরাং আল্লাহর নির্দেশ মেনে নিয়ে মানুষ তাদের আত্মীয়দের সাথে ভালোবাসাপূর্ণ আচরণ করবে। এর ফলে পৃথিবীতে সে লাভবান হবে।"
        }
      ]
    },
    {
      "number": "8",
      "uddipok": "‘ক' দেশের অর্থনীতি পরিচালিত হয় মুনাফার ভিত্তিতে। বাজারের চাহিদা ও সরবরাহ সবকিছুর মূল্য নির্ধারণ করে। এখানে সুচিন্তা বিবেচ্য বিষয় নয়। অন্যদিকে, তার পাশের 'খ' রাষ্ট্রের অর্থনৈতিক কার্যক্রম পরিচালিত হয় ইসলামি অর্থব্যবস্থার উৎসের আলোকে। রাষ্ট্র কর্তৃক বণ্টনব্যবস্থাও হয় সুবিচার প্রতিষ্ঠার উদ্দেশ্যে।",
      "tag": "DC 23",
      "sub_questions": [
        {
          "label": "ক",
          "question": "ইসলামি রাষ্ট্রের আয়ের প্রধান উৎস কী কী?",
          "explanation": "ইসলামি রাষ্ট্রের আয়ের প্রধান উৎসগুলো হচ্ছে জাকাত, উশর, খারাজ, ফাই ও জিজিয়া।"
        },
        {
          "label": "খ",
          "question": "জাকাত বণ্টনের খাতগুলো লেখো।",
          "explanation": "জাকাত বণ্টনের খাতগুলো ৮টি। যথা- ১. ফকির, ২. মিসকিন, ৩. জাকাত আদায়ে নিয়োজিত কর্মচারি, ৪. দাসমুক্তকরণে, ৫. ঋণ মুক্তকরণে, ৬. নব মুসলিমদের, ৭. মুসাফিরদের কল্যাণে, ৮. আল্লাহর পথে কল্যাণমূলক কাজে।"
        },
        {
          "label": "গ",
          "question": "উদ্দীপকের কোন অর্থব্যবস্থাটি আল্লাহর নিকট পছন্দনীয়? এর ৩ সা",
          "explanation": "উদ্দীপকের 'খ' রাষ্ট্রের অর্থনৈতিক ব্যবস্থা হলো ইসলামি অর্থব্যবস্থা- যা আল্লাহর কাছে পছন্দনীয়। ইসলামি অর্থব্যবস্থার সাধারণ বৈশিষ্ট্যসমূহ হলো- ১. ইসলামি শরিয়াহভিত্তিক: ইসলামি অর্থব্যবস্থা পুরোপুরি ইসলামি শরিয়াহভিত্তিক। কুরআন, হাদিস, ইজমা ও কিয়াসের মাধ্যমে উৎসারিত অর্থব্যবস্থা হলো ইসলামি অর্থব্যবস্থা। ২. সম্পদের মালিকানা: সম্পদের প্রকৃত মালিকানা আল্লাহর। ৩. উপার্জন পদ্ধতি: আল্লাহ তায়ালা প্রত্যেককে বৈধ উপায়ে উপার্জন করতে আদেশ দিয়েছেন। অর্থসম্পদ যেন কেবল ধনীদের হাতে পুঞ্জীভূত না থাকে। (সুরা হাশর: ৭) ৪. সুদ প্রথা উচ্ছেদ: সুদ মানবতার জন্য অভিশাপ। আল্লাহ তায়ালা ইসলামি অর্থব্যবস্থায় এটি হারাম করে দিয়েছেন। তিনি বলেন, “ اللَّهُ الْبَيْعَ وَحَرَّمَ الرِّبوا .اَحَ” অর্থ: আল্লাহ ব্যবসাকে হালাল ও সুদকে হারাম করেছেন। (সুরা বাকারা: ২৭৫) ৫. জাকাত ব্যবস্থা চালু: সম্পদের ভারসাম্য রক্ষার জন্য এ অর্থব্যবস্থায় জাকাত ব্যবস্থা চালু করা হয়েছে।"
        },
        {
          "label": "ঘ",
          "question": "'খ' রাষ্ট্রের অর্থনৈতিক ব্যবস্থাকে তুমি কি সমর্থন কর? তোমার মতের পক্ষে যুক্তি দাও।",
          "explanation": "হ্যাঁ, 'খ' রাষ্ট্রের অর্থনৈতিক ব্যবস্থাকে আমি সমর্থন করি। কারণ- দারিদ্র্য বিমোচন: ইসলামি অর্থব্যবস্থায় মানুষের মৌলিক চাহিদাগুলো পূরণের ব্যবস্থা রয়েছে। জাকাত, সাদকাহ ও দান-খয়রাত ইত্যাদির মাধ্যমে দারিদ্র্য বিমোচন করা হয়। সুষম অর্থনৈতিক ব্যবস্থার সুফল: একদল মানুষ যখন সম্পদের পাহাড় গড়তে থাকে, তখন অন্যদল অর্থের অভাবে নানা অপরাধে লিপ্ত হয়। ইসলামি অর্থব্যবস্থায় সম্পদ নির্দিষ্ট ব্যক্তিদের হাতে পুঞ্জীভূত না থেকে বরং তা বণ্টন করার উপর জোর দেয়া হয়েছে। কর্মসংস্থানের ক্ষেত্র সৃষ্টি: বেকারত্ব এক সর্বগ্রাসী অভিশাপ। এটি দরিদ্র্য ডেকে আনে এবং অপরাধ প্রবণতা বৃদ্ধি করে। তাই ইসলামি অর্থব্যবস্থায় জনগণের কর্মসংস্থানের দায়িত্ব সরকারের। ভ্রাতৃত্ব ও সাম্য সৃষ্টি: ইসলামি অর্থব্যবস্থার মূল লক্ষ্য হচ্ছে সমাজের মানুষের মধ্যে সামাজিক সম্প্রীতি, সাম্য ও ভ্রাতৃত্ব গড়ে তোলা। এ ব্যবস্থায় অপরের প্রয়োজনকে নিজের প্রয়োজন মনে করা হয়। অর্থনৈতিক সুবিচার প্রতিষ্ঠা: ইসলামি অর্থব্যবস্থা প্রতিষ্ঠিত হলে সমাজ থেকে অর্থনৈতিক ক্ষেত্রে যাবতীয় অনাচার ও অবিচার দূর হয়। সুষ্ঠু ও কল্যাণকর ন্যায়বিচার প্রতিষ্ঠা লাভ করে। সুতরাং ইসলামি অর্থব্যবস্থা প্রতিষ্ঠার মাধ্যমেই সমাজের শান্তি ও সুবিচার নিশ্চিত হতে পারে।"
        }
      ]
    },
    {
      "number": "9",
      "uddipok": "শওকত আহমেদ অর্থনীতির ওপর গবেষণা করে এ সিদ্ধান্তে উপনীত হলেন যে, ইসলামি অর্থব্যবস্থা হলো কল্যাণমুখী অর্থব্যবস্থা। বিশেষ করে দারিদ্র দূরীকরণে জাকাতের ভূমিকা জেনে তিনি খুবই মুগ্ধ হলেন।",
      "tag": "DC 23",
      "sub_questions": [
        {
          "label": "ক",
          "question": "দারুল আরকাম কী?",
          "explanation": "ইসলামি অর্থব্যবস্থা জ্ঞানের এমন একটি শাখা যা ইসলামের আলোকে মানুষের অর্থনৈতিক সমস্যাবলি আলোচনা করে।"
        },
        {
          "label": "খ",
          "question": "ইসলামি অর্থব্যবস্থার বৈশিষ্ট্যগুলো বুঝিয়ে লেখো।",
          "explanation": "ইসলামি অর্থব্যবস্থা এক আদর্শিক অর্থব্যবস্থা। ইসলামি অর্থব্যবস্থা সর্বদা মানুষের কল্যাণে নিয়োজিত। এ অর্থব্যবস্থার মূল লক্ষ্য কেবল পৃথিবীর অর্থনৈতিক সমস্যা সমাধান এবং এ ব্যবস্থা মানুষের পরকালের মুক্তিও নিশ্চিত করে। এ অর্থব্যবস্থার অন্যতম বৈশিষ্ট্য হলো' এটি, জাকাতভিত্তিক, সুদমুক্ত, ইসলামি শরিয়াভিত্তিক, সম্পদের মালিকানা আল্লাহর, মানুষ একটি নির্দিষ্ট সময় পর্যন্ত সম্পদের ভোগ- ব্যবহারের অধিকারী মাত্র। এ অর্থব্যবস্থায় হালাল-হারাম নির্ধারিত।"
        },
        {
          "label": "গ",
          "question": "ইসলামি অর্থব্যবস্থার ব্যাপারে শওকত আহমেদের ধারণা ব্যাখ্যা করো।",
          "explanation": "ইসলামি অর্থব্যবস্থার ব্যাপারে শওকত আহমেদের ধারণাটি যথার্থ। ইসলামি অর্থনীতি বর্তমান বিশ্বে প্রচলিত পুঁজিবাদ ও সমাজতান্ত্রিক অর্থব্যবস্থার সম্পূর্ণ বিপরীতধর্মী, শোষণমুক্ত, জনকল্যাণকর এক আদর্শ অর্থব্যবস্থা। অর্থ সম্পদ সম্পকীয় সব ক্ষেত্রে এর আদর্শিক চেতনা রয়েছে। এ অর্থব্যবস্থা মানুষের কল্যাণে নিয়োজিত রয়েছে। উদ্দীপকে শওকত আহমেদ নামক এক অর্থনীতির গবেষক মনে করেন যে, ইসলামি অর্থব্যবস্থা হলো কল্যাণমুখী অর্থ ব্যবস্থা। ইসলামি অর্থব্যবস্থার মূল লক্ষ্য শুধু মানুষের পার্থিব জীবনের অর্থনৈতিক সমস্যার সমাধান নয় বরং এ ব্যবস্থা মানুষের পরকালীন মুক্তিও নিশ্চিত করে। ইসলামি অর্থব্যবস্থা পুরোপুরি ইসলামি শরিয়াভিত্তিক। এ অর্থব্যবস্থায় রয়েছে সুষ্ঠু উৎপাদন ও উপার্জননীতি, ব্যয়নীতি, বণ্টননীতি ও সঞ্চয় নীতি। ইসলামি অর্থব্যবস্থা জাকাতভিত্তিক ও সুদমুক্ত অর্থনীতি। এ অর্থব্যবস্থায় সম্পদের মালিকানা আল্লাহর। ধনী গরিব, নির্যাতিত, বঞ্চিত, শোষিতদের স্বার্থরক্ষায় এ অর্থব্যবস্থা বিশেষ ভূমিকা পালন করে। তাই বলা যায় যে, ইসলামি অর্থব্যবস্থা হলো একটি সর্বজনীন ও আদর্শিক অর্থব্যবস্থা।"
        },
        {
          "label": "ঘ",
          "question": "ইসলামি অর্থব্যবস্থার সাথে অন্যান্য অর্থব্যবস্থার পার্থক্য পাঠ্যবইয়ের আলোকে তোমার অভিমতসহ পর্যালোচনা করো।",
          "explanation": "উদ্দীপকে উল্লিখিত ইসলামি অর্থব্যবস্থার সাথে প্রচলিত অর্থব্যবস্থার অনেক পার্থক্য রয়েছে। মানুষের আর্থিক জীবনপ্রণালির বিশ্লেষণ এবং অর্থনৈতিক জীবন পরিচালনা ও নিয়ন্ত্রণের সুনির্দিষ্ট ব্যবস্থাপনাই হলো প্রচলিত অর্থব্যবস্থা। আর ইসলামি অর্থব্যবস্থা হলো- ইসলামি শরিয়তের দৃষ্টিতে মানুষের অর্থনৈতিক সমস্যা ও তার আচরণের সুসংবাদ বিশ্লেষণ ও অধ্যয়নকে বুঝায়। ইসলামি অর্থব্যবস্থার সব নিয়মনীতি ও সূত্র কুরআন ও হাদিসের ভিত্তিতে রচিত। আর অন্যান্য সব অর্থ ব্যবস্থার তত্ত্ব, সূত্র ও নীতিমালা মানব রচিত। ইসলামি অর্থব্যবস্থায় ব্যক্তি মালিকানা স্বীকৃত হলেও সম্পদের আসল মালিক আল্লাহ তায়ালা। অপরপক্ষে ধনতান্ত্রিক অর্থব্যবস্থায় সম্পদের মালিক কেবল ব্যক্তি নিজেই। আর সমাজতান্ত্রিক অর্থব্যবস্থায় শ্রম ও সম্পদ সামগ্রিকভাবে রাষ্ট্রীয় মালিকানায় নিয়ন্ত্রিত। প্রচলিত অর্থনীতি সুদভিত্তিক কিন্তু ইসলামি অর্থনীতি সুদমুক্ত, প্রচলিত অর্থনীতি সর্বদা মানুষের কল্যাণে নিয়োজিত নয়। কিন্তু ইসলামি অর্থনীতি সর্বদা মানুষের কল্যাণে নিয়োজিত। ইসলামি অর্থব্যবস্থা জাকাতভিত্তিক। কিন্তু প্রচলিত অন্যান্য অর্থব্যবস্থা জাকাতভিত্তিক নয়। সুতরাং প্রচলিত অন্যান্য অর্থব্যবস্থার সাথে ইসলামি অর্থব্যবস্থার তুলনামূলক পর্যালোচনা করে দেখা যায় যে, ইসলামি অর্থব্যবস্থা সকলের জন্য কল্যাণকর অর্থব্যবস্থা।"
        }
      ]
    },
    {
      "number": "10",
      "uddipok": "রসুলপুর একটি ঐতিহ্যবাহী গ্রাম। সেখানে বিভিন্ন শ্রেণি-পেশার মানুষ শান্তিতে বসবাস করে। তাদের সুনাম চারিদিকে ছড়িয়ে থাকলেও ইদানিম্বর ঐ গ্রামে মদ, জুয়া, চুরিসহ বিভিন্ন প্রকার অন্যায় ও অশ্লীল কর্মকান্ডের বিস্তার ঘটে। ফলে মাওলানা মোমিনুল ইসলাম 'এলাকার কয়েকজন যুবককে সাথে নিয়ে বিভিন্ন প্রেরণা ও সদুপদেশের মাধ্যমে গ্রামবাসীকে সচেতন করেন।",
      "tag": "DC 23",
      "sub_questions": [
        {
          "label": "ক",
          "question": "মসজিদ কাকে বলে?",
          "explanation": "মসজিদ শব্দের অর্থ সিজদার স্থান। ইসলামি পরিভাষায়, আল্লাহর ইবাদতের উদ্দেশ্যে বিশেষভাবে তৈরি ঘরকে মসজিদ বলে।"
        },
        {
          "label": "খ",
          "question": "আত্মীয়তার সম্পর্ক ছিন্নকারী জান্নাতে প্রবেশ করবে না'- ব্যাখ্যা করো।",
          "explanation": "আত্মীয়তার সম্পর্ক ছিন্নকারী জান্নাতে প্রবেশ করবে না' (বুখারি ও মুসলিম)। আত্মীয়তার সম্পর্ক ছিন্ন করা কবিরা গোনাহ। কেননা আত্মীয়দের সাথে সদাচরণ এবং তাদের হক যথাযথভাবে আদায় করতে আল্লাহ নির্দেশ দিয়েছেন। রাসুল (স)ও আত্মীয়তার সম্পর্ক বজায় রাখার নির্দেশ দিয়েছেন এবং আত্মীয়তার সম্পর্ক ছিন্নকারী জান্নাতে প্রবেশ করতে পারবে না বলে সতর্ক করেছেন। এ সম্পর্ক ছিন্ন করার মাধ্যমে পারস্পরিক বন্ধন নষ্ট হয়, শত্রুতা ও বিদ্বেষ সৃষ্টি হয়। এজন্য আত্মীয়তার সম্পর্ক ছিন্ন করতে ইসলামে নিষেধ করা হয়েছে। তাই আল্লাহ ও রাসুলের (স) নির্দেশ আমান্য করে যে আত্মীয়তার সম্পর্ক ছিন্ন করবে তার স্থান হবে জাহান্নাম।"
        },
        {
          "label": "গ",
          "question": "মাওলানা মোমিনুল ইসলামের কর্মকাণ্ডে ইসলামের কোন দিকটি ফুটে উঠেছে? ব্যাখ্যা করো।",
          "explanation": "উদ্দীপকের মাওলানা মোমিনুল ইসলামের কর্মকাণ্ডে ইসলামের সৎকাজের আদেশ ও অসৎ কাজে নিষেধের বিষয়টি পরিলক্ষিত হয়। সাধারণত সৎকাজের আদেশ বা 'আমর বিল মারুফ' বলতে কাউকে ন্যায় ও ভালো কাজের নির্দেশ দেওয়াকে বোঝায়। ব্যাপক অর্থে কোনো ব্যক্তিকে ইসলামি শরিয়তসম্মত কাজের নির্দেশ দেওয়া বা উৎসাহিত করা হলো আমর বিল মারুফ। অসৎকাজের নিষেধ বা 'নাহি আনিল মুনকার' হলো কাউকে যাবতীয় অন্যায়, মন্দ ও অশ্লীল কাজ করতে নিষেধ করা। সৎকাজের আদেশের মাধ্যমে মানুষের মধ্যে নৈতিক গুণাবলির বিকাশ ঘটে। আর অসৎ কাজের নিষেধ সমাজ থেকে অন্যায়-অপরাধ দূর করতে সহায়তা করে। উদ্দীপকে উল্লিখিত রসুলপুর গ্রামে বিভিন্ন শ্রেণি-পেশার মানুষ শান্তিতে বসবাস করে। ইদানিং ঐ গ্রামে মদ, জুয়া, চুরিসহ বিভিন্ন প্রকার অন্যায় অশ্লীল কর্মকান্ডের বিস্তার ঘটে। ফলে মাওলানা মোমিনুল ইসলাম এলাকার যুবকদের সাথে নিয়ে বিভিন্ন প্রেরণা ও সদুপদেশের মাধ্যমে গ্রামবাসীকে সচেতন করে। তার এই কাজটি 'আমর বিল মারুফ' বা সৎকাজের আদেশ এবং 'নাহি আনিল মুনকার' বা অসৎ কাজে নিষেধের অন্তর্ভুক্ত।"
        },
        {
          "label": "ঘ",
          "question": "রসুলপুর গ্রামের সামাজিক অবক্ষয় রোধে কী কী পদক্ষেপ নেওয়া প্রয়োজন বলে তুমি মনে কর? ইসলামের আলোকে বর্ণনা দাও।",
          "explanation": "রসুলপুর গ্রামের সামাজিক অবক্ষয় প্রতিরোধে ইসলামের বিধিবিধান যথাযথভাবে বাস্তবায়নসহ বিভিন্ন পদক্ষেপ নেওয়া প্রয়োজন। উদ্দীপকের রসুলপুর গ্রামে মদ, জুয়া, চুরিসহ বিভিন্ন প্রকার অন্যায় ও অশ্লীল কর্মকাণ্ড সামাজিক মূল্যবোধের অবক্ষয়ের অন্যতম হাতিয়ার। এগুলোর মাধ্যমে আমাদের যুব সম্প্রদায় ধ্বংস হওয়ার পাশাপাশি পরিবার ও সমাজে বিশৃঙ্খলা দেখা দেয়। এতে সমাজের সুখশান্তি বিনষ্ট হয়। পরিবার ও সমাজে সুষ্ঠু, সুন্দর ও শান্তিপূর্ণ জীবনযাপনের জন্য এ ধরনের অশ্লীল ও অসামাজিক কর্মকাণ্ড থেকে যুবসমাজকে বিরত রাখতে হবে। সামাজিক অবক্ষয় রোধে অপরাধ ও পাপের পথ থেকে তাদেরকে ইসলামের সঠিক পথে ফিরিয়ে আনতে হবে। ইসলামি শরিয়তে এর বেশ কিছু উপায় রয়েছে। এগুলো হলো- ইসলামের বিধিবিধানগুলো যথাযথভাবে মেনে চলা, সন্তানকে ইসলামি শিক্ষা দেওয়া, মদ, জুয়া, চুরির ভয়াবহ শাস্তির কথা বলে মানুষকে সতর্ক করা ইত্যাদি। মসজিদের ইমাম ও আলেমরা এসব অশ্লীল কাজের অপকারিতা সম্পর্কে বক্তৃতা দিয়ে মানুষকে সচেতন করতে বিশেষ ভূমিকা রাখতে পারেন। এছাড়াও মাদকবিরোধী আইনের কঠোর প্রয়োগ, মাদক দ্রব্য প্রস্তুত ও সরবরাহের সাথে জড়িত ব্যক্তিদের জাতীয় স্বার্থে এ কাজ থেকে বিরত রাখার মাধ্যমে এ ধরনের সামাজিক অবক্ষয় প্রতিরোধ করা যায়।. পরিশেষে বলা যায়, দৈনন্দিন জীবনে ইসলামের বিধিবিধান যথাযথভাবে মেনে চলার পাশাপাশি উপরের পদক্ষেপগুলো বাস্তবায়ন করতে পারলে রসুলপুর গ্রামের সামাজিক অবক্ষয় রোধ করে শান্তি প্রতিষ্ঠা করা সম্ভব।"
        }
      ]
    },
    {
      "number": "11",
      "uddipok": "পাঁচ বছর বয়সী জাহিন পিতামাতার আদরের সন্তান। পরবর্তী বছর তাকে স্কুলে ভর্তি করতে হবে বিধায় তার পিতামাতা তাকে ইসলামের বুনিয়াদি শিক্ষা প্রদানসহ অক্ষরজ্ঞান দান ও মৌলিক ছোটখাটো বিষয় পড়াচ্ছেন। জাহিনের পিতামাতার ধারণা ছেলের উজ্জ্বল ভবিষ্যৎ ও সুসন্তান হিসেবে গড়ে তোলার জন্য পরিবারের ভূমিকা অনস্বীকার্য।",
      "tag": "DC 23",
      "sub_questions": [
        {
          "label": "ক",
          "question": "পরিবার কী?",
          "explanation": "পরিবার হচ্ছে একটি স্থায়ী সংঘ, যেখানে সন্তানাদিসহ বা সন্তানহীনভাবে স্বামী-স্ত্রী একত্রে বসবাস করে।"
        },
        {
          "label": "খ",
          "question": "ইসলামি পরিবারে পিতামাতার অধিকার বুঝিয়ে লেখো।",
          "explanation": "হাক্কুল ইবাদের মধ্যে পিতা-মাতার অধিকারকে ইসলাম সর্বোচ্চ প্রাধান্য দিয়েছে। ইসলামি পরিবারে পিতা-মাতার অধিকার হচ্ছে, সন্তানেরা পিতামাতার সাথে সদাচরণ করবে। তাদেরকে কোনোভাবে কষ্ট দেবে না। বার্ধক্যে উপনীত হলে সন্তানেরা তাদের যাবতীয় দেখাশোনা করবে, সকল ব্যয়ভার বহন করবে এবং সব ধরনের প্রয়োজন পূরণ ও সেবা করবে"
        },
        {
          "label": "গ",
          "question": "জাহিনের পিতামাতার ভূমিকার আলোকে সন্তানের প্রতি পিতামাতার অবদান ব্যাখ্যা করো।",
          "explanation": "জাহিনের পিতা-মাতা সন্তানের প্রতি সঠিকভাবে দায়িত্ব-কর্তব্য পালন করেছেন। প্রত্যেক সন্তানই জন্মের পর অসহায় থাকে। পিতামাতা ছাড়া সামান্য কিছু করাও তাদের পক্ষে সম্ভব নয়। শিশু সন্তানের প্রস্রাব-পায়খানা সবকিছু মা পরিষ্কার করেন। শিশুরা মায়ের বুকের দুধ পান করে বেঁচে থাকে। এ ব্যাপারে আল্লাহ বলেন- 'মায়েরা তাদের সন্তানদের পূর্ণ দুবছর দুধ পান করাবেন (সুরা বাকারা: ২৩৩।' সন্তানেরা আস্তে আস্তে যখন বড় হতে থাকে তখন তাদের লালন-পালন ও ব্যয়ভার বহন পিতা-মাতাই করেন। সন্তানের উত্তম শিক্ষা ও চরিত্র গঠনেও তারাই সহায়ক। শিশুরা তাদের প্রাথমিক ও মৌলিক শিক্ষা পরিবারেই পেয়ে থাকে। সন্তানের উজ্জ্বল ভবিষ্যৎ গঠনের ভিত্তি পিতা-মাতা গড়ে দেন। মাতার ভূমিকা এত বেশি, যে কারণে রাসুল (স) বলেছেন- 'মায়ের পায়ের নিচে সন্তানের জান্নাত।' উদ্দীপকের জাহিনের পিতা-মাতা তার প্রতি কর্তব্য পালনে সচেষ্ট হয়েছেন। পিতা-মাতার কাছ থেকে বুনিয়াদি শিক্ষাপ্রাপ্তি সন্তানের একটি গুরুত্বপূর্ণ অধিকার। জাহিনের পিতা-মাতা এ অধিকার পূরণের জন্য স্কুলে ভর্তি করার আগেই ইসলামের বুনিয়াদি শিক্ষা প্রদান করেছেন। এছাড়া অক্ষরজ্ঞান দান ও বিভিন্ন মৌলিক শিক্ষায় শিক্ষিত করেছেন। এতে সন্তানের প্রতি পিতামাতার অবদান সুস্পষ্ট হয়ে উঠেছে।"
        },
        {
          "label": "ঘ",
          "question": "মানবজীবনে পরিপূর্ণতা ও মানব সৃষ্টির ধারা অব্যাহত রাখার জন্য পরিবার অপরিহার্য-বিশ্লেষণ করো।",
          "explanation": "মানবজীবনের পরিপূর্ণতা ও মানব সৃষ্টির ধারা অব্যাহত রাখার জন্য পরিবার অপরিহার্য। মানুষ সামাজিক জীব। সমাজ ছাড়া সভ্য মানুষের জীবন অচল। বৃহত্তর সমাজজীবনের প্রাথমিক প্রতিষ্ঠান পরিবার। ব্যক্তি জীবনে যে গুণাবলি মানুষকে পরিপূর্ণতা দান করে তা পরিবারেই চর্চা হয়। পরিবার গঠনের গুরুত্ব প্রদানে আল্লাহ তায়ালা বলেন, আমি প্রতিটি বস্তুকে জোড়ায় জোড়ায় সৃষ্টি করেছি। মানব সৃষ্টির ধারা অব্যাহত রাখার জন্য পরিবারের বিকল্প কোনো উপায় নেই। কেননা নারী-পুরুষের মিলন ছাড়া মানব জন্ম সম্ভব নয়। আর ইসলামে এ মিলন বিবাহ ছাড়া বৈধ নয়। “আল্লাহ তায়ালা পবিত্র কুরআনে এ বিষয়ে বলেন- 'আর তিনিই আল্লাহ, যিনি পানির উপাদান দিয়ে মানুষ সৃষ্টি করেছেন। অতঃপর তাকে রক্ত, বংশ ও বৈবাহিক সম্পর্কে আবদ্ধ করেছেন।' (সুরা ফুরকান: ৫৪)। রাসুল (স) নিজে পরিবার গঠনের প্রতি গুরুত্বারোপ করেছেন। তিনি নিজেও আদর্শ পরিবার গঠন করেছেন। বিবাহের মাধ্যমে পরিবার গঠনের গুরুত্বের কথা বলতে গিয়ে তিনি বলেছেন- 'বিবাহ হচ্ছে আমার সুন্নাত, যে আমার সুন্নাত মোতাবেক আমল করবে না সে আমার উম্মত নয় (সুনানে ইবনে মাজাহ)।' এ থেকে বোঝা যায় মানবজীবনের পরিপূর্ণতা ও মানুষ সৃষ্টির ধারা অব্যাহত রাখার জন্য পরিবারের ভূমিকা অপরিসীম।"
        }
      ]
    }
  ]
}