{
  "title": "ক্যান্টনমেন্ট কলেজ, যশোর ২০২৩",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "ইসলাম একটি পরিপূর্ণ জীবনব্যবস্থা। মানুষের জীবনের প্রতিটি দিক ও বিভাগের সামগ্রিক দিক-নির্দেশনা এতে রয়েছে। দীনের প্রচার ও প্রসারের জন্য এ শিক্ষার বিকল্প নেই। ইসলামে জ্ঞানার্জনের অত্যধিক গুরুত্ব রুয়েছে। এ বিষয়ে আল্লাহ ও তাঁর রাসুল (স.) এর অনেক স্পষ্ট নির্দেশ রয়েছে।",
      "tag": "CCJ 23",
      "sub_questions": [
        {
          "label": "ক",
          "question": "সকল মুসলমানের জন্য জ্ঞানার্জনের বিধান কী?",
          "explanation": "সকল মুসলমানের জন্য জ্ঞানার্জন ফরজ।"
        },
        {
          "label": "খ",
          "question": "\"ইসলাম শিক্ষা তাওহিদভিত্তিক\"-ব্যাখ্যা করো।",
          "explanation": "ইসলাম শিক্ষা আল্লাহর একত্ববাদের ওপর প্রতিষ্ঠিত হওয়ায় একে তাওহিদভিত্তিক শিক্ষা বলা হয়। 'তাওহিদ' শব্দের অর্থ- একত্ববাদ। ইসলাম শিক্ষার মূলকথা হলো- لَا إِلَهَ إِلَّا اللهُ অর্থ: আল্লাহ ছাড়া কোনো ইলাহ নেই। আল্লাহ তায়ালাকে সৃষ্টিকর্তা, পালনকর্তা, রিজিকদাতা এবং ইবাদত ও আনুগত্যের যোগ্য এক ও অদ্বিতীয় সত্তা হিসেবে মুখে স্বীকার ও অন্তরে বিশ্বাস করার নাম তাওহিদ। তাওহিদে বিশ্বাস ছাড়া কোনো ব্যক্তিই মুমিন বা মুসলমান হতে পারে না। এজন্যই ইসলাম শিক্ষা তাওহিদের ওপর প্রতিষ্ঠিত। পৃথিবীতে যত নবি-রাসুল এসেছেন তাদের প্রত্যেকেই তাওহিদের দাওয়াত দিয়েছেন।"
        },
        {
          "label": "গ",
          "question": "দীন ইসলামকে সমুন্নত রাখার জন্য উদ্দীপকে উল্লিখিত শিক্ষাটি কতটি অপরিহার্য? ব্যাখ্যা করো।",
          "explanation": "দীন ইসলামকে সমুন্নত রাখার জন্য ইসলাম শিক্ষা অত্যন্ত অপরিহার্য। যে শিক্ষা ব্যবস্থায় ইসলামকে একটি পরিপূর্ণ জীবনব্যবস্থা হিসেবে শিক্ষা দেওয়া হয় তাকে ইসলাম শিক্ষা বলে। এটি কুরআন ও সুন্নাহভিত্তিক একটি আদর্শ শিক্ষাব্যবস্থা। মানুষকে ইসলামের বিধিবিধান, আল্লাহর ইবাদতের পদ্ধতি শেখানো, জীবনের সর্বক্ষেত্রে ন্যায়নীতি প্রতিষ্ঠা করা এবং ব্যক্তির চারিত্রিক উৎকর্ষ সাধন ইসলাম শিক্ষার অন্যতম উদ্দেশ্যে। দীন ইসলামকে সমুন্নত রাখার জন্যও ইসলামি শিক্ষার বিকল্প নেই। উদ্দীপকে আমরা দেখতে পাই, এমন একটি শিক্ষার ব্যাপারে আলোচনা করা হয়েছে যেখানে মানুষের জীবনের প্রতিটি দিক ও বিভাগের সামগ্রিক দিক- নিদের্শনা এতে রয়েছে। দীনের প্রচার ও প্রসারের জন্য এ শিক্ষার বিকল্প নেই। যা দ্বারা ইসলাম শিক্ষাকেই নির্দেশ করা হয়েছে। ইসলাম শিক্ষার অন্যতম গুরুত্বপূর্ণ উদ্দেশ্যে হলো ইসলামের সুমহান বাণী প্রচার করা এবং দীন ইসলামকে সমুন্নত রাখা। কুরআন ও সুন্নাহভিত্তিক আদর্শ এ শিক্ষাব্যবস্থায় ইসলামকে একটি পরিপূর্ণ জীবনব্যবস্থা হিসেবে শিক্ষা দেওয়া হয়। ইসলাম শিক্ষা মানুষকে সত্য ও ন্যায়ের পথ প্রদর্শন করে এবং অন্যায় ও অসত্য থেকে দূরে রাখে। আর আল্লাহর কাছে একমাত্র মনোনীত দীন হলো ইসলাম। যুগে যুগে নবি-রাসুলদের এ দীন প্রতিষ্ঠার জন্যই পৃথিবীতে পাঠানো হয়েছিল। ইসলাম শিক্ষার উদ্দেশ্যেও হলো আল্লাহর দীনle ইসলামকে বিজয়ী দীন হিসেবে পৃথিবীতে প্রতিষ্ঠিত করা। সুতরাং এ সমুন্নত রাখার জন্য ইসলাম শিক্ষা অপরিহার্য।"
        },
        {
          "label": "ঘ",
          "question": "উদ্দীপকে উল্লিখিত বিষয়টির গুরুত্ব সম্পর্কে মহানবি (সা) কী নির্দেশনা দিয়েছেন? বিশ্লেষণ করো।",
          "explanation": "ইসলামি জ্ঞানার্জনের ব্যাপারে রাসুল (স.) বলেছেন, 'প্রত্যেক মুসলিম নর-নারীর উপর জ্ঞানার্জন করা ফরজ। মুসলিমদের জন্য ইসলাম শিক্ষার গুরুত্ব ও প্রয়োজনীয়তা অপরিসীম। ইসলামের বিধিবিধান সম্পর্কে প্রয়োজনীয় জ্ঞানার্জন, আল্লাহর ইবাদতের নিয়মকানুন ও পদ্ধতি জানা, আল্লাহর দীনকে সমুন্নত রাখা, মানবকল্যাণ সাধন এবং সুন্দর জীবনযাপনের জন্য ইসলাম শিক্ষা গ্রহণ করা অত্যাবশ্যক। উদ্দীপকের এমন একটি শিক্ষাব্যবস্থা সম্পর্কে আলোকপাত করা হয়েছে যেখানে মানুষের জীবনের প্রতিটি দিক ও বিভাগের সামগ্রিক দিক নির্দেশনা রয়েছে। দীনের প্রচার ও প্রসারের জন্য এই শিক্ষার বিকল্প নেই। ইসলামে জ্ঞানার্জনের অত্যাধিক গুরুত্ব রয়েছে। এ বিষয়ে আল্লাহ ও তাঁর রাসূল (স.) এর অনেক স্পষ্ট নির্দেশনা রয়েছে। যা ইসলামি শিক্ষার সাথে সাদৃশ্যপূর্ণ। এ শিক্ষার গুরুত্ব সম্পর্কে রাসূল যে ব্যক্তি জ্ঞানার্জনের জন্য কোনো একটা পথ অবলম্বন করে আল্লাহ তায়ালা সে পথের মাধ্যমে সে ব্যক্তির জান্নাতের পথ সহজ ও সুগম করে দেন। ইসলাম শিক্ষায় নিয়োজিত ব্যক্তির জন্য আল্লাহর সৃষ্টিজগতের সবকিছু দোয়া করতে থাকে। তাঁর কল্যাণ নিশ্চিত করার জন্য আল্লাহর কাছে প্রার্থনা করে। রাসুল (স.) বলেন- মানুষকে যে উত্তম বিষয় শেখায় তার জন্য আল্লাহ তায়ালা, তাঁর ফেরেশতারা, আকাশ ও পৃথিবীর অধিবাসীরা এমনকি গর্তের পিঁপড়া আর সাগরের মাছও দোয়া করে। বিশেষ করে মুসলিমদের জন্য ইসলাম শিক্ষার গুরুত্ব ও তাৎপর্য অপরিসীম। যা প্রতিটি মুসলিমের ওপর ফরজ করা হয়েছে। উপর্যুক্ত আলোচনার প্রেক্ষিতে বলা যায়, ইসলাম বিষয়ক জ্ঞানার্জন ব্যতীত ইমান ও ইসলামের ওপর অবিচল থাকা সম্ভব নয়। মানুষের শ্রেষ্ঠত্ব ও মর্যাদার মাপকাঠি হলো ইসলাম শিক্ষা। যারা এ শিক্ষা অর্জন করে না তারা কখনোই ইসলামি ইলমের অধিকারীদের সমান হতে পারে না।"
        }
      ]
    },
    {
      "number": "2",
      "uddipok": "পৃথিবীতে এমন একটি সংস্কৃতি আছে, যা কুরআন ও হাদিস থেকে উৎসারিত। এ সংস্কৃতি ধর্ম ও কর্মের সমন্বিত রূপ। এতে ইহকালীন ও পরকালীন জীবন একই সূত্রে গাঁথা। এ সংস্কৃতিতে স্রষ্টা ও সৃষ্টির মাঝে নিবিড় বন্ধন সৃষ্টি করে। বান্দা ও আল্লাহর মাঝে দূরত্ব কমিয়ে সুসম্পর্ক গড়ে তেলার পথ দেখায়। প্রত্যেক জাতির জন্য তাদের সংস্কৃতি অস্তিত্বের রক্ষাকবচ।",
      "tag": "CCJ 23",
      "sub_questions": [
        {
          "label": "ক",
          "question": "কোন সংস্কৃতি বিশ্বজনীন?",
          "explanation": "ইসলামি সংস্কৃতি বিশ্বজনীন।"
        },
        {
          "label": "খ",
          "question": "\"ইসলামি সংস্কৃতি সাম্যের পতাকাবাহী\"-ব্যাখ্যা করো।",
          "explanation": "ইসলামি সংস্কৃতি সাম্যের পতাকাবাহী, যা ইসলামের মূলনীতি, আদর্শ ও উদ্দেশ্যের ভিত্তিতে গড়ে ওঠে। ইসলামি সংস্কৃতি বিশেষ কোনো দেশ, জাতি, অঞ্চল ও গোষ্ঠীর জন্য নির্দিষ্ট নয় বলে এটিকে সাম্যের পতাকাবাহী বলা হয়। ইসলামি সংস্কৃতি পৃথিবীর সব মানুষের জন্য উন্মুক্ত। যে কেউ এ সংস্কৃতি ধারণ করে মুসলিম হিসেবে জীবন পরিচালনা করতে পারে। ইসলামি সংস্কৃতিতে উৎসগত বিবেচনায় পৃথিবীর সব মানুষ এক ও অভিন্ন। পৃথিবীর সব মানুষ একই দ্রষ্টার, সৃষ্টি এবং একই পিতামাতার সন্তান। তাই বলা যায়, ইসলামি সংস্কৃতি প্রকৃতপক্ষে সাম্য প্রতিষ্ঠার এক অনন্য উদাহরণ।"
        },
        {
          "label": "গ",
          "question": "উদ্দীপকে উল্লেখিত সংস্কৃতিটি যে ভারসাম্যপূর্ণ সংস্কৃতি তা আলোচনা করো",
          "explanation": "উদ্দীপকে উল্লিখিত সংস্কৃতিটি ইসলামি সংস্কৃতিকে নির্দেশ করে যা একটি ভারসাম্যপূর্ণ সংস্কৃতি। ইসলাম অনুমোদিত ও কুরআন-হাদিসে নির্দেশিত মুসলমানদের জীবনপদ্ধতিই হলো ইসলামি সংস্কৃতি। এ সংস্কৃতির মাধ্যমে মুসলিম জাতির স্বতন্ত্র অস্তিত্ব প্রকাশ পায়। কুরআন-হাদিসের বিধান অনুসারে জীবনযাপন করা, আল্লাহর ইবাদত করা, পরস্পর দেখা হলে সালাম দেওয়া, ভালো কাজের শুরুতে 'বিসমিল্লাহ' বলা, খাওয়ার পর আল্লাহর শোকরিয়া আদায় করা প্রভৃতি ইসলামি সংস্কৃতির গুরুত্বপূর্ণ ব্যাবহারিক দিক; যা উদ্দীপকের আলোচনায় উঠে এসেছে। উদ্দীপকে এমন একক সংস্কৃতি নিয়ে আলোচনা করা হয়েছে, যা কুরআন ও হাদিস থেকে উৎসারিত। সংস্কৃতিটি ধর্ম এবং কর্মের সমন্বিত রূপ। এ সংস্কৃতিতে ইহকালীন ও পরকালীন জীবন একই সূত্রে গাঁথা। এ সংস্কৃতি স্রষ্টা ও সৃষ্টির মাঝে নিবিড় বন্ধন সৃষ্টি করে। যা প্রকৃতপক্ষে ইসলামি সংস্কৃতিকেই নির্দেশ করে। জাতীয় জীবনে ইসলাম ঐক্যবদ্ধভাবে জীবননির্বাহের সংস্কৃতি প্রবর্তন করেছে। এ সংস্কৃতিতে উৎসগত বিবচেনায় পৃথিবীর সব মানুষ এক ও অভিন্ন। পৃথিবীর সব মানুষ একই স্রষ্টার সৃষ্টি এবং একই পিতামাতার সন্তান। তাই বলা যায় ইসলামি সংস্কৃতি একটি ভারসাম্যপূর্ণ সংস্কৃতি।"
        },
        {
          "label": "ঘ",
          "question": "\"প্রত্যেক জাতির জন্য তাদের সংস্কৃতি অস্তিত্বের রক্ষাকবচ” এ কথাকে তুমি সমর্থন করো? বিশ্লেষণ",
          "explanation": "'প্রত্যেক জাতির জন্য তাদের সংস্কৃতি অস্তিত্বের রক্ষাকবচ' কথাটি আমি পুরোপুরি সমর্থন করি। সংস্কৃতি বলতে বুঝায় সমাজে জনগোষ্ঠীর একগুচ্ছ রীতি-নীতি, ধ্যান-ধারণা ও সামাজিক আচরণ। ভৌগোলিক সীমান্তের দরুন সাংস্কৃতিক পার্থক্য ঘটে থাকে। আরো সহজভাবে বললে, সংস্কৃতি হলো কোনো জাতি বা গোষ্ঠীর চিন্তাভাবনা, আচরণগত দিকনির্দেশনা, পোশাক, ভাষা, খাদ্য, ধর্ম, সংগীত, অঞ্চল বা ভূগোল ইত্যাদির সমষ্টি। প্রতিটা জাতির সংস্কৃতি ভিন্ন ভিন্ন হবার দরুন এটা তাদের অস্তিত্ব টিকিয়ে রাখে। কোনো একটি বিশেষ সংস্কৃতির ক্ষেত্রে ভাষা, বর্ণ, খাদ্যাভাস, সামাজিক আইন-কানুন, সঙ্গীত এবং শিল্পকলা গুরুত্বপূর্ণ ভূমিকা পালন করে। স্মরণাতীত কাল থেকে বিভিন্ন জনগোষ্ঠী তাদের নিজস্ব সংস্কৃতি বহন করে নিয়ে আসে এবং সময়ের সাথে সাথে বিভিন্ন প্রজন্মের হাতে তা হস্তান্তরিত হয়েছে। সাংস্কৃতিক পরিণয়ের মাধ্যমেই আমরা পূর্বপুরুষদের কাছ থেকে প্রাপ্ত বিভিন্ন গুণাবলি অর্জন ও ধারণ করে থাকি। সাংস্কৃতিক বহনের মাধ্যমেই নির্দিষ্ট জনগোষ্ঠীর বিভিন্ন বৈশিষ্ট্যসমূহ ফুটে উঠে। মানবজীবন নম্বর হলেও এর সাংস্কৃতিক দিকগুলো অমর। পূর্ব-পুরুষদের মধ্যে প্রচলিত বিভিন্ন সাংস্কৃতিক গুণাবলী পরবর্তী প্রজন্মের মধ্যেও আপন নিয়মে পরিবাহিত হয়। তাই যদি কোনো সংস্কৃতি ধ্বংস হয়ে যায় বা বিলীন হয়ে যায়, তাহলে তাদের অস্তিত্ব হুমকির মুখে পড়ে যায়। উপরিউক্ত আলোচনার প্রেক্ষিতে বলা যায়, সংস্কৃতি বিহীন যেহেতু কোনো জাতিই চলতে পারে না এবং প্রতিটি জাতির সংস্কৃতি আলাদা। তাই এই সংস্কৃতি রক্ষা করতে না পারলে সে জাতির"
        }
      ]
    },
    {
      "number": "3",
      "uddipok": "মনিরা ও সাবিহা দুই বান্ধবী। মনিরা মনে করে বৈধ/অবৈধ যে কোনো পদ্মায় প্রচুর সম্পদের মালিক হওয়াতেই সফলতা। তার মতে সত্য ও সঠিক পন্থায় চলা বোকামি। অপরদিকে, তার বান্ধবী সাবিহা সম্পূর্ণ বিপরীত। সে মনে করে, আল্লাহর নির্দেশিত পদ্ধতিতে উপার্জন করলে তাতে বরকত থাকে। সততা ও নিষ্ঠার সাথে কাজ করা সে পছন্দ করে।",
      "tag": "CCJ 23",
      "sub_questions": [
        {
          "label": "ক",
          "question": "'তাওয়াফুল' শব্দের অর্থ কী?",
          "explanation": "তাওয়াক্কুল শব্দের অর্থ ভরসা করা, নির্ভর করা।"
        },
        {
          "label": "খ",
          "question": "'সত্য মুক্তি দেয়, মিথ্যা ধ্বংস করে' ব্যাখ্যা করো।",
          "explanation": "সত্যবাদিতা ইসলামের দৃষ্টিতে একটি প্রশংসনীয় গুণ। সত্যবাদীকে সবাই ভালোবাসে। সত্য মানুষকে যাবতীয় অন্যায় থেকে দূরে 'রাখে। কারণ মানুষ অন্যায় করে স্বীকার করলে তার মধ্যে অন্যায়ের প্রবণতা হ্রাস পায়। পক্ষান্তরে, মিথ্যা একটি জঘন্য ও ধ্বংসাত্মক অভ্যাস। মিথ্যাবাদীকে সবাই অপছন্দ করে, সমাজে সে হেয় প্রতিপন্ন হয়। একটা মিথ্যাকে সত্য সাব্যস্ত করতে হাজারটা মিথ্যা বলতে হয়। এভাবে মিথ্যাবাদী ব্যক্তি আস্তে আস্তে ধ্বংসের দিকে ধাবিত হয়।"
        },
        {
          "label": "গ",
          "question": "উদ্দীপকের আলোকে মনিরার চিন্তা-চেতনা ইসলামের দৃষ্টিতে ব্যাখ্যা করো।",
          "explanation": "উদ্দীপকের মনিরার হারাম উপার্জনের চিন্তা-চেতনা ইসলামের দৃষ্টিতে সম্পূর্ণ নিষিদ্ধ এবং ঘৃণিত কাজ। ইসলাম যাবতীয় অন্যায় ও অবৈধ পন্থায় উপার্জনকে হারাম ঘোষণা করেছে। আর হারাম পন্থায় অর্জিত সম্পদকে অপবিত্র ও নাপাক আখ্যা দেওয়া হয়েছে। এছাড়া অবৈধ পন্থায় অর্জিত সম্পদ ইবাদত কবুলের অন্তরায়। তাই উপার্জন সম্পর্কে মনিরার চিন্তা-ভাবনা সম্পূর্ণ ভুলের ওপর প্রতিষ্ঠিত। উদ্দীপকের মনিরা মনে করে বৈধ/অবৈধ যেকোনো পন্থায় সম্পদের মালিক হওয়াতেই সফলতা। সত্য ও সঠিক পন্থায় চলাকে সে বোকামি মনে করে। তার এ ধারণা সম্পূর্ণ ভিত্তিহীন ও ভুল। ইসলামে হারাম উপার্জন নিরুৎসাহিত করা হয়েছে এবং হালাল উপার্জন ফরজ করা হয়েছে। কারণ হারাম উপার্জনের মাধ্যমে ব্যক্তির সব রকমের পাপের দরজা খুলে যায়। হারাম উপার্জনে মিথ্যা, শঠতা, প্রতারণাসহ বিভিন্ন পাপের আশ্রয় নিতে হয়। এজন্য রাসুল (স) বলেন, 'যে গোশত হারাম জীবিকা দিয়ে গঠিত তা বেহেশতে প্রবেশ করবে না' (মুসনাদে আহমাদ)। তাই বলা যায়, মনিরার অবৈধ পন্থায় উপার্জনের চিন্তা-চেতনার পরিণাম ইহকাল ও পরকাল উভয় জগতেই অত্যন্ত ভয়াবহ।"
        },
        {
          "label": "ঘ",
          "question": "সাবিহার চিন্তা-চেতনার সাথে তুমি কি একমত? ইসলামের আলোকে বিশ্লেষণ করো।",
          "explanation": "হ্যাঁ, সাবিহার হালাল উপার্জনের চিন্তা চেতনার সাথে আমি একমত। আল্লাহ ও রাসুল (স) নির্দেশিত বিধানানুযায়ী ব্যবসা-বাণিজ্যসহ বিভিন্ন কাজে শ্রম বিনিয়োগ ও মেধা খাটানোর মাধ্যমে উপার্জন করাকে হালাল উপার্জন বলে। সততা ও নিষ্ঠার সাথে কাজ করে এবং মিথ্যা বা প্রতারণার মাধ্যমে কাউকে না ঠকিয়ে উপার্জনের পদ্ধতিই হলো হালাল উপার্জন। এ বিষয়ে সাবিহার চিন্তা-চেতনা সঠিক এবং যুক্তিযুক্ত। উদ্দীপকের সাবিহা মনে করে আল্লাহর নির্দেশিত পদ্ধতিতে উপার্জন করলে তাতে বরকত থাকে। সততা ও নিষ্ঠার সাথে কাজ করা সে পছন্দ করে। সাবিহার হালাল উপার্জনের এই মানসিকতা ইসলামের দৃষ্টিতে সঠিক। কারণ হালাল উপার্জন হচ্ছে আল্লাহর নির্দেশিত পন্থা। হালাল উপার্জন করার মাধ্যমে আল্লাহ ও রাসুল (স) এর আদেশ মান্য করা হয় এবং তাদের সন্তুষ্টির মাধ্যমে পরকালে পুরস্কার লাভ করা যাবে। এ প্রসঙ্গে রাসুল (স) বলেন, 'সত্যবাদী মুসলিম ব্যবসায়ী কিয়ামতের দিন শহিদদের সাথে থাকবে' (ইবনে মাজাহ)। এ হাদিসে মূলত হালাল উপার্জনের প্রতি গুরুত্বারোপ করা হয়েছে। এছাড়া হালাল উপার্জনকারী ব্যক্তি সততা ও নিষ্ঠার সাথে কাজ করে যেমন- দুনিয়ায় মর্যাদার অধিকারী হন তেমনি আখিরাতে সফলতা লাভ করবেন। তাই বলা যায়, আল্লাহর নির্দেশিত পদ্ধতিতে উপার্জনকে বরকতময় মনে করে এবং হালাল উপার্জনকে প্রাধান্য দিয়ে সাবিহা যথার্থ কাজই করেছে।"
        }
      ]
    },
    {
      "number": "4",
      "uddipok": "চার বছর বয়সী মালিহাকে পরবর্তী বছর স্কুলে ভর্তি করতে হবে। এজন্য তার পিতা-মাতা তাকে ইসলামের বুনিয়াদি শিক্ষা প্রদানসহ অক্ষরজ্ঞান দান ও ইসলামের মৌলিক ছোট-ছোট বিষয় শেখাচ্ছেন। মালিহার পিতা-মাতার ধারণা মেয়েকে সুসন্তান হিসেবে গড়ে তোলা ও তার উজ্জ্বল ভবিষ্যৎ এর জন্য পরিবারের ভূমিকা অনস্বীকার্য।",
      "tag": "CCJ 23",
      "sub_questions": [
        {
          "label": "ক",
          "question": "প্রতিবেশী কত প্রকার?",
          "explanation": "প্রতিবেশী তিন প্রকার।"
        },
        {
          "label": "খ",
          "question": "'দেশ রক্ষা করতে না পারলে ঠিকমতে ধর্ম পালন করা যায়না'- ব্যাখ্যা করো।",
          "explanation": "দেশের নিরাপত্তা ব্যবস্থা দুর্বল হলে যেকোনো সময় দেশ শত্রুর হস্তগত হতে পারে, আর পরাধীন আবস্থায় ধর্ম পালন করা কষ্টকরো। স্বদেশের প্রতি ভালোবাসা ইমানের অঙ্গ। প্রত্যেক মুমিন ব্যক্তি নিজ জন্মভূমিকে ভালোবাসেন। মুমিন হতে হলে ইবাদত করা যেমন জরুরি দেশের স্বার্থরক্ষায় কাজ করাও তেমন জরুরি। দেশকে অরক্ষিত রেখে ইবাদতে মশগুল হওয়া অনুচিত। দেশকে যারা অরক্ষিত রেখে ধর্মপালনে ব্যস্ত হয় তারা প্রকৃত মুমিন ও ধার্মিক হতে পারে না। তাই বলা হয় দেশ রক্ষা করতে না পারলে ঠিক মতো ধর্ম পালন করা যায় না।"
        },
        {
          "label": "গ",
          "question": "উদ্দীপকে মালিহার পিতা-মাতার ভূমিকার আলোকে সন্তানের প্রতি পিতা-মাতার অবদান ব্যাখ্যা করো।",
          "explanation": "ইসলামের বুনিয়াদি শিক্ষা প্রদান করে মালিহার পিতা-মাতা সন্তানের প্রতি গুরুত্বপূর্ণ অবদান রেখেছেন। ইসলামি পরিবার গঠন ইসলামের বুনিয়াদি শিক্ষা একটি অত্যন্ত গুরুত্বপূর্ণ কাজ। সন্তানদের ছোটবেলা থেকেই ইসলামের মৌলিক বিষয়গুলো শিক্ষা দেওয়া, বড়দের সালাম দেওয়া, খাবারের আগে বিসমিল্লাহ বলা, দোয়া-কালাম শেখানো ও শিষ্টাচার শেখানো পিতামাতার দায়িত্ব, যা মালিহার পিতা-মাতার আচরণে ফুটে উঠেছে। উদ্দীপকে মালিহাকে তার পিতা-মাতা ইসলামের বুনিয়াদি শিক্ষা প্রদানসহ অক্ষরজ্ঞান দান ও ইসলামের মৌলিক ছোট-ছোট বিষয় শেখাচ্ছেন। তার পিতা-মাতার ধারণা মেয়েকে সুসন্তান হিসেবে গড়ে তোলা ও তার উজ্জ্বল ভবিষ্যতের জন্য পরিবারের ভূমিকা অনস্বীকার্য। তাদের এই ধারণাটি ইসলামি শিক্ষামূলক ধারণারই অন্তর্ভুক্ত। ইসলামি পরিবারে পিতামাতা যেমন নৈতিকতার আলোকে জীবনযাপন করেন, তেমনি' সন্তানদেরকেই তারা বিভিন্ন শিক্ষার মাধ্যমে নৈতিক জীবনাচারে অভ্যস্ত করেন। এ উদ্দেশ্যে পিতামাতা সন্তানদের আল্লাহর নির্দেশ পালন, মানবীয় গুণাবলি, দায়িত্ববোধ ও সহানুভূতি সৃষ্টি, শিষ্টাচার ও নিয়মানুবর্তিতা প্রভৃতি ব্যাপারে জ্ঞানদান করেন। যা মালিহার পিতামাতার কার্যক্রমে পরিলক্ষিত হয়। তাই বলা যায়, মালিহার পিতামাতার মত করেই প্রকৃতপক্ষে সন্তান লালন-পালন করতে হয়।"
        },
        {
          "label": "ঘ",
          "question": "\"ইসলামি পরিবার এক অনাবিল শান্তির নিবাস\" তোমার পাঠ্য বইয়ের আলোকে বিশ্লেষণ করো।",
          "explanation": "ইসলামি পরিবার এক অনাবিল শান্তির নিবাস-উক্তিটি যথার্থ। নৈতিক ও মানবিক জীবন গঠন ইসলামের পারিবারিক ব্যবস্থার অন্যতম উদ্দেশ্যে। এখানে পিতামাতা যেমন নৈতিকতার আলোকে জীবনযাপন করেন, তেমনি সন্তানদেরকেও তারা বিভিন্ন শিক্ষার মাধ্যমে নৈতিক জজীবনাচারে অভ্যস্ত করা। এ উদ্দেশ্যে পিতামাতা সন্তানদের আল্লাহর নির্দেশ পালন, মানবীয় গুণাবলি, দায়িত্ববোধ ও সহানুভূতি সৃষ্টি, শিষ্টাচার ও নিয়মানুবর্তিতা প্রভৃতি ব্যাপারে জ্ঞানদান করেন, যা উদ্দীপকের আলোচিত পরিবারে পরিলক্ষিত হয়। ইসলামি পরিবারে স্নেহ, মমতা, ভক্তি, শ্রদ্ধা, সহানুভূতি, সমবেদনা উদারতা, ত্যাগসহ সম্ভাব্য সকল মানবীয় গুণের প্রশিক্ষণ দেওয়া 'হয়'। তাই একে নৈতিক ও মানবিক শিক্ষায়তন বলা হয়। ইসলামি পরিবারের অন্যতম বৈশিষ্ট্য হচ্ছে উত্ত পরিবার পরিচালিত হবে কুরআন ও সুন্নাহের ভিত্তিতে। অর্থাৎ পরিবারের যাবতীয় কার্যক্রম ইসলামি শরিয়াহ মোতাবেক চলবে। ইসলামি পরিবার একটি আদর্শ শিক্ষা প্রতিষ্ঠান হিসেবে ভূমিকা পালন করে। পরিবারের সদস্যরা আদব-কায়দা, চাল-চালন, মায়া-মমতা, শ্রদ্ধা- ভক্তি, উদারতা ইত্যাদি পরিবার থেকেই শিখে থাকে। তাই বলা যায়, ইসলামি পরিবার হলো এক অনাবিল শান্তির নিবাস"
        }
      ]
    },
    {
      "number": "5",
      "uddipok": "জনাব শফিক চৌধুরী একজন ব্যবসায়ী। তিনি পরিবারে সময় দিতে পারেন না বলে ছেলেমেয়েরা হোস্টেলে থেকে লেখাপড়া করে। শফিক চৌধুরী একদিন তার বন্ধু রফিকের বাসায় স্ত্রীকে নিয়ে বেড়াতে গেলেন। রফিক সাহেবের ছেলে-মেয়ের ব্যবহারে শফিক সাহেব ও তার স্ত্রী মুগ্ধ হলেন। তারা উভয়ে অনুভব করলেন, \"পরিবার বিশ্ব প্রকৃতির শাশ্বত রূপ”।",
      "tag": "CCJ 23",
      "sub_questions": [
        {
          "label": "ক",
          "question": "ইসলামি পরিবারে পরিবারের প্রধান কে?",
          "explanation": "ইসলামি পরিবারে পরিবারের প্রধান হলো পিতা।"
        },
        {
          "label": "খ",
          "question": "\"আত্মীয়তার সম্পর্ক ছিন্নকারী জান্নাতে যাবে না\"- ব্যাখ্যা করো।",
          "explanation": "'আত্মীয়তার সম্পর্ক ছিন্নকারী জান্নাতে প্রবেশ করবে না' (বুখারি ও মুসলিম)। আত্মীয়তার সম্পর্ক ছিন্ন করা কবিরা গোনাহ। কেননা আত্মীয়দের সাথে সদাচরণ এবং তাদের হক যথাযথভাবে আদায় করতে আল্লাহ নির্দেশ দিয়েছেন। রাসুল (স)ও আত্মীয়তার সম্পর্ক বজায় রাখার নির্দেশ দিয়েছেন এবং আত্মীয়তার সম্পর্ক ছিন্নকারী জান্নাতে প্রবেশ করতে পারবে না বলে সতর্ক করেছেন। এ সম্পর্ক ছিন্ন করার মাধ্যমে পারস্পরিক বন্ধন নষ্ট হয়, শত্রুতা ও বিদ্বেষ সৃষ্টি হয়।' এজন্য আত্মীয়তার সম্পর্ক ছিন্ন করতে ইসলামে নিষেধ করা হয়েছে। তাই আল্লাহ ও রাসুলের (স) নির্দেশ আমান্য করে যে আত্মীয়তার সম্পর্ক ছিন্ন করবে তার স্থান হবে জাহান্নাম।"
        },
        {
          "label": "গ",
          "question": "রফিক সাহেবের ছেলে-মেয়েদের মধ্যে পরিবারের কোন কাজটির প্রতিফলন লক্ষ করা যায়? ব্যাখ্যা করো।",
          "explanation": "রফিক সাহেবের ছেলেমেয়েদের মধ্যে ইসলামি পরিবারের শিষ্টাচারের আদর্শ প্রতিফলিত হয়েছে।- উদ্দীপকে আমরা দেখতে পাই, রফিক সাহেবের ছেলেমেয়ের ব্যবহারে শফিক সাহেব ও তার স্ত্রী মুগ্ধ হলেন। এটি ইসলামি পরিবারের অন্যতম আদর্শ। ইসলামি সংস্কৃতির অন্যতম বৈশিষ্ট্য হলো সালাম দেওয়া। আর সালামের ব্যাপারে রাসুল (স) বলেন, السَّلَامُ قَبْلَ الْكَلَامِ অর্থাৎ কথা বলার পূর্বে সালাম প্রদান করাই ইসলামি শিষ্টাচার। এরপর মেহমানদের যত্নসহকারে আপ্যায়ন করানো। এটি ইসলামি রীতিনীতিপ্রসূত। ইসলামি পরিবারে ইসলামের যাবতীয় বিষয়গুলোর চমৎকার অনুশীলন হয়। যার কারণে রফিক সাহেবের ছেলেমেয়েরা শফিক সাহেব ও তার স্ত্রীর প্রতি সর্বোচ্চ সম্মান প্রদর্শনে সচেষ্ট থাকে। উপরের আলোচনা থেকে প্রতীয়মান হয় যে, রফিক সাহেবের ছেলেমেয়েদের মধ্যে ইসলামি পরিবারের শিক্ষা পূর্ণভাবে প্রতিফলিত হয়েছে।"
        },
        {
          "label": "ঘ",
          "question": "শফিক সাহেব ও তার স্ত্রীর অনুভূতি- \"পরিবার বিশ্ব প্রকৃতির শাশ্বতরূপ”- উক্তিটি মূল্যায়ন করো।",
          "explanation": "আলোচ্য উদ্দীপকে শফিক সাহেব ও তার স্ত্রীর অনুভূতি- পরিবার। বিশ্ব প্রকৃতির শাশ্বত রূপ। তাদের এই অনুভূতি যথার্থ। পরিবারই শান্তি ও সুখের আসল ঠিকানা। নৈতিক ও মানবিক জীবন গঠনে পরিবার মুখ্য ভূমিকা পালন করে। পরিবার হচ্ছে সমাজের সবচেয়ে প্রয়োজনীয় এবং স্থায়ী একটি সংঘ। পরিবার বিশেষত ইসলামি পরিবারের প্রত্যেকেই তাদের অধিকার ও কর্তব্য আদায়ে সচেষ্ট থাকে। এখানে কুরআন ও সুন্নাহর নীতিমালা সতর্কতার সাথে অনুসরণ করা হয়। উদ্দীপকে শফিক সাহেব ও তার স্ত্রী রফিক সাহেবের বাসায় বেড়াতে যায়। সেখানে রফিক সাহেবের ছেলে-মেয়ের ব্যবহার দেখে তারা মুগ্ধ হয়েছেন। 'তারা অনুভব করলেন, পরিবার বিশ্বপ্রকৃতির শাশ্বত রূপ। ইসলামি পরিবার একটি আদর্শিক পরিবার। পরিবারের সদস্যরা একে অন্যের প্রতি শ্রদ্ধাশীল। সবাই পরস্পর মিলেমিশে, সুখে ও দুঃখে একসাথে বসবাস করে। বড়রা ছোটদের স্নেহ করে, ছোটরা বড়দের শ্রদ্ধা করে। এ বিষয়ে রাসুল (স) বলেন, যে ছোটদের স্নেহ করে না এবং বড়দের শ্রদ্ধা করে না, সে আমার দলভুক্ত নয়। সমৃদ্ধিশালী, আদর্শ জাতি ও সমাজ বিনির্মাণে ইসলামি পরিবারের বিকল্প নেই। মুসলিম পারিবারিক জীবনই পবিত্র প্রেম-ভালোবাসা, স্নেহ-মমতা এবং পরম শান্তি ও স্বস্তির কেন্দ্রবিন্দু। তাই শপিক সাহেব ও তার স্ত্রীর অনুভূতি সুস্পষ্টভাবে সত্য বলে প্রতীয়মান হয়"
        }
      ]
    },
    {
      "number": "6",
      "uddipok": "হাবিব ও সালিম দু'বন্ধু। একদিন ক্লাসের ফাঁকে তারা দেশের সমাজ ব্যবস্থার অবক্ষয় নিয়ে কথা বলছিল। হাবিব বলল, বন্ধু আমাদের দেশে এমন একটি সমাজ দরকার, যার আইনের উৎস হবে ঐশীবাণী নির্ভর, যোগ্য ব্যক্তিদের পথ অনুসরণে চলবে সামাজিক রীতিনীতি। পরকালের জবাবদিহিতার বিষয় রয়েছে। এ কথা শুনে সালিম বললো, বর্তমান সমাজব্যবস্থায়ও দুনিয়া প্রীতি ও শেষ জীবনের দিকে ধাবিত হওয়ার দিক- নির্দেশনা রয়েছে।",
      "tag": "CCJ 23",
      "sub_questions": [
        {
          "label": "ক",
          "question": "মসজিদ কাকে বলে?",
          "explanation": "মসজিদ শব্দের অর্থ সিজদার স্থান। ইসলামি পরিভাষায় আল্লাহ তায়ালার ইবাদতের উদ্দেশ্যে বিশেষভাবে তৈরি ঘরকে মসজিদ বলে।"
        },
        {
          "label": "খ",
          "question": "'মাদকাসক্তি একটি সামাজিক ব্যাধি' ব্যাখ্যা করো।",
          "explanation": "মাদকাসক্তি একটি সামাজিক ব্যাধি উক্তিটি যথার্থ।' মাদকদ্রব্য সকল অপকর্ম ও অশ্লীলতার মূল। মাদকাসন্তি মানব স্বভাব ও প্রকৃতি বিরুদ্ধ। যা মানুষের দৈহিক, মানসিক, আধ্যাত্মিক, আর্থ-সামাজিক। ও নৈতিক ক্ষতি সাধন করে। মাদকদ্রব্য গ্রহণ করার ফলে মানুষ নেশাগ্রস্থ হয়ে পড়ে। আর এর ফলে মানুষের বিবেক-বুদ্ধি আচ্ছন্ন হয়ে পড়ে। ফলে মানুষ যা ইচ্ছা তাই করতে পারে। আর এই সময় যেহেতু তার বিবেক-বুদ্ধি কাজ করে না, তাই সে যেকোনো অপরাধ করতে পারে। এজন্য মাদক সমাজে সকল অপকর্মের পথ তৈরি করে। তাই বলা যায়, মাদকাসক্তি একটি সামাজিক ব্যাধি।"
        },
        {
          "label": "গ",
          "question": "উদ্দীপকে হাবিরের বক্তব্যে যে সমাজব্যবস্থার ইঙ্গিত পাওয়া যায়, তা নিরূপণ করে তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকে হাবিবের বক্তব্যে ইসলামি সমাজব্যবস্থার ইঙ্গিত পাওয়া যায়। ইসলামি সমাজব্যবস্থা ইসলামের আদর্শ ও নীতিমালার অলোকে প্রতিষ্ঠিত এক আদর্শ সমাজব্যবস্থা। এ সমাজব্যবস্থায় সংবিধান হিসেবে আল- কুরআন ও হাদিসকে গ্রহণ করা হবে। এটাতে যোগ্য ব্যক্তিদের নেতৃত্ব দানে প্রাধান্য থাকবে। উদ্দীপকে হাবিবের বক্তব্য এ বিষয়টিকেই নির্দেশ করে। উদ্দীপকে দেখা যায়, হাবিব তার দেশের জন্য এমন একটি সমাজব্যবস্থার প্রয়োজন বোধ করছিল যার আইনের উৎস হবে ঐশীবাণী নির্ভর এবং যোগ্য ব্যক্তিদের পথ অনুসরণে চলবে সামাজিক রীতিনীতি। এ বক্তব্য দ্বারা হাবিব ইসলামি সমাজব্যবস্থার কথাই বোঝাতে চেয়েছে। কারণ, ইসলামি সমাজব্যবস্থাই কেবল ঐশীবাণী নির্ভর সমাজব্যবস্থা। মূলত ইসলামি সমাজব্যবস্থা তাওহিদ, রিসালাত ও আখিরাতকেন্দ্রিক। কুরআন ও সুন্নাহর নির্দেশ মতে গঠিত সমাজব্যবস্থা। এ সমাজব্যবস্থায় মানুষের পার্থিব স্বার্থকে সংরক্ষণ করা হয় এবং পরকালীন স্বার্থকে সর্বাধিক গুরুত্ব দেওয়া হয়। এখানে সব মানুষ সম্মান ও মর্যাদা নিয়ে বসবাস করতে পারে। প্রত্যেকেরই জান, মাল ও ইজ্জতের নিরাপত্তা সুরক্ষিত। তাই ইসলামি সমাজব্যবস্থা হলো- সকলের জন্য কল্যাণকর ও ভারসাম্যপূর্ণ সমাজব্যবস্থা। আর হাবিব এই সমাজব্যবস্থার কথাই বোঝাতে চেয়েছে।"
        },
        {
          "label": "ঘ",
          "question": "উদ্দীপকে সালিমের বক্তব্যকে তুমি কি সমর্থন করো? তোমার উত্তরের সপক্ষে যুক্তি দাও।",
          "explanation": "না, উদ্দীপকের সালিমের বক্তব্যকে আমি সমর্থন করি না। বর্তমান পৃথিবীতে। যে সমাজব্যবস্থা প্রচলিত রয়েছে তা মানুষকে দুনিয়াপ্রীতির দিকে ধাবিত করে। বর্তমান সমাজব্যবস্থায় আখিরাতের প্রতি মানুষের মোহ বা ভালোবাসার দিকটি অনুপস্থিত থাকায় সকল চিন্তা- চেতনার কেন্দ্রবিন্দুতে রয়েছে ইহকালীন জীবন। তাই সালিমের বক্তব্যের এ সাথে আমি একমত নই। উদ্দীপকের সালিম তার বন্ধু হাবিবের ইসলামি সমাজব্যবস্থার প্রয়োজনীয়তা অনুভব বিষয়ক বক্তব্যের প্রেক্ষিতে বললো যে, বর্তমান সমাজব্যবস্থা দুনিয়াপ্রীতি ও শেষ জীবনের দিকে ধাবিত করে। অথচ বর্তমান সমাজব্যবস্থার দিকে অবলোকন করলে দেখা যায়, পৃথিবীর মানুষের চিন্তা- চেতনার কেন্দ্রবিন্দুতে রয়েছে দুনিয়াপ্রীতি। বর্তমান সমাজব্যবস্থা মানুষকে দুনিয়ার মোহে অন্ধ করে ফেলেছে। ফলে তারা আখিরাতকে তুচ্ছ- তাচ্ছিল্যের চোখে দেখে এবং তাদের কাছে আখিরাত বা পরকালীন জীবন নামক বিষয়টি সম্পূর্ণ ভ্রান্ত। অর্থাৎ তাদের কাছে পরকালীন জীবনের ন্যূনতম গুরুত্ব নেই। পরকালীন জীবনের বিপরীতে তারা দুনিয়ার জীবনের ভোগ-বিলাসে মত্ত। তাই বলা যায়, বর্তমান সমাজব্যবস্থার উদ্দেশ্যই হলো মানুষকে দুনিয়াপ্রীতির দিকে ধাবিত করা। ৩০pettings উপরের আলোচনার প্রেক্ষিতে সালিমের বক্তব্য যথার্থ ও. বাস্তবসম্মত নয়। দুনিয়া ও আখিরাতের জন্য কল্যাণকর সমাজব্যবস্থা হলো ইসলামি সমাজব্যবস্থা।"
        }
      ]
    },
    {
      "number": "7",
      "uddipok": "নাহিদ সদ্য বিশ্ববিদ্যালয় পাশ করে চাকরি খুঁজছে। তার পিতা জাফর ছেলের জন্য পাত্রী দেখছেন। জাফর সাহেব মেয়ে দেখার সাথে সাথে মেয়ের পিতার সম্পদও দেখছেন। তার দাবী হলো আমি ছেলেকে উচ্চ শিক্ষা দিয়েছি। মেয়ের বাবা ছেলের সংসারের প্রয়োজনীয় সব সামগ্রী মেয়ের জন্য পাঠিয়ে দেবে। নাহিদা পিতাকে বললো, তুমি যা করছো ইসলাম তা সমর্থন করে না। এটি করলে দাম্পত্য জীবনে কলহ বাড়বে, নারী অকালে প্রাণ হারাবে এবং বহু-বিবাহসহ স্বামী পরিত্যক্ত নারীর হার বৃদ্ধি পাবে।",
      "tag": "CCJ 23",
      "sub_questions": [
        {
          "label": "ক",
          "question": "আত্মহত্যার পরিণতি কী?",
          "explanation": "আত্মহত্যার পরিণতি জাহান্নাম।"
        },
        {
          "label": "খ",
          "question": "গণশিক্ষা বলতে কী বোঝো?",
          "explanation": "গণশিক্ষা বলতে সমাজের সকল শ্রেণির মানুষের জন্য শিক্ষা বুঝায়। নিরক্ষরতা দূরীকরণের লক্ষ্যে দেশব্যাপী যে বয়স্ক ও শিশুশিক্ষা কার্যক্রম পরিচালিত হচ্ছে তাই গণশিক্ষা। গণশিক্ষা হচ্ছে অনানুষ্ঠানিক বিকল্প শিক্ষাব্যবস্থা। অজ্ঞতা অন্ধকারের শামিল। এ অন্ধকার দূরীকরণে শিক্ষা অতি গুরুত্বপূর্ণ। এ অন্ধকার দূর করার জন্য শিক্ষা কোনো বিশেষ গোষ্ঠীর জন্য না হয়ে সর্বজনীন হতে হবে। শিক্ষার সর্বজনীনতার জন্য যে বিষয়টি প্রথমে আসে তা হচ্ছে গণশিক্ষা।"
        },
        {
          "label": "গ",
          "question": "উদ্দীপকে জাফর সােেহবর আচরণে তোমার পাঠ্যবইয়ের কোন বিষয়টির ইঙ্গিত পাওয়া যায়? বিশ্লেষণ করো।",
          "explanation": "উদ্দীপকের জাফর সাহেবের আচরণে আমার পাঠ্যবইয়ের যৌতুক প্রথার বিষয়টির ইঙ্গিত পাওয়া যায়। যৌতুক একটি সামাজিক অপরাধ। বিবাহের সময় বা পরে কনের অভিভাবক ও পরিবার বাধ্য হয়ে পাত্রপক্ষকে যে সম্পদ, নগদ অর্থ, অলংকার, আসবাবপত্র, ইলেক্ট্রনিক দ্রব্য ইত্যাদি প্রদান করে তাকে যৌতুক বলা হয়। যৌতুককে প্রধানত দুই ভাগে ভাগ করা যায়। ১. প্রত্যক্ষ যৌতুক। যথা- নগদ টাকা, মূল্যবান দ্রব্যাদি ইত্যাদি। ২. পরোক্ষ যৌতুক। যথা- চাকরি নিয়ে দেওয়ার শর্ত, বিদেশ পাঠানোর শর্ত ইত্যাদি। উদ্দীপকের জাফর সাহেব ছেলের পাত্রী দেখার সাথে সাথে তাদের সম্পদও দেখেছেন। যাতে যৌতুকের মতো ঘৃণ্য সামাজিক অনাচারকে ইঙ্গিত করে। ইসলাম এ ধরনের কর্মকাণ্ডকে নিষিদ্ধ করেছেন।"
        },
        {
          "label": "ঘ",
          "question": "উদ্দীপকে উল্লিখিত নাহিদের বক্তব্য উল্লেখপূর্বক এর সামাজিক প্রভাব মূল্যায়ন করো।",
          "explanation": "নাহিদ তার পিতার কর্মকান্ডের প্রেক্ষিতে নারী নির্যাতনের বিরোধিতা করেছেন। নারী নির্যাতন বলতে জোরপূর্বক নারীর ওপর শারীরিক ও মানসিক নির্যাতনকে বুঝি। অন্যভাবে বলা যায়, নারীর শারীরিক, মানসিক ও সামাজিক দুর্বলতার 'সুযোগ নিয়ে কোনো নারীকে অত্যাচার করা কিংবা জোরপূর্বক তাকে কোনো কিছু করতে বাধ্য করাকে নারী নির্যাতন বলে। উদ্দীপকের নাহিদ তার পিতার মানসিকতাকে নারী নির্যাতন হিসেবে সাব্যস্ত করেছে। কেননা বিবাহে যৌতুকের দাবি করা নারী নির্যাতনের শামিল। নারী নির্যাতনের অন্যতম কারণ নারীদের প্রতি পুরুষের বৈষম্যপূর্ণ মানসিকতা। পুরুষরা সাধারণত নারীদেরকে তাদের তুলনায় কম সম্মান ও মর্যাদার অধিকারী মনে করে নারীদের ওপর মানসিক নির্যাতন করে। অনেকসময় শারীরিক নির্যাতনও করে। এক্ষেত্রে ইসলামের অবস্থান অত্যন্ত দৃঢ়। ইসলামে নারী-পুরুষের মর্যাদা ও সম্মান সমান। আল্লাহ তাআলা বলেন- নারীরা তোমাদের ভূষণ এবং তোমরা তাদের ভূষণ (সুরা আল-বাকারা: ১৮৭)। এ আয়াতে নারী ও পুরুষকে পরস্পরের সমান বলা হয়েছে। যৌতুকের দাবিতে অনেক পুরুষ স্ত্রীর ওপর নির্যাতন করে। ইসলামে যৌতুকের দাবি করা সম্পূর্ণ নিষিদ্ধ। ইসলামে বরং স্ত্রীকে মোহর দেওয়া স্বামীর ওপর ফরজ। সুতরাং বোঝা যাচ্ছে, নাহিদের বক্তব্যটি নারী নির্যাতনের বিরুদ্ধে ইসলাম সমর্থিত বক্তব্য।"
        }
      ]
    },
    {
      "number": "8",
      "uddipok": "হামিদপুর এলাকার জামিল সাহেব সবার নিকট শ্রদ্ধেয় ব্যক্তি। তিনি দীর্ঘ দিন যাবৎ এ এলাকার একটি প্রতিষ্ঠানের প্রধান হিসেবে দায়িত্ব পালন করেন। তার জ্ঞানের গভীরতা, আল্লাহর সাথে সম্পর্ক এবং কথা কাজে 1 ।মিল সবাইকে মুগ্ধ করে। প্রজ্ঞা ও পান্ডিত্যের অসাধারণ মিলের কারণে । তার বক্তব্য এলাকার সকল শ্রেণির মানুষের কাছে নন্দিত। সামাজিক • কাজেও তার ভূমিকা প্রশংসনীয়। তিনি ইবাদতের পাশাপাশি সামাজিক কাজেও নেতৃত্ব দেন।",
      "tag": "CCJ 23",
      "sub_questions": [
        {
          "label": "ক",
          "question": "আদল কাকে বলে?",
          "explanation": "ইসলামের আদর্শ ও বিধান অনুযায়ী যথাযথভাবে আল্লাহর হক আদায় এবং মানবসমাজে যার যা প্রাপ্য তাকে তা পুরোপুরি প্রদান করার নাম আদল।"
        },
        {
          "label": "খ",
          "question": "জিহাদ বলতে কী বোঝো?",
          "explanation": "জিহাদ অর্থ- কোনো উদ্দেশ্য সাধনের লক্ষ্যে সর্বাত্মক প্রচেষ্টা চালানো, সাধনা করা, কঠোর পরিশ্রম করা, সর্বশক্তি নিয়োগ করা। বিশিষ্ট ইসলামি পণ্ডিত আল্লামা মুহাম্মদ তাকি উসমানি বলেন, হাতিয়ার, * ধন-সম্পদ, আমল, ইলম, কলম, কথা বা বক্তৃতা ইত্যাদির মাধ্যমে আল্লাহর কালিমা তথা দীনকে সুউচ্চ শিখরে প্রতিষ্ঠিত করা এবং কাফির ও কুফরের প্রভাব-প্রতিপত্তিকে দমন করার নিমিত্তে সর্বশক্তি প্রয়োগ করাকে জিহাদ বলে।"
        },
        {
          "label": "গ",
          "question": "উদ্দীপকে হামিদপুর এলাকার প্রতিষ্ঠান প্রধানের সাথে তোমার পাঠ্যবইয়ের কোন প্রতিষ্ঠান প্রধানের সাদৃশ্য পাওয়া যায়? বিশ্লেষণ করো।",
          "explanation": "উদ্দীপকে হামিদপুর এলাকার প্রতিষ্ঠান প্রধানের সাথে পাঠ্যবইয়ের ধর্মীয় ও সামাজিক প্রতিষ্ঠান মসজিদের ইমামের সাথে সাদৃশ্য পাওয়া যায়। ইমাম আরবি শব্দি। এর বাংলা অর্থ- নেতা, অগ্রণী, পরিচালক ইত্যাদি। । ইসলামি শরিয়তের পরিভাষায়, মুসলিম সমাজের ধর্মীয় নেতাকে ইমাম বলা হয়। ইমাম যেখানে ও 'যে স্তরে অবস্থান করেন, সেখানেই তিনি নেতৃত্ব প্রদান করেন। সমাজের নেতা মানে মসজিদেরও নেতা আর তাঁর নেতৃত্বেই জামায়াতে নামাজ অনুষ্ঠিত হয়। উদ্দীপকের জামিল সাহেব হামিদপুর এলাকার একটি প্রতিষ্ঠান প্রধান। তার জ্ঞানের গভীরতা, আল্লাহর সাথে সম্পর্ক এবং কথা কাজে মিল ইত্যাদি বৈশিষ্ট্যের সাথে ইমামের সাদৃশ্য রয়েছে। কেননা ইসলামি, জীবন * দর্শনে ইমাম হলেন নির্বাচিত নেতা। মুসলিম সমাজের রাষ্ট্রীয়, সামাজিক, অর্থনৈতিক ও ধর্মীয় কাজে নেতৃত্ব দেওয়া তাঁর দায়িত্ব। রাসুলুল্লাহ (স) ইমাম ছিলেন। তিনি মুসলিম সমাজের সর্বক্ষেত্রে অবিসংবাদিত নেতাও রছিলেন। খোলাফায়ে রাশিদার সোনালি যুগে হযরত আবু বকর (রা), ওমর (রা), উসমান (রা) ও আলি (রা) একই সাথে রাষ্ট্র, সমাজ ও মসজিদের নেতা ছিলেন। সুতরাং বলা যায়, হাদিমপুরের প্রতিষ্ঠান প্রধানের সাথে ইমামের সম্পর্ক রয়েছে।"
        },
        {
          "label": "ঘ",
          "question": "উদ্দীপকে উক্ত প্রতিষ্ঠান প্রধানের দায়িত্ব-কর্তব্যের সামাজিক প্রভাব মূল্যায়ন করো।",
          "explanation": "উদ্দীপকের প্রতিষ্ঠান প্রধান বলতে মসজিদের ইমাম সাহেবকে বুঝিয়েছেন। আর ইসলামি সমাজব্যবস্থায় ইমাম সাহেবের প্রভাব অপরিসীম। ইমামগণ সামাজিক ও সামষ্টিক কাজে গুরুত্বপূর্ণ ভূমিকা পালন করতে পারেন। গণশিক্ষা বিস্তারের জন্য নৈশবিদ্যালয় পরিচালনায় নেতৃত্বদান, সামাজিক সমস্যা সমাধানে সহায়তা প্রদান করা, পরিচ্ছন্নতা অভিযান পরিচালনা, আর্থ-সামাজিক কর্মকাণ্ডে দিক-নির্দেশনা দেওয়া ও বাস্তব পদক্ষেপ গ্রহণ করা, সমসাময়িক প্রয়োজনীয় বিষয়াদি সম্পর্কে মুসল্লিদের অবহিত করা এবং বাস্তব পদক্ষেপ গ্রহণ করা ইমামগণের সামাজিক দায়িত্ব ও কর্তব্যসমূহের মধ্যে অন্যতম। উদ্দীপকের হামিদপুর এলাকার জামিল সাহেব সাহেব সবার নিকট শ্রদ্ধয় ব্যক্তি। ইবাদতের পাশাপাশি তিনি সামাজিক কাজ কর্মেরও নেতৃত্ব দিয়ে থাকেন। যা একজন মসজিদের ইমামের দায়িত্ব। কেননা জুয়া, সুদ, ঘুষ, চুরি, ডাকাতি, ছিনতাই, ফিতনা-ফাসাদ, সন্ত্রাস, হত্যা, ব্যভিচার, অধিকারহরণ, যৌতুক, নারী নির্যাতন প্রভৃতি ভয়ংকর সামাজিক সমস্যা। মানুষের সুস্থ, সুন্দর ও স্বাভাবিক জীবনযাপনের ক্ষেত্রে এ সমস্যাগুলো সর্বাধিক বাধা সৃষ্টি করে। এর ফলে শান্তি নষ্ট হয় এবং মানুষের জীবন, সম্ভ্রম ও সম্পদের নিরাপত্তা থাকে না। ইমাম সাহেব সালাতের খুতবায় এসব সমস্যার কুফল সম্পর্কে আলোচনা করবেন। ইসলামে এগুলোকে হারাম করা হয়েছে তা উল্লেখ করে পৃথিবীতে ও পরকালে এসবের ভয়ংকর পরিণতি সম্পর্কে কুরআন হাদিসের উদ্ধৃতি দেবেন। সুতরাং বলা যায়, ইমাম তার দায়িত্ব পালনের মাধ্যমে ইসলামি সমাজব্যবস্থায় গুরুত্বপূর্ণ প্রভাব ফেলে।"
        }
      ]
    },
    {
      "number": "9",
      "uddipok": "জনাব আরফাত সিদ্দিকি একজন সৎ ব্যবসায়ী। কিছুদিন যাবৎ তার ব্যবসায় লোকসান হতে থাকে। পক্ষান্তরে তার আশ-পাশের অনেক ব্যবসায়ী মিথ্যাশ্রয়ী হয়ে পণ্যের দোষ-ত্রুটি গোপন রেখে লাভবান হতে থাকে। আরাফাত সাহেব লোকসানের মুখে ধৈর্যধারণ করেন। হাদিস থেকে তিনি জেনেছেন, \"মিথ্যা অবশ্যই অপকর্মের দিকে পরিচালিত করে। নিশ্চয়ই অপকর্মসমূহ জাহান্নামের দিকে পরিচালিত করে।\" \"সত্যবাদিতা মুক্তি দেয় এবং মিথ্যা ধ্বংস করে।\"",
      "tag": "CCJ 23",
      "sub_questions": [
        {
          "label": "ক",
          "question": "মুনাফা কাকে বলে?",
          "explanation": "আসল টাকার অতিরিক্ত যে টাকা ব্যাংক প্রদান করে তাকে মুনাফা বলা হয়।"
        },
        {
          "label": "খ",
          "question": "সুদ বলতে কী বোঝো?",
          "explanation": "সুদ বলতে বুঝায় কাউকে দেওয়া ঋণের মূল পরিমাণের ওপর পূর্বনির্ধারিত শর্তের ভিত্তিতে অতিরিক্ত মূল্য নেওয়া। সুদ সামাজিক অনাচারের মধ্যে অধিকতর জঘন্য ও ক্ষতিকর। সুদে লোকসানের কোনো ঝুঁকি থাকে না। রাসুল (স.) বলেছেন- প্রতিটি কর্জ বা ঋণ যা মুনাফা আকর্ষণ করে, তাই সুদ। ইসলামি শরিয়তের পরিভাষায়, ঋণদাতা গ্রহীতার কাছ থেকে কোনো বিনিময় ব্যতিরিকে অতিরিক্ত গ্রহণ করলে তাকে সুদ বলে। শুধু টাকা-পয়সা বা সম্পদ বিনিময়েই সুদ সীমাবদ্ধ নয়; বরং একই শ্রেণিভুক্ত পণ্যদ্রব্যের লেনদেন কম-বেশি করলে তাকে সুদ বলে।"
        },
        {
          "label": "গ",
          "question": "আরাফাত সাহেবের মধ্যে ইসলামের কোন গুণটি লক্ষ্য করা যায়? পাঠ্যপুস্তকের আলোকে বিশ্লেষণ করো।",
          "explanation": "পরও বিচলিত না হয়ে সৎভাবে ব্যবসা চালিয়ে যাওয়ার মাধ্যমে সবরের প্রকাশ ঘটেছে। দুঃখ-কষ্ট ও বিপদে-আপদে বিচলিত না হয়ে আল্লাহর ওপর ভরসা রেখে দৃঢ়তার সাথে-তা সহ্য করাকে সবর বলা হয়। বিপদে ধৈর্যধারণ করা মুমিনের চরিত্রের একটি গুরুত্বপূর্ণ বৈশিষ্ট্য, যা জনাব আরাফাত সিদ্দিকির মধ্যে লক্ষ করা যায়। উদ্দীপকের জনাব আরাফাত সিদ্দিকির ব্যবসায় লোকসান হওয়ার পরও তিনি কোনোরূপ বিচলিত না হয়ে সৎভাবে ব্যবসায় চালিয়ে যান। তিনি লোকসানের মুখে ধৈর্যধারণ করেন। জনাব আরাফাত সিদ্দিকির এ ধরনের মনোভাবে সবরের বহিঃপ্রকাশ ঘটেছে। আল্লাহর সন্তুষ্টি অর্জনের লক্ষ্যে কোনো মুমিন ব্যক্তি যখন সবর করেন তখন আল্লাহ তায়ালা তার ওপর সন্তুষ্ট হন। পবিত্র কুরআনে উল্লেখ আছে- 'আল্লাহ ধৈর্যশীলদের ভালোবাসেন' (সুরা আলে ইমরান: ১৪৬)। তাই আমাদের প্রত্যেকের উচিত দুঃখ-কষ্ট ও বিপদ-আপদে ভেঙে না পড়ে মহান আল্লাহর ওপর ভরসা করে ধৈর্যধারণ করা।"
        },
        {
          "label": "ঘ",
          "question": "উদ্দীপকে উল্লিখিত সত্যবাদিতা সম্পর্কিত হাদিসের যৌক্তিকতা বিশ্লেষণ করো।",
          "explanation": "'সত্যবাদিতা মুক্তি দেয় এবং মিথ্যা ধ্বংস করে'- সত্যবাদিতা সম্পর্কিত হাদিসটি যৌক্তিক। সত্য বলার অভ্যাস কিংবা অভ্যস্তরূপে সত্য বলাকে সত্যবাদিতা বলে। মানুষের আচরণে যেসব সুন্দরতম গুণ রয়েছে সত্যবাদিতা তার মধ্যে অন্যতম। একজন মানুষের প্রকৃত মানুষ হয়ে ওঠো এবং তার সাফল্য ও ব্যর্থতা পুরোপুরি নির্ভর করে তার সত্যবাদিতার ওপর। এ প্রেক্ষিতে সত্যবাদিতা একটি মহৎ গুণ। সত্যের উপর সর্বদা অটল থাকলে ইহকালে কল্যাণ ও পরকালে মুক্তি লাভ করা যায়। উদ্দীপকে জনাব আরাফাত সিদ্দিকি সত্যবাদিতা সম্পর্কিত হাদিসটি বলেছেন। যেখানে তিনি বলেছেন, \"সত্যবাদিতা মুক্তি দেয় এবং মিথ্যা ধ্বংস করে। প্রকৃতপক্ষে সত্যবাদিতা একটি মহৎ গুণ যা মানুষের মুক্তির সোপান। সকল সৎগুণের সমন্বয়কারী হলো সত্যবাদিতা। একজন সত্যবাদী ব্যক্তি তার সত্যবাদিতার গুণে কোনো অন্যায় কাজ করে না। সত্যবাদীকে সবাই বিশ্বাস করে ও ভালোবাসে। ফলে তার বিপদে পড়ার সম্ভাবনা খুবই কম। সত্যবাদিতায় মানবজীবনের প্রকৃত মুক্তি ও সাফল্য আসে। ব্যক্তি বিবেকবিরোধী ও বাস্তবতাবিবর্জিত কথা বলা ও কাজ করার গ্লানি থেকে মুক্তি লাভ করে। রাসুল (স) বলেন সত্য মানুষকে মুক্তি দেয়। সত্যবাদিতা মানুষের পরকালীন জীবন সুখময় ও সফল হওয়ার নিশ্চয়তা দান করে। আল্লাহ তায়ালা বলেন- এ'হচ্ছে সেই দিন, যেদিন সত্যবাদীরা তাদের সত্যবাদিতার জন্য কল্যাণ লাভ করবে। তাদের জন্য রয়েছে এমন জান্নাত যার তলদেশ থেকে ঝর্ণাধারা প্রবাহিত। তাই সত্যবাদিতা সম্পর্কিত হাদিসটি যৌক্তিক। উপর্যুক্ত আলোচনা থেকে বোঝা যায় সত্যবাদিতা একটি মহৎ গুণ এবং বিচারের দিন বিরাট সাফল্যের মাধ্যম। তাই বলা যায় উদ্দীপকে সত্যবাদিতার। যে হাদিসটি আলোচিত হয়েছে তা একদমই যথার্থ"
        }
      ]
    },
    {
      "number": "10",
      "uddipok": "'মধ্য এশিয়ার একটি অঞ্চলে বিভিন্ন ধর্ম, বর্ণ, গোত্র ও ভাষার লোকজন একত্রে বসবাস করে। তারা পারস্পরিক স্বার্থ সংরক্ষণ, বিরোধ মীমাংসা ও ধর্মীয় স্বাধীনতা নিশ্চিতকল্পে একত্রে কাজ করার জন্য একটি কমিটি গঠন করে। কিন্তু নামাজের নিয়মকানুন সম্পর্কে দুটি দলের মধ্যকার বিরোধ সবাইকে ভাবিয়ে তোলে। তখন কমিটি উক্ত বিরোধ মীমাংসার জন্য বিশিষ্ট ইসলামি ব্যক্তিত্ব জনাব হাসিম উদ্দিনকে আমন্ত্রণ জানায়। তিনি প্রাঞ্জল ভাষা ও জ্ঞানগর্ভ বক্তব্যের জন্য বিখ্যাত। তাছাড়া তিনি ইলম ও আমলের পূর্ণ সমন্বয় সাধনের চেষ্টা করেন। তার সম্পর্কে কমিটির অন্যতম সদস্য জনাব মাহতাব চৌধুরী বলেন, 'জনাব হাসিম উদ্দিন একজন সার্থক দীন প্রচারক।'",
      "tag": "CCJ 23",
      "sub_questions": [
        {
          "label": "ক",
          "question": "খিদমতে খালক কাকে বলে?",
          "explanation": "আল্লাহর নির্দেশ আনুযায়ী তাঁর সৃষ্টিজগতের প্রতি মানুষের কর্তব্য পালন করাকে খিদমতে খালক বলে।"
        },
        {
          "label": "খ",
          "question": "পরিবেশ সংরক্ষণে ইসলামের ভূমিকা ব্যাখ্যা করো।",
          "explanation": "পরিবেশ সংরক্ষণে ইসলাম গুরুত্বপূর্ণ ভূমিকা পালন করে। মানুষের সুস্থ, সুন্দর ও স্বাভাবিক জীবনযাপনের জন্য পরিবেশ সংরক্ষণ করা জরুরি। প্রাকৃতিক পরিবেশের ভারসাম্য রক্ষায় গাছপালার ভূমিকা অপরিসীম। ইসলামে গাছ লাগানোর প্রতি বিশেষ গুরুত্ব দেওয়া হয়েছে। রাসুল (স) বলেন, \"যদি নিশ্চিতভাবে জানো যে, কিয়ামত এসে গেছে আর তখন যদি হাতে একটি গাছের চারা থাকে যা রোপন করা যাবে,তবে সেই চারাটি লাগাবে (বোখারি)। প্রকৃতিক পরিবেশের বিভিন্ন গুরুত্বপূর্ণ উপাদান যেমন- মাটি, পানি ও বায়ু দূষণ ইসলামে নিষেধ। যেখানে সেখানে ময়লা-আবর্জনা না ফেলে নির্দিষ্ট জায়গায় ডাস্টবিন স্থাপন করে সেখানে ফেলতে হবে এবং সময়মতো সেটি পরিষ্কার করতে হবে। রাসুল (স) • বলেন, \"পানির ঘাটে, রাস্তার মাঝে এবং বৃক্ষের ছায়ায় মলত্যাগ থেকে বিরত থাকবে\" (আবু দাউদ)।"
        },
        {
          "label": "গ",
          "question": "উদ্দীপকে কোন ধরনের ভ্রাতৃত্ব পরিলক্ষিত হয়েছে? ব্যাখ্যা করো।",
          "explanation": "উদ্দীপকের ঘটনায় বিশ্বভ্রাতৃত্ব পরিলক্ষিত হয়েছে। পৃথিবীর সব মানুষ একই স্রষ্টার সৃষ্টি এবং একই পিতামাতার সন্তান। আদি পিতা হযরত আদম (আ) ও আদি মাতা হযরত হাওয়া (আ) থেকেই আল্লাহ তায়ালা সব মানুষকে সৃষ্টি করেছেন। এ দিক বিবেচনায় পৃথিবীর সব মানুষ ভ্রাতৃত্বের বন্ধনে আবদ্ধ। এর নাম বিশ্বভ্রাতৃত্ব। আদম-হাওয়ার বংশধর মানুষের সংখ্যা বৃদ্ধির সাথে সাথে তারা পৃথিবীর বিভিন্ন অঞ্চলে ছড়িয়ে পড়ে। ফলে আবহাওয়া ও ভৌগোলিক পরিবেশের প্রভাবে এবং কালের বিবর্তনে মানুষ বিভিন্ন আকৃতি-প্রকৃতি, ভাষা, বর্ণ ও গোত্রে বিভক্ত হয়ে যায়। রাসুল (স) বলেন, \"সব মানুষই আদম (আ) এর বংশধর, আর আদম মাটি থেকে সৃষ্ট\" (তিরমিযি)। উদ্দীপকে উল্লিখিত মধ্য এশিয়ার একটি অঞ্চলে নানা ধর্ম, বর্ণ, গোত্র ও ভাষার লোকজন একত্রে বসবাস করে। তারা পারস্পরিক স্বার্থ সংরক্ষণ, বিরোধ মীমাংসা ও ধর্মীয় স্বাধীনতা নিশ্চিতকল্পে একত্রে কাজ করার লক্ষ্যে একটি কমিটি গঠন করে। তাই বলা যায়, তাদের মধ্যে বিশ্বভ্রাতৃত্ব বিদ্যমান।"
        },
        {
          "label": "ঘ",
          "question": "জনাব হাসিম উদ্দিন সম্পর্কে জনাব মাহতাব চৌধুরীর বক্তব্যের মূল্যায়ন করো।",
          "explanation": "জনাব হাসিম উদ্দিন, একজন সার্থক দাঈর গুণাবলির অধিকারী হওয়ায় তার সম্পর্কে জনাব মাহতাব চৌধুরীর বক্তব্যটি যথার্থ। যিনি ইসলামের দাওয়াত দেন তাকে বলা হয় দাঈ। ইসলামের প্রচার, প্রসার, প্রতিষ্ঠা ও সংরক্ষণে দাঈ মুখ্য ভূমিকা পালন করেন। একজন দাঈকে বিশেষ কিছু গুণের অধিকারী হতে হয় যার মাধ্যমে তিনি সহজেই অন্যের মনে স্থান করে নিতে পারেন। এগুলোর মধ্যে উল্লেখযোগ্য হলো,- আলিম হওয়া, কথায় ও কাজে মিল থাকা এবং স্পষ্ট ও প্রাঞ্জল ভাষায় কথা বলা। একজন দাঈর অবশ্যই কুরআন, হাদিস, ইসলামি শিক্ষা, জীবনদর্শন ও রীতিনীতি সম্পর্কে গভীর জ্ঞান থাকবে। তার কথায় ও কাজে মিল থাকবে। তিনি যা বলবেন তা করে দেখাবেন। এমন কোনো কথা তিনি বলবেন না, যা নিজে আমল করেন না। দাওয়াতের কাজে তিনি স্পষ্ট ও প্রাঞ্জল ভাষা ব্যবহার করবেন। মানুষ যে ভাষা বুঝতে পারে না সে দাওয়াত কেউ গ্রহণ করে না। উদ্দীপকের মাহতাব চৌধুরী জনাব হাসিম উদ্দিনকে একজন সার্থক দীন প্রচারক বলে মন্তব্য করেছেন। একজন সার্থক দাঈ হিসেবে তিনি গভীর ইসলামি জ্ঞানের অধিকারী। তাই নামাজের নিয়মকানুন সম্পর্কে দুটি দলের মধ্যকার বিরোধ বিরোধ মীমাংসার জন্য তাকে আমন্ত্রণ জানানো হয়। তিনি প্রাঞ্জল ভাষায় জ্ঞানগর্ভ বক্তব্য দেন। ইমান ও আমলের পূর্ণ সমন্বয় সাধনের চেষ্টা করেন। অর্থাৎ তার কথায় ও কাজে মিল রয়েছে। এজন্যই তার সম্পর্কে মাহতাব চৌধুরীর মন্তব্যটি যথার্থ বলে আমি মনে করি। তার মতো একজন সফল দাঈ হতে পারলে আল্লাহর সন্তুষ্টি লাভ করা সম্ভব।"
        }
      ]
    },
    {
      "number": "11",
      "uddipok": "রসুলপুর একটি ঐতিহ্যবাহী গ্রাম। সেখানে বিভিন্ন শ্রেণি-পেশার লোক বসবাস করে। তাদের সুনাম চারিদিকে ছড়িয়ে থাকলেও ইদানীং ঐ গ্রামে মদ, জুয়া, চুরিসহ বিভিন্ন প্রকার অন্যায়ও অশ্লীল কর্মকান্ডের বিস্তার ঘটে। ফলে মাওলানা কারামাত আলী এলাকার কতিপয় যুবকদের নিয়ে বিভিন্ন প্রেষণা ও সদুপদেশের মাধ্যমে গ্রামবাসীকে সচেতন করেন।",
      "tag": "CCJ 23",
      "sub_questions": [
        {
          "label": "ক",
          "question": "দাওয়াহ অর্থ কী?",
          "explanation": "দাওয়াহ অর্থ ডাকা বা আমন্ত্রণ জানানো।"
        },
        {
          "label": "খ",
          "question": "উম্মাহ বলতে কী বোঝো?",
          "explanation": "সাধারণ অর্থে কেনো একটি বিশেষ নীতি, আদর্শ, চিন্তাধারা, সংস্কৃতি ও বিশ্বাসকে কেন্দ্র করে ঐক্যবদ্ধ জনগোষ্ঠীকে উম্মাহ বলা হয়। ইসলামি আদর্শ মেনে চলাকে কেন্দ্র করে মুসলিম উম্মাহ বা উম্মাতের সৃষ্টি হয়েছে। ভালো কাজের আদেশ এবং মন্দ কাজ থেকে বারণ করা মুসলিম উম্মাহর প্রধান কর্তব্য। বিশ্বনবি হযরত মুহাম্মদ (স) যেমন শ্রেষ্ঠ নবি ঠিক তেমনি তাঁর অনুসারী উম্মাতগণও শ্রেষ্ঠ উম্মত। যেহেতু তিনিই বিশ্ববাসীর কল্যাণার্থে সর্বশেষ ও সর্বশ্রেষ্ঠ নবি; কাজেই তাঁর অবর্তমানে তাঁর এ সত্যের মিশন, তাওহিদ ও ইসলামের প্রচার এবং প্রসারের গুরুদায়িত্ব তাঁরই সুযোগ্য উম্মতের ওপর ন্যস্ত করা হয়েছে। এ দয়িত্ব সুচারুরূপে পালন করা তাদের কর্তব্য।"
        },
        {
          "label": "গ",
          "question": "মাওলানা কারামত আলীর কর্মকাণ্ডে ইসলামের কোন দিকটি ফুটে উঠেছে? ব্যাখ্যা করো।",
          "explanation": "মাওলানা কারামত আলীর কর্মকাণ্ডে ইমামের দায়িত্ব ও কর্তব্য পালনের দিকটি ফুটে উঠেছে। ইসলামি সমাজব্যবস্থায় ইমামের দায়িত্ব ও কর্তব্য অনেক। ইমাম ধর্মীয়, সামাজিক, রাজনৈতিক ইত্যাদি সবক্ষেত্রেই মানুষদের সঠিক নির্দেশনা দিবেন। চুরি, ডাকাতি ছিনতাই, মাদকাসক্তি, ব্যভিচার প্রভৃতি সামাজিক অনাচারমূলক কাজ প্রতিরোধে তিনি কার্যকর ব্যবস্থা গ্রহণ করবেন। যা মাওলানা কারামাত আলীর মধ্যেও লক্ষণীয়। উদ্দীপকে মাওলানা কারামত আলী তার গ্রামে চুরি, জুয়া ও অন্যান্য অশ্লীল কর্মকান্ড প্রতিরোধে কতিপয় যুবককে নিয়ে বিভিন্ন প্রেষণা ও সদুপদেশের মাধ্যমে গ্রামবাসীকে সচেতন করেন। তার এ কাজে ইমামের দায়িত্ব পালনের বিষয়টি ফুটে উঠেছে। সমাজে চুরি, অন্যায় ও অন্যান্য অপরাধমূলক কর্মকাণ্ড বেড়ে গেলে ইমামের দায়িত্ব তা প্রতিরোধে সকলের সাথে পরামর্শ করা, খুতবার মাধ্যমে সেসব অন্যায় কাজের পরিণাম সম্পর্কে সতর্ক করা। প্রয়োজনে ব্যক্তিগত কিংবা দলীয়ভাবে এসব সামাজিক অনাচার প্রতিরোধে উপযুক্ত ব্যবস্থা গ্রহণ করা। এসব কাজের মাধ্যমে একজন ইমাম সমাজে তার দায়িত্ব পালনের বহিঃপ্রকাশ ঘটাতে পারেন। তাই বলা যায়, উদ্দীপকের মাওলানা কারামাত আলীর কাজে তার দায়িত্ব পালনের দিকটি ফুটে উঠেছে।"
        },
        {
          "label": "ঘ",
          "question": "রসুলপুর গ্রামের সামাজিক অবক্ষয় রোধে কী কী পদক্ষেপ নেয়া প্রয়োজন বলে তুমি মনে করো? মতামত দাও।",
          "explanation": "রসুলপুর গ্রামের সামাজিক অবক্ষয় প্রতিরোধে ইসলামের বিধিবিধান যথাযথভাবে বাস্তবায়নসহ বিভিন্ন পদক্ষেপ নেওয়া প্রয়োজন। সমাজে সুষ্ঠু, সুন্দর ও শান্তিপূর্ণ জীবনযাপন ব্যাহত করে এমন সব কাজকে সামাজিক অবক্ষয় বলা হয়। ইসলামি শরিয়তের বিধান বাস্তবিকভাবে প্রয়োগের মাধ্যমে এ অবক্ষয় দূর করা সম্ভব। যা রসুলপুর গ্রামের জন্যেও প্রযোজ্য। রসুলপুর গ্রামের সামাজিক অবক্ষয় প্রতিরোধে ইসলামের বিধিবিধান যথাযথভাবে বাস্তবায়নসহ বিভিন্ন পদক্ষেপ নেওয়া প্রয়োজন উদ্দীপকের রসুলপুর গ্রামে মদ, জুয়া, চুরিসহ বিভিন্ন প্রকার অন্যায় ও অশ্লীল কর্মকাণ্ড সামাজিক মূল্যবোধের অবক্ষয়ের অন্যতম হাতিয়ার। এগুলোর মাধ্যমে আমাদের যুব সম্প্রদায় ধ্বংস হওয়ার পাশাপাশি পরিবার ও সমাজে বিশৃঙ্খলা দেখা দেয়। এতে সমাজের সুখশান্তি বিনষ্ট হয়। পরিবার ও সমাজে সুষ্ঠু, সুন্দর ও শান্তিপূর্ণ জীবনযাপনের জন্য এ ধরনের অশ্লীল ও অসামাজিক কর্মকান্ড থেকে যুবসমাজকে বিরত রাখতে হবে। সামাজিক অবক্ষয় রোধে অপরাধ ও পাপের পথ থেকে তাদেরকে ইসলামের সঠিক পথে ফিরিয়ে আনতে হবে। ইসলামি শরিয়তে এর বেশ কিছু উপায় রয়েছে। এগুলো হলো- ইসলামের বিধিবিধানগুলো যথাযথভাবে। মেনে চলা, সন্তানকে ইসলামি শিক্ষা দেওয়া, মদ, জুয়া, চুরির ভয়াবহ শাস্তির কথা বলে মানুষকে সতর্ক করা ইত্যাদি। মসজিদের ইমাম ও আলেমরা এসব অশ্লীল কাজের অপকারিতা সম্পর্কে বক্তৃতা দিয়ে মানুষকে সচেতন করতে বিশেষ ভূমিকা রাখতে পারেন। এছাড়াও মাদকবিরোধী আইনের কঠোর প্রয়োগ, মাদক দ্রব্য প্রস্তুত ও সরবরাহের সাথে জড়িত ব্যক্তিদের জাতীয় স্বার্থে এ কাজ থেকে বিরত রাখার মাধ্যমে এ ধরনের সামাজিক অবক্ষয় প্রতিরোধ করা যায়। পরিশেষে বলা যায়, দৈনন্দিন জীবনে ইসলামের বিধিবিধান যথাযথভাবে মেনে চলার পাশাপাশি উপরের পদক্ষেপগুলো বাস্তবায়ন করতে পারলে রসুলপুর গ্রামের সামাজিক অবক্ষয় রোধ করে শান্তি প্রতিষ্ঠা করা সম্ভব।"
        }
      ]
    }
  ]
}