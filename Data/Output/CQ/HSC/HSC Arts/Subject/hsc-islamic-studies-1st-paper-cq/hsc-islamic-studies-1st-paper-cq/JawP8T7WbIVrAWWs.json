{
  "title": "দিনাজপুর সরকারী কলেজ ২০২৪",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "জনাব আব্দুল্লাহ একজন ধার্মিক ব্যক্তি। তিনি এলাকার ছোট ছোট ছেলে- মেয়েদেরকে মসজিদের পাশে একটি প্রতিষ্ঠানে আদব-কায়দা, কুরআন- হাদিস, পবিত্রতা ও ইবাদতের নিয়ম-কানুন ইত্যাদি শিক্ষা দেন। অপরদিকে জনাব জাহিদ চিন্তা-চেতনায় ও কাজে-কর্মে জীবনের সকল ক্ষেত্রে ইসলামি আচার-আচরণ, রীতি-পদ্ধতি অনুসরণ করে চলেন।",
      "tag": "DGC 24",
      "sub_questions": [
        {
          "label": "ক",
          "question": "ইসলাম শব্দের অর্থ কী?",
          "explanation": "ইসলাম শব্দের অর্থ আনুগত্য করা, আত্মসমর্পণ করা, শান্তির পথে চলা ইত্যাদি।"
        },
        {
          "label": "খ",
          "question": "'ইসলামি শিক্ষা তাওহিদভিত্তিক'- বুঝিয়ে লেখ।",
          "explanation": "ইসলাম শিক্ষা আল্লাহর একত্ববাদের ওপর প্রতিষ্ঠিত হওয়ায় একে তাওহিদভিত্তিক শিক্ষা বলে। তাওহিদ শব্দের অর্থ একত্ববাদ। ইসলাম শিক্ষার মূলকথা হলো- 'আল্লাহ ছাড়া কোনো ইলাহ নেই। আল্লাহ তায়ালাকে সৃষ্টিকর্তা, রিজিকদাতা এবং ইবাদত ও আনুগত্যের এক ও অদ্বিতীয় সত্তা হিসেবে মুখে স্বীকার ও অন্তরে বিশ্বাস করার নাম তাওহিদ। তাওহিদ বিশ্বাস ছাড়া কোনো ব্যক্তিই মুমিন বা মুসলমান হতে পারে না। এজন্য ইসলাম শিক্ষা তাওহিদের ওপর প্রতিষ্ঠিত।"
        },
        {
          "label": "গ",
          "question": "জনাব আব্দুল্লাহর পাঠদানকৃত প্রতিষ্ঠানটির নাম কী? ব্যাখ্যা করো",
          "explanation": "জনাব আব্দুল্লাহর পাঠদানকৃত প্রতিষ্ঠানটির নাম মক্তব। মক্তব বলা হয় সেই প্রতিষ্ঠানকে যেখানে ছোট ছোট মুসলিম ছেলে- মেয়েদেরকে ইসলামের প্রাথমিক জ্ঞান দান করা হয়। সাধারণত মসজিদের বারান্দায়, মাদরাসার সাথে, বৈঠকখানায়, বাড়ির আঙিনায় এ জাতীয় প্রতিষ্ঠান গড়ে তোলা হয়। এখানে ছেলে-মেয়েরা কুরআন তিলাওয়াত, মাসনুন দোয়া, ওজু, গোসল ও তায়াম্মুম ইত্যাদির নিয়ম-কানুন সম্পর্কে শিক্ষা লাভ করে। উদ্দীপকে জনাব আব্দুল্লাহ একজন ধার্মিক ব্যক্তি। তিনি এলাকার ছোট ছোট ছেলে-মেয়েদেরকে মসজিদের পাশে একটি প্রতিষ্ঠানে আদব-কায়দা, কুরআন-হাদিস, পবিত্র ও ইবাদতের নিয়ম কানুন ইত্যাদি শিক্ষা দেন। তার এসব কর্মকান্ডের মক্তবের পরিচয় প্রকাশ পেয়েছে। কেননা মস্তবেই ছেলে- মেয়েরা প্রাথমিক জ্ঞান লাভ করে। কোরআন তিলাওয়াত, মাসনুন দোয়া, আদব-কায়দা, ইবাদত-বন্দেগি, আচার-আচরণ ইত্যাদি সম্পর্কে শিক্ষা লাভ করে। মক্তবের শিক্ষা ছোট ছোট ছেলে মেয়েদের নীতিরান করে তোলে। তাই বলা যায়, জনাব আব্দুল্লাহর পাঠদানকৃত প্রতিষ্ঠানটি মক্তব।"
        },
        {
          "label": "ঘ",
          "question": "জনাব জাহিদ কী অনুসরণ করে চলেন? বিষয়টির গুরুত্ব বিশ্লেষণ করো।",
          "explanation": "জনাব জাহিদ ইসলামি সংস্কৃতির অনুসরণ করে চলেন। ইসলামি সংস্কৃতির গুরুত্ব অপরিসীম। ইসলাম অনুমোদিত ও কুরআন-হাদিস নির্দেশিত মুসলমানদের জীবন পদ্ধতিই হলো ইসলামি সংস্কৃতি। আল্লাহর ইবাদত করা, পরস্পর দেখা হলে সালাম দেওয়া, চিন্তা-চেতনায় ও কাজ-কর্মে জীবনের সকল ক্ষেত্রে ইসলামি আচার-আচরণ, রীতি-নীতির অনুসরণ করা প্রভৃতি ইসলামি- সংস্কৃতির গুরুত্বপূর্ণ ব্যাবহারিক দিক। উদ্দীপকে জনাব জাহিদ চিন্তা-চেতনায় ও কাজ-কর্মে জীবনের সকল ক্ষেত্রে ইসলামি আচার-আচরণ, রীতি-নীতির পদ্ধতি অনুসরণ করে চলেন। এগুলো ইসলামি সংস্কৃতির গুরুত্বপূর্ণ দিক। মুসলমানদের দৈনন্দিন জীবনে ইসলামি সংস্কৃতির গুরুত্ব অপরিসীম। এ সংস্কৃতি মুসলিম জাতির স্বাতন্ত্র্য, স্বকীয়তা, পরিচিত ও অস্তিত্ব বহন করে। এ সংস্কৃতির অনুসরণের মাধ্যমে আল্লাহ ও তাঁর রাসুল (স)-এর ভালোবাসা লাভ করা যায়। আল্লাহর সুন্তুষ্টি অর্জন করা যায়। ইসলামি সংস্কৃতির মাধ্যমে ব্যক্তিজীবন ও রাষ্ট্রজীবনে সফলতা এবং পরকালে কল্যাণ লাভ করে। পবিত্র কোরআনে আল্লাহ তায়ালা বলেছেন, \"মুহাম্মদ (স) আপনি বলুন, তোমরা যদি আল্লাহর ভালোবাসা চাও তাহলে আমাকে অনুসরণ করো।\" (সুরা আলে ইমরান: ৩১) ইসলামি সংস্কৃতি মানুষকে নৈতিক ও মানবিক মূল্যবোধ সম্পর্কিত মানুষ হিসেবে, গড়ে তোলে। উপরের আলোচনা থেকে বলা যায়, জাহিদ ইসলামি সংস্কৃতির অনুসরণ করে চলেন। এ সংস্কৃতির অনুসরণ মুসলমানদের দুনিয়ার জীবনে কল্যাণ পাশাপাশি পরকালের মুক্তির ব্যবস্থা করবে। তাই মুসলমানদের জন্য ইসলাম সংস্কৃতির চর্চার গুরুত্ব অপরিসীম।"
        }
      ]
    },
    {
      "number": "2",
      "uddipok": "রহিমা বেগম একজন ধার্মিক মহিলা। তিনি পূর্ণ সততার সাথে ব্যবসায়িক কর্মকাণ্ড পরিচালনার মাধ্যমে আয়-উপার্জন করেন। অপরদিকে লতিফা বেগমও একজন ব্যবসায়ী। তিনি ক্রেতাসাধারণকে মিথ্যা বলেন। পণ্যের দোষ-ত্রুটি গোপন করে বেশি দামে বিক্রি করে বেশি আয়-উপার্জন করেন।",
      "tag": "DGC 24",
      "sub_questions": [
        {
          "label": "ক",
          "question": "দেশপ্রেম কী?",
          "explanation": "দেশের প্রতি অকৃত্রিম ভালোবাসাই দেশপ্রেম।"
        },
        {
          "label": "খ",
          "question": "\"তালাক সর্ব নিকৃষ্ট হালাল\"- ব্যাখ্যা করো",
          "explanation": "তালাকের মাধ্যমে স্বামী-স্ত্রীর সম্পর্ক ছিন্ন হয়ে যায়। এজন্য তালাককে সর্বনিকৃষ্ট হালাল বলা হয়। ইসলামি শরিয়তের পরিভাষায়, তালাক হলো স্বামী-স্ত্রীকে বিবাহ বন্ধন থেকে মুক্ত করা। তালাকের মাধ্যমে স্বামী-স্ত্রীর সম্পর্ক ছিন্ন হয়ে যায়। আজীবন তারা একে অপরের জন্য অপরিচিত হয়ে যান। ইসলামে তালাকের বিধান রাখা হলেও দাম্পত্য বিচ্ছেদের এই প্রক্রিয়া অবলম্বনের প্রতি সব সময় নিরুৎসাহিত করা হয়েছে। সেজন্য তালাকের বিষয়টিকে হাদিসে 'সর্ব নিকৃষ্ট হালাল' বলা হয়েছে।"
        },
        {
          "label": "গ",
          "question": "রহিমা বেগমের উপার্জন কী রকম? ব্যাখ্যা করো।",
          "explanation": "রহিমা বেগমের উপার্জন হালাল। হালাল শব্দের অর্থ বৈধ, আইনানুগ বা অনুমোদিত পন্থায় উপার্জন করা। শরিয়তের পরিভাষায়, শরিয়ত সম্মত পন্থায় ব্যবসা-বাণিজ্য, চাকরি, শ্রম, বিনিয়োগ ও মেধা খাটানোর মাধ্যমে উপার্জন করাকে হালাল বলা হয়। হালাল মূলত কল্যাণকর ও হিতকর এবং যাবতীয় অবৈধ ও অকল্যাণকর থেকে মুক্ত। উদ্দীপকে রহিমা বেগম একজন ধার্মিক মহিলা। তিনি পূর্ণ সততার সাথে ব্যবসায়িক কর্মকাণ্ড পরিচালনার মাধ্যমে আয়-উপার্জন করেন। তার উপার্জন হালালের সাথে সঙ্গতিপূর্ণ। হালাল উপার্জন আল্লাহর নির্দেশিত পন্থা। হালাল উপার্জন করার মাধ্যমে আল্লাহ ও রাসুল (স) এর আদেশ মান্য করা হয় এবং তাদের সন্তুষ্টি লাভ করা যায়। এ প্রসঙ্গে রাসুল বলেন, \"সত্যবাদী মুসলিম ব্যবসায়ী কিয়ামতের দিন শহিদদের সাথে থাকবে\" (ইবনে মাজাহ)। এ হাদিসের মাধ্যমে হালাল উপার্জনের প্রতি গুরুত্বারোপ করা হয়েছে। হালাল উপার্জন কেবল একটি গুরুত্বপূর্ণ ইবাদত নয় যার মাধ্যমে শুধু সওয়াব ও মর্যাদা লাভ করা যায়। বরং এটি এমন একটি ইবাদত, যা বিভিন্ন গুনাহ থেকে ক্ষমা লাভের কারণ হয়ে দাঁড়ায়। হালাল উপার্জনকারী দুনিয়া ও আখিরাতে সফলতা ও কল্যাণ লাভ করবে।"
        },
        {
          "label": "ঘ",
          "question": "লতিফা বেগমের উপার্জন জাহান্নামে যাওয়ার কারণ হবে। বিশ্লেষণ করো",
          "explanation": "লতিফা বেগম প্রতারণার মাধ্যমে উপার্জন করেন। তার এ উপার্জন জাহান্নামে যাওয়ার কারণ হবে। মানুষকে ঠকানো, ফাঁকি দেওয়া, বিশ্বাস ভঙ্গ করা, পণ্যে ভেজাল দেওয়া, পণ্যের দোষ গোপন করা ইসলামের দৃষ্টিতে নিষিদ্ধ ও সম্পূর্ণ ঘৃণিত কাজ। ইসলাম যাবতীয় অন্যায় ও অবৈধ পন্থায় উপার্জনকে হারাম ঘোষণা করেছে। আর হারাম পন্থায় অর্জিত সম্পদকে অপবিত্র ও নাপাক আখ্যা দেওয়া হয়েছে। তাছাড়া অবৈধ পন্থায় উপার্জন ইবাদত কবুলের অন্তরায় এবং পরকালে জাহান্নামে যাওয়ার কারণ। উদ্দীপকে ব্যবসায়ী লতিফা বেগম ক্রেতাসাধারণকে মিথ্যা বলেন। পণ্যের দোষ-ত্রুটি গোপন করে বেশি দামে বিক্রি করে বেশি আয় উপার্জন করেন। প্রতারণা ও মিথ্যার আশ্রয় নেওয়ায় লতিফা বেগমের এ ধরনের উপার্জন হারামের অন্তর্ভুক্ত হবে। ইসলামে হারাম উপার্জনকে নিরুৎসাহিত করা হয়েছে। কারণ হারাম উপার্জনের মাধ্যমে ব্যক্তির সব রকমের পাপের দরজা খুলে যায়। এজন্য রাসুল (স) বলেছেন, \"যে গোশত হারাম জীবিকা দিয়ে গঠিত তা বেহেশতে প্রবেশ করবে না। আর হারাম জীবিকায় গঠিত প্রতিটি গোশতের জন্য উপযুক্ত আবাস হলো জাহান্নাম\" (সুনানে আহমাদ)। পরিশেষে বলা যায়, লতিফা বেগমের অবৈধ পন্থায় উপার্জনের পরিমাণ ইহকাল ও পরকাল উভয় জগতেই অত্যন্ত ভয়াবহ। তার এরূপ পন্থায় উপার্জন থেকে বিরত থাকতে হবে।"
        }
      ]
    },
    {
      "number": "3",
      "uddipok": "জনাব ইসহাক তার মেয়ে শামিমা ও শারমিনকে বিয়ে দেওয়ার পর তাদের সাথে আর কোনো যোগাযোগ করেন না এবং খবরা-খবর নেন না। তিনি নারী জাতিকে তেমন সম্মান, অধিকার ইত্যাদি দিতে চান না। একদিন তার ছেলে আমির তাঁকে বলল, 'বাবা, জাহিলি যুগে নারী জাতির সাথে যেভাবে আচরণ করা হতো, সেই রকম আচরণ না করলে ভালো হয়।' সে বাবার সেবা-যত্ন করে, সংগত আদেশ- নিষেধ মেনে চলে।",
      "tag": "DGC 24",
      "sub_questions": [
        {
          "label": "ক",
          "question": "আমাদের আদি মাতা কে?",
          "explanation": "আমাদের আদি মাতা হযরত হাওয়া (আ)।"
        },
        {
          "label": "খ",
          "question": "'মায়ের পায়ের নিচে সন্তানের জান্নাত' ব্যাখ্যা করো।",
          "explanation": "মহানবি (স) বলেছেন, 'মায়ের পদতলে সন্তানের বেহেশত'। হাদিসের এ কথাটি একটি রূপক অর্থে ব্যবহৃত হয়েছে। আসলে মায়ের পায়ের নিচে মাটি খনন করলে বেহেশত পাওয়া যাবে না; বরং কেউ যদি মাকে খুশি করতে পারে তাহলে তার ওপর আল্লাহ খুশি হবেন। আর যার ওপর আল্লাহ খুশি, সে নিশ্চিত জান্নাতে যাবে। তবে এটি অবশ্যই মনে রাখতে হবে, মাকে খুশি করতে গিয়ে আল্লাহ ও রাসুল (স)-এর কোনো নির্দেশ অমান্য করা যাবে না।"
        },
        {
          "label": "গ",
          "question": "আমির কোন দায়িত্ব পালন করে? ব্যাখ্যা করো।",
          "explanation": "আমিরের কর্মকান্ডের মাধ্যমে পিতার প্রতি দায়িত্ব-কর্তব্যের বিষয়টি ফুটে ওঠে। এই পৃথিবীতে সন্তানের অস্তিত্ব লাভের কারণই হচ্ছে মাতা-পিতা। সুতরাং সন্তানের উপর তাদের অধিকার যে কত বিশাল তা বলার অপেক্ষা রাখে না। আল্লাহ তায়ালা বলেন, 'আর তোমরা মাতা-পিতার সাথে সদ্ব্যবহার কর। তাদের কোনো একজন অথবা উভয়ই যখন তোমাদের কাছে বার্ধক্যে উপনীত হয় তাদের বেলা উফ্ শব্দটিও উচ্চারণ করো না।' (সূরা ইসরা: ২৩-২৪) শৈশব থেকে নিজের পায়ে দাঁড়ানোর পূর্ব পর্যন্ত পিতা-মাতা সন্তানের জীবনধারণ, তার সুখ-স্বাচ্ছন্দ ও খাদ্য-বস্ত্রের জন্য প্রতিনিয়ত চেষ্টা চালিয়ে যায়। তার শিক্ষা-দীক্ষা এবং প্রতিপালনের যাবতীয় ব্যবস্থা সে পিতাই করেছেন। তাই পিতার সাথে উত্তম আচরণ করা, তার সেবাযত্ন। করা, তার আদেশ-নিষেধ মেনে চলা ইত্যাদি সন্তানের উপর আবশ্যক। আমিরের আচরণে এই কতর্ব্য পালনের বিষয়টিই ফুটে উঠেছে। উদ্দীপকে দেখা যায়, আমির তার বাবার সেবা-যত্ন করে এবং তার তাদের- নিষেধ মেনে চলে। যা দ্বারা মূলত সে তার পিতার অধিকার আদায় করেছে। পবিত্র কুরআনের অনেক আয়াত দ্বারা পিতা-মাতার সাথে সদ্যবহার করার বিষয়টি ফুটে উঠে। তাই বলা যায়, আমিরের কর্মকান্ডের মাধ্যমে পিতার প্রতি দায়িত্ব কর্তব্য যথাযথ পালনের বিষয়টিই লক্ষ করা যায়।"
        },
        {
          "label": "ঘ",
          "question": "জনাব ইসহাকের আচরণে কী ফুটে উঠেছে? উক্ত কর্মের ফলাফল বিশ্লেষণ করো।",
          "explanation": "জনাব ইসহাকের আচরণে সন্তানদের প্রতি দায়িত্ব পালনের অভাব ও নারী জাতির প্রতি অসম্মানবোধ ফুটে উঠেছে। পিতামাতার কাছে সন্তান ছেলে হোক বা মেয়ে হোক উভয়েই সমান। উভয়েই একই পিতামাতা থেকে জন্মগ্রহণ করে। কিন্তু আমাদের সমাজে মেয়েকে বোঝা মনে করা হয়। অনেক পিতামাতা মেয়ে সন্তান হওয়াকে অভিশাপ মনে করে। অধিক কন্যা সন্তান হলে লজ্জাবোধ করেন। অথচ প্রিয়নবি (স) কন্যাদের বেশি আদর করতেন। কিন্তু জনাব ইসহাকের আচরণে এর বিপরীত চরিত্র প্রকাশ পায়। উদ্দীপকে জনাব ইসহাক তার মেয়ে শামিমা ও শারমিনকে বিয়ে দেওয়ার পর তাদের সাথে আর কোনো যোগাযোগ করেন না এবং খবরা-খবর নেন না। তিনি নারী জাতিকে তেমন অধিকার ও সম্মান দিতে চান না। তার এরূপ আচরণে নারী জাতির প্রতি অসম্মানবোধ ফুটে ওঠে ও সন্তানদের অধিকার লঙ্ঘিত হয়। রাসুল (স) পুত্রসন্তানের ওপর কন্যাসন্তানের অগ্রাধিকার দিয়ে বলেন, 'ছেলে সন্তানের পূর্বে মেয়ে সন্তানকে উপহার দেবে।' আর তাদের সাথে খারাপ আচরণ বিষয়ে রাসুল (স) বলেছেন- 'তোমরা নারীদের ব্যাপারে আল্লাহকে ভয় কর। মনে রেখো, আল্লাহর সাথে অঙ্গীকারাবদ্ধ হয়ে তোমরা তাদেরকে গ্রহণ করেছে।' তাই নারীদের প্রতি বৈষম্যমূলক আচরণের পরিণতি অত্যন্ত ভয়াবহ।' আল্লাহ তায়ালা এসম্পর্কে আমাদের সচেতন করে দিয়েছেন। পরিশেষে বলা যায়, নারীদের প্রতি বৈষম্যমূলক আচরণ করা এবং কন্যা সন্তানদের দেখভাল না করায় জনাব ইসহাক জঘন্যতম অপরাধ করেছেন। এজন্য পরকালে তাকে জাহান্নামের শাস্তি ভোগ করতে হবে।"
        }
      ]
    },
    {
      "number": "4",
      "uddipok": "জনাব সোহেল ইমরানের তিন সন্তানের সংসারে বেশ সুখেই দিন কাটছিল। হঠাৎ ছোট ছেলে শাহেদ প্রচন্ড জ্বরে আক্রান্ত হলে দৃষ্টি লোপ পেতে থাকে। দ্রুত চিকিৎসকের কাছে নিয়ে যাওয়া হলে ডাক্তার তিন সপ্তাহের চিকিৎসা দেন। এর পরও শাহেদের দৃষ্টি দিন দিন অবনতি হতে থাকে এবং শেষপর্যন্ত দৃষ্টিহীন হয়ে পড়ে। এ অবস্থায় তার লেখাপড়ার জন্য তার পিতা তাকে বিশেষ চাহিদাসম্পন্ন স্কুলে ভর্তি করে দেন। পক্ষান্তরে, আব্দুল আলিম পাঁচ সন্তানের জনক, তার সংসারে অভাব লেগেই থাকে। সংসারে সচ্ছলতা আনার জন্য তার আট বছরের ছেলেকে কারখানায় কাজ করার জন্য পাঠিয়ে দেন।",
      "tag": "DB, MB, DIN.B 21,DGC 24",
      "sub_questions": [
        {
          "label": "ক",
          "question": "'আখলাক' শব্দের অর্থ কী?",
          "explanation": "আখলাক শব্দের অর্থ চরিত্র, স্বভাব ইত্যাদি।"
        },
        {
          "label": "খ",
          "question": "আমি জিন ও মানবজাতিকে একমাত্র আমার ইবাদাত বন্দেগি করার জন্য সৃষ্টি করেছি।-ব্যাখ্যা কর।",
          "explanation": "আমি জিন ও মানুষকে ইবাদাত করার জন্য সৃষ্টি করেছি- এটি মহান আল্লাহর বাণী এবং পবিত্র কুরআনের সূরা আয যারিয়াতের ৫৬ নং আয়াত। এ আয়াতে মহান আল্লাহ জিন ও মানবজাতি সৃষ্টির উদ্দেশ্য জানিয়েছেন। তাই জিন ও মানুষকে কেবল তাঁরই সন্তুষ্টি লাভের আশায় তাঁরই গোলামি করতে হবে। অন্য কারও গোলামি করলে বা আনুগত্য করলে তা গ্রহণযোগ্য হবে না। এ মর্মে আল্লাহ তায়ালা বলেন, مَا أَمِرُوْا إِلَّا لِيَعْبُدُوا اللَّهَ مُخْلِصِينَ له الدين; অর্থাৎ \"তারা তো আদিষ্ট হয়েছিল আল্লাহর আনুগত্যে বিশুদ্ধ চিত্ত হয়ে একনিষ্ঠভাবে তারই ইবাদাত করতে।\" (সূরা আল-বায়্যিনাহ ৫) সুতরাং আমাদের উচিত আন্তরিকতার সাথে আল্লাহর ইবাদাত করা।"
        },
        {
          "label": "গ",
          "question": "উদ্দীপকে উল্লিখিত সন্তানের প্রতি জনাব সোহেল ইমরানের তৎপরতায় কী ফুটে উঠেছে, তা বিশ্লেষণ কর।",
          "explanation": "সন্তানের প্রতি জনাব সোহেল ইমরানের তৎপরতায় সন্তানের প্রতি পিতার কর্তব্যের বিষয়টি ফুটে উঠেছে। সন্তান জন্মগ্রহণের পর পিতার অনেক দায়িত্ব-কর্তব্য রয়েছে। কেননা ইসলামি বিধানমতে সন্তান ভূমিষ্ঠ হওয়ার পর পরই পিতার ওপর কতকগুলো গুরুদায়িত্ব ও কর্তব্য এসে পড়ে, যা পিতাকে অবশ্যই পালন করতে হবে। এ মর্মে প্রিয়নবি (সা.) ঘোষণা করেন- حق الوالد على الولي ثلاثة أشياء أن يحسن اسمة الما ولد و يعلمه الكتاب اذا عقل ويزوجة إِذا أفراق অর্থ: পিতার ওপর সন্তানের হক হচ্ছে তিনটি। ১. জন্মের পর পরই তার জন্য উত্তম একটি নাম রাখতে হবে। ২. জ্ঞান-বুদ্ধি বাড়লে তাকে ইসলাম শিক্ষা দিতে হবে। ৩. আর সে যখন সামর্থবান হবে, তখন তার বিয়ের ব্যবস্থা করতে হবে। শিশু ভূমিষ্ঠ হওয়ার পর পরই শিশুর ডান কানে আজান ও বাম কানে ইকামত-এর ফধ্বনি শোনাতে হবে। সন্তান জন্মের প্রথম কিংবা সপ্তম দিবসে ইসলামসম্মত নাম নির্বাচন করা ও সামর্থা অনুযায়ী আকিকা করতে হবে। ছেলে সন্তানের সময়মতো খাতনা করাতে হবে। মৌলিক চাহিদা পূরণ করে ঐকান্তিক দরদ, ভালোবাসা ও স্নেহমমতার কোমল পরশে সন্তানদেরকে অতি যত্নসহকারে প্রতিপালন করা উচিত। এ মর্মে আল্লাহর ঘোষণা- وَعَلَى الْمَوْلُودِ لَهُ رِزْقُهُنَّ وَكِسْوَتُهُنَّ بِالْمَعْرُوفِ অর্থ: \"আর পিতার কর্তব্য যথানিয়মে তাদের ভরণ-পোষণ প্রদান করা।\" (সূরা আল-বাকারা: ২৩৩) সন্তানের জীবনের নিরাপত্তা, চিকিৎসা, রোগমুক্ত রাখা, স্বাস্থ্যবানরূপে গড়ে তোলা এবং জীবনের উন্নতি ও বিকাশকল্পে সুশিক্ষা প্রদানে পিতাকে যথোপযুক্ত দায়িত্ব পালন করতে হবে। পিতা সর্বদা সন্তানের কল্যাণকামী হবেন এবং তাদের সৎপথে চালাবেন। তাদের জন্য দুআ করবেন। শিশু সন্তানের স্বাভাবিক ও সুদ্ধ বিকাশের জন্য পিতামাতার মধ্যে সম্প্রীতিময় দাম্পত্যজীবন একান্ত অপরিহার্য।"
        },
        {
          "label": "ঘ",
          "question": "উদ্দীপকে উল্লিখিত জনাব আব্দুল আলিমের কর্মে যা প্রকাশ পেয়েছে তার সামাজিক প্রভাব মূল্যায়ন কর।",
          "explanation": "জনাব আবদুল আলীমের কর্মে সন্তানের প্রতি পিতার দায়িত্বে অবহেলার বিষয়টি ফুটে উঠেছে । সন্তান জন্মগ্রহণের পর পিতার অনেক দায়িত্ব-কর্তব্য রয়েছে। কেননা ইসলামি বিধানমতে সন্তান ভূমিষ্ঠ হওয়ার পর পরই পিতার ওপর কতকগুলো গুরুদায়িত্ব ও কর্তব্য এসে পড়ে, যা পিতাকে অবশ্যই পালন করতে হবে। এ মর্মে প্রিয়নবি (সা.) ঘোষণা করেন- حَقَّ الْوَالِدِ على الولد ثلاثة أشياء أن يحسن اسْمَهُ إِذَا وَلَدَ وَيُعْلَمَهُ الْكِتَابَ اذا عَقَلَ وَيَزوجُهُ إِذا أَدرك. অর্থ: পিতার ওপর সন্তানের হক হচ্ছে তিনটি। ১. জন্মের পর পরই তার জন্য উত্তম একটি নাম রাখতে হবে। ২. জ্ঞান-বুদ্ধি বাড়লে তাকে ইসলাম শিক্ষা দিতে হবে। ৩. আর সে যখন সামর্থবান হবে, তখন তার বিয়ের ব্যবস্থা করতে হবে। পিতামাতার উচিত মৌলিক চাহিদা পূরণ করে ঐকান্তিক দরদ, ভালোবাসা ও স্নেহমমতার কোমল। পরশে সন্তানদেরকে অতি যত্নসহকারে প্রতিপালন করা উচিত। এ وَعَلَى الْمَوْلُودِ لَهُ رِزْقهن وكسوتهن بِالْمَعْرُوف - 1 ETER 24 অর্থ: \"আর পিতার কর্তব্য যথানিয়মে তাদের ভরণ-পোষণ প্রদান করা।\" (সূরা বাকারা : ২৩৩( وحملته وفصالة ثلقون আর তার গর্ভধারন ও দুগ্ধদানের সময় হলো ত্রিশমাস। সন্তানের জীবনের নিরাপত্তা, চিকিৎসা, রোগমুক্ত রাখা, স্বাস্থ্যবানরূপে গড়ে তোলা এবং জীবনের উন্নতি ও বিকাশকল্পে সুশিক্ষা প্রদানে পিতামাতাকে যথোপযুক্ত দায়িত্ব পালন করতে হবে। পিতামাতা সর্বদা সন্তানের কল্যাণকামী হবেন এবং তাদের সৎপথে চালাবেন। তাদের জন্য আয় করবেন। শিশু সন্তানের স্বাভাবিক ও সুদ্ধ বিকাশের জন্য পিতামাতার মধ্যে সম্প্রীতিময় দাম্পত্যজীবন একান্ত অপরিহার্য। পরিশেষে বলা যায় পরিবার ও সন্তানদের প্রতি জনাব আবদুল আলীমের কর্মে চরম অবহেলার বিষয়টি ফুটে উঠেছে।"
        }
      ]
    },
    {
      "number": "5",
      "uddipok": "জনাবা সুফিয়ার স্বামী জনাব আরমান একজন মৎস্য কর্মকর্তা। সারাদিনের কর্মব্যস্ততা শেষে জনাব আরমান হাসিমুখে বাসায় ফিরেন। স্ত্রীর খোঁজখবর নেন এবং তার সাথে ভালো ব্যবহার করেন। অপরদিকে, আরমানের আরেক সহকর্মী রায়হান সাহেব অফিস শেষে যথাসময়ে বাড়ি যান না এবং স্ত্রী সন্তানদের খোঁজ খবর রাখেন না। সন্তানদের লেখাপড়ার ব্যাপারেও উদাসীন।",
      "tag": "DB, MB, DIN.B 21,DGC 24",
      "sub_questions": [
        {
          "label": "ক",
          "question": "",
          "explanation": "ইনসাফ শব্দের অর্থ ন্যায়বিচার।"
        },
        {
          "label": "খ",
          "question": "",
          "explanation": "সেই স্ত্রীর প্রতি স্বামীর প্রধান কর্তব্য হলো, স্বামী নিজের নীতি নৈতিকতা ও পবিত্রতা রক্ষা করা। 'ব্যভিচারিতা বা পরকীয়ার মতো কোনো ঘটনায় নিজেকে জড়িয়ে স্ত্রীর অমর্যাদা করবেন না। নিজের সুকৃতি ও সুকুমার বৃত্তির সর্বোচ্চ বিকাশ ঘটাবেন, যেন স্ত্রী তাকে ভালো মানুষ, আদর্শ চরিত্রবান মানুষ মনে করেন। কেননা, স্বামীর শ্রেষ্ঠত্বের মাপকাঠি হলো তার স্ত্রীর মূল্যায়ন। রাসুলুল্লাহ (সা.) বলেন,  خِيَارُكُمْ خِيَارٌ لِيسَائِهِمْ অর্থ \"তোমাদের মধ্যে সেসব লোকই উত্তম, যারা উত্তম তাদের স্ত্রীদের কাছে উত্তম।\" (তিরমিযি)"
        },
        {
          "label": "গ",
          "question": "",
          "explanation": "উদ্দীপকের জনাব আরমানের কর্মকান্ড পাঠ্যবইয়ের স্ত্রীর সাথে সদারণের সঙ্গে সাদৃশ্যপূর্ণ। মহানবি (সা.) ইরশাদ করেন- \"তোমাদের মধ্যে তারাই উত্তম যারা স্ত্রীদের নিকট উত্তম।\" (তিরমিযি) মার সাথে স্বামীর সদাচরণ করা অবশ্য কর্তব্য। কারণ স্ত্রী তার সকল কাজে গার্বিক সহযোগিতা প্রদান করে। সন্তান লালন-পালন করে, ঘর সংসার দেখাশুনা করে। এমনকি অনেকে স্বামীর ব্যবসা এবং কৃষিকাজেও সরাসরি অংশগ্রহণ করে। তাছাড়া স্বামীর অসুস্থতায় সেবা করে, বিপদে সাহায্য করে। যদি স্ত্রী কখনো অনিচ্ছাকৃতভাবে। কিংবা ভুলবশত কোনো অন্যায় করে ফেলে, তবে স্বামী তা ক্ষমাসুন্দর দৃষ্টিতে মাফ করে দেবেন এবং সংশোধন করে দেবেন। স্ত্রীর কোনো জুটি হলে সেদিকে না তাকিয়ে তার সদগুণের দিকে তাকিয়ে স্বামীকে খুশি হতে হবে। এ মর্মে আল্লাহর নির্দেশ, \"তোমরা যদি তাদের অপছন্দ কর, তাহলে এ হবে যে, তোমরা একটা জিনিসকে অপছন্দ করছ অথচ আল্লাহ তার মধ্যে বিপুল কল্যাণ নিহিত রেখে দেবেন।\" (সূরা আন-নিসা: ১৯) মহানবি (সা.) বলেছেন, \"যদি স্ত্রীর কোনো ব্যবহারে স্বামী অসন্তুষ্ট হয়, তবে অন্য ব্যবহারে খুশি হবে।\" (মুসলিম : ১৪৬৯) আল্লাহ তায়ালা বলেন, \"তবে তোমরা যদি তাদের ক্ষমা কর, তাদের ওপর জোরজবরদস্তি না কর এবং তাদের দোষত্রুটি ক্ষমা করে দাও, তাহলে জেনে রেখ- আল্লাহ নিজেই বড় ক্ষমাশীল ও দয়াবান।\" (সূরা আত-তাগাবুন ১৪) সেজন্য স্ত্রীর সাথে সদাচরণ করা স্বামীর কর্তব্য।"
        },
        {
          "label": "ঘ",
          "question": "",
          "explanation": "রায়হান সাহেবের আচরণে স্ত্রী ও সন্তানের প্রতি অভিভাবকত্বের অভাব ফুটে উঠেছে। পরিবারের ওপর এর প্রভাব অপরিসীম। পরিবার হলো এমন একটি ক্ষুদ্র সামাজিক সংগঠন যেখানে বৈবাহিক এবং রক্ত সম্পর্কের সূত্রে স্বামী-স্ত্রী তাদের সন্তানসহ একত্রে বসবাস করেন। আর যে পরিবার ইসলামি ভাবধারা, ইসলামের নীতিমালা ও ইসলামের বিধিবিধান অনুযায়ী গড়ে ওঠে এবং পরিচালিত হয় তাকে ইসলামি পরিবার বলে। ইসলামি পরিবারের সকল সদস্য মুসলিম। পারিবারিক জীবন একটি শান্তির নীড়ম্বরূপ। এখানে স্বামী-স্ত্রী, ছেলেমেয়ে, পিতামাতা, ভাইবোন সবাই মিলে সুখ-শান্তিতে বসবাস করে। এ সম্বন্ধে আল্লাহ তায়ালা বলেন, \"তাঁর নিদর্শনসমূহ এই যে, তিনি তোমাদের মধ্যে থেকে তোমাদের স্ত্রীদের সৃষ্টি করেছেন, যাতে তোমরা তাদের নিকট প্রশান্তি লাভ করতে পার এবং তিনি তোমাদের মধ্যে প্রেমপ্রীতি ও সহৃদয়তা সৃষ্টি করেছেন।\" (সূরা রুম: ২১) এছাড়াও বলা যায়, মানুষ সামাজিক জীব। সমাজ ছাড়া সভ্য মানুষের জীবন অচল। বৃহত্তর সমাজ জীবনের প্রাথমিক প্রতিষ্ঠান হলো পরিবার। ব্যক্তিজীবনে যেসব সৎ গুণাবলি অর্জন করা হয়, পারিবারিক জীবনে তার পরিচর্যা হয়ে থাকে। ব্যক্তিজীবন ভালো না হলে যেমন ভালো পরিবার গঠিত হয় না, তেমনি ভালো পরিবার না হলে আদর্শ ও সুন্দর সমাজ গঠিত হয় না। এজন্য স্বামী-স্ত্রী, পিতামাতা, ভাইবোন এদের সবাইকে নিয়ে সুখে-শান্তিতে বসবাস করতে হলে ইসলামি পরিবারের কোনো বিকল্প নেই। উপরিউক্ত আলোচনা হতে এটিই প্রতীয়মান হয়, রায়হান সাহেবের আচরণ ইসলামি পারিবারিক ব্যবস্থার পরিপন্থি।"
        }
      ]
    },
    {
      "number": "6",
      "uddipok": "জনাব শামীম একজন ব্যবসায়ী। বছর শেষে তার সম্পদের হিসাব করে নির্দিষ্ট একটি অংশ গরিবদের মাঝে বণ্টন করেন। অপরদিকে, তার প্রতিবেশী নাসিম একজন ধনী কৃষক। তার জমির উৎপাদিত ফসলের কোনো অংশই গরিবদেরকে দেন না।",
      "tag": "DB, MB, DIN.B 21,DGC 24",
      "sub_questions": [
        {
          "label": "ক",
          "question": "",
          "explanation": "'উশর' শব্দের অর্থ এক-দশমাংশ।"
        },
        {
          "label": "খ",
          "question": "\"যাকাত ইসলামের ভ্রাতৃত্ববন্ধনের সেতু।\"- ব্যাখ্যা কর।",
          "explanation": "জাকাত হলো ইসলামের সেতুবন্ধস্বরূপ। জাকাত প্রদানের মাধ্যমে ধনী ও গরিবের মধ্যে বৈষম্য দূর হয় এবং পারস্পরিক সম্পর্ক। নিকটবর্তী ও ঘনিষ্ঠ হয়। আবার অভাবের তাড়নায় যারা ইসলাম বিমুখ হয়, জাকাত প্রদান করে তাদেরকে ইসলামের সাথে জুড়ে দেওয়া যায়। তাই জাকাতকে ইসলামের সেতুবন্ধ বলা হয়।"
        },
        {
          "label": "গ",
          "question": "উদ্দীপকে উল্লিখিত জনাব শামীমের কর্মকান্ডে ইসলামের কোন বিধানটি ফুটে উঠেছে? উহার সামাজিক গুরুত্ব নির্ণয় কর।",
          "explanation": "উদ্দীপকে উল্লিখিত জনাব শামীমের কর্মকাণ্ডে জাকাতের বিধানটি ফুটে উঠেছে। মূলত ইসলামি অর্থনীতির একটি বিশাল অংশ জুড়ে জাকাত রয়েছে। তাই এর সামাজিক ও অর্থনৈতিক গুরুত্ব অপরিসীম। জাকাতের সামাজিক গুরুত্ব আলোচনা করা হলো- জাকাতের সামাজিক গুরুত্ব নিচে। ১. ভ্রাতৃত্ববোধের উন্মেষ: আল্লাহ বলেন, \"তারা যদি তাওবা করে, সালাত আদায় করে এবং জাকাত প্রদান করে তাহলে দ্বীনের সূত্রে তোমাদের ভাই হয়ে যাবে।\" (সূরা তাওবা: ১১) প্রকৃতই এর মাধ্যমে মুসলিমদের সম্পর্ক আরও সুদৃঢ় হয়। ২. সমৃদ্ধ সমাজ প্রতিষ্ঠা: দরিদ্রতার অভিশাপমুক্ত সমৃদ্ধ ও উন্নত সমাজ প্রতিষ্ঠায় জাকাত বিশেষ গুরুত্বপূর্ণ। কেননা জাকাতলব্ধ অর্থ সামাজিক অভাব-অনটন বিমোচনেই ব্যয় হয়। ৩. ভ্রাতৃত্ব সুদৃঢ়করণ: মুসলমান পরস্পর ভাই ভাই। কিন্তু ধনবৈষম্যের দরুন সে ভ্রাতৃত্ব ছিন্ন হয়ে যায়। ধনী ও গরিবের মধ্যে এক বিরাট ব্যবধান ও দূরত্ব সৃষ্টি হয়। নিয়মিত জাকাত প্রদানের মাধ্যমে ধনী-দরিদ্রদের ব্যবধান ঘুচে যায়। উভয় শ্রেণির মধ্যে একটি যোগসূত্র স্থাপিত হয়। এভাবে পরস্পরের মধ্যে ভ্রাতৃত্ব সুদৃঢ় হয়। মহানবি (সা.)-এর অমর বাণী, \"জাকাত ইসলামের (ভ্রাতৃত্ব বন্ধনের) সেতু।\" (মুসলিম) আল্লাহ তায়ালা বলেন, \"তারা যদি তওবা করে, সালাত প্রতিষ্ঠা করে এবং জাকাত দেয়, তাহলে দ্বীনের সূত্রে তারা তোমাদের ভাই।\" (সূরা তাওবা: ১১) ৪. ত্যাগ ও সহানুভূতির মনোভাব জাগ্রতকরণের উপায়: জোর করে চাপিয়ে দেওয়া কোনো মতবাদ সমাজের জন্য সত্যিকারের কল্যাণ বয়ে আনতে পারে না। সমাজজীবনে পারস্পরিক সহানুভূতি, সহমর্মিতা, কল্যাণ কামনা ও ত্যাগের মনোভাব গড়ে উঠলেই সমাজজীবন সুখ-শান্তিতে ভরে ওঠে। নিয়মিত জাকাতদানে সমাজে এ মনোভাবের প্রতিফলন ঘটে। ৫. দারিদ্র্য লাঘব: ধনীদের দেওয়া জাকাতের অর্থে দরিদ্রদের দারিদ্রতা  লাঘব হয় এবং সেই সাথে তারা দারিদ্র্যের নিষ্ঠুর কষাঘাত থেকে মুক্তি পায়। রাসুল (সা.)-এর সত্যিকার অনুসারী সাহাবিগণ জাকাত ব্যবস্থা যথাযথভাবে প্রতিষ্ঠিত করেছিলেন বলে, সে সমাজে জাকাত গ্রহণ করার মতো দরিদ্র খুঁজে পাওয়া যেত না। অতএব বলা যায়, ইসলামের অন্যতম ফরজ বিধান জাকাত যথাযথভাবে প্রাপকদের মাঝে বিতরণ করলে সমাজ সুখী ও সমৃদ্ধশালী হবে এবং নিজের সম্পদ পবিত্র হবে। তৎসঙ্গে আল্লাহর নির্দেশ পালনের সশস্ত্রণে প্রচুর পুণ্যের অধিকারী হওয়া যায়।"
        },
        {
          "label": "ঘ",
          "question": "উদ্দীপকে আলোচিত নাসিমের চিন্তা চেতনায় ইসলামের কোন বিধানটি লঙ্ঘিত হয়েছে? তোমার পাঠ্যপুস্তকের আলোকে বিশ্লেষণ কর।",
          "explanation": "নাসিমের চিন্তায় ইসলামের অর্থব্যবস্থার উশরের বিধানটি লঙ্গিত হয়েছে। বায়তুল মালের আয়ের অন্যতম উৎস হচ্ছে উশর। মুসলিম মালিকানাধীন ভূমির একটি বিরাট অংশের বার্ষিক রাজস্বকে উশর বলা হয়। এ ব্যাপারে কুরআন মাজিদে ইরশাদ হয়েছে, \"আর ফসল তোলার দিনে এর দেয়া প্রদান করবে।\" (সূরা আল-আনআম: ১৪১) হাদিসে এ সম্বন্ধে বিস্তারিত ব্যাখ্যা রয়েছে: আবদুল্লাহ (রা.) থেকে বর্ণিত, নবি করিম (সা.) বলেন, যে ভূমির পানি সরবরাহ বৃষ্টি, ঝরনা কিংবা নদী থেকে হয়ে থাকে, তার ফসলের দশ ভাগের এক ভাগ উশর হিসেবে গ্রহণ করা হবে। আর যে জর্মিতে (কূপ খনন করে) পানি সেচ করা হয়, তার ফসলের বিশ ভাগের এক ভাগ গ্রহণ করা হবে। ইমাম আযম আবু হানিফা (র.)-এর মতে, উশরি থেকে ফসল, ফল-ফলাদি, শাকসবজি, মধু ইত্যাদি সবকিছুতেই উপর ওয়াজিব।  জমিতে উৎপন্ন ফসলের উশর আদায় করতে হলেও সবরকম জমির উৎপন্ন ফসলের ক্ষেত্রে এ বিধান কার্যকর হয় না। এজন্য ইসলামি শরিয়ত উশরি জমির ধরন ও প্রকৃতি নির্ধারণ করে দিয়েছে- ১. আরব উপদ্বীপের সব জমি। ২. স্বেচ্ছায় ইসলাম গ্রহণ করেছে এমন এলাকার জমি। ৩. যুদ্ধ জয়ের পর মুজাহিদদের মাত্রক বণ্টন করে দেওয়া বিজিত এলাকার জমি। ৪. বৃষ্টি, নদী ও করনার পানিতে সিন্তু পতিত ও খারাজি জমি। ৫. মুসলিমদের আবাদি জমিতে রূপান্তরিত বসতবাড়ি যা উশরি পানি দ্বারা সিক্ত হয়। ৬. সব আবাদি জমি মুসলিমদের মালিকানাভুক্ত। এসব জমিতে উৎপন্ন ফসলের উৎপাদনের ধরনভেদে দশ ভাগের এক ভাগ বা বিশ ভাগের এক ভাগ উপর আদায় করা হবে। উশর ফসলের জাকাত। এজন্য জাকাতের খাতগুলোই উপরের অর্থব্যয়ের খাত হিসেবে বিবেচিত হবে। এ খাতগুলো হলো ফকির, মিসকিন, জাকাতের কর্মচারী, মনতুষ্টি, ক্রীতদাস, ঋণমুক্তি, ফি সাবিলিল্লাহ ও মুসাফির। উদ্দীপকে নাসিম ধনী কৃষক। তার উচিত ছিল ফসলি জমিতে উৎপাদিত ফসলের যথাযথ হিসেব করে উশর আদায় করা। কিন্তু তিনি তা না করায় অন্যতম একটি ফরজ ইবাদাত উশর লঙ্ঘিত হয়েছে।"
        }
      ]
    },
    {
      "number": "7",
      "uddipok": "শীতের রাতে রফিক বাড়ি ফেরার সময় রাস্তায় ড্রেনের পাশে জটলা দেখে এগিয়ে গেল। দেখলো ড্রেনে একটি কুকুরের বাচ্চা পড়ে হাবুডুবু খাচ্ছে। বাচ্চাটি উপরে ওঠার চেষ্টা করছে, আর ছেলেগুলো লাঠি দিয়ে খোঁচা মেরে নিচে ফেলে দিচ্ছে। রফিক ড্রেনে নেমে কুকুর ছানাটিকে তুলে রাস্তায় ছেড়ে দিল এবং ছেলেগুলোকে এরূপ কাজ করতে বারণ করল।",
      "tag": "CB, CTG.B 19,DGC 24",
      "sub_questions": [
        {
          "label": "ক",
          "question": "ইলম' শব্দের অর্থ কী?",
          "explanation": "ইলম' শব্দের অর্থ জ্ঞান।"
        },
        {
          "label": "খ",
          "question": "'জীবে দয়া করে যেজন, সেজন সেবিছে ঈশ্বর'- উক্তিটি ব্যাখ্যা করো।",
          "explanation": "সৃষ্টির সেবা করার মাধ্যমে আল্লাহর সান্নিধ্য লাভ করা যায়। সমগ্র সৃষ্টির স্রষ্টা হলেন আল্লাহ তায়ালা। আল্লাহর সব সৃষ্টিই তাঁর মহিমা ঘোষণা করে। তাই তাঁর সৃষ্ট জীবের প্রতি দয়া না করলে তাঁর অনুগ্রহ থেকে বঞ্চিত হতে হয়। আর যে ব্যক্তি সৃষ্টির সেবা করে সে আল্লাহর কাছে খুব প্রিয় হয়। এজন্যই কবি বলেছেন, 'জীবে দয়া করে যেজন, সেজন সেবিছে ঈশ্বর'।"
        },
        {
          "label": "গ",
          "question": "উদ্দীপকের আলোকে রফিকের কাজটি ব্যাখ্যা করো।",
          "explanation": "কুকুরের বাচ্চার প্রতি রফিকের সদয় আচরণ করার কাজটি খিদমতে খালক বা সৃষ্টির সেবা হিসেবে অভিহিত। খিদমতে খালক হলো সৃষ্টিজগতের সেবা। আল্লাহ তায়ালা মানুষের কল্যাণের জন্য এই পৃথিবীতে অসংখ্য জীবজন্তু ও প্রাকৃতিক উপাদান সৃষ্টি করেছেন। সৃষ্টির সেরা জীব হিসেবে এসব সৃষ্টির আদর-যত্ন, লালনপালন ও সংরক্ষণ করাই খিদমতে খালক। কুকুর ছানার প্রতি রফিকের কাজের মাধ্যমে এটিই ফুটে উঠেছে। উদ্দীপকের রফিক এক শীতের রাতে বাড়ি ফেরার সময় রাস্তায় ড্রেনের পাশে জটলা দেখে এগিয়ে যায়। সেখানে সে দেখতে পায় একটি কুকুরের বাচ্চা ড্রেনে পড়ে হাবুডুবু খাচ্ছে। বাচ্চাটি উপরে ওঠার চেষ্টা করছে, কিন্তু কিছু দুষ্টু ছেলে লাঠি দিয়ে খোঁচা মেরে কুকুর ছানাটিকে নিচে ফেলে দিচ্ছে। রফিক ড্রেনে নেমে কুকুর ছানাটিকে তুলে রাস্তায় ছেড়ে দেয় এবং ছেলেগুলোকে এরূপ কাজ করতে বারণ করে। দুষ্টু ছেলেদের হাত থেকে কুকুর ছানাটিকে বাঁচিয়ে রফিক আল্লাহর সৃষ্টির প্রতি ভালবাসা ও কর্তব্য পালনের বিষয়টি প্রদর্শন করেছে। তার এ কাজটি খিদমতে খালক বা সৃষ্টির সেবার অন্তর্ভুক্ত।"
        },
        {
          "label": "ঘ",
          "question": "কুকুর ছানার সাথে ছেলেগুলোর আচরণ কি যথাযথ? উদ্দীপকের আলোকে বিশ্লেষণ করো।",
          "explanation": "না, কুকুর ছানার সাথে অসদাচরণ করা ছেলেগুলোর জন্য যথাযথ হয়নি। আশরাফুল মাখলুকাত বা সৃষ্টির সেরা হিসেবে মানুষের প্রতি মানুষের যেমন দায়িত্ব ও কর্তব্য রয়েছে, তেমনি আল্লাহর অন্যান্য সৃষ্টির প্রতিও মানুষের কর্তব্য রয়েছে। তাদের সাথে সদাচরণ করা প্রতিটি মানুষের কর্তব্য। সৃষ্টির সেবার মাধ্যমে আল্লাহর সন্তুষ্টি অর্জন করা যায়। রাসুল (স) বলেন, 'সমগ্র সৃষ্টি আল্লাহর পরিজন। আল্লাহর কাছে সে ব্যক্তি সবচেয়ে প্রিয় যে তার পরিজনের প্রতি বেশি অনুগ্রহশীল' (বায়হাকি)। তাই কুকুর ছানার প্রতি অসদাচরণ করে ছেলেগুলো আল্লাহর অনুগ্রহ থেকে বঞ্চিত হয়েছে। উদ্দীপকে উল্লেখ করা হয়েছে, রাস্তার পাশে ড্রেনে একটি কুকুরের বাচ্চা পড়ে হাবুডুবু খাচ্ছে। বাচ্চাটি উপরে ওঠার চেষ্টা করলে কিছু দুষ্টু ছেলে লাঠি দিয়ে খোঁচা মেরে কুকুরছানাটিকে নিচে ফেলে দিচ্ছে। ছেলেগুলোর এ কাজ করা মোটেই উচিত হয়নি। কারণ সমগ্র সৃষ্টি আল্লাহর পরিজন। আর আল্লাহ তার পরিজনদের প্রতি সদাচরণের নির্দেশ দিয়েছেন। কুকুরছানাটিকে না বাঁচিয়ে বরং সেটাকে আরও বিপদের মধ্যে ঠেলে দিয়ে ছেলেগুলো আল্লাহর আদেশ অমান্য করেছে। যার জন্য ছেলেগুলোকে পরকালে কঠিন জবাবদিহিতার সম্মুখীন হতে হবে। উপরের আলোচনার পরিপ্রেক্ষিতে বলা যায়, কুকুরছানাটির প্রতি অসদাচরণ তথা আল্লাহর সৃষ্টির প্রতি 'কর্তব্যহীনতার পরিচয় দিয়ে ছেলেগুলো যথাযথ কাজ করেনি।"
        }
      ]
    },
    {
      "number": "8",
      "uddipok": "আজমল সাহেব একজন দাম্ভিক ধনী লোক। তিনি তার পাড়া-পড়শিদের সাহায্য করেন না। বরং নানা রকমের অন্যায় আচরণে তাদেরকে অতিষ্ঠ করে তোলেন। তবে তিনি তার শ্বশুর পরিবারের সবার সাথে ভালো ব্যবহার করেন। তাদের খোঁজ-খবর নেন, আদর আপ্যায়ন করেন।",
      "tag": "DGC 24",
      "sub_questions": [
        {
          "label": "ক",
          "question": "আমর বিল মারুফ অর্থ কী?",
          "explanation": "আমর বিন মারুফ অর্থ হলো সৎকাজের আদেশ।"
        },
        {
          "label": "খ",
          "question": "'প্রতিবন্ধিরা সমাজেরই অংশ'- ব্যাখ্যা করো।",
          "explanation": "প্রতিবন্ধী হলো বিশেষ চাহিদাসম্পন্ন অথবা অন্যের সাহায্যের মুখাপেক্ষী ব্যক্তি বা অক্ষম ব্যক্তি। যে ব্যক্তি জন্মগতভাবে বা রোগাক্রান্ত হয়ে কিংবা অপচিকিৎসায় বা অন্য কোনো কারণে দৈহিকভাবে বিকলাঙ্গ বা মানসিক ভারসাম্যহীন; এবং উক্ত বৈকল্য বা ভারসাম্যহীনতার ফলে স্থায়িভাবে আংশিক বা সম্পূর্ণ কর্মকান্ডহীন এবং স্বাভাবিক জীবনযাপনে অক্ষম তাকে প্রতিবন্ধি বলে। তারা আমাদের সমাজেরই অংশ। ইসলামে সুস্থ মানুষের ন্যায় প্রতিবন্ধিদেরও সব ধরনের অধিকার রয়েছে।"
        },
        {
          "label": "গ",
          "question": "পাড়া-পড়শিদের সাথে আজমল সাহেবের আচরণে কী ফুটে উঠেছে? ব্যাখ্যা করো।",
          "explanation": "পাড়া-পড়শিদের সাথে আজমল সাহেবের আচরণে প্রতিবেশীদের প্রতি দায়িত্বহীনতা ও অসদাচরণের বিষয়টি ফুটে উঠেছে। সমাজে বসবাসকারী হিসেবে মানুষকে যাদের পাশাপাশি বসবাস করতে হয়, তারা পরস্পর প্রতিবেশী। সামাজিক জীবনে প্রত্যেক মানুষের উপর তার প্রতিবেশীর কিছু হক রয়েছে। যেগুলো যথাযথভাবে পালন করা প্রত্যেক মানুষের দায়িত্ব ও কর্তব্য। বস্তুত তারই সুখ-দুঃখ, আনন্দ- বেদনার প্রথম অংশীদার। এজন্য আল্লাহ তায়ালা এক প্রতিবেশীর উপর অপর প্রতিবেশীর অধিকার নির্ধারণ করে দিয়েছেন। সমাজে প্রত্যেক মানুষেরই এ অধিকার আদায়ে বিশেষ যত্নবান হওয়া উচিত। যা আজমল সাহেবের আচরণে অনুপস্থিত। উদ্দীপকে আজমল সাহেব একজন দাম্ভিক ধনী লোক। তিনি তার পাড়া পড়শিদের সাহায্য করেন না। বরং নানা রকমের অন্যায় আচরণে তাদের অতিষ্ট করে তোলেন। তার এরূপ কর্মকান্ডের দ্বারা প্রতিবেশীর প্রতি অসদাচরণের বিষয়টি ফুটে উঠেছে। যা ইসলামের দৃষ্টিতে খুবই অন্যায় আচরণ। আল্লাহ তায়ালা বলেন, কাছের প্রতিবেশী, দূর প্রতিবেশী এবং সঙ্গী-সাথীদের সাথে উত্তম ব্যবহার কর। হাদিসে প্রতিবেশীকে ক্ষুধার্ত রেখে তৃপ্তিসহকারে আহার করতেও নিষেধ করা হয়েছে। তাই বলা যায়, প্রতিবেশীর সাথে আজমল সাহেবের-আচরণ ইসলাম পরিপন্থি।"
        },
        {
          "label": "ঘ",
          "question": "আজমল সাহেবের আচরণে কী ফুটে উঠেছে? উক্ত কর্মের ফলাফল বিশ্লেষণ করো।",
          "explanation": "আজমল সাহেবের আচরণে শুধু আত্মীয়-স্বজনের প্রতি একপেশে দায়িত্ব পালন ও তাদের অধিকার আদায়ের বিষয়টি ফুটে উঠেছে। ইসলামি সমাজব্যবস্থায় আত্মীয়-স্বজনের প্রতি অপর আত্মীয়ের কতিপয় দায়িত্ব ও কর্তব্য রয়েছে। মাতাপিতার পর সদাচারণ পাওয়ার অধিকার আত্মীয়-স্বজনের। আল্লাহ বলেন, 'মাতাপিতা এবং আত্মীয়-স্বজনের প্রতি। ইহসান কর (সুরা আন-নিসা-৩৬)। এক আত্মীয়ের বিপদে আপদে সাহায্য সহযোগিতা করা অপর আত্মীয়ের কর্তব্য। বিভিন্ন উৎসব উপলক্ষ্যে এক আত্মীয় অপর আত্মীয়কে উপহার দিতে পারে। এ বিষয়টিই প্রতিফলিত হয়েছে আজমল সাহেবের কর্মকান্ডে। উদ্দীপকে দেখা যায়, আজমল সাহেব তার শ্বশুর পরিবারের সবার সাথে ভালো ব্যবহার করেন। তাদের খোঁজ-খবর নেন, আদর-আপ্যায়ন করেন। তার এ কাজের মাধ্যমে আত্মীয়ের সাথে সুসম্পর্ক বজায় রাখা ও তাদের অধিকার আদায়ের এই একটি বিষয় প্রতিফলিত হয়েছে। যদিও তার আরেকটি আচরণ ইসলামের দৃষ্টিতে মোটেই সমর্থিত নয়। অর্থাৎ তিনি প্রতিবেশীদের সাথে অন্যায় আচরণ করেন ও তাদের সাহায্য সহযোগিতা করেন না। প্রতিবেশীর অধিকার আদায় না করার কারণে তাকে পরকালে আল্লাহর বিচারের সম্মুখীন হতে হবে। পরিশেষে বলা যায়, আজমল সাহেবের কর্মকাণ্ডে আত্মীয়দের প্রতি তার দায়িত্ব পালন করা হয়েছে। কিন্তু প্রতিবেশীর অধিকার না আদায়ের কারণে পরকালে তাকে কঠিন শাস্তি ভোগ করতে হবে।"
        }
      ]
    },
    {
      "number": "9",
      "uddipok": "রাসেল তার পৈতৃক সম্পত্তি চাষাবাদের কাজে একটি গভীর নলকূপ স্থাপনের জন্য প্রচলিত ব্যবস্থায় পরিচালিত একটি ব্যাংক থেকে দশ লাখ টাকা লোন গ্রহণ করে। কিন্তু তার প্রতিবেশী নাসিম তার জমি বন্ধক রেখে লাভ-লোকসানের ভিত্তিতে পরিচালিত একটি ব্যাংক হতে দশ লাখ টাকা লোন গ্রহণ করে একটি পোশাক তৈরির কারখানা দিয়েছেন।",
      "tag": "DGC 24",
      "sub_questions": [
        {
          "label": "ক",
          "question": "গনিমত কী?",
          "explanation": "যুদ্ধক্ষেত্রে পরাজিত সৈন্যদের নিকট থেকে যে ধনসম্পদ বিজয়ী সৈন্যদের হস্তগত হয় তাকে গনিমত বলা হয়।"
        },
        {
          "label": "খ",
          "question": "জাকাতের উদ্দেশ্য দারিদ্র্য বিমোচন'- ব্যাখ্যা করো",
          "explanation": "জাকাত আদায়ের মূল লক্ষ্যই হলো সমাজ থেকে দরিদ্রতা দূর করা। জাকাতলব্ধ সম্পদ পরিকল্পিত উপায়ে সংগ্রহ ও ব্যয় করা হলে সমাজে অভাব অনটন থাকবে না। কেননা সমাজের ধনীদের নিকট থেকে জাকাত সংগ্রহ করে তা গরিবদের জন্যই ব্যয় করা হয়। ধনীদের সম্পদে গরিবদের এ অধিকার আল্লাহ প্রদত্ত। জাকাতলব্ধ সম্পদ দিয়ে দরিদ্রদের কর্মসংস্থান সৃষ্টির মাধ্যমে দারিদ্র্য মোচন করা যায়। এছাড়া জাকাতের অর্থ দিয়ে দরিদ্রদের ঋণমুক্তি দিয়ে, প্রয়োজনীয় জিনিসপত্র কিনে দিয়ে ও উৎপাদন ক্ষমতা বৃদ্ধির মাধ্যমে দারিদ্র্য মোচন করা যায়।"
        },
        {
          "label": "গ",
          "question": "রাসেলের কর্মকাণ্ডে কোন ধরনের ব্যাংকিং কর্মকাণ্ড ফুটে উঠেছে? ব্যাখ্যা করো।",
          "explanation": "রাসেলের কর্মকান্ডে সুদভিত্তিক ব্যাংকিং এর কর্মকান্ড ফুটে উঠেছে। যে ব্যাংকের আমানত সংগ্রহ এবং ঋণ প্রদান বা বিনিয়োগ তথা সামগ্রিক কর্মকাণ্ড পূর্বনির্ধারিত সুদের ভিত্তিতে পরিচালিত হয় তাকে সুদভিত্তিক ব্যাংক বলে। এ ধরনের ব্যাংক ইসলামি শরিয়তের বিধানের পরিবর্তে প্রচলিত অর্থব্যবস্থার আলোকে পরিচালিত হয়, যা রাসেলের ঋণ নেওয়া ব্যাংকের ক্ষেত্রে লক্ষণীয়। উদ্দীপকে উল্লেখ করা হয়েছে, রাসেল তার পৈতৃক সম্পত্তি চাষাবাদ করতে একটি গভীর নলকূপ স্থাপনের জন্য প্রচলিত ব্যবস্থায় পরিচালিত একটি ব্যাংক থেকে দশ লক্ষ টাকা ঋণ নিয়েছেন। এ থেকে স্পষ্ট বোঝা যায়, রাসেল সুদভিত্তিক ব্যাংক থেকেই ঋণ নিয়েছেন। প্রচলিত বা সুদভিত্তিক ব্যাংকব্যবস্থা মানবিক চিন্তার ওপর প্রতিষ্ঠিত নয়। সুদ হলো শোষণের হাতিয়ার। সুদভিত্তিক ব্যাংকব্যবস্থায় বৈধ-অবৈধের কোনো বালাই নেই। মুনাফাই এখানে মুখ্য বিষয়। সুদি ব্যাংকিং ব্যবস্থা সমাজে অর্থনৈতিক বৈষম্য সৃষ্টি করে। এটি ধনীকে আরও ধনী এবং দরিদ্রকে আরও দরিদ্র করে। এজন্য ইসলামি, শরিয়তে সুদভিত্তিক ব্যাংকিং বা সুদি কার্যক্রমকে নিষিদ্ধ ঘোষণা করা হয়েছে। কেননা সুদ সম্পূর্ণরূপে ইসলামি চেতনা ও মানবতাবিরোধী। এ সম্পর্কে আল্লাহ বলেন- 'হে মুমিনগণ, তোমরা চক্রবৃদ্ধি হারে সুদ খেয়ো না এবং আল্লাহকে ভয় করো।' (সুরা আলে ইমরান: ১৩০)"
        },
        {
          "label": "ঘ",
          "question": "জনাব নাসিম কোন ধরনের ব্যাংক হতে ঋণ নিয়েছেন? ইসলামি জীবনযাপনে উক্ত ব্যাংকের প্রভাব মূল্যায়ন করো।",
          "explanation": "জনাব নাসিম একটি ইসলামি ব্যাংক থেকে ঋণ নিয়েছেন। ইসলামি জীবনযাপনে ইসলামি ব্যাংকের প্রভাব অনস্বীকার্য। যে ব্যাংকের কর্মকান্ড ইসলামি শরিয়ত অনুযায়ী পরিচালিত হয় তাকে ইসলামি ব্যাংক বলে। ইসলামি ব্যাংকের আমানত সংগ্রহ ও ঋণ প্রদান বা বিনিয়োগ কর্মকাণ্ড সুদমুক্ত। এ ব্যাংকের লেনদেন লাভ-লোকসানের ভিত্তিতে পরিচালিত হয়। যা জনাব নাসিম ঋণ নেওয়া ব্যাংকের ক্ষেত্রে লক্ষণীয়। উদ্দীপকে উল্লেখ করা হয়েছে, নাসিম তার জমি বন্ধক রেখে লাভ- লোকসানের ভিত্তিতে পরিচালিত একটি ব্যাংক হতে দশ লাখ টাকা লোন নিয়ে পোশাক তৈরির একটি কারখানা দিয়েছেন। জনাব নাসিমের ঋণ নেওয়া ব্যাংকটির সাথে ইসলামি ব্যাংকের মিল রয়েছে। ইসলামি ব্যাংক ইসলামি শরিয়াহভিত্তিক ও অংশীদারিত্বমূলক ব্যাংক। এটি সুদের বিকল্প ও মানবকল্যাণমুখী আর্থিক লেনদেন প্রবর্তন করে। এতে সরাসরি টাকার কারবার না করে পণ্যের ব্যবসায় করা হয়। ইসলামি ব্যাংক অবৈধ বা হারাম উপার্জনকে নিষেধ এবং বৈধ বা হালাল উপার্জনকে উৎসাহিত করে। এটি অর্থব্যবস্থায় আদল ও ইহসান প্রতিষ্ঠা করে। মানবসম্পদ উন্নয়নে ও কর্মসংস্থান সৃষ্টিতে ইসলামি ব্যাংকের ভূমিকা অনস্বীকার্য। ইসলামি ব্যাংকিং ব্যবস্থায় বেকারত্ব দূর এবং মানুষের আর্থসামাজিক নিরাপত্তা নিশ্চিত হয়। এতে মুনাফার চেয়ে জনকল্যাণের প্রতি বেশি গুরুত্ব দেওয়া হয়। জাকাত আদায় ও বণ্টনের ক্ষেত্রেও এ ব্যাংক সহায়তা করে। উপরের আলোচনার পরিপ্রেক্ষিতে বলা যায়, ইসলামি ব্যাংক ইসলামি শরিয়তের আলোকে পরিচালিত। প্রচলিত সুদি লেনদেনের পরিবর্তে এখানে লাভ-লোকসানের ভিত্তিতে অংশীদারিত্বমূলক আর্থিক লেনদেন করা হয়। ইসলামি পন্থায় জীবন পরিচালনায় এই ব্যাংকের বিকল্প নেই।"
        }
      ]
    },
    {
      "number": "10",
      "uddipok": "জনাব আনোয়ার স্থান-কাল-পাত্র বিবেচনা করে যুক্তিপূর্ণ ও জ্ঞানগর্ভ বক্তব্যের মাধ্যমে লোকদের কাছে ইসলামের বাণী প্রচার করেন। তার বন্ধু জনাব সানোয়ার একদিন এক সমাবেশে বক্তব্য দেন। বক্তব্যে বলেন, তোমরা নির্বিচারে গাছ কেটোনা, যেখানে-সেখানে ময়লা-আবর্জনা ফেলো না।",
      "tag": "DGC 24",
      "sub_questions": [
        {
          "label": "ক",
          "question": "ইসলামি সমাজব্যবস্থা কাকে বলে?",
          "explanation": "মানুষের পার্থিব জীবনকে শান্তিময় এবং পরকালীন মুক্তি নিশ্চিত করার জন্য যে সমাজ প্রতিষ্ঠিত, তাকে ইসলামি সমাজব্যবস্থা বলে।"
        },
        {
          "label": "খ",
          "question": "\"ইসলাম প্রচারে বুদ্ধিবৃত্তিক জিহাদের ভূমিকা অপরিসীম\"",
          "explanation": "\"ইসলাম প্রচারে বুদ্ধিবৃত্তিক জিহাদের ভূমিকা অপরিসীম\" কথাটি সঠিক এবং বাস্তবসম্মত। ইসলামি দাওয়াহ-এর ক্ষেত্রে হিকমত অবলম্বন করা অত্যন্ত প্রয়োজন। সূক্ষ্ম বিচার-বিশ্লেষণ ও পরিবেশ-পরিস্থিতির উপযুক্ততা যাচাই করে দাওয়াত দিলে তুলনামূলক ভালো ফলাফল পাওয়া যায়। আল্লাহ বলেন- 'তুমি তোমার রবের দিকে জ্ঞানগর্ভ কথা ও উত্তম উপদেশের মাধ্যমে দাওয়াত দাও এবং তাদের সাথে সর্বোত্তম পদ্ধতিতে যুক্তি-তর্ক করো।' বুদ্ধিবৃত্তিক দাওয়াহ-এর পদ্ধতি হতে পারে, বিনয় ও নম্রতার সাথে দাওয়াত দেওয়া, অব্যাহতভাবে বারবার দাওয়াত দেওয়া, সময়, অবস্থা ও লোক অনুযায়ী দাওয়াত দেওয়া।"
        },
        {
          "label": "গ",
          "question": "জনাব আনোয়ারের কর্মকান্ডে কী ফুটে উঠেছে? ব্যাখ্যা করো",
          "explanation": "জনাব আনোয়ারের কর্মকাণ্ডে ইসলামি দাওয়াতের বিষয়টি ফুটে উঠেছে। শরিয়তের পরিভাষায়, মানুষকে ইসলাম গ্রহণ ও পালনের জন্য বিভিন্ন পদ্ধতিতে ডাকা বা আহ্বান করাকে ইসলামি দাওয়াহ বা দাওয়াত বলে। দাওয়াতের মাধ্যমে পথভ্রষ্ট মানুষকে সঠিক পথে আনা যায়। এ দাওয়াতের কাজ করার জন্য আল্লাহ তায়ালা যুগে যুগে পৃথিবীতে অসংখ্য নবি ও রাসুল প্রেরণ করেছেন। তারা পথহারা মানুষকে সঠিক পথের সন্ধান দিয়েছেন। ইসলামের প্রচার-প্রসার ও প্রতিষ্ঠার একটা বড় অংশ হয়েছে দাওয়াতের মাধ্যমেই। জনাব আনোয়ারের কর্মকান্ডে এ দাওয়াতের বিষয়টিই ফুটে উঠেছে। উদ্দীপকের জনাব আনোয়ার স্থান-কাল-পাত্র বিবেচনা করে যুক্তিপূর্ণ ও জ্ঞানগর্ভ বক্তব্যের মাধ্যমে লোকদের কাছে ইসলামের বাণী প্রচার করেন। তার এ কাজ দাওয়াতের অন্তর্ভুক্ত। ইসলাম প্রচার ও প্রসারে দাওয়াতের গুরুত্ব ও তাৎপর্য অপরিসীম। দাওয়াহ-এর বিষয়ে রাসুল (স) মুসলিম উম্মাহকে নির্দেশ দিয়েছেন। তিনি বলেন, 'আমার পক্ষ থেকে প্রচার করো ও পৌছে দাও, যদি তা একটিমাত্র আয়াতও হয়।' তাই বলা যায়, জনাব আনোয়ারের কর্মকান্ড ইসলামি দাওয়াতের অন্তর্ভুক্ত।"
        },
        {
          "label": "ঘ",
          "question": "জনাব সানোয়ারের বক্তব্যের বিষয় কী? মানবজীবনে তার প্রভাব বিশ্লেষণ করো।",
          "explanation": "জনাব সানোয়ারের বক্তব্যের বিষয় হলো পরিবেশ সংরক্ষণ। মানবজীবনে এর প্রভাব অনেক বেশি। আমাদের চারপাশে যা কিছু আছে তা নিয়েই আমাদের পরিবেশ। গাছপালা, পশু-পাখি, নদী-নালা, সাগর, পাহাড়-পর্বত সবকিছুই পরিবেশের অন্তর্ভুক্ত। মানুষের সুস্থতা, সুন্দর ও স্বাভাবিক জীবনযাপনের জন্য পরিবেশ সংরক্ষণ এবং এর ভারসাম্য রক্ষা করা জরুরি। এজন্য পরিবেশ সুরক্ষিত রাখতে হবে, যা জনাব সানোয়ারের বক্তব্যে পরিলক্ষিত হয়। উদ্দীপকে জনাব সানোয়ার একদিন এক সমাবেশে বক্তব্য দিতে গিয়ে বলেন, তোমরা নির্বিচারে গাছ কেটোনা, যেখানে-সেখানে ময়লা-আবর্জনা ফেলো না। পরিবেশ সুরক্ষিত রাখার জন্য জনাব সানোয়ারের এমন বক্তব্য যথার্থ। তাই যেখানে-সেখানে ময়লা ফেলে পরিবেশের ভারসাম্য নষ্ট করা উচিত নয়। মানুষের এ কাজের মাধ্যমে প্রাকৃতিক পরিবেশের মারাত্মক ক্ষতি হচ্ছে। এভাবে পরিবেশের ক্ষতি করলে পৃথিবীর উষ্ণতা বেড়ে গিয়ে বিভিন্ন প্রাকৃতিক দুর্যোগ দেখা দিবে। পরিবেশের বিপর্যয় ঠেকাতে হলে পরিকল্পিতভাবে কাজ করতে হবে। বসতবাড়ির চারপাশসহ সম্ভাব্য সব জায়গা পরিষ্কার রাখতে হবে। এছাড়াও মানুষকে প্রাকৃতিক পরিবেশের দোহন করান করে। ওপরের আলোচনার প্রেক্ষিতে তাই বলা যায়, মানবজীবনকে প্রাকৃতিক বিপর্যয় থেকে রক্ষা করতে হলে সানোয়ারের বক্তব্যের ন্যায় প্রাকৃতিক পরিবেশ যথাযথভাবে রক্ষণাবেক্ষণ করতে হবে।"
        }
      ]
    },
    {
      "number": "11",
      "uddipok": "আবিদের বাড়ির পাশে থাকে শরিফ ও বিজন বড়ুয়ার পরিবার। আবিদ শরিফের সাথে ভাল সম্পর্ক রাখলেও বিজনের সাথে মিশতে চায় না। একদিন বিজনের ছেলে হঠাৎ অসুস্থ হয়ে পড়লে তার বাড়ি থেকে কান্নার শব্দ ভেসে আসে। তখন আবিদের স্ত্রী শরিফা দৌড়ে গিয়ে দেখে বিজনের ছেলে মাটিতে গড়াগড়ি দিচ্ছে। সে দ্রুত তাঁকে হাসপাতালে নিয়ে চিকিৎসার ব্যবস্থা করে। আবিদ বিষয়টি শুনে অসন্তুষ্টি প্রকাশ করলে শরিফা বলে- সব মানুষ আল্লাহর সৃষ্টি। মহানবি (স) বলেছেন, 'তোমরা সবাই আদম থেকে এবং আদম মাটি থেকে সৃষ্ট।' অতএব, সব মানুষ ভাই ভাই।",
      "tag": "DGC 24",
      "sub_questions": [
        {
          "label": "ক",
          "question": "ইহসান কী?",
          "explanation": "আল্লাহ তায়ালা ও তাঁর সৃষ্টির প্রতি মানুষের যে দায়িত্ব ও কর্তব্য রয়েছে তা নিষ্ঠা ও আন্তরিকতার সাথে উত্তমরূপে সম্পাদন করাই ইহসান।"
        },
        {
          "label": "খ",
          "question": "আমি জিন ও মানুষকে ইবাদত করার জন্য সৃষ্টি করেছি- ব্যাখ্যা করো।",
          "explanation": "আল্লাহ তায়ালা জিন ও মানবজাতিকে কেবল ইবাদতের জন্য সৃষ্টি করেছেন। দৈনন্দিন জীবনের সব কাজে আল্লাহ তায়ালার বিধিবিধান মেনে চলাকে ইবাদত বলা হয়। ইবাদত প্রধানত দুই ধরনের। যথা- হাক্কুল্লাহ বা আল্লাহর হক এবং হাক্কুল ইবাদ বা বান্দার হক। সালাত, সাওম ও হজ প্রভৃতি হলো হাক্কুল্লাহ। আবার পিতা-মাতা, ভাই-বোন, আত্মীয়-স্বজন ও প্রতিবেশীর প্রতি কর্তব্য পালন করা হলো হাক্কুল ইবাদ। ইবাদতের মূল উদ্দেশ্য হলো আল্লাহর সন্তুষ্টি লাভ করা।"
        },
        {
          "label": "গ",
          "question": "আবিদের আচরণে কার অধিকার লঙ্ঘিত হয়েছে? ব্যাখ্যা করো.",
          "explanation": "আবিদের আচরণে অমুসলিম প্রতিবেশীর অধিকার লঙ্ঘিত হয়েছে। প্রতিবেশী মানুষের সুখ-দুঃখ, আনন্দ-বেদনার প্রথম অংশীদার। আল্লাহ তায়ালা এক প্রতিবেশীর ওপর অপর প্রতিবেশীর অধিকার ও কর্তব্য নির্ধারণ করে দিয়েছেন। প্রতিবেশী মুসলিম বা অমুসলিম হতে পারে। কোনো মুসলমানের প্রতিবেশী যদি অমুসলিম হয় তবুও সে তার সাথে সদাচরণ করবে, তার বিপদে-আপদে এগিয়ে আসবে এবং তাকে সাহায্য করবে। অমুসলিম হলেও প্রতিবেশী হিসেবে এটি তার অধিকার, কিন্তু আবিদের আচরণে সেটি লঙ্ঘিত হয়েছে। উদ্দীপকে উল্লেখ করা হয়েছে, আবিদের দুই প্রতিবেশী শরিফ ও বিজন বড়ুয়া। আবিদ মুসলিম প্রতিবেশী শরিফের সঙ্গে সুসম্পর্ক বজায় রাখলেও অমুসলিম বলে বিজন বড়ুয়ার সাথে মিশতে চায় না। একদিন বিজনের ছেলে হঠাৎ অসুস্থ হয়ে পড়ে। কান্নার শব্দ শুনে আবিদের স্ত্রী শরিফা দৌড়ে বিজনের বাড়ি গিয়ে দেখে তার ছেলে অসুস্থ হয়ে মাটিতে গড়াগড়ি দিচ্ছে। শরিফা দ্রুত শিশুটিকে হাসপাতালে নিয়ে চিকিৎসার ব্যবস্থা করে। আবিদ বিষয়টি শুনে অসন্তুষ্টি প্রকাশ করে। বিজন বড়ুয়া এবং তার সন্তানের প্রতি আবিদের এ ধরনের মনোভাব থেকে স্পষ্ট বোঝা যায় যে, সে অমুসলিম প্রতিবেশীর অধিকার লঙ্ঘন করেছে।,"
        },
        {
          "label": "ঘ",
          "question": "শরিফার বক্তব্যে কোন ধরনের ভ্রাতৃত্বের উল্লেখ আছে? মানবজীবনে তার ফলাফল বিশ্লেষণ করো।",
          "explanation": "শরিফার বক্তব্যে বিশ্বভ্রাতৃত্বের উল্লেখ আছে । পৃথিবীর সব মানুষ একই স্রষ্টার সৃষ্টি এবং একই পিতামাতার সন্তান। আদি পিতা হযরত আদম (আ) ও আদি মাতা হযরত হাওয়া (আ) থেকেই আল্লাহ তায়ালা সব মানুষকে সৃষ্টি করেছেন। এ দিক বিবেচনায় পৃথিবীর সব মানুষ ভ্রাতৃত্বের বন্ধনে আবদ্ধ। এর নাম বিশ্বভ্রাতৃত্ব। শরিফার বক্তব্যে এ বিষয়টি ফুটে উঠেছে। উদ্দীপকের শরিফা তার স্বামী আবিদকে বলেন- সব মানুষ আল্লাহর সৃষ্টি। তিনি আরও বলেন যে, মহানবি (স) বলেছেন- 'তোমরা সবাই আদম থেকে এবং আদম মাটি থেকে সৃষ্ট।' তাই সব মানুষ ভাই ভাই। শরিফার এ বক্তব্যের মাধ্যমে বিশ্বভ্রাতৃত্বের বিষয়টি প্রকাশিত হয়েছে। বিশ্বভ্রাতৃত্বের ধারণা অনুযায়ী জাতি, ধর্ম, বর্ণ নির্বিশেষে পৃথিবীর সব মানুষ ভাই ভাই। তাই ধর্ম-বর্ণ ভেদাভেদ না করে সব মানুষের সাথেই উত্তম আচরণ করতে হবে। সবার বিপদে-আপদে এগিয়ে আসতে হবে এবং প্রয়োজনীয় সাহায্য- সহযোগিতা করতে হবে। মহানবি (স) যখন মদিনা রাষ্ট্র প্রতিষ্ঠা করেছিলেন সেখানে বিভিন্ন ধর্মের মানুষের বসবাস ছিল। রাসুল (স)-এর প্রতিবেশীদের অনেকেই অমুসলিম ছিলেন। তিনি তাদের সাথে উত্তম ব্যবহার করেছেন। নিজের বাড়িতে ভালো খাবার রান্না হলে প্রতিবেশীদের পরিবেশন করেছেন। তাঁর একজন ইহুদি শিশু খাদেম ছিল। উপরের আলোচনার পরিপ্রেক্ষিতে বলা যায়, এক আল্লাহর সৃষ্টি এবং আদমের সন্তান হিসেবে' পৃথিবীর সব মানুষ ভাই ভাই। এটিই বিশ্বভ্রাতৃত্ব। এ দিক বিবেচনায় মুসলিম-অমুসলিম ভেদাভেদ না করে সব মানুষের সাথে ভালো আচরণ করতে হবে।"
        }
      ]
    }
  ]
}