{
  "title": "মাইলস্টোন কলেজ ২০২৫",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "জাহিদ এইচএসসি পাশের পর এমন একটি বিষয় নিয়ে উচ্চতর ডিগ্রি অর্জন করতে চায়, যা দুনিয়া ও আখিরাতের সফলতা লাভে সহায়ক হবে। অন্যদিকে তার ছোট ভাই রফিক বড়দেরকে দেখলে সালাম দেয় ও সম্মান করে। তাছাড়া প্রত্যেকটি কাজের শুরুতে বিসমিল্লাহ বলে।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "ইসলাম হলো মহান আল্লাহর মনোনীত একমাত্র দীন বা জীবনব্যবস্থা।"
        },
        {
          "label": "খ",
          "question": "",
          "explanation": "ইসলাম শিক্ষা আল্লাহর একত্ববাদের ওপর প্রতিষ্ঠিত হওয়ায় একে তাওহিদভিত্তিক শিক্ষা বলে। তাওহিদ শব্দের অর্থ একত্ববাদ। ইসলাম শিক্ষার মূলকথা হলো- আল্লাহ ছাড়া কোনো ইলাহ নেই। আল্লাহ তায়ালাকে সৃষ্টিকর্তা, রিজিকদাতা এবং ইবাদত ও আনুগত্যের এক ও অদ্বিতীয় সত্তা হিসেবে মুখে স্বীকার ও অন্তরে বিশ্বাস করার নাম তাওহিদ। তাওহিদ বিশ্বাস ছাড়া কোনো ব্যক্তিই মুমিন বা মুসলমান হতে পারে না। এজন্য ইসলাম শিক্ষা তাওহিদের ওপর প্রতিষ্ঠিত ।"
        },
        {
          "label": "গ",
          "question": "",
          "explanation": "জাহিদ ইসলাম শিক্ষা বিষয়ে উচ্চতর ডিগ্রী অর্জন করতে চায়। যে শিক্ষাব্যবস্থার মাধ্যমে মানুষ আল্লাহ তায়ালার শক্তি ও ক্ষমতা সম্পর্কে জানতে পারে এবং ইসলামি নীতিমালার আলোকে জীবন পরিচালনা করতে সক্ষম হয় তাকে ইসলাম শিক্ষা বলে। এই শিক্ষার মাধ্যমে আল্লাহর ইবাদতের সঠিক নিয়ম-কানুন সম্পর্কে ধারণা পাওয়া যায়। ইসলামকে সঠিকভাবে জানা এবং তা মানার মাধ্যমে মহান আল্লাহর সন্তুষ্টি অর্জনই এ শিক্ষার মূল উদ্দেশ্য। উদ্দীপকে বর্ণিত জাহিদ এইচএসসি পাশের পর এমন একটি বিষয় নিয়ে উচ্চতর ডিগ্রি অর্জন করতে চায় যা দুনিয়া ও আখিরাতে সফলতা লাভে সহায়ক হবে। এখানে মূলত ইসলাম শিক্ষাকে নির্দেশ করা হয়েছে। ইসলাম শিক্ষা মানুষের শ্রেষ্ঠত্ব ও মর্যাদার মাপকাঠি। আল্লাহ তায়ালা বলেন, 'যারা জানে আর যারা জানে না, তারা কি সমান?' (সুরা যুমার: ৯)। আসলে যারা ইসলাম শিক্ষা হতে বঞ্চিত তারা এ শিক্ষা অর্জনকারীদের সমান হতে পারে না। এ শিক্ষা ব্যক্তিকে স্রষ্টার কাছে সম্পূর্ণরূপে সোপর্দ করতে শিক্ষা দেয়। ইসলাম শিক্ষা এমন একটি বিষয় যা অধ্যয়নের মাধ্যমে আল্লাহকে চেনা যায় এবং ইসলামের বিধি-বিধান সম্পর্কে জ্ঞানলাভ করে আল্লাহর সন্তুষ্টি লাভের উপায় জানা যায়। তাই বলা যায়, জাহিদ ইসলাম শিক্ষায় উচ্চতর ডিগ্রি অর্জনে আগ্রহী।"
        },
        {
          "label": "ঘ",
          "question": "",
          "explanation": "উদ্দীপকে রফিকের মধ্যে ইসলামি সংস্কৃতির বিভিন্ন বিষয়ের প্রতিফলন ঘটেছে, যার গুরুত্ব অপরিসীম। কুরআন-সুন্নাহর আলোকে অনুসরণীয় জীবনপদ্ধতিই হলো ইসলামি সংস্কৃতি। যে সংস্কৃতি শিক্ষায়, সাধনায়, সাহিত্যে, স্থাপত্যে, আধ্যাত্মিক, নৈতিক, ব্যক্তিগত, পারিবারিক, সামাজিক, রাজনৈতিক, অর্থনৈতিক, ধর্মীয়, জাতীয় ও আন্তর্জাতিক জীবনে ইসলামি নীতি-আদর্শ ও মননশীলতাকে লালন করে, ব্যাপকার্থে তাই ইসলামি সংস্কৃতি। এ সংস্কৃতিতে ইসলামি' মূল্যবোধগুলো সক্রিয় থাকে। উদ্দীপকে রফিক বড়দের দেখলে সালাম দেয় ও সম্মান করে। তাছাড়া সে প্রতিটি কাজের শুরুতে বিসমিল্লাহ বলে। তার এরূপ আচরণে ইসলামি সংস্কৃতির প্রভাব দৃশ্যমান হয়। যার গুরুত্ব মানবজীবনে অনস্বীকার্য। ইসলামি সংস্কৃতির মাধ্যমে একজন মুসলিম ইসলামের বাস্তব রূপ ধারণ করে। ইসলামি সংস্কৃতি অতিক্রম করলে সে পথভ্রষ্ট হয়ে যাবে। তাই মুসলিম জাতির জীবনে ইসলামি সংস্কৃতির গুরুত্ব অপরিসীম। এ সংস্কৃতি মুসলিম জাতির স্বতন্ত্র অস্তিত্ব বহন করে। এ সংস্কৃতির অনুসরণের মাধ্যমে আল্লাহর সন্তুষ্টি অর্জন করা যায়। তাই উপরের আলোচনা থেকে বোঝা যায়, দুনিয়া ও আখিরাতে সাফল্য লাভ করতে ইসলামি সংস্কৃতি চর্চার গুরুত্ব অপরিসীম।"
        }
      ]
    },
    {
      "number": "2",
      "uddipok": "আজগর মিয়া তার ছেলেকে সকালবেলা এমন একটি প্রতিষ্ঠানে পাঠান যেখানে ইসলামের মৌলিক বিষয়গুলো একজন শিশুকে শিক্ষা দেওয়া হয়। আর এ শিক্ষা সাধারণত তিনিই প্রদান করে থাকেন যিনি মসজিদে পাঁচ ওয়াক্ত নামাজের ইমামতি করে থাকেন।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "যাকাত ব্যয়ের খাত ৮টি।"
        },
        {
          "label": "খ",
          "question": "",
          "explanation": "যিনি ইসলামি দাওয়াতের কাজ করেন তাকে দাঈ বলে। ইসলামের প্রচার, প্রসার, প্রতিষ্ঠা ও সংরক্ষণে দাঈ মুখ্য ভূমিকা পালন করে। তাই তাকে বিশেষ কিছু গুণের অধিকারী হতে হয়। একজন দাঈ-এর প্রথম গুণ হলো মুসলিম হওয়া। তিনি জ্ঞানী হবেন এবং সে অনুযায়ী আমল করবেন। একজন দাঈ-এর কথা কাজে মিল থাকতে হবে। তাকে স্পষ্টভাষী, সত্যবাদী ও বিনয়ী হতে হবে। পাশাপাশি একজন দাঈ ধর্ম প্রচারের ক্ষেত্রে সর্বদা কৌশলী ও যুক্তিবাদী হবেন এবং কোনো অবস্থায় কারো উপর বল প্রয়োগ বা ধর্ম নিয়ে বাড়াবাড়ি করবেন না।"
        },
        {
          "label": "গ",
          "question": "",
          "explanation": "আজগর মিয়ার ছেলে ইসলামি শিক্ষার্জনের প্রাথমিক শিক্ষাকেন্দ্র মক্তবে পড়তে যায়। আরবি শব্দ মস্তব-এর বাংলা প্রতিশব্দ লেখার স্থান, শিক্ষাকেন্দ্র বা বিদ্যালয় ইত্যাদি। শরিয়তের পরিভাষায়, যে প্রতিষ্ঠানে ছোট ছোট মুসলিম ছেলেমেয়েরা ইসলামের প্রাথমিক জ্ঞান লাভ করে সে প্রতিষ্ঠানকে মক্তব বলা হয়। সাধারণত মসজিদের বারান্দায়, মাদরাসার সাথে বা বাড়ির আঙিনায় এ জাতীয় শিক্ষা প্রতিষ্ঠান গড়ে তোলা হয়। মক্তবে কুরআন তিলাওয়াত, মাসনুন দোয়া, ওজু, গোসল, তায়াম্মুম ইত্যাদির নিয়ম-কানুন, আদর-কায়দা, ইবাদত-বন্দেগির প্রাথমিক ধারণা, ছোট ছোট শিক্ষামূলক হাদিস, মাসয়ালা প্রভৃতি শিক্ষা দেওয়া হয়। যা উদ্দীপকের প্রতিষ্ঠানেও লক্ষ করা যায়। উদ্দীপকের বর্ণনায় দেখা যায়, গ্রামে বসবাসরত আজগর মিয়ার ছেলে প্রতিদিন সকালবেলা ছেলেমেয়েদের সাথে এমন একটি প্রতিষ্ঠানে পড়তে যায়, যেখানে কুরআন তিলাওয়াত, বিভিন্ন দোয়া ও মাসায়ালা শিক্ষা দেওয়া হ্যা। আজগর মিয়ার ছেলের অধ্যয়নকৃত প্রতিষ্ঠানটি উপরে আলোচিত ইসলামি শিক্ষা প্রতিষ্ঠান মন্ডবের বৈশিষ্ট্যের সাথে সাদৃশ্যপূর্ণ। তাই বলা যায়, আজগর মিয়ার ছেলে ইসলামি শিক্ষা প্রতিষ্ঠান মক্তবে পড়তে যায়।"
        },
        {
          "label": "ঘ",
          "question": "",
          "explanation": "উদ্দীপকে শিক্ষা প্রদানকারী ব্যক্তিটি হলেন মসজিদের ইমাম। যিনি বিভিন্ন সামাজিক স্বমীয় ক কাজের সাথে সম্পৃক্ত। মসজিদের ইমাম ইমাম হলেন সেই ব্যক্তি যিনি মুসল্লিদের নামাজে নেতৃত্ব দেন এবং ধর্মীয় শিক্ষা প্রদান করেন। তিনি কুরআন ও হাদিসের জ্ঞানসম্পন্ন ব্যক্তি। যার দায়িত্ব ইসলামি বিধান অনুযায়ী মুসল্লিদের সঠিক পথে পরিচালিত করা। একজন ইমাম ইসলামিক শিক্ষার প্রচার ও সমাজ সংস্কারে গুরুত্বপূর্ণ ভূমিকা পালন করেন। উদ্দীপকে এমন এক ব্যক্তি সম্পর্কে বলা হয়েছে যিনি মস্তবে শিক্ষাদান ও মসজিদে ইমামতি করেন। একজন ইমাম শুধু নামাজের নেতৃত্ব ও মক্তবের দায়িত্ব পালন করেন না বরং তার আরো নানা গুরুত্বপূর্ণ সামাজিক ও ধর্মীয় দায়িত্ব থাকে। তিনি মানুষের দৈনন্দিন জীবনের সমস্যা সমাধানে ইসলামের আলোকে পরামর্শ দেন। দাম্পত্য কলহ, পারিবারিক দ্বন্দ্ব ও সমাজের বিবাদ মীমাংসায় মধ্যস্থতা করেন। একজন ইমাম স্বাস্থ্য সচেতনতা, মাদকবিরোধী প্রচারণা ও নৈতিক মূল্যবোধ বৃদ্ধির বিষয়ে পরামর্শ দেন। তিনি সামাজিক বিভিন্ন উন্নয়নমূলক কাজে অংশগ্রহণ ও ইসলামিক আইন ও ফতোয়া প্রদান করেন। তিনি বিবাহ পড়ানো, তালাক সংক্রান্ত পরামর্শ দেন এবং ইসলামি বিধান অনুযায়ী এ বিষয়ে দিকনির্দেশনা দেন। সুতরাং, বলা যায়, ইমাম শুধু একজন নামাজের নেতা নন, বরং তিনি একজন সমাজ সংস্কারক, নৈতিক শিক্ষাগুরু ও মানুষকে সঠিক পথে পরিচালিত করার দায়িত্বপ্রাপ্ত ব্যক্তি।"
        }
      ]
    },
    {
      "number": "3",
      "uddipok": "শফিক সাহেব সরকারি অফিসের একজন নিম্ন পদস্থ কর্মচারী। অফিসে বাড়তি আয়ের সুযোগ থাকা সত্ত্বেও তিনি তা গ্রহণ না করে অফিসে থেকে ফিরে সংসার পরিচালনার জন্য অন্যত্র কাজ করেন। অন্যদিকে জনাব আব্দুল বারী দেশীয় পণ্য ছাড়া অন্য দেশের পণ্য ব্যবহার করতে চান না।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "কুরআন ও সুন্নাহর বিধান অনুযায়ী যে অর্থব্যবস্থা গড়ে ওঠে ও পরিচালিত হয় তাকে ইসলামি অর্থব্যবস্থা বলে।"
        },
        {
          "label": "খ",
          "question": "",
          "explanation": "ইসলাম শিক্ষা মানুষের জীবনে অত্যন্ত গুরুত্বপূর্ণ। ইসলাম শিক্ষা শুধু ধর্মীয় আচার-অনুষ্ঠান শেখায় না, বরং নৈতিকতা, মূল্যবোধ, সামাজিক দায়িত্ব ও আধ্যাত্মিক উন্নতির পথ দেখায়। এটি মানুষকে আল্লাহর নির্দেশ অনুযায়ী জীবন পরিচালনার দিকনির্দেশনা দেয়। ইসলাম শিক্ষা সমাজে ন্যায়বিচার, ঐক্য ও শান্তি প্রতিষ্ঠায় ভূমিকা রাখে। সর্বোপরি, কুরআন ও হাদিসের জ্ঞান অর্জনের মাধ্যমে একজন মুসলিম ইহকাল ও পরকাল উভয় জীবনে সফল হতে পারে।"
        },
        {
          "label": "গ",
          "question": "",
          "explanation": "উদ্দীপকে আব্দুল বারীর মধ্যে দেশপ্রেমের বহিঃপ্রকাশ ঘটেছে। দেশপ্রেম বলতে দেশের প্রতি ভালোবাসা ও আকর্ষণকে বোঝায়। এটি মুমিনের অন্যতম একটি গুণ। সব নবি-রাসুল ও মহামানবের মধ্যে পূর্ণমাত্রায় দেশপ্রেম ছিল। দেশের নিরাপত্তা রক্ষা করা, দেশীয় পণ্য ব্যবহার করা, দেশের মধ্যে অশান্তি সৃষ্টিকারীদের রুখে দেওয়া দেশপ্রেমের অন্তর্ভুক্ত। যা উদ্দীপকে বর্ণিত হয়েছে। উদ্দীপকে জনাব আব্দুল বারী নিজ দেশের পণ্য ছাড়া অন্য দেশের পণ্য ব্যবহার করতে চান না। তার এরূপ কর্মকাণ্ড দেশপ্রেমকে নির্দেশ করে। ইসলামি শরিয়তে দেশপ্রেম খুবই গুরুত্বপূর্ণ একটি দিক। আল্লাহর সন্তুষ্টির জন্য যারা দেশের জন্য জীবন দেন। তারা শহিদের মর্যাদা লাভ করেন। জ্ঞানীরা বলেছেন, দেশপ্রেম ইমানের অঙ্গ (প্রবাদ)। দেশপ্রেমের প্রতিটি কাজে রয়েছে অত্যাধিক সওয়াব। রাসুল (স) বলেন, 'দেশরক্ষার জন্য সীমান্ত পাহারায় আল্লাহর রাস্তায় নিদ্রাহীন রজনী যাপন করা দুনিয়া ও এর মধ্যকার সবকিছুর চেয়ে উত্তম (বুখারি)।"
        },
        {
          "label": "ঘ",
          "question": "",
          "explanation": "উদ্দীপকে শফিক সাহেবের উপার্জন পদ্ধতি হালাল। কুরআন ও হাদিসের আলোকে যার গুরুত্ব অপরিসীম। আল্লাহ ও রাসুল (স) নির্দেশিত বিধানানুযায়ী ব্যবসা-বাণিজ্যসহ বিভিন্ন কাজে শ্রম বিনিয়োগ ও মেধা খাটানোর মাধ্যমে উপার্জন করাকে হালাল উপার্জন বলে। সততা ও নিষ্ঠার সাথে কাজ করে ও মিথ্যা বা প্রতারণার মাধ্যমে কাউকে না ঠকিয়ে উপার্জনের পদ্ধতিই হলো হালাল উপার্জন। যা উদ্দীপকে শফিক সাহেবের মধ্য লক্ষ করা যায়। উদ্দীপকে শফিক সাহেব একটি সরকারী অফিসে চাকুরী করেন। সেখানে বাড়তি আয়ের সুযোগ থাকলেও তিনি তা গ্রহণ করেন না। বরং সংসার চালানোর জন্য তিনি অন্যত্র কাজ করেন। তার এরূপ কর্মকাণ্ড হালাল উপার্জনের বহিঃপ্রকাশ। হালাল উপার্জন ইসলামি শরিয়তে অত্যন্ত গুরুত্বপূর্ণ। এটি ইবাদত কবুল হওয়ার পূর্বশর্ত। আল্লাহ তায়ালা মানুষকে হালাল জীবিকা গ্রহণ ও হারাম থেকে দূরে থাকার নির্দেশ দিয়েছেন। হালাল উপার্জন বাকি সব ফরজ ইবাদত যেমন- সালাত, সাওম, হজ ইত্যাদির মত ফরজ। রাসুল (স) বলেন, 'হালাল জীবিকা উপার্জন করা ফরজের পরে একটি ফরজ' (সহিহ বুখারি)। এছাড়া হাদিসে হালাল উপার্জনকারীকে আল্লাহর বন্ধু হিসেবে উল্লেখ করা হয়েছে। সুতরাং বলা যায় যে, উদ্দীপকে শফিক সাহেবের উপার্জন হালাল যার ইহকালীন ও পরকালীন গুরুত্ব অপরিসীম। তাই আমাদের সবার উচিত হারাম থেকে দূরে থাকা ও হালাল উপায়ে জীবিকা নির্বাহ করা।"
        }
      ]
    },
    {
      "number": "4",
      "uddipok": "জলিল সাহেব একজন চাকুরিজীবী। একদিন মেট্রোরেলে মতিঝিল যাওয়ার পথে একজন মহিলাকে দেখে তিনি সিট ছেড়ে তাকে বসতে দিলেন। অন্যদিকে তার সহকর্মী আদিল সাহেব বাড়িতে বয়স্ক পিতা মাতার কোন খোঁজ খবর নেন না, এমনকি ভরণ পোষণ ও দেন না।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "ইসলামের নীতিমালা ও ইসলামি বিধি-বিধানের ভিত্তিতে পরিচালিত পরিবার হলো ইসলামি পরিবার।"
        },
        {
          "label": "খ",
          "question": "",
          "explanation": "হারাম উপার্জনকারীর ইবাদত আল্লাহর কাছে কবুল হয় না বলে একে ইবাদত কবুলের অন্তরায় বলা হয়। অবৈধ, অননুমোদিত বা শরিয়ত পরিপন্থি যেকোনো উপায়ে উপার্জন করাকে হারাম উপার্জন বলে। যেমন- সুদ, ঘুষ, প্রতারণা, চুরি, ডাকাতি, ছিনতাই প্রভৃতি উপায়ে উপার্জন করা হারাম। হারাম উপার্জনকারীর ইবাদত আল্লাহ কবুল করেন না। ইবাদত কবুলের পূর্বশর্ত হলো হালাল উপার্জন।"
        },
        {
          "label": "গ",
          "question": "",
          "explanation": "জলিল সাহেবের কাজটি দ্বারা নারীর প্রতি সম্মানবোধ প্রকাশ পেয়েছে। জলিল সাহেবের আচরণে নারীর প্রতি সম্মানবোধ প্রকাশ পেয়েছে। নারীর প্রতি সম্মানবোধ বলতে বোঝায়, নারী জাতিকে আল্লাহ যে সম্মান দিয়েছেন তা জানা, জেনে হৃদয়ে ধারণ করা এবং আচার-আচরণের মাধ্যমে তা প্রকাশ করা। তাদের প্রতি ভালো মনোভাব পোষণ করা, সদাচরণ করা এবং সুন্দর ভাষায় তাদের সাথে কথা বলা। জলিল সাহেবের আচরণে নারীর প্রতি সম্মানবোধই প্রকাশিত হয়েছে। উদ্দীপকে জলিল সাহেব মেট্রোরেলে মতিঝিল যাওয়ার পথে একজন নারীকে দেখে তিনি সিট ছেড়ে তাকে বসতে দিলেন। এটি মূলত নারীর প্রতি সম্মানবোধের বহিঃপ্রকাশ। নারীর প্রতি সম্মানবোধ উত্তম মনমানসিকতার পরিচায়ক। শুধু অন্তর দ্বারা সম্মান ও মর্যাদা দেখালেই চলবে না। বরং নিজ কাজ কর্মের দ্বারা এর প্রমাণ দিতে হবে। নারীদের প্রতি সুন্দর ব্যবহার করা, যথাযথ শ্রদ্ধা-সম্মান ও মায়া মমতা প্রদর্শন,জীবন ও সম্ভ্রমের নিরাপত্তা ও অধিকার প্রদান করা ইত্যাদি নারীর প্রতি সম্মানবোধের নিদর্শন। আল-কুরআন ও হাদিসে এ ব্যাপারে নানা নির্দেশনা রয়েছে। মহানবি (স) বলেন, 'তোমরা স্ত্রীলোকদের ব্যাপারে আল্লাহকে অবশ্যই ভয় করে চলবে (মুসলিম)।"
        },
        {
          "label": "ঘ",
          "question": "",
          "explanation": "উদ্দীপকে আদিল সাহেব মাতাপিতার প্রতি দায়িত্ব-কর্তব্যে অবহেলা করেন। যা আমি সমর্থন করি না। আল্লাহর ইচ্ছায় মাতাপিতার মাধ্যমে মানব শিশু পৃথিবীতে আসে। তাদের মমতাপূর্ণ লালন পালনে শিশু বড় হয়। সেজন্য ইসলামি পরিবারে সন্তানেরও কিছু দায়িত্ব রয়েছে যা মাতাপিতার অধিকার। যেমন-মাতাপিতাকে সম্মান করা। আনুগত্য করা, বার্ধক্যে বিশেষ সেবা করা, ব্যয় নির্বাহ করা, সেবা শুশ্রুষা করা ইত্যাদি। উদ্দীপকে আদিল সাহেব বয়স্ক মাতাপিতার খোঁজখবর নেন না। এমনকি তাদের ভরণ পোষণ ও দেন না। তার এরূপ কর্মকাণ্ডে মাতাপিতার প্রতি দায়িত্ব পালনের উদাসীনতার বহিঃপ্রকাশ ঘটে। মাতাপিতা সন্তানের পরম গুরুজন। তাদের খেদমত করা ও আদেশ-নিষেধ মেনে চলা সন্তানের কর্তব্য। সন্তানের সদাচারণের প্রথম ও প্রধান হকদার মাতাপিতা। এ প্রসঙ্গে আল্লাহ তায়ালা বলেন, 'আর তোমরা আল্লাহর ইবাদত কর, তার সাথে কোনো কিছু অংশীদার কর না এবং মাতাপিতার সাথে সদাচারণ করো। (সুরা আন-নিসাঃ ৩৬)। মাতাপিতার সাথে বিনয়ী আচরণ করা ও বার্ধক্যে তাদের বিশেষ সেবা করা সন্তানের জন্য বাধ্যতামূলক করা হয়েছে ইসলামে। ইসলামি শরিয়ত অনুযায়ী, মায়ের পায়ের নিচে সন্তানের জান্নাত। সুতরাং, উপরের আলোচনা হতে বলা যায়, উদ্দীপকে আদিল সাহেবের কাজটি শরিয়ত পরিপন্থি। যা সমর্থনযোগ্য নয়। আমাদের সকলের উচিত মাতাপিতার প্রতি ইসলামে উল্লেখিত দায়িত্বসমূহের প্রতি যত্নশীল হওয়া।"
        }
      ]
    },
    {
      "number": "5",
      "uddipok": "জনাব আ. রহমান একজন ন্যায়পরায়ণ শাসক। তিনি আপন পর -বিবেচনা করে কখনও বিচার করতেন না। একদা তার ছোট ছেলে এলাকায় বিশৃঙ্খলা সৃষ্টি করলে তিনি তাকে সমুচিত শান্তি প্রদান করেন। কিন্তু তার সহকর্মী বাদল বিভিন্ন সময় তাকে নিয়ে তার অনুপস্থিতিতে কটুক্তি করে থাকে।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "শরিয়তের পরিভাষায়, মুসলিম সমাজের ধর্মীয় নেতাকে ইমাম বলা হয়।"
        },
        {
          "label": "খ",
          "question": "",
          "explanation": "হক বা অধিকার হিসেবে মহানবি (স) প্রতিবেশীকে তিন শ্রেণিতে ভাগ করেছেন। ১. অমুসলিম প্রতিবেশী: হিন্দু, খ্রিস্টান, বৌদ্ধ বা অন্য ধর্মের লোক অর্থাৎ যারা অমুসলিম; প্রতিবেশী হিসেবে তাদের একটি মাত্র হক রয়েছে। ২. অনাত্মীয় মুসলিম প্রতিবেশী; সব মুসলিম এ শ্রেণির প্রতিবেশীর অন্তর্ভুক্ত। এদের হক দুইটি। যথা- মুসলিম হিসেবে একটি এবং প্রতিবেশী হিসেবে একটি। ৩. আত্মীয় মুসলিম প্রতিবেশী: এরা সবচেয়ে কাছের প্রতিবেশী। এদের হক তিনটি। যথা- মুসলিম হিসেবে, আত্মীয় হিসেবে এবং প্রতিবেশী হিসেবে। এছাড়া সফরসঙ্গীরাও ইসলামে প্রতিবেশী হিসেবে স্বীকৃত। এদের হক যথাযথভাবে আদায় করতে হবে।"
        },
        {
          "label": "গ",
          "question": "",
          "explanation": "উদ্দীপকে জনাব আ. রহমানের সহকর্মী বাদলের কার্যকলাপে গিবত প্রকাশ পেয়েছে। গিবত অর্থ পরনিন্দা, অসাক্ষাতে কারো দুর্নাম করা, দোষ-ত্রুটি প্রকাশ করা, কুৎসা রটনা করা ইত্যাদি। ইসলামি পরিভাষায় কারো অনুপস্থিতিতে অন্যের নিকট তার এমন কোনো কথা বলা যা শুনলে সে মনে কষ্ট পায় তাকে গিবত বলে। গিবত মানব চরিত্রের একটি জঘন্যতম বৈশিষ্ট্য। জনাব আ. রহমানের সহকর্মীর কার্যকলাপে যা ফুটে উঠেছে। উদ্দীপকে বাদল বিভিন্ন সময় তার সহকর্মী জনাব আ. রহমানের অনুপস্থিতিতে তাকে নিয়ে কটুক্তি করে থাকে। যা গিবতকে নির্দেশ করে। কেননা গোপনে কারো দোষ-ত্রুটি আলোচনা করাই গিবত। ইসলামের দৃষ্টিতে এটি অত্যন্ত নিন্দনীয় কাজ। কুরআন ও হাদিসে গিবতকে কবিরা গুনাহ আখ্যা দিয়ে প্রত্যেককে এ থেকে দূরে থাকার নির্দেশ দেওয়া হয়েছে। গিবত করাকে আপন মৃত ভাইয়ের গোশত খাওয়ার সাথে তুলনা করা হয়েছে। তাই বলা যায়, বাদলের কার্যকলাপে গিবতের প্রতিফলন দেখা যায়।"
        },
        {
          "label": "ঘ",
          "question": "",
          "explanation": "নিম্নের অনুরূপ: সমাজে শান্তি প্রতিষ্ঠায় জনাব রিফাত চৌধুরীর কর্মকান্ড অর্থাৎ আদল বা ন্যায়বিচারের গুরুত্ব অপরিসীম। আদল আরবি শব্দ। যার অর্থ ন্যায়বিচার। ইসলামি শরিয়তের পরিভাষায়, ইসলামের আদর্শ ও বিধান অনুযায়ী যথাযথভাবে আল্লাহর হক আদায় এবং মানবসমাজে যার যা প্রাপ্য তাকে তা পুরোপুরি প্রদান করার নামই আদল বা ন্যায়বিচার। আদল সামাজিক শান্তি ও শৃঙ্খলা রক্ষায় আল্লাহ তায়ালার নির্দেশিত পদ্ধতি। ন্যায়বিচার নিশ্চিত করতে আদলের কোনো বিকল্প নেই। জনাব রিফাত চৌধুরীর কর্মকাণ্ডেও এ বিষয়টি পরিলক্ষিত হয়। উদ্দীপকে জনাব রিফাত চৌধুরী মিয়াপুর গ্রামের মাতব্বর। একদিন তার কাছে অভিযোগ আসে, তার একমাত্র ছেলে শহিদ ও তার বন্ধু আবির প্রতিবেশীর বাগানে আম চুরি করতে গিয়ে ধরা পড়েছে। রিফাত চৌধুরীর ওপর এর বিচারের ভার এসে পড়ে। তিনি বিচারে তার ছেলে শহিদ ও তার বন্ধু আবিরকে একই শাস্তি দেন। তার এরূপ কর্মকাণ্ড আদলকে নির্দেশ করে। সমাজে শান্তি ও শৃঙ্খলা প্রতিষ্ঠার ক্ষেত্রে আদলের ভূমিকা অপরিসীম। আদলই পারে মানুষের প্রাপ্য অধিকার নিশ্চিত করতে। পক্ষপাতহীন যথার্থ বিচার আদলের বাস্তব প্রতিকৃতি। সমাজের লোকদের পারস্পরিক বা সামষ্টিক কলহ মিটিয়ে দেওয়ার ক্ষেত্রেও এটি গুরুত্বপূর্ণ ভূমিকা রাখে। আদল ছাড়া দু'পক্ষকে সন্তুষ্ট ও সম্মত রেখে কোনো বিবাদ মেটানো সম্ভব নয়। পক্ষপাতিত্বমূলক মীমাংসা কলহ প্রশমিত করে না, বরং নতুন ও জটিল সংঘাতের পরিবেশ সৃষ্টি করে। কিন্তু আদল নির্ভর মীমাংসায় কারো কোনো আপত্তি থাকে না। এ মর্মে আল্লাহ তায়ালা বলেছেন, 'আর তাদের মধ্যে মীমাংসা করে দাও আদলের সাথে এবং ন্যায়বিচার করো' (সুরা আল-হুজুরাত: ৯)। পরিশেষে বলা যায়, সমাজে শান্তি প্রতিষ্ঠায় জনাব রিফাত চৌধুরীর কর্মকাণ্ড = অর্থাৎ আদলের গুরুত্ব অপরিসীম।"
        }
      ]
    },
    {
      "number": "6",
      "uddipok": "বাবলু মিয়া মেয়ের বিয়ের জন্য এলাকার গণি মিয়ার নিকট ৫০,০০০/-টাকা ধার চাইলে প্রতিমাসে অতিরিক্ত ৫০০ টাকা দিতে হবে এ শর্তে টাকা ধার দিল। অন্যদিকে ফজু মিয়া ভালো দ্রব্যের সাথে খারাপ দ্রব্য 'মিশিয়ে এবং ওজনে কম দিয়ে ক্রেতাকে ঠকানোর মাধ্যমে ব্যবসা পরিচালনা করে।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "কোনো উদ্দেশ্য সাধনের লক্ষ্যে সর্বাত্মক প্রচেষ্টা চালানো, সাধনা করা, কঠোর পরিশ্রম করা ও সর্বশক্তি নিয়োগ করাকে জিহাদ বলে।"
        },
        {
          "label": "খ",
          "question": "",
          "explanation": "পারস্পরিক সুসম্পর্ক প্রতিষ্ঠায় উখওয়াত গুরুত্বপূর্ণ ভূমিকা পারন করে। উখওয়াত আরবি শব্দ। এর অর্থ ভ্রাতৃত্ব অর্থাৎ ভাইদের মাঝে বিদ্যমান সম্পর্ক। আল্লাহ তায়ালা ও রাসুল (স) এর ওপর ইমান আনার সাথে সাথে মুমিনদের মধ্যে এ ভ্রাতৃত্ব। পৃথিবীর সব প্রান্তের মুসলিমদের মধ্যে ইসলামি উখওয়াত সুন্দর সম্পর্ক প্রতিষ্ঠা করে। আল্লাহ তায়ালার বিশেষ অনুগ্রহের ফলে তারা সুমধুর সম্পর্কে আবন্ধ হয়।"
        },
        {
          "label": "গ",
          "question": "",
          "explanation": "উদ্দীপকে গণি মিয়ার কাজটি সুদের শামিল। শরিয়তের পরিভাষায়, ঋণদাতা গ্রহীতার কাছ থেকে কোনো বিনিময় ছাড়া অতিরিক্ত গ্রহণ করলে তাকে সুদ বলে। সামাজিক অনাচারের মধ্যে সুদ অধিকতর জঘন্য ও ক্ষতিকর। কাউকে দেওয়া ঋণের মূল পরিমাণের ওপর পূর্বনির্ধারিত শর্তের ভিত্তিতে অতিরিক্ত মূল্য নেওয়াকে সুদ বলে। কুরআন মজিদে একে রিবা বলা হয়েছে। রিবা অর্থ- বৃদ্ধি, সুদ। সুদ মুনাফা নয়। কেননা সুদে লোকসানের কোনো ঝুঁকি থাকে না। উদ্দীপকের গণি মিয়া বাবলু মিয়াকে প্রতি মাসে অতিরিক্ত ৫০০ টাকা দিতে হবে এ শর্তে ৫০,০০০ টাকা ধার দেন। তার এরূপ কর্মকাণ্ড ইসলামি শরিয়তে সুদ বলে বিবেচিত। সুদের লেনদেন ভয়াবহ রকমের কবিরা গুনাহ। যারা সুদের লেনদেন করে তারা হারামভাবে জীবিকা উপার্জন করে। এদের সবার জন্য আল্লাহ চিরকালীন জাহান্নামের অঙ্গীকার করেছেন।"
        },
        {
          "label": "ঘ",
          "question": "",
          "explanation": "উদ্দীপকে ফজু মিয়ার কাজটি প্রতারণার অন্তর্ভুক্ত, যার পরিনাম অত্যন্ত ভয়াবহ। প্রকৃত বিষয় গোপন বা আড়ালে রেখে ধোঁকার ওপর স্বার্থসিদ্ধি লাভ করকে প্রতারণা বলে। মানুষকে ঠকানো, ফাঁকি দেওয়া, পণ্যে ভেজাল দেওয়া, এমনকি নিজ নিজ দায়িত্ব সঠিকভাবে পালন না করাও প্রতারণার শামিল। এর পরিণতি অত্যন্ত কঠিন। প্রতারণা করা মুনাফিকির অন্যতম লক্ষণ। আল্লাহ তায়ালা বলেন, 'অবশ্যই তোমরা মিথ্যা দিয়ে সত্যকে ঢেকে দিও না এবং জেনে বুঝে সত্যকে গোপন করো না'। উদ্দীপকে ফজু মিয়া ভালো দ্রব্যের সাথে খারাপ দ্রব্য মিশিয়ে এবং ওজনে কম দিয়ে ক্রেতাকে ঠকানোর মাধ্যমে ব্যবসা করেন। তার এরূপ আচারণ স্পষ্টভাবে প্রতারণার বহিঃপ্রকাশ। প্রতারণা করা জঘন্য অপরাধ। প্রতারণার ফলে ব্যক্তির ধ্বংস অনিবার্য হয়। প্রতারণকারী অর্থনৈতিক, সামাজিক, ধর্মীয় সবদিক দিয়ে ক্ষতিগ্রস্ত হয়। যারা প্রতারণা করে সাময়িক লাভবান হওয়ার চিন্তা করে তারা মূলত নিশ্চিতভাবে ধ্বংসের দিকে এগিয়ে যায়। প্রতারণকারী মুসলমানদের অন্তর্ভুক্ত নয়। রাসুল (স) বলেন- \"যে প্রতারণা করে সে আমার দলভুক্ত নয়\"। সুতরাং বলা যায় যে, ফজু মিয়ার কাজটি প্রতারণার পর্যায়ভুক্ত। যার ভয়াবহ পরিণতি কুরআন ও হাদিস দ্বারা প্রমাণিত।"
        }
      ]
    },
    {
      "number": "7",
      "uddipok": "আদিল সাহেব সহকারী অফিসের কর্মকর্তা। বাড়তি সুযোগ সুবিধা ছাড়া তিনি তার অফিসের ফাইল সাইন করেন না। অন্যদিকে তার সন্তান যখনই কথা বলে তখন সে কথাকে বিকৃত করে প্রকাশ করে।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "ইসলাম শব্দের অর্থ আত্মসমর্পণ করা।"
        },
        {
          "label": "খ",
          "question": "",
          "explanation": "ইসলামি পরিবারে সন্তানের প্রতি মাতার গুরুত্বপূর্ণ কিছু দায়িত্ব কর্তব্য রয়েছে। মাতার এ দায়িত্ব-কর্তব্য সন্তান গর্ভে থাকাকালীন সময় থেকে শুরু হয়। এসময়ে মায়ের জীবনাচার সন্তানের উপর দারুণভাবে প্রভাব ফেলে। তাই গর্ভাবস্থায় মায়ের ইবাদতে মনোযোগী হওয়া ও সৎ চিন্তা করা উচিত। শিশু জন্মের পর স্তন্যদান মায়ের অন্যতম দায়িত্ব। মা শিশুর প্রধান শিক্ষক তাই বয়স বাড়ার সাথে সাথে শিশুকে প্রয়োজনীয় ধর্মীয় ও পার্থিব নানামুখী বিষয়ে প্রাথমিক শিক্ষাদান মায়ের অন্যতম গুরুত্বপূর্ণ দায়িত্ব কর্তব্যের মধ্যে পড়ে।"
        },
        {
          "label": "গ",
          "question": "",
          "explanation": "আদিল সাহেবের সন্তানের আচারণে মিথ্যাচার প্রকাশ পেয়েছে। বাস্তব বা প্রকৃত ঘটনাকে বিকৃত করে প্রকাশ করা বা সত্য গোপন করাকে বলা হয় মিথ্যা। এটা মানুষের মধ্যে শত্রুতা ও বিশৃঙ্খলা তৈরি করে। মিথ্যাবাদীকে কেউ বিশ্বাস করে না, ভালোবাসে না। মিথ্যাবাদী ব্যক্তি মুনাফিক আর মুনাফিকের স্থান হলো জাহান্নাম। মিথ্যা মানুষের দুনিয়া ও আখিরাতের জীবনকে ধ্বংস করে। একটা মিথ্যাকে সত্য সাব্যস্ত করতে হাজারটা মিথ্যা বলতে হয়। এভাবে মিথ্যাবাদী ব্যক্তি আস্তে আস্তে ধ্বংসের দিকে ধাবিত হয়। তাই রাসুল (স) বলেছেন, 'সত্যবাদিতা মুক্তি দেয় আর মিথ্যা ধ্বংস করে' (বুখারি ও মুসলিম)। উদ্দীপকে আদিল সাহেবের সন্তান যখনই কথা বলে তখন সে কথাকে বিকৃত করে প্রকাশ করে। তার এরূপ আচারণ স্পষ্টভাবে মিথ্যাচারের শামিল। মিথ্য সত্যের বিপরীত। এটি মুনাফিকের লক্ষণ। চিরকাল ধরেই সত্যের পথে বাধা হয়ে আসে মিথ্যা। মিথ্যায় রয়েছে অকল্যাণ। এর প্রভাবে ইমান থাকে না। ইবাদত কবুল হয় না। মিথ্যাচার করা একটি ঘৃণিত কাজ। এটি মানুষের মধ্যে পাপ প্রবণতা বৃদ্ধি করে। এর পরিণাম অনিবার্য ধ্বংস। মিথ্যাচার ব্যক্তির জন্য পরকালে চিরস্থায়ী দুর্ভাগ্যের কারণ হবে।"
        },
        {
          "label": "ঘ",
          "question": "",
          "explanation": "উদ্দীপকের আদিল সাহেবের কাজটি হলো ঘুষ। যার প্রভাব অত্যন্ত নেতিবাচক। ঘুষ একটি জঘন্যতম সামাজিক অনাচার। হাদিসে ঘুষকে রিশওয়াত বলা হয়েছে। যে বস্তু বা বিষয় লাভের অধিকার ব্যক্তির নেই সে যদি দায়িত্বশীল কর্তৃপক্ষকে কোনো কিছু দেওয়ার মাধ্যমে সে অধিকার লাভকরে তাহলে তা ঘুষ বলে বিবেচিত হবে। এটি একটি অমার্জনীয় অপরাধ। যা উদ্দীপকে আদিল সাহেবের কর্মকান্ডে ফুটে উঠেছে। উদ্দীপকের আদিল সাহেব সরকারি অফিসের কর্মকর্তা। তিনি বাড়তি সুযোগ সুবিধা ছাড়া অফিসের ফাইল সাইন করেন না। যা মূলত ঘুষের বহিঃপ্রকাশ। তার এরূপ কর্মকাণ্ডের ফলে সমাজে অত্যন্ত ক্ষতিকর প্রভাব পড়বে। ঘুষের উপার্জন হারাম। এর প্রভাব সমাজে ও ব্যক্তির জীবনে নৈতিক অবক্ষয় নেমে আসে। মানুষের মধ্যে লোভ, লালসা ও পাপাচারের প্রসার ঘটে। এর প্রভাবে মানুষ আল্লাহকে ভুলে শয়তানের গোলামি করতে থাকে। মানুষ যে দায়িত্বে নিয়োজিত তা তার কাছে আল্লাহর আমানত। ঘুষ গ্রহণের মাধ্যমে এ আমানতের খিয়ানত করা হয়ে যায়। ঘুষ মানুষের অধিকার নষ্ট করে। এর ফলে যোগ্যরা বঞ্চিত হয়। সুতরাং উপরের আলোচনা হতে বলা যায়, আদিল সাহেবের কাজটি ঘুষের অন্তর্ভুক্ত যা ব্যক্তিজীবন, সমাজজীবন, রাষ্ট্রজীবন প্রতিটি ক্ষেত্রে নেতিবাচক ভূমিকা রাখে"
        }
      ]
    },
    {
      "number": "8",
      "uddipok": "আজিমপুর একটি ঐতিহ্যবাহী গ্রাম। সেখানে বিভিন্ন শ্রেণি-পেশার মানুষ শান্তিতে বসবাস করে। তাদের সুনাম চারদিকে ছড়িয়ে পড়লেও ইদানিং ঐ গ্রামে মদ, জুয়া ও চুরিসহ বিভিন্ন প্রকার অন্যায় ও অশ্লীল কর্মকান্ডের বিস্তার ঘটে। ফলে মাওলানা শফিকুল ইসলাম এলাকার কয়েকজন যুবককে সাথে নিয়ে বিভিন্ন প্রেরণা ও সদুপদেশের মাধ্যমে গ্রামবাসীকে সচেতন করেন।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "ইসলামি শরিয়তের পরিভাষায়, মানুষকে ইসলাম গ্রহণ ও পালনের জন্য বিভিন্ন পদ্ধতিতে ডাকাকে ইসলামে দাওয়াহ বলে।"
        },
        {
          "label": "খ",
          "question": "",
          "explanation": "পরিবেশ সংরক্ষণ বলতে প্রাকৃতিক ও নৈসর্গিক বিষয়গুলো প্রকৃত অবস্থায় রক্ষা করা বোঝায়। পরিবেশ সংরক্ষণে আমাদের নানাবিধ করণীয় রয়েছে। যেমন- নির্বিচারে গাছকাটা ও অপরিকল্পিত আবাসন স্থাপন এড়িয়ে, সবাইকে গাছ লাগানোর উৎসাহ দিয়ে পরিবেশ দূষণরোধ করতে হবে। শব্দদূষণরোধ করতে হবে কেননা, তা জনস্বাস্থ্যনষ্ট করে, শিশুর স্বাভাবিক বৃদ্ধি ব্যাহত করে। তাছাড়াও বায়ুদূষণ রোধ, প্রাকৃতিক ভারসাম্য রক্ষা এবং সচেতনতা সৃষ্টি করাও আমাদের কর্তব্য।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের মাওলানা মোমিনুল ইসলামের কর্মকাণ্ডে ইসলামের সৎকাজের আদেশ ও অসৎ কাজে নিষেধের বিষয়টি পরিলক্ষিত হয়। সাধারণত সৎকাজের আদেশ বা 'আমর বিল মারুফ' বলতে কাউকে ন্যায় ও ভালো কাজের নির্দেশ দেওয়াকে বোঝায়। ব্যাপক অর্থে কোনো ব্যক্তিকে ইসলামি শরিয়তসম্মত কাজের নির্দেশ দেওয়া বা উৎসাহিত করা হলো আমর বিল মারুফ।অসৎকাজের নিষেধ বা 'নাহি আনিল মুনকার' হলো কাউকে যাবতীয় অন্যায়, মন্দ ও অশ্লীল কাজ করতে নিষেধ করা। সৎকাজের আদেশের মাধ্যমে মানুষের মধ্যে নৈতিক গুণাবলির বিকাশ ঘটে। আর অসৎ কাজের নিষেধ সমাজ থেকে অন্যায়-অপরাধ দূর করতে সহায়তা করে। উদ্দীপকে উল্লিখিত রসুলপুর গ্রামে বিভিন্ন শ্রেণি-পেশার মানুষ শান্তিতে বসবাস করে। ইদানিং ঐ গ্রামে মদ, জুয়া, চুরিসহ বিভিন্ন প্রকার অন্যায় অশ্লীল কর্মকান্ডের বিস্তার ঘটে। ফলে মাওলানা মোমিনুল ইসলাম এলাকার যুবকদের সাথে নিয়ে বিভিন্ন প্রেরণা ও সদুপদেশের মাধ্যমে গ্রামবাসীকে সচেতন করে। তার এই কাজটি 'আমর বিল মারুফ' বা সৎকাজের আদেশ এবং 'নাহি আনিল মুনকার' বা অসৎ কাজে নিষেধের অন্তর্ভুক্ত।"
        },
        {
          "label": "ঘ",
          "question": "",
          "explanation": "নিম্নের অনুরূপ: রসুলপুর গ্রামের সামাজিক অবক্ষয় প্রতিরোধে ইসলামের বিধিবিধান যথাযথভাবে বাস্তবায়নসহ বিভিন্ন পদক্ষেপ নেওয়া প্রয়োজন। উদ্দীপকের রসুলপুর গ্রামে মদ, জুয়া, চুরিসহ বিভিন্ন প্রকার অন্যায় ও অশ্লীল কর্মকান্ড সামাজিক মূল্যবোধের অবক্ষয়ের অন্যতম হাতিয়ার। এগুলোর মাধ্যমে আমাদের যুব সম্প্রদায় ধ্বংস হওয়ার পাশাপাশি পরিবার ও সমাজে বিশৃঙ্খলা দেখা দেয়। এতে সমাজের সুখশান্তি বিনষ্ট হয়। পরিবার ও সমাজে সুষ্ঠু, সুন্দর ও শান্তিপূর্ণ জীবনযাপনের জন্য এ ধরনের অশ্লীল ও অসামাজিক কর্মকান্ড থেকে যুবসমাজকে বিরত রাখতে হবে। সামাজিক অবক্ষয় রোধে অপরাধ ও পাপের পথ থেকে তাদেরকে ইসলামের সঠিক পথে ফিরিয়ে আনতে হবে। ইসলামি শরিয়তে এর বেশ কিছু উপায় * রয়েছে। এগুলো হলো- ইসলামের বিধিবিধানগুলো যথাযথভাবে মেনে চলা, সন্তানকে ইসলামি শিক্ষা দেওয়া, মদ, জুয়া, চুরির ভয়াবহ শাস্তির কথা বলে মানুষকে সতর্ক করা ইত্যাদি। মসজিদের ইমাম ও আলেমরা এসব অশ্লীল কাজের অপকারিতা সম্পর্কে বক্তৃতা দিয়ে মানুষকে সচেতন করতে বিশেষ ভূমিকা রাখতে পারেন। এছাড়াও মাদকবিরোধী আইনের কঠোর প্রয়োগ, মাদক দ্রব্য প্রস্তুত ও সরবরাহের সাথে জড়িত ব্যক্তিদের জাতীয় স্বার্থে এ কাজ থেকে বিরত রাখার মাধ্যমে এ ধরনের সামাজিক অবক্ষয় প্রতিরোধ করা যায়। পরিশেষে বলা যায়, দৈনন্দিন জীবনে ইসলামের বিধিবিধান যথাযথভাবে মেনে চলার পাশাপাশি উপরের পদক্ষেপগুলো বাস্তবায়ন করতে পারলে রসুলপুর গ্রামের সামাজিক অবক্ষয় রোধ করে শান্তি প্রতিষ্ঠা করা সম্ভব।"
        }
      ]
    },
    {
      "number": "9",
      "uddipok": "জনাব মালেক সাহেব এম এ নিয়ে পড়াশোনা করতে চান, যে অর্থব্যবস্থার বৈশিষ্ট্য হলো সুদ মুক্ত এবং যার প্রকৃত মালিক আল্লাহ তায়ালা। তখন জনাব জামিল সাহেব বললেন এর পাশাপাশি আমাদের ব্যক্তি মালিকানা পরিচালিত অর্থব্যবস্থা এবং রাষ্ট্রীয় মালিকানায় পরিচালিত অর্থব্যবস্থা সম্পর্কে জানতে হবে। তাহলে আমরা বুঝতে পারবো কোনটি মানুষের জন্য কল্যাণকর।",
      "tag": "MC 25",
      "sub_questions": [
        {
          "label": "ক",
          "question": "নিসাব কী?",
          "explanation": "ককোনো ব্যক্তির কাছে যে পরিমাণ সম্পদ থাকলে তার ওপর জাকাত ফরজ হয় তাকে জাকাতের নিসাব বলে।"
        },
        {
          "label": "খ",
          "question": "",
          "explanation": "আউশর ও খারাজের মধ্যে কতিপয় মৌলিক পার্থক্য বিদ্যমান। উশর অর্থ এক-দশমাংশ। মুসলিমদের মালিকানাধীন ও আবাদকৃত জমিতে উৎপন্ন ফসলের ওপর উশর ধার্য করা হয়। অন্যদিকে অমুসলিমদের মালিকানাধীন ও আবাদকৃত জমির ওপর খারাজ নির্ধারণ করা হয়। উশরের পরিমাণ নির্ধারিত কিন্তু খারাজ অনির্ধারিত। এটি ২০%-৫০% পর্যন্ত কম-বেশি করা যায়। উশর ধার্য করা হয় উৎপন্ন ফসলের ওপর কিন্তু খারাজ ধার্য করা হয় জমির ওপর। উশর ফসলের জাকাত, যা কেবল মুসলিমদের থেকে আদায় করা হয়। অন্যদিকে খারাজ আদায় করা হয় অমুসলিমদের থেকে।"
        },
        {
          "label": "গ",
          "question": "",
          "explanation": "জনাব মালেক সাহেব ইসলামি অর্থব্যবস্থা নিয়ে পড়াশোনা করতে চান। কুরআন ও সুন্নাহর বিধান অনুযায়ী যে অর্থব্যবস্থা গড়ে ওঠে তাকে ইসলামি অর্থব্যবস্থা বলে। ইসলামি অর্থব্যবস্থার আয়-ব্যয় ও বণ্টননীতি ভারসাম্যপূর্ণ এবং সর্বজনীন। এ অর্থব্যবস্থায় দুর্নীতি, প্রতারণা, সুদ, ঘুষ ইত্যাদি শোষণমূলক পন্থায় অর্থ উপার্জনের সুযোগ নেই। আবার ব্যয়ের ক্ষেত্রেও সীমালঙ্ঘন করা ইসলামে সম্পূর্ণ নিষিদ্ধ। তাই এটি ধনী-গরিব, নারী-পুরুষ নির্বিশেষে সব শ্রেণির মানুষের জন্য কল্যাণকর, যা দেশটির 'অর্থনৈতিক ব্যবস্থায় লক্ষ করা যায়।উদ্দীপকে মালেক সাহেব সুদমুক্ত অর্থব্যবস্থা যেখানে প্রকৃত মালিক আল্লাহ তায়ালা এমন একটি বিষয়ে পড়াশোনা করতে চান। তার এরূপ ইচ্ছা ইসলামি অর্থব্যবস্থাকে নির্দেশ করে। কুরআন ও হাদিসের আলোকে সম্পদের সর্বাধিক উৎপাদন, সুষম বণ্টন ও ন্যায়সঙ্গত ভোগ বিশ্লেষণই হলো ইসলামি অর্থব্যবস্থা। এ অর্থব্যবস্থা সুদমুক্ত। এ অর্থব্যবস্থায় সম্পদের প্রকৃত মালিক আল্লাহ তায়ালা। ইসলামি অর্থব্যবস্থা সমাজে সব পর্যায়ের মানুষের মৌল মানবিক অধিকারের নিশ্চয়তা বিধান করে। এ ব্যবস্থায় এমনভাবে অর্থ উপার্জন ও ব্যয়ের নীতি নির্ধারণ করা হয়েছে যাতে সমাজের কোনো পর্যায়ের মানুষকেই খাদ্য, বস্ত্র, শিক্ষা, চিকিৎসা ও বিনোদন নিয়ে ভাবতে হবে না। বস্তুত, ইসলামি অর্থব্যবস্থায় রয়েছে সকলের জন্য' কল্যাণ ও পরকালীন মুক্তি।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত অর্থব্যবস্থাগুলোর মধ্যে আমার কাছে ইসলামি অর্থব্যবস্থাকে শ্রেষ্ঠ মনে হয়। 1 কুরআন ও সুন্নাহর বিধান অনুযায়ী যে অর্থব্যবস্থা গড়ে ওঠে তাকে ইসলামি অর্থব্যবস্থা বলে। ইসলামি অর্থব্যবস্থায় আয়, ব্যয় ও বণ্টননীতি ভারসাম্যপূর্ণ ও সার্বজনীন। এ অর্থব্যবস্থায় দুর্নীতি, প্রতারণা, সুদ, ঘুষ ইত্যাদি শোষণমূলক পন্থায় অর্থ উপার্জনের সুযোগ নেই। আর প্রচলিত অর্থব্যবস্থা বলতে সাধারণত পুঁজিবাদী ও সমাজতান্ত্রিক অর্থব্যবস্থাকে বোঝায়। এ ধরনের অর্থব্যবস্থা মানবকল্যাণের লক্ষ্যে প্রবর্তিত হলেও তা প্রকৃতপক্ষে মানুষের কল্যাণ করতে পারেনি। তাই ইসলামি অর্থব্যবস্থার সাথে প্রচলিত অর্থব্যবস্থার পার্থক্য বিদ্যমান। উদ্দীপকে ৩টি ভিন্ন ভিন্ন অর্থব্যবস্থার উল্লেখ রয়েছে। এগুলো হলো ইসলামি অর্থব্যবস্থা, পুঁজিবাদী অর্থব্যবস্থা ও রাষ্ট্রীয় মালিকানায় পরিচালিত অর্থাৎ সমাজতান্ত্রিক অর্থব্যবস্থা। এদের মধ্যে ইসলামি অর্থব্যবস্থাই মানুষের জন্য সর্বাধিক কল্যাণকর। কারণ এ অর্থব্যবস্থায় সম্পদের সুষম বণ্টন, জাকাত, উশর, করজে হাসানা, সাদকা ইত্যাদি বিদ্যমান। এ অর্থব্যবস্থায় সুদ, ঘুষ, প্রতারণা প্রভৃতি হারাম। এখানে সম্পদের প্রকৃত মালিক আল্লাহ তায়ালা। মূলত পৃথিবীর যাবতীয় অর্থনৈতিক সমস্যা সমাধান করার পাশাপাশি মানুষের পরকালীন মুক্তি নিশ্চিত করাই ইসলামি অর্থব্যবস্থার মূল লক্ষ্য। অপরদিকে প্রচলিত অর্থব্যবস্থা, সামগ্রিক মানবকল্যাণে ব্যর্থ। কারণ এ অর্থব্যবস্থাগুলো সম্পদের মালিকানা নির্ধারণে ব্যর্থ। কেননা এখানে সম্পদের মালিক ধরা হয় ব্যক্তি ও রাষ্ট্রকে। এক্ষেত্রে হালাল-হারামের তোয়াক্কা করা হয় না। এজন্য ব্যক্তি অন্যায় পথে ও অবৈধভাবে সম্পদ উপার্জন করতে পারে, যা ব্যক্তি ও সমাজ জীবনে বিরূপ প্রভাব ফেলে। সুতরাং উপরের আলোচনা থেকে বলা যায় যে, ইসলামি অর্থব্যবস্থা সবদিক দিয়ে প্রচলিত অর্থব্যবস্থাগুলোর চেয়ে উত্তম ও মানুষের জন্য কল্যাণকর।"
        }
      ]
    },
    {
      "number": "10",
      "uddipok": "এক ধনাঢ্য ব্যক্তি আল্লাহর নির্দেশ পালনের উদ্দেশ্যে দরিদ্রদের মাঝে কাপড় প্রদানের ঘোষণা দেন। এতে শত শত দরিদ্র নারী পুরুষ ভীড় জমায়। ভীড়ের মাঝে কাপড় প্রদান শুরু হলে পদপিষ্ট হয়ে কয়েকজন মারা যান। সাংবাদিকরা এ বিষয়ে একজন ইসলামি স্টাডিজের অধ্যাপককে জিজ্ঞেস করলে তিনি বলেন, 'হকদার তথা দরিদ্রদের নিকট তাদের প্রাপ্য পৌঁছে দেয়া ধনাঢ্য ব্যক্তির কর্তব্য।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "পরস্পরের মধ্যে বিরাজমান হৃদ্যতা ও আন্তরিকতার সম্পর্ককে উখওয়াত বলে।"
        },
        {
          "label": "খ",
          "question": "",
          "explanation": "সৃষ্টি জগতের সেবাকে খিদমতে খালক বলা হয়। শরিয়তের পরিভাষায়, আল্লাহর সৃষ্টির প্রতি যত্নশীল হওয়া, সহায়তা করা, সংরক্ষণ করা ও সহানুভূতি প্রদর্শনই খিদমতে খালক। কোনো মুসলিম অপর মুসলিমকে পরিধেয় বস্ত্র দিলে আল্লাহ তাকে জান্নাতের পোশাক পরাবেন। তৃষ্ণার্তকে পানি পান করালে, কিয়ামতের দিন আল্লাহ তাকে হাউজে কাউসারের পানি পান করাবেন। সৃষ্টির সেবার মাধ্যমে আল্লাহকে সন্তুষ্ট করা যায়। তাই মানব জীবনে খিদমতে খালকের গুরুত্ব অপরিসীম।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে আল্লাহর নির্দেশ পালন বলতে ইসলামের অর্থনৈতিক ইবাদত জাকাতকে বোঝানো হয়েছে, যার গুরুত্ব অপরিসীম। জাকাত ইসলামি রাষ্ট্রের আয়ের প্রধান উৎস। এর ওপর রাষ্ট্রের অর্থনৈতিক বুনিয়াদ ও জনকল্যাণমূলক প্রকল্পসমূহের সাফল্য নির্ভর করে। এটি এমন একটি অর্থব্যবস্থা যা মানুষের মানবিক ও মৌলিক অধিকারসমূহ পূরণ করে। মানুষ নিজস্ব চেষ্টা ও উপার্জনে মৌলিক অধিকার পূরণে ব্যর্থ হলে এর দায়িত্ব সমাজের ওপর বর্তায়। জাকাতের অর্থে সমাজ এ দায়িত্ব পালন করতে পারে। জাকাত বেকারত্ব নিরসনে কার্যকর ভূমিকা পালন করে। এর মাধ্যমে যুবশক্তি বেকার থাকে না। জাকাত ব্যবস্থা সমাজে ধনবৈষম্য দূর করে। জাকাত ব্যবস্থার মাধ্যমে ধনীদের থেকে সম্পদ গরিবদের হাতে স্থানান্তরিত হয় এবং এ স্থানান্তর কোনো শ্রেণিসংগ্রাম বা সংঘাতের মাধ্যমে নয় বরং অত্যন্ত শান্তিপূর্ণ ও স্বতঃস্ফূর্তভাবে হয়ে থাকে। ফলে ক্রমান্বয়ে দারিদ্র্যের অবসান ঘটে এবং ধনী-দরিদ্রের মধ্যে বৈষম্য দূরীভূত হয়। জাকাতের মাধ্যমে ধনী-দরিদ্রের অবস্থার পরিবর্তন ঘটে এবং তাদের মধ্যে সেতুবন্ধন রচিত হয়। তাই অর্থনৈতিক ভারসাম্য রক্ষায় জাকাতের গুরুত্ব অপরিসীম।"
        },
        {
          "label": "ঘ",
          "question": "",
          "explanation": "নিম্নের অনুরূপ: \"হকদার তথা দরিদ্রদের নিকট তাদের প্রাপ্য পৌঁছে দেওয়া ধনাঢ্য ব্যক্তির কর্তব্য\"- অধ্যাপকের এ উক্তিটি যথার্থ। জাকাত ইসলামের পঞ্চম স্তম্ভের একটি। ইসলামি শরিয়তের দৃষ্টিতে কোনো মুসলমান নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করাকে জাকাত বলে। জাকাতের অর্থ দরিদ্রদের হক বা অধিকার। এক্ষেত্রে ধনীদের উচিত তাদের জাকাত দরিদ্রদের কাছে পৌঁছে দেওয়া। অধ্যাপকের বক্তব্যে একথাই প্রকাশ পায়। উদ্দীপকে দেখা যায় যে, এক ধনাঢ্য ব্যক্তি জাকাতের কাপড় প্রদানের ঘোষণা দেন। এতে শত শত দরিদ্র নারী-পুরুষ ভীড় জমায়। ভীড়ের মাঝে কাপড় প্রদান শুরু হলে পদপিষ্ট হয়ে কয়েকজন মারা যান। সাংবাদিকরা এ বিষয়ে একজন ইসলামিক স্টাডিজের অধ্যাপককে জিজ্ঞেস করলে তিনি বলেন, \"হকদার তথা দরিদ্রদের নিকট তাদের প্রাপ্য পৌঁছে দেয়া ধনাঢ্য ব্যক্তির কর্তব্য।\" ধনীরা তাদের হক আদায়ে যথাযথ প্রক্রিয়া অনুসরণ 'না করলে জাকাত আদায় হবে না। বর্তমানে সম্পদশালীরা এ বিধানের ব্যাপারে উদাসীন। আবার যারাও করেন তাদের মধ্যে অনেকে সম্পদের হিসাব না করে রমজান মাস এলে জাকাতের নাম করে কিছু দান করেন। কিন্তু এর দ্বারা ফরজ জাকাত আদায় হবে না, দরিদ্র বিমোচনেও সত্যিকারের সহায়ক হবে না। সুতরাং জাকাত শরিয়ত নির্দেশিত পদ্ধতিতে ব্যয়ের মাধ্যমে বঞ্চিতের অধিকার আদায় করতে হবে। তবেই জাকাতের উদ্দেশ্য সাধিত হবে।"
        }
      ]
    },
    {
      "number": "11",
      "uddipok": "জনাব রফিক গভীর পান্ডিত্যের অধিকারী। ইসলামের বিভিন্ন বিষয় সম্পর্কে তিনি গবেষণা করেন এবং সাধারণ মানুষকে জানানোর চেষ্টা করেন। তিনি সত্যবাদী ও. মিষ্টভাষী। কখনো কারো সাথে খারাপ আচরণ করেন না। 'দীনের ব্যাপারে কোনো বাড়াবাড়ি নেই'- কুরআনের এ আয়াতকে তিনি যথার্থ অণুসরণ করেন।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "ইসলামি আদর্শ ও নীতিমালার আলোকে প্রতিষ্ঠিত সমাজব্যবস্থাই হলো ইসলামি সমাজব্যবস্থা।"
        },
        {
          "label": "খ",
          "question": "",
          "explanation": "ইসলামি দাওয়ার কতগুলো কৌশল কুরআন ও হাদিসের আলোকে নির্ণয় করা হয়েছে। প্রথমে নিকটাত্মীয় ও বন্ধু-বান্ধবকে দাওয়াত দেওয়া, ঐকমত্যের বিষয়কে প্রথমে রাখা, পর্যায়ক্রমে আহ্বান করা। হিকমতের সাথে দাওয়াত দেওয়া, নবি-রাসুলের পথ ও পদ্ধতি অবলম্বন করা, কুরআন হাদিসের বাণী যথাযথভাবে উপস্থাপন করা, আল্লাহর নিয়ামতের কথা স্মরণ করিয়ে আহ্বান করা, ইসলাম নির্ধারিত পদ্ধতিতে দাওয়াত দেওয়া, বিনয় ও নম্রতার সাথে দাওয়াত দেওয়া, অব্যাহতভাবে বারবার দাওয়াত দেওয়া, নিজে পরিপূর্ণরূপে শরিয়ত পালন করা, সময়, অবস্থা ও লোক অনুযায়ী দাওয়াত দেওয়া, কাজে সহযোগিতা করা ও সুবিধা গ্রহণ না করে দাওয়াত দেওয়া, স্পষ্ট ভাষায় উপস্থাপন এবং যুগোপযোগী যন্ত্রপাতি ও মাধ্যম ইত্যাদি অবলম্বন করে দাওয়াত প্রদান করা হলো ইসলামি দাওয়াহ-এর কৌশল।"
        },
        {
          "label": "গ",
          "question": "",
          "explanation": "উদ্দীপকে জনাব রফিকের কর্মকাণ্ড মূলত একজন দাঈর গুণাবলির প্রতি নির্দেশ করে। তাই তাকে দাঈ বলে আখ্যায়িত করা যায়। যিনি ইসলামি দাওয়াতের কাজ করেন তাকে দাঈ বলে। দাঈ এমন ব্যক্তি যিনি মানুষের কাছে ইসলামের আদর্শ পৌঁছে দেন, কুরআন-হাদিসের শিক্ষা প্রচার করেন। ইসলামের প্রচার, প্রসার, প্রতিষ্ঠা ও সংরক্ষণে দাঈ মুখ্য ভূমিকা পালন করেন। ইসলামের বিভিন্ন বিষয়ে গবেষণা, দাওয়াত, কুরআন ও সুন্নাহ অনুসরণ, সত্যবাদী, বিনয়ী ইত্যাদি দাঈ এর গুণাবলি। যা জনাব রফিকের মধ্যে লক্ষণীয়।উদ্দীপকের জনাব রফিক গভীর পান্ডিত্যের অধিকারী। ইসলামের বিভিন্ন বিষয় সম্পর্কে তিনি গবেষণা করেন। তিনি মিষ্টিভাষী, বিনয়ী এবং দীনের ব্যাপারে বাড়াবাড়ি না করে কুরআনের আয়াত ভালোভাবে অনুসরণ করেন। যা একজন দাঈর গুণাবলির নির্দেশ করে। কেননা একজন দাঈ দাওয়াতের ক্ষেত্রে ভিন্ন ভিন্ন পদ্ধতি ব্যবহার করে। প্রচারকে কার্যকর ও গ্রহণীয় করার চেষ্টা করেন। তিনি যুক্তিসঙ্গত কথা বলেন। সুতরাং জনাব রফিককে দাঈ হিসেবে আখ্যায়িত করা যায়।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত জনাব রফিকের কর্মকান্ডে দাওয়াতের বৈশিষ্ট্য পরিলক্ষিত হয় যা সমাজে ইতিবাচক প্রভাব ফেলে। ইসলামি শরিয়তের পরিভাষায়, মানুষকে ইসলাম গ্রহণ ও পালনের জন্য বিভিন্ন পদ্ধতিতে ডাকাকে ইসলামি দাওয়াহ বলা হয়। দাওয়াতের বিভিন্ন কৌশল রয়েছে যথা- নিকট আত্মীয়কে দাওয়াত দেওয়া, কুরআন-হাদিস যথাযথভাবে উপস্থাপন করা, বিনয় ও নম্রতার সাথে দাওয়াত দেওয়া, নিজে পরিপূর্ণ শরিয়ত পালন করা ইত্যাদি। যা জনাব রফিকের কর্মকান্ডে প্রকাশ পেয়েছে। উদ্দীপকে জনাব রফিক ইসলামের বিভিন্ন বিষয় সম্পর্কে গবেষণা করেন এবং সাধারণ মানুষকে জানানোর চেষ্টা করেন। কখনো কারো সাথে খারাপ আচরণ করেন না। তিনি কুরআনের আয়াতকে যথাযথ অনুসরণ করেন। তার এ রূপ কর্মকান্ডে দাওয়াতের বৈশিষ্ট্য পরিলক্ষিত হয়। সমাজে ইসলামি দাওয়াতের গুরুত্ব অপরিসীম সমাজের সব প্রান্তের মানুষের মধ্যে সৌহার্দ-সম্প্রীতি ও ভ্রাতৃত্বের সম্পর্ক স্থাপনে ইসলামি দাওয়াহ গুরুত্বপূর্ণ ও প্রয়োজনীয়। দাঈ এক ও অভিন্ন বিষয় মানুষের কাছে তুলে ধরেন। সীমাহীন নিষ্ঠা ও আন্তরিকতা নিয়ে মানুষের কাছে ইসলামের আদর্শ, নীতি, শিক্ষা ও জীবন দর্শন ব্যাখ্যা করেন। এতে সমাজের মানুষ পাপ, শাস্তি ও সুন্দর জীবন গঠন ইত্যাদি সম্পর্কে অবগত হয়ে আদর্শ জীবন গঠন করতে উদ্বুদ্ধ হয়। ফলে পাপাচার, অন্যায় ও অশ্লীলতা মুক্ত সমাজ গড়ে ওঠে। সমাজের সর্বত্র শান্তি বিরাজ করে। পরিশেষে বলা যায়, আদর্শ সমাজ গঠন ও সমাজের সার্বিক কল্যাণের জন্য দাওয়াতের ভূমিকা অপরিসীম।"
        }
      ]
    }
  ]
}