{
  "title": "ঘাটাইল ক্যান্ট. কলেজ, টাঙ্গাইল ২০২৩",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "নেহাল তার বাবা-মার সাথে ঢাকায় থাকে। শীতের ছুটিতে সে তার বাবা-মার সাথে গ্রামের মামার বাড়িতে বেড়াতে এসেছে। তার মামাতো বোন নাফিসা ভোরে ঘুম থেকে ওঠে নামাজ পড়ে মক্তবে চলে যায়। এই বিষয়টি দেখে নেহাল খুব অবাক হলো। পরবর্তী সময়ে নেহাল তার মায়ের কাছে মক্তব সম্পর্কে বিস্তারিত জানতে পারল।",
      "tag": "GCPC 23",
      "sub_questions": [
        {
          "label": "ক",
          "question": "ইসলাম শিক্ষার সংজ্ঞা দাও।",
          "explanation": "যে শিক্ষাব্যবস্থায় ইসলামকে একটি পরিপূর্ণ জীবনাদর্শ হিসেবে শিক্ষা দেওয়ার ব্যবস্থা থাকে তাই ইসলামি শিক্ষা।"
        },
        {
          "label": "খ",
          "question": "ইসলামি সংস্কৃতি বলতে কী বোঝায়?",
          "explanation": "কুরআন-সুন্নাহর আলোকে অনুসরণীয় জীবনপদ্ধতিই হলো ইসলামি সংস্কৃতি। যে সংস্কৃতি শিক্ষায়, সাধনায়, সাহিত্যে, স্থাপত্যে, আধ্যাত্মিক, নৈতিক, ব্যক্তিগত, পারিবারিক, সামাজিক, রাজনৈতিক, অর্থনৈতিক, ধর্মীয়, জাতীয় ও আন্তর্জাতিক জীবনে ইসলামি নীতি-আদর্শ ও মননশীলতাকে লালন করে, ব্যাপকার্থে তাই ইসলামি সংস্কৃতি। এ সংস্কৃতিতে ইসলামি মূল্যবোধগুলো সক্রিয় থাকে।"
        },
        {
          "label": "গ",
          "question": "উদ্দীপকে কোন বিষয়টির প্রতি বেশি গুরুত্ব দেওয়া হয়েছে? বর্ণনা করো।",
          "explanation": "উদ্দীপকে মক্তবের প্রতি বেশি গুরুত্ব দেওয়া হয়েছে। মক্তব (৩) আরবি শব্দ। সাধারণভাবে মস্তব বলতে মুসলমানদের প্রাথমিক বিদ্যালয় বা পাঠশালাকে বোঝায়। প্রাচীনকালে মুদ্রণযন্ত্র আবিষ্কার না হওয়ার দরুন পাঠ্যপুস্তক পাওয়া যেত না। সে সময়ে মৌখিক শিক্ষাদান পদ্ধতির প্রচলন ছিল। ইতিহাসে এ জাতীয় শিক্ষা প্রতিষ্ঠান মস্তব নামে পরিচিত। মদিনার মসজিদে নববিকে কেন্দ্র করেই এ শিক্ষা পদ্ধতি প্রচলিত হয়। মহানবি (স) ছিলেন এ শিক্ষা কেন্দ্রের প্রথম শিক্ষক। উদ্দীপকে এ বিষয়টির প্রতিই ইঙ্গিত দেওয়া হয়েছে। উদ্দীপকের নাফিসা ভোরে ঘুম থেকে উঠে নামাজ পড়ে মস্তবে চলে যায়। নাফিসার এ কাজে মক্তবের পরিচয় ফুটে ওঠে। আমাদের দেশের অনেক অঞ্চলেই বিশেষ করে গ্রাম অঞ্চলে এখনও মক্তব শিক্ষার প্রচলন রয়েছে। সাধারণ শিক্ষালাভের জন্য বিদ্যালয়ে প্রবেশের পূর্বে শিশুরা এখানে প্রাথমিক শিক্ষা লাভ করে।' এখানে তারা ধর্মীয় প্রাথমিক শিক্ষাও লাভ করে। উদ্দীপকের নাফিসাও এর ব্যতিক্রম নয়। সে মস্তবে শিক্ষা লাভ করে। তাই বলা যায়, ইসলাম শিক্ষার প্রাথমিক ও মৌলিক স্তরের শিক্ষা প্রতিষ্ঠান মক্তব অত্যন্ত তাৎপর্যপূর্ণ ও গুরুত্বপূর্ণ একটি জাতীয় প্রতিষ্ঠান।"
        },
        {
          "label": "ঘ",
          "question": "নাফিসার প্রতিদিন ভোরে ঘুম থেকে উঠা ও নামাজ পড়ার মাধ্যমে যে সংস্কৃতির প্রকাশ ঘটেছে তা উদ্দীপকের আলোকে বিশ্লেষণ করো।",
          "explanation": "নাফিসার প্রতিদিন ভোরে ঘুম থেকে ওঠা ও নামাজ পড়ার মাধ্যমে ইসলামি সংস্কৃতির প্রকাশ ঘটেছে। ইসলামে অনুমোদিত ও ইসলামে নির্দেশিত মুসলিম জাহানের জীবন পদ্ধতিই হচ্ছে ইসলামি সংস্কৃতি। অর্থাৎ ইসলামি সংস্কৃতি হলো মানব জীবনে তাওহিদ বা একত্ববাদ প্রতিষ্ঠা, সমাজজীবনে সর্বজনীন ভ্রাতৃত্বের বহিঃপ্রকাশ ঘটানো। এক কথায় ইসলামের মূল্যবোধ বা ইমান তথা বিশ্বাসই হচ্ছে ইসলামি সংস্কৃতি। যা উদ্দীপকেও প্রতিফলিত হয়। উদ্দীপকের নাফিসা প্রতিদিন ভোরে ঘুম থেকে উঠে নামাজ পড়ে মস্তবে চলে যায়। তার এ কাজটি ইসলামি সংস্কৃতিকেই ধারণ করে। সার্বিক বিবেচনায় ইসলামি সংস্কৃতি পূর্ণাঙ্গ এবং জীবনের সকল ক্ষেত্রে বিস্তৃত। ঘুম থেকে জাগ্রত হওয়া থেকে নিদ্রা যাওয়ার পূর্ব পর্যন্ত সকল কাজ ও আচরণ এ সংস্কৃতির আওতাভুক্ত এবং এ সংস্কৃতি অনুযায়ী জীবন পরিচালনা সকল মুসলমানের জন্য আবশ্যক। এ সংস্কৃতির অন্যতম উদাহরণ হলো- প্রতিদিন ভোরে ঘুম থেকে ওঠা, নামাজ পড়া, মস্তবে শিক্ষা লাভ করা ইত্যাদি। পরিশেষে বলা যায়, মানুষের জীবনের প্রতিটি ক্ষেত্রে ইসলামের নীতি আদর্শের প্রতিফলন ঘটানোই ইসলামি সংস্কৃতি। আর নাফিসা তার জীবনকে এ সংস্কৃতির আদর্শিক ধারায় পরিচালিত করছে। যা তার জান্নাতে যাওয়ার পথকে সুগম করবে।"
        }
      ]
    },
    {
      "number": "2",
      "uddipok": "জনাব আসাদ ও শামীমা দম্পতির প্রথম সন্তান জন্মের পর তারা তার ভবিষ্যৎ নিয়ে আলোচনা করছিল। জনাব আসাদ বললেন, তাকে এমন শিক্ষায় শিক্ষিত করব, যাতে সে আল্লাহকে জানতে পারে, আল্লাহর ইবাদত করতে পারে, সাথে সাথে কর্মক্ষম হয় এবং যোগ্যতার সাথে দায়িত্ব পালন করতে পারে। শামীমা বললেন, প্রথমে তাকে মসজিদসংলগ্ন ছোট প্রতিষ্ঠানটিতে ভর্তি করাতে হবে।",
      "tag": "GCPC 23",
      "sub_questions": [
        {
          "label": "ক",
          "question": "মুসলিম শিশুর প্রাথমিক শিক্ষাপ্রতিষ্ঠানের নাম কী?",
          "explanation": "মুসলিম শিশুর প্রাথমিক শিক্ষাপ্রতিষ্ঠানের নাম হলো মক্তব।"
        },
        {
          "label": "খ",
          "question": "'প্রতিটি শিশুই সহজাত প্রকৃতির ওপর জন্মগ্রহণ করে'- ব্যাখ্যা করো।",
          "explanation": "পৃথিবীর সমস্ত শিশু দীনে ফিতরাত বা স্বভাবজাত ধর্মের ওপর জন্মগ্রহণ করে। ইসলাম হলো মানুষের স্বভাবজাত ধর্ম। এখানে ফিতরাত বা ইসলামের কথা উল্লেখ করে হিদায়াত গ্রহণের, যোগ্যতার প্রতি ইঙ্গিত করা হয়েছে। সুতরাং সকল শিশুই ইসলামের ওপর জন্মগ্রহণ করে। রাসুল (স) বলেন- 'প্রতিটি শিশুই সহজাত প্রকৃতি তথা ইসলামের উপর জন্মগ্রহণ করে।'"
        },
        {
          "label": "গ",
          "question": "উদ্দীপকে জনাব আসাদ তার সন্তানকে কোন শিক্ষায় শিক্ষিত করার কথা বলেছেন? ব্যাখ্যা করো।",
          "explanation": "উদ্দীপকে জনাব আসাদ তার সন্তানকে ইসলাম শিক্ষায় শিক্ষিত করার কথা বলেছেন। ইসলাম শিক্ষা একটি পূর্ণাঙ্গ ও সর্বজনীন জীবনব্যবস্থা। আল্লাহ সম্পর্কে জানা ও তাঁর ইবাদত করা এবং কর্মক্ষম ও যোগ্যতার সাথে দায়িত্ব পালন করার জন্য ইসলাম শিক্ষা প্রয়োজন। যা উদ্দীপকেও প্রতিফলিত হয়। জনাব আসাদ ও শামীমা দম্পতির প্রথম সন্তান জন্মের পর তার ভবিষ্যৎ নিয়ে আলোচনার এক পর্যায়ে জনাব আসাদ বলেন- তিনি সন্তানকে এমন শিক্ষায় শিক্ষিত করবেন, যে শিক্ষার মাধ্যমে আল্লাহকে জানা, ইবাদত করা, কর্মক্ষম হওয়া তাঁর যোগ্যতার সাথে দায়িত্ব পালন করতে পারবে। যার সবকিছুই সম্ভব একমাত্র ইসলাম শিক্ষার মাধ্যমে। আল্লাহকে জানতে হলে, তাঁর অনুসরণ করতে হলে, তাঁর সত্তা ও গুণাবলি সম্পর্কে সম্যক ধারণা পেতে হলে ইসলাম শিক্ষা প্রয়োজন। নামাজ, রোজা, হজ, জাকাতসহ যাবতীয় ইবাদত করার নিয়ম পদ্ধতি সম্পর্কে জ্ঞান অর্জন করা যায় এ শিক্ষার মাধ্যমে। এরপর যে বিষয়ের কথা এসেছে তা হলো- কর্মক্ষম ও যোগ্যতার সাথে দায়িত্ব পালনের বিষয়। ইসলাম মানুষকে কর্মক্ষম ও কর্মশীল হওয়ার জন্য উৎসাহিত করে। ইসলাম অলসভাবে জীবনযাপন করা পছন্দ করে না। সুতরাং জনাব আসাদ তার সন্তানকে ইসলাম শিক্ষা, প্রদান করলে তার সন্তান আদর্শবান মানুষ হতে পারবে।"
        },
        {
          "label": "ঘ",
          "question": "উদ্দীপকে মিসেস শামীমার ইচ্ছাটি একজন শিশুর জন্য কতটুকু গুরুত্বপূর্ণ? বিশ্লেষণ করো।",
          "explanation": "উদ্দীপকে মিসেস শামীমার ইচ্ছাটি তথা মক্তবে ভর্তি করানোর সিদ্ধান্ত একজন শিশুর জন্য অতীব গুরুত্বপূর্ণ। ছোট ছোট শিশু-কিশোর যে প্রতিষ্ঠানে থেকে ধর্মীয় ও প্রাথমিক শিক্ষা লাভ করে সে প্রতিষ্ঠানকে মক্তব বলা হয়। কুরআন-হাদিস শিক্ষায় শিক্ষিত ব্যক্তিরা ছোট ছেলেমেয়েদের শিক্ষা দিয়ে থাকেন। সময়ের সাথে সাথে মক্তবব্যবস্থার ব্যাপক উন্নতি হয়েছে। এখান থেকেই ইসলামের প্রাথমিক, মৌলিক ও অতীব প্রয়োজনীয় জ্ঞান, আদব, আখলাক, শিষ্টাচার, সভ্যতা, নম্রতা, বড়দের শ্রদ্ধা, ছোটদের স্নেহ, হালাল-হারাম, পাক-পবিত্রতা ইত্যাদি শিক্ষা দেওয়া হয়। জন্মের পর একজন শিশু প্রথম শিক্ষা লাভ করে তার পিতামাতার কাছে। পরবর্তী সময়ে সে মক্তবে গমন করে। - সেখানে আদর্শ শিক্ষকদের কাছ থেকে শিক্ষাগ্রহণ করে একজন আদর্শ মানুষ হিসেবে নিজেকে গড়ে তুলতে পারে। উদ্দীপকে শামীমা তার সন্তানকে মক্তবে ভর্তি করার ইচ্ছা পোষণ করেন। তার এ ইচ্ছাটি প্রতিটি মুসলিম শিশুর জন্য গুরুত্বপূর্ণ। মক্তবে প্রাথমিক শিক্ষার পাশাপাশি কুরআন শিক্ষা, ইমান শিক্ষা, স্বদেশপ্রেম প্রভৃতি বিষয়ে জ্ঞান প্রদান করা হয়, যার মাধ্যমে একটি শিশু প্রকৃত মুসলিম হতে পারে। উপরের আলোচনার পরিপ্রেক্ষিতে বলা যায়, শামীমার সিদ্ধান্তটি যথার্থ যা তার শিশু সন্তানের মানসিক ও নৈতিক বিকাশ ঘটবে।"
        }
      ]
    },
    {
      "number": "3",
      "uddipok": "আশিক সাহেবের দেশে এমন অর্থব্যবস্থা বিদ্যমান যা মানবকল্যাণময়, বৈজ্ঞানিক এবং ভারসাম্যপূর্ণ। এ অর্থব্যবস্থা মানবরচিত পুজিবাদী বা সমাজবাদী যেকোনো অর্থব্যবস্থার তুলনার প্রগতিশীল এবং মানবতার জন্য অধিকতর কল্যাণকর একটি অর্থদর্শন। এ অর্থব্যবস্থার বৈশিষ্ট্য সমূহ অন্যান্য অর্থব্যবস্থা থেকে উন্নত এবং মানবকল্যাণময়।",
      "tag": "GCPC 23",
      "sub_questions": [
        {
          "label": "ক",
          "question": "সম্পদের প্রকৃত মালিক কে?",
          "explanation": "সম্পদের প্রকৃত মালিক আল্লাহ তায়ালা।"
        },
        {
          "label": "খ",
          "question": "ইসলামি অর্থনীতি বলতে কী বোঝায়?",
          "explanation": "ইসলামি অর্থব্যবস্থা এক আদর্শিক অর্থব্যবস্থা। ইসলাম অর্থসম্পদ সম্পর্কীয়' সবক্ষেত্রে এর আদর্শিক চেতনা ও অর্থব্যবস্থাকে মানুষের কল্যাণে নিয়োজিত রাখে। তা সত্ত্বেও ইসলামি অর্থব্যবস্থার মূল লক্ষ্য কেবল পৃথিবীর অর্থনৈতিক সমস্যা সমাধান নয়; বরং এ ব্যবস্থা। মানুষের পরকালের মুক্তিও নিশ্চিত করে। এককথায় • ইসলামি অর্থব্যবস্থা হলো কুরআন-সুন্নাহে বর্ণিত মানুষের সম্পদ উপার্জন, এ বণ্টন ও ব্যয়ের নির্দেশনা।"
        },
        {
          "label": "গ",
          "question": "আশিক সাহেবের দেশে যে অর্থব্যবস্থার কথা বলা হয়েছে তার বৈশিষ্ট্যগুলো চিহ্নিত করো।",
          "explanation": "আশিক সাহেবের দেশে ইসলামি অর্থব্যবস্থার কথা বলা হয়েছে। ইসলামি অর্থব্যবস্থা হলো কুরআন-সুন্নাহর আলোকে মানুষের সম্পদ উপার্জন, বণ্টন ও ব্যয়ের নির্দেশনা। এটি একটি মানবকল্যাণময় ও প্রগতিশীল অর্থব্যবস্থা। জাকাত, হালাল উপার্জন ও ইসলামি শরিয়তের * অনুসরণ এ অর্থব্যবস্থার অন্যতম বৈশিষ্ট্য। যা আশিক সাহেবের ল আলোচ্য অর্থব্যবস্থাটিকে নির্দেশ করে। উদ্দীপকের আশিক সাহেব এমন একটি অর্থব্যবস্থা সম্পর্কে আলোচনা করেছেন, যা মানবকল্যাণময় বৈজ্ঞানিক এবং ভারসাম্যপূর্ণ অর্থব্যবস্থা। এ অর্থব্যবস্থা পুঁজিবাদী বা সমাজবাদী যেকোনো অর্থব্যবস্থার তুলনায় প্রগতিশীল। তার আলোচিত অর্থব্যবস্থার সাথে ইসলামি অর্থব্যবস্থার এর মিল রয়েছে। ইসলামি অর্থব্যবস্থা একটি আদর্শিক অর্থব্যবস্থা। এ অর্থব্যবস্থায় সম্পদের প্রকৃত মালিক মহান আল্লাহ রাব্বুল আলামিন। - মানুষ তাঁর প্রতিনিধি হিসেবে তা ব্যবহার করে। ইসলামি অর্থব্যবস্থায় হালাল পন্থায় উপার্জন বাধ্যতামূলক। এ ব্যবস্থায় সম্পদের সুষম ও ভারসাম্যপূর্ণ বন্টননীতি অনুসরণ করা হয়। এ ব্যবস্থার অন্যতম গুরুত্বপূর্ণ - বৈশিষ্ট্য হলো-হালাল-হারাম। সম্পদ উপার্জন, ব্যয় ও ভোগের ক্ষেত্রে হালাল-হারামের নির্ধারিত সীমা ও পরিসীমা মেনে চলা অত্যাবশ্যক। এ অর্থব্যবস্থার অন্যতম বৈশিষ্ট্য হলো- এটি জাকাতভিত্তিক ও সুদমুক্ত। এ ও এর অর্থব্যবস্থায় ধনীদের সম্পদে গরিবদের জন্য নির্ধারিত অংশ রয়েছে। ইসলামের বিধান অনুযায়ী সঠিকভাবে জাকাত প্রদানের মাধ্যমে ধনী গরিবের মধ্যকার বৈষম্য কমে আসে।"
        },
        {
          "label": "ঘ",
          "question": "উক্ত অর্থব্যবস্থার গুরুত্ব বিশ্লেষণ করো।",
          "explanation": "ইসলামি অর্থব্যবস্থার গুরুত্ব অপরিসীম।। এ ইসলামি অর্থব্যবস্থা সুদভিত্তিক আধুনিক ধনতান্ত্রিক ও সমাজতান্ত্রিক দুই এর ব্যবস্থার মধ্যবর্তী সুদমুক্ত এক সুষ্ঠু ও সুবিচারপূর্ণ অর্থব্যবস্থা। তাই ত মানবকল্যাণে এর গুরুত্ব অত্যধিক। তাছড়া ইসলামি অর্থব্যবস্থা হলো আখিরাতভিত্তিক অর্থব্যবস্থা। এ অর্থব্যবস্থা সকল কর্মকান্ড পরিচালনা করে আখিরাতের সুখের কথা চিন্তা করে। আবার ইসলামি অর্থব্যবস্থায় যেমন বিপুল বিত্ত ও বিলাসিতায় অপচয় জীবনযাপনের সুযোগ নেই, তেমনি এ ব্যবস্থায় অযৌক্তিক কৃপণতাও নিষিদ্ধ। বরং ইসলামি অর্থব্যবস্থা ভারসাম্যপূর্ণ অর্থনৈতিক জীবন গড়ে দেয়। আল্লাহ তায়ালা বলেন, \"মুমিন যখন ব্যয় করে তখন তারা অপচয় এ করে না এবং কার্পণ্যও করে না। বর। মধ্যপন্থা অবলম্বন করে।\" এছাড়াও ইসলামি অর্থব্যবস্থা অর্থনৈতিক সুবিচার ও সদাচার প্রতিষ্ঠার অবিসংবাদিত উপায়। মানুষের আর্থিক অধিকার নিশ্চিত করার এবং সম্ভাব্য ক্ষেত্রে - সহযোগিতা ও সহানুভূতি প্রদর্শন্যের সর্বাধিক মানবিক পদ্ধতির প্রবস্তা এ, ইসলামি অর্থব্যবস্থা। সেজন্য এ ব্যবস্থার গুরুত্ব সীমাহীন। বা পরিশেষে বলা যায়, ইসলামি অর্থব্যবস্থা প্রতিষ্ঠিত হলে সমাজ থেকে এর অর্থনৈতিক ক্ষেত্রে যাবতীয় অনাচার ও অবিচার দূর হয়ে সুন্দর, সুষ্ঠু ও চ্য কল্যাণকর অর্থব্যবস্থা প্রতিষ্ঠা লাভ করবে। যা সমাজে শান্তি ও নিরাপত্তার জন্য অপরিহার্য।"
        }
      ]
    },
    {
      "number": "4",
      "uddipok": "জনাব শাহেদ একজন নও-মুসলিম। ইসলাম গ্রহণের পর তিনি তার পিতা- মাতার সাতে সম্পর্ক ছিন্ন করেছেন। কারণ তারা জনাব সাহেদকে পূর্ব ধর্মে ফিরে যেতে চাপ দিচ্ছেন। অন্যদিকে জনাব আকরাম সম্পদশালী হওয়া সত্ত্বেও গ্রামে বসবাসকারী তার পিতা-মাতার খোঁজ খবর নেয় না। তার প্রতিবেশি আজমল সাহেব বললেন, পিতা-মাতার সন্তুষ্টির ওপর সন্তানের জান্নাত নির্ভরশীল\"।",
      "tag": "GCPC 23",
      "sub_questions": [
        {
          "label": "ক",
          "question": "ইসলামি পরিবার কীসের আলোকে গড়ে উঠে",
          "explanation": "ইসলামি পরিবার গড়ে ওঠে কুরআন ও সুন্নাহর নীতিমালার আলোকে।"
        },
        {
          "label": "খ",
          "question": "স্বামী মারা গেলে স্ত্রীর কর্তব্য কী? ব‍্যাখ্যা করো।",
          "explanation": "স্বামী মারা গেলে স্ত্রীর অনেক গুরুত্বপূর্ণ কর্তব্য রয়েছে। স্বামী মারা গেলে স্ত্রী তার মাগফিরাতের জন্য দোয়া করবেন। তার ভালোবাসা ও স্মৃতির প্রতি শ্রবা জানাতে চার মাস দশদিন পর্যন্ত অন্য কাউকে বিয়ে করা থেকে বিরত থাকবেন। সম্ভব হলে স্বামীর ওয়াসিয়াত ও ঋণ পরিশোধ করবেন।"
        },
        {
          "label": "গ",
          "question": "জনাব শাহেদের আচরণ ইসলামের আলোকে ব্যাখ্যা করো।",
          "explanation": "জনাব শাহেদের আচরণ পুরোপুরি ইসলামসম্মত নয়। সন্তানের সদাচরণের প্রথম ও প্রধান হকদার মাতা-পিতা। তাদের সাথে সন্তান সংগত ও সুন্দর আচরণ করবে। মাতা-পিতার সাথে সদাচরণ করাকে আল্লাহ ফরজ করে দিয়েছেন। কেননা মাতা সীমাহীন কষ্ট সহ্য করে তাকে গর্ভে ধারণ করেন, প্রসব করেন, দুগ্ধ পান করান। পরম মমতায় লালন-পালন করেন। এসব কারণে সন্তানের যৌক্তিক কর্তব্য হলো মাতা-পিতার কাছে কৃতজ্ঞতা জ্ঞাপন করা। নও-মুসলিম হওয়া সত্ত্বেও তাদের সাথে দুর্ব্যবহার করা যাবে না। তবে তারা যদি শিরক বা কুফর করার জন্য নির্দেশ দেয় বা চাপ প্রয়োগ করে, তাহলে তাদের নির্দেশ মানা যাবে না। কিন্তু তাদের সাথে সম্পর্ক ছিন্ন করা যাবে না এবং সুন্দর সম্পর্ক বজায় রাখতে হবে। কিন্তু জনাব শাহেদের আচরণে এর বৈপরিত্য পরিলক্ষিত হয়। উদ্দীপকে দেখা যায়, জনাব শাহেদ একজন নও-মুসলিম। তিনি নিজের ধর্ম ত্যাগ করে ইসলাম ধর্ম গ্রহণ করেছেন। কিন্তু তার পিতা-মাতা তার এ কাজটিকে সহজে মেনে নেননি। তারা শাহেদকে পূর্ব ধর্মে ফিরে যেতে চাপ প্রয়োগ করছেন। এ কারণে তিনি অমুসলিম পিতা-মাতার সাথে সম্পর্ক ছিন্ন করেছেন। ইসলামি বিধান অনুযায়ী যেহেতু কোনো অবস্থায়ই পিতা-মাতার সাথে সম্পর্ক ছিন্ন করা যাবে না, তাই শাহেদের এ কাজটি ইসলামের পরিপন্থি"
        },
        {
          "label": "ঘ",
          "question": "প্রতিবেশী আজমল সাহেবের বক্তব্যের সাথে তুমি কি একমত? সপক্ষে যুক্তি দাও",
          "explanation": "আজমল সাহেবের বক্তব্যের সাথে আমি সম্পূর্ণ একমত। মহানবি (স) এর একটি গুরুত্বপূর্ণ হাদিস হলো, 'পিতা-মাতার সন্তুষ্টির ওপর সন্তানের জান্নাত নির্ভরশীল।' কথাটি কুরআন ও সুন্নাহর নির্দেশনা মোতাবেক যথার্থ। কারণ, পিতা-মাতার সন্তুষ্টির জন্য তাদের সাথে উত্তম আচরণ করতে হবে। সন্তানের সদাচরণের প্রথম ও প্রধান হকদার মাতা- পিতা। মাতা-পিতার সাথে সদাচরণ করাকে মহান আল্লাহ ফরজ করে দিয়েছেন। মাতা-পিতা পরম গুরুজন। বয়োজ্যেষ্ঠতা ও অভিজ্ঞতা তাদেরকে সঠিক সিদ্ধান্তের ক্ষমতা দিয়েছে। এজন্য মাতা-পিতার প্রতি সন্তানের অন্যতম কর্তব্য হলো, সন্তান তাদের প্রতি অনুগত থাকবে। তাদের আদেশ- নিষেধ মেনে চলবে। মাতা-পিতা অসুস্থ হলে সন্তানের দায়িত্ব তাদের সেবা করা, পরম মমতায় রোগগ্রস্ত মাতা-পিতার পরিচর্যার ভার নেওয়া। কোনো ভাবেই তাদের কষ্ট না দেওয়া। সন্তান তার কথায়, কাজে, লেনদেনে মাতা- পিতার প্রতি তার দায়িত্বশীলতা দেখিয়ে তাদেরকে সন্তুষ্ট রাখবে। বিভিন্ন অনুষ্ঠান উপলক্ষে তাদেরকে উপহার দেবে। তাদের অসুবিধা দূর করা ও প্রয়োজন পূরণ করার ব্যাপারে আন্তরিক হবে। উদ্দীপকে আজমল সাহেব বলেন, 'পিতা-মাতার সন্তুষ্টির ওপর সন্তানের জান্নাত 'নির্ভরশীল।' কেননা, পিতা-মাতার প্রতি সদ্ব্যবহার করা নফল নামাজ, সদকা, সাওম, হল, উমরাহ এবং আল্লাহর পথে জিহাদ করার চেয়েও উত্তম। মাতা-পিতার প্রতি কর্তব্য পালনের গুরুত্ব সম্পর্কে মহানবি (স) বলেছেন- 'মায়ের পায়ের তলে সন্তানের বেহেশত'। অন্যত্র তিনি বলেছেন পিতার সন্তুষ্টিতে প্রতিপালকের সন্তুষ্টি, আর পিতার অসন্তুষ্টিতে প্রতিপালকের অসন্তুষ্টি। আল্লাহ তায়ালার সন্তুষ্টি ও আখিরাতে সুখ লাভ করা মাতা-পিতার সন্তুষ্টি লাভের ওপর নির্ভর করে। পিতা-মাতার সন্তুষ্টির ওপর সন্তানের জান্নাত নির্ভরশীল হওয়া বিষয়ক আজমল সাহেবের আলোচ্য বক্তব্য যথার্থ।"
        }
      ]
    },
    {
      "number": "5",
      "uddipok": "মফেলুদ্দিন মাস্টার একজন নামাজি মানুষ। তিনি পাঁচওয়াক্ত নামাজ পড়েন নিজ ঘরে, মসজিদে যান না। তিনি মনে করেন, ভালো-মন্দ নানা ধরনের লোক মসজিদে এসে জড়ো হয়। এদের সাথে মেলামেশার কোনো দরকার নেই।",
      "tag": "GCPC 23",
      "sub_questions": [
        {
          "label": "ক",
          "question": "দুনিয়ার সব মানুষ কার সন্তান?",
          "explanation": "দুনিয়ার সব মানুষ হযরত আদম ও হাওয়া (আ)-এর সন্তান।"
        },
        {
          "label": "খ",
          "question": "প্রতিবেশীর সাথে সুসম্পর্ক রাখতে হবে কেন?",
          "explanation": "প্রতিবেশীর সাথে সুসম্পর্ক রাখার ব্যাপারে ইসলাম গুরুত্বারোপ করেছে তাই তাদের সাথে সুসম্পর্ক রক্ষা করতে হবে। সমাজে বসবাসকারী হিসেবে মানুষকে যাদের পাশাপাশি বসবাস করতে হয় তারা পরস্পর প্রতিবেশী। সাধারণভাবে প্রতিবেশী বলতে আশপাশে বসবাসকারীকে বোঝায়। প্রতিবেশী সবচেয়ে কাছের মানুষ। তারা সুখ- দুঃখ, বিপদ, আনন্দের প্রথম অংশীদার। সেজন্য আল্লাহ তায়ালা এক প্রতিবেশীর ওপর অপর প্রতিবেশীর অধিকার নির্ধারণ করে দিয়েছেন। এবং রাসুল (স) প্রতিবেশীর অধিকার আদায়ের ব্যাপারে গুরুত্বারোপ করেছেন। তাই সমাজের প্রতিটি মানুষেরই এ হক বা অধিকার আদায়ে বিশেষ যত্ন নেওয়া উচিত।"
        },
        {
          "label": "গ",
          "question": "উদ্দীপকে মফেলুদ্দিন মাস্টারের মনোভাব তোমার পাঠ্য বইয়ের আলোকে বিশ্লেষণ করো।",
          "explanation": "উদ্দীপকের মফেলুদ্দিন মাস্টারের মনোভাবের সাথে মসজিদ কেন্দ্রিক ইসলামি সমাজ ব্যবস্থার বৈসাদৃশ্য রয়েছে। মানুষ সামাজিক জীব। সমাজ ছাড়া মানুষ বাস করতে পারে না। যে সমাজ ইসলামি অনুশাসন অনুযায়ী পরিচালিত হয় তাকে ইসলামি সমাজব্যবস্থা বলা হয়। মসজিদ কেন্দ্রিক ইসলামি সমাজব্যবস্থায় সকলের মর্যাদা সমান। ধনী গরিব, উঁচু, নিচু কোনো ভেদাভেদ নেই। অথচ মফেলুদ্দিন তা মানতে নারাজ। উদ্দীপকে মফেলুদ্দিন মাস্টার ভালো-মন্দ মানুষের দোহাই দিয়ে মসজিদে নামাজ পড়তে না গিয়ে নিজ ঘরে নামাজ আদায় করেন। তার এমন মনোভাবের সাথে ইসলামি সমাজব্যবস্থার বৈশিষ্ট্যের অমিল রয়েছে। কেননা ইসলামি সমাজে উঁচু-নিচু ও সাদা কালোর কোনো বৈষম্য নেই। মুসলমান পরস্পর ভাই ভাই। ইসলামি সমাজের প্রত্যেক সদস্য একে অপরের সাথে মিলে মিশে থাকবে পরস্পরকে ভালোবাসবে, একে অপরের কল্যাণ কামনা করবে। এক ভাই যেমন অপর ভাইয়ের অকল্যাণ কামনা করে না এমনিভাবে সমাজের একজন সদস্য অন্য সদস্যদের অকল্যাণ করতে পারে না। তাই ইসলামের দৃষ্টিতে মনুষ্যত্ব ও মানবীয় বিশেষত্বে সমাজের সকল মানুষ এক। কে কোন বংশে, কোন বর্ণে অথবা কত ধনীর ঘরে জন্মগ্রহণ করেছে, বিন্দুমাত্র গুরুত্বের বিষয় নয়।"
        },
        {
          "label": "ঘ",
          "question": "উদ্দীপকের শেষ বাক্যটির সাথে তুমি কি একমত? কুরআন ও হাদিসের আলোকে মতামত দাও।",
          "explanation": "না, উদ্দীপকের শেষ বাক্যটির সাথে আমি একমত নই। ইসলাম সাম্যের ধর্ম। সৃষ্টির শ্রেষ্ঠ জীব হিসেবে মানুষের পরস্পরের মধ্যে কোনো ভেদাভেদ নেই। কিন্তু মফেলুদ্দিন মাস্টারের মধ্যে মসজিদ কেন্দ্রিক ইসলামি সাম্যের বিপরীত মনোভাব লক্ষণীয়। উদ্দীপকের শেষ বাক্যটিতে মফেলুদ্দিন মাস্টার ভালো-মন্দ তথা সর্বপ্রকার মানুষের সাথে মিশতে চান না। যা ইসলামের সাম্যের পরিপন্থি। ইসলামি সমাজের প্রত্যেক সদস্য ভ্রাতৃত্বের বন্ধনে আবদ্ধ। ইসলামে ধনী-গরিব, উঁচু-নিচু, সাদা-কালোর কোনো ভেদাভেদ নেই। মসজিদ কেন্দ্রিক ইসলামি সমাজ ভ্রাতৃত্বের বন্ধনে আবদ্ধ। এ সমাজ হলো ইসলামি আদর্শ, রীতি- নীতি ও বিধি-বিধানের ভিত্তিতে গড়ে ওঠা মানবসমাজ। এ সমাজের বিকাশ, পরিচালনা ও নিয়ন্ত্রণ ইসলামের মূলনীতি অনুযায়ী সম্পন্ন হয়। ইসলামি সমাজব্যবস্থা ইসলামের আদর্শ ও নীতিমালার আলোকে প্রতিষ্ঠিত এক আদর্শ সমাজব্যবস্থা। মানুষের পার্থিব জীবনকে শান্তিময় এবং পরকালীন মুক্তি নিশ্চিত করার জন্য এ সমাজ কাজ করে। মুসলমান পরস্পর ভাই ভাই ইসলামি সমাজ এই নীতিতে পরিচালিত হয়। আল্লাহ তায়ালা বলেন, 'মুমিনরা পরস্পর ভাই ভাই (সুরা হুজুরাত: ১০)। ইসলামি সমাজের প্রত্যেক সদস্য একে অন্যকে ভালোবাসবে। একে অপরের কল্যাণ কামনা করবে। এ সমাজের সকল মানুষ ভ্রাতৃত্বের বন্ধনে অটুট থাকবে। কেউ কাউকে ছোট করে দেখবে না, কারো সাথে অসদাচরণ করবে না, কারো সাথে শত্রুতা পোষণ করবে না। এভাবেই ভ্রাতৃত্বের বন্ধনে আবদ্ধ ইসলামি সমাজে সুখ-শান্তি ও সৌহার্দপূর্ণ পরিবেশ বিরাজ করে। তাই আমি উদ্দীপকের শেষ বাক্যটির সাথে একমত নই।"
        }
      ]
    },
    {
      "number": "6",
      "uddipok": "ডা. ছিদ্দিকুর রহমান 'সুদমুক্ত ব্যাংকিং, গুরুত্ব ও প্রয়োজনীয়তা' শীর্ষক সেমিনারে প্রধান অতিথি হিসেবে বক্তৃতা দিচ্ছিলেন। তিনি বললেন, সুদ একটি শোষণের হাতিয়ার। সুদ দরিদ্রকে আরও দরিদ্র করে। সুদের অভিশাপ থেকে মুসলমানদের রক্ষার ক্ষেত্রে ইসলামি ব্যাংকিং গুরুত্বপূর্ণ ভূমিকা পালন করে। সবশেষে তিনি নিম্নোক্ত আয়াতটি তিলাওয়াত করে তার বক্তৃতা সমাপ্ত করেন। \"আহাল্লাল্লাহুল বাই' আ ওয়া হাররামার রিবা\"।",
      "tag": "GCPC 23",
      "sub_questions": [
        {
          "label": "ক",
          "question": "বাংলাদেশে কত সালে সর্বপ্রথম ইসলামি ব্যাংক প্রতিষ্ঠিত হয়?",
          "explanation": "বাংলাদেশে ১৯৮৩ সালে সর্বপ্রথম ইসলামি ব্যাংক প্রতিষ্ঠিত হয়"
        },
        {
          "label": "খ",
          "question": "ইসলামি ব্যাংক কী? ব্যাখ্যা করো।",
          "explanation": "যে ব্যাংকের সব কর্মকান্ড ইসলামি শরিয়তের বিধান অনুযায়ী পরিচালিত হয় তাকে ইসলামি ব্যাংক বলে। ইসলামি ব্যাংক এমন একটি আর্থিক প্রতিষ্ঠান যার মৌলিক বিধান, নীতিমালা ও কর্মপদ্ধতিতে শরিয়তের মূলনীতি অনুসরণের সুস্পষ্ট অলীকার থাকবে এবং যার সমুদয় লেনদেন হবে সুদমুক্ত। দীন ইসলামের বিধান অনুযায়ী আর্থ-সামাজিক সুবিচার কায়েমের প্রত্যয়ে ইসলামি ব্যাংক প্রতিষ্ঠা করা হয়েছে।"
        },
        {
          "label": "গ",
          "question": "ডা. ছিদ্দিকুর রহমান কর্তৃক তিলাওয়াতকৃত আয়াতটি ব্যাখ্যা করো।",
          "explanation": "ড. ছিদ্দিকুর রহমান কর্তৃক তিলাওয়াতকৃত আয়াতটি অর্থ হলো আল্লাহ ব্যবসাকে হালাল এবং সুদকে হারাম করেছেন। লাভ ক্ষতির ঝুঁকি জেনেও কোনো কিছু কার্যক্রম করে তাকে ব্যবসা । বলে। অপরদিকে ঋণদাতা গ্রহীতার কাছ থেকে কোনো বিনিময় । ব্যতিরেকে অতিরিক্ত গ্রহণ করলে তাকে সুদ বলে। তাই মহান আল্লাহ তায়ালা ব্যবসাকে হালাল আর সুদকে হারাম বলেছেন। যা ড. ছিদ্দিকুর । রহমান কর্তৃক তিলাওয়াতকৃত আয়াতটিতে প্রকাশ পেয়েছে। উদ্দীপকের ছিদ্দিকুর রহমানের তিলাওয়াতকৃত আয়াতটি যথা আল্লাহ ব্যবসাকে হালাল ও সুদকে হারাম করেছেন। মহান আল্লাহ তায়ালা এ আয়াতটি দ্বারা কঠোর হুশিয়ারি দিয়েছেন, তিনি বলেন, আর আল্লাহ ব্যবসায় হালাল করেছেন এবং সুদ হারাম করেছেন। (সূরা আল-বাকারা: ১৭৫)। এ সম্পর্কে তিনি আরো বলেন, যার নিকট তার প্রতিপালকের পক্ষ হতে উপদেশবাণী পৌঁছানো এবং সে বিরত হলো পূর্বে যা (সুদের আদান-প্রদান) হয়ে গেছে, তা তারই, তার বিষয় আল্লাহর জিম্মায় এবং যারা আবার আরম্ভ করবে তারাই জাহান্নামের বাসিন্দা, তাতে তারা চিরকাল থাকবে। সুতরাং ড. ছিদ্দিকুর রহমান কর্তৃক তিলাওয়াতকৃত আয়াতটি দ্বারা সুদকে হারাম আর ব্যবসাকে হালাল করেছেন।"
        },
        {
          "label": "ঘ",
          "question": "ডা. ছিদ্দিকুর রহমানের বক্তব্যটি বিশ্লেষণ করো।",
          "explanation": "ড. ছিদ্দিকুর রহমানের বক্তব্যটি যথা সুদের অভিশাপ থেকে মুসলমানদের রক্ষার ক্ষেত্রে ইসলামি ব্যাংকিং গুরুত্বপূর্ণ ভূমিকা পালন করে। যে ব্যাংকিং ব্যবস্থায় সমস্ত কার্যক্রম তথা পুঁজি সংগ্রহ, অর্থ বিনিয়োগ ক্রয়- বিক্রয়, জনা গ্রহণ, লভ্যাংশ প্রদান ইত্যাদি ইসলামি শরিয়তের আলোকে পরিচালিত হয় তাকে ইসলামি ব্যাংকিং বলে। ইসলামি ব্যাংকিং ব্যবস্থায় সব রকমের লেনদেন সুদমুক্ত। এতে করে সুদের লেনদেন থেকে বিরত থাকায় ইসলামি ব্যাংক বড় ভূমিকা পালন করে। যা ড. ছিদ্দিকুর রহমানের বক্তব্যেও ফুটে ওঠেছে। উদ্দীপকে ড. ছিদ্দিকুর রহমান বক্তব্যে বলেন, সুদ একটি শোষণের হাতিয়ার। সুদ দরিদ্রকে আরও দরিদ্র করে। সুদের অভিশাপ থেকে মুসলমানদের রক্ষার ক্ষেত্রে ইসলামি ব্যাংক গুরুত্বপূর্ণ ভূমিকা পালন করে। তার এ বক্তব্যটি সঠিক। কেননা ইসলামি ব্যাংকিং ইসলামি নীতি ও আদর্শের ভিত্তিতে পরিচালিত ব্যাংকিং ব্যবস্থা। এটি অর্থনৈতিক ক্ষেত্রে সুদি লেনদেনকে নিরুৎসাহিত করে এবং শরিয়ত মোতাবেক ব্যবসা-বাণিজ্য করাকে উৎসাহিত করে। এ প্রসঙ্গে আল্লাহ তায়ালা বলেন, 'আল্লাহ ব্যবসাকে হালাল এবং সুদকে হারাম করেছেন' (সূরা আল-বাকারা: ২৭৫)। তাছাড়া ইসলামি ব্যাংকের মূল উদ্দেশ্য মুনাফা অর্জন নয়, বরং ব্যক্তি ও সমাজের কল্যাণ সাধন। ইসলামি ব্যাংকিং সুদকে নিরুৎসাহিত করে ব্যবসাকে বৈধতা দেয়। এর মূল উদ্দেশ্য হলো ব্যবসার মাধ্যমে মুনাফা অর্জনের ক্ষেত্রে জনকল্যাণ নিশ্চিত করা। তাই বলা যায়, ইসলামি ব্যাংকিং লাভ বা সুদ নয়, বরং জনগণ ও দেশের কল্যাণের স্বার্থেই তাদের কার্যক্রম পরিচালনা করে। তাই পরিশেষে বোঝা যায় যে, ড. ছিদ্দিকুর রহমানের বক্তব্যটি সঠিক আমাদের সকলের উচিত সুদি কারবার বর্জন করে জীবন পরিচালনা করা।"
        }
      ]
    },
    {
      "number": "7",
      "uddipok": "জনাব আরাফাত একজন উচ্চপদস্থ কর্মকর্তা। তিনি নিয়মিত সালাতসহ ইসলামের অন্যান্য বিধানাবলি পালন করে থাকেন। কিন্তু ঘুষ নেওয়া ছাড়া তিনি অফিসের ফাইল সই করেন না। স্থানীয় মসজিদের ইমাম সাহেব বিষয়টি জানার পর মন্তব্য করলেন, 'ইবাদতের পূর্বশর্ত হলো বৈধ উপার্জন।'",
      "tag": "GCPC 23",
      "sub_questions": [
        {
          "label": "ক",
          "question": "সবর শব্দের অর্থ কী?",
          "explanation": "সবর শব্দের অর্থ ধৈর্যধারণ করা।"
        },
        {
          "label": "খ",
          "question": "ইমান ও কুফরের মধ্যে পার্থক্য হলো নামাজ ছেড়ে দেওয়া'- ব্যাখ্যা করো।",
          "explanation": "ইমান ও কুফরের মধ্যে পার্থক্যকারী অন্যতম মানদণ্ড হলো নামাজ। ইসলামের পাঁচটি স্তম্ভের মধ্যে নামাজ দ্বিতীয়। এটি ইসলামের সবচেয়ে গুরুত্বপূর্ণ ইবাদত। দৈনিক পাঁচ ওয়াক্ত নামাজ আদায় করা প্রত্যেক মুমিন ব্যক্তির ওপর ফরজ। এ সম্পর্কে আল্লাহ বলেন, 'নিশ্চয়ই নির্ধারিত সময়ে সালাত আদায় করা মুমিনদের ওপর ফরজ' (সুরা আন নিসা: ১০৩)। এটি এমন এক মৌলিক ইবাদত যার মাধ্যমে ইমান ও কুফরের মধ্যে পার্থক্য নির্ণয় করা যায়। রাসুল (স) বলেন, 'ইমান ও কুফরের মধ্যে পার্থক্যকারী হলো সালাত' (মুসলিম)। যে ব্যক্তি সঠিকভাবে নামাজ আদায় করে সে মুমিন। আর নামাজ আদায় না করা কুফরি হিসেবে বিবেচিত হয়। রাসূল (স) বলেন, 'যে ব্যক্তি ইচ্ছাকৃতভাবে নামাজ ছেড়ে দিলো, সে যেন কুফরি করলো' (সহিহ ইবন হিব্বান)।"
        },
        {
          "label": "গ",
          "question": "উদ্দীপকের জনাব আরাফাতের উপার্জন কীরূপ? ব্যাখ্যা করো।",
          "explanation": "উদ্দীপকের জনাব আরাফাতের উপার্জন হলো ঘুষ, যা হারাম হিসেবে বিবেচিত। ঘুষ একটি জঘন্যতম সামাজিক অনাচার। যে বস্তু বা বিষয় লাভের অধিকার ব্যক্তির নেই সে যদি দায়িত্বশীল কর্তৃপক্ষকে কোনো কিছু দেওয়ার মাধ্যমে সে অধিকার লাভ করে তাহলে তা ঘুষ বলে বিবেচিত হবে। ঘুষ শুধু অর্থের লেনদেন নয়, বরং অন্যায় সুবিধা নেওয়ার জন্য যা কিছু দেওয়া হয় তা ঘুষের পর্যায়ভুক্ত। অর্থ উপার্জনের ক্ষেত্রে এটি একটি হারাম পন্থা। মুমিনদের জন্য ঘুষ লেনদেন ইসলামে নিষেধ করা হয়েছে। কিন্তু আরাফাতের কর্মকান্ডের মধ্যে এ বিষয়টি পাওয়া যায়। উদ্দীপকের জনাব আরাফাত একজন উচ্চপদস্থ কর্মকর্তা। তিনি নিয়মিত সালাতসহ ইসলামের অন্যান্য বিধান পালন করলেও ঘুষ ছাড়া অফিসের ফাইল সই করেন না। অর্থাৎ তিনি ঘুষের বিনিময়ে কাজ করেন। অফিসের ফাইল সই করার বিনিময়ে তিনি যে ঘুষ নেন তা সম্পূর্ণ হারাম উপার্জন। আল্লাহ বলেন, 'বলুন মুহাম্মদ (স), হারাম ও অপবিত্র জীবিকা এবং পবিত্র জীবিকা সমান নয়। যদিও হারামের আধিক্য তোমাদের বিস্মিত করে। অতএব, হে বুদ্ধিমানগণ, আল্লাহকে ভয় কর' (সুরা আল মায়িদা: ১০০)। সুতরাং জনাব আরাফাত অফিসের ফাইল সই করার কারণে তিনি পৃথিবীতে অসম্মানিত হবেন এবং পরকালে কঠোর শাস্তি পাবেন।"
        },
        {
          "label": "ঘ",
          "question": "ইমাম সাহেবের মন্তব্যের যথার্থতা মূল্যায়ন, করো।",
          "explanation": "'ইবাদতের পূর্বশর্ত হলো বৈধ উপার্জন'- ইমাম সাহেবের এ মন্তব্য যথার্থ। আল্লাহ তায়ালা মানুষকে সৃষ্টি করেছেন কেবল তাঁর ইবাদতের, জন্য। আর হালাল উপার্জন ছাড়া কোনো ইবাদত আল্লাহর কাছে গ্রহণযোগ্য নয়। অর্থাৎ ইবাদত কবুল হওয়ার প্রধান পূর্বশর্ত হলো হালাল বা বৈধ উপার্জন। হারাম খাদ্য খেয়ে ইবাদত করলে তা আল্লাহর কাছে কবুল হয় না। রাসুল (স) বলেন, 'মানুষ দীর্ঘপথ অতিক্রম করে (কাবায় আসে দোয়া কবুলের আশায়) অবিন্যস্ত চুলে ধূলি ধূসরিত অবস্থায় আকাশের দিকে দু'হাত তুলে ধরে বার বার বলতে থাকে, হে আমার প্রতিপালক। হে আমার রব! অথচ তার খাবার হারাম, তার পানীয় হারাম, হারাম তার পোশাক, এমনকি সে লালিত-পালিত হয়েছে হারামভাবে। এমন ব্যক্তির দোয়া কীভাবে কবুল হবে?' তিনি আরো বলেন, 'যে গোশত হারাম জীবিকা দ্বারা গঠিত তা বেহেশতে প্রবেশ করবে না।' হারাম উপার্জন ইসলামি বিধানের পরিপন্থি। তাই ইমাম সাহেবের মন্তব্যটি যৌক্তিক। উদ্দীপকের জনাব আরাফাত নিয়মিত সালাতসহ ইসলামের অন্যান্য বিধান পালন করলেও তিনি ঘুষের মাধ্যমে অর্থ উপার্জন করেন। অর্থাৎ তিনি হারাম উপার্জন দিয়ে জীবিকা নির্বাহ করেন। এ কারণে তার ইবাদত আল্লাহর কাছে কবুল হবে না। তাই ইমাম সাহেব মন্তব্য করেছেন, 'ইবাদতের পূর্বশর্ত হলো বৈধ উপার্জন।' প্রকৃতপক্ষে ইবাদতের মাধ্যমে আল্লাহ তায়ালার সন্তুষ্টি অর্জন করতে হলে হালাল উপার্জন দিয়ে জীবিকা নির্বাহ করতে হবে। অন্যথায় আমাদের ইবাদত আল্লাহর কাছে কবুল হবে না। সুতরাং বলা যায়, ইমাম সাহেবের মন্তব্যটি যথার্থ।"
        }
      ]
    },
    {
      "number": "8",
      "uddipok": "মকবুল সাহেব একজন অর্থনীতিবিদ। তিনি ইসলাম ও প্রচলিত অর্থব্যবস্থার উপর গবেষণা করে উপলব্ধি করেন যে, ইসলামি অর্থব্যবস্থাই কল্যানমুখী। সম্পদের সুষম বন্টননীতি, জাকাত ও উশর বিদ্যমান থাকায় তিনি এ অবস্থার প্রতি আকৃষ্ট হন।",
      "tag": "GCPC 23",
      "sub_questions": [
        {
          "label": "ক",
          "question": "ইসলামি অর্থনীতি কী?",
          "explanation": "যে অর্থব্যবস্থা মানুষের সম্পদ উপার্জন, বণ্টন ও ব্যয়ের ক্ষেত্রে কুরআন-সুন্নাহের নির্দেশনা অনুযায়ী পরিচালিত হয় তাকে ইসলামি অর্থনীতি বলে।"
        },
        {
          "label": "খ",
          "question": "ইসলামি অর্থব্যবস্থার বৈশিষ্ট্যগুলো কী কী?",
          "explanation": "ইসলামি অর্থব্যবস্থা এক আদর্শিক অর্থব্যবস্থা। ইসলামি অর্থব্যবস্থা সর্বদা মানুষের কল্যাণে নিয়োজিত। এ অর্থব্যবস্থার মূল লক্ষ্য কেবল পৃথিবীর অর্থনৈতিক সমস্যা সমাধান এবং এ ব্যবস্থা মানুষের পরকালের মুক্তিও নিশ্চিত করে। এ অর্থব্যবস্থার অন্যতম বৈশিষ্ট্য হলো, এটি জাকাতভিত্তিক, সুদমুক্ত, ইসলামি শরিয়াভিত্তিক, সম্পদের মালিকানা আল্লাহর এবং হালাল-হারাম নির্ধারণ ইত্যাদি।"
        },
        {
          "label": "গ",
          "question": "উদ্দীপকে মকবুল সাহেবের গবেষণার দুটি অর্থব্যবস্থার তুলনামূলক পর্যালোচনা করো।",
          "explanation": "উদ্দীপকে উল্লেখিত, ইসলামি অর্থব্যবস্থার সাথে প্রচলিত অর্থব্যবস্থার অনেক পার্থক্য রয়েছে। মানুষের আর্থিক জীবনপ্রণালির বিশ্লেষণ এবং অর্থনৈতিক জীবন পরিচালনা ও নিয়ন্ত্রণের সুনির্দিষ্ট ব্যবস্থাপনাই হলো প্রচলিত অর্থব্যবস্থা। আর ইসলামি অর্থব্যবস্থা হলো- ইসলামি শরিয়তের দৃষ্টিতে মানুষের অর্থনৈতিক সমস্যা ও তার আচরণ বিশ্লেষণ ও অধ্যয়নকে বোঝায়। প্রচলিত অর্থব্যবস্থার সাথে ইসলামি অর্থব্যবস্থার বিস্তর পার্থক্য রয়েছে। প্রচলিত অর্থনীতিতে অর্থের মালিকানা জনগণের আর ইসলামি অর্থনীতিতে অর্থের মালিকানা আল্লাহর। প্রচলিত অর্থনীতি সুদভিত্তিক কিন্তু ইসলামি অর্থনীতি সুদমুক্ত, প্রচলিত অর্থনীতি সর্বদা মানুষের কল্যাণে নিয়োজিত নয়। কিন্তু ইসলামি অর্থনীতি সর্বদা মানুষের কল্যাণে নিয়োজিত। প্রচলিত 'অর্থব্যবস্থা জাকাতভিত্তিক নয়। কিন্তু ইসলামি অর্থব্যবস্থা জাকাতভিত্তিক। তাই বলা যায়, ইসলামি অর্থব্যবস্থার সাথে উদ্দীপকে প্রচলিত উল্লেখিত অর্থব্যবস্থার পার্থক্য রয়েছে।"
        },
        {
          "label": "ঘ",
          "question": "ইসলামি অর্থব্যবস্থার ব্যাপারে মকবুল সাহেবের দৃষ্টিভঙ্গি মূল্যায়ন করো।",
          "explanation": "ইসলামি অর্থব্যবস্থার ব্যাপারে মকবুল সাহেবের দৃষ্টিভঙ্গি যথার্থ। ইসলামি অর্থনীতি বর্তমান বিশ্বে প্রচলিত পুঁজিবাদ ও সমাজতান্ত্রিক অর্থব্যবস্থার সম্পূর্ণ বিপরীতধর্মী শোষণমুক্ত জনকল্যাণকর এক আদর্শ ! অর্থব্যবস্থা। অর্থ সম্পদ সম্পর্কীয় সব ক্ষেত্রে এর আদর্শিক চেতনা রয়েছে। এ অর্থব্যবস্থা মানুষের কল্যাণে নিয়োজিত রয়েছে। ইসলামি অর্থব্যবস্থার মূল লক্ষ্য শুধু মানুষের দুনিয়াতে জীবনের অর্থনৈতিক সমস্যার সমাধান নয় বরং এ ব্যবস্থা মানুষের পরকালীন মুক্তিও নিশ্চিত করে। এ কারণে মকবুল সাহেব ইসলামি অর্থব্যবস্থার প্রতি আকৃষ্ট হন। ইসলামি অর্থব্যবস্থা পুরোপুরি ইসলামি শরিয়াভিত্তিক। এ অর্থব্যবস্থার রয়েছে সুষ্ঠু উৎপাদন ও উপার্জননীতি, ব্যয়নীতি, বন্টননীতি ও সঞ্চয়নীতি। ইসলামি অর্থব্যবস্থা জাকাতভিত্তিক ও সুদমুক্ত। এ অর্থব্যবস্থায় সম্পদের মালিকানা আল্লাহর। এ অর্থব্যবস্থায় অর্থ সম্পর্কীয় সকল কার্যক্রমের সাথে ন্যায়, নিষ্ঠা ও সুবিচার এবং ইহসান বা সদাচার সম্পৃক্ত। ধনী-গরিব, নির্যাতিত, বদ্যিত, শোষিতদের স্বার্থরক্ষায় এ অর্থব্যবস্থা বিশেষ ভূমিকা পালন করে। তাই বলা যায় যে, ইসলামি অর্থব্যবস্থা হলো একটি সর্বজনীন ও আদর্শিক অর্থব্যবস্থা। ফলে মকবুল সাহেবের দৃষ্টিভঙ্গি বাস্তবসম্মত।"
        }
      ]
    },
    {
      "number": "9",
      "uddipok": "রমেশ সন্ত্রন্ত্রীদের দ্বারা আক্রান্ত হয়। হাবীব নামক একজন মুসলিম যুবক। তাকে বাঁচানোর জন্য এগিয়ে যায়, এতে হাবীব কিছুটা আহত হয়, তবে সন্ত্রাসীদের হাত থেকে তাকে বাঁচাতে সক্ষম হয়। এই বিষয় জেনে মাওলানা কামাল উদ্দিন বলেন-হাবীব নিঃসন্দেহে একটি ভ্রাতৃত্ব প্রতিষ্ঠা করেছে এবং মহৎকাজ করেছে। তবে ইসলামি ভ্রাতৃত্ব মানবতার জন্য শান্তির বার্তা বয়ে আনে।",
      "tag": "GCPC 23",
      "sub_questions": [
        {
          "label": "ক",
          "question": "ভ্রাতৃত্বের আরবি প্রতিশব্দ কী?",
          "explanation": "ভাতৃত্বের আরবি প্রতিশব্দ উখওয়াত।"
        },
        {
          "label": "খ",
          "question": "'মদিনা সনদ ইসলামে সাম্প্রদায়িক সম্প্রীতির অন্যতম উদাহরণ'- ব্যাখ্যা করো।",
          "explanation": "মদিনা সনদ ইসলামে সাম্প্রদায়িক সম্প্রীতির অন্যতম উদাহরণ। -মদিনা সনদ পৃথিবীর ইতিহাসে প্রথম লিখিত সংবিধান। আল্লাহর নির্দেশে রাসুল (স) ৬২২ খ্রিস্টাব্দে মক্কা থেকে মদিনায় হিজরত করেন। সেখানকার খ্রিস্টান, ইহুদি, পৌত্তলিক সবাই বিভিন্ন গোত্রে বিভক্ত এবং পারস্পরিক না হিংসা-বিদ্বেষ ও হানাহানিতে লিপ্ত ছিল। তাই তিনি সব নাগরিকের মধ্যে জ্য সম্প্রীতি ও সৌহার্দ প্রতিষ্ঠা এবং মদিনার নিরাপত্তা নিশ্চিত করার লক্ষ্যে । সেখানে বসবাসকারী বিভিন্ন সম্প্রদায়ের মধ্যে সর্বসম্মত কয়েকটি নীতিমালার ভিত্তিতে একটি ঐতিহাসিক চুক্তি সম্পাদন করেন, যা ইসলামে সাম্প্রদায়িক সম্প্রীতির অন্যতম উদাহরণ হয়ে রয়েছে।"
        },
        {
          "label": "গ",
          "question": "হাবীবের আচরণে কোন ভ্রাতৃত্ববোধের বহিঃপ্রকাশ ঘটেছে? ব্যাখ্যা করো",
          "explanation": "হাবীবের আচরণে ইসলামি ভ্রাতৃত্ববোধের বহিঃপ্রকাশ পেয়েছে। ইসলামি ভ্রাতৃত্ব মুসলমানদের পরস্পরকে নিবিড় ভালোবাসা ও উপলব্ধিতে আবন্ধ করে। রাসুল (স) বলেছেন, মুমিনদেরকে তুমি তাদের পারস্পরিক দয়া প্রদর্শন এবং ভালোবাসা ও সহানুভূতি দেখানোর ব্যাপারে একই দেহের মতো দেখবে। ইসলামি ভ্রাতৃত্বের এই অনুপম উপলব্ধির গুণই হাবীবের আচরণে প্রকাশ পেয়েছে। ব উদ্দীপকে হাবীব একজন মুসলিম যুবককে বাঁচানোর জন্য এগিয়ে আসে। যা ইসলামি ভ্রাতৃত্ব প্রকাশ পায়। কেননা এক মুসলমান বিপদে পড়লে অপর মুসলমান এগিয়ে যাবে ও সাহায্য করবে, প্রয়োজনে তৃতীয় পক্ষের সাহায্য কামনা করবে এটি ইসলামি ভ্রাতৃত্বের দাবি। বিশ্বভ্রাতৃত্ব যেমন দেশের সীমানা মানে না তেমনি ইসলামি ভ্রাতৃত্বেও দেশ, কাল বা বর্ণ বা হ অঞ্চল কোনো গুরুত্ব পায় না, বরং এর সাথে যুক্ত হয় দায়িত্বশীলতা। এভাবে বিশ্বভ্রাতৃত্বের চেয়েও ব্যাপক এবং দায়িত্বশীল ভ্রাতৃত্ব সৃষ্টিতে প্রত্যক্ষ ভূমিকা রেখে ইসলামি উখওয়াত বা ভ্রাতৃত্ব তার গুরুত্ব প্রমাণ করে। সুতরাং হাবীবের আচরণে ইসলামি ভ্রাতৃত্ববোধের বহিঃপ্রকাশ ঘটেছে।"
        },
        {
          "label": "ঘ",
          "question": "মাওলানা কামাল উদ্দীনের বক্তব্যের শেষের অংশটুকু ইসলামের আলোকে বিশ্লেষণ করো।",
          "explanation": "মাওলানা কামাল উদ্দীনের বক্তব্যের শেষের অংশটুকু অর্থাৎ ইসলামি ভ্রাতৃত্ব মানবতার জন্য শান্তির বার্তা বয়ে আনে। ইসলামি উখওয়াত হলো পরস্পরের মধ্যে হৃদ্যতা ও আন্তরিকতার সম্পর্ক। এটি বিশ্বভ্রাতৃত্বেরই এক বিশেষ রূপ। ইসলামি উখওয়াতের কারণে পৃথিবীর সকল মানুষ এক সুমহান আদর্শিক ভ্রাতৃত্বের বন্ধনে আবদ্ধ হতে পারে মুসলিমদেরকে ভালোবাসা, সৌহার্দ্য ও সম্প্রীতির বন্ধনে আবদ্ধ করে। তাদের সম্পর্ক দেখে মনে হয়, সবাই একই দেহ ও একই প্রাণ। যা কামাল উদ্দীনের বক্তব্যের শেষের অংশে প্রকাশ পেয়েছে। মানবসমাজে শান্তি প্রতিষ্ঠায় ইসলামি উখওয়াত গুরুত্বপূর্ণ ভূমিকা পালন করে। ইসলামি উখওয়াত ও পরস্পরের মধ্যে স্নেহ, মায়া, মমতা ও পারস্পরিক শ্রদ্ধাবোধের ভিত্তিতে না সৌহার্দ্য ও সম্প্রীতি গড়ে তোলে। এটি সমাজে বিরাজমান বিভেদ- বৈষম্য দূর করে সকলের মর্যাদা ও অধিকারের সমতা নিশ্চিত করে। এর মাধ্যমে পারস্পরিক সহযোগিতা বৃদ্ধি পায় এবং সমাজে বসবাসরত মানুষের জীবন, সম্পদ ও সম্ভ্রমের নিরাপত্তা মজবুত হয়। সর্বোপরি ইসলামি উখওয়াত নিবিড় ভালোবাসা ও উপলব্ধিতে মুসলিমদের আবন্ধ করে। রাসুল (স) বলেন, 'মুমিনদের তুমি তাদের পারস্পরিক দয়া প্রদর্শন, ভালোবাসা ও সহানুভূমি দেখানোর ব্যাপারে দেহের মতো দেখবে। তাই পরিশেষে বলা যায়, মাওলানা কামাল উদ্দীনের বক্তব্যের শেষের উক্তিটি সঠিক। আমাদের উচিত ইসলামির ভ্রাতৃত্বের মাধ্যমে জীবন পরিচালনা করা।"
        }
      ]
    },
    {
      "number": "10",
      "uddipok": "জনাব শাহজাহান একজন মুবাল্লিগ। তিনি সর্বাদ নিজেকে ইসলাম প্রচারে নিয়োজিত রেখেছেন। এক্ষেত্রে তার একমাত্র উদ্দেশ্য হলো আল্লাহর সন্তুটি অর্জন করা। কিন্তু তিনি তার প্রতিবেশীদের বিপদে আপদে খোঁজ-খবর নেন না। তাদের পাশে দাঁড়ান না। কারও অসুখ বিসুখ হলে তার সেবায় এগিয়ে আসেন না। জনাব আফজল বললেন, একজন যথার্থ মুবাল্লিগ হওয়ার জন্য যেসব গুণের প্রয়োজন সবই তার মধ্যে থাকতে হবে।",
      "tag": "GCPC 23",
      "sub_questions": [
        {
          "label": "ক",
          "question": "'উম্মাহ' শব্দের অর্থ কী?",
          "explanation": "'উম্মাহ' শব্দের অর্থ দল, গোষ্ঠী, জাতি ইত্যাদি।"
        },
        {
          "label": "খ",
          "question": "মুবাল্লিগকে আমলকারী হতে হবে কেন? ব্যাখ্যা করো।",
          "explanation": "মুবাল্লিগ বা ধর্ম প্রচারকের কথা ফলপ্রসূ হওয়ার জন্য তাকে আমলকারী হতে হবে। একজন মুবাল্লিগ আমলকারী না হলে সাধারণ মানুষ তার কথা গ্রহণ করতে চাইবে না। তার আমল সাধারণ মানুষের ওপর প্রভাবক হিসেবে কাজ করে। তাই মুবাল্লিগের আমল করা জরুরি।"
        },
        {
          "label": "গ",
          "question": "জনাব শাহজাহানের মধ্যে মুবাল্লিগের কোন গুণটির অভাব রয়েছে? ব্যাখ্যা করো।",
          "explanation": "জনাব শাহজাহানের মধ্যে প্রতিবেশীর প্রতি দায়িত্বপালনের গুণের অভাব রয়েছে। প্রতিবেশীর সাথে সদাচরণ মানুষের অনিবার্য দায়িত্ব। খিদমতে খালকের আওতায় মানুষকে তার প্রতিবেশীর প্রয়োজনে এগিয়ে আসতে হবে। তার অসুস্থতা, বিপদ ও অভাবে সাহায্য ও সেবার হাত বাড়াত্ত্বে হবে। এ ব্যাপারে আল্লাহ তায়ালা বলেন, 'তোমরা নিকট প্রতিবেশীর সাথে সদাচরণ করো (সুরা নিসা: ৩৪)। রাসুল (স) বলেন, 'সে ব্যক্তি মুমিন নয় যে পেট ভরে খায় আর তার প্রতিবেশী অনাহারে থাকে।' উদ্দীপকের জনাব শাহজাহানের মধ্যে ইসলাম নির্দেশিত প্রতিবেশীর প্রতি দায়িত্ব-কর্তব্যের অনুভূতি অনুপস্থিত। কারণ তিনি প্রতিবেশীর বিপদ- আপদে খোঁজ-খবর নেন না। তাদের পাশে দাঁড়ায় না। এমনকি কারও অসুখ-বিসুখ হলেও তার সেবায় এগিয়ে আসেন না। তাই বলা যায়, জনাব শাহজাহানের মধ্যে মুবাল্লিগ হওয়ার জন্য যেসব গুণের প্রয়োজন তার একটি গুণের অভাব রয়েছে। আর সেটি হলো প্রতিবেশীর প্রতি দায়িত্ব পালন করি।"
        },
        {
          "label": "ঘ",
          "question": "জনাব আফজলের বক্তব্যের আলোকে মুবাল্লিগের সত্যবাদী ও বিনয়ী হওয়া গুণ দুটি বিশ্লেষণ করো।",
          "explanation": "জনাব আফজলের বক্তব্যের আলোকে মুবাল্লিগের গুণগুলোর মধ্যে সত্যবাদী ও বিনয়ী হওয়ার গুণ দুটি অত্যন্ত গুরুত্বপূর্ণ। একজন সত্যবাদী মুবাল্লিগের গ্রহণযোগ্যতা সমাজে অনেক বেশি। মানুষ যদি তাকে সত্যবাদী হিসেবে বিশ্বাস না করে তার প্রচার কাজ ব্যর্থ হবে। প্রচারক বিশ্বস্ত হলে যেকোনো তথ্য ও লেনদেনে মানুষ তার ওপর আস্থা রাখবে। আল্লাহ তায়ালা বলেন- 'তোমরা সংগত ও ন্যায় কথা বল।' আমাদের প্রিয় নবি মুহাম্মাদ (স) ছিলেন সত্যবাদী ও বিশ্বস্ত। তৎকালীন সমাজে সবাই তাঁকে বিশ্বাস করত। এজন্য তাঁকে 'আল আমিন' উপাধি দেওয়া হয়েছিল। ইসলাম প্রচারে এ মহৎ গুণ প্রভাবক ভূমিকা রেখেছে। সত্যবাদী হবার পাশাপাশি একজন মুবাল্লিগ অত্যন্ত বিনয়ী, নম্র, সদালাপী ও মিষ্টভাষী হবেন। কেননা সাধারণ মানুষ বিনয়ী লোকদের পছন্দ করে। উগ্র, রুক্ষ ও বেআদব মানুষের কথা শোনার আগ্রহ কারও নেই। এজন্যই মুসা (আ) ও যাতুন (আ) কে আল্লাহ তায়ালা নরম সুরে কথা বলার আদেশ দিয়েছেন। সমাজে যারা বিনয়ী তাদের সবাই শ্রদ্ধা করে এবং তাদের দ্বারা অনুপ্রাণিত হয়। এ কারণে মুবাল্লিগ যদি বিনয়ী হন, তাহলে অন্য মানুষ তার আচরণে মুগ্ধ হয়ে তার দাওয়াত গ্রহণ করেন। দাওয়াত বা প্রচারের কাজে মানুষের মাঝে আস্থা তৈরি, গ্রহণযোগ্যতা বৃদ্ধি এবং প্রভাব রাখার জন্য ইসলাম মুবাল্লিগকে সত্যবাদী ও বিনয়ী হবার প্রতি উৎসাহিত করেছে। জনাব আফজলের বক্তব্যেও এর প্রতিফলন ঘটেছে।"
        }
      ]
    },
    {
      "number": "11",
      "uddipok": "জনাব আদনান ও জনাব আমজাদ দু'বন্ধু। কিন্তু দু'জনের মধ্যে কিছু বিপরীত বৈশিষ্ট্য রয়েছে। যেমন জনাব আদনান পশু পাখির যত্ন নেন, গাছ লাগান, আর্তপীড়িতের সেবায় আত্মনিয়োগ করেন। অন্যদিকে জনাব আমজাদ এগুলোকে বাড়তি ঝামেলা মনে করেন এবং এরূপ কাজকে অর্থ ও সময়ের অপচয় ভেবে এড়িয়ে চলেন।",
      "tag": "GCPC 23",
      "sub_questions": [
        {
          "label": "ক",
          "question": "'দাওয়া' শব্দের অর্থ কী?",
          "explanation": "দাওয়া শব্দের অর্থ আহ্বান করা, ডাকা।"
        },
        {
          "label": "খ",
          "question": "দাঈ-এর কথা ও কাজে মিল থাকতে হবে কেন?",
          "explanation": "মানুষের কাছে গ্রহণযোগ্যতার জন্য দাঈ এর কথায় ও কাজে মিল থাকতে হবে। দাঈ এমন ব্যক্তি যিনি মানুষের কাছে ইসলামের আদর্শ পৌঁছে দেন। তাই তার কথা ও কাজ এমন হতে হয় যাতে অন্যের কাছে গ্রহণযোগ্য ও বিশ্বাসযোগ্য হয়। যে গুণ নিজের মধ্যে অনুপস্থিত সে গুণ অন্যের মধ্যে প্রতিস্থাপনের আহ্বান করলে তা কারও কাছে গ্রহণযোগ্য হয় না। এ কারণে দাঈ যা বলবেন, তা করে দেখাবেন। তার কোনো কাজই তার কথার বিপরীত বা উল্টো হবে না। কেননা তার মাধ্যমেই সাধারণ মানুষ ইসলাম সম্পর্কে প্রকৃত জ্ঞান লাভ করবে।"
        },
        {
          "label": "গ",
          "question": "জনাব আমজাদের এরূপ মনোভাব কীসের পরিপন্থি? ব্যাখ্যা করো।",
          "explanation": "জনাব আমজাদের সৃষ্টির সেবা সম্পর্কে নেতিবাচক মনোভাব ইসলামের পরিপন্থী। খিদমতে খালক হলো সৃষ্টিজগতের সেবা। আল্লাহ তাআলা মানুষের কল্যাণের জন্য এ পৃথিবীতে অসংখ্য জীবজন্তু ও প্রাকৃতিক উপাদান, সৃষ্টি করেছেন। সৃষ্টির সেরা জীব হিসেবে এসব সৃষ্টির আদর-যত্ন, লালন-পালন ও সংরক্ষণ করাই খিদমতে খালক। যেমন- আর্তপীড়িতের সেবা করা, ইয়াতিমের প্রতি সদাচরণ করা, পশু-পাখির যত্ন নেওয়া, বৃক্ষরোপণ ও এর পরিচর্যা করা প্রভৃতি খিদমতে খালকের অন্তর্ভুক্ত। আল্লাহর ইবাদত করা যেমন মানুষের কর্তব্য, তেমনি আল্লাহর সৃষ্টির প্রতি সদাচরণ করাও প্রতিটি মানুষের কর্তব্য। কিন্তু জনাব আমজাদ সৃষ্টির সেবা করাকে ঝামেলা মনে করেন। উদ্দীপকে আমজাদ গাছ লাগানো, আর্তপীড়িতের সেবা প্রভৃতি কাজকে ঝামেলা এবং অর্থ ও সময়ের অপচয় মনে করেন। তার এ ধরনের মনোভাব ইসলামি আদর্শের পরিপন্থী। ইসলামে খিদমতে খালক বা সৃষ্টির সেবার গুরুত্ব অপরিসীম। রাসুল (স) বলেন, 'সমগ্র সৃষ্টি আল্লাহর পরিজন।' আল্লাহর কাছে সে ব্যক্তি সবচেয়ে প্রিয় যে তার পরিজনের প্রতি বেশি অনুগ্রহশীল' (বায়হাকি)। ইসলামে গাছপালা ও ফসল জন্মানোর প্রতি গুরুত্ব দেওয়ার পাশাপাশি তা সংরক্ষণ করতে বলা হয়েছে। সুতরাং সৃষ্টির সেবা সম্পর্কে জনাব আমজাদের নেতিবাচক মনোভাব ইসলাম সম্মত নয়।"
        },
        {
          "label": "ঘ",
          "question": "জনাব আদনানের বৃক্ষরোপণ পরিবেশ রক্ষায় গুরুত্বপূর্ণ ভূমিকা পালন করবে-বিশ্লেষণ করো।",
          "explanation": "জনাব আদনানের 'বৃক্ষরোপণ' পরিবেশ রক্ষায় গুরুত্বপূর্ণ ভূমিকা পালন করবে। বৃদ্ধ পরিবেশের অন্যতম প্রধান উপাদান। বৃক্ষ না থাকলে কোনো প্রাণী বেঁচে থাকতে পারতো না। কারণ বৃক্ষ থেকেই আমরা অক্সিজেন গ্রহণ করি। আবার আমাদের থেকে নির্গত শ্বাস কার্বন ডাই-অক্সাইড বৃক্ষ গ্রহণ করে। প্রাকৃতিক ভারসাম্য রক্ষা, জ্বালানি, ফল, ফুল ও কাঠ প্রদান এবং বিভিন্ন প্রাকৃতিক দুর্যোগ প্রতিরোধে বৃক্ষ গুরুত্বপূর্ণ ভূমিকা রাখে। তাছাড়া নৈসর্গিক ও প্রাকৃতিক পরিবেশ সুন্দর জীবনযাপনের জন্যে অনিবার্য। তাই জনাব আদনানের কার্যক্রম অবশ্যই প্রশংসার দাবিদার। উদ্দীপকে জনাব আদনান পশু-পাখির যেমন যত্ন নেন এর সাথে সাথে গাছও লাগান। আদনান সাহেবের এ কর্মের মাধ্যমে শুধু পরিবেশ রক্ষায়ই ভূমিকা রাখেন না বরং এর মাধ্যমে তিনি ইসলামি বিধানও পালন করেন। কারণ ইসলামে গাছপালা ও ফসল জন্মানোর পাশাপাশি তা সংরক্ষণের প্রতিও গুরুত্বারোপ করা হয়েছে। কেননা মহানবি (স) বলেছেন, যাদ নিশ্চিতভাবে জানো যে, কিয়ামত এসে গেছে, তখন হাতে যদি একটি গাছের চারা থাকে যা রোপণ করা যায়, তবে সেই চারাটি লাগাবে। (বুখারি) তাই পরিশেষে বলা যায়, জনাব আদনানের 'বৃক্ষরোপণ' পরিবেশ রক্ষায় গুরুত্বপূর্ণ ভূমিকা পালন করবে। আমাদের সকলের উচিত বৃক্ষরোপণ করে পরিবেশ রক্ষায় ভূমিকা রাখা।"
        }
      ]
    }
  ]
}