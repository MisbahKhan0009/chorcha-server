{
  "title": "বগুড়া ক্যান্টনমেন্ট কলেজ ২০২৫",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "শ্রেণিকক্ষে শিক্ষক ইসলাম শিক্ষার গুরুত্বসমূহ সম্পর্কে পাঠদানকালে এই শিক্ষার বিভিন্ন দিক নিয়ে আলোচনা করেন। বিশেষকরে তিনি এই শিক্ষা ব্যবস্থার গুরুত্ব ও বৈশিষ্ট্য নিয়ে বিস্তারিত আলোচনা পেশ করেন।",
      "tag": "BCPC 25",
      "sub_questions": [
        {
          "label": "ক",
          "question": "",
          "explanation": "শিক্ষা অর্থ- অভ্যাস; অনুশীলন ও চর্চার মাধ্যমে কোনো বিষয় আয়ত্তে নেওয়া।"
        },
        {
          "label": "খ",
          "question": "",
          "explanation": "যে শিক্ষাব্যবস্থায় ইসলামকে একটি পরিপূর্ণ জীবনাদর্শ হিসেবে শিক্ষা দেওয়ার ব্যবস্থা থাকে তাকে ইসলামি শিক্ষা বলে। ইসলামি শিক্ষা ব্যবস্থায় ইসলামি নীতিমালা, অনুশাসন ও বিধি মোতাবেক মানুষের জ্ঞান, কর্মদক্ষতা, চরিত্র ও মানসিক বিকাশের শিক্ষা দেওয়া হয়। এ শিক্ষা একজন শিক্ষার্থীর মন-মানসিকতা এমনভাবে গড়ে তোলে, যাতে সে ইসলামের আদর্শে জীবনের সামগ্রিক কর্মকান্ড পরিচালনা করার যোগ্যতা অর্জন করে।"
        },
        {
          "label": "গ",
          "question": "",
          "explanation": "উদ্দীপকে বর্ণিত বিষয়ে শিক্ষক ইসলাম শিক্ষার গুরুত্ব সম্পর্কে ইহকালীন কল্যাণ ও পরকালীন মুক্তির বিষয়গুলো আলোচনা করতে পারেন। ইসলামি শিক্ষাব্যবস্থায় ইসলামকে একটি পরিপূর্ণ জীবনব্যবস্থা হিসেবে শিক্ষা দেওয়া হয়। ইসলামকে সঠিকভাবে জানা এবং তা মানার মাধ্যমে মহান আল্লাহর সন্তুষ্টি অর্জন করাই হলো এ শিক্ষার মূল উদ্দেশ্য। ইসলাম শিক্ষা ব্যক্তির পার্থিব ও পরকালীন জীবনকে সমান গুরুত্ব দিয়ে উভয় জীবনের জন্য কাজ করার নির্দেশনা দিয়েছে। এ শিক্ষা দুনিয়াকে আখিরাতের শস্যক্ষেত্র বলা হয়েছে। ইসলাম শিক্ষার মাধ্যমে ইহকালে শান্তি ও পরকালের নাজাত লাভ করা যায়। যা উদ্দীপকের শিক্ষকের আলোচনায় উঠে আসতে পারে। উদ্দীপকে দেখা যায়, শ্রেণিকক্ষে শিক্ষক ইসলাম শিক্ষার গুরুত্বসমূহ সম্পর্কে পাঠদানকালে ইসলাম শিক্ষার বিভিন্ন দিক নিয়ে আলোচনা করেন। বিশেষ করে তিনি এ শিক্ষার গুরুত্ব ও বৈশিষ্ট্য নিয়ে বিস্তারিত আলোচনা পেশ করেন। প্রকৃতপক্ষে ইসলামি শিক্ষা ছাড়া কোনো শিক্ষাব্যবস্থায় মানুষের অন্তরে মানবতা, আল্লাহভীতি ও আল্লাহর প্রতি নিরঙ্কুশ আনুগত্য জন্মে না। আর এ শিক্ষা আল্লাহ তায়ালা ফরজ করে দিয়েছেন। রাসুল (স) বলেন, \"জ্ঞানান্বেষণ প্রত্যেক মুসলিমের (নর-নারীর) উপর ফরজ (সুনানে ইবনে মাজাহ)\"। ইসলাম শিক্ষা মানুষের শ্রেষ্ঠত্ব ও মর্যাদার মাপকাঠি। আল্লাহ ও তাঁর রাসুল (স)-এর নির্দেশনা অনুযায়ী পরিপূর্ণভাবে মুমিনের জীবন নির্বাহের ক্ষেত্রেও ইসলাম শিক্ষা গুরুত্বপূর্ণ। যা উদ্দীপকের বর্ণিত শিক্ষক আলোচনা করতে পারেন।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত বিষয় তথা ইসলাম শিক্ষা এক অনন্য বৈশিষ্ট্যের অধিকারী। ইসলাম সম্পর্কে প্রয়োজনীয় জ্ঞান লাভ করার শিক্ষাই ইসলাম শিক্ষা। ইসলাম শিক্ষা ওহিভিত্তিক, কুরআন-সুন্নাহ ভিত্তিক, রিসালাত ভিত্তিক, আদর্শিক শিক্ষা, তাকওয়াভিত্তিক শিক্ষা, চিরপ্রগতিশীল, নির্ভুল, সর্বজনীন, চরিত্র গঠনমূলক ও পূর্ণাঙ্গ ইত্যাদি বৈশিষ্ট্যের অধিকারী। উদ্দীপকে ইসলামি শিক্ষা ব্যবস্থার বৈশিষ্ট্য নিয়ে বিস্তারিত আলোচনা করা হয়েছে। ইসলাম শিক্ষা একটি আদর্শিক শিক্ষা এ শিক্ষা ইসলামি আদর্শিক চেতনায় উদ্বুদ্ধ করে মানুষের কথা ও কাজ পরিশুদ্ধ করে। ইসলাম শিক্ষা মূলত নৈতিক শিক্ষা। এ শিক্ষা মানুষকে সত্য, সুন্দর ও ন্যায়ের পথে পরিচালিত করে। ইসলাম শিক্ষার আরেকটি বৈশিষ্ট্য হলো এটি নির্ভুল ও সন্দেহমুক্ত। এ শিক্ষার প্রধান উৎস কুরআন সম্পর্কে আল্লাহ বলেছেন, 'এটা সেই কিতাব যাতে কোনো সন্দেহ নেই' (সুরা আল-বাকারা: ২)। নারী-পুরুষ তথা সব মানুষের জন্য এ শিক্ষার দ্বার উন্মুক্ত। মহানবি (স) বলেছেন, ইসলামি জ্ঞান (ইলম) অন্বেষণ করা প্রত্যেক মুসলিম নর-নারীর ওপর ফরজ (ইবনে মাজাহ)। এ শিক্ষা চরিত্র গঠনমূলক শিক্ষা। এ শিক্ষার প্রধান শিক্ষক ও বাস্তবায়নকারী হলেন মহানবি (স)। তিনি এ শিক্ষার মাধ্যমে গোটা মুসলিম জাতির চরিত্র গঠনে নিরলস প্রয়াস চালিয়েছেন। পরিশেষে বলা যায়, ইসলামি 'নীতিমালা, অনুশাসন ও বিধি মোতাবেক জীবনযাপন করতে হলে ইসলাম শিক্ষার বৈশিষ্ট্য সম্পর্কে আমাদের অবগত হওয়া প্রয়োজন।"
        }
      ]
    },
    {
      "number": "2",
      "uddipok": "মুসলিম জাতির জাতীয় জীবনে ইসলামি সংস্কৃতির গুরুত্ব অপরিসীম। কেননা এর রয়েছে স্বাতন্ত্র স্বকীয়তা, পরিচিতি, বিভিন্ন দিক ও বিভাগ। সেই সাথে এর রয়েছে জীবনঘনিষ্ঠ বিজ্ঞান সম্মত ব্যবহারিক দিক।",
      "tag": "BCPC 25",
      "sub_questions": [
        {
          "label": "ক",
          "question": "",
          "explanation": "'তাহযীব' শব্দের অর্থ সংস্কৃতি।"
        },
        {
          "label": "খ",
          "question": "",
          "explanation": "কুরআন-সুন্নাহর আলোকে অনুসরণীয় জীবনপদ্ধতিই হলো ইসলামি সংস্কৃতি। যে সংস্কৃতি শিক্ষায়, সাধনায়, সাহিত্যে, স্থাপত্যে, আধ্যাত্মিক, নৈতিক, ব্যক্তিগত, পারিবারিক, সামাজিক, রাজনৈতিক, অর্থনৈতিক, ধর্মীয়, জাতীয় ও আন্তর্জাতিক জীবনে ইসলামি নীতি-আদর্শ ও মননশীলতাকে লালন করে, ব্যাপকার্থে তাই ইসলামি সংস্কৃতি। এ সংস্কৃতিতে ইসলামি মূল্যবোধগুলো সক্রিয় থাকে।"
        },
        {
          "label": "গ",
          "question": "",
          "explanation": "মানুষের জীবনসংশ্লিষ্ট সব বিষয়ের সমন্বয়ই হলো ইসলামি সংস্কৃতি। মানবজীবনের বিভিন্ন দিক ও বিভাগগুলো ইসলামি সংস্কৃতির অন্তর্ভুক্ত। যে সংস্কৃতি শিক্ষায়, সাধনায়, সাহিত্যে, স্থাপত্যে, আধ্যাত্মিক, নৈতিক, ব্যক্তিগত, পারিবারিক, সামাজিক, রাজনৈতিক, অর্থনৈতিক, ধর্মীয়, জাতীয় ও আন্তর্জাতিক জীবনে ইসলামি নীতি-আদর্শ ও মননশীলতাকে লালন করে, ব্যাপকার্থে তাই ইসলামি সংস্কৃতি। এ সংস্কৃতিতে ইসলামি মূল্যবোধগুলো সক্রিয় থাকে। ইসলামি সংস্কৃতি একটি আদর্শিক সংস্কৃতি। এর সর্বাধিক গুরুত্বপূর্ণ দিক হলো নৈতিক রীতিনীতি ও দৃষ্টিভঙ্গি। এখানে উন্নত নৈতিকতাকে মুমিনের অনিবার্য গুণ হিসেবে বিবেচনা করা হয়। ইসলামি সংস্কৃতির অপর একটি গুরুত্বপূর্ণ দিক হলো আধ্যাত্মিক দিক। এর মূল লক্ষ্য হলো আত্মাকে শুদ্ধ ও পবিত্র করে মানুষের শ্রেষ্ঠত্ব সংরক্ষণ করা। এ শ্রেষ্ঠত্ব সংরক্ষণের পদ্ধতি হলো আত্মাকে আল্লাহর গুণাবলিতে গুণান্বিত করা। ইসলামি সংস্কৃতির পারিবারিক দিকে পরিবারকে সমাজের ভিত্তি হিসেবে দেখানো হয়েছে। যেখানে পৃথিবীতে মানবজাতির যথাযথ আগমন ও বিকাশ সাধনের জন্য শরিয়তসম্মত উপায়ে বিবাহের মাধ্যমে পরিবার নির্দেশনা দেওয়া হয়েছে। এর বাইরে এ সংস্কৃতির জন্য হালাল-হারাম নির্ধারণ করা হয়েছে। জাতীয় জীবনে ঐক্যবদ্ধভাবে জীবন নির্বাহের সংস্কৃতি প্রবর্তন করা হয়েছে।"
        },
        {
          "label": "ঘ",
          "question": "",
          "explanation": "ইসলামি সংস্কৃতির বিজ্ঞানসম্মত অনেক ব্যবহারিক দিক বিদ্যমান। ইসলামি সংস্কৃতি হলো মুসলিম জাতির জীবনপদ্ধতি, যা কুরআন ও সুন্নাহর আলোকে নির্ধারিত ও পরিচালিত হয়। মানুষের সমগ্র জীবন নিয়েই ইসলামি সংস্কৃতির বিস্তার। জন্ম, মৃত্যু, লেনদেন ইত্যাদি জীবনের প্রত্যেক ক্ষেত্রে এ সংস্কৃতি বিরাজমান। এ সংস্কৃতির জীবনঘনিষ্ঠ বিজ্ঞানসম্মত ব্যবহারিক দিক তুলে ধরা হলো- ইসলামি সভ্যতায় অগ্রগতির মাধ্যমে যে বৈজ্ঞানিক অগ্রগতি হয়েছে, তা ছিল মানবজীবনের নানা দিকের সাথে গভীরভাবে সম্পর্কিত এবং সামাজিক, ধর্মীয় ও বিজ্ঞানসম্মত উপায়ে এগুলো ব্যবহৃত হয়। ইসলামে স্বাস্থ্য রক্ষা ও সুস্থ - জীবনযাপনের উপর জোর দেয়া হয়েছে। তাছাড়া পবিত্রতা-পরিচ্ছন্নতা, শারীরিক ও মানসিক সুস্থতার গাইডলাইন প্রদান করে। ইসলামে খাদ্য ও পানীয়ের বিষয়ে অনেক নির্দেশনা প্রদান করেছে, 'যা স্বাস্থ্যসম্মত জীবনযাপনের দিকে নির্দেশিত। ইসলামি দৃষ্টিকোণ থেকে মাটি, পানি, বায়ু এবং অন্যান্য প্রকৃতিক সম্পদের অপচয় বা নিধনকে নিষিদ্ধ করা হয়েছে। এভাবে, ইসলামি সংস্কৃতির ব্যবহারিক দিকগুলো জীবনের বিভিন্ন পর্যায়ে বৈজ্ঞানিক ও বাস্তবসম্মত উপায়ে প্রয়োগ করা হয়েছে। পরিশেষে বলা যায়, ইসলামি সংস্কৃতি জীবনের বিভিন্ন ক্ষেত্রে বিজ্ঞানসম্মতভাবে স্বাস্থ্য, খাদ্য, পরিবেশ এবং শিক্ষা সংক্রান্ত সঠিক দিকনির্দেশনা প্রদান করে।"
        }
      ]
    },
    {
      "number": "3",
      "uddipok": "মহানবি (স) হযরত আরকাম (রা)-এর বাড়িতে 'দারুল আরকাম' নামক একটি প্রাথমিক শিক্ষায়তন প্রতিষ্ঠা করেছিলেন। এর মাধ্যমেই তিনি তার সাথীদেরকে ইসলামের মৌলিক বিষয়গুলো শিক্ষা দিয়েছিলেন। আধুনিক যুগের মস্তব নামের প্রতিষ্ঠানগুলো সেই প্রতিষ্ঠানেরই প্রতিচ্ছবি। নামের প্রতিষ্ঠানগুলো।",
      "tag": "BCPC 25",
      "sub_questions": [
        {
          "label": "ক",
          "question": "",
          "explanation": "'মস্তব' শব্দের অর্থ হলো লেখার স্থান, বিদ্যালয় বা শিক্ষাকেন্দ্র।"
        },
        {
          "label": "খ",
          "question": "",
          "explanation": "মক্তব হলো মুসলিম বালক-বালিকাদের ধর্মীয় প্রাথমিক শিক্ষাকেন্দ্র। মক্তব শব্দের অর্থ লেখার স্থান, শিক্ষাকেন্দ্র, বিদ্যালয়, কার্যালয়, টেবিল ইত্যাদি। মক্তব সাধারণত মসজিদের সাথে গড়ে ওঠে। মস্তবে বিশুদ্ধভাবে কুরআন শিক্ষাদান করা হয়। এছাড়া ওজু, গোসল, তায়াম্মুম, সালাত, সাওম ইত্যাদি ইবাদত পালনের নিয়ম-কানুন এবং দৈনন্দিন জীবনে চাল-চলন, আদব-কায়দা, ভদ্রতা-নম্রতা, শ্রদ্ধাবোধ, স্নেহ-মমতা ইত্যাদি ইসলামি পন্থায় শেখানো হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত বিষয়বস্তুটি হলো মক্তব, যেখানে ইসলামের প্রাথমিক জ্ঞানদান করা হয়। আরবি 'মক্তব' শব্দের বাংলা অর্থ হলো- লেখার স্থান, বিদ্যালয় বা শিক্ষাকেন্দ্র। মস্তব বলা হয় সেই প্রতিষ্ঠানকে, যেখানে ছোট ছোট ছেলেমেয়েদের ইসলামের প্রাথমিক জ্ঞানদান করা হয়। সাধারণত মসজিদের বারান্দায়, মাদরাসার সাথে, বৈঠকখানায়, বাড়ির আঙিনায় এ জাতীয় প্রতিষ্ঠান গড়ে তোলা হয়। এখানে শিশুরা নৈতিক গুণাবলি অর্জন ও পাপকাজ থেকে দূরে থাকার শিক্ষা পায়। উদ্দীপকে এ বিষয়টির কার্যক্রমই তুলে ধরা হয়েছে। উদ্দীপকে দেখা যায়; মহানবি (স) হযরত আরকাম (রা)-এর বাড়িতে \"দারুল আরকাম\" নামক একটি প্রাথমিক শিক্ষায়তন প্রতিষ্ঠা করেছিলেন। যেখানে ইসলামের মৌলিক বিষয়ের শিক্ষা দিয়েছিলেন। আধুনিক যুগের মক্তব নামের প্রতিষ্ঠানগুলো সেই প্রতিষ্ঠানেরই প্রতিচ্ছবি। মক্তবের মাধ্যমেই সাধারণ মুসলমানগণ জীবনের প্রাথমিক স্তরে আল-কুরআন শিক্ষার সুযোগ পায়। ইসলামি নীতি, আদব ও নামাজের পদ্ধতি এখানে শেখানো হয়। তাছাড়া শিক্ষার্থীদের ভালো চরিত্র ও আচরণ গঠনে দিকনির্দেশনা দেওয়া হয়। মক্তবই শিশুদের ইসলামি শিক্ষা ও নৈতিক মূল্যবোধ গড়ে তোলার প্রাথমিক ভিত্তি স্থাপন করে।"
        },
        {
          "label": "ঘ",
          "question": "",
          "explanation": "আধুনিক যুগের মস্তব নামের প্রতিষ্ঠান দারুল আরকামেরই প্রতিচ্ছবি'-বাক্যটি অত্যন্ত তাৎপর্যপূর্ণ। দারুল আরকাম মুসলমানদের প্রথম শিক্ষালয়। মহানবি হযরত মুহাম্মদ (স) মক্কার সাফা পাহাড়ের পাদদেশে সাহাবি হযরত আরকাম (রা)-এর বাড়িতে এটি প্রতিষ্ঠা করেন। সেখানে তিনি সাহাবিদের ইসলামের বিভিন্ন বিষয় শিক্ষা দিতেন। আর আধুনিক যুগের মস্তবেও সেভাবেই মুসলিম ছেলেমেয়েদেরকে ইসলামের প্রাথমিক জ্ঞানদান করা হয়। উদ্দীপকে বর্ণিত শেষ বাক্যটি হলো, আধুনিক যুগের মক্তব নামের প্রতিষ্ঠান। সেই প্রতিষ্ঠানের অর্থাৎ দারুল আরকামেরই প্রতিচ্ছবি। ইসলাম প্রচারের প্রাথমিক কেন্দ্র দারুল আরকামের মতো আধুনিক যুগেও কিছু প্রতিষ্ঠান ও সংগঠন একই ভূমিকা পালন করছে। দারুল আরকামের মতো মস্তবেও শিশুদের কুরআন শিক্ষা ও ইসলামি জ্ঞান দান করা হয়। নিরক্ষর বয়স্ক লোকদের অক্ষরজ্ঞান সম্পন্ন করে তোলার ক্ষেত্রেও মক্তব গুরুত্বপূর্ণ ভূমিকা পালন করে। মক্তবের শিক্ষা শিশুকে শৈশবেই নীতিবান করে তোলে। এখানে সে সত্য-মিথ্যা, ন্যায়-অন্যায়, ভালো-মন্দ, হালাল-হারাম সম্পর্কে প্রয়োজনীয় জ্ঞান লাভ করে। পরিশেষে তাই বলা যায়, দারুল আরকামে যেমন রাসুল (স) সাহাবীদের ইসলামের মৌলিক জ্ঞান শিক্ষা দিতেন, তেমনি মক্তবে বর্তমান সময়ের ইসলামি শিক্ষকরা শিশু-কিশোরদের প্রাথমিক জ্ঞানদান করেন।"
        }
      ]
    },
    {
      "number": "4",
      "uddipok": "মাওলানা কামরুল হোসাইন সাহেব একটি সেমিনারে হালাল উপার্জন ও হারাম উপার্জনের সুফল ও পরিণাম সম্পর্কে এক জ্ঞান গর্ব বক্তব্য পেশ করেন। যা এক মুসলিম আমলে নিলে দুনিয়া ও আখিরাতে লাভ করতে পারেন অফুরন্ত নেয়ামত।",
      "tag": "BCPC 25",
      "sub_questions": [
        {
          "label": "ক",
          "question": "",
          "explanation": "'হালাল উপার্জন' অর্থ- ইসলামি শরিয়ত নির্দেশিত বৈধ উপায়ে উপার্জন।"
        },
        {
          "label": "খ",
          "question": "",
          "explanation": "A শরিয়ত পরিপন্থি যেকোনো পন্থায় অর্থ-সম্পদ অর্জন করাকে হারাম উপার্জন বলে। হারাম উপার্জন বলতে অবৈধ পন্থায়, নিষিদ্ধ পদ্ধতিতে, আইনবহির্ভূত পন্থায় উপার্জনকে বোঝায়। হারাম উপার্জনের মাধ্যমে ব্যক্তির ইবাদত-বন্দেগি বিনষ্ট হয়ে যায়, যা কেবল ধ্বংস ও ক্ষতিই ডেকে আনে। হারাম উপার্জনের কয়েকটা উদাহরণ হলো- সুদ, ঘুষ, হারাম দ্রব্যের ব্যবসা, প্রতারণা ইত্যাদি।"
        },
        {
          "label": "গ",
          "question": "",
          "explanation": "উদ্দীপকে বর্ণিত মাওলানা সাহেবের বক্তব্য শুনে একজন মুসলিম হালাল উপার্জনের মাধ্যমে দুনিয়া ও আখিরাতে কল্যাণ ও মুক্তি লাভকরতে পারে। আল্লাহ ও রাসুল (স) নির্দেশিত বিধানানুযায়ী ব্যবসা-বাণিজ্যসহ বিভিন্ন কাজে শ্রম বিনিয়োগ ও মেধা খাটানোর মাধ্যমে উপার্জন করাকে হালাল উপার্জন বলে। সততা ও নিষ্ঠার সাথে কাজ করে এবং মিথ্যা বা প্রতারণার মাধ্যমে কাউকে না ঠকিয়ে উপার্জনের পদ্ধতিই হলো হালাল উপার্জন। উদ্দীপকে মাওলানা কামরুল হোসাইন সাহেব একটি সেমিনারে হালাল উপার্জনের সুফল ও হারাম উপার্জনের পরিণাম সম্পর্কে এক জ্ঞানগর্ভ বক্তব্য পেশ করেন। হালাল উপার্জন অন্যান্য সকল ফরজ ইবাদতের ন্যায় একটি ফরজ ইবাদত। হালাল উপার্জন মানুষকে কর্মপ্রেরণা দেয়। এ উপার্জনে কোনো ভয়, দ্বিধা ও অশান্তি থাকে না। ফলে প্রশান্তিতে তার হৃদয়-মন উদ্ভাসিত হয়ে ওঠে। হালাল উপার্জন কেবল একটি ইবাদত নয় যার মাধ্যমে শুধু সাওয়াব ও মর্যাদা লাভ করা যায়; বরং এর মাধ্যমে অনেক গোনাহ মাফ হয়। রাসুল (স) বলেন- 'হালাল উপার্জনকারী ব্যক্তি আল্লাহর বন্ধু। তাই বলা যায়, হালাল উপার্জনের প্রতিদানস্বরূপ সে আখিরাতে সাফল্য লাভকরবে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত হারাম উপার্জনের কুফল জেনে হারাম উপার্জন থেকে বিরত থাকার মাধ্যমে আমি এর প্রভাব থেকে নিজেকে রক্ষা করব। অবৈধ, অননুমোদিত বা শরিয়ত পরিপন্থি যেকোনো উপায়ে উপার্জন করাকে হারাম উপার্জন বলে। অর্থাৎ যেসব বিষয় কুরআন ও হাদিসের মাধ্যমে স্পষ্টভাবে অবৈধ প্রমাণিত হয় তাকে হারাম বলে। আর হারাম উপার্জনের পরিণাম হচ্ছে নিজের ধ্বংস ডেকে আনা। উদ্দীপকের মাওলানা কামরুল হোসাইন সাহেব একটি সেমিনারে হালাল উপার্জনের সুফল ও হারাম উপার্জনের পরিণাম সম্পর্কে আলোচনা করেন। আর হারাম উপার্জনের প্রথম ও প্রধান কুফল হলো, হারাম উপার্জনকারীর ইবাদত আল্লাহ তায়ালা কবুল করেন না। রাসুল (স) বলেছেন, 'মানুষ দীর্ঘপথ অতিক্রম করে (কাবায় আসে) এবং (দোয়া কবুলের আশায়) অবিন্যস্ত চুলে ধূসরিত অবস্থায় আকাশের দিকে দু'হাত তুলে ধরে বারবার বলতে থাকে, হে আমার প্রতিপালক! হে আমার রব। অথচ তার খাবার হারাম, তার পানীয় হারাম, হারাম তার পোশাক, এমনকি সে লালিত-পালিত হয়েছে হারামভাবে! এমন ব্যক্তির দোয়া কীভাবে কবুল হবে' (সহিহ মুসলিম)। হারাম উপার্জনকারীর স্থায়ী আবাস হয় জাহান্নাম। হারাম উপার্জনে একদিকে যেমন আল্লাহর নির্দেশের বিরোধীতা করা হয়, অন্যদিকে তেমন অনুসরণ করা হয় নিজের কুপ্রবৃত্তির। পরিশেষে বলতে পারি, হারাম উপার্জনে জড়িত থাকা ব্যক্তিদের আল্লাহ তায়ালা ও রাসুল (স) অভিশাপ দিয়েছেন। এজন্য এ ধরনের উপার্জন থেকে নিজেকে বিরত রাখতে হবে।"
        }
      ]
    },
    {
      "number": "5",
      "uddipok": "ইসলামে নারীদের যথার্থ সম্মান ও মর্যাদা দেওয়া হয়েছে। নবি করিম (স) নারীদেরকে বিভিন্ন স্তরে কন্যা, স্ত্রী ও মাতা হিসেবে অত্যধিক মর্যাদা দিয়েছেন। অথচ জাহিলিয়াতের যুগে তাদের কোনো মর্যাদা ছিল না।",
      "tag": "BCPC 25",
      "sub_questions": [
        {
          "label": "ক",
          "question": "",
          "explanation": "উদ্দীপকে বর্ণিত শেষ বাক্যটি বিশ্লেষণ করো।"
        },
        {
          "label": "খ",
          "question": "",
          "explanation": "নারীর প্রতি সম্মানবোধ হলো তার অধিকার, স্বাধীনতা ও মর্যাদাকে শ্রদ্ধার সাথে গ্রহণ করা। নারীর প্রতি সম্মানবোধ বলতে, নারী জাতিকে আল্লাহ যে সম্মান দিয়েছেন তা জানা, জেনে হৃদয়ে ধারণ করা এবং আচার-আচরণের মাধ্যমে তা প্রকাশ করা। তাদের প্রতি ভালো মনোভাব পোষন করা, সদাচারণ করা এবং সুন্দর ভাষায় তাদের সাথে কথা বলা। ইসলামে তাদের যেসব অধিকার রয়েছে তা সঠিকভাবে দেওয়া।"
        },
        {
          "label": "গ",
          "question": "",
          "explanation": "\"একজন নারী সবসময়েই সম্মানিত\" উক্তিটি যথার্থ। নারীর প্রতি সম্মানবোধ বলতে নারী জাতিকে আল্লাহ যে সম্মান দিয়েছেন তা জানা, জেনে হৃদয়ে ধারণ করা এবং আচার-আচরণের মাধ্যমে তা প্রকাশ করাকে বোঝঅয়। ইসলামে নারীদের যেসব অধিকার রয়েছে তা সঠিকভাবে দেওয়ার মাধ্যমে নারীর প্রতি সম্মান প্রকাশ করা যায়। নারীদের প্রতি ভালো মনোভাব পোষণ করা, সদাচরণ করা, সুন্দর ও মার্জিত ভাষায় কথা বলা, প্রাপ্য সুযোগ-সুবিধা প্রদান করা ইত্যাদির মাধ্যমে নারীর প্রতি সম্মানবোধ প্রকাশিত হয়। উদ্দীপকে দেখা যায়, ইসলামে নারীদের যথার্থ সম্মান ও মর্যাদা দেওয়া হয়েছে। নবি করিম (স) নারীদের বিভিন্ন স্তরে কন্যা, স্ত্রী ও মাতা হিসেবে অত্যাধিক মর্যাদা দিয়েছেন। নারীদের প্রতি ভালো মনোভাব পোষণ করা ও তাদের প্রাপ্য সুযোগ-সুবিধা দেওয়া নারীর প্রতি সম্মানের বহিঃপ্রকাশ। নারীদের হেয় না করা, ঠাট্টা-বিদ্রূপ না করা, সাহায্য-সহযোগিতা করা, তাদের কাজে বাধা না দেওয়া ইত্যাদির মাধ্যমেও নারীর প্রতি সম্মানবোধ প্রকাশ পায়। আল্লাহ তায়ালা নারী-পুরুষের সম্মানের ক্ষেত্রে বলেন, 'হে মানবমণ্ডলী। আমি তোমাদেরকে সৃষ্টি করেছি একজন পুরুষ ও একজন নারী থেকে এবং তোমাদেরকে বিভক্ত করেছি বিভিন্ন জাতি ও গোত্রে, যাতে তোমরা একে অপরের সাথে পরিচিত হতে পারো' (সুরা আল হুজুরাত: ১৩)।"
        },
        {
          "label": "ঘ",
          "question": "",
          "explanation": "\"উদ্দীপকে বর্ণিত শেষ বাক্যটি তথা জাহিলিয়াতের যুগে নারীদের কোনো মর্যাদা ছিল না\"- বাক্যটি যথার্থ। জাহিলি যুগ বলতে ইসলামপূর্ব আরবের সেই সময়কে বোঝানো হয়, যখন সমাজে অজ্ঞতা, নৈতিক অবক্ষয় এবং সামাজিক অবিচার ব্যাপকভাবে প্রচলিত ছিল। জাহিলি শব্দের অর্থ হলো \"অজ্ঞতা বা অন্ধকার\" এবং এই পরিভাষাটি ইসলামি দৃষ্টিকোণ থেকে সেই সময়ের কুসংস্কার, নৈতিক বিচ্যুতি ও সামগ্রিক সামাজিক অবক্ষয় বোঝাতে ব্যবহার করা হয়। উদ্দীপকের শেষ বাক্যে বলা হয়েছে, জাহিলিয়াতের যুগে তাদের অর্থাৎ নারীদের কোনো মর্যাদা ছিল না। প্রকৃতপক্ষেই সেই যুগে নারীদের সামাজিক মর্যাদা অত্যন্ত নিম্ন ছিল। তাদের প্রতি চরম অবিচার করা হতো এবং তারা অনেক অধিকার থেকে বঞ্চিত ছিল। অনেকে কন্যা সন্তান জন্ম দেওয়াকে লজ্জার বিষয় মনে করত এবং জীবিত কবর দিত। নারীদের মতামতের কোনো মূল্য ছিল না। তারা শুধু ভোগের বস্তু হিসেবে গণ্য হতো। তাছাড়া তাদের সম্পত্তির অধিকার ছিল না, বরং পুরুষরা তাদেরকে সম্পত্তির মতো ব্যবহার করত। আল কুরআন নারীদের এসকল বিষয়ের বিরুদ্ধে নারীকে যথাযথ সম্মান দিয়েছে।পরিশেষে তাই বলা যায়, জাহিলিয়াতের যুগে নারীদের অবস্থা অত্যন্ত করুণ ছিল, কিন্তু ইসলামের আগমনের পর তাদের অবস্থার ব্যাপক পরিবর্তন ঘটে।"
        }
      ]
    },
    {
      "number": "6",
      "uddipok": "জনাব আকমল সাহেব একজন সৎ ব্যবসায়ী। তার সংসারে অভাব-অনটন প্রায়ই লেগে থাকে। তার স্ত্রী বিরক্ত হয়ে মাঝে মধ্যে অতিরিক্ত আয়ের জন্য দু'একটা মিথ্যা বলতে, ওজনে কম দিতে, দ্রব্যে ভেজাল দিতে বলে। কিন্তু তার জবাবে জনাব আকমল সাহেব তার স্ত্রীকে বুঝিয়ে বলেন, দেখ এসব ব্যাপারে মানুষকে ফাঁকি দেয়া গেলেও আল্লাহর দৃষ্টিকে ফাঁকি দেয়া যাবে না।",
      "tag": "BCPC 25",
      "sub_questions": [
        {
          "label": "ক",
          "question": "",
          "explanation": "'ইভটিজিং' অর্থ নারীদের উত্যক্ত করা।"
        },
        {
          "label": "খ",
          "question": "",
          "explanation": "খাদ্যদ্রব্যে ভেজাল বলতে খাদ্যদ্রব্যের সাথে অস্বাস্থ্যকর পদার্থ মিশ্রিত করে বা পচাদ্রব্য মিশ্রিত করে বিক্রি বা সরবরাহ করাকে বোঝায়। খাদ্যদ্রব্যে ভেজাল হলো বিষাক্ত রাসায়নিক পদার্থ দ্বারা কৃত্রিম উপায়ে ফলফলাদি পাকানো বা কাঁচা ফলে পাকা ফলের রং তৈরি করা। ভালো খাদ্যদ্রব্যের মধ্যে খারাপ বা পচা খাদ্যদ্রব্য মিশ্রিত করে বিক্রি করা। মেয়াদোত্তীর্ণ খাবার, ওষুধ ইত্যাদির প্যাকেটে নতুন লেভেল লাগিয়ে বিক্রি করা। মিষ্টিতে কেমিক্যাল ব্যবহার করে রং চকচকে করা। ক্ষতিকর দ্রব্য মিশ্রিত করে ফাস্ট ফুড জাতীয় খাদ্যের স্বাদ বৃদ্ধি করা ইত্যাদি। ইসলামের দৃষ্টিতে খাদ্যদ্রব্যে ভেজাল দেওয়া জঘন্যতম অপরাধ।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে রহিম সাহেবের চারিত্রিক গুণাবলি হলো- সবর এবং হালাল উপার্জন। সুঃখ-কষ্ট ও বিপদ-আপদে বিচলিত না হয়ে আল্লাহর ওপর পরিপূর্ণ ভরসা রেখে সীমালামন না করে পরবর্তী পরিস্থিতির জন্য ধীরে-সুস্থে প্রতীক্ষা করাকে সবর বলা হয়। আর ইসলাম অনুমোদিত ও কুরআন-হাদিস নির্দেশিত উপায়ে উপার্জন করাকে হালাল উপার্জন বলে। রহিম সাহেবের চরিত্রে এ গুণগুলোই লক্ষ করা যায়। উদ্দীপকের রহীম সাহেব একজন ব্যবসায়ী। তিনি পণ্যের দোষত্রুটি বিক্রেতার কাছে গোপন করেন না, ওজনে কম দেন না, ব্যবসায় লোকসানের সম্মুখীন হলে বিচলিত না হয়ে সৎভাবে ব্যবসা করতে থাকেন। জনাব রহীমের হালাল উপার্জনের এই মানসিকতা ইসলামের দৃষ্টিতে সঠিক। কারণ হালাল উপার্জন হচ্ছে আল্লাহর নির্দেশিত পন্থা। সবর ও হালাল উপার্জন করার মাধ্যমে আল্লাহ ও রাসুল (স) এর আদেশ মান্য করা হয় এবং তাদের সন্তুষ্টির মাধ্যমে পরকালে পুরস্কার লাভ করা যাবে। এ এসজো রাসুল (স) বলেন, 'সত্যবাদী মুসলিম ব্যবসায়ী কিয়ামতের দিন শহিদদের সাথে থাকবে' (ইবনে মাজাহ)। এ হাদিসে মূলত হালাল উপার্জনের প্রতি গুরুত্বারোপ করা হয়েছে। এছাড়া হালাল উপার্জনকারী ব্যক্তি সততা ও নিষ্ঠার সাথে কাজ করে যেমন দুনিয়ায় মর্যাদার অধিকারী হন তেমনি আখিরাতে সফলতা লাভ করবেন।"
        },
        {
          "label": "ঘ",
          "question": "",
          "explanation": "নিম্নের অনুরূপ: মাছ ব্যবসায়ী করীম সাহেব খাদ্যে ভেজাল এবং ওজনে কম দিয়ে হারাম উপার্জন করেছে।। অবৈধ, অননুমোদিত বা শরিয়ত পরিপন্থি যেকোনো উপায়ে উপার্জন করাকে হারাম উপার্জন বলে। অর্থাৎ যেসব বিষয় কুরআন ও হাদিসের মাধ্যমে স্পষ্টভাবে অবৈধ প্রমাণিত হয় তাকে হারাম বলে। যা করীম সাহেবের ব্যবসায় লক্ষণীয়। উদ্দীপকের করীম সাহেব বেশি লাভের আশায় মাছে ফরমালিন মিশিয়ে বিক্রি করেন এবং ওজনে কম দেন। তার এ কাজটি স্পষ্টত খাদ্যে ভেজাল ও প্রতারণাকে নির্দেশ করে। এর মাধ্যমে উপার্জিত অর্থ হারাম। হারাম উপার্জনের সাথে জড়িয়ে থাকে ক্ষতিগ্রস্ত মানুষদের অভিসম্পাত। আল্লাহ তায়ালা হারাম উপার্জন করতে নিষেধ করেছেন। এতে একদিকে যেমন আল্লাহর নির্দেশের বিরোধিতা করা হয়, অন্যদিকে তেমনি অনুসরণ করা হয় নিজের কুপ্রবৃত্তির। রাসুলুল্লাহ (স) বলেন- যে গোশত হারাম জীবিকা দিয়ে গঠিত তা বেহেশতে প্রবেশ করবে না। আর হারাম জীবিকায় গঠিত প্রতিটি গোশতের জন্য উপযুক্ত আবাস হলো জাহান্নাম (মুসনাদে আহমাদ)। পরিশেষে বলা যায়, হালাল উপার্জন করা আল্লাহর নির্দেশ। এটি একটি গুরুত্বপূর্ণ ফরজ ইবাদত। ইবাদতের মাধ্যমে আল্লাহ তায়ালার সন্তুষ্টি অর্জন করতে হলে খাদ্যে ভেজাল এবং ওজনে কম না দিয়ে বৈধ পন্থায় উপার্জন করতে হবে।"
        }
      ]
    },
    {
      "number": "7",
      "uddipok": "জনাব 'A' তার সন্তানকে সৎ মানুষ হিসেবে গড়ে তুলতে চান। অপরদিকে 'B' তার পিতার মৃত্যুর পর কী করতে হবে সে সম্পর্কে একজন আলেমকে জিজ্ঞাসা করলে উত্তরে তিনি উভয়কেই বললেন, দুজনার ব্যাপারেই ইসলামে রয়েছে সুস্পষ্ট দিক নির্দেশনা যা মেনে চলা উচিত।",
      "tag": "BCPC 25",
      "sub_questions": [
        {
          "label": "ক",
          "question": "",
          "explanation": "সকল সভ্যতা ও সংস্কৃতির মূল হলো পরিবার।"
        },
        {
          "label": "খ",
          "question": "",
          "explanation": "হাদিসে এসেছে, মায়ের পায়ের নিচে সন্তানের বেহেশত। নারীরা মায়ের জাত। তারা সন্তানের নিকট অত্যন্ত শ্রদ্ধার পাত্র। সন্তানের জীবনে মায়ের যেমন অবদান অনেক বেশি, তেমনি তার প্রতি সন্তানের দায়িত্ব-কর্তব্যও বেশি। মায়ের প্রতি এ দায়িত্ব-কর্তব্যের গুরুত্ব বোঝাতেই রাসুল (স) বলেছেন, মায়ের পদতলে সন্তানের জান্নাত।"
        },
        {
          "label": "গ",
          "question": "",
          "explanation": "জনাব 'A' তার সন্তানকে আদব-কায়দা, শিষ্টাচার ও ধর্মীয় শিক্ষাদানের মাধ্যমে সৎ মানুষে পরিণত করবে। ইসলামি পরিবারে মাতাপিতা হলেন কেন্দ্রীয় চরিত্র। তাদের মাধ্যমেই পৃথিবীতে আসে মানবশিশু। তাদের মমতা ও ভালোবাসা শিশুকে ঘিরে রাখে। স্বভাবতই তারা সন্তানের প্রতি প্রয়োজনীয় দায়িত্ব ও কর্তব্যসমূহ পালন করেন। ইসলাম পরিবার ও সন্তানের প্রতি এ দায়িত্ব পালনকে মাতাপিতার জন্য বাধ্যতামূলক করে দিয়েছে।। উদ্দীপকের জনাব 'A' তার সন্তানকে সৎ মানুষ হিসেবে গড়ে তুলতে চান। এ সম্পর্কে একজন আলেমকে জিজ্ঞাসা করলে তিনি বলেন, ইসলামে এ ব্যাপারে সুস্পষ্ট দিক নির্দেশনা রয়েছে যা মেনে চলা উচিত। শৈশব ও কৈশোরে মানবশিশু যে অভ্যাস গড়ে তোলে আমৃত্যু সে অভ্যাসের প্রভাব তার জীবনে থেকে যায়। তাই এ বয়সের সন্তানকে ভদ্রতা, বিনয়, সততা, সত্যবাদিতা, স্নেহ, সদাচার প্রভৃতি সুনীতি ও আচরণ শিক্ষা দিতে হবে। রাসুল (স) বলেছেন, \"সন্তানের জন্য পিতার দানের মধ্যে সুন্দর আদব-কায়দা শিক্ষা দেওয়ার চেয়ে উত্তম কিছু নেই কিছু নেই (তিরমিযি)। ধর্মীয় আকিদা, আমল সম্পর্কে প্রাথমিক ধারণা ও ধর্মীয় অনুশীলনে অভ্যন্ত করতে হবে। শৈশবেই শিশুদেরকে আল্লাহর একক ও একচ্ছত্র ক্ষমতা সম্পর্কে ধারণা দিতে হবে। তাই বলা যায়, জনাব 'A' ইসলামের এসকল দিকসমূহ মেনে সন্তানকে সৎ মানুষ হিসেবে গড়ে তুলতে পারেন।"
        },
        {
          "label": "ঘ",
          "question": "",
          "explanation": "'B' ইসলামি দিকনির্দেশনা মেনে তার পিতার মৃত্যুর পর তার করণীয়গুলো পালন করবে। ইসলামি পরিবারে সন্তানকে বেশকিছু দায়িত্ব পালন করতে হয়। কুরআন-হাদিসে মাতাপিতার প্রতি সন্তানকে এসব দায়িত্ব পালনের ব্যাপারে বিশেষ তাগিদ দেওয়া হয়েছে। তাদের প্রতি যেসকল দায়িত্ব ও কর্তব্য পালন করতে হয় তা দুটি পর্যায়ে বিভক্ত। এর কিছু পিতামাতার জীবদ্দশায় আর অবশিষ্ট দায়িত্বসমূহ তাদের ইন্তেকালের পরে পালন করা সন্তানের নৈতিক দায়িত্বে পরিণত হয়। উদ্দীপকের 'B' মৃত্যুর পরের এসকল দায়িত্বসমূহ পালন করবে। উদ্দীপকের জনাব 'B' তার পিতার মৃত্যুর পর কী করতে হবে সে সম্পর্কে একজন আলেমকে জিজ্ঞাসা করলে তিনি বলেন, ইসলামে এ ব্যাপারে সুস্পষ্ট দিক-নির্দেশনা রয়েছে। পিতার মৃত্যুর পর সন্তানের কর্তব্য হলো তার জন্য আল্লাহর কাছে ক্ষমা প্রার্থনা করা। ঋণ পরিশোধ, ওয়াসিয়াত পূরণ এবং পিতামাতার আত্মীয় ও বন্ধুদের সাথে সুসম্পর্ক বজায় রাখাও সন্তানের দায়িত্ব। পিতার রেখে যাওয়া সম্পদ থেকে অথবা সন্তানের সামর্থ্য থাকলে নিজের সম্পদ দিয়ে হলেও তাদেরকে দায়মুক্ত করা উচিত। আর পিতার পরিত্যক্ত সম্পদের এক-তৃতীয়াংশ পর্যন্ত সম্পদ দিয়ে তাদের ওয়াসিয়াত পূর্ণ করা সন্তানের দায়িত্ব। জীবদ্দশায় পিতা যদি কোনো দান বা ওয়ারিশদের প্রতিশ্রুতি দিয়ে থাকেন কিংবা কাউকে উত্তরাধিকার মনোনয়নের অঙ্গীকার করে থাকলে তা পূরণ করা। পিতার মৃত্যুর পর তাদের আত্মীয় ও বন্ধুদের সাথে সুসম্পর্ক বজায় রাখা, খোঁজ-খবর নেওয়া এবং তাদের প্রতি সদাচার করা। উপরের আলোচনার শেষে বলা যায়, পিতার মৃত্যুর পর 'B' উপরে আলোচিত এসকল করণীয়গুলো পালন করবে।"
        }
      ]
    },
    {
      "number": "8",
      "uddipok": "মানব জাতির আবির্ভাবের পর থেকেই পরিবার হচ্ছে মানব সভ্যতার প্রথম ইউনিট। তাই বলা যায় কালজয়ী আদর্শ ইসলামেও রয়েছে নিজস্ব পরিবার কেন্দ্রিক নীতিমালা রয়েছে এর অনন্য বৈশিষ্ট্য ও অপরিসীম গুরুত্ব।",
      "tag": "BCPC 25",
      "sub_questions": [
        {
          "label": "ক",
          "question": "ইসলামি পরিবারের কেন্দ্রীয় চরিত্রে কারা থাকেন?",
          "explanation": "ইসলামিক পারিবারিক কাঠামোর মৌলিক বিশ্লেষণ অনুযায়ী, একটি ইসলামি পরিবারের কেন্দ্রীয় চরিত্রে থাকেন বাবা ও মা । ইসলামে পরিবারকে সমাজের ভিত্তি হিসেবে গণ্য করা হয়, যেখানে পিতামাতাকে ঘিরেই পরিবারের শৃঙ্খলা ও ভালোবাসা আবর্তিত হয়।"
        },
        {
          "label": "খ",
          "question": "",
          "explanation": "যে পরিবার ইসলামি ভাবধারা, ইসলামের নীতিমালা অনুসারে গড়ে। ওঠে তাকে ইসলামি পরিবার বলে। ইসলামি পরিবার সাধারণ পরিবারের মতোই সামাজিক সংস্থা। তবে। ইসলামি পরিবারে সবসময় এবং সবক্ষেত্রে ইসলামের নীতি ও আদর্শ ক্রিয়াশীল থাকে। অর্থাৎ যে পরিবার ইসলামি ভাবধারা, ইসলামের নীতিমালা, অনুশাসন ও বিধি-বিধান অনুসারে গড়ে ওঠে সেটাই ইসলামি পরিবার।"
        },
        {
          "label": "গ",
          "question": "উদ্দীপকে বর্ণিত বিষয়বস্তুর কী ধরনের নীতিমালা ও বৈশিষ্ট্য রয়েছে? পাঠ্যবইয়ের আলোকে ব্যাখ্যা করো।",
          "explanation": "উদ্দীপকে মানব সভ্যতার প্রথম একক হিসেবে পরিবারের যে গুরুত্ব ফুটে উঠেছে, ইসলামি শরিয়ত ও সমাজব্যবস্থায় তার সুনির্দিষ্ট নীতিমালা এবং অনন্য বৈশিষ্ট্য রয়েছে। আপনার পাঠ্যবইয়ের আলোকে এর বিস্তারিত ব্যাখ্যা নিচে দেওয়া হলো: ইসলামি পরিবারের প্রধান নীতিমালা ও বৈশিষ্ট্য ইসলামি পরিবার কেবল রক্ত বা বৈবাহিক সম্পর্কের সমষ্টি নয়, বরং এটি মহান আল্লাহর নির্দেশে গঠিত একটি পবিত্র সামাজিক ও ধর্মীয় প্রতিষ্ঠান। ১. আদর্শ ও ধর্মীয় ভিত্তি ইসলামি পরিবারের মূল ভিত্তি হলো তাকওয়া বা আল্লাহর সচেতনতা। পরিবারের সকল সদস্য—পিতা, মাতা ও সন্তান—একে অপরের প্রতি দায়িত্ব পালন করেন আল্লাহর সন্তুষ্টির আশায়। এটি কেবল একটি জৈবিক প্রয়োজন নয়, বরং একটি মহান ইবাদত। ২. বিবাহভিত্তিক বৈধ কাঠামো ইসলামি পরিবারের সূচনা হয় বিবাহের (নিকাহ) মাধ্যমে। ইসলামে নারী ও পুরুষের অবাধ মেলামেশা বা লিভ-ইন রিলেশনশিপের কোনো স্থান নেই। এটি একটি সুশৃঙ্খল এবং আইনগত কাঠামোর মাধ্যমে বংশধারা রক্ষা নিশ্চিত করে। ৩. কেন্দ্রীয় চরিত্রে পিতামাতা পরিবারের অভিভাবক হিসেবে পিতা পরিবারের ভরণপোষণ ও নিরাপত্তার দায়িত্ব পালন করেন। অন্যদিকে, মাতা হলেন গৃহের রানী এবং সন্তানের প্রথম শিক্ষক। ইসলামে মায়ের পায়ের নিচে সন্তানের বেহেশত রাখা হয়েছে এবং বাবার সন্তুষ্টিতে আল্লাহর সন্তুষ্টি ঘোষণা করা হয়েছে। ৪. সন্তানদের সঠিক লালন-পালন (তরবিয়ত) ইসলামি পরিবারের অন্যতম প্রধান কাজ হলো সন্তানদের ইসলামি আদব-কায়দা এবং নৈতিকতা শেখানো। মক্তব শিক্ষা বা প্রাথমিক ধর্মীয় জ্ঞান দানের মাধ্যমে তাদের একজন আদর্শ নাগরিক হিসেবে গড়ে তোলা হয়। ৫. অধিকার ও কর্তব্যের সুষম বণ্টন ইসলামি পরিবারে প্রত্যেকের হক বা অধিকার সুনির্দিষ্ট। যেমন: স্ত্রীর দেনমোহর ও খোরপোশ নিশ্চিত করা। সন্তানদের সুন্দর নাম ও শিক্ষা প্রদান করা। বৃদ্ধ পিতামাতার সেবা ও যত্ন নেওয়া। ৬. সামাজিক ও নৈতিক নিরাপত্তা একটি আদর্শ ইসলামি পরিবার সমাজকে অনৈতিকতা, ইভটিজিং ও বিজাতীয় সংস্কৃতি থেকে রক্ষা করে। পরিবারের সদস্যদের মধ্যে যখন দৃঢ় বন্ধন ও ধর্মীয় শাসন থাকে, তখন তারা বাইরে গিয়ে কোনো অপরাধমূলক কাজে লিপ্ত হয় না। পরিশেষে বলা যায়, ইসলামি পরিবারের নীতিমালা কেবল পার্থিব সুখের জন্য নয়, বরং পরকালীন মুক্তির লক্ষ্যেই নির্ধারিত। পরিবা"
        },
        {
          "label": "ঘ",
          "question": "উদ্দীপকে বর্ণিত 'পরিবার হচ্ছে মানব সভ্যতার প্রথম ইউনিট'। কথাটির গুরুত্ব ইসলামের আলোকে ব্যাখ্যা করো।",
          "explanation": "উদ্দীপকের এই উক্তিটি অত্যন্ত তাৎপর্যপূর্ণ। ইসলামি সমাজ দর্শনে পরিবার হলো একটি বৃহত্তর ইমারতের প্রথম ইটের মতো। 'পরিবার হচ্ছে মানব সভ্যতার প্রথম ইউনিট'—কথাটির গুরুত্ব ইসলামের আলোকে নিচে ব্যাখ্যা করা হলো: ১. সভ্যতার সূতিকাগার ও ভিত্তি ইসলাম মনে করে, একটি সুস্থ ও আদর্শ সমাজ গঠনের প্রধান শর্ত হলো একটি শক্তিশালী পারিবারিক কাঠামো। পবিত্র কুরআনে আল্লাহ তাআলা প্রথম মানব আদম (আ.) ও মা হাওয়া (আ.)-এর মাধ্যমে একটি পরিবারের সূচনা করেই মানব সভ্যতা বিস্তার করেছেন। পরিবার ঠিক থাকলে সমাজ ঠিক থাকে, আর সমাজ ঠিক থাকলে রাষ্ট্র শক্তিশালী হয়। ২. নৈতিক ও চারিত্রিক গঠনের কেন্দ্রবিন্দু পরিবার হলো মানুষের প্রথম শিক্ষালয়। একজন শিশু তার জীবনের প্রথম পাঠ—সততা, পরোপকারিতা এবং ধর্মীয় মূল্যবোধ—পরিবার থেকেই গ্রহণ করে। ইসলামি পরিবারে বড়দের প্রতি শ্রদ্ধা এবং ছোটদের প্রতি স্নেহ এই নৈতিক ভিত্তিটি মজবুত করে, যা সভ্যতার উৎকর্ষ সাধনে অপরিহার্য। ৩. বংশধারা রক্ষা ও পবিত্রতা নিশ্চিতকরণ পরিবার ব্যবস্থার মাধ্যমেই মানুষের বংশধারা বিশুদ্ধ ও পবিত্র উপায়ে সংরক্ষিত হয়। ইসলামে বিবাহের মাধ্যমে পরিবার গঠনকে গুরুত্ব দেওয়া হয়েছে যেন সমাজে ব্যভিচার ও অনৈতিকতা ছড়িয়ে না পড়ে। এটি মানবসভ্যতাকে পশুর পর্যায় থেকে আলাদা করে একটি সুশৃঙ্খল কাঠামো দান করে। ৪. মনস্তাত্ত্বিক ও সামাজিক নিরাপত্তা পরিবার হলো প্রশান্তি ও ভালোবাসার দুর্গ। পবিত্র কুরআনে বলা হয়েছে, আল্লাহ তোমাদের জন্য তোমাদের মধ্য থেকে জোড়া সৃষ্টি করেছেন যাতে তোমরা তাদের কাছে প্রশান্তি পাও (সূরা রুম: ২১)। এই মানসিক প্রশান্তি ও নিরাপত্তা মানুষকে কর্মক্ষম করে তোলে এবং সভ্যতার বিনির্মাণে ভূমিকা রাখতে সাহায্য করে। ৫. অধিকার ও দায়িত্ববোধের প্রশিক্ষণ ইসলামি পরিবার ব্যবস্থায় বাবা-মা, স্বামী-স্ত্রী এবং সন্তানদের হক বা অধিকার সুনির্দিষ্ট। একজন ব্যক্তি যখন পরিবারে নিজের দায়িত্ব পালন করতে শেখে, তখন সে বৃহত্তর সমাজেও একজন দায়িত্বশীল নাগরিক হিসেবে আবির্ভূত হয়। পরিশেষে বলা যায়, ইসলামে পরিবার কেবল একটি প্রতিষ্ঠান নয়, বরং এটি সভ্যতার ধারক ও বাহক। পরিবার দুর্বল হয়ে পড়লে সভ্যতায় বিশৃঙ্খলা দেখা দেয়। একারণেই ইসলাম পরিবার কেন্দ্রিক নীতিমালা ও বৈশিষ্ট্যের ওপর এত বেশি গুরুত্বারোপ করেছে।"
        }
      ]
    },
    {
      "number": "9",
      "uddipok": "আমাদের সমাজের অনেকেই মনে করেন জিহাদ ও সন্ত্রাসবাদ মূলত একই। অথচ তাদের এই মতামত কোনভাবেই সঠিক নয়। বরং জিহাদ ও সন্ত্রাস পরস্পর বিপরীত। সন্ত্রাস একটি সামাজি ব্যাধি আর জিহাদ হলো সন্ত্রাস প্রতিরোধের সুদৃঢ় পদক্ষেপ।",
      "tag": "BCPC 25",
      "sub_questions": [
        {
          "label": "ক",
          "question": "",
          "explanation": "জিহাদ শব্দের অর্থ প্রচেষ্টা চালানো, সাধনা করা, সর্বশক্তি নিয়োগ করা।"
        },
        {
          "label": "খ",
          "question": "",
          "explanation": "কোনো উদ্দেশ্য সাধনের লক্ষ্যে সর্বাত্মক প্রচেষ্টা চালানো, সাধনা করা, কঠোর পরিশ্রম করা বা সর্বশক্তি নিয়োগ করাকে জিাহদ বলে। বিশিষ্ট ইসলামি পণ্ডিত ও পাকিস্তানের সুপ্রিম কোর্টের শরিয়ত আপিল বেঞ্চের সাবেক বিচারক আল্লামা তাকি উসমানি জিহাদের সংজ্ঞা দিতে গিয়ে বলেছেন, \"হাতিয়ার, ধন-সম্পদ, আমল, ইলম, কলম, কথা বা বক্তৃতা ইত্যাদির মাধ্যমে আল্লাহর কালিমা তথা দীনকে সুউচ্চ শিখরে প্রতিষ্ঠিত করা এবং কাফির ও কুফরের প্রভাব-প্রতিপত্তিকে দমন করার নির্মিত্তে সর্বশক্তি প্রয়োগ করাকে জিহাদ বলে\"।"
        },
        {
          "label": "গ",
          "question": "",
          "explanation": "জাউদ্দীপকে বর্ণিত প্রথম মতামতের সাথে আমি একমত নই। জিহাদ একটি আরবি শব্দ, যার অর্থ হলো- সংগ্রাম বা প্রচেষ্টা। ইসলামের দৃষ্টিকোণ থেকে জিহাদ মানে আল্লাহর পথে প্রচেষ্টা বা সংগ্রাম করা। তাছাড়া কোনো উদ্দেশ্য সাধনের লক্ষে সর্বাত্মক প্রচেষ্টা চালানো সাধনা করা, কঠোর পরিশ্রম করা বা সর্বশক্তি নিয়োগ করাও জিহাদের অন্তর্ভুক্ত। জিহাদ ও সন্ত্রাস পরস্পর বিপরীত দুটি বিষয়। সন্ত্রাস হলো ব্যাধি আর জিহাদ হলো তার চিকিৎসা। তাই উদ্দীপকে বর্ণিত প্রথম মতামতের সাথে আমি দ্বিমত পোষণ করছি। উদ্দীপকের প্রথম মতামতে বর্ণিত হয়েছে সমাজের অনেকেই মনে করেন জিহাদ ও সন্ত্রাসবাদ মূলত একই। প্রকৃতপক্ষে জিহাদ ও সন্ত্রাস পরস্পর বিপরীতধর্মী দুটি বিষয়। সন্ত্রাস হলো মানুষের কু-প্রবৃত্তির অনুসরণ কিংবা শয়তানের কুমন্ত্রণার প্রকাশিত একটি রূপ। এটি দমনের একটি উত্তম পন্থা হচ্ছে জিহাদ। এজন্য জিহাদ ইসলামের একটি অত্যন্ত গুরুত্বপূর্ণ বিষয়। 'জিহাদের উদ্দেশ্য হলো মানুষকে মানুষের দাসত্ব থেকে আল্লাহর দাসত্বে নিয়ে আসা। জুলুম, নির্যাতন, নিপীড়ন, শোষণ, বঞ্চনা, অধিকারহরণ ইত্যাদি অবসান ঘটিয়ে ন্যায় ও ইনসাফ কায়েম করা। তাই আমি মনে করি জিহাদ সন্ত্রাসকে লালন করে না, সন্ত্রাসকে দমন করে।"
        },
        {
          "label": "ঘ",
          "question": "",
          "explanation": "জিহাদ হলো সন্ত্রাস প্রতিরোধের সুদৃঢ় পদক্ষেপ বাক্যটি যথার্থ। জিহাদ ও সন্ত্রাস একই বিষয় নয়, বরং পরস্পর বিপরীত দুটি বিষয়। মানুষের পেশিশক্তির স্বেচ্ছাচারিতা ও উচ্ছৃঙ্খলতার আরেক নাম সন্ত্রাস। আর জিহাদ হচ্ছে আল্লাহর দীনকে উচ্চশিখরে স্থান দেওয়ার সর্বাত্মক প্রচেষ্টা। জিহাদের মূলভাব হলো শান্তির জন্য চেষ্টা, সাধনা ও সংগ্রাম। উদ্দীপকে এই বিষয়টি ফুটে উঠেছে। উদ্দীপকের শেষ বাক্যটিতে বলা হয়েছে সন্ত্রাস একটি সামাজিক ব্যাধি আর জিহাদ হলো সন্ত্রাস প্রতিরোধের সুদৃঢ় পদক্ষেপ। জিহাদ সম্পর্কে এ বাক্যটি যথার্থ। জিহাদের উদ্দেশ্য হলো মানুষকে মানুষের দাসত্ব থেকে আল্লাহর দাসত্বে নিয়ে আসা। জুলুম, নির্যাতন, শোষণ ইত্যাদির অবসান ঘটিয়ে ন্যায় ও ইনসাফ কায়েম করা। ইসলামের পবিত্র বিধান জিহাদ সন্ত্রাসকে লালন করে না, বরং সন্ত্রাসকে দমন করে। ইসলামে সন্ত্রাসকে দমনের জন্য প্রয়োজনে কঠোর হওয়া দরকার হলেও তাতে পিছপা হওয়ার সুযোগ নেই। সন্ত্রাস দমনের জন্য আল্লাহ তায়ালা নির্দেশ দিয়েছেন। তিনি বলেন, 'যারা আক্রান্ত হয় তাদের জন্য জিহাদের অনুমতি দেওয়া হলো; কেননা তারা জুলুমের শিকার হয়েছে' (সুরা আল-হজ: ৩৯)। উপরের আলোচনার পরিপ্রেক্ষিতে বলা যায, জিহাদ ও সন্ত্রাস সম্পর্কে যে বাক্যটি বর্ণিত হয়েছে তা যথার্থ। আমাদের প্রত্যেকেরই জিহাদ ও সন্ত্রাস সম্পর্কে সুস্পষ্ট ধারণা থাকা উচিত।"
        }
      ]
    },
    {
      "number": "10",
      "uddipok": "শ্রেণিকক্ষে শিক্ষক ইসলামি অর্থব্যবস্থা পড়াতে গিয়ে এর সাথে পুঁজিবাদ ও সমাজতান্ত্রিক অর্থব্যবস্থার একটি তুলনামূলক আলোচনা পেশ করেন। সেখানে তিনি প্রমাণ করেন যে, একমাত্র ইসলামি অর্থব্যবস্থার মধ্যেই রয়েছে অর্থের নিরাপত্তা, মানুষের স্বস্তি ও ভারসাম্যপূর্ণতা।",
      "tag": "BCPC 25",
      "sub_questions": [
        {
          "label": "ক",
          "question": "",
          "explanation": "উশর ফসলের জাকাত।"
        },
        {
          "label": "খ",
          "question": "",
          "explanation": "যে ব্যাংকের সব কর্মকান্ড ইসলামি শরিয়তের বিধান অনুযায়ী পরিচালিত হয় তাকে ইসলামি ব্যাংক বলে। ইসলামি ব্যাংক এমন একটি আর্থিক প্রতিষ্ঠান যার মৌলিক বিধান, নীতিমালা ও কর্মপদ্ধতিতে শরিয়তের মূলনীতি অনুসরণের সুস্পষ্ট অঙ্গীকার থাকবে এবং যার সমুদয় লেনদেন হবে সুদমুক্ত। দীন ইসলামের বিধান অনুযায়ী আর্থ-সামাজিক সুবিচার কায়েমের প্রত্যয়ে ইসলামি ব্যাংক প্রতিষ্ঠা করা হয়েছে।"
        },
        {
          "label": "গ",
          "question": "",
          "explanation": "ইসলামি অর্থব্যবস্থার সাথে পুঁজিবাদ ও সমাজতান্ত্রিক অর্থব্যস্থার মাঝে সাদৃশ্য ও বৈসাদৃশ্য বিদ্যমান। ইসলামি অর্থব্যবস্থায় কুরআন, হাদিস, ইজমা ও কিয়াসের মূলনীতি অনুসরণ করা হয়। এতে কোনো পরিবর্তন আনা সম্ভব নয়। পক্ষান্তরে পুঁজিবাদী ও সমাজতান্ত্রিক অর্থব্যবস্থার মূলনীতি হিসেবে অর্থনীতিবিদদের ব্যক্তিগত অভিমতই মুখ্য। উদ্দীপকেও এ সম্পর্কে আলোচনা পরিলক্ষিত হয়। উদ্দীপকে দেখা যায়, শ্রেণিকক্ষে শিক্ষক ইসলামি অর্থব্যবস্থা পড়াতে গিয়ে এর সাথে পুঁজিবাদ ও সমাজতান্ত্রিক অর্থব্যবস্থার একটি তুলনামূলক আলোচনা পেশ করেন। সেখানে তিনি প্রমাণ করেন, একমাত্র ইসলামি অর্থব্যস্থার মধ্যেই রয়েছে অর্থের নিরাপত্তা, মানুষের স্বস্তি ও ভারসাম্যপূর্ণতা। ইসলামি অর্থব্যবস্থায় সম্পদের মূল মালিক আল্লাহ। কিন্তু সমাজতান্ত্রিক ও পুঁজিবাদী অর্থব্যবস্থায় মানুষকেই মালিক ভাবা হয়। ইসলামি অর্থব্যবস্থায় সুদ নিষিদ্ধ। অন্যান্য অর্থব্যবস্থায় এতে বিধি নিষেধ নেই। এ অর্থব্যবস্থায় মানুষের জন্য ক্ষতিকর যেকোনো পণ্যের ব্যবসা হারাম। কিন্তু প্রচলিত পাশ্চাত্য ও সমাজতান্ত্রিক অর্থব্যবস্থায় এরূপ কোনো নিষেধাজ্ঞা নেই। ইসলামি অর্থব্যবস্থা হলো ন্যায়ভিত্তিক ও বৈষম্যহীন। কিন্তু পুঁজিবাদী ও সমাজতান্ত্রিক অর্থব্যবস্থায় ন্যায়নীতির তেমন কোনো তোয়াক্কা না করে সম্পদ আহরণ ও খরচের প্রাধান্য বেশি থাকে। অর্থ. উপার্জনের জন্য ইসলামি অর্থব্যবস্থায় হালাল পন্থা অনুসরণ করতে হয়। কিন্তু পুঁজিবাদী অর্থব্যবস্থায় অর্থ উপার্জনের ক্ষেত্রে নির্দিষ্ট কোনো সীমারেখা নেই। সমাজতান্ত্রিক অর্থব্যবস্থায় ব্যক্তি তার অর্থ ব্যয়ের ব্যাপারে রাষ্ট্রের ওপর নির্ভরশীল থাকতে হয়। এক্ষেত্রে ব্যক্তির অর্থনৈতিক স্বাধীনতাকে স্বীকার করা হয় না।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত শেষ বাক্যের দাবিটি সঠিক। ইসলামি অর্থব্যবস্থা হলো কুরআন-সুন্নাহর আলোকে মানুষের সম্পদ উপার্জন, বণ্টন ও ব্যয়ের নির্দেশনা। এটি একটি মানবকল্যাণময় ও প্রগতিশীল অর্থব্যস্থা। জাকাত, হালাল উপার্জন ও ইসলামি শরিয়তের অনুসরণ এ অর্থব্যবস্থার অন্যতম বৈশিষ্ট্য। উদ্দীপকে ইসলামি অর্থব্যবস্থা সম্পর্কে বলা হয়েছে, এই অর্থব্যবস্থার মধ্যেই রয়েছে অর্থের নিরাপত্তা, মানুষের স্বস্তি ও ভারসাম্যপূর্ণতা প্রকৃতপক্ষে ইসলামি অর্থব্যবসথা একটি আদর্শিক অর্থব্যবস্থা। এ অর্থব্যবস্থায় সম্পদের প্রকৃত মালিক মহান আল্লাহ রাব্বুল আলামিন। মানুষ তাঁর প্রতিনিধি হিসেবে তা ব্যবহার করেন। এ ব্যবস্থায় সম্পদের সুষম ও ভারসাম্যপূর্ণ বণ্টননীতি অনুসরণ করা হয়। এ অর্থব্যবস্থায় ধনীদের সম্পদে গরিবদের জন্য, নির্ধারিত অংশ রয়েছে। ইসলামের বিধান অনুযায়ী সঠিকভাবে জাকাত প্রদানের মাধ্যমে ধনী-গরিবের মধ্যকার বৈষম্য কমে আসে। ইসলামি অর্থব্যবস্যায় বেকারদের কর্মসংস্থানের সুযোগ সৃষ্টি হয়। উপরের আলোচনার পরিপ্রেক্ষেতি বলা যায়, ধনী-গরিবের মধ্যকার অর্থনৈতিক বৈষম্য কমানো এবং কর্মসংস্থানের সুযোগ সৃষ্টি করার মাধ্যমে ইসলামি অর্থব্যবস্থা গুরুত্বপূর্ণ ভূমিকা পালন করে।"
        }
      ]
    },
    {
      "number": "11",
      "uddipok": "জনাব মুহিবুল্লাহ সাহেব একজন ইসলাম প্রচারক হতে চান। তিনি মনে করেন দাওয়াতের মাধ্যমে সারা দুনিয়ায় ইসলাম প্রচারিত হবে। ইসলাম প্রচার ও প্রতিষ্ঠার ক্ষেত্রে দাওয়াতের বিকল্প নেই। তিনি সকলের দোয়া ও পরামর্শ চান।",
      "tag": "BCPC 25",
      "sub_questions": [
        {
          "label": "ক",
          "question": "",
          "explanation": "'উখওয়াত' শব্দের অর্থ ভ্রাতৃত্ব।"
        },
        {
          "label": "খ",
          "question": "",
          "explanation": "মানুষের কাছে ইসলামের আহ্বান পৌছে দেওয়াকে ইসলামি দাওয়াহ বলে। দাওয়াহ অর্থ আহ্বান করা। সুতরাং ইসলামি দাওয়াহ অর্থ ইসলামের দিকে আহ্বান করা। শরিয়তের ভাষায়, মানুষকে ইসলাম গ্রহণ ও পালনের জন্য বিভিন্ন পদ্ধতিতে ডাকাকে ইসলামি দাওয়াহ বলে। ইসলামের প্রচার ও প্রসারে ইসলামি দাওয়াহ-এর গুরুত্ব অপরিসীম।"
        },
        {
          "label": "গ",
          "question": "",
          "explanation": "জনাব মুহিবুল্লাহ সাহেব ইসলামের দাওয়াত দেওয়ার জন্য একজন দাঈর বৈশিষ্ট্য অর্জন করবে বলে আমি মনে করি। যিনি ইসলামি দাওয়াতের কাজ করেন তাকে দাঈ বলা হয়। দাঈ এমন ব্যক্তি যিনি মানুষের কাছে ইসলামের আদর্শ পৌছে দেন, কুরআন-হাদিসের শিক্ষা প্রচার করেন। ইসলামের প্রচার-প্রসার, প্রতিষ্ঠা ও সংরক্ষণে দাঈ মুখ্য ভূমিকা পালন করেন। উদ্দীপকে বর্ণিত জনাব মুহিবুল্লাহ সাহেব ইসলামের দাওয়াত দিতে চান। এক্ষেত্রে তাকে দাঈর গুণাবলি অর্জন করা আবশ্যক। দাঈর গুণাবলির মধ্যে প্রথম হলো তাকে মুসলিম হতে হবে। তাছাড়া ইসলামি শিক্ষা, জীবনাদর্শ ও রীতি সম্পর্কে গভীর জ্ঞানার্জন করা প্রয়োজন। দাঈ অন্যের কাছে কোনো একটি ভালো কাজ বা সুন্দর কথা প্রচারের আগে তা নিজে আমল করবেন। তিনি যা বলবেন, তা করে দেখাবেন। সমাজে সত্যবাদী হিসেবে তার গ্রহণযোগ্যতা থাকবে। আল্লাহ তায়ালা বলেন, \"তোমরা সঙ্গত ও ন্যায় কথা বলো” (সুরা আল-আহযাব: ৭০)। দাঈ বিনয়ী, নম্র, সদালাপি ও মিষ্টভাষী হবেন। কেননা সাধারণ লোকেরা বিনয়ী মানুষ পছন্দ করেন। সুতরাং বলা যায়, জনাব মুহিবুল্লাহ সাহেব দাওয়াত দানের ক্ষেত্রে এসকল বৈশিষ্ট্য অবলম্বন করতে পারেন।"
        },
        {
          "label": "ঘ",
          "question": "",
          "explanation": "'ইসলাম প্রচার ও প্রতিষ্ঠার ক্ষেত্রে দাওয়াতের বিকল্প নেই'-পাঠ্যবইয়ের আলোকে বাক্যটি যুক্তিযুক্ত। ইসলামি দাওয়াহ অর্থ ইসলামি আহ্বান, ইসলামের আলোকে আহ্বান, ইসলামের দিকে আহ্বান ইত্যাদি। পরিভাষায় মানুষকে ইসলাম গ্রহণ ও পালনের জন্য বিভিন্ন পদ্ধতিতে আহ্বানকে ইসলামি দাওয়াহ বলা হয়।. উদ্দীপকে বলা হয়েছে, ইসলাম প্রচার ও প্রতিষ্ঠার ক্ষেত্রে দাওয়াতের বিকল্প নেই। দাওয়াহ ইসলাম প্রচার ও প্রসারের সর্বাধিক কার্যকর মাধ্যম। দাওয়াহ ছাড়া ইসলাম প্রচারের কথা কল্পনা করা যায় না। কেননা দাওয়াহ মানেই প্রচার। এর মাধ্যমে মানুষের কাছে আল্লাহর দীনের আহ্বান পৌঁছানো হয়। মানুষকে ইসলামের নীতি, আদর্শ ও বিধান বুঝানো হয়। ইসলামের অন্তর্নিহিত সৌন্দর্য ও কল্যাণকামিতা অনুধাবন করে মানুষ এর প্রতি আকৃষ্ট হয়। বুদ্ধিমান ও দূরদর্শী মানুষ ইসলাম গ্রহণ করে। এভাবে দাওয়াতের মাধ্যমে ইসলাম প্রচার সম্পন্ন হয়। সাথে সাথে উন্মুক্ত হয় ইসলাম প্রসারের পথ। পরিশেষে তাই বলা যায়, ইসলাম এবং ইসলামি জীবনধারা ও নীতি-আদর্শ অক্ষুণ্ণ রাখার ক্ষেত্রে দাওয়াহ এর গুরুত্ব অপরিসীম।"
        }
      ]
    }
  ]
}