{
  "title": "ঢাকা সিটি কলেজ ২০২৩",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "আদনান একাদশ শ্রেণির শিক্ষার্থী। সে ভর্তির সময় এমন বিষয় পছন্দ করল, যা অধ্যয়নে আল্লাহর নির্দেশ মোতাবেক জীবনযাপন করা যায়। ফলে সে নিজেকে স্রষ্টার নিকট সম্পূর্ণরূপে সোপর্দ করল। তার দিকনির্দেশনায় বোন রহিমাও একটি জায়গায় প্রতিদিন গিয়ে প্রয়োজনীয় জ্ঞান অর্জন করে। রহিমা এখন কাজের শুরুতে, খাদ্য গ্রহণে, পারস্পরিক সাক্ষাতে বিশেষ পরিভাষা ব্যবহার করে।",
      "tag": "DCC 23",
      "sub_questions": [
        {
          "label": "ক",
          "question": "মক্তব কাকে বলে?",
          "explanation": "যে প্রতিষ্ঠানে ছোট ছোট মুসলিম ছেলেমেয়েদেরকে ইসলামের প্রাথমিক জ্ঞান দান করা হয় তাকে মক্তব বলে।"
        },
        {
          "label": "খ",
          "question": "'কথার শুরুতে সালাম পেশ করতে হয়'- বুঝিয়ে লেখো।",
          "explanation": "কথার শুরুতে সালাম পেশ করা ইসলামি সংস্কৃতির অনুশীলন। সালাম অর্থ শান্তি। ইসলামি সংস্কৃতির রীতি হলো- এক মুসলমানের সাথে অন্য মুসলমানের দেখা হলে প্রথমে সালাম বিনিময় করবে। সালাম দেওয়া সুন্নত। আর সালামের উত্তর দেওয়া ওয়াজিব। সালামের মাধ্যমে পরস্পরের মধ্যে পরিচিতি বাড়ে। হিংসা-বিদ্বেষ দূর হয়ে ভালোবাসা বৃদ্ধি পায়।"
        },
        {
          "label": "গ",
          "question": "আদনান কোন বিষয়ে শিক্ষা গ্রহণ করেছে? এর পরিচয় দাও।",
          "explanation": "আদনানের নির্বাচিত বিষয়টি হলো 'ইসলাম শিক্ষা'। যে শিক্ষাব্যবস্থার মাধ্যমে মানুষ আল্লাহ তায়ালার শক্তি ও ক্ষমতা সম্পর্কে জানতে পারে এবং ইসলামি নীতিমালার আলোকে জীবন পরিচালনা করতে সক্ষম হয় তাকে ইসলাম শিক্ষা বলে। এই শিক্ষার মাধ্যমে আল্লাহর ইবাদতের সঠিক নিয়ম-কানুন সম্পর্কে ধারণা পাওয়া যায়। ইসলামকে সঠিকভাবে জানা এবং তা মানার মাধ্যমে মহান আল্লাহর সন্তুষ্টি অর্জনই এ শিক্ষার মূল উদ্দেশ্য। এটি আদনানের অধীত বিষয়ের বর্ণনায়ও লক্ষণীয়। উদ্দীপকের শিক্ষার জন্য এমন একটি বিষয় পছন্দ করল, যা অধ্যয়নে আল্লাহর নির্দেশ মোতাবেক জীবনযাপন করা যায়। ইসলাম শিক্ষা মানুষের শ্রেষ্ঠত্ব ও মর্যাদার মাপাকাঠি। আল্লাহ তায়ালা বলেন, 'যারা জানে আর যারা জানে না, তারা কি সমান?' (সুরা যুমার: ৯)। আসলে যারা ইসলাম শিক্ষা থেকে বঞ্চিত তারা এ শিক্ষা অর্জনকারীদের সমান হতে পারে না। এ শিক্ষা ব্যক্তিকে স্রষ্টার কাছে সম্পূর্ণরূপে সোপর্দ করতে শিক্ষা দেয়। ইসলাম শিক্ষা এমন একটি বিষয় যা অধ্যয়নের মাধ্যমে আল্লাহকে চেনা যায় এবং ইসলামের বিধি-বিধান সম্পর্কে জ্ঞান লাভ করে আল্লাহর সন্তুষ্টি লাভের উপায় জানা যায়। তাই বলা যায়, আদনানের অধীত বিষয়টি আমার পঠিত ইসলাম শিক্ষার সাথে তুলনীয়। রহিমা যে প্রতিষ্ঠানে জ্ঞানার্জন"
        },
        {
          "label": "ঘ",
          "question": "রহিমার জ্ঞানার্জনের জায়গাটি কোন ধরনের প্রতিষ্ঠান? এর প্রয়োজনীয়তা লেখে",
          "explanation": "রহিমা যে প্রতিষ্ঠানে জ্ঞানার্জন করেছে তা হলো মক্তব যার প্রয়োজনীয়তা অপরিসীম। মক্তব বলা হয় সেই প্রতিষ্ঠানকে যেখানে ছোট ছোট মুসলিম ছেলেমেয়েদেরকে ইসলামের প্রাথমিক জ্ঞানদান করা হয়। সাধারণত মসজিদের বারান্দায়, মাদরাসার সাথে, বৈঠকখানায়, বাড়ির আঙিনায় এ জাতীয় প্রতিষ্ঠান গড়ে তোলা হয়। এ প্রতিষ্ঠানে ইসলামে সংস্কৃতির ব্যাবহারিক দিকগুলো হাতে কলমে শিক্ষা দেওয়া হয়। রহিমার আচরণে যার বাস্তব অনুশীলন লক্ষ্য করা যায়। উদ্দীপকে আদনানের অনুপ্রেরণায় তার বোন রহিমা মক্তবের শিক্ষা গ্রহণ করে। এখন সে কাজের শুরুতে, খাদ্য গ্রহণে, পারস্পরিক সাক্ষাতে বিশেষ পরিভাষা ব্যবহার করে। তার এসব আচরণের মাধ্যমে মক্তবের ইতিবাচক ভূমিকা ফুটে উঠেছে। মক্তব মুসলিম শিশুদের একটি প্রাথমিক পাঠশালা। এখানেই শিশুদেরকে ভবিষ্যতে প্রাতিষ্ঠানিক শিক্ষা গ্রহণের জন্য প্রস্তুত করা হয়। মক্তবেই শিশুর পড়ার অভ্যাস গড়ে উঠে। মক্তবের শিক্ষা শিশুকে শৈশবেই নীতিবান করে তোলে। সত্য-মিথ্যা, ভালো-মন্দ, পবিত্রতা- অপবিত্রতা, হালাল-হারাম প্রভৃতি সম্পর্কে প্রয়োজনীয় প্রাথমিক জ্ঞান শিশুরা এখানেই পেয়ে থাকে। শিক্ষার্থীকে ইবাদতে অভ্যস্ত হওয়ার প্রয়োজনীয় শিক্ষা এখানেই দেওয়া হয়। মক্তবেই শিশু ভবিষ্যতের জন্য ভালো কিছু করার এবং সুনাগরিক হওয়ার প্রেরণা পায়। উপরের আলোচনার পরিপ্রেক্ষিতে বলা যায়, রহিমার মতো মুসলিম শিশুর ধর্মীয় ব্যাবহারিক শিক্ষালাভ ও মানসিক বিকাশে মক্তবের ভূমিকা অপরিসীম।"
        }
      ]
    },
    {
      "number": "2",
      "uddipok": "জনাব হাসান ও মিসেস হাসানের একমাত্র সন্তান নাহিদ। প্রাচুর্যে ও আদরে সে বড় হয়ে উঠেছে। কিন্তু আদব-কায়দা, শিষ্টাচারের বড় অভাব। ধর্মীয় বিধিবিধান যেমন মানে না তেমনি শরিয়তের শিক্ষাও তার নেই। নাহিদ বর্তমানে সংসারে কোনো সময় দেয় না। পিতামাতা কোনো কথা বললে তাদের সঙ্গে খারাপ ব্যবহার করে। শেষ বয়সে সন্তানের কারণে সমাজে তারা অপদস্থ হচ্ছেন।",
      "tag": "DCC 23",
      "sub_questions": [
        {
          "label": "ক",
          "question": "পরিবার কাকে বলে?",
          "explanation": "সমাজস্বীকৃত বিবাহবন্ধনে আবদ্ধ হয়ে স্বামী-স্ত্রীর একত্রে বসবাস করাকে পরিবার বলে।"
        },
        {
          "label": "খ",
          "question": "ইসলামি পরিবারের কর্তা পিতা কেন? ব্যাখ্যা করো।",
          "explanation": "ইসলামি পরিবারের সম্পূর্ণ ব্যয়ভার বহন এবং সদস্যদের নিরাপত্তার দায়িত্ব পিতার ওপর ন্যস্ত থাকায় ইসলামি পরিবারের কর্তা হলেন পিতা। শরিয়তের বিধান অনুযায়ী ইসলামি পরিবারে পিতা হলেন প্রধান কর্তা। পরিবারের যাবতীয় ব্যয়ভার বহনের দায়িত্ব তার। তিনি পরিবারের সদস্যদের নিরাপত্তা নিশ্চিত করেন। ইসলামি পরিবারে স্ত্রী-সন্তানদের ভরণপোষণ, পোশাক-পরিচ্ছদ ও বাসস্থানের ব্যবস্থাও পিতা করে থাকেন।' আল্লাহ তায়ালা বলেন- 'পুরুষরা নারীর কর্তা, কেননা আল্লাহ তাদের একজনের ওপর অন্যজনের শ্রেষ্ঠত্ব দান করেছেন এবং এটা এজন্য যে পুরুষরা তাদের ধনসম্পদ ব্যয় করে' (সুরা আন-নিসা: ৩৪)।"
        },
        {
          "label": "গ",
          "question": "জনাব হাসান ও মিসেস হাসান কী দায়িত্ব পালনে ব্যর্থ হয়েছেন? ব্যাখ্যা করো।",
          "explanation": "জনাব হাসান ও মিসেস হাসান তাদের একমাত্র সন্তান নাহিদের অধিকার আদায় তথা সন্তানের প্রতি যথাযথ দায়িত্ব পালনে ব্যর্থ হয়েছে। ইসলামি শরিয়তের বিধানমতে, সন্তান জন্মদানের পর পিতামাতাকে তার প্রতি অনেক দায়িত্ব ও কর্তব্য পালন করতে হয়। সন্তানকে শিষ্টাচার, ভদ্রতা- নম্রতা, বিনয়, সত্যবাদিতা ও সততার শিক্ষা দেওয়া পিতামাতার দায়িত্ব। পিতামাতা সন্তানকে সমাজ ও রাষ্ট্রের প্রথা, আইনকানুন ইত্যাদি প্রশংসনীয় ও মানবিক গুণাবলি শিক্ষা দেবে। তাকে আদর্শ মানুষ হিসেবে গড়ে তুলবে। পিতামাতার কাছ থেকে এসব শিক্ষা পাওয়া সন্তানের অধিকার; যে অধিকার আদায়ে ব্যর্থ হয়েছে জনাব হাসান ও মিসেস হাসান। উদ্দীপকের জনাব হাসান ও মিসেস হাসান তাদের একমাত্র সন্তান নাহিদকে প্রয়োজনীয় ধর্মীয় শিক্ষায় শিক্ষিত করেননি। পরিবার থেকে আদব-কায়দা ও শিষ্টাচারের শিক্ষা না পাওয়ায় তার মধ্যে এসব গুণ অনুপস্থিত। সে ধর্মের বিধিবিধান পালন তো করেই না, বরং এ সম্পর্কে তার কোনো ধারণাও নেই। তাই সে পিতামাতার সাথে খারাপ ব্যবহার করে এবং পরিবারের প্রতি কোনো কর্তব্য পালন করে না। এর জন্য তার পিতামাতাই দায়ী। সুতরাং বলা যায়, সন্তানকে যথার্থ শিক্ষায় শিক্ষিত না করে জনাব হাসান ও মিসেস হাসান দম্পতি সন্তানের অধিকার আদায়ে ব্যর্থ হয়েছেন।"
        },
        {
          "label": "ঘ",
          "question": "উদ্দীপকে নাহিদের কর্মকাণ্ড তুমি কি সমর্থন কর? সামাজিক জীবনে এর প্রভাব বিশ্লেষণ করো।",
          "explanation": "উদ্দীপকের নাহিদের কর্তব্যে অবহেলা ও উচ্ছৃঙ্খল জীবনযাপন আমি সমর্থন করি না। সমাজের প্রত্যেক মানুষের সুনির্দিষ্ট কিছু দায়িত্ব ও কর্তব্য রয়েছে। এর মধ্যে মুসলিমদের রয়েছে কিছু বিশেষ দায়িত্ব। আল্লাহ তায়ালা মানুষকে তাঁর ইবাদতের জন্য সৃষ্টি করেছেন। তাই একজন মুসলিমের প্রধান কর্তব্য হলো যথাযথভাবে আল্লাহর ইবাদত করা। এছাড়াও মাতাপিতা, ভাইবোন, আত্মীয়-স্বজন, প্রতিবেশী এদের প্রতি মানুষের সুনির্দিষ্ট দায়িত্ব ও কর্তব্য রয়েছে। এসব দায়িত্ব ও কর্তব্য সঠিকভাবে পালন না করাকে কর্তব্যে অবহেলা বলে; যা নাহিদের কর্মকাণ্ডে পরিলক্ষিত হয়। উদ্দীপকে উল্লেখ করা হয়েছে, পিতামাতার একমাত্র সন্তান নাহিদ আদরে বড় হয়ে উঠলেও তার মধ্যে আদব-কায়দা ও শিষ্টাচার অনুপস্থিত। সে ধর্মীয় বিধিবিধান মানে না। পরিবারে কোনো সময় দেয় না। পিতামাতা কোনো কথা বললে তাদের সাথে খারাপ ব্যবহার করে। নাহিদের কারণে শেষ বয়সে তার পিতামাতা সমাজে অপদস্থ হচ্ছেন। তার এসব কাজের মাধ্যমে কর্তব্যে অবহেলা ও. উচ্ছৃঙ্খল জীবনযাপনের বিষয়টি প্রকাশিত হয়েছে, যা ব্যক্তি ও সমাজজীবনে অশান্তি ও বিপর্যয় সৃষ্টি করে। কর্তব্যে অবহেলার কারণে সমাজের সব শ্রেণির মানুষ বিভিন্ন সমস্যার শিকার হয়। একজন ডাক্তারের কর্তব্যে অবহেলার কারণে যেমন রোগীর জীবন বিপন্ন হতে পারে, তেমনি একজন গাড়িচালকের কর্তব্যে অবহেলার কারণে যাত্রীদের জীবনহানি ঘটতে পারে। তাই আমাদের প্রত্যেকের উচিত নিজ নিজ কর্তৃব্য সম্পর্কে সচেতন হওয়া এবং যথাযথভাবে কর্তব্য পালন করা।"
        }
      ]
    },
    {
      "number": "3",
      "uddipok": "ইসলামপুর গ্রামের যুবকদের আমন্ত্রণে বিশিষ্ট ইসলামি চিন্তাবিদ- জনাব মাওলানা আব্দুর রহমান সাহেব এলাকায় পৌঁছলে স্থানীয় যুবকরা তাঁকে গুড (মড়ড়ফ বাবহরহম) বলে স্বাগত জানান এবং তাঁর হাতে স্বর্ণনির্মিত ব্যাজ পরিয়ে দিলে তিনি বিস্মিত ও ক্ষুব্ধ হয়ে ব্যাজ খুলে ফেলেন। রাতে আয়োজিত সবাবেশে বক্তব্য রাখতে গিয়ে তিনি বলেন, 'জাতি হিসেবে আমাদের স্বকীয়তা রয়েছে, যা আমাদেরই রক্ষা করতে হবে। যে ব্যক্তি অন্য জাতির অসুকরণ, অনুসরণ করবে, পরকালে সে জাতির অন্তর্ভুক্ত হবে। পরে তাঁর নির্দেশনায় মসজিদের ইমাম সাহেব মুসল্লিদের নিয়ে একটি কমিটি গঠনের উদ্যোগ গ্রহণ করেন, যাদের কাজ হবে শিশুদেরকে হাতে কলমে ভালো ভালো বিষয়গুলো শিক্ষা দেয়।",
      "tag": "DCC 23",
      "sub_questions": [
        {
          "label": "ক",
          "question": "ইসলামি সংস্কৃতি কী?",
          "explanation": "ইসলামি সংস্কৃতি হলো ইসলামের নীতি ও আদর্শের আলোকে গড়ে ওঠা সংস্কৃতি।"
        },
        {
          "label": "খ",
          "question": "\"ইসলামি শিক্ষা একটি সার্বজনীন শিক্ষা\"- ব্যাখ্যা করো।",
          "explanation": "ইসলামি শিক্ষা একটি সর্বজনীন শিক্ষা যা ইসলামের মূলনীতি, আদর্শ ও উদ্দেশ্যের ভিত্তিতে গড়ে ওঠে। ইসলামি শিক্ষা কোনো নির্দিষ্ট সময়ের জন্য নির্ধারিত নয়। এটি বিশেষ কোনো দেশ, জাতি, অঞ্চল, গোষ্ঠী বা বর্ণের মধ্যে সীমাবদ্ধ নয়। এটি পৃথিবীর সব স্থানের, সব মানুষের জন্য উন্মুক্ত। যে কেউ এ শিক্ষা অর্জন করে মুসলিম হিসেবে নিজের জীবন পরিচালনা করতে পারে। ইসলামি শিক্ষাব্যবস্থার প্রবর্তক বিশ্বনবি হযরত মুহাম্মদ (স) জ্ঞানার্জনের প্রতি বিশেষ গুরুত্ব দিয়েছেন। আর এ জন্যই বলা হয়, ইসলামি শিক্ষা সর্বজনীন"
        },
        {
          "label": "গ",
          "question": "জনাব মাওলানা সাহেবের ক্ষুব্ধ হওয়ার কারণ ব্যাখ্যা করো।",
          "explanation": "উদ্দীপকের মাওলানা আব্দুর রহমানের ক্ষুব্ধ হওয়ার কারণ ইসলামি সংস্কৃতির চর্চা না করা। ইসলামের নীতি-আদর্শ ও মূল্যবোধের আলোকে গড়ে ওঠা সংস্কৃতিই হলো ইসলামি সংস্কৃতি। সংস্কৃতি একটি জাতির পরিচিতির প্রতীক। এক জাতি থেকে অন্য জাতির নীতি, আদর্শ, চরিত্র ও জীবনদর্শন আলাদা অস্তিত্ব পায় সংস্কৃতির মাধ্যমে। ইসলামি সংস্কৃতি মুসলিম জাতির স্বতন্ত্র অস্তিত্ব বহন করে। রাসুল (স) বলেন, 'যে ব্যক্তি যে জাতির অনুকরণ করে সে তাদেরই অন্তর্ভুক্ত হবে।' (মুসনাদে আহমদ) ইসলামি সংস্কৃতি সঠিকভাবে চর্চা করার মাধ্যমে তাকওয়াবান হতে পারলে দুনিয়া ও আখিরাতের সাফল্য নিশ্চিত হয়। উদ্দীপকে দেখা যায়, বিশিষ্ট ইসলামি চিন্তাবিদ মাওলানা আব্দুর রহমান ইসলামপুর গ্রামের যুবকদের আমন্ত্রণে এলাকায় পৌঁছালে স্থানীয় লোকজন তাকে 'গুড ইভিনিং' বলে স্বাগত জানান এবং তার হাতে স্বর্ণের ব্যাইজ পরিয়ে দেন। এতে তিনি বিস্মিত ও ক্ষুব্ধ হয়ে ব্যাইজ খুলে ফেলেন। 'গুড ইভিনিং' বলা ও স্বর্ণের ব্যাইজ পরানো ইসলামি সংস্কৃতির অন্তর্ভুক্ত নয়। ইসলামি সংস্কৃতি আমাদের শিক্ষা দেয়, কারো সাথে সাক্ষাতের সময় সালাম বিনিময় করতে হবে। কেননা রাসুল (স) বলেছেন, 'সালাম বিনিময়ের পরেই অন্যান্য কথাবার্তা।' (মেশকাত) স্থানীয় লোকজন মাওলানা বদিউল আলমকে সালাম না দিয়ে 'গুড ইভিনিং' বলে স্বাগত জানানো এবং স্বর্ণের ব্যাইজ পরানো নিঃসন্দেহে অনৈসলামিক সংস্কৃতির অনুকরণ। এ কারণেই তিনি ক্ষুব্ধ হন।"
        },
        {
          "label": "ঘ",
          "question": "ইমাম সাহেবের উদ্যোগের প্রতিফলন ও এর সামাজিক প্রভাব বিশ্লেষণ করো।",
          "explanation": "ইমাম সাহেবের উদ্যোগে মক্তবের প্রতিফলন ঘটেছে, যার সামাজিক প্রভাব অপরিসীম। মক্তব বলা হয় সেই প্রতিষ্ঠানকে যেখানে ছোট ছোট মুসলিম ছেলেমেয়েদেরকে ইসলামের প্রাথমিক জ্ঞানদান করা হয়। সাধারণত মসজিদের বারান্দায়, মাদরাসার সাথে, বৈঠকখানায়, বাড়ির আঙিনায় এ জাতীয় প্রতিষ্ঠান গড়ে তোলা হয়। মসজিদ আল্লাহর ইবাদতের স্থান আর মক্তব হলো ইবাদতের নিয়মকানুন ও পদ্ধতি শেখার স্থান। ইমাম সাহেবের উদ্যোগে এ প্রতিষ্ঠানটিই পরিলক্ষিত হয়। উদ্দীপকে ইমাম সাহেব মুসল্লিদের নিয়ে একটি কমিটি গঠন করেন, যার কাজ শিশুদেরকে হাতে-কলমে ভালো বিষয়গুলো শিক্ষা দেওয়া। এখানে মূলত মক্তবকেই বোঝানো হয়েছে। প্রতিষ্ঠানগুলো সমাজে ইতিবাচক প্রভাব ফেলে। মক্তবে মুসলিম শিশুদের আদব-কায়দা শিক্ষা দেওয়া হয়। পরিবার ও সমাজে কার সাথে কেমন আচরণ করতে হবে তার শিক্ষা শিশুরা এখান থেকেই পেয়ে থাকে। শিশুদেরকে দেশপ্রেমের গুরুত্ব সম্পর্কে অবহিত করা হয়। ফলে ভবিষ্যতে তারা সুনাগরিক হয়ে গড়ে ওঠার অনুপ্রেরণা পায়। সামাজিক অনাচার সম্পর্কে তাদের সতর্ক করা হয়। এতে করে সমাজের ক্ষতিকর দিকগুলো চিনতে পেরে তারা তা থেকে মুক্ত থাকতে পারে। এভাবে মক্তব শিক্ষা শিশুকে প্রথম থেকেই সঠিক দিকনির্দেশনা দিয়ে ভবিষ্যৎ জীবন গঠনে সাহায্য করে। এটি সমাজ থেকে যাবতীয় অন্যায় দূর করে একটি সুষ্ঠু সমাজ নির্মাণে গুরুত্বপূর্ণ ভূমিকা পালন করে। সুতরাং বলা যায়, ইমাম সাহেবের গৃহীত উদ্যোগটি হলো মক্তব প্রতিষ্ঠা, যা সমাজে ইতিবাচক প্রভাব ফেলে।"
        }
      ]
    },
    {
      "number": "4",
      "uddipok": "জনাব জামিল সাহেব একজন বড় ব্যবসায়ী। তার দুই ছেলে-মেয়ে বিদেশে পড়াশোনা করে। ফলে তারা পাশ্চাত্য সভ্যতায় গড়ে উঠেছে। তার স্ত্রীও আধুনিক জীবন যাপনে অভ্যস্ত। একদিন তিনি স্ত্রীকে নিয়ে বন্ধু আমিন সাহেবের বাসায় বেড়াতে আসলে তাঁর ছেলে সা'দ ও মেয়ে সাদিয়া এসে তাদের সালাম দিয়ে কুশলাদি বিনিময় করে এবং অতিথিদের আন্তরিকভাবে পর্যাপ্ত আপ্যায়নের ব্যবস্থা করে। আপ্যায়ন শেষে বাসায় ফেরার পথে জামিল সাহেব স্ত্রীকে বললেন, \"দেখলে আমিন সাহেবের শান্তির সংসার।\" উত্তরে স্ত্রী বললেন, \"হ্যাঁ। আমাদের পরিবারটাও যদি এমন হতো।\"",
      "tag": "DCC 23",
      "sub_questions": [
        {
          "label": "ক",
          "question": "ইসলামি পরিবার কী?",
          "explanation": "ইসলামের নীতিমালা ও বিধি-বিধানের ভিত্তিতে পরিচালিত পরিবারই হলো ইসলাম পরিবার।"
        },
        {
          "label": "খ",
          "question": "ইসলামি পরিবার শান্তির নীড়'- ব্যাখ্যা করো।",
          "explanation": "ইসলামি পরিবারের গঠন, প্রকৃতি ও কাজ একে শান্তির নীড় হিসেবে প্রতিষ্ঠা করেছে। ইসলামি পরিবারে পারস্পরিক শ্রদ্ধা-স্নেহ, মায়া-মমতা, ভালোবাসা থাকে এবং মাতা-পিতা ও সন্তানের দায়িত্ব-কর্তব্য যথাযথভাবে পালন করা হয়। এছাড়া এ ধরনের পরিবারে স্বামী-স্ত্রীর পারস্পরিক দায়িত্ব ও কর্তব্য এবং ছোট-বড় সকলের অধিকার যথাযথভাবে আদায় করা হয়। এ কারণে ইসলামি পরিবার সুখের আসল ঠিকানা ও অনাবিল শান্তির নীড় হিসেবে বিবেচিত।"
        },
        {
          "label": "গ",
          "question": "আমিন সাহেবের সন্তানদের মাঝে পরিলক্ষিত বৈশিষ্ট্য কোন ধরনের পরিবারের? ব্যাখ্যা করো।",
          "explanation": "আমিন সাহেবের ছেলে-মেয়ের মধ্যে ইসলামি পরিবারের বৈশিষ্ট্য লক্ষ করা যায়। যে পরিবার ইসলামি ভাবধারা, নীতিমালা, নিয়ম-নীতি ও আদর্শ মেনে চলে তাই ইসলামি পরিবার। অর্থাৎ যে পরিবার কুরআন ও সুন্নাহের আদর্শে পরিচালিত হয় তাকে ইসলামি পরিবার বলা যায়। উদ্দীপকে দেখা যায়, জনাব জামিল তার স্ত্রীকে সাথে নিয়ে তার বন্ধু আমিনের বাসায় গিয়ে দেখলেন আমিনের ছেলে ও মেয়ে এসে তাদের সালাম দিয়ে কুশলাদি বিনিময় করল। তারা অতিথিদের পর্যাপ্ত আপ্যায়ন করল। আমিন সাহেবের ছেলে ও মেয়ের আচরণের মধ্যে যে ভাবধারা ফুটে উঠেছে তা ইসলামি ভাবধারার প্রতিফলন।সাক্ষাতের প্রথমেই সালাম বিনিময় ইসলামি আদর্শের প্রতীক। আর যে পরিবারে এমন, সুন্দর ইসলামি ভাবধারা ও শিক্ষার প্রতিফলন ঘটে সে পরিবারকে নিঃসন্দেহে ইসলামি পরিবার বলা যায়। সুতরাং বলা যায়, আমিন সাহেবের পরিবার ইসলামি আদর্শের প্রতীক। তার ছেলে-মেয়ের মধ্যে ইসলামি পরিবারের বৈশিষ্ট্য লক্ষণীয়"
        },
        {
          "label": "ঘ",
          "question": "জামিল সাহেব ও তার স্ত্রীর বক্তব্য তোমার পাঠ্য বইয়ের আলোকে বিশ্লেষণ করো।",
          "explanation": "জামিল সাহেবের পারিবারিক জীবনের প্রভাবেই তার সন্তানেরা পাশ্চাত্য কৃষ্টি-কালচার ও সভ্যতার প্রতি অনুরক্ত হয়ে পড়েছে; জামিল সাহেব ও তার স্ত্রীর বক্তব্যে এ বিষয়ে তাদের আক্ষেপ ফুটে উঠেছে। উদ্দীপকে দেখা যায়, জামিল সাহেবের দুই ছেলে মেয়ে ইসলামি শরিয়ত অনুসারে প্রকৃত পারিবারিক শিক্ষা থেকে বঞ্চিত হয়েছে। তাদের আচরণে তাদের পিতা-মাতা সন্তুষ্ট নন। এ কারণে জামিল সাহেব ও তার স্ত্রী বন্ধু আমিন সাহেবের ছেলে-মেয়ের অমায়িক ব্যবহারে মুগ্ধ হন এবং তাদের পরিবারের অবস্থার কথা ভেবে আফসোস করেন। মাতা-পিতার প্রতি সন্তানের অন্যতম কর্তব্য হলো সন্তান তাদের প্রতি অনুগত থাকবে। তাদের আদেশ-নিষেধ মেনে চলবে। ইসলামি সংস্কৃতি অনুসারে জীবনযাপন করবে। অথচ জামিল সাহেবের সন্তানদের মাঝে পাশ্চাত্য সংস্কৃতি অনুসরণের প্রবণতা রয়েছে। তাদের আচরণ নিয়ে তার মনে কষ্ট রয়েছে, আমিন সাহেবের সন্তানদের আচরণ সম্পর্কে জামিল সাহেবের মন্তব্যে এটা প্রমাণ হয়েছে। মাতা-পিতার সম্মান ও উচ্চ মর্যাদার কারণে সন্তানরা তাদের সাথে কখনোই ঔদ্ধত্যপূর্ণ আচরণ করবে না, এটাই ইসলামের শিক্ষা। তাদের সাথে আচরণে ও কথায় কর্কশতা-কঠোরতা প্রকাশ করা নিষেধ। বরং পরম ভালোবাসা, মমতা ও শ্রদ্ধায় সন্তান তাদের প্রতি সম্মাজনক আচরণ করবে। এ আচরণগুলোসহ সন্তানের মাঝে ইসলামি বিধান ও সংস্কৃতির প্রতি ভালোবাসা তৈরি করার দায়িত্ব মাতা-পিতার তথা পরিবারিক শিক্ষার। জামিল সাহেবের পরিবারে এর ঘাটতি রয়েছে। তাই বলা যায়, জামিল সাহেবের সন্তানদের মাঝে পারিবারিক যে শিক্ষার প্রভাব তা ইসলামের আলোকে সন্তোষজনক নয়।"
        }
      ]
    },
    {
      "number": "5",
      "uddipok": "জনাব আব্দুল হাকিম পিতার মৃত্যুর পর পরিবারের হাল ধরেন। তিনি ছোট ভাই- বোনের পড়ালেখার ব্যবস্থা করেন। মায়ের সেবাযত্ন ও সুচিকিৎসার ব্যবস্থা গ্রহণের পাশাপাশি ছোট বোনটির বিয়েরও বন্দোবস্ত করেন। এদিকে পড়ালেখা শেষে তার ছোট ভাই আব্দুল হালিম চাকরিতে যোগদান করার পর নিজে নিজে বিয়ে করে স্ত্রীর মোহরানার টাকা পরিশোধ করে দেয় এবং তাকে দামি উপহার কিনে দেয়। একদিন বড় ভাই আব্দুল হাকিম অসুস্থ হয়ে পড়লে ছোট ভাই আব্দুল হালিম তার মাকে ভাইয়ের চিকিৎসার ব্যবস্থা করতে বলে নিজে কর্মস্থলে চলে যায়। আব্দুল হাকিমকে হাসপাতালে ভর্তি করানো হলে সে ব্যস্ততার কথা বলে তাকে দেখতেও যায়নি। এজন্য তার মা তাকে বকাবকি করলে সে স্ত্রীকে নিয়ে রাগ করে শ্বশুর বাড়ি চলে যায়। তখন মা বলেন, \"আব্দুল হালিমের আচরণ মোটেই গ্রহণযোগ্য নয়।\"",
      "tag": "DCC 23",
      "sub_questions": [
        {
          "label": "ক",
          "question": "পরিবার কী?",
          "explanation": "পরিবার হচ্ছে একটি স্থায়ী সামাজিক প্রতিষ্ঠান, যেখানে সন্তানাদিসহ বা সন্তানবিহীন অবস্থায় স্বামী-স্ত্রী একত্রে বসবাস করে।"
        },
        {
          "label": "খ",
          "question": "\"ইসলামি পরিবার শান্তির নীড়\"- ব্যাখ্যা করো।",
          "explanation": "ইসলামি পরিবারের গঠন, প্রকৃতি ও কাজ একে শান্তির নীড় হিসেবে প্রতিষ্ঠা করে। ইসলামি পরিবারে পারস্পরিক শ্রদ্ধা-স্নেহ, মায়া-মমতা, ভালোবাসা থাকে এবং মাতাপিতা ও সন্তানের দায়িত্ব-কর্তব্য যথাযথভাবে পালন করা হয়। এছাড়া এ ধরনের পরিবারে স্বামী-স্ত্রীর পারস্পরিক দায়িত্ব ও কর্তব্য এবং ছোট-বড় সকলের অধিকার যথাযথভাবে আদায় করা হয়। ইসলামি পরিবার ব্যবস্থায় সদস্যরা কোনো অনাকাঙ্ক্ষিত পরিস্থিতির সম্মুখীন হন। না। এ কারণে ইসলামি পরিবার, সুখের আসল ঠিকানা ও অনাবিল শান্তির নীড় হিসেবে বিবেচিত।"
        },
        {
          "label": "গ",
          "question": "উদ্দীপকে আব্দুল হালীমের আচরণে কীসের প্রতিফলন ঘটেছে? ব্যাখ্যা করো।",
          "explanation": "উদ্দীপকে আব্দুল হালীমের কাজে অশোভন আচরণের প্রতিফলন ঘটেছে। ইসলামি পরিবারে ভাইবোনের প্রতি পারস্পরিক দায়িত্ব পালনের বিধান রয়েছে। এ দায়িত্ব পালন করা একজন ভাই বা বোনের যেমন কর্তব্য, অপরজনের জন্য তা হলো অধিকার। পরিবারের ছোট ভাইবোনদের কর্তব্য হচ্ছে বড়দের শ্রদ্ধা করা। ভাইবোনদের মধ্যে কেউ বিপদে পড়লে বা আর্থিক অসুবিধার সম্মুখীন হলে সচ্ছল ও সক্ষম অপর ভাইবোনদের দায়িত্ব হলো তাকে সাহায্য করা, তার জন্য অর্থ ব্যয় করা। যার বিপরীত প্রতিফলিত হয়েছে আব্দুল হালীমের কাজে। উদ্দীপকের আব্দুল হাকীম পিতার মৃত্যুর পর পরিবারের হাল ধরেন। ছোট ভাই-বোনদের পড়ালেখার ব্যবস্থা করেন। মায়ের সেবাসহ ছোট বোনদের বিয়ের ব্যবস্থা করেন। অথচ আব্দুল হাকীম অসুস্থ হয়ে পড়লে তার ছোট ভাই আব্দুল হালীম তার সুচিকিৎসার ব্যবস্থা না করে চাকরিতে চলে যায়। আব্দুল হালীমের এ ধরনের আচরণ হলো অশোভনীয় এবং বড় ভাইয়ের প্রতি দায়িত্বের অবহেলা।"
        },
        {
          "label": "ঘ",
          "question": "আব্দুল হাকীমের কর্মকাণ্ড চিহ্নিত করে পারিবারিক জীবনে এর প্রভাব বিশ্লেষণ করো।",
          "explanation": "আব্দুল হাকীমের দায়িত্বশীল কর্মকাণ্ড পারিবারিক জীবনকে তাৎপর্যপূর্ণভাবে প্রভাবিত করে। ইসলামি পরিবারে বড় ভাইবোনদের কর্তব্য হলো তাদের ছোটদের প্রতি। স্নেহ প্রদর্শন করা, খোঁজখবর নেওয়া, সেবাযত্ন এবং পরিচর্যা করা। পিতার অবর্তমানে অসহায় ছোট ভাইবোনের দায়িত্ব নেওয়া সক্ষম ও সচ্ছল বড় ভাইবোনদের অবশ্যকর্তব্য। ছোট ভাইবোনদের পড়াশোনা, চাকরি, বিবাহ প্রভৃতি কার্য সম্পাদন করা বড়দের কর্তব্য। অর্থাৎ ভাইবোন সবসময় পারস্পরিক কল্যাণ কামনা করবে, একে অন্যের বিপদে সাহায্য-সহযোগিতা করবে। যা আব্দুল হাকীমের কাজের মাধ্যমে প্রকাশিত হয়। উদ্দীপকের আব্দুল হাকীম পিতার মৃত্যুর পর 'পরিবারের হাল ধরেন। তিনি সঠিক দায়িত্ব নিয়ে ছোট ভাই-বোনের পড়ালেখার ব্যবস্থা করেন, মায়ের সেবা যত্ন ও সুচিকিৎসার ব্যবস্থা করার পাশাপাশি ছোট বোনের বিয়ের বন্দোবস্ত করেন। আব্দুল হাকীমের এসব কর্মকাণ্ড পরিবারের বড় ভাই হিসেবে তার সঠিক দায়িত্ব পালনকেই প্রমাণ করে।. বস্তুত পিতার অবর্তমানে বড় ভাইকে অভিভাবকের দায়িত্ব পালন করতে হয়, যা আব্দুল হাকীম যথাযথভাবে পালন করেছেন।"
        }
      ]
    },
    {
      "number": "6",
      "uddipok": "রাজন ও রিপন দুই বন্ধু। রাজন সবসময় ভালো ও বৈধ কাজের সঙ্গে জড়িত থাকে এবং সদা সত্য কথা বলে। অন্যদিকে রিপন অনলাইনে নকল পণ্য আসল বলে বিক্রির মাধ্যমে মানুষকে ঠকায়। রাজন তাকে এ কাজটি করতে নিষেধ করলে রিপন তার কথা শুনে না। কিছুদিন পর রাজন রিপনের সঙ্গ ত্যাগ করলো।",
      "tag": "DCC 23",
      "sub_questions": [
        {
          "label": "ক",
          "question": "গণশিক্ষা কী?",
          "explanation": "নিরক্ষরতা দূরীকরণের লক্ষ্যে দেশব্যাপী যে বয়স্ক ও শিশুশিক্ষা কার্যক্রম পরিচালিত হচ্ছে তাই গণশিক্ষা।"
        },
        {
          "label": "খ",
          "question": "'ধূমপানে বিষপান'- ব্যাখ্যা করো।",
          "explanation": "বিষপানের কারণে যেমন মানুষের মৃত্যু ঘটে, তেমনি ধূমপানও মানুষের মৃত্যুর কারণ হতে পারে। ধূমপান বিষপানের চেয়েও ক্ষতিকর। কেননা বিষপানের ফলে শুধু বিষপানকারীর ক্ষতি হয়, আর ধূমপান ধূমপায়ীর পাশাপাশি অধূমপায়ী এবং ভবিষ্যৎ বংশধরেরও মারাত্মক ক্ষতি করে। এটি মানুষের, স্বাভাবিক জীবনীক্ষমতা নষ্ট করে দেয়। ধূমপানের ফলে হজমশক্তি কমে যায়। এটি মানবদেহে শ্বাসকষ্ট, ক্যান্সার, হৃদরোগসহ বিভিন্ন মরণব্যাধি সৃষ্টি করে। এর ফলে ব্যক্তি ধীরে ধীরে মৃত্যুর দিকে ধাবিত হয়। কেননা বিড়ি-সিগারেটে এতটাই ক্ষতিকর নিকোটিন থাকে যে, দুটি সিগারেটের নিকোটিন যদি ইনজেকশনের মাধ্যমে কোনো ব্যক্তির দেহে প্রবেশ করানো হয় তবে ঐ ব্যক্তির মৃত্যু অনিবার্য।"
        },
        {
          "label": "গ",
          "question": "রিপনের কাজটি কীসের শামিল? তার পরিণতি ব্যাখ্যা করো।",
          "explanation": "রিপনের নকল পণ্য আসল বলে বিক্রি করা এক ধরনের প্রতারণা। প্রতারণা মিথ্যারই এক বিশেষ রূপ। মানুষকে ঠকানো, ফাঁকি দেওয়া, নকল পণ্য দেওয়া, পণ্যের দোষ গোপন করা, ওজনে কম দেওয়া প্রভৃতি প্রতারণার অন্তর্ভুক্ত। প্রতারণা ইসলামি শরিয়তের পরিপন্থি একটি কাজ, যা রিপনের মধ্যে লক্ষ করা যায়। উদ্দীপকের রিপন অনলাইনে নকল পণ্য আসল বলে বিক্রি করার মাধ্যমে মানুষকে ঠকায়। তার এ কাজটি প্রতারণার অন্তর্ভুক্ত। প্রতারণা একটি জঘন্যতম অপরাধ। মিথ্যা বলা, প্রতারণা করা এগুলো মুনাফিকের লক্ষণ। কোনো মুমিন বা মুত্তাকি ব্যক্তি এসব করতে পারে না। এ সম্পর্কে রাসুল (স) বলেন, 'যে প্রতারণা করে সে আমাদের (মুসলিমদের) দলভুক্ত নয়' (মুসলিম, তিরমিযি)। প্রতারণার মাধ্যমে যে অর্থ-সম্পদ অর্জন করা হয় তা হারাম। আর হারাম উপার্জনকারীর ইবাদত আল্লাহর কাছে কবুল হয় না। যে প্রতারণা করে আল্লাহ তার প্রতি অসন্তুষ্ট হন। প্রতারণার পরিণাম হলো জাহান্নাম। কেননা প্রতারণা হলো মুনাফিকের স্বভাব আর মুনাফিকের স্থান জাহান্নামের সর্বনিম্ন স্তরে।"
        },
        {
          "label": "ঘ",
          "question": "উদ্দীপকে রাজনের শেষ পদক্ষেপ কি সঠিক? তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকে রাজনের অসৎ বন্ধু রিপনের সঙ্গ ত্যাগ করার কাজটি অবশ্যই সঠিক। খারাপ চরিত্রের লোকদের সাথে বন্ধুত্ব করা, মেলামেশা ও চলাফেরা করাকে বলা হয় অসৎসঙ্গে থাকা। যারা মিথ্যা কথা বলে, প্রতারণা করে, ঘুষ ও দুর্নীতির সাথে জড়িত, হারাম উপায়ে জীবিকা নির্বাহ করে, উচ্ছৃঙ্খল জীবনযাপন করে তারা অসৎ। এ ধরনে লোকের সঙ্গ ত্যাগ করার জন্য আল্লাহ তায়ালা নির্দেশ দিয়েছেন। যার প্রতিফলন রাজনের মধ্যে লক্ষ করা যায়। উদ্দীপকের রাজনের বন্ধু রিপন অনলাইনে নকল পণ্য আসল বলে বিক্রি 'করার মাধ্যমে মানুষের সাথে প্রতারণা করে। রাজন তাকে এ কাজ করতে নিষেধ করলেও সে তা শুনেনি। তাই রাজন শেষ পর্যন্ত রিপনের সঙ্গ ত্যাগ করে। রাজনের এ কাজটির মাধ্যমে অসৎসঙ্গ ত্যাগের বিষয়টি ফুটে উঠেছে। তার এ কাজটি আল্লাহ ও তাঁর রাসুল (স) এর নির্দেশ অনুযায়ী সঠিক ও যথার্থ। মানুষকে তার সঙ্গী প্রভাবিত করে। তাই সবসময় অসৎসঙ্গ ত্যাগ করতে হবে এবং সৎসঙ্গ খুঁজতে হবে। যদি সৎসঙ্গী না পাওয়া যায় তবে একা থাকাই উত্তম।"
        }
      ]
    },
    {
      "number": "7",
      "uddipok": "মামুন তার পৈত্রিক সম্পত্তি চাষাবাদের কাজে একটি গভীর নলকূপ স্থাপনের জন্য প্রচলিত ব্যবস্থায় পরিচালিত একটি ব্যাংক থেকে পাঁচ লক্ষ টাকা ঋণ নিয়েছেন। মামুনের নলকূপের পানি দিয়ে গ্রামের কৃষকরা অধিক ফসল উৎপাদন করতে পারছেন। নাফিজ তার বাড়িটি মর্টগেজ দিয়ে লাভ- লোকসানের ভিত্তিতে পরিচালিত একটি ব্যাংক থেকে বিশ লক্ষ টাকা ঋণ নিয়ে একটি পোশাক তৈরির কারখানা দিয়েছেন। সেখানে গ্রামের অনেক ব্যক্তি শ্রম দিয়ে অর্থ উপার্জন করেন।",
      "tag": "DCC 23",
      "sub_questions": [
        {
          "label": "ক",
          "question": "উশর শব্দের অর্থ কী?",
          "explanation": "উশর' শব্দের অর্থ এক-দশমাংশ।"
        },
        {
          "label": "খ",
          "question": "'জাকাত ধনী ও গরিবের মধ্যে সেতু'- ব্যাখ্যা করো।",
          "explanation": "যথাযথভাবে জাকাত আদায়ের মাধ্যমে ধনী ও গরিবের মধ্যকার বৈষম্য হ্রাস পায় এবং তাদের মধ্যে সুসম্পর্ক তৈরি হয়। মুসলমান পরস্পর ভাই ভাই। কিন্তু অর্থনৈতিক বৈষম্য ধনী ও গরিবের মধ্যে দূরত্ব সৃষ্টি করে। ধনীরা দরিদ্রদের অবহেলা করে, আর দরিদ্ররা ধনীদের প্রতি হিংসা-বিদ্বেষ পোষণ করে। যথাযথভাবে জাকাত প্রদানের মাধ্যমে ধনী- গরিবের মধ্যকার এ বৈষম্য কমে আসে। তাদের মধ্যে একটি যোগসূত্র স্থাপিত হয়। ধনীরা গরিবদের প্রতি সহানুভূতি প্রদর্শন করে। আর গরিবরাও ধনীদের ভালোবাসে। এভাবে পরস্পর ভ্রাতৃত্বের বন্ধনে আবদ্ধ হয়।"
        },
        {
          "label": "গ",
          "question": "উদ্দীপকে মামুনের ঋণ নেওয়া ব্যাংকটি কেমন? ব্যাখ্যা করো।",
          "explanation": "উদ্দীপকের মামুনের ঋণ নেওয়া ব্যাংকটি সুদভিত্তিক ব্যাংক। যে ব্যাংকের আমানত সংগ্রহ এবং ঋণ প্রদান বা বিনিয়োগ তথা সামগ্রিক কর্মকাণ্ড পূর্বনির্ধারিত সুদের ভিত্তিতে পরিচালিত হয় তাকে সুদভিত্তিক ব্যাংক বলে। এ ধরনের ব্যাংক ইসলামি শরিয়তের বিধানের পরিবর্তে প্রচলিত অর্থব্যবস্থার আলোকে পরিচালিত হয়। যা মামুনের ঋণ নেওয়া ব্যাংকের ক্ষেত্রে লক্ষণীয়। উদ্দীপকে উল্লেখ করা হয়েছে, মামুন তার পৈত্রিক সম্পত্তি চাষাবাদ করতে একটি গভীর নলকূপ স্থাপনের জন্য প্রচলিত ব্যবস্থায় পরিচালিত একটি ব্যাংক থেকে পাঁচ লক্ষ টাকা ঋণ নিয়েছেন। এ থেকে স্পষ্ট বোঝা যায়, মামুন সুদভিত্তিক ব্যাংক থেকেই ঋণ নিয়েছেন। প্রচলিত বা সুদভিত্তিক ব্যাংকব্যবস্থা মানবিক চিন্তার ওপর প্রতিষ্ঠিত নয়। সুদ হলো শোষণের হাতিয়ার। সুদভিত্তিক ব্যাংকব্যবস্থায় বৈধ-অবৈধের কোনো বালাই নেই। মুনাফাই এখানে মুখ্য বিষয়। সুদি ব্যাংকিং ব্যবস্থা সমাজে অর্থনৈতিক বৈষম্য সৃষ্টি করে। এটি ধনীকে আরও ধনী এবং দরিদ্রকে আরও দরিদ্র করে। এজন্য ইসলামি শরিয়তে সুদভিত্তিক ব্যাংকিং বা সুদি কার্যক্রমকে নিষিদ্ধ ঘোষণা করা হয়েছে। কেননা সুদ সম্পূর্ণরূপে ইসলামি চেতনা ও মানবতাবিরোধী। এ সম্পর্কে আল্লাহ বলেন- 'হে মুমিনগণ, তোমরা চক্রবৃদ্ধি হারে সুদ খেয়ো না এবং আল্লাহকে ভয় করো' (সুরা আলে ইমরান: ১৩০)।"
        },
        {
          "label": "ঘ",
          "question": "নাফিজ যে ব্যাংক থেকে ঋণ নিয়েছেন সে ব্যাংকের বৈশিষ্ট্য বিশ্লেষণ করো।",
          "explanation": "নাফিজ কোনো একটি ইসলামি ব্যাংক থেকে ঋণ নিয়েছেন। যে ব্যাংকের সব কর্মকাণ্ড ইসলামি শরিয়ত অনুযায়ী পরিচালিত হয় তাকে ইসলামি পদ্ধতির ব্যাংক বলে। ইসলামি ব্যাংকের আমানত সংগ্রহ ও ঋণ প্রদান বা বিনিয়োগ কর্মকাণ্ড সুদমুক্ত। এ ব্যাংকের লেনদেন লাভ- লোকসানের ভিত্তিতে পরিচালিত হয়। যা নাফিজের ঋণ নেওয়া ব্যাংকের ক্ষেত্রে লক্ষণীয়। উদ্দীপকে উল্লেখ করা হয়েছে, নাফিজ তার বাড়ি মর্টগেজ দিয়ে লাভ- লোকসানের ভিত্তিতে পরিচালিত একটি ব্যাংক থেকে বিশ লক্ষ টাকা ঋণ নিয়ে পোশাক তৈরির একটি কারখানা দিয়েছেন। তার কারখানায় গ্রামের অনেক মানুষ কাজ করেন। নাফিজের ঋণ নেওয়া ব্যাংকটির সাথে ইসলামি ব্যাংকের মিল রয়েছে। ইসলামি ব্যাংক ইসলামি শরিয়াহভিত্তিক ও অংশীদারিত্বমূলক ব্যাংক। এটি সুদের বিকল্প ও মানবকল্যাণমুখী আর্থিক লেনদেন পরর্তন করে। এতে সরাসরি টাকার কারবার না করে পণ্যের ব্যবসায় করা হয়। ইসলামি ব্যাংক অবৈধ বা হারাম উপার্জনকে নিষেধ এবং বৈধ বা হালাল উপার্জনকে উৎসাহিত করে। এটি অর্থব্যবস্থায় আদল ও ইহসান প্রতিষ্ঠা করে। মানবসম্পদ উন্নয়নে ও কর্মসংস্থান সৃষ্টিতে ইসলামি ব্যাংকের ভূমিকা অনস্বীকার্য। ইসলামি ব্যাংকিং ব্যবস্থায় বেকারত্ব দূর এবং মানুষের আর্থসামাজিক নিরাপত্তা নিশ্চিত হয়। এতে মুনাফার চেয়ে জনকল্যাণের প্রতি বেশি গুরুত্ব দেওয়া হয়। জাকাত আদায় ও বণ্টনের ক্ষেত্রে এ ব্যাংক সহায়তা করে। উপরের আলোচনার পরিপ্রেক্ষিতে বলা যায়, ইসলামি ব্যাংক ইসলামি শরিয়তের আলোকে পরিচালিত। প্রচলিত সুদি লেনদেনের পরিবর্তে এখানে লাভ-লোকসানের ভিত্তিতে অংশীদারিত্বমূলক আর্থিক লেনদেন করা হয়।"
        }
      ]
    },
    {
      "number": "8",
      "uddipok": "শিহাব উদ্দীন তার বন্ধু আবিদ হোসেনের কাছ থেকে দশ লক্ষ টাকা ঋণ নেন। এক বছর পর উক্ত ঋণের এক লক্ষ টাকা পরিশোধের জন্য আবিদের বাড়িতে গেলে তিনি বলেন, স্বর্ণ ও রৌপ্য মিলিয়ে নিসাব পরিমাণ সম্পদের মালিক হওয়া সত্ত্বেও তুমি জাকাত আদায় করো না। এর জন্য তোমাকে পরকালে জবাবদিহি করতে হবে। আমি এ বছর মোট সম্পদ হিসাব করে শতকরা ২.৫ টাকা হারে মোট এক লক্ষ টাকা এলাকার শিক্ষা প্রতিষ্ঠান নির্মাণ ও মসজিদের উন্নয়নে ব্যয় করেছি। তখন শিহাব উদ্দীন বলেন, আমার জাকাত দেওয়ার প্রয়োজন নেই। আর তোমার সম্পদের এ ধরনের ব্যয় যথাযথ নয়।",
      "tag": "DCC 23",
      "sub_questions": [
        {
          "label": "ক",
          "question": "আল ফাই কী?",
          "explanation": "আল-ফাই হলো অমুসলিমদের পরিত্যক্ত সম্পদ, যা বিনা যুদ্ধে মুসলমানদের অধিকারে আসে।"
        },
        {
          "label": "খ",
          "question": "'উশর ও খারাজ এক নয়'- ব্যাখ্যা করো।",
          "explanation": "'উশর ও খারাজ এক নয়'। এদের মধ্যে পার্থক্য রয়েছে। উশর অর্থ এক-দশমাংশ। মুসলিমদের মালিকানাধীন ও আবাদকৃত জমিতে উৎপন্ন ফসলের ওপর উশর ধার্য করা হয়। অন্যদিকে অমুসলিমদের মালিকানাধীন ও আবাদকৃত জমির ওপর খারাজ নির্ধারণ করা হয়। উশরের পরিমাণ নির্ধারিত কিন্তু খারাজ ২০%-৫০% পর্যন্ত কম-বেশি করা যায়। উশর ধার্য করা হয় উৎপন্ন ফসলের ওপর কিন্তু খারাজ ধার্য করা হয় জমি ব্যবহারের বিনিময়ের ওপর। উশর ফসলের জাকাত, যা কেবল মুসলিমদের থেকে আদায় করা হয়। অন্যদিকে খারাজ হলো অমুসলিমদের থেকে আদায়কৃত অর্থ।"
        },
        {
          "label": "গ",
          "question": "শিহাব উদ্দীনের জাকাত দেওয়ার প্রয়োজন নেই কেন? ব্যাখ্যা করো।",
          "explanation": "উদ্দীপকের শিহাব উদ্দীন ঋণগ্রস্ত হওয়ায় ইসলামি শরিয়ত অনুযায়ী তার জাকাত দেওয়ার প্রয়োজন নেই। ইসলামি অর্থনীতিতে জাকাতের গুরুত্ব অপরিসীম। এটি একটি ফরজ ইবাদত। এটি ইসলামি অর্থব্যবস্থার মূলভিত্তি। কিন্তু মহান আল্লাহ তায়ালা ঢালাওভাবে সব মুসলমানের ওপর এটি ফরজ করেননি। ইসলামি শরিয়ত অনুযায়ী কোনো ব্যক্তির ওপর জাকাত ফরজ হওয়ার শর্ত হচ্ছে সাতটি। যেমন- মুসলিম হওয়া, প্রাপ্তবয়স্ক হওয়া, জ্ঞানসম্পন্ন হওয়া, স্বাধীন হওয়া, নিসাব পরিমাণ সম্পদের মালিক হওয়া, ঋণমুক্ত থাকা, সম্পদ পুরো এক বছর ব্যক্তিমালিকানায় থাকা। অর্থাৎ কোনো ব্যক্তির জাকাত দেওয়ার জন্য অন্যতম শর্ত হলো ঋণমুক্ত থাকা। ব্যক্তির কাছে নিসাব পরিমাণ সম্পদ থাকলেও যদি এমন ঋণ থাকে যা পরিশোধ করলে উদ্বৃত্ত সম্পদ আর নিসাব পরিমাণ হয় না, তাহলে ঐ ব্যক্তির ওপর জাকাত ফরজ নয়। তাই শিহাব উদ্দীনেরও জাকাত দেওয়ার প্রয়োজন নেই। উদ্দীপকের শিহাব উদ্দীন তার বন্ধু আবিদ হোসেনের কাছ থেকে দশ লক্ষ টাকা ঋণ নেন। তাই ঋণগ্রস্ত হওয়ায় ইসলামের বিধান অনুযায়ী তার জাকাত দেওয়ার প্রয়োজন নেই।"
        },
        {
          "label": "ঘ",
          "question": "আবিদ হোসেনের সম্পদ ব্যয়ের বিষয়ে শিহাব উদ্দীনের বক্তব্যের মূল্যায়ন করো।",
          "explanation": "আবিদ হোসেনের সম্পদ ব্যয়ের বিষয়ে শিহাব উদ্দীনের বক্তব্যটি | ইসলামি বিধান অনুযায়ী যথার্থ। জাকাতের অর্থ যেকোনো খাতে ব্যয় করলেই হয় না, বরং এর জন্য নির্দিষ্ট কয়েকটি খাত রয়েছে। ইসলামের বিধান অনুযায়ী জাকাতের অর্থ ব্যয়ের আটটি খাত রয়েছে। যথা- ১. ফকির: এমন দরিদ্র যার সামান্য সম্পত্তি আছে, কিন্তু তা দিয়ে সংসার চলে না। ২. মিসকিন: যার কোনও সম্পত্তি নেই। ৩. জাকাত আদায়ে নিয়োজিত কর্মচারী। ৪. এমন অমুসলিম যাদেরকে ইসলামের প্রতি আকৃষ্ট করতে ইচ্ছুক; বর্তমানে এটি রহিত করা হয়েছে। ৫. দাসমুক্তির জন্য। ৬. এমন ঋণগ্রস্ত ব্যক্তি যে ঋণ থেকে মুক্তি পাওয়া তার পক্ষে অসম্ভব। ৭. ফি সাবিলিল্লাহ এবং ৮. মুসাফির: এমন পথিক যে সফরে এসে নিঃস্ব হয়ে গেছে। এগুলোই হলো জাকাত ব্যয়ের খাত। কিন্তু আবিদ হোসেন এসব খাতের কোনোটিতেই জাকাতের অর্থ দেননি। উদ্দীপকের আবিদ হোসেন তার জাকাতের অর্থ কুরআনে নির্ধারিত আটটি খাতের কোনোটিতে ব্যয় না করে এলাকার শিক্ষা প্রতিষ্ঠান নির্মাণ ও মসজিদের উন্নয়নে ব্যয় করেছেন। এসব খাতে দান বা অর্থ ব্যয় করা ইসলামে নিষেধ নয়, তবে তা জাকাতের অর্থ থেকে দেওয়া যাবে না। জাকাতের অর্থ কেবল এর জন্য নির্ধারিত খাতেই ব্যয় করতে হবে। তাই শিহাব উদ্দীন বলেন, তার সম্পদের এ ধরনের ব্যয় যথাযথ নয়। ইসলামের বিধানমতে শিহাবের উক্তিটি যথার্থ।"
        }
      ]
    },
    {
      "number": "9",
      "uddipok": "ড. আসিফুল্লাহ বলেন, 'মুসলিম, হিন্দু, বৌদ্ধ কিংবা খ্রিষ্টান যাই বলা হোক না কেন, আদি পিতামাতার দিক থেকে এক অনন্য বন্ধনে আমরা সবাই আবদ্ধ। এটা এক প্রকার রক্তের বন্ধনও বটে। আমরা একে অপরের সহযোগিতায় নিমগ্ন থাকলে অধিকতর শান্তি, নিরাপত্তা ও উন্নতির সোপানে আরোহণ করতে পারব।' তাঁর বক্তব্য শুনে ড. আমিন বলেন, 'মানুষ মাত্রই একটি সুনির্দিষ্ট অধিকার নিয়ে জন্মগ্রহণ করে। তাই শুধু পারস্পরিক সহযোগিতা নয়, বরং কোনো মানুষের জান-মাল, ইজ্জত-আবরু যেন কারো দ্বারা কোনোভাবে বিঘ্নিত না হয় সে বিষয়ে সতর্ক থাকা উচিত।’",
      "tag": "DCC 23",
      "sub_questions": [
        {
          "label": "ক",
          "question": "مُبَلِّغ (মুবাল্লিগ) শব্দের অর্থ কী?",
          "explanation": "মুবাল্লিগ শব্দের অর্থ প্রচারকারী।"
        },
        {
          "label": "খ",
          "question": "'দীনের ব্যাপারে কোনো জবরদস্তি নেই'- ব্যাখ্যা করো।",
          "explanation": "দীনের প্রচার ও প্রসারে কারো উপর জোর জবরদস্তি করা যাবে না। প্রত্যেক ব্যক্তির তার নিজ ধর্ম পালনের অধিকার রয়েছে। দাঈ অমুসলিমদের ইসলাম গ্রহণের দাওয়াত দিবেন কিন্তু কেউ যদি এতে অস্বীকৃতি জানায় তাহলে তার ওপর জুলুম করা যাবে না। বলপ্রয়োগের মাধ্যমে কাউকে তার ধর্ম ত্যাগে বাধ্য করা যাবে না। এজন্যই আল্লাহ তায়ালা বলেছেন, 'দীন গ্রহণে কোনো জবরদস্তি নেই' (সুরা আল বাকারা: ২৫৬)।"
        },
        {
          "label": "গ",
          "question": "ড. আসিফুল্লাহর বক্তব্যে তোমার পাঠ্যবইয়ের কোন বিষয়টি ফুটে উঠেছে? ব্যাখ্যা করো।",
          "explanation": "ড. আসিফুল্লাহর বক্তব্যে 'উখওয়াত' বা বিশ্বভ্রাতৃত্বের বিষয়টি ফুটে উঠেছে। পৃথিবীর সব মানুষ আদি পিতা হযরত আদম (আ) ও আদি মাতা হাওয়া (আ)-এর বংশধর। এ সূত্রে সব মানুষ ভাই ভাই। এ কারণে এই ভ্রাতৃত্বের নাম বিশ্বভ্রাতৃত্ব। বিশ্বভ্রাতৃত্বের বন্ধনে আবদ্ধ হওয়ার ফলে ঐক্য ও সহানুভূতির সৃষ্টি হয় এবং শান্তি, নিরাপত্তা ও উন্নতি নিশ্চিত হয়। ড. আসিফুল্লাহর বক্তব্যেও এটি ফুটে উঠেছে। উদ্দীপকের ড. আসিফুল্লাহ বলেন- মুসলিম, হিন্দু, বৌদ্ধ কিংবা খ্রিষ্টান যা-ই হোক না কেন আদি পিতামাতার দিক থেকে আমরা এক অনন্য বন্ধনে আবদ্ধ। এটি এক প্রকার রক্তের বন্ধনও বটে। আমরা সবাই যদি একে অপরের সহযোগিতায় নিমগ্ন থাকি তাহলে শান্তি, নিরাপত্তা ও উন্নতির সোপানে আরোহণ করতে পারব। ড. আসিফুল্লাহর এ বক্তব্যে বিশ্বভ্রাতৃত্বের বিষয়টি স্পষ্ট হয়ে উঠেছে। বিশ্বভ্রাতৃত্বের কল্যাণেই অন্যায়, অত্যাচার, বৈষম্য প্রভৃতি দূর করে বিশ্বেশান্তি প্রতিষ্ঠা করা সম্ভব। কারণ এই ভ্রাতৃত্বের বন্ধনে একের প্রতি অন্যের সহানুভূতি ও ভালোবাসা কাজ করে। ফলে কেউ কারো ক্ষতি করতে পারে না। তাই বর্তমান বিশ্বের বিশৃঙ্খলা ও অরাজক পরিস্থিতি মোকাবিলায় বিশ্বভ্রাতৃত্ব প্রতিষ্ঠা আবশ্যকীয় হয়ে উঠেছে।"
        },
        {
          "label": "ঘ",
          "question": "ড. আমিন যে বিষয়ের প্রতি ইঙ্গিত করেছেন তা সংরক্ষণে ইসলামের ভূমিকা বিশ্লেষণ করো।",
          "explanation": "ড. আমিনের বক্তব্যে মানবাধিকারের বিষয়টি ফুটে উঠেছে। ইসলাম মানুষকে সুষ্ঠুভাবে বেঁচে থাকার অধিকার প্রদান করে। ইসলামে পারস্পরিক সহযোগিতার পাশাপাশি জীবন ও সম্পদের নিরাপত্তা, মর্যাদা ও সম্ভ্রম রক্ষাসহ সব রকমের অধিকার আদায়ে সতর্ক থাকার নির্দেশ দেওয়া হয়েছে। ড. আমিনের বক্তব্যে এটি প্রকাশ পেয়েছে। উদ্দীপকের ড. আমিন মানবাধিকার সম্পর্কে বলেন, মানুষ মাত্রই একটি সুনির্দিষ্ট অধিকার নিয়ে জন্মগ্রহণ করে। তাই শুধু পারস্পরিক সহযো। তা নয় বরং কারো জান-মাল, ইজ্জত-আবরু যেন কারো দ্বারা কোনোভাবে বিঘ্নিত না হয় সে বিষয়ে সতর্ক থাকা উচিত। জান-মাল ও ইজ্জতের অধিকারের ব্যাপারে সতর্ক থাকার পরামর্শ দিয়ে তিনি মূলত মানবাধিকার সংরক্ষণের প্রতিই ইঙ্গিত করেছেন। মানবাধিকার সংরক্ষণে ইসলামের ভূমিকা অপরিসীম। বিশ্বে মানবাধিকার প্রতিষ্ঠা এবং সংরক্ষণে ইসলামি মূল্যবোধ কার্যকর ভূমিকা পালন করে। ইসলাম মানুষের মৌলিক মানবিক অধিকারসমূহ রক্ষা করে শ্রেষ্ঠত্ব অর্জন করেছে। ইসলাম বিশ্বাস করে মানুষ হিসেবে সবাই সমান। তাই ব্যক্তিস্বাধীনতা, ধর্মপালন, ন্যায়বিচার লাভ, রাজনৈতিক ও অর্থনৈতিক অধিকারসহ সব অধিকার প্রদান করে। উপরের আলোচনার পরিপ্রেক্ষিতে বলা যায়, আশরাফুল মাখলুকাত বা সৃষ্টির সেরা জীব হিসেবে সব মানুষের অধিকার সমান। তাই মানুষের জীবন, সম্পদ ও সম্ভ্রমের নিরাপত্তা রক্ষায় তথা মানবাধিকার সংরক্ষণে ইসলামের ভূমিকা অনস্বীকার্য।"
        }
      ]
    },
    {
      "number": "10",
      "uddipok": "সোহেল ও জুবায়ের এইচ.এস.সি পরীক্ষা দেয়ার পর রেজাল্ট প্রকাশিত হওয়া পর্যন্ত পর্যাপ্ত সময় হাতে পেয়েছে। এই সময়টাতে তারা ইসলামের প্রচার ও প্রসারের জন্য কাজে লাগাতে চায়। তাদের এক বন্ধু লিটন পাহাড়ের গাছ কেটে বিক্রি করার মাধ্যমে প্রচুর অর্থ উপার্জনের পথ বেছে নেয় এবং সে পথেই সে চলে যায়।",
      "tag": "DCC 23",
      "sub_questions": [
        {
          "label": "ক",
          "question": "উম্মাহ শব্দের অর্থ কী?",
          "explanation": "কর্তা (উম্মাহ) শব্দের অর্থ দল বা জাতি।"
        },
        {
          "label": "খ",
          "question": "খিদমতে খালক বলতে কী বোঝ? ব্যাখ্যা করো।",
          "explanation": "সৃষ্টিজগতের সেবাকে খিদমতে খালক বলা হয়। খিদমত ও খালক আরবি ভাষার দুটি পরিভাষা। খিদমত অর্থ সেবা আর খালক বলতে সৃষ্টিজগৎ ও সৃষ্টিজীব দুটোই বোঝায়। অর্থাৎ খিদমতে খালক বলতে সৃষ্টিজগতের সেবা ও সৃষ্টিজীবের পরিচর্যাকে বোঝায়। আল্লাহর সৃষ্টির শ্রেষ্ঠ জীব হলো মানুষ। এই পৃথিবীতে যা কিছু আছে তা মানুষের ব্যবহারের জন্য আল্লাহ তায়ালা সৃষ্টি করেছেন। আর সৃষ্টির সেরা জীব হিসেবে মানুষের এসব সৃষ্টির সুবিধা-অসুবিধা লক্ষ করা হলো খিদমতে খালক।"
        },
        {
          "label": "গ",
          "question": "উদ্দীপকে জিসানের কর্মকান্ডের পরিণতি ও তা থেকে রক্ষার উপায় উল্লেখ করো।",
          "explanation": "জিসানের কর্মকাণ্ডের অর্থাৎ চুরি করে গাছ কাটার ফলে পরিবেশে। মারাত্মক বিপর্যয় দেখা দেয়, যার পরিণতি অত্যন্ত ভয়াবহ। চুরি হলো কারো মালিকানাভুক্ত সম্পদ সংরক্ষিত স্থান থেকে গোপনে হাতিয়ে নেওয়া। রাস্তার ধারের গাছ হলো রাষ্ট্রীয় সম্পদ। যার মালিক রাষ্ট্র। আর এ সম্পদ কেউ গোপনে আত্মসাৎ করলে তা চুরি হিসেবে গণ্য হবে। যা জিসানের কর্মকান্ডে লক্ষণীয়। উদ্দীপকে জিসান রাতের আঁধারে রাস্তার ধারে গাছ কেটে বিক্রয় করার মাধ্যমে প্রচুর অর্থ উপার্জন করে। তার এরূপ কর্মকাণ্ড চুরির শামিল। তার এ কাজের ফলে পরিবেশের ভারসাম্য নষ্ট হবে। কারণ গাছ মানুষের পরম উপকারী বন্ধু। অক্সিজেন সরবরাহ, প্রাকৃতিক ভারসাম্য রক্ষা, প্রাকৃতিক মহামারি ও দুর্যোগ প্রতিরোধ করে গাছপালা মানুষের অপরিসীম উপকার সাধন করে থাকে। কিন্তু অপরিকল্পিতভাবে ও নির্বিচারে গাছ কাটার ফলে পৃথিবীর বায়ুমণ্ডলে প্রতিবছর যুক্ত হচ্ছে প্রচুর পরিমাণে কার্বন ডাই-অক্সাইড ও অন্যান্য গ্রিন হাউস গ্যাস। এসব গ্যাসের কারণে বৈশ্বিক উষ্ণতা বেড়ে বদলে যাচ্ছে জলবায়ু। আর মানবজাতি ও প্রাণিকুলের অস্তিত্ব মারাত্মক ঝুঁকির মধ্যে পতিত হচ্ছে। এসকল সমস্যা থেকে পরিত্রাণ পাওয়ার জন্য আমাদের ব্যাপক আকারে বৃক্ষরোপণ কর্মসূচি গ্রহণ করতে হবে এবং সাধারণ মানুষের মাঝে এ সম্পর্কে সচেতনতা বৃদ্ধি করতে হবে। আর যারা সরকারি সম্পত্তি চুরি করে আত্মসাৎ করবে, তাদেরকে উপযুক্ত শাস্তির ব্যবস্থা করতে হবে। সুতরাং আমাদের পরিবেশ রক্ষার জন্য বৃক্ষরোপণ ও প্রাকৃতিক পরিবেশ সংরক্ষণ করা উচিত।"
        },
        {
          "label": "ঘ",
          "question": "ফয়েজ ও মনিরের চিন্তা-চেতনা ইসলামের কোন নির্দেশের প্রতি ইঙ্গিত বহন করে? সেটির গুরুত্ব ও তাৎপর্য লিপিবদ্ধ করো।",
          "explanation": "ফয়েজ ও মনিরের চিন্তা-চেতনা ইসলামি দাওয়াহর ইঙ্গিত বহন করে, যার গুরুত্ব ও তাৎপর্য অপরিসীম। দাওয়াহ অর্থ আহ্বান করা, আর ইসলামি দাওয়াহ অর্থ ইসলামি আহ্বান। শরিয়তের পরিভাষায় মানুষকে ইসলাম গ্রহণ ও পালনের জন্য বিভিন্ন পদ্ধতিতে ডাকা বা আহ্বানকে ইসলামি দাওয়াহ বলা হয়। এটি অত্যন্ত মর্যাদাপূর্ণ ও গুরুত্ববহ কাজ। আল্লাহ তায়ালা পৃথিবীতে যত নবি-রাসুল পাঠিয়েছেন, তাঁরা সকলেই ইসলামি দাওয়াতের কাজ করেছেন। ফয়েজ ও মনিরের চিন্তা-চেতনায়ও উক্ত দাওয়াতের বিষয়টি ফুটে উঠেছে। উদ্দীপকে ফয়েজ ও মনির সদ্য এসএসসি পরীক্ষা দিয়েছে। এখন তাদের পড়াশুনার চাপ কম। এ সুযোগে তারা আল্লাহর নির্দেশ মোতাবেক দীনের প্রচারে নিজেদের নিয়োজিত করেছে। তাদের এরূপ কাজ ইসলামি দাওয়াহর সাথে সাদৃশ্যপূর্ণ। ইসলাম প্রচার ও প্রসারের ক্ষেত্রে ইসলামি দাওয়ার গুরুত্ব ও তাৎপর্য অপরিসীম। পৃথিবীর প্রথম নবি হযরত আদম (আ) থেকে শেষ নবি হযরত মুহাম্মদ (স) পর্যন্ত আবির্ভূত সকল নবি-রাসুল দাওয়াতের দায়িত্ব নিয়ে এসেছেন। রাসুল (স)-এর ইন্তেকালের পরে খোলাফায়ে রাশেদিন, সাহাবি (রা), তাবিঈ ও মুসলিম মনীষীগণ অত্যন্ত নিষ্ঠার সাথে এ দায়িত্ব পালন করেছেন। দাওয়াহ-এর বিষয়ে রাসুল (স) মুসলিম উম্মাহকে নির্দেশ দিয়েছেন। তিনি বলেন, 'আমার পক্ষ থেকে প্রচার করো ও পৌঁছে দাও, যদি তা একটিমাত্র আয়াতও হয়' (সহিহ বুখারি)। সুতরাং বলা যায়, ফয়েজ ও মনিরের চিন্তা-চেতনা ইসলামি দাওয়াহর ইঙ্গিত বহন করে। প্রত্যেক মুসলমানের জীবনে এর গুরুত্ব ও তাৎপর্য অপরিসীম।"
        }
      ]
    },
    {
      "number": "11",
      "uddipok": "শিহাব সাহেব সহকর্মী, মনিরুল হককে বললেন, 'প্রত্যেক মুসলমান ভাই ভাই।' তাই অমুসলিমদের সাথে উৎকৃষ্ট কোনো সম্পর্ক স্থাপন করা ঠিক হবে না। এ কথা শুনে মনিরুল হক বলেন, 'সত্যিই কি তাই? আমিতো জানি সব মানুষ একই আদম (আ) এর পরিবার পরিজন। তাই পৃথিবীর শান্তির জন্য সবার সাথে উত্তম ব্যবহার করা উচিত।’",
      "tag": "DCC 23",
      "sub_questions": [
        {
          "label": "ক",
          "question": "পরিবেশ কী?",
          "explanation": "আমাদের চারপাশে যা কিছু আছে তা নিয়েই আমাদের পরিবেশ।"
        },
        {
          "label": "খ",
          "question": "খিদমতে খালক জান্নাত লাভের একটি পথ'- ব্যাখ্যা করো।",
          "explanation": "খিদমতে খালক বা সৃষ্টির সেবা করার মাধ্যমে আল্লাহ তায়ালাকে সন্তুষ্ট করতে পারলে জান্নাত লাভ সহজ হয়। কোনো মুসলিম অপর মুসলিমকে পরিধেয় বস্ত্র দিলে, আল্লাহ তাকে জান্নাতের পোশাক পরাবেন। ক্ষুধার্তকে খাদ্য দিলে, তৃষ্ণার্তকে পানি পান করালে, কিয়ামতের দিন আল্লাহ তাকে সিলমোহরকৃত (হাউজে কাউসারের) পানি পান করাবেন। অর্থাৎ সৃষ্টির সেবার মাধ্যমে আল্লাহকে সন্তুষ্ট করা যায়। আর এভাবে আল্লাহর সন্তুষ্টিতে জান্নাত লাভের পথ প্রশস্ত হয়।"
        },
        {
          "label": "গ",
          "question": "শিহাব সাহেবের ধারণাটি ইসলামের দৃষ্টিতে কেমন? ব্যাখ্যা করো।",
          "explanation": "শিহাব সাহেবের ধারণাটি ইসলামের দৃষ্টিতে বিশ্বভ্রাতৃত্বের ধারণার পরিপন্থি। পৃথিবীর সব মানুষ একই স্রষ্টার সৃষ্টি এবং একই পিতামাতার সন্তান। আদি পিতা হযরত আদম (আ) ও আদি মাতা হযরত হাওয়া (আ) থেকেই আল্লাহ তায়ালা সব মানুষকে সৃষ্টি করেছেন। এ দিক বিবেচনায় পৃথিবীর সব মানুষ ভ্রাতৃত্বের বন্ধনে আবদ্ধ। এর নাম বিশ্বভ্রাতৃত্ব। শিহাব সাহেবের ধারণাটি এর সম্পূর্ণ বিপরীত। উদ্দীপকের শিহাব সাহেব তার সহকর্মী মনিরুল হককে বললেন, প্রত্যেক মুসলমান ভাই ভাই। তাই অমুসলিমদের সাথে উৎকৃষ্ট কোনো সম্পর্ক স্থাপন করা ঠিক হবে না। এটি বিশ্বভ্রাতৃত্বের ধারণার সাথে সঙ্গতিপূর্ণ নয়। অমুসলিমদের প্রতি এতটা কঠোর নীতি অবলম্বন করাকে ইসলাম সমর্থন করে না। কেননা বিশ্বের সব মানুষই আদি পিতা হযরত আদম (আ) ও আদি মাতা হযরত হাওয়া (আ)-এর বংশধর। সুতরাং বিশ্বের সব মানুষই পরস্পর ভাই ভাই। একে মূলগত ভ্রাতৃত্ব বলে। মহানবি (স) যে মদিনা রাষ্ট্র প্রতিষ্ঠা করেছিলেন সেখানে বিভিন্ন ধর্মের মানুষের বসবাস ছিল। রাসুল (স)-এর প্রতিবেশীদের অনেকেই অমুসলিম ছিলেন। তিনি তাদের সাথে উত্তম ব্যবহার করেছেন। নিজের বাড়িতে ভালো খাবার রান্না হলে প্রতিবেশীদের পরিবেশন করেছেন। তাঁর একজন ইহুদি শিশু খাদেম ছিল। তাই বলা যায়, ইসলামের দৃষ্টিতে শিহাব সাহেবের ধারণাটি ঠিক নয়।"
        },
        {
          "label": "ঘ",
          "question": "উদ্দীপকে মনিরুল হকের বক্তব্যের সাথে তুমি কি একমত? যুক্তি দিয়ে বিশ্লেষণ করো।",
          "explanation": "হ্যাঁ, বিশ্বভ্রাতৃত্বের গুরুত্ব সম্পর্কে মনিরুল হকের বক্তব্যের সাথে আমি পুরোপুরি একমত। উদ্দীপকের মনিরুল হক বলেছেন- সব মানুষ একই আদম (আ) এর পরিবার পরিজন। তাই পৃথিবীর শান্তির জন্য সবার সাথে উত্তম ব্যবহার করা উচিত। ইসলামে এ কথাটির গ্রহণযোগ্যতা রয়েছে। এ সম্পর্কে আল্লাহ তায়ালা বলেন- 'হে মানবজাতি! আমি তোমাদেরকে একজন পুরুষ ও একজন নারী থেকে সৃষ্টি করেছি। আর তোমাদের বিভিন্ন জাতি ও গোত্রে বিভক্ত করেছি যেন তোমরা পরস্পরকে চিনতে পারো' (সুরা আল- হুজুরাত: ১৩)। আদম ও হাওয়ার বংশধর মানুষের সংখ্যা বৃদ্ধির সাথে সাথে তারা পৃথিবীর বিভিন্ন অঞ্চলে ছড়িয়ে পড়ে। ফলে আবহাওয়া ও ভৌগোলিক পরিবেশের প্রভাবে এবং কালের বিবর্তনে মানুষ বিভিন্ন আকৃতি-প্রকৃতিতে বিভক্ত হয়ে যায়। বিভিন্ন রীতিনীতির অন্তর্ভুক্ত হয়ে যদিও | বিভিন্ন জাতিতে পরিণত হয়, কিন্তু তারা মূলগতভাবে একই পিতামাতা আদম-হাওয়ার সন্তান। রাসুল (স) সব বর্ণ ও গোত্রের মানুষের সাথে চলতেন। মুসলিম ও অমুসলিম সবার সাথে ভালো ব্যবহার করতেন। তিনি কোনো বিশেষ গোত্র বা বিশেষ স্থান ও জাতিগোষ্ঠীর কাছে প্রেরিত হননি। রাসুল (স)কে প্রেরণ করা হয়েছে গোটা মানবজাতির জন্য। মহানবি (স) কে সম্বোধন করে মহান আল্লাহ বলেন- 'আপনি বলুন, হে মানবজাতি! আমি তোমাদের সবার কাছেই রাসুল হিসেবে প্রেরিত হয়েছি' (সুরা আরাফ: ১৫৮)। উপরের আলোচনার পরিপ্রেক্ষিতে বলা যায়, মূলগত দিক বিবেচনায় পৃথিবীর সব মানুষ ভ্রাতৃত্বের বন্ধনে আবদ্ধ। তাই ধর্ম-বর্ণ ভেদাভেদ না করে সবার সাথেই উত্তম আচরণ করা উচিত। মনিরুল হক সাহেব এ ধরনের মানসিকতার অধিকারী হওয়ায় তার দৃষ্টিভঙ্গি আমি সমর্থন করি।"
        }
      ]
    }
  ]
}