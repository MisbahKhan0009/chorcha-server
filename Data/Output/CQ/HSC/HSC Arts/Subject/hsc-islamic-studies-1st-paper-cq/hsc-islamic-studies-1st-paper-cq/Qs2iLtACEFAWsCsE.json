{
  "title": "ময়মনসিংহ, রাজশাহী, বরিশাল ২০২২",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "রহমান সাহেব একজন ধার্মিক ব্যক্তি। তিনি এলাকার কিছু বিশিষ্ট লোকের সাথে আলোচনা করে কাশিপুর গ্রামে একটি শিক্ষা প্রতিষ্ঠান গড়ে তোলেন। সেখানে এলাকার ছোট ছেলেমেয়েরা কুরআন তিলাওয়াত, বিভিন্ন দোয়া ও মাসয়ালা শিক্ষা লাভ করে। অপরদিকে হিমায়েত সাহেব মানবজীবনের পরিপূর্ণ জীবনাদর্শ হিসেবে একটি শিক্ষাব্যবস্থা গ্রহণ করেন এবং এ শিক্ষা সকলকে গ্রহণের জন্য উদাত্ত আহ্বান জানান।",
      "tag": "MB, RB, BB 22",
      "sub_questions": [
        {
          "label": "ক",
          "question": "সংস্কৃতির আরবি প্রতিশব্দ কী?",
          "explanation": "সংস্কৃতির আরবি প্রতিশব্দ ثَائَةٌ (সাকাফাহ) ও বা (تَهْزِيْبٌ )তাহযীব)।"
        },
        {
          "label": "খ",
          "question": "’তোমরা এক আদমের সন্তান আর আদম মাটির তৈরি'- ব্যাখ্যা করো।",
          "explanation": "'তোমরা এক আদমের সন্তান, আর আদম মাটির তৈরি'- বাণীটিতে ইসলামি উখওয়াতের মাধ্যমে সর্বজনীন সাম্য প্রতিষ্ঠার ইঙ্গিত পাওয়া যায়। সর্বজনীন বিশ্বভ্রাতৃত্ব ও সাম্য প্রতিষ্ঠার সবচেয়ে বড় বাধা হলো মানুষের তৈরি করা বিভিন্ন বিভেদ-বৈষম্য। ইসলামি উখওয়াত এসব বিভেদ-বৈষম্য দূর করে মানুষ হিসেবে সকলের মানবিক মর্যাদা ও অধিকারের সমতা নিশ্চিত করে। এ প্রসঙ্গে রাসুল (স) বলেন, 'অনারবদের ওপর আরবদের বা আরবদের ওপর অনারবদের কোনো শ্রেষ্ঠত্ব নেই। বরং তোমরা সবাই আদম সন্তান এবং আদম মাটির তৈরি'। এভাবে ইসলামি উখওয়াত সবার মধ্যে সাম্য প্রতিষ্ঠা করে এবং বিশ্বভ্রাতৃত্বের পথ প্রসারিত করে।"
        },
        {
          "label": "গ",
          "question": "উদ্দীপকে উল্লিখিত রহমান সাহেবের কর্মকান্ডে কী ফুটে উঠেছে? উহা চিহ্নিতপূর্বক ব্যাখ্যা করো।",
          "explanation": "উদ্দীপকে উল্লিখিত রহমান সাহেবের কর্মকাণ্ডে মস্তবের পরিচয় ফুটে উঠেছে। মন্ত্রব অর্থ লেখা পড়ার স্থান, বিদ্যালয় ইত্যাদি। শরিয়তের পরিভাষায়, মন্তব বলা হয় সেই প্রতিষ্ঠানকে যেখানে ছোট ছোট মুসলিম ছেলেমেয়েদেরকে ইসলামের প্রাথমিক জ্ঞান দান করা হয়। সাধারণত মসজিদের বারান্দায়, মাদরাসার সাথে বৈঠকখানায়, বাড়ির আঙিনায় এ ধরনের প্রতিষ্ঠান গড়ে তোলা হয়। এখানে ছেলেমেয়েরা কুরআন তিলাওয়াত, মাসনুন দোয়া, ওজু, গোসল ও তায়াম্মুম ইত্যাদির নিয়ম-কানুন সম্পর্কে শিক্ষা লাভ করে। যা রহমান সাহেবের গড়ে তোলা প্রতিষ্ঠানেও পরিলক্ষিত হয়। উদ্দীপকের রহমান সাহেব একজন ধার্মিক ব্যক্তি। তিনি তার এলাকায় কিছু লোকের সাথে পরামর্শ করে গ্রামে একটি শিক্ষা প্রতিষ্ঠান গড়ে তোলেন। সেখানে এলাকার ছোট ছেলেমেয়েরা কুরআন তিলাওয়াত, দোয়া ও মাসয়ালা সম্পর্কে শিক্ষা লাভ করে। তার এ কর্মকান্ডে মক্তবের পরিচয় প্রকাশ পেয়েছে। কেননা মক্তবেই শিশুরা ইসলামের প্রাথমিক জ্ঞান লাভ করে। কুরআন তিলাওয়াত, মাসনুন দোয়া, আদব-কায়দা, ইবাদত-বন্দেগি, আচার-আচরণ ইত্যাদি সম্পর্কে শিক্ষা লাভ করে। তাই বলা যায়, রহমান সাহেবের গড়ে তোলা প্রতিষ্ঠানটি মক্তবকেই নির্দেশ করে।"
        },
        {
          "label": "ঘ",
          "question": "উদ্দীপকে উল্লিখিত হিমায়েত সাহেবের শিক্ষাব্যবস্থা কোন ধরনের? তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকে উল্লিখিত হিমায়েত সাহেবের শিক্ষাব্যবস্থাটি হলো ইসলাম শিক্ষা, পরিপূর্ণ একটি জীবনাদর্শ হিসেবে মানবজীবনে যার গুরুত্ব অপরিসীম। যে শিক্ষাব্যবস্থায় ইসলামকে একটি পূর্ণাঙ্গ জীবনব্যবস্থা হিসেবে শিক্ষা দেওয়ার ব্যবস্থা আছে তাকে ইসলাম শিক্ষা বলে। এ শিক্ষা কুরআন, সুন্নাহ, তাওহিদ ও রিসালাতভিত্তিক। এ শিক্ষা লাভের ফলে মানুষ তার জীবনের সকল কর্মকাণ্ড ইসলামের আদর্শ অনুযায়ী পরিচালনা করতে পারে। আর এজন্যই এটি মানবজীবনের পরিপূর্ণ একটি জীবনাদর্শ হিসেবে খ্যাত। যা হিমায়েত সাহেবের গৃহীত শিক্ষায়ও পরিলক্ষিত হয়। উদ্দীপকের হিমায়েত সাহেব মানবজীবনের পরিপূর্ণ জীবনাদর্শ হিসেবে একটি শিক্ষাব্যবস্থা গ্রহণ করেন এবং সকলকে এ শিক্ষা গ্রহণের জন্য উদাত্ত আহ্বান জানান। তার গৃহীত এ শিক্ষাব্যবস্থায় ইসলাম শিক্ষার পরিচয় ফুটে উঠেছে। কেননা ইসলামই হলো মানুষের জন্য মহান আল্লাহ কর্তৃক মনোনীত একমাত্র পরিপূর্ণ জীবনব্যবস্থা। মানবজীবনের এমন কোনো দিক ও বিভাগ নেই যা ইসলামে আলোচনা করা হয়নি। ইসলামে রয়েছে ব্যক্তিগত, পারিবারিক, সামাজিক, রাষ্ট্রীয়, অর্থনৈতিক, আন্তর্জাতিক নীতিমালা। মানবচরিত্রের উৎকর্ষ সাধন, ন্যায়নীতি ও সুবিচারভিত্তিক শান্তিপূর্ণ সমাজ গঠন ও সংরক্ষণে ইসলামের কোনো বিকল্প নেই। বস্তুত মানুষকে পরিপূর্ণ শিক্ষাদান করে একজন নিষ্ঠাবান ও প্রকৃত মুসলিম হিসেবে গড়ে তোলাই ইসলাম শিক্ষার মূল উদ্দেশ্য। সুতরাং বলা যায়, ইসলাম শিক্ষা এক পরিপূর্ণ জীবনব্যবস্থার নাম। তাই হিমায়েত সাহেব মানবজীবনের পরিপূর্ণ জীবনাদর্শ হিসেবে যে শিক্ষাটি গ্রহণ করেছেন সেটি হলো ইসলাম শিক্ষা।"
        }
      ]
    },
    {
      "number": "2",
      "uddipok": "আমজাদ-ও রিয়াদ একাদশ শ্রেণির ছাত্র। আমজাদ মেয়েদেরকে হীন, নীচ ও ক্ষুদ্র বলে মনে করে এজন্য তার ক্লাসের বান্ধবীদের ঘৃণা করে এবং তাদের সাথে তুচ্ছ-তাচ্ছিল্যপূর্ণ ব্যবহার করে। অপরদিকে রিয়াদ আমজাদকে বলল, বন্ধু তোমার এ আচরণ মোটেও কাঙ্ক্ষিত নয়। দেশকে উন্নতির দিকে এগিয়ে নিতে হলে, দেশের স্বাধীনতা ও স্বকীয়তা রক্ষা করতে হলে সবাই একত্রিভূত হয়ে কাজ করতে হবে।",
      "tag": "MB, RB, BB 22",
      "sub_questions": [
        {
          "label": "ক",
          "question": "দেশপ্রেম কী?",
          "explanation": "নিজের জন্মভূমি বা দেশের প্রতি অকৃত্রিম ভালোবাসাই হলো দেশপ্রেম।"
        },
        {
          "label": "খ",
          "question": "'ধন-সম্পদ ও শিশু-সন্তান পার্থিব জীবনের শোভা'- ব্যাখ্যা করো।",
          "explanation": "'ধন-সম্পদ ও শিশু-সন্তান পার্থিব জীবনের শোভা'- বাণীটিতে সেইসব লোকদেরকে খণ্ডন করা হয়েছে, যারা পার্থিব সম্পদ ও সন্তান- সন্ততির জন্য গর্ব করে। ধন-সম্পদ ও সন্তান-সন্ততি মূলত পার্থিব জীবনের সৌন্দর্য। আর পার্থিব জীবনের সৌন্দর্য ক্ষণস্থায়ী এবং ধ্বংসযোগ্য। ইসলামি বিধানানুযায়ী এ বিষয়গুলোর নীতি না মানলে আখিরাতে এগুলো কোনো কাজে আসবে না। বরং যা কাজে আসবে তা হলো নেক আমল বা সৎ কাজ। এজন্য আল্লাহ তায়ালা বলেছেন, 'সম্পদ ও সন্তান-সন্ততি পার্থিব জীবনের শোভা। আর স্থায়ী সৎকাজ তোমার রবের নিকট প্রতিদানে উত্তম এবং প্রত্যাশাতেও উত্তম' (সুরা আল-কাহফঃ ৪৬)।'"
        },
        {
          "label": "গ",
          "question": "উদ্দীপকে উল্লিখিত আমজাদের আচরণে ইসলামের কোন অধিকার ক্ষুন্ন হয়েছে? উহা চিহ্নিতপূর্বক ব্যাখ্যা করো।",
          "explanation": "উদ্দীপকে উল্লিখিত আমজাদের আচরণে ইসলামের নারীর অধিকার ক্ষুণ্ণ হয়েছে। ইসলামে নারীদের যথার্থ সম্মান ও মর্যাদা দেওয়া হয়েছে। বস্তুত ইসলামই একমাত্র ধর্ম, যেখানে নারীকে সর্বক্ষেত্রে পূর্ণ অধিকার ও মর্যাদা দেওয়া হয়েছে। ইসলাম নারীদেরকে মৌলিক অধিকার ভোগের স্বীকৃতি দিয়েছে। নারীদের জীবন, সম্পদ, সম্ভ্রম, অর্থোপার্জন, উত্তরাধিকার, ক্ষমা লাত, রাজনৈতিক ইত্যাদি সব ধরনের অধিকার ইসলামে স্বীকৃত। কিন্তু আমজাদের আচরণে এর ব্যতিক্রম পরিলক্ষিত হয়। উদ্দীপকের আমজাদ মেয়েদেরকে হীন, নীচ ও ক্ষুদ্র মনে করে। এজন্য সে তার ক্লাসের বান্ধবীদের সাথে তুচ্ছ-তাচ্ছিল্যপূর্ণ ব্যবহার করে। তার এ আচরণে ইসলামে নারীর অধিকার লঙ্ঘিত হয়েছে। কেননা ইসলামে নারীদেরকে পূর্ণ অধিকার ও মর্যাদা দেওয়া হয়েছে। নারীরা সর্বক্ষেত্রেই পুরুষের সমান মর্যাদা ও আচার-আচরণ প্রাপ্তির অধিকার রাখে। নারীদের তুচ্ছ-তাচ্ছিল্য করা, ঘৃণা করা, হীন ও নীচ মনে করা ইসলাম স্বীকৃত নয়। বরং ইসলামে নারীদেরকে পুরুষের মতোই অধিকার ও মর্যাদা প্রদান করা হয়েছে। আল্লাহ তায়ালা বলেন, 'নারীরা তোমাদের ভূষণ এবং তোমরা (পুরুষেরা) তাদের ভূষণ' (সুরা আল-বাকারা: ১৮৭)। তাই বলা যায়, নারীদের তুচ্ছ-তাচ্ছিল্য ও ঘৃণা করে আমজাদ ইসলামে নারীর অধিকার ক্ষুন্ন করেছে।"
        },
        {
          "label": "ঘ",
          "question": "উদ্দীপকে উল্লিখিত রিয়াদের বক্তব্যে যা ফুটে উঠেছে তা চিহ্নিতপূর্বক তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকে উল্লিখিত রিয়াদের বক্তব্যে নারীর প্রতি সম্মানবোধ প্রকাশ পেয়েছে। নারীর প্রতি সম্মানবোধ বলতে নারী জাতিকে আল্লাহ যে সম্মান দিয়েছেন তা জানা, জেনে হৃদয়ে ধারণ করা এবং আচার-আচরণের মাধ্যমে তা প্রকাশ করাকে বোঝায়। ইসলামে নারীদের যেসব অধিকার রয়েছে তা সঠিকভাবে দেওয়ার মাধ্যমে নারীর প্রতি সম্মান প্রকাশ করা যায়। নারীদের প্রতি ভালো মনোভাব পোষণ করা, সদ্যচরণ করা, সুন্দর ও মার্জিত ভাষায় কথা বলা, প্রাপ্য সুযোগ-সুবিধা প্রদান করা ইত্যাদির মাধ্যমে নারীর প্রতি সম্মানবোধ প্রকাশিত হয়। যা রিয়াদের বক্তব্যেও ফুটে উঠেছে। উদ্দীপকে রিয়াদের বন্ধু আমজাদ নারীর অধিকার ও মর্যাদা ক্ষুণ্ণ করলে রিয়াদ তাকে বলে, বন্ধু তোমার এ আচরণ মোটেও কাঙ্ক্ষিত নয়। দেশের উন্নতি, স্বাধীনতা ও স্বকীয়তা রক্ষা করতে হলে সবাইকে এক হয়ে কাজ করতে হবে। রিয়াদের এ মন্তব্যে নারীর প্রতি সম্মানবোধ ফুটে উঠেছে। কেননা নারীদের প্রতি ভালো মনোভাব পোষণ করা ও তাদের প্রাপ্য সুযোগ- সুবিধা দেওয়া নারীর প্রতি সম্মানবোধেরই বহিঃপ্রকাশ। নারীদের হেয় না করা, ঠাট্টা-বিদ্রূপ না করা, সাহায্য-সহযোগিতা করা, তাদের কাজে বাধা না দেওয়া ইত্যাদির মাধ্যমেও নারীর প্রতি সম্মানবোধ প্রকাশ করা যায়। সর্বোপরি নারীর প্রতি ভালো ধারণা পোষণ করা এবং ইসলামে নারীদেরকে যতটুকু সম্মান ও মর্যাদা দেওয়া হয়েছে। ততটুকু সম্মান ও মর্যাদা দেওয়াই হলো নারীর প্রতি সম্মানবোধ। সুতরাং উল্লিখিত আলোচনার ভিত্তিতে বলা যায়, ইসলামে নারীদেরকে যথার্থ সম্মান ও মর্যাদা প্রদান করা হয়েছে। রিয়াদের বক্তব্যে নারীদের প্রতি এরূপ সম্মান ও মর্যাদা প্রকাশ পাওয়ায় তা সঠিক এবং যুক্তিযুক্ত।"
        }
      ]
    },
    {
      "number": "3",
      "uddipok": "আব্দুর রশিদ ও আব্দুল হামিদ দুজন বন্ধু। আব্দুর রশিদ বলল, কন্ন্ধু আমাদের এলাকায় এমন একটি পরিবার রয়েছে যেখানে পরস্পরের মধ্যে প্রেম-প্রীতি, সহমর্মিতা, সহানুভূতি, প্রস্থা, মায়া-মমতা, ধৈর্য, সহিষ্ণুতা ও সহযোগিতা রয়েছে। এ কথা শুনে আব্দুল হামিদ বলল, তুমি যে পরিবারের কথা বলছ সে রকম পরিবারের সদস্যগণ আল্লাহ ও রাসূল (স) নির্দেশিত ও অনুমোদিত পন্ধায় আয়-উপার্জন করে।",
      "tag": "MB, RB, BB 22",
      "sub_questions": [
        {
          "label": "ক",
          "question": "'যুকূল ওয়াতান' শব্দের অর্থ কী?",
          "explanation": "’হুব্বুল ওয়াতান' শব্দের অর্থ দেশপ্রেম।"
        },
        {
          "label": "খ",
          "question": "'তারা তোমাদের ভুষণ এবং তোমরাও তাদের ভূষণ'- ব্যাখ্যা করো।",
          "explanation": "'তারা তোমাদের ভূষণ এবং তোমরাও তাদের ভূষণ'- বাণীটিতে স্বামী- স্ত্রীর পারস্পরিক অধিকার ও মর্যাদা প্রকাশ পেয়েছে। ইসলামি পরিবারে স্বামী-স্ত্রী হলেন প্রধান নিয়ামক। পরিবারের অস্তিত্ব সংরক্ষণ ও কার্যকারিতা নিশ্চিত করার জন্য ইসলাম স্বামীর প্রতি স্ত্রীর এবং স্ত্রীর প্রতি স্বামীর কিছু দায়িত্ব ও কর্তব্য পালনের নির্দেশ দিয়েছেন। স্ত্রী যেমন স্বামীকে সম্মান ও মর্যাদা দেবেন, তেমনি স্বামীও স্ত্রীকে যথাযোগ্য সম্মান ও মর্যাদা দেবেন। পরিবারে স্ত্রীর অধিকার স্বামীর অধিকারের সমান। আর স্বামী-স্ত্রীর পারস্পরিক এ অধিকার নিশ্চিত করার জন্যই আল্লাহ তায়ালা বলেন, 'তারা (স্ত্রীরা) তোমাদের ভূষণ এবং তোমরাও তাদের ভূষণ' (সুরা আল-রাকারা: ১৮৭)।"
        },
        {
          "label": "গ",
          "question": "উদ্দীপকে উল্লিখিত আব্দুর রশিদের বক্তব্যে কী ফুটে উঠেছে? তা চিহ্নিতপূর্বক তোমার পাঠ্যবইয়ের আলোকে ব্যাখ্যা করো।",
          "explanation": "উদ্দীপকে উল্লিখিত আব্দুর রশিদের বক্তব্যে ইসলামি পরিবারের পরিচয় ফুটে উঠেছে। যে পরিবার ইসলামি ভাবধারা ও মূলনীতির ভিত্তিতে পরিচালিত হয় তাকে ইসলামি পরিবার বলে। কুরআন-সুন্নাহর নীতিমালার আলোকে ইসলামি পরিবার গড়ে ওঠে বলে এখানে আল্লাহ ও রাসুল (স)-এর বিধানের পূর্ণাজা বাস্তবায়ন সম্ভব হয়। আর এজন্যই এ পরিবারে পারস্পরিক দায়িত্ববোধ, সহযোগিতা, শ্রদ্ধা, স্নেহ-ভালোবাসা, শান্তি ইত্যাদি বজায় থাকে। যা আব্দুর রশিদের বক্তব্যেও প্রকাশ পেয়েছে। উদ্দীপকের আব্দুর রশিদ এমন একটি পরিবারের কথা বলেন, যেখানে পরস্পরের মধ্যে প্রেম, সহমর্মিতা, সহানুভূতি, শ্রদ্ধা, মায়া, ধৈর্য, সহিষ্ণুতা ও সহযোগিতা রয়েছে। তার এ বক্তব্যে ইসলামি পরিবারের পরিচয় ফুটে উঠেছে। ইসলামি পরিবারের প্রত্যেক সদস্য অপর সদস্যের জন্য আল্লাহর নির্ধারিত কিছু দায়িত্ব পালন করে। তারা একে অপরের প্রতি সম্মান প্রদর্শন করে, শ্রদ্ধা করে এবং প্রয়োজনীয় কাজে সাহায্য-সহযোগিতা করে। সর্বোপরি, ইসলামি বিধানানুযায়ী পরিচালিত হয় বলে এ পরিবারের সদস্যরা পরিবারের মধ্যে ইসলামি বিধানের বাস্তব অনুশীলন করে। যার ফলে পরিবারে শান্তি, তৃপ্তি ও নিরাপত্তা বজায় থাকে। তাই বলা যায়, আব্দুর রশিদের বক্তব্যে ইসলামি পরিবারের পরিচয়েরই প্রকাশ পেয়েছে।"
        },
        {
          "label": "ঘ",
          "question": "উদ্দীপকে উল্লিখিত আব্দুল হামিদ যে বিষয়ের প্রতি ইঙ্গিত করেছেন তা তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকে উল্লিখিত আব্দুল হামিদ ইসলামি পরিবারের বৈশিষ্ট্যের প্রতি ইঙ্গিত করেছেন। ইসলামি পরিবার পৃথিবীতে প্রচলিত অন্যান্য সমাজব্যবস্থার পরিবারের তুলনায় অত্যন্ত উন্নত ও বিশেষ মর্যাদার অধিকারী। এ পরিবারের সকল কার্যাবলি ইসলামি বিধানানুযায়ী সম্পন্ন করা হয়। বিবাহ, সন্তান প্রজনন, প্রতিপালন, অর্থোপার্জন, ব্যয় প্রভৃতি কাজে কুরআন ও সুন্নাহর নীতি অনুসরণ করা হয়। যা আব্দুল হামিদের বক্তব্যেও প্রকাশ পেয়েছে। উদ্দীপকের আব্দুল হামিদ ইসলামি পরিবার প্রসঙ্গেঙ্গ বলেন, এ পরিবারের সদস্যগণ আল্লাহ ও রাসুল (স) নির্দেশিত ও অনুমোদিত পন্থায় আয়- উপার্জন করে। তার এ বক্তব্যে ইসলামি পরিবারের অন্যতম একটি বৈশিষ্ট্য প্রকাশ পেয়েছে। ইসলামি পরিবারে সক্ষম মানুষদের বাধ্যতামূলকভাবে হালাল পন্থায় উপার্জন করতে হয়। ইসলামে কর্মবিমুখতার কোনো সুযোগ নেই। পাশাপাশি শ্রমজীবী মানুষকে প্রশংসা করা হয়েছে। এক্ষেত্রে ইসলামি পরিবারের সদস্যরা আল্লাহ ও রাসুল (স)-এর বিধানানুযায়ী জীবনযাপন করে বলে তাদের আয়-উপার্জন, ব্যয়, বিনিয়োগ, বণ্টন ইত্যাদি সবকিছুই হালাল বা ইসলাম অনুমোদিত পন্থায় হয়। হালাল উপার্জনের প্রতি উৎসাহ দিয়ে রাসুল (স) বলেন, 'হালাল উপার্জন করা ফরজের পরও একটি ফরজ' (বায়হাকি)। সুতরাং উপরোক্ত আলোচনার পরিপ্রেক্ষিতে বলা যায়, ইসলামি পরিবারের সদস্যরা আল্লাহ ও রাসুল (স)-এর অনুমোদিত বিধানানুযায়ী আয়-উপার্জন করে। তাই ইসলামি পরিবারের সদস্যদের আয়-উপার্জন সম্পর্কিত আব্দুল হামিদের বক্তব্যটি যথার্থ।"
        }
      ]
    },
    {
      "number": "4",
      "uddipok": "আব্দুল্লাহ ও নাহিদ দু'জন নিকটতম প্রতিবেশী। নাহিদ সদ্য বিবাহ করেছে। দু'জনের দাম্পত্য জীবন ভালোভাবেই চলছিল। হঠাৎ সংসারে অভাব-অনটন দেখা দেয়ায় একদিন নাহিদ তার শ্বশুরবাড়ি থেকে মোটা অয়েকর অর্থ আনার জন্য স্ত্রীকে স্বশুর বাড়ি পাঠিয়ে দেয়। বিভিন্নভাবে স্ত্রীকে চাপ দিতে থাকে।অপরপক্ষে আব্দুল্লাহ বলেন, তার এমন একটি পরিবারের সাথে সুসম্পর্ক রয়েছে, যে পরিবারে সকল সদস্য প্রত্যেককে সম্মান, শ্রদ্ধা ও স্নেহ করে। তাদের মধ্যে মায়া-মমতা ও ভালোবাসার কোনোরকম ঘাটতি নেই। এ পরিবারের প্রতিটি সদস্য আল্লাহর বিধান মেনে জীবন পরিচালনা করে।",
      "tag": "MB, RB, BB 22",
      "sub_questions": [
        {
          "label": "ক",
          "question": "ইসলাম' শব্দের অর্থ কী?",
          "explanation": "'ইসলাম' শব্দের অর্থ আনুগত্য করা, আত্মসমর্পণ করা।"
        },
        {
          "label": "খ",
          "question": "'আল্লাহ ব্যবসাকে হালাল করেছেন এবং সুদকে হারাম করেছেন'- ব্যাখ্যা করো।",
          "explanation": "উল্লিখিত আয়াতটির মাধ্যমে আল্লাহ তায়ালা মানবজাতিকে ব্যবসার প্রতি উদ্বুদ্ধ করেছেন। 'আর আল্লাহ ব্যবসাকে হালাল ও সুদকে হারাম করেছেন'- এ আয়াতটির মাধ্যমে ব্যবসার গুরুত্ব ফুটে উঠেছে। হালাল পন্থায় ব্যবসা-বাণিজ্য করাকে ইসলামে অত্যন্ত মর্যাদাপূর্ণ পেশা বলে ঘোষণা করা হয়েছে। আবার হাদিসের ভাষ্যানুযায়ী সৎ ও বিশ্বস্ত ব্যবসায়ী কিয়ামতের দিন শহিদের সাথে অবস্থান করবে। একইসাথে অর্থনৈতিক প্রক্রিয়া হিসেবে সুদকে গ্রহণ করা যাবে না; বরং সুদ বর্জন করার জন্য ইসলামে জোর তাগিদ দেওয়া হয়েছে। তাই ব্যবসাকে হালাল এবং সুদকে হারাম ঘোষণা করা হয়েছে।।"
        },
        {
          "label": "গ",
          "question": "উদ্দীপকে উল্লিখিত নাহিদের আচরণে যা ফুটে উঠেছে তা চিহ্নিতপূর্বক ব্যাখ্যা করো।",
          "explanation": "উদ্দীপকে উল্লিখিত নাহিদের আচরণে যৌতুকের বিষয়টি ফুটে উঠেছে। যৌতুক একটি মারাত্মক সামাজিক অপরাধ। যৌতুকের আরবি প্রতিশব্দ হলো বায়েনাহ। বিবাহের সময় বা পরে কনের অভিভাবক ও পরিবার বাধ্য হয়ে পাত্রপক্ষকে যে সম্পদ, নগদ অর্থ, আসবাবপত্র ইত্যাদি প্রদান করে তাকে যৌতুক বলে। সাধারণত বিয়ের পর স্বামী যখন সংসার চালাতে পারে না কিংবা সংসারে অভাব-অনটন দেখা দেয়, তখন স্বামী তার স্ত্রীকে যৌতুকের জন্য চাপ প্রয়োগ করে। যা নাহিদের আচরণেও পরিলক্ষিত হয়। উদ্দীপকের নাহিদ সদ্যবিবাহিত একজন ব্যক্তি। তার সংসারে অভাব-অনটন দেখা দিলে মোটা অঙ্কের অর্থের জন্য সে তার স্ত্রীকে শ্বশুরবাড়ি পাঠিয়ে দেয় এবং বিভিন্নভাবে তাকে চাপ প্রয়োগ করে। নাহিদের এ কাজটি যৌতুকেরই অন্তর্ভুক্ত। ইসলামে বিয়ের জন্য কিছু শর্ত রয়েছে। ইসলামে বিয়ের সামর্থ্য না থাকলে বিয়ে করতে নিষেধ করা হয়েছে। আল্লাহ তায়ালা বলেন, 'যাদের বিয়ে করার সামর্থ্য নেই, আল্লাহ তাদেরকে নিজ অনুগ্রহে অভাবমুক্ত না করা পর্যন্ত তারা যেন সংযম অবলম্বন করে' (সুরা আন-নুর: ৩৩)। সুতরাং নাহিদের উচিত ছিল ইসলামি বিধান অনুসরণ করে উপযুক্ত সময়ে বিয়ে করা। তাহলে তার সংসারে অভাব লাগতো না, আবার যৌতুকের জন্য তার স্ত্রীকেও চাপ প্রয়োগ করতে হতো না।"
        },
        {
          "label": "ঘ",
          "question": "উদ্দীপকে উল্লিখিত আব্দুল্লাহ কীসের প্রতি ইঙ্গিত করেছে? উহা চিহ্নিতপূর্বক বিশ্লেষণ করো।",
          "explanation": "উদ্দীপকে উল্লিখিত আব্দুল্লাহ ইসলামি পরিবারের প্রতি ইঙ্গিত করেছে। যে পরিবার ইসলামি ভাবধারা ও মূলনীতির ভিত্তিতে পরিচালিত হয় তাকে ইসলামি পরিবার বলে। ইসলামি পরিবারে প্রত্যেক সদস্যই একে অপরের প্রতি শ্রদ্ধাশীল থাকে। সবাই নিজ নিজ অধিকার আদায় ও দায়িত্ব পালনের ক্ষেত্রে অত্যন্ত নিষ্ঠা, সততা ও আন্তরিকতার পরিচয় দেন। কুরআন-সুন্নাহের ভিত্তিতে পরিচালিত হয় বলে এ পরিবারের সবাই আল্লাহর বিধান মেনে জীবন পরিচালনা করে। যা আব্দুল্লাহর বক্তব্যেও ফুটে উঠেছে। উদ্দীপকের আব্দুল্লাহর এমন একটি পরিবারের সাথে সুসম্পর্ক রয়েছে, যারা প্রত্যেকেই একে অপরকে সম্মান, শ্রদ্ধা ও স্নেহ করে। এছাড়া প্রত্যেকেই আল্লাহর বিধান অনুযায়ী জীবন পরিচালনা করে। আব্দুল্লাহর দেখা এ পরিবারটি ইসলামি পরিবারকেই নির্দেশ করে। ইসলামি পরিবার মূলত কুরআন-সুন্নাহভিত্তিক, পিতৃতান্ত্রিক, পারস্পরিক সহযোগিতামূলক ও জবাবদিহিতামূলক। এ পরিবারের সকলেই আল্লাহর বিধান মেনে চলে এবং সে অনুযায়ী সায়িত্ব পালন করে। এটি শান্তি, তৃপ্তি ও নিরাপত্তার কেন্দ্র। এ পরিবারে কেউ কারো প্রতিযোগী বা শত্রু নয় বরং একে অপরের সহযোগী। মোটকথা, এ পরিবারের সদস্যরা ইসলামি আদর্শ মেনে সুন্দর, সুশৃঙ্খল ও শান্তিপূর্ণ একটি জীবন অতিবাহিত করে।পরিশেষে বলা যায়, ইসলামি পরিবার আল্লাহর বিধানানুযায়ী পরিচালিত পরিবার। তাই প্রত্যেকেরই উচিত পরিবারে ইসলামি ভাবধারা ও মূলনীতির পূর্ণ অনুশীলন করে ইসলামি পরিবার গঠন করা এবং কল্যাণময় ও শান্তিপূর্ণ একটি জীবন অতিবাহিত করা।"
        }
      ]
    },
    {
      "number": "5",
      "uddipok": "নাসির উদ্দীন একজন প্রবাসী ব্যবসায়ী। বেশি উপার্জনের আশায় একাধারে পাঁচ বছর প্রবাসে রয়েছে। দেশে অবস্থানরত স্ত্রী একাধারে এতদিন প্রবাসে থাকা পছন্দ করে না। চার মাস পরপর দেশে ফিরতে কালেও কর্ণপাত করে না। অপরদিকে আকমল আলী একজন নেশাগ্রস্ত মানুষ। নেশার দ্রব্য-সামগ্রী কিনতে তার উপার্জনের সিংহ ভাগ খরচ হয়ে যায়। পড়ালেখার খরচ চালাতে ব্যর্থ হয়ে তার একমাত্র স্কুলপড়ুয়া ছেলেকে কারখানায় কাজ করার জন্য পরামর্শ দিয়েছে।",
      "tag": "MB, RB, BB 22",
      "sub_questions": [
        {
          "label": "ক",
          "question": "'মিথ্যা' শব্দের আরবি প্রতিশব্দ কী?",
          "explanation": "’মিথ্যা' শব্দের আরবি প্রতিশব্দ الكذب )আল-কিযব)।"
        },
        {
          "label": "খ",
          "question": "যখন তোমরা মানুষের মধ্যে বিচার ফয়সালা করো তখন আদলের সাথে করো'- ব্যাখ্যা করো।",
          "explanation": "উল্লিখিত আয়াতটিতে আদল বা ন্যায়বিচার প্রতিষ্ঠার গুরুত্ব ফুটে উঠেছে। সমাজে শান্তি ও নিরাপত্তা নিশ্চিত করতে আদল বা ন্যায়বিচার প্রতিষ্ঠার কোনো বিকল্প নেই। কেননা আদলই মানুষের প্রাপ্য অধিকার যথাযথভাবে আদায়ের কথা বলে। মূলত পক্ষপাতহীন যথার্থ বিচার আদলের বাস্তব প্রতিকৃতি। এজন্য আল্লাহ তায়ালা আদল প্রতিষ্ঠার নির্দেশ দিয়ে বলেন, 'আর যখন তোমরা লোকদের মধ্যে বিচার করবে, তখন আদলের সাথে করবে' (সুরা আন-নিসা: ৫৮)।"
        },
        {
          "label": "গ",
          "question": "উদ্দীপকে উল্লিখিত নাসির উদ্দীনের কর্মকাণ্ডে ইসলামের কোন বিধান লঙ্ঘিত হয়েছে? ব্যাখ্যা করো।",
          "explanation": "উদ্দীপকে উল্লিখিত নাসির উদ্দীনের কর্মকাণ্ডে ইসলামের অন্যতম বিধান স্ত্রীর প্রতি স্বামীর কর্তব্য বা স্ত্রীর অধিকার লঙ্ঘিত হয়েছে। ইসলামি পরিবারব্যবস্থায় স্বামী-স্ত্রী হলেন প্রধান নিয়ামক। পরিবারের অস্তিত্ব সংরক্ষণ ও কার্যকারিতা নিশ্চিত করার জন্য ইসলাম স্বামীর প্রতি যেমন স্ত্রীর কিছু দায়িত্ব দিয়েছে। তেমনি স্ত্রীর প্রতিও স্বামীর কিছু কর্তব্য পালনের নির্দেশ দিয়েছে। স্ত্রীর প্রতি স্বামীর এরূপ একটি কর্তব্য হলো স্বামীর বেশিদিন প্রবাসে না থাকা। কিন্তু নাসির উদ্দীনের কাজে এর ব্যতিক্রম পরিলক্ষিত হয়। উদ্দীপকে নাসির উদ্দীন বেশি উপার্জনের আশায় একাধারে পাঁচ বছর প্রবাসে • রয়েছে। দেশে অবস্থানরত তার স্ত্রী তাকে চার মাস পরপর দেশে ফিরতে বললেও সে তাতে কর্ণপাত করে না। তার এ কর্মকাণ্ডে স্ত্রীর প্রতি স্বামীর কর্তব্য পালনের অবহেলা এবং স্ত্রীর অধিকার লঙ্ঘন করার বিষয়টি প্রকাশ পেয়েছে। কেননা স্ত্রীর প্রতি স্বামীর অন্যতম কর্তব্য হলো, স্ত্রীকে একা রেখে বেশিদিন প্রবাসে না থাকা। এতে স্ত্রীর নিরাপত্তা বিঘ্নিত হয়। ক্ষেত্রবিশেষে দুই জনের মধ্যে যথেষ্ট দূরত্ব সৃষ্টি হয়। তাছাড়া স্বামী বেশিদিন প্রবাসে থাকলে স্ত্রীর মৌল মানবিক অধিকার ক্ষুরা হয়। ইসলামের দ্বিতীয় খলিফা হযরত উমর (রা) স্বামীদের চার মাসের বেশি প্রবাসজীবন নিষিদ্ধ করে দিয়েছিলেন। তাই বলা যায়, নাসির উদ্দীন একাধারে পাঁচ বছর প্রবাসে থেকে স্ত্রীর অধিকার লঙ্ঘন করেছে।"
        },
        {
          "label": "ঘ",
          "question": "উদ্দীপকে উল্লিখিত আকমল আলীর কর্মে কী ফুটে উঠেছে? উহ্য চিহ্নিতপূর্বক সমাজে এর প্রভাব বিশ্লেষণ করো।",
          "explanation": "উদ্দীপকে উল্লিখিত আকমল আলীর কর্মে মাদকাসক্তি ফুটে উঠেছে,যার সামাজিক কুফল অত্যন্ত ভয়াবহ। মাদকাসক্তি হলো মদ বা মাদকদ্রব্যের প্রতি আসন্তি ও মাদকদ্রব্য সেবনের তীব্র আকাঙ্ক্ষা। উল্লেখযোগ্য কয়েক ধরনের মাদকদ্রব্য হলো- মদ, গাঁজা, আফিম প্রভৃতি। মাদকদ্রব্য দুষ্প্রাপ্য ও দামি। মাদকাসক্ত মানুষ উৎপাদন ও বটনে প্রয়োজনীয় ভূমিকা পালন করতে ব্যর্থ হয় বলে তার পরিবার ও প্রতিষ্ঠান যথেষ্ট আর্থিক ক্ষতির সম্মুখীন হয়। যা আকমল আলীর ক্ষেত্রেও পরিলক্ষিত হয়। উদ্দীপকের আকমল আলী একজন নেশাগ্রস্ত মানুষ। নেশার দ্রব্যসামগ্রী বিনতেই তার উপার্জনের সিংহভাগ খরচ হয়ে যায়। ফলে সে তার স্কুলপড়ুয়া একমাত্র ছেলেকে কারখানায় কাজ করার জন্য পরামর্শ দেয়। মূলত মাদকাসক্তির কারণেই আকমল আলীর জীবনে এরূপ নেতিবাচক প্রভাব পড়েছে। এটি ছাড়াও মাদকাসক্তির আরো অনেক সামাজিক কুফল রয়েছে। মাদকাসক্তির কারণে সমাজে একে অপরের মধ্যে শত্রুতার সৃষ্টি হয়। মাদকদ্রব্য সেবনে মানুষের আচরণ অশোভন ও অমার্জিত হয়। মাদকদ্রব্যের অন্যায় ব্যবসা অনেক ল্যভজনক হয় বলে এর দখলদারিত্ব ও প্রসার নিয়েও জটিল সংঘাত ও শত্রুতার সৃষ্টি হয়। একজন মাদকাসক্ত মানুষের চরিত্রে মাদকতার কারণে নৈতিকতার অবক্ষয় হয়। ফলে সে নিজের ইচ্ছামতো যা খুশি তা-ই করতে পারে। মাদকাসন্তের বিচার তার কাছে অর্থহীন। অধিকাংশ ব্যভিচার ও নরহত্যার পেছনে মাদকদ্রব্যের ভূমিকা থাকে। উপরের আলোচনার পরিপ্রেক্ষিতে বলা যায়, মাদকাসক্তি অত্যন্ত ঘৃণিত ও সামাজিক অনাচারমূলক একটি কাজ। তাই প্রত্যেকেরই উচিত ছোট-বড় সব ধরনের মাদকদ্রব্য থেকে নিজেকে সর্বোচ্চ দূরে রাখা।"
        }
      ]
    },
    {
      "number": "6",
      "uddipok": "মুকিম বিল্লায় সমাজের একজন গণ্যমান্য ব্যক্তি ও সমাজসেবক। সমাজের বিভিন্ন কর্মকান্ডে তাকে দায়িত্ব পালন করতে হয়। দায়িত্ব পালনের ক্ষেত্রে যার যতটুকু পাপা আছে তা আদায়ের জন্য যথাযথ ব্যবস্থা গ্রহণ করেন। পক্ষান্তরে অধ্যাপক আবু সালেহ সমাজের অন্যায়, অত্যাচার পছন্দ করেন না। এজন্য সমাজে শান্তি-শৃঙ্খলা প্রতিষ্ঠার লক্ষ্যে ইসলামসম্মত কাজে উৎসাহিত করতে ও অনুপ্রাণিত করতে পরামর্শ দেন।",
      "tag": "MB, RB, BB 22",
      "sub_questions": [
        {
          "label": "ক",
          "question": "'ইমাম' শব্দের অর্থ কী?",
          "explanation": "ইমাম' শব্দের অর্থ নেতা।"
        },
        {
          "label": "খ",
          "question": "আমি জিন ও মানবজাতিকে একমাত্র আমারই ইবাদত-বন্দেগি করার জন্য সৃষ্টি করেছি'- ব্যাখ্যা করো।",
          "explanation": "আল্লাহ তায়ালা জিন ও মানবজাতিকে কেবল ইবাদতের জন্যই সৃষ্টি করেছেন। দৈনন্দিন জীবনের সব কাজে আল্লাহ তায়ালার বিধিবিধান মেনে চলাকে ইবাদত বলা হয়। ইবাদত প্রধানত দুই ধরনের। যথা- হারুল্লাহ বা আল্লাহর হক এবং হাক্কুল ইবাদ বা বান্দার হক। সালাত, সাওম ও হল প্রভৃতি হলো যাকুল্লাহ। আবার পিতা-মাতা, ভাই-বোন, আত্মীয়-স্বজন ও প্রতিবেশীর প্রতি কর্তব্য পালন করা হলো হাক্কুল ইবাদ। ইবাদতের মূল উদ্দেশ্য হলো আল্লাহর সন্তুষ্টি লাভ করা।"
        },
        {
          "label": "গ",
          "question": "উদ্দীপকে উল্লিখিত মুকিম বিল্লাহ্-এর কর্মকাণ্ডে কীসের ইঙ্গিত পাওয়া যায়? তা চিহ্নিতপূর্বক ব্যাখ্যা করো।",
          "explanation": "উদ্দীপকে উল্লিখিত মুকিম বিল্লাহ্-এর কর্মকাণ্ডে, ইমামের দায়িত্ব পালনের ইঙ্গিত পাওয়া যায়। ইমাম অর্থ নেতা। ইসলামি শরিয়তের পরিভাষায়, মুসলিম সমাজের ধর্মীয় নেতাকে ইমাম বলা হয়। ইসলামি জীবনদর্শনে ইমাম হলেন নির্বাচিত নেতা। মুসলিম সমাজের সামাজিক, রাষ্ট্রীয়, অর্থনৈতিক ও ধর্মীয় কাজে নেতৃত্ব দেওয়া তার প্রধান দায়িত্ব। মূলত মুসলিম সমাজে ইমামগণ সামাজিক ও রাষ্ট্রীয় ক্ষেত্রে বিভিন্ন ধরনের দায়িত্ব পালন করে থাকেন। যা মুকিম বিল্লাহ্-এর কর্মকাণ্ডেও পরিলক্ষিত হয়। উদ্দীপকের মুকিম বিল্লাহ্ সমাজের একজন গণ্যমান্য ব্যক্তি ও সমাজসেবক। সমাজের বিভিন্ন ক্ষেত্রে তিনি দায়িত্ব পালন করেন এবং যার যতটুকু প্রাপ্য তাকে ততটুকু প্রদানে তিনি যথাযথ ব্যবস্থা গ্রহণ করেন। তার এ কাজে ইমামের দায়িত্ব পালনের বিষয়টি ফুটে উঠেছে। কেননা ইসলামিসমাজব্যবস্থায় ইমাম হলেন নির্বাচিত নেতা। সমাজের বিভিন্ন ধরনের সামষ্টিক কাজে তাকে গুরুত্বপূর্ণ দায়িত্ব পালন করতে হয়। গণশিক্ষা বিস্তারের জন্য নৈশবিদ্যালয় পরিচালনায় নেতৃত্বদান, সামাজিক সমস্যা সমাধানে সহায়তা প্রদান, পরিচ্ছন্নতা অভিযান পরিচালনা, সমসাময়িক বিষয়াদি সম্পর্কে মুসলমানদের অবহিত করা এবং বাস্তব পদক্ষেপ গ্রহণ করা প্রভৃতি ইমামের দায়িত্বসমূহের মধ্যে অন্যতম। আর মুকিম বিল্লাহ্-এর কাজেও এরূপ দায়িত্ব পালনের বিষয়টি প্রকাশ পাওয়ায় বলা যায়, তার কাজের মাধ্যমে ইমামের দায়িত্ব পালন করা হয়েছে।"
        },
        {
          "label": "ঘ",
          "question": "উদ্দীপকে উল্লিখিত অধ্যাপক আবু সালেহ-এর কর্মকাণ্ডে কী ফুটে উঠেছে? উহা চিহ্নিতপূর্বক সমাজে এর প্রভাব নিরূপণ করো।",
          "explanation": "উদ্দীপকে উল্লিখিত অধ্যাপক আবু সালেহ-এর কর্মকান্ডে সৎকাজের আদেশ ও অসৎকাজে নিষেধ প্রদানের বিষয়টি ফুটে উঠেছে, যার সামাজিক প্রভাব অপরিসীম। শরিয়ত ও বিবেক যেসব কাজ ও বিষয়কে উত্তম বা ভালো মনে করার জন্য নির্দেশ প্রদান করে তা-ই সৎকাজের আদেশ। আর অসৎকাজে নিষেধ হলো মন্দ ও গোনাহের কাজ থেকে মানুষকে নিষেধ করা। সৎকাজের আদেশ ও অসৎকাজে নিষেধ সামাজিক নিরাপত্তার জন্য অত্যন্ত জরুরি। এর মাধ্যমে সমাজে অন্যায়-অত্যাচার দূরীভূত হয়ে শান্তি-শৃঙ্খলা প্রতিষ্ঠিত হয়। যা অধ্যাপক আবু সালেহ-এর কর্মকাণ্ডেও ফুটে উঠেছে। উদ্দীপকের অধ্যাপক আবু সালেহ সমাজে অন্যায়-অত্যাচার পছন্দ করেন না। এজন্য তিনি সমাজে শান্তি প্রতিষ্ঠার লক্ষ্যে ইসলামসম্মত কাজে মানুষকে উৎসাহিত ও অনুপ্রাণিত করেন। এখানে ইসলামসম্মত কাজ বলতে মূলত সৎকাজের চর্চার পাশাপাশি অসৎ কাজ থেকে বিরত থাকাকে বোঝায়। আর অধ্যাপক আবু সালেহ এরূপ কাজের ব্যাপারেই মানুষকে অনুপ্রাণিত করেছেন। তাই তার এ কাজটি সৎকাজের আদেশ ও অসৎকাজে নিষেধ প্রদানের বিষয়টিকেই নির্দেশ করে। মানবসমাজে সৎকাজের আদেশ ও অসৎকাজে নিষেধের গুরুত্বপূর্ণ প্রভাব লক্ষ করা যায়। সৎকাজের আদেশ ও অসৎকাজে নিষেধ সমাজে নিরাপত্তা নিশ্চিত করে এবং শান্তি ও শৃঙ্খলা প্রতিষ্ঠিত করে। অন্যথায় এর ব্যত্যয় ঘটলে সমাজে যেমন নিরাপত্তাহীনতা দেখা দেয়, তেমনি মানুষ বিভিন্ন ক্ষতির মধ্যেও নিমজ্জিত হয়। এ প্রসঙ্গে আল্লাহ তায়ালা বলেন, 'সময়ের শপথ! নিশ্চয়ই মানুষ ক্ষতির মধ্যে নিমজ্জিত। তবে তারা ছাড়া, যারা ইমান আনে, সৎকর্ম করে এবং পরস্পরকে হকের ওপর অবিচল থাকার এবং ধৈর্যের উপদেশ দেয়' (সুরা আল-আসর: ১-৩)। সুতরাং সার্বিক আলোচনার প্রেক্ষিতে বলা যায়, মানবসমাজে শান্তি ও নিরাপত্তা প্রতিষ্ঠার ক্ষেত্রে সৎকাজের আদেশ ও অসৎকাজে নিষেধের গুরুত্ব অপরিসীম। তাই প্রত্যেকেরই উচিত মানবতার বৃহত্তর স্বার্থে সমাজে এ মহৎ কাজের ধারাটি অব্যাহত রাখার সর্বাত্মক চেষ্টা করা।"
        }
      ]
    },
    {
      "number": "7",
      "uddipok": "রোকসানা আস্তার একজন অবসরপ্রাপ্ত সরকারি চাকরিজীবী। তিনি দীর্ঘদিন চিন্তাভাবনা করছেন তার অবসরের টাকা এমন একটি ব্যাংকে রাখবেন যেখানে উৎপাদন, আয়, উপার্জনে ব্যয় বণ্টন বৈধ পন্থায় পরিচালনা করা হয়। অপরপক্ষে তারই বান্ধবী নাসিমা আক্তার তার জীবনকে এমনভাবে পরিচালনা করতে চান, যে অর্থব্যবস্থায় আয়-ব্যয় ভারসাম্যপূর্ণ, প্রগতিশীল এবং মানবতার জন্য কল্যাণকর।",
      "tag": "MB, RB, BB 22",
      "sub_questions": [
        {
          "label": "ক",
          "question": "'সাদাকাত' শব্দের অর্থ কী?",
          "explanation": "সাদাকাত' শব্দের অর্থ হলো দান।"
        },
        {
          "label": "খ",
          "question": "তোমাদের ধন-সম্পদের মধ্যে গরিব ও বঞ্চিত প্রার্থীদেরও অধিকার আছে'- ব্যাখ্যা করো।",
          "explanation": "তোমাদের ধন-সম্পদের মধ্যে গরিব ও বঞ্চিত প্রার্থীদেরও অধিকার আছে'- বাণীটিতে ইসলামি অর্থব্যবস্থার অন্যতম বৈশিষ্ট্য ভারসাম্যপূর্ণ বন্টননীতি প্রকাশ পেয়েছে। ইসলামি অর্থব্যবস্থায় সম্পদের সুষম ও ভারসাম্যপূর্ণ বণ্টননীতি অনুসৃত হয়েছে। এখানে কেউ সম্পদের পাহাড় গড়ে তুলতে পারে না। আবার কারো পক্ষে নিঃস্ব থাকাও সম্ভব নয়। আল্লাহ তায়ালা ইসলামি অর্থব্যবস্থায় ধনীদের সম্পদে গরিবের অধিকার নির্ধারণ করে দিয়েছেন। যার মাধ্যমে গরিব মানুষেরা মূলধন গঠন করে অর্থনৈতিকভাবে স্বাবলম্বী হতে পারে। এ প্রসঙ্গে। আল্লাহ তায়ালা বলেন, 'আর তাদের (ধনীদের) সম্পদে প্রার্থনাকারী ও বণ্যিতদের অধিকার রয়েছে' (সুরা আয-যারিয়াত: ১৩)।"
        },
        {
          "label": "গ",
          "question": "উদ্দীপকে উল্লিখিত রোকসানা আস্তারের চিন্তা-চেতনা কীসের প্রতি ইঙ্গিত করে তা চিহ্নিতপূর্বক ব্যাখ্যা করো।",
          "explanation": "উদ্দীপকে উল্লিখিত রোকসানা আস্তারের চিন্তা-চেতনা ইসলামি ব্যাংকিং- এর প্রতি ইঙ্গিত করে। ইসলামি ব্যাংক এমন একটি আর্থিক প্রতিষ্ঠান যার মৌলিক বিধান, নীতিমালা ও কর্মপদ্ধতিতে শরিয়তের মূলনীতি অনুসরণের সুস্পষ্ট অঙ্গীকার থাকে এবং যার সমুদয় লেনদেন হয় সুদমুক্ত। এ ব্যাংকের যাবতীয় কার্যক্রম ইসলামি শরিয়তের আলোকে পরিচালিত হয়। এখানে পুঁজি সংগ্রহ, অর্থ বিনিয়োগ, ক্রয়-বিক্রয়, জমা গ্রহণ, মালিক-শ্রমিক সম্পর্ক, ব্যাংক ও উদ্যোস্তার মধ্যে সম্পর্ক ইত্যাদি সবকিছুতেই ইসলামের নীতিমালা পুরোপুরি অনুসরণ করা হয়। যা রোকসানা আক্তারের চিন্তাভাবনায়ও প্রকাশ পেয়েছে। উদ্দীপকের রোকসানা আক্তার একজন অবসরপ্রাপ্ত সরকারি চাকরিজীবী। তিনি তার অবসরের টাকা এমন একটি ব্যাংকে রাখতে চান, যেখানে উৎপাদন, আয়, ব্যয় ও বণ্টন বৈধ পন্থায় পরিচালনা করা হয়। তার এ ধারণায় ইসলামি ব্যাংকের পরিচয় ফুটে উঠেছে। কেননা ইসলামি ব্যাংকের সকল কার্যক্রম ইসলামি বিধান অনুযায়ী পরিচালিত হওয়ায় এখানে অবৈধ পথ অবলম্বনের কোনো সুযোগ নেই। বরং ইসলামি ব্যাংকিং সুদমুক্ত ব্যাংকিং ব্যবস্থা। আয়, ব্যয় ও বন্টননীতির ক্ষেত্রে ইসলামি ব্যাংক সর্বদা বৈধ ও ইসলাম কর্তৃক স্বীকৃত বিধান অনুসরণ করে চলে। বর্তমানে ইসলামি পন্থায় অর্থ জমাকরণ ও লেনদেনের সুবিধার্থে বাংলাদেশসহ বিশ্বের বিভিন্ন দেশে ইসলামি ব্যাংক গড়ে তোলা হয়েছে। তাই বলা যায়, ইসলামি ব্যাংকে টাকা জমা করার চিন্তা করে রোকসানা আন্তার সঠিক সিদ্ধান্তই নিয়েছেন।"
        },
        {
          "label": "ঘ",
          "question": "উদ্দীপকে উল্লিখিত নাসিমা আস্তারের আলোচনায় যা ফুটে উঠেছে, তা চিহ্নিত করে বিশ্লেষণ করো এবং তোমার মতামত দাও।",
          "explanation": "উদ্দীপকে উল্লিখিত নাসিমা আক্তারের আলোচনায় ইসলামি অর্থব্যবস্থার পরিচয় ফুটে উঠেছে। কুরআন ও সুন্নাহর বিধান অনুযায়ী যে অর্থব্যবস্থা গড়ে ওঠে তাকে ইসলামি অর্থব্যবস্থা বলে। ইসলামি অর্থব্যবস্থার আয়, ব্যয় ও বন্টননীতি ভারসাম্যপূর্ণ এবং সর্বজনীন। এ অর্থব্যবস্থায় দুর্নীতি, প্রতারণা, সুদ, ঘুষ ইত্যাদি শোষণমূলক পন্থায় অর্থ উপার্জনের সুযোগ নেই। আবার ব্যয়ের ক্ষেত্রেও সীমালজান করা ইসলামে সম্পূর্ণ নিষিদ্ধ। তাই এটি ধনী-গরিব, নারী-পুরুষ নির্বিশেষে সব শ্রেণির মানুষের জন্য কল্যাণকর। যা নাসিমা আন্তারের মন্যেভাবেও প্রতিফলিত হয়েছে। উদ্দীপকের নাসিমা আক্তার তার অর্থনৈতিক জীবনকে এমনভাবে পরিচালনা করতে চান, যেখানে আয়-ব্যয় ভারসাম্যপূর্ণ, প্রগতিশীল এবং মানবতার জন্য কল্যাণকর। তার এ মনোভাবে ইসলামি অর্থব্যবস্থার পরিচয় ফুটে উঠেছে। ইসলামি অর্থব্যবস্থা একটি আদর্শিক অর্থব্যবস্থা। অর্থ-সম্পদ সম্পর্কীয় আদর্শিক চেতনা এ অর্থব্যবস্থাকে সবসময় মানুষের কল্যাণে নিয়োজিত রাখে। এখানে সুষ্ঠু ও সঠিক আয়, ব্যয়, বণ্টন, উৎপাদন, বিনিয়োগ ও সন্যয়ানীতির যথার্থ প্রয়োগ করা হয়। মূলত পৃথিবীর যাবতীয় অর্থনৈতিক সমস্যার সমাধান করার পাশাপাশি মানুষের পরকালীন মুক্তি নিশ্চিত করাই ইসলামি অর্থব্যবস্থার মূল লক্ষ্য। আর এ লক্ষ্যের প্রতি দৃষ্টি রেখেই ইসলামি অর্থব্যবস্থার সকল কার্যক্রম পরিচালিত হয়। সুতরাং বলা যায়, ইসলামি অর্থব্যবস্থা মানুষের ইহকালীন ও পরকালীন কল্যাণের নিমিত্তে প্রণীত অর্থব্যবস্থা। তাই এরূপ অর্থব্যবস্থা অনুযায়ী জীবন পরিচালনার সিদ্ধান্ত নিয়ে নাসিমা আস্তার যথার্থই করেছেন।"
        }
      ]
    },
    {
      "number": "8",
      "uddipok": "মারজান একজন সৎ ব্যবসায়ী। তিনি প্রতিবছর নির্দিষ্ট সময়ে সম্পদের হিসাব করে শরিয়ত নির্ধারিত খাতসমূহে ব্যয় করেন। অপরপক্ষে জামির হোসেন একজন কৃষক। তিনি যত্ন সহকারে জমিতে ফসল আবাদ করেন। ফসল ঘরে ওঠার সাথে সাথেই ফসলের নির্ধারিত একটি অংশ বায়তুল মালে জমা দেন।",
      "tag": "MB, RB, BB 22",
      "sub_questions": [
        {
          "label": "ক",
          "question": "'সুদ' এর আরবি প্রতিশব্দ কী?",
          "explanation": "'সুদ' এর আরবি প্রতিশব্দ হলো ربوا )রিবা)।"
        },
        {
          "label": "খ",
          "question": "'মিথ্যা মানুষকে ধ্বংস করে'- ব্যাখ্যা করো।",
          "explanation": "মিথ্যা মানুষকে ধ্বংস করে' বাণীটির মাধ্যমে রাসুল (স) মিথ্যার ক্ষতিকর দিক তুলে ধরে মানুষকে এটি থেকে বিরত থাকার নির্দেশ দিয়েছেন। মিথ্যার পরিণতি অত্যন্ত ভয়াবহ। মিথ্যাবাদী মিথ্যাচারের মাধ্যমে সাময়িক সুবিধা পেলেও তার চূড়ান্ত পরিণতি হবে চির অকল্যাণকর। কুরআনে মিথ্যাবাদীদের ধ্বংসের কথা উল্লেখ করা হয়েছে। তাছাড়া মিথ্যার মাধ্যমে আরো বিভিন্ন পাপাচার সৃষ্টি হয়। যা মানুষকে জাহান্নামের দিকে নিয়ে যায়। এজন্য রাসুলুল্লাহ (স) মানবজাতিকে সতর্ক করে বলেন, 'মিথ্যা 'ধ্বংস করে' (জামেউস সগির)।"
        },
        {
          "label": "গ",
          "question": "উদ্দীপকে উল্লিখিত মারজানের কর্মকাণ্ডে ইসলামের কোন ধরনের ইঙ্গিত পাওয়া যায়? ব্যাখ্যা করো।",
          "explanation": "উদ্দীপকে উল্লিখিত মারজানের কর্মকাণ্ডে ইসলামের জাকাতের ইঙ্গিত পাওয়া যায়। জাকাত শব্দের অর্থ পবিত্রকরণ, বৃদ্ধিকরণ ইত্যাদি। নিসাব পরিমাণ সম্পদ কোনো মুসলিম ব্যক্তির মালিকানায় পূর্ণ একবছর থাকলে শরিয়তের নির্ধারণ অনুযায়ী সে সম্পদ থেকে ২.৫% হারে নির্দিষ্ট আটটি খাতে কিংবা কোনো একটি খাতে দান করাকে জাকাত বলে। জাকাত ফরজ হতে হলে নিসাব পরিমাণ সম্পদ অর্থাৎ ৭.৫ তোলা সোনা বা ৫২.৫ তোলা রূপা কিংবা সমপরিমাণ অর্থ ব্যক্তিমালিকানায় পূর্ণ এক বছর থাকতে হয়। তারপর সে সম্পদের নির্দিষ্ট অংশ নির্দিষ্ট কয়েকটি খাতের যেকোনো খাতে দান করতে হয়। মারজানের কর্মকাণ্ডে ইসলামের এ বিধান পালনেরই ইজ্যিত পাওয়া যায়। উদ্দীপকের মারজান একজন সৎ ব্যবসায়ী। তিনি প্রতিবছর নির্দিষ্ট সময়ে সম্পদের হিসাব করে শরিয়ত নির্ধারিত খাতে ব্যয় করেন। তার এ কাজে জাকাতের বিধান পালিত হয়েছে। জাকাত ইসলামি অর্থব্যবস্থার গুরুত্বপূর্ণ একটি উৎস এবং অন্যতম মৌলিক ইবাদত। নিসাব পরিমাণ সম্পদ নিডিয় আটটি খাতে ব্যয় করার মাধ্যমে এ বিধান বাস্তবায়ন করা হয়। জাকারের অর্থ ব্যয়ের আটটি খাত হলো- ১. ফকির, ২. মিসকিন, ৩. জাকাঃ আদায়ের কর্মচারী, ৪. নও মুসলিম, ৫. দাসমুক্তি, ৬. অণমুস্তি, ৭. মুজাহিদ ও ৮. মুসাফির। আর মারজান এরূপ বিধান পালন করায় তার কাজটি জাকাতেরই অন্তর্ভুক্ত।"
        },
        {
          "label": "ঘ",
          "question": "উদ্দীপকে উল্লিখিত জামির হোসেন ইসলামের যে বিধানটি পালন করেন তা চিহ্নিতপূর্বক সমাজে এর প্রভাব বিশ্লেষণ করো।",
          "explanation": "উদ্দীপকে উল্লিখিত জামির হোসেন ইসলামের অন্যতম বিধান উশর পালন করেন, সমাজে যার ইতিবাচক প্রভাব অপরিসীম। উশর অর্থ এক দশমাংশ। ইসলামি শরিয়তের পরিভাষায় উপর হলো জমিতে উৎপন্ন ফসলের জাকাত। ফসল ঘরে তোলার সাথে সাথেই নির্ধারিত। খাতে উশর আদায় করতে হয়। জাকাতের খাতগুলোই উশরের অর্থব্যয়ের খাত হিসেবে বিবেচিত। তাছাড়া ইসলামি অর্থব্যবস্থায় রাষ্ট্রীয় আয়ের উৎস হিসেবেও উশর গুরুত্বপূর্ণ ভূমিকা রাখে। জামির হোসেনের কাজে এ বিধান পালনেরই ইঞ্চিাত পাওয়া যায়। উদ্দীপকের জামির হোসেন একজন কৃষক। ফসল ঘরে ওঠার সাথে সাথেই তিনি ফসলের নির্ধারিত অংশ বায়তুল মালে জমা দেন। তার এ কাজটি উশরকেই নির্দেশ করে। কেননা উশর হলো ফসলের জাকাত এবং ইসলামি অর্থব্যবস্থার রাষ্ট্রীয় আয়ের অন্যতম একটি উৎস। মূলত উশর হলো ফরজ একটি বিধান। জমিতে উৎপন্ন ফসল কম হোক বা বেশি হোক তার ওপর উশর আদায় করতে হবে। উশর আদায়ের নির্দেশ দিয়ে আল্লাহ তায়ালা বলেন, 'তোমরা ফল-ফসল খাও, যখন ফসল কাটার সময় হয়। আর ফসল তোলার দিন তার হক আদায় করো। তোমরা অপচয় করো না' (সুরা আল-আনআম: ১৪১)। সুতরাং সার্বিক আলোচনার প্রেক্ষিতে বলা যায়, ইসলামি অর্থব্যবস্থায় উশরের গুরুত্ব অপরিসীম। তাই ফসলের নির্ধারিত অংশ বায়তুল মালে জমা রেখে জামির হোসেন ইসলামের ফরজ বিধান পালন করেছেন এবং ইসলামি অর্থব্যবস্থায় গুরুত্বপূর্ণ ভূমিকা রেখেছেন।"
        }
      ]
    },
    {
      "number": "9",
      "uddipok": "জনাব উবাইদুল্লাহ ইসলামের বিভিন্ন বিষয় নিয়ে গবেষণা করেন। সত্যবাদী হিসেবে তিনি সমাজে পরিচিত। তিনি মিষ্টভাষী। তিনি কখনও কারও সাথে খারাপ আচরণ করেন না। তিনি ইসলামের প্রচার ও প্রসারে কাজ করেন এবং ইসলামের বাণী মানুষের দোরগোড়ায় পৌঁছে দেয়ার জন্য প্রাণবন্ত চেষ্টা করেন। অপরপক্ষে নিজাম উদ্দীন সমাজে ঘটে যাওয়া বিভিন্ন ঘটনার প্রকৃত অবস্থা, বাস্তবতা ও সত্য ঘটনাকে বিকৃত করে উপস্থাপন করে।",
      "tag": "MB, RB, BB 22",
      "sub_questions": [
        {
          "label": "ক",
          "question": "'গিবত' শব্দের অর্থ কী?",
          "explanation": "’গিবত' শব্দের অর্থ হলো পরনিন্দা করা, কুৎসা রটনা করা।"
        },
        {
          "label": "খ",
          "question": "আর পিতামাতার জন্য বিনয়ের বাহু অবনত করে দাও'- ব্যাখ্যা করো।",
          "explanation": "আর পিতামাতার জন্য বিনয়ের বায়ু অবনত করে দাও'- আয়াতাংশটিতে মাতাপিতার প্রতি সন্তানের বিনয়ী আচরণ করার বিষয়টি ফুটে উঠেছে। সন্তানের সদাচরণের প্রথম ও প্রধান হকদার হলেন মাতাপিতা। সন্তান মাতাপিতার সাথে সর্বদা সুন্দর ও ন্যায়সঙ্গত আচরণ করবে। কথা, ভাজ বা আচরণে সন্তান কখনোই মাতাপিতার প্রতি কর্কশ ও কঠোর হবে না। বরং পরম ভালোবাসা, মমতা ও শ্রদ্ধায় সন্তান তাদের প্রতি সম্মানজনক আচরণ করবে। এ সম্পর্কে মহান আল্লাহ আয়ালা বলেন, 'আর মাতাপিতার জন্য বিনয়ের বায়ু অবনত করে দাও' (সুরা বনি ইসরাইল; ২৪)।"
        },
        {
          "label": "গ",
          "question": "উদ্দীপকে উল্লিখিত জনাব উবাইদুল্লাহর কর্মকাণ্ডে কী ফুটে উঠেছে? উহা চিহ্নিতপূর্বক ব্যাখ্যা করো।",
          "explanation": "উদ্দীপকে উল্লিখিত জনাব উবাইদুল্লাহর কর্মকাণ্ডে ইসলামি দাওয়াহর পরিচয় ফুটে উঠেছে। ইসলামি দাওয়াহ অর্থ ইসলামের দিকে আহ্বান করা বা ডাকা'। মানুষকে ইসলাম গ্রহণ ও পালনের জন্য বিভিন্ন পদ্ধতিতে ডাকাকে ইসলামি দাওয়াহ বলা হয়। যিনি দাওয়াহ-এর কাজ করেন তাকে বলা হয় দাঈ। একজন দাঈ বিভিন্ন সৎগুণে গুণান্বিত হয় এবং সে ইসলামের প্রচার ও প্রসারে ব্যাপক প্রচেষ্টা চালান। যা জনাব উবাইদুল্লাহর কর্মকাণ্ডেও পরিলক্ষিত হয়। উদ্দীপকের জনাব উবাইদুল্লাহ ইসলামের বিভিন্ন বিষয় নিয়ে গবেষণা করেন। তিনি ইসলামের প্রচার ও প্রসারে কাজ করেন এবং ইসলামের বাণী মানুষের দোরগোড়ায় পৌঁছে দেওয়ার জন্য প্রাণবন্ত চেষ্টা করেন। তার এ কাজে ইসলামি দাওয়াহর পরিচয় পাওয়া যায়। ইসলামি দাওয়াহ অত্যন্ত গুরুত্বপূর্ণ ও মর্যাদাপূর্ণ একটি কাজ। এর মাধ্যমে মানুষ সত্য ও সঠিক পথ ও দিকনির্দেশনা পেয়ে থাকে। এর মাধ্যমে মানুষ ইসলামি বিধানানুযায়ী সঠিকভাবে জীবনযাপন করতে পারে এবং আল্লাহর সন্তুষ্টি অর্জন করতে পারে। সর্বোপরি, ইসলাম এবং ইসলামি জীবনধারা ও নীতি অক্ষুণ্ণ রাখার ক্ষেত্রে দাওয়াহ-এর গুরুত্ব অপরিসীম ও অনস্বীকার্য। তাই জনাব উবাইদুল্লাহর কাজে ইসলামি দাওয়াহ প্রকাশ পাওয়ায় তার এ কাজটি অত্যন্ত প্রশংসনীয় এবং তাৎপর্যপূর্ণ।"
        },
        {
          "label": "ঘ",
          "question": "উদ্দীপকে উল্লিখিত নিজাম উদ্দীনের কর্মে যা ফুটে উঠেছে তা চিহ্নিতপূর্বক সমাজে এর প্রভাব বিশ্লেষণ করো।",
          "explanation": "উদ্দীপকে উল্লিখিত নিজাম উদ্দীনের কর্মে মিথ্যাচার ফুটে উঠেছে, সমাজে যার নেতিবাচক প্রভাব সীমাহীন। মিথ্যাচারের আরবি প্রতিশব্দ আল-কাযিবু। অভ্যাসগতভাবে মিথ্যা কথা বলা বা মিথ্যা কাজ করাকে কিযব বা মিথ্যাচার বলা হয়। এটি সিদৃক বা সত্যবাদিতার বিপরীত। কোনো ঘটনা সম্পর্কে যথাযথ বিবরণ না দিয়ে পরিবর্তিত, পরিবর্ধিত ও বিকৃত তথ্য পরিবেশন করা মিথ্যাচারেরই নামান্তর। যা নিজাম উদ্দীনের কর্মেও পরিলক্ষিত হয়। উদ্দীপকের নিজাম উদ্দীন সমাজে ঘটে যাওয়া বিভিন্ন ঘটনার প্রকৃত অবস্থা, বাস্তবতা ও সত্য ঘটনাকে বিকৃত করে উপস্থাপন করে। তার এ কাজটি মিথ্যাচারেরই প্রতিচ্ছবি। মিথ্যাচারের সামাজিক কুফল অত্যন্ত ভয়াবহ। এটি মানবসমাজে বহু নেতিবাচক প্রভাব ফেলে। মিথ্যাচার ব্যক্তিকে আকণ্ঠ পাপে নিমজ্জিত করে। একটি মিথ্যা বললে সেই মিথ্যাটিকে প্রতিষ্ঠিত করার জন্য মানুষকে আরো মিথ্যা বলতে হয়। আর মিথ্যা বলার এ মানসিকতা মানুষকে বিভিন্ন নতুন নতুন পাপ কাজে নিমজ্জিত করে। যা সমাজে পাপাচার বৃদ্ধি করে এবং ব্যাপকভাবে বিশৃঙ্খলার সৃষ্টি করে। ফলে সামাজিক শান্তি বিনষ্ট হয় এবং সমাজ ধ্বংস ও বিপর্যয়ের মুখে পতিত হয়। সুতরাং বলা যায়, মিথ্যাচার একটি ঘৃণ্য ও অভিশপ্ত কাজ। এটি সকল পাপের মূল। আর নিজাম উদ্দীনের মধ্যে এ ঘৃণ্য কাজটি প্রকাশ পাওয়ায় সমাজে তা ব্যাপকভাবে নেতিবাচক প্রভাব ফেলবে।"
        }
      ]
    },
    {
      "number": "10",
      "uddipok": "সাজেদা ও মাজেদা দুজন প্রতিবেশী। সাজেদা ছয় সদস্যের পরিবারে একটু অভাব অনটনেই থাকেন। সংসারের নানামুখী খরচ মেটানোর জন্য তিনি দুধে পানি মিশ্রিত করে বিক্রি করে বেশি অর্থ উপার্জন করেন। অপরদিকে মাজেদা মনে করেন, এ নিখিল বিশ্বমানবতা মূলত একই উৎস হতে উৎসারিত। একই দ্রষ্টার সৃষ্টি। একই আদি পিতা-মাতার সন্তান হিসেবে সমগ্র বনি আদম একই জাতিসত্তার অন্তর্ভুক্ত।",
      "tag": "MB, RB, BB 22",
      "sub_questions": [
        {
          "label": "ক",
          "question": "’উশর' শব্দের অর্থ কী?",
          "explanation": "'উশর' শব্দের অর্থ এক-দশমাংশ।"
        },
        {
          "label": "খ",
          "question": "’তোমরা আল্লাহর রজ্জুকে আঁকড়ে ধরো এবং পরস্পর বিচ্ছিন্ন হয়ো না'- ব্যাখ্যা করো।",
          "explanation": "উল্লিখিত আয়াতটিতে আল্লাহর বিধান তথা আল-কুরআনকে অনুসরণ এবং ইসলামি উখওয়াতকে ঐক্যবদ্ধ থাকার নির্দেশ দেয়া হয়েছে। ইসলামি উখওয়াত হলো সম্মিলিত শক্তির বিপুল প্রকাশ। এ ভ্রাতৃত্বে ঐক্যবদ্ধ থাকা ফরজ। কুরআন-হাদিস বোঝা ও ব্যাখ্যা-বিশ্লেষণ নিয়ে পারস্পরিক মতপার্থক্য থাকলেও মুসলমানগণ কখনো পৃথক হবে না। বরং মতপার্থক্যকে উপেক্ষা করে মুসলমানগণ কুরআন ও হাদিসের শিক্ষা-অনুযায়ী জীবন পরিচালনা করবে। আর এটিই এ আয়াতের মূল শিক্ষা। এজন্যই আল্লাহ তায়ালা বলেন, 'তোমরা আল্লাহর রজ্জু দৃঢ়ভাবে ধারণ করো এবং পরস্পর বিচ্ছিন্ন হয়ো না' (সুরা আলে ইমরান: ১০৩)।"
        },
        {
          "label": "গ",
          "question": "উদ্দীপকে উল্লিখিত সাজেদার কর্মে কী ফুটে উঠেছে? উহা চিহ্নিতপূর্বক ব্যাখ্যা করো।",
          "explanation": "উদ্দীপকে উল্লিখিত সাজেদার কর্মে প্রতারণা বিষয়টি ফুটে উঠেছে। প্রকৃত বিষয় গোপন বা আড়ালে রেখে ধোঁকার ওপর স্বার্থসিদ্ধি লাভ করাকে প্রতারণা বলে। মানুষকে ঠকানো, ফাঁকি দেওয়া, পণ্যে ভেজাল দেওয়া, পরীক্ষায় নকল করা, এমনকি নিজ নিজ দায়িত্ব সঠিকভাবে পালন না করাও প্রতারণার শামিল। প্রতারণা মিথ্যারই এক বিশেষ রূপ। এর মাধ্যমে ব্যক্তি ধোঁকার ওপর নিজের স্বার্থ হাসিল করে। যা সাজেদার কাজেও প্রতিফলিত হয়েছে। উদ্দীপকের সাজেদা একটু অভাব-অনটনে থাকেন বলে দুধে পানি মিশিয়ে তা বিক্রি করেন এবং বেশি অর্থ উপার্জন করেন। তার এ কাজটি প্রতারণার অন্তর্ভুক্ত। কেননা পণ্যদ্রব্যে ভেজাল দেওয়া কাজটি প্রতারণার শামিল। এর মাধ্যমে বস্তুর প্রকৃত অবস্থা গোপন রেখে নিজের স্বার্থসিদ্ধি লাভ করা হয়। প্রতারণা করা মুনাফিকের লক্ষণ। ইসলামে এটিকে হারাম ঘোষণা করা হয়েছে। তাছাড়া প্রতারণাকারী আল্লাহ ও রাসুলের ভালোবাসা থেকে বঞ্চিত হয় এবং সামাজিক, অর্থনৈতিক, ধর্মীয় সবদিক থেকে ক্ষতিগ্রস্ত হয়। আল্লাহ তায়ালা বলেন, 'মিথ্যাবাদীর ওপর আল্লাহর অভিশাপ' (সুরা আলে ইমরান: ৬১)। তাই বলা যায়, সাজেদার কর্মকাণ্ডে প্রতারণা প্রকাশ পাওয়ায় সে ইহকালীন ও পরকালীন সকল কল্যাণ তথা সামগ্রিক কল্যাণ থেকে বঞ্চিত হবে।"
        },
        {
          "label": "ঘ",
          "question": "উদ্দীপকে উল্লিখিত মাজেদার চিন্তা-চেতনায় কীসের ইঙ্গিত পাওয়া যায়? তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকে উল্লিখিত মাজেদার চিন্তা-চেতনায় উখওয়াতের ইঙ্গিত পাওয়া যায়। উখওয়াত অর্থ ভাতৃত্ব। পরস্পরের মধ্যে ঘৃদ্যতা ও আন্তরিকতার সম্পর্ককে উখওয়াত বা ভ্রাতৃত্ব বলা হয়। উখওয়াতের চারটি বিষয় লক্ষণীয়। এর মধ্যে অন্যতম একটি হলো বিশ্বভ্রাতৃত্ব। এর ভাতৃত্বে আদি পিতা ও মাতার ভিত্তিতে সকল মানুষই একই ভ্রাতৃত্বের বন্ধনে আবদ্ধ। যা মাজেদার ধারণায়ও পরিলক্ষিত হয়। উদ্দীপকের মাজেদা মনে করে, বিশ্বমানবতা একই উৎস হতে উৎসারিত। একই আদি পিতা-মাতার সন্তান হিসেবে সমগ্র বনি আদম একই জাতিসত্তার অন্তর্ভুক্ত। তার এ চিন্তা-ভাবনায় উখওয়াতের বিষয়টি ফুটে উঠেছে। কেননা উখওয়াতের ধারণা অনুযায়ী, পৃথিবীর সব মানুষ হযরত আদম (আ) ও হাওয়া (আ)-এর সন্তান। তাঁরা দুইজন আদি পিতা ও মাতা। আদম (আ)-এর এই আদি পিতৃত্ব বিবেচনায় পৃথিবীর সকল মানুষ ভাই ভাই। ভ্রাতৃত্বের এ ধারাটি পৃথিবীব্যাপী বিস্তৃত। আর এ কারণেই এই ভ্রাতৃত্বের নাম বিশ্বভ্রাতৃত্ব। আল্লাহ তায়ালা বলেন, 'হে মানুষ। নিশ্চয়ই আমি তোমাদেরকে একজন পুরুষ ও একজন নারী থেকে সৃষ্টি করেছি' (সুরা আল-হুজুরাত: ১৩)। সর্বোপরি বলা যায়, মাজেদার চিন্তা-চেতনায় উখওয়াতের প্রতিচ্ছবিই প্রকাশ পায়। যেখানে আদি পিতা ও মাতার ভিত্তিতে পৃথিবীর সকল মানুষ একই জাতিসত্তার অন্তর্ভুক্ত।"
        }
      ]
    },
    {
      "number": "11",
      "uddipok": "জনাব লিটন ও মানজুর দুই প্রবাসী বন্ধু। দুজনের আলোচনার এক পর্যায়ে জনাব লিটন জনাব মানজুরকে বললেন, আমি এমন একটি এলাকায় গিয়েছিলাম যেখানে সমাজের মানুষের পরস্পরের মধ্যে হৃদ্যতা, আন্তরিকতা, সম্প্রীতি ও সৌহাদ্যমূলক নিবিড় সম্পর্কের কোনো অভাব নেই। তাদের দেখে মনে হয়েছে, সবাই একই দেহ একই প্রাণ। অন্যদিকে জনাব মানজুর বললেন, আমি এমন একটি দেশে গিয়েছিলাম যেখানকার জনগণ পশু- পাখি, কীট-পতঙ্গ, বৃক্ষ-লতা উদ্ভিদরাজি নির্জীব জড় পদার্থের প্রতি আন্তরিকভাবে যত্নবান।",
      "tag": "MB, RB, BB 22",
      "sub_questions": [
        {
          "label": "ক",
          "question": "'জিহাদ' শব্দের অর্থ কী?",
          "explanation": "জিহাদ শব্দের অর্থ চেষ্টা করা, সংগ্রাম করা।"
        },
        {
          "label": "খ",
          "question": "'ঘুষদাতা ও ঘুষগ্রহীতা উভয়ই জাহান্নামের আগুনে জ্বলবে'- ব্যাখ্যা করো।",
          "explanation": "ঘুষদাতা ও ঘুষগ্রহীতা উভয়ই জাহান্নামের আগুনে জ্বলবে'- বাণীটিতে ঘুষের ভয়াবহ কুফল প্রকাশ পেয়েছে। ঘুষ একটি জঘন্যতম সামাজিক অনাচার। ঘুষ দেওয়া ও গ্রহণ করা উভয়ই অমার্জনীয় অপরাধ। এ কাজে সংশ্লিষ্ট উভয়ই জাহান্নামি। ঘুষের কারণে মানুষের অধিকার নষ্ট হ্যা, নৈতিক অবক্ষয় সৃষ্টি এবং সমাজে ভীতি ও সন্ত্রাসবাদ সৃষ্টি হয়। তাছাড়া ঘুষ হলো অর্থ-সম্পদ উপার্জনের ক্ষেত্রে একটি হারাম পন্থা। আর এ হারাম পন্থায় অর্থ উপার্জন শুধু ঘুষগ্রহীতার কারণেই হয় না বরং ঘুষদাতাও এটির সাথে জড়িত থাকে। আর এজন্যই ঘুষদাতা ও ঘুদ্রগ্রহীতা উভয়েরই শান্তির ঘোষণা দিয়ে রাসুল (স) বলেন, 'ঘুষদাতা ও ঘুষগ্রহীতা উভয়ই জাহান্নামের আগুনে জ্বলবে' (তাবারানি)।"
        },
        {
          "label": "গ",
          "question": "উদ্দীপকে জনাব লিটন কী ইঙ্গিত করেছেন? উহা চিহ্নিতপূর্বক মানবসমাজে এর প্রভাব ব্যাখ্যা করো।",
          "explanation": "উদ্দীপকে জনাব লিটন ইসলামি উখওয়াতের গুরুত্বের প্রতি ইঙ্গিত করেছেন, মানবসমাজে যার ইতিবাচক প্রভাব অপরিসীম। ইসলামি উখওয়াত হলো পরস্পরের মধ্যে হৃদ্যতা ও আন্তরিকতার সম্পর্ক। এটি বিশ্বভ্রাতৃত্বেরই এক বিশেষ রূপ। ইসলামি উখওয়াতের কারণে পৃথিবীর সকল মানুষ এক সুমহান আদর্শিক ভ্রাতৃত্বের বন্ধনে আবন্ধ হতে পারে। মুসলিমদেরকে ভালোবাসা, সৌহার্দ্য ও সম্প্রীতির বন্ধনে আবন্ধ করে। তাদের সম্পর্ক দেখে মনে হয়, সবাই একই দেহ ও একই প্রাণ। যা জনাব লিটনের বক্তব্যেও প্রকাশ পেয়েছে। উদ্দীপকের জনাব লিটন এমন একটি এলাকার বর্ণনা দেন, যেখানে সমাজের। মানুষের মধ্যে হৃদ্যতা, আন্তরিকতা, সম্প্রীতি ও সৌহার্দ্যের কোনো অভাব নেই। তারা সবাই একই দেহ ও একই প্রাণের ন্যায়। জনাব লিটনের এ বক্তব্যে ইসলামি উখওয়াতের বিষয় প্রকাশ পেয়েছে। মানবসমাজে শান্তি প্রতিষ্ঠায় ইসলামি উথওয়াত গুরুত্বপূর্ণ ভূমিকা পালন করে। ইসলামি উখওয়াত পরস্পরের মধ্যে স্নেহ, মায়া, মমতা ও পারস্পরিক শ্রদ্ধাবোধের ভিত্তিতে সৌহার্দ্য ও সম্প্রীতি গড়ে তোলে। এটি সমাজে বিরাজমান বিভেদ- বৈষম্য দূর করে সকলের মর্যাদা ও অধিকারের সমতা নিশ্চিত করে। এর মাধ্যমে পারস্পরিক সহযোগিতা বৃদ্ধি পায় এবং সমাজে বসবাসরত মানুষের জীবন, সম্পদ ও সম্ভ্রমের নিরাপত্তা মজবুত হয়। সর্বোপরি ইসলামি উখওয়াত নিবিড় ভালোবাসা ও উপলব্ধিতে মুসলিমদের আবন্ধ করে। রাসুল (স) বলেন, 'মুমিনদের তুমি তাদের পারস্পরিক দয়া প্রদর্শন, ভালোবাসা ও সহানুভূতি দেখানোর ব্যাপারে দেহের মতো দেখবে'। সুতরাং বলা যায়, মানবসমাজে ইসলামি উৎওয়াতে প্রভাব অপরিসীম।"
        },
        {
          "label": "ঘ",
          "question": "উদ্দীপকে উল্লিখিত জনাব মানজুরের বক্তব্যে যা ফুটেছে তা চিহ্নিতপূর্বক মানবসমাজে এর প্রভাব মূল্যায়ন করো।",
          "explanation": "উদ্দীপকে উল্লিখিত জনাব মানজুরের বক্তব্যে খিদমতে খালক ফুটে উঠেছে, মানবসমাজে যার ইতিবাচক প্রভাব সীমাহীন। খিদমতে খালক অর্থ সৃষ্টির সেবা। আল্লাহ তায়ালার সৃষ্টির লালন-পালন, হিফাজত, সংরক্ষণ, সহায়তা, সহানুভূতি ইত্যাদি প্রদর্শনকে খিদমতে খালক বলে। এ বিশ্বজগতে মহান আল্লাহর অসংখ্য সৃষ্টি রয়েছে। সৃষ্টির সেরা জীব হিসেবে মানুষ এসব সৃষ্টির সুবিধা-অসুবিধা লক্ষ করবে। সাহায্য- সহযোগিতা, সহানভূতি ও পরিচর্যা দিয়ে তাদের অসুবিধা দূর করবে। এটিই হলো খিদমতে খালক। যা জনাব মানজুরের বক্তব্যেও প্রকাশ পেয়েছে।উদ্দীপকের জনাব মানজুর এমন একটি দেশ সম্পর্কে বলেন, যেখানকার জনগণ পশু-পাখি, কীট-পতঙ্গ, বৃক্ষ-লতা, এমনকি নির্জীব জড় পদার্সের প্রতিও আন্তরিকভাবে যত্নবান। তার এ বক্তব্যে খিদমতে খালক প্রকাশ পেয়েছে। মানবসমাজে খিদমতে খালক-এর প্রভাব অপরিসীম। খিদমতে খালক-এর মাধ্যমে সমাজের সকল মানুষের মধ্যে বন্ধুত্ব ও ভ্রাতৃত্বের পরিবেশ গড়ে ওঠে। ফলে পারস্পরিক সহযোগিতা বৃদ্ধি পায় এবং একে অপরের বিপদে-আপদে এগিয়ে আসে। তাছাড়া খিদমতে খালক-এর মাধ্যমে মানুষ পশু-পাখি, জীবজন্তু, এমনকি জড় পদার্থের প্রতিও যত্নবান হয় বলে সামাজিক পরিবেশ সুন্দর ও সুশৃঙ্খল থাকে। সর্বোপরি, সমাজে অনাবিল শান্তির ধারা অব্যাহত রাখতে খিদমতে খালক গুরুত্বপূর্ণ ও তাৎপর্যপূর্ণ ভূমিকা রাখে। সর্বোপরি বলা যায়, মানবসমাজে খিদমতে খালক-এর গুরুত্ব অপরিসীম ও অনস্বীকার্য। তাই প্রত্যেকেরই উচিত খিদমতে খালক-এর ব্যাপক চর্চা করে সমাজ থেকে বিশৃঙ্খলা দূর করা এবং শান্তি ও শৃঙ্খলা প্রতিষ্ঠায় সর্বাত্মক চেস্টা করা।"
        }
      ]
    }
  ]
}