{
  "title": "রাজউক উত্তরা কলেজ ২০২৪",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "জনাব 'প'-এর চাল-চলন, আচার-ব্যবহার, কথাবার্তা অমার্জিত। তার কথাবার্তা যেমন দাম্ভিকতায় ভরপুর তেমনি তার পোশাক পরিচ্ছদও রুচিশীল নয়। সে ছোটদের যেমনি স্নেহ করে না তেমনি বড়দের শ্রদ্ধা করে না, সালাম দেয় না। পক্ষান্তরে, জনাব 'ফ' তার শারীরিক, মানসিক বৃত্তিসমূহের ইসলামি নীতি, আদর্শ ও শিক্ষাসম্মত উৎকর্ষ সাধনে তৎপর।",
      "tag": "RUMC 24",
      "sub_questions": [
        {
          "label": "ক",
          "question": "ইসলামি সংস্কৃতি কী?",
          "explanation": "ইসলামি সংস্কৃতি হলো ইসলামের নীতি ও আদর্শের আলোকে গড়ে ওঠা সংস্কৃতি।"
        },
        {
          "label": "খ",
          "question": "ইসলাম শিক্ষাকে সর্বজনীন বলা হয় কেন?",
          "explanation": "ইসলামি শিক্ষা একটি সর্বজনীন শিক্ষা যা ইসলামের মূলনীতি, আদর্শ ও উদ্দেশ্যের ভিত্তিতে গড়ে ওঠে। ইসলামি শিক্ষা কোনো নির্দিষ্ট সময়ের জন্য নির্ধারিত নয়। এটি বিশেষ কোনো দেশ, জাতি, অঞ্চল, গোষ্ঠী বা বর্ণের মধ্যে সীমাবদ্ধ নয়। এটি পৃথিবীর সব স্থানের, সব মানুষের জন্য উন্মুক্ত। যে কেউ এ শিক্ষা অর্জন করে মুসলিম হিসেবে নিজের জীবন পরিচালনা করতে পারে। ইসলামি শিক্ষাব্যবস্থার প্রবর্তক বিশ্বনবি হযরত মুহাম্মদ (স) জ্ঞানার্জনের প্রতি 'বিশেষ গুরুত্ব দিয়েছেন। আর এ জন্যই বলা হয়, ইসলামি শিক্ষা সর্বজনীন।"
        },
        {
          "label": "গ",
          "question": "জনাব 'প'-এর এরূপ কার্যকলাপ কোন সংস্কৃতির পরিপন্থি? ব্যাখ্যা করো।",
          "explanation": "জনাব 'প' এর কার্যকলাপ ইসলামি সংস্কৃতি পরিপন্থি। সংস্কৃতি হচ্ছে একটি জীবন পদ্ধতি। আর ইসলামি সংস্কৃতি হলো মুসলিম জাতির জীবনপদ্ধতি; যা কুরআন ও সুন্নাহর আলোকে নির্ধারিত ও পরিচালিত হয়। মুসলিম জাতির জাতীয় জীবনে এর গুরুত্ব অপরিসীম। কেননা, একটি জাতির স্বাতন্ত্র্য, স্বকীয়তা, পরিচিতি, অস্তিত্ব-এ সবকিছুই ইসলামি সংস্কৃতির অনুশীলনের ওপর নির্ভর করে। উদ্দীপকে বর্ণিত জনাব 'প' এর কার্যকলাপ ইসলামি সংস্কৃতির পরিপন্থি। কেননা, তার চাল-চলন, আচার-ব্যবহার, কথাবার্তা অমার্জিত। তার কথাবার্তা যেমন দাম্ভিকতায় ভরপুর তেমনি তার পোশাক-পরিচ্ছদও রুচিশীল নয়। তাছাড়া সে ছোটদের যেমনি স্নেহ করে না তেমনি বড়দের শ্রদ্ধাও করে না, সালামও দেয় না। তার এরূপ কার্যকলাপ সম্পূর্ণরূপে ইসলামি সংস্কৃতির পরিপন্থি।"
        },
        {
          "label": "ঘ",
          "question": "জনাব 'ফ'-এর কর্মতৎপরতা কীসের শামিল? ইমান সংরক্ষণ ও জাতীয় অস্তিত্ব রক্ষায় তার কর্মতৎপরতা বিশ্লেষণ করো।",
          "explanation": "জনাব 'ফ' এর কর্মতৎপরতা ইসলামি শিক্ষার অন্তর্ভুক্ত। যে শিক্ষাব্যবস্থায় ইসলামকে একটি পরিপূর্ণ জীবনাদর্শ হিসেবে শিক্ষা দেওয়ার ব্যবস্থা থাকে তাকে ইসলাম শিক্ষা বলে। এ শিক্ষা কুরআন, সুন্নাহ, তাওহিদ ও রিসালাতভিত্তিক। এ শিক্ষা লাভের ফলে ব্যক্তির চরিত্র, আচরণ ও চিন্তাশক্তি এমনভাবে তৈরি হবে যে, সে তার জীবনের সকল কর্মকান্ড ইসলামের আদর্শে পরিচালিত করতে সক্ষম হবে। উদ্দীপকে বর্ণিত জনাব 'ফ' ইসলামি শিক্ষার আলোকে শারীরিক, মানসিক বৃত্তিসমূহের ইসলামি নীতি, আদর্শ ও শিক্ষাসম্মত উৎকর্ষ সাধনে তৎপর, ইমান সংরক্ষণ ও জাতীয় অস্তিত্ব রক্ষায় তার কর্মতৎপরতার গুরুত্ব অপরিসীম। কেননা, ইসলামি শিক্ষা মানুষের শারীরিক, মানসিক, নৈতিক ও আত্মিক বিকাশ সাধন করে তাদেরকে সত্যিকারের মানুষে রূপান্তরিত করে। এ শিক্ষা মানুষের ইহকালীন সামগ্রিক কল্যাণ সাধনের পাশাপাশি পরকালের শাস্তি থেকে মুক্তির ব্যবস্থা করে মানুষের মধ্যে বিভিন্ন মানবিক গুণের পাশাপাশি পাশবিকতাও রয়েছে। ইসলামি শিক্ষা এ পাশবিকতাকে নির্মূল করে মানুষের নৈতিক ও মানবিক গুণাবলির বিকাশ ঘটায়। যেমনিভাবে জনাব 'ফ' এর কর্মতৎপরতা ইসলামি শিক্ষার আলোকে হওয়ায় তার শারীরিক, মানসিক বৃত্তিসমূহে ইসলামি নীতি- আদর্শের পরিচয় পাওয়া যায়।"
        }
      ]
    },
    {
      "number": "2",
      "uddipok": "ক' একজন ব্যবসায়ী। তিনি সালাত আদায় করেন এবং' রোজা পালন করেন। কিন্তু তিনি খাদ্যদ্রব্য বিক্রির সময় ভালো জিনিসের সাথে খারাপ বা পঁচা খাদ্যদ্রব্য মিশিয়ে বিক্রি করেন। বিষয়টি জেনে তার পিতা তাকে পরকালে কঠিন বিপদের কথা স্মরণ করিয়ে দিয়ে এরকম কর্মকান্ডের পরিণতি ব্যাখ্যা করেন। অপরদিকে জনাব 'খ' একজন বড় আমলা। তিনি রাষ্ট্রের গুরুত্বপূর্ণ দায়িত্ব পালন করেন। তিনি রাষ্ট্রীয় সম্পদ রক্ষার ব্যাপারে অত্যন্ত যত্নশীল। রাষ্ট্রের সম্পদ আত্মসাৎ বা বিনষ্ট হওয়া থেকে নিজেকে নিবৃত রাখেন।",
      "tag": "RUMC 24",
      "sub_questions": [
        {
          "label": "ক",
          "question": "ইসলামি সংস্কৃতিতে জাতির পরিচিতির প্রতীক কী?",
          "explanation": "ইসলামি সংস্কৃতিতে জাতির পরিচিতির প্রতীক হলো জাতীয় সংস্কৃতি।"
        },
        {
          "label": "খ",
          "question": "সংস্কৃতির আরবি প্রতিশব্দ কী?",
          "explanation": "সংস্কৃতির আরবি প্রতিশব্দ ثَقَافَةٌ (সাকাফাহ) বা تَهْزِيبٌ (তাহযিব)। একে উর্দুতে 'তামাদ্দুন' বলা হয়। কোনো জাতির পরিশীলিত ও পরিমার্জিত কার্যকলাপের বহিঃপ্রকাশকে সংস্কৃতি বলে। সংস্কৃতি একটি জাতি বা সমাজের দর্পণ। এর মাধ্যমেই একটি জাতি বা সমাজের শৈল্পিক, বুদ্ধিবৃত্তিক ও সাহিত্যিক দিকের বহিঃপ্রকাশ ঘটে।"
        },
        {
          "label": "গ",
          "question": "'খ'-এর কর্মকাণ্ড কীসের শামিল? ব্যাখ্যা করো।",
          "explanation": "'খ' এর কর্মকান্ড রাষ্ট্রের একজন দায়িত্বশীল ব্যক্তির দায়িত্বের অন্তর্ভুক্ত। ইসলামি রাষ্ট্র আদর্শিক বিশ্ব রাষ্ট্র। সর্বজনীন কল্যাণ রাষ্ট্র। এ রাষ্ট্র দীনি আদর্শের ভিত্তিতে প্রতিষ্ঠিত। সাধারণভাবে এ রাষ্ট্রের দায়িত্বশীলদেরকে ইসলামি আদর্শ সমুন্নত রাখা, ভাবমূর্তি অক্ষুণ্ণ রাখা, রাষ্ট্রীয় সম্পদের রক্ষণাবেক্ষণ এবং রাষ্ট্রের নাগরিকদের সর্বাঙ্গীণ কল্যাণ নিশ্চিত করার জন্য আল্লাহর নির্ধারিত কিছু দায়িত্ব পালন করতে হয়। উদ্দীপকে বর্ণিত 'খ' রাষ্ট্রের গুরুত্বপূর্ণ দায়িত্ব পালনের পাশাপাশি রাষ্ট্রীয় সম্পদ রক্ষার ব্যাপারে অত্যন্ত যত্নশীল। তিনি রাষ্ট্রের সম্পদ আত্মসাৎ বা বিনষ্ট হওয়া থেকে নিজেকে নিবৃত রাখেন। কেননা, ইসলামি রাষ্ট্রের কেন্দ্রীয় অর্থপ্রশাসন 'বায়তুল মাল' প্রতিষ্ঠায় রাষ্ট্রপ্রধান নেতৃত্ব দেবেন এবং সব রকমের অপচয়-অপব্যয় ও আত্মসাৎ রোধ করে বায়তুল মাল সংরক্ষণে ভূমিকা রাখবেন।"
        },
        {
          "label": "ঘ",
          "question": "'ক'-এর কর্মকাণ্ড চিহ্নিতপূর্বক তার পিতার বক্তব্য কুরআন ও হাদিসের আলোকে বিশ্লেষণ করো।",
          "explanation": "'ক' এর কর্মকাণ্ড প্রতারণার অন্তর্ভুক্ত, যার পরিণতি অত্যন্ত ভয়াবহ। প্রকৃত বিষয় গোপন বা আড়ালে রেখে ধোঁকার ওপর স্বার্থসিদ্ধি লাভ করাকে প্রতারণা বলে। মানুষকে ঠকানো, ফাঁকি দেওয়া, পণ্যে ভেজাল দেওয়া, এমনকি নিজ নিজ দায়িত্ব সঠিকভাবে পালন না করাও প্রতারণার শামিল। এর পরিণতি অত্যন্ত কঠিন। প্রতারণা করা মুনাফিকির অন্যতম লক্ষণ। আল্লাহ তায়ালা বলেন, 'অবশ্যই তোমরা মিথ্যা দিয়ে সত্যকে ঢেকে দিও না এবং জেনে বুঝে সত্যকে গোপন করো না। উদ্দীপকে বর্ণিত 'ক' সালাত, সাওম আদায় করলেও খাদ্যদ্রব্য বিক্রির সময় ভালো জিনিসের সাথে খারাপ বা পঁচা দ্রব্য মিশিয়ে বিক্রি করেন। যা প্রতারণার শামিল। তার পিতা বিষয়টি জেনে তাকে পরকালের কঠিন বিপদের কথা স্মরণ করে দিয়ে এরকম কর্মকাণ্ডের পরিণতি ব্যাখ্যা করেন।। প্রতারণা করা জঘন্যতম অপরাধ। প্রতারণাকারী মুসলমানদের অন্তর্ভুক্ত নয় বলে উল্লেখ করে রাসুল (স) বলেন- “যে প্রতারণা করে সে আমার দলভুক্ত নয়।\" প্রতারণার ফলে ব্যক্তির ধ্বংস অনিবার্য হয়। প্রতারণাকারী অর্থনৈতিক, সামাজিক, ধর্মীয় সব দিক থেকে ক্ষতিগ্রস্ত হয়। যারা প্রতারণা করে সাময়িক লাভবান হওয়ার চিন্তা করে তারা মূলত নিশ্চিত ধ্বংসের দিকে এগিয়ে যায়। ফলে জনাব 'ক'-এর কর্মকাণ্ডে প্রতারণা প্রকাশ পাওয়ায় তার পিতা তাকে এর পরিণতি সম্পর্কে অবগত করেন।"
        }
      ]
    },
    {
      "number": "3",
      "uddipok": "জনাব 'গ' একজন ধার্মিক ব্যক্তি। তিনি এলাকায় বসবাসরত সকল সম্প্রদায়ের মধ্যে ঐক্য ও সম্প্রীতি বজায় রাখার জন্য সদা সচেষ্ট থাকেন। নিজ সম্প্রদায়ের লোকদেরকে নিজ নিজ ধর্মীয় রীতি-নীতি, আচার-আচরণ যথাযথ পালন করতে এবং অন্য সম্প্রদায়ের সাথে বিরোধ, অসহযোগিতা, নিন্দা ও তিরস্কার করা থেকে বিরত থাকতে অনুপ্রেরণা দান করেন। অপরদিকে, একাদশ শ্রেণির ছাত্রী 'ঘ' পরীক্ষার ফলাফল ভালো না হওয়ায় নিজেকে বধ করার চেষ্টা করে।",
      "tag": "RUMC 24",
      "sub_questions": [
        {
          "label": "ক",
          "question": "ইসলামি সংস্কৃতিতে জন্মের পর শিশুকে কী শোনানো হয়?",
          "explanation": "ইসলামি সংস্কৃতিতে জন্মের পর শিশুকে আজানের ধ্বনি শোনানো হয়।"
        },
        {
          "label": "খ",
          "question": "মক্তব শিক্ষার প্রয়োজন কেন?",
          "explanation": "মুসলিম ছেলেমেয়েদের কুরআন, হাদিস ও ইসলামের মৌলিক বিষয়গুলোর প্রাথমিক শিক্ষা দেওয়ার জন্য মক্তব শিক্ষা প্রয়োজন। মক্তব বলতে সাধারণত সে প্রতিষ্ঠানকে বোঝায়, যেখানে মুসলিম শিশুদের কুরআন তিলাওয়াত, হাদিস ও ইসলামের মৌলিক বিষয়গুলোর প্রাথমিক শিক্ষা দেওয়া হয়। পবিত্রতা-অপবিত্রতা, হালাল-হারাম প্রভৃতি সম্পর্কে প্রয়োজনীয় প্রাথমিক জ্ঞান শিশুরা মক্তবেই পেয়ে থাকে। ছোট ছোট ছেলেমেয়েদের মানসিক বিকাশেও মক্তব ইতিবাচক ভূমিকা রাখে।"
        },
        {
          "label": "গ",
          "question": "জনাব 'ঘ'-এর কর্মকান্ড কীসের শামিল? ব্যাখ্যা করো।",
          "explanation": "জনাব 'ঘ' এর কর্মকাণ্ড আত্মহত্যার শামিল। ইচ্ছা করে নিজেকে বধ করাই হলো আত্মহত্যা। আত্মহত্যা হচ্ছে একজন নর বা নারী কর্তৃক ইচ্ছাকৃতভাবে নিজের জীবন বিসর্জন দেওয়া, বা স্বেচ্ছায় নিজের প্রাণনাশের প্রক্রিয়াবিশেষ। আত্মহত্যার পরিণাম অত্যন্ত ভয়াবহ। ইসলামে অন্যকে হত্যা করা যেমন মারাত্মক কবিরা গুনাহ তেমনি আত্মহত্যা করাও কবিরা গুণাহ। আল্লাহ তায়ালা বলেন, \"তোমরা নিজেদেরকে হত্যা করো না।\" উদ্দীপকে বর্ণিত জনাব 'ঘ' একাদশ শ্রেণির পরীক্ষায় ফলাফল ভালো না হওয়ায় নিজেকে বধ করা তথা আত্মহত্যার চেষ্টা করে। আত্মহত্যাকারীর পরিণাম হলো জাহান্নাম। রাসুল, (স) বলেছেন- 'যে লোক গলায় ফাঁস দিবে, তাকে গলায় ফাঁস দিয়ে জাহান্নামে নিক্ষেপ করা হবে।' সুতরাং বলা যায়, উদ্দীপকে বর্ণিত জনাব 'ঘ' নিজেকে বধ করার চেষ্টা আত্মহত্যার শামিল।"
        },
        {
          "label": "ঘ",
          "question": "জনাব 'ঘ' কী অনুসরণ করে চলেন? বিষয়টির গুরুত্ব বিশ্লেষণ করো।",
          "explanation": "জনাব 'গ' সাম্প্রদায়িক সম্প্রীতি অনুসরণ করে চলেন। সাম্প্রদায়িক সম্প্রীতি বলতে এক অঞ্চলে বসবাসকারী বিভিন্ন ধর্ম ও সম্প্রদায়ের লোকদের মধ্যে সম্প্রীতিকে বুঝায়। প্রত্যেক সম্প্রদায়ের ধর্মীয় রীতি-নীতি, আচার-আচরণ, সংস্কৃতি ভিন্ন ভিন্ন হলেও এক সম্প্রদায় অন্য সম্প্রদায়ের সাথে বিরোধ, অসহযোগিতা, নিন্দা ও তিরস্কার না করা সাম্প্রদায়িক সম্প্রীতির উদাহরণ। উদ্দীপকে বর্ণিত 'গ' এলাকায় সাম্প্রদায়িক সম্প্রীতি বজায় রাখতে সচেষ্ট থাকেন। তিনি নিজ সম্প্রদায়ের লোকদেরকে নিজ নিজ ধর্মীয় রীতি-নীতি, আচার-আচরণ এবং অন্য সম্প্রদায়ের সাথে বিরোধ, অসহযোগিতা, নিন্দা ও তিরস্কার করা থেকে বিরত থাকতে অনুপ্রেরণা দান করেন। কুরআন মাজিদে স্পষ্ট বলা হয়েছে- অর্থ- তোমাদের কর্ম ও কর্মফল তোমাদের জন্য এবং আমার কর্ম ও কর্মফল আমার জন্য। মুসলিম-অমুসলিম সব সম্প্রদায়ের লোক আল্লাহর সৃষ্টি। আল্লাহ তায়ালা সবাইকে একজন পুরুষ ও একজন নারী থেকে সৃষ্টি করেছেন। আল্লাহ বলেন, \"হে মানুষ! আমি তোমাদেরকে একজন পুরুষ ও একজন নারী থেকে সৃষ্টি করেছি এবং তোমাদের বিভক্ত করেছি বিভিন্ন জাতি ও গোত্রে যাতে তোমরা একে অপরের সাথে পরিচিত হতে পারো।\""
        }
      ]
    },
    {
      "number": "4",
      "uddipok": "নাফিউল সাহেবের একমাত্র ছেলে মানবিক বিভাগ থেকে এস এস সি পাশ করার পর। একাদশ শ্রেণিতে ভর্তি হবে। তিনি তাঁর পুত্রকে বলেন, তুমি একাদশ শ্রেণিতে এমন একটি বিষয় নির্বাচন করবে, যেখানে ইসলামকে পরিপূর্ণ জীবনাদর্শ হিসেবে শিক্ষা দেওয়ার ব্যবস্থা থাকে। যে শিক্ষা মানুষের চরিত্র, কর্মদক্ষতা ও আচরণকে পরিশীলিত করে। অপরদিকে নাফিউল সাহেবের স্ত্রী তাঁর পুত্রকে উক্ত বিষয়ের বৈশিষ্ট্য ও উদ্দেশ্য ব্যাখ্যা করেন।",
      "tag": "RUMC 24",
      "sub_questions": [
        {
          "label": "ক",
          "question": "মন্ত্রব কী?",
          "explanation": "যেখানে ছোট ছোট মুসলিম ছেলেমেয়েদেরকে ইসলামের প্রাথমিক জ্ঞান দান করা হয় তাকে মক্তব বলে।"
        },
        {
          "label": "খ",
          "question": "\"প্রত্যেক মুসলমানের উপর জ্ঞান শিক্ষা করা ফরজ\"- ব্যাখ্যা করো।",
          "explanation": "ইসলামের বিধিবিধান এবং মহান আল্লাহর ইবাদতের পদ্ধতি ও গুরুত্ব সম্পর্কে জানার জন্য ইসলামের মৌলিক জ্ঞানার্জন করা প্রত্যেক মুসলিম নর-নারীর জন্য অবশ্য কর্তব্য। দীনি ইলম অর্জনের ক্ষেত্রে ফরজের বিধান দুই ধরনের। যথা- ফরজে আইন বা অবশ্যই পালনীয় ফরজ এবং ফরজে কিফায়া বা সামষ্টিক বাধ্যবাধকতা। উল্লিখিত হাদিসের মাধ্যমে দীনের মৌলিক জ্ঞানার্জন করা প্রত্যেক মুসলিমের জন্য ফরজ করা হয়েছে। এটি না করলে ব্যক্তিগতভাবে গুনাহগার হতে হবে। দীনের গভীর জ্ঞানার্জন করা সবার জন্য বাধ্যতামূলক নয়। প্রত্যেক সমাজের কিছু লোক দীন সম্পর্কে গভীর জ্ঞান-গবেষণা করতে হবে। অন্যথায় সমাজের সবাই গুনাহগার হবে।"
        },
        {
          "label": "গ",
          "question": "নাফিউল সাহেব তাঁর পুত্রকে কোন বিষয় নির্বাচনের পরামর্শ প্রদান করেন? ব্যাখ্যা করো।",
          "explanation": "নাফিউল সাহেব তার পুত্রকে ইসলাম শিক্ষা নির্বাচনের পরামর্শ প্রদান করেন। যে শিক্ষাব্যবস্থায় ইসলামকে একটি পূর্ণাঙ্গ জীবনাদর্শ হিসেবে শিক্ষা দেওয়া হয় তাকে ইসলাম শিক্ষা বলে। মুসলিম জাতির জীবনধারা, কর্মপরিধি, আদর্শ, সাধনা ও সাফল্য এই একটি শিক্ষার মাধ্যমেই বিন্যস্ত হয়েছে। এ শিক্ষার মাধ্যমে মানুষ তার চরিত্র কর্মদক্ষতা ও আচরণকে মার্জিত ও রুচিশীল করতে পারে। যা নাফিউল সাহেবের বক্তব্যেও ফুটে ওঠে। উদ্দীপকের নাফিউল সাহেব তার পুত্রকে এমন একটি বিষয় নির্বাচনের জন্য বলেন, যা পরিপূর্ণ জীবনাদর্শের শিক্ষা দেয় এবং মানব চরিত্র ও কর্মদক্ষতা পরিশীল্ভি করতে পারে। নাফিউল সাহেবের এ বক্তব্য ইসলাম শিক্ষাকে নির্দেশ করে। কেননা ইসলাম শিক্ষা সর্বজনীন শিক্ষা। এটি একটি পূর্ণাঙ্গ জীবনাদর্শভিত্তিক শিক্ষা। এ শিক্ষার মাধ্যমে মানুষের চরিত্র, কর্মদক্ষতা ও আচরণ উন্নত পর্যায়ে উপনীত হয়। তাই বলা যায়, নাফিউল সাহেব তার পুত্রকে ইসলাম শিক্ষা নির্বাচনের পরামর্শ দেন।"
        },
        {
          "label": "ঘ",
          "question": "নাফিউল সাহেবের স্ত্রীর ব্যাখ্যাকৃত বিষয়টি তোমার পাঠ্যবইয়ের আলোকে বিশ্লেষণ করো।",
          "explanation": "নাফিউল সাহেবের স্ত্রীর ব্যাখ্যাকৃত বিষয়ে ইসলাম শিক্ষার বৈশিষ্ট্য ও উদ্দেশ্য ফুটে উঠেছে। উদ্দেশ্য ও লক্ষ্যের দিক থেকে ইসলাম শিক্ষা এক অনন্য বৈশিষ্ট্যের অধিকারী। কুরআন-সুন্নাহের আলোকে মানুষের ইহ ও পরকালীন জীবনের কল্যাণ সাধনই ইসলাম শিক্ষার বৈশিষ্ট্য। আর ইসলামকে সঠিকভাবে জানা এবং তা মানার মাধ্যমে আল্লাহর সন্তুষ্টি অর্জন হলো ইসলাম শিক্ষার উদ্দেশ্য। নাফিউল সাহেবের স্ত্রীর বক্তব্যে এ বিষয় দুটি প্রকাশ পেয়েছে। উদ্দীপকের নাফিউল সাহেবের স্ত্রী তার পুত্রকে ইসলাম শিক্ষার বৈশিষ্ট্য ও উদ্দেশ্য ব্যাখ্যা করেন। ইসলাম শিক্ষার উল্লেখযোগ্য বৈশিষ্ট্যসমূহ হলো এটি তাওহিদভিত্তিক, কুরআন-সুন্নাহভিত্তিক, সমন্বিত শিক্ষা, তাকওয়াভিত্তিক শিক্ষা, সর্বজনীন শিক্ষা, পরিপূর্ণ শিক্ষা ইত্যাদি। আর এ শিক্ষার উদ্দেশ্য হলো ইসলামকে জানা ও মানার মাধ্যমে আল্লাহর সন্তুষ্টি অর্জন করা। সর্বোপরি ইসলাম শিক্ষার উদ্দেশ্য ও বৈশিষ্ট্য বিবেচনায় ইসলাম শিক্ষা মানুষের ইহকালীন কল্যাণের পাশাপাশি পরকালীন মুক্তিও নিশ্চিত করে। পরিশেষে বলা যায়, ইসলাম শিক্ষা একটি আদর্শিক শিক্ষা। এ শিক্ষা মানুষের ইহ ও পরকালীন উভয় জগতে সফলতা লাভে সহায়তা করে।"
        }
      ]
    },
    {
      "number": "5",
      "uddipok": "জনাব 'চ' এর দুই ছেলের মধ্যে একজন বুদ্ধি প্রতিবন্ধী। এ কারণে সে খুব অসন্তুষ্ট। সে মনে করে, এটি তার বা'তার পূর্বপুরুষের পাপের ফসল। সে মনে করে, প্রতিবন্ধিতা একটি অভিশাপ। তার এরূপ মনোভাব বুঝতে পেরে এলাকার ইমাম সাহেব খুতবায় বলেন, প্রতিবন্ধিতা কোনো অভিশাপ বা পাপের ফসল নয়; বরং এটি ব্যক্তির জন্য আখিরাতের সম্মানিত হওয়ার কারণ। অপরদিকে, জনাব 'ছ' একজন ব্যবসায়ী। তিনি ওজনে কম দেন না এবং কর্মচারীদের বেতন যথাসময়ে এবং যথাযথভাবে প্রদান করেন। ক্রয় বিক্রয়ের ক্ষেত্রে শরিয়তের বিধান লঙ্ঘন করেন না।",
      "tag": "RUMC 24",
      "sub_questions": [
        {
          "label": "ক",
          "question": "হারাম কাকে বলে?",
          "explanation": "ইসলামে যে কাজ সম্পূর্ণরূপে নিষিদ্ধ তাকে হারাম বলে।।"
        },
        {
          "label": "খ",
          "question": "হালালের দুটি গুরুত্ব ব্যাখ্যা করো।",
          "explanation": "হালাল বিধান পালনেই বান্দার জন্য রয়েছে আত্মার কল্যাণ, দেহের কল্যাণ এবং বিবেক বুদ্ধির সুস্থতা। হালালের দুটি গুরুত্ব: ক. হালাল গুরুত্বপূর্ণ ফরজ ইবাদত। রাসুল (স) বলেন, হালাল জীবিকা। উপার্জন করা ফরজের পর একটি ফরজ। খ. হালাল পন্থা আল্লাহর সন্তুষ্টি অর্জনের মাধ্যমে। রাসুল (স) বলেন, হালাল উপার্জনকারী ব্যক্তি আল্লাহর বন্ধু।"
        },
        {
          "label": "গ",
          "question": "উদ্দীপকে জনাব 'হ' তার কর্মকান্ডে কীসের প্রতি লক্ষ রেখে চলেন। বিষয়টির গুরুত্ব ব্যাখ্যা করো।",
          "explanation": "উদ্দীপকের জনাব 'ছ' হালাল উপার্জনের প্রতি লক্ষ রেখে চলেন, ইসলামে যার গুরুত্ব অত্যধিক। আল্লাহ ও রাসুল (স) নির্দেশিত বিধানানুযায়ী ব্যবসায়-বাণিজ্যসহ বিভিন্ন কাজে শ্রম বিনিয়োগ ও মেধা খাটানোর মাধ্যমে উপার্জন করাকে হালাল উপার্জন বলে। সততা ও নিষ্ঠার সাথে কাজ করে এবং মিথ্যা বা প্রতারণার মাধ্যমে কাউকে না ঠকিয়ে উপার্জনের পদ্ধতিই হলো হালাল উপার্জন। যা জনাব 'ছ'-এর কর্মকান্ডে পরিলক্ষিত হয়। উদ্দীপকের জনাব 'ছ' একজন ব্যবসায়ী। তিনি ওজনে কম দেন না এবং যথাসময়ে কর্মচারীদের বেতন পরিশোধ করেন। ক্রয়-বিক্রয়ের ক্ষেত্রেও তিনি শরিয়তের বিধান লঙ্ঘন করেন না। তার এ কাজটি হালাল উপার্জনকে নির্দেশ করে। ইসলামি শরিয়তে হালাল উপার্জনের গুরুত্ব অপরিসীম। হালাল উপার্জন হচ্ছে আল্লাহর নির্দেশিত পন্থা। হালাল উপার্জন করার মাধ্যমে আল্লাহ ও রাসুল (স)-এর আদেশ মান্য করা হয় এবং তাদের সন্তুষ্টির মাধ্যমে পরকালে পুরস্কার লাভ করা যাবে। এ প্রসঙ্গে রাসুল (স) বলেন, \"সত্যবাদী মুসলিম ব্যবসায়ী কিয়ামতের দিন শহিদদের সাথে থাকবে\" (ইবনে মাজাহ)। এ হাদিসে মূলত হালাল উপার্জনের প্রতি গুরুত্বারোপ করা হয়েছে। এছাড়া হালাল উপার্জনকারী ব্যক্তি সততা ও নিষ্ঠার সাথে কাজ করে যেমন দুনিয়ায় মর্যাদার অধিকারী হন তেমনি আখিরাতেও সফলতা লাভ করবেন।"
        },
        {
          "label": "ঘ",
          "question": "উদ্দীপকে বর্ণিত 'চ'-এর ধারণাকে তুমি সঠিক মনে করো কি-না? তোমার মতের স্বপক্ষে যুক্তি উপস্থাপন করো।",
          "explanation": "না, প্রতিবন্ধী সম্পর্কিত 'চ'-এর ধারণাকে আমি সঠিক মনে করি না। যে ব্যক্তি জন্মগত বা অন্য কোনো কারণে দৈহিকভাবে বিকলাঙ্গ অথবা মানসিকভাবে ভারসাম্যহীন এবং স্বাভাবিক জীবনযাপনে অক্ষম তাকে প্রতিবন্ধী বলে। ইসলামে সুস্থ মানুষের মতো প্রতিবন্ধীদেরও সব ধরনের অধিকার রয়েছে। তাদের মানবিক মর্যাদা লাভের অধিকার রয়েছে। আল্লাহ বলেন, \"নিশ্চয়ই আমি আদমের সন্তান-সন্ততিকে মর্যাদা দান করেছি।” (সুরা বনি ইসরাইল: ৭০) প্রতিবন্ধীরাও এই মর্যাদাবান মানুষের অন্তর্ভুক্ত। তাদের ঠাট্টা-বিদ্রুপ, হেয় প্রতিপন্ন বা খাটো করা যাবে না। তাদের ক্ষেত্রে এমন কোনো শব্দ উচ্চারণ করা যাবে না, যাতে তারা কষ্ট পায়। কিন্তু 'চ'- এর ধারণায় এর ব্যতিক্রম পরিলক্ষিত হয়। উদ্দীপকের 'চ'-এর দুই ছেলের মধ্যে একজন বুদ্ধি প্রতিবন্ধী। সে মনে করে, প্রতিবন্ধিতা একটি অভিশাপ। এটি তার পূর্বপুরুষের পাপের ফসল। তার এ ধারণা মোটেই সঠিক নয়। কেননা ইসলাম সুস্থ মানুষের ন্যায় প্রতিবন্ধীদেরও সব ধরনের অধিকার দিয়েছে। শুধু তাই না, সুস্থ মানুষের চেয়ে তাদের কিছু বাড়তি অধিকার দিয়েছে। মৌলিক অধিকারসহ আরও অন্যান্য অধিকারের স্বীকৃতি তাদের জন্য রয়েছে। তাই আমাদের উচিত প্রতিবন্ধীদের যথাযথ অধিকার আদায়ের পাশাপাশি তাদের বিদ্রুপ, হেয়- প্রতিপন্ন না করা।"
        }
      ]
    },
    {
      "number": "6",
      "uddipok": "জনাব 'ত' ও জনাব 'থ' একটি ক্ষুদ্র সামাজিক সংগঠন নিয়ে আলোচনা করছিল, যেখানে সব সময় এবং সব ক্ষেত্রে ইসলামের নীতি ও আদর্শ ক্রিয়াশীল থাকে। জনাব 'ত' বললো, এ সংগঠনটি স্নেহ ও সম্মানের সমন্বিত ধারা। এখানে আর্থ-সামাজিক নিরাপত্তা নিশ্চিত করা হয়। জনাব 'থ' বললো, শুধু তাই নয়, যেখানে হালাল উপার্জন ও জবাবদিহিতা বিদ্যমান এবং এর সদসারা পরস্পরের পরিপূরক না।",
      "tag": "RUMC 24",
      "sub_questions": [
        {
          "label": "ক",
          "question": "কীসের মাধ্যমে সর্বোত্তম খাদ্য গ্রহণের সুযোগ লাভ করা যায়?",
          "explanation": "হালাল উপার্জনে তৈরি খাদ্য গ্রহণের মাধ্যমে সর্বোত্তম খাদ্য গ্রহণের সুযোগ লাভ করা যায়।"
        },
        {
          "label": "খ",
          "question": "\"ঘুষদাতা ও ঘুষ গ্রহীতা উভয়ই জাহান্নামি\"- ব্যাখ্যা করো।",
          "explanation": "'ঘুষদাতা ও ঘুষগ্রহীতা উভয়ই জাহান্নামের আগুনে জ্বলবে'- বাণীটিতে ঘুষের ভয়াবহ কুফল প্রকাশ পেয়েছে। ঘুষ একটি জঘন্যতম সামাজিক অনাচার। ঘুষ দেওয়া ও গ্রহণ করা উভয়ই অমার্জনীয় অপরাধ। এ কাজে সংশ্লিষ্ট উভয়ই জাহান্নামি। ঘুষের কারণে মানুষের অধিকার নষ্ট হয়, নৈতিক অবক্ষয় এবং সমাজে ভীতি ও সন্ত্রাসবাদ সৃষ্টি হয়। তাছাড়া ঘুষ হলো অর্থ-সম্পদ উপার্জনের ক্ষেত্রে একটি হারাম পন্থা। আর এ হারাম পন্থায় অর্থ উপার্জন শুধু ঘুষগ্রহীতার কারণেই হয় না বরং ঘুষদাতাও এটির সাথে জড়িত থাকে। আর এজন্যই ঘুষদাতা ও ঘুষগ্রহীতা উভয়েরই শাস্তির ঘোষণা দিয়ে রাসুল (স) বলেন, 'ঘুষদাতা ও ঘুষগ্রহীতা উভয়ই জাহান্নামের আগুনে জ্বলবে' (তাবারানি)।"
        },
        {
          "label": "গ",
          "question": "উদ্দীপকে কোন সংগঠনের প্রতি ইঙ্গিত প্রদান করা হয়েছে? জনাব 'ত' এর উক্তিটি ব্যাখ্যা করো।",
          "explanation": "জনাব 'থ' ও 'ত'-এর আলোচিত বিষয়টি ইসলামি পরিবারকে নির্দেশ করে। জনাব 'ত'-এর বক্তব্যে এ পরিবারেরই বৈশিষ্ট্য ফুটে উঠেছে। কুরআন ও সুন্নাহর নির্দেশ অনুযায়ী যে পরিবার গড়ে ওঠে তাকে ইসলামি পরিবার বলে। এ পরিবারের সদস্যগণ সর্বক্ষেত্রেই আল্লাহর বিধান মেনে চলেন। তারা সর্বদা ইসলামের নীতি ও আদর্শের ভিত্তিতে জীবনের সকল কার্যক্রম পরিচালনা করেন। জনাব 'থ' ও 'ত'-এ পরিবারকেই বিশেষায়িত করেছেন। উদ্দীপকে জনাব 'থ' ও 'ত' সমাজের এমন এক ক্ষুদ্র সংগঠন নিয়ে আলোচনা করছিলেন, যেখানে সব সময় ইসলামের নীতি ও আদর্শ ক্রিয়াশীল থাকে। তাদের আলোচিত এ পরিবারটি ইসলামি পরিবার। আর ইসলামি পরিবারের বৈশিষ্ট্যের বর্ণনা দিতে গিয়ে জনাব 'ত' বলেন, এ সংগঠনটি স্নেহ ও সম্মানের সমন্বিত ধারা এখানে আর্থ-সামাজিক নিরাপত্তা নিশ্চিত করা হয়। ইসলামি পরিবারের বৈশিষ্ট্য হলো- এটি শান্তি, তৃপ্তি ও নিরাপত্তার কেন্দ্র। এ সম্পর্কে আল্লাহ তায়ালা বলেন, \"আল্লাহর নিদর্শনসমূহের মধ্যে অন্যতম হলো তিনি তোমাদের মধ্য থেকেই তোমাদের জুটি সৃষ্টি করেছেন, যাতে তোমরা প্রশান্তি লাভ করতে পারো।\" (সুরা আর রোম: ২১)। সুতরাং বলা যায়, ইসলামি পরিবার হলো স্নেহ ও সম্মানের সমন্বিত ধারা।"
        },
        {
          "label": "ঘ",
          "question": "জনাব 'থ' এর উক্তির সাথে তুমি কি একমত। তোমার মতের স্বপক্ষে যুক্তি উপস্থাপন করো।",
          "explanation": "হ্যাঁ, ইসলামি পরিবারের বৈশিষ্ট্য প্রকাশ পাওয়ায় জনাব 'থ'-এর বক্তব্যের সাথে আমি একমত।\" ইসলামি পরিবারের গঠন ও যাবতীয় কাজ কুরআন-সুন্নাহ নির্দেশিত উপায়ে পরিচালিত হয়। দৈনন্দিন কাজ ও ইবাদতের মাধ্যমে মহান আল্লাহর সন্তুষ্টি অর্জনই এ পরিবারের মূল উদ্দেশ্য। পারস্পরিক ভালোবাসা, দায়িত্ববোধ, সহযোগিতা, হালাল উপার্জন, জবাবদিহিতা ও আর্থ-সামাজিক নিরাপত্তা ইসলামি পরিবারের গুরুত্বপূর্ণ বৈশিষ্ট্য। যা জনাব 'থ'-এর বক্তব্যেও প্রকাশ পায়। উদ্দীপকের জনাব 'থ' একটি সংগঠন সম্পর্কে বলেন, এ সংগঠন হালাল উপার্জন, জবাবদিহিতা ও সংগঠনটির প্রতিটা সদস্য পরস্পরের পরিপূরক। তার এ বক্তেব্যে ইসলামি পরিবারের অন্যতম কয়েকটি বৈশিষ্ট্য প্রকাশ পেয়েছে। ইসলামি পরিবারে তার প্রত্যেক সদস্য হালাল উপার্জনকে ফরজের উপর ফরজ মনে করেন। এবং ইসলামি পরিবারের প্রতিটা সদস্যের কর্মের জবাবদিহিতা নিশ্চিত বিধান করে। এখানে প্রত্যেক সদস্যের জীবন, সম্পদ ও সম্ভ্রমের নিরাপত্তা নিশ্চিত করা হয়। তাছাড়া এ পরিবারের প্রত্যেক সদস্য নিজেদের দায়িত্বের ব্যাপারে সচেতন। কেননা তারা জানে দায়িত্বে ফাঁকি দিলে কেউ না দেখলেও আল্লাহ তায়ালা ঠিকই দেখেন এবং এ ব্যাপারে জবাবদিহিতাও নিবেন। এ সম্পর্কে রাসুলুল্লাহ (স) বলেন, \"তোমরা প্রত্যেকেই দায়িত্বশীল এবং তোমাদের প্রত্যেকেই তার দায়িত্ব সম্পর্কে জিজ্ঞাসিত হবে।\" (বুখারি ও মুসলিম) সুতরাং বলা যায়, দায়িত্বশীলতা, জবাবদিহিতা ও হালাল উপার্জন করা ইসলামি পরিবারের অন্যতম বৈশিষ্ট্য। জনাব 'থ'-এর উক্তিটিতে এ বিষয়গুলো ফুটে উঠায় তার উক্তিটি যথার্থ ও প্রশংসনীয়।"
        }
      ]
    },
    {
      "number": "7",
      "uddipok": "জনাব 'ব' একজন আল্লাহভীরু ব্যক্তি। তিনি এলাকার মসজিদের নেতৃত্ব দেওয়া ছাড়াও মহল্লার পরিবেশ পরিষ্কার ও পরিচ্ছন্ন রাখার ব্যাপারে গুরুত্বপূর্ণ ভূমিকা রাখেন। অপর দিকে তাঁর প্রতিবেশী জনাব 'ড' পার্শ্ববর্তী এলাকার মসজিদে সালাতের নেতৃত্ব প্রদানের পাশাপাশি জুমআর খুতবায় এলাকায় যুবসমাজকে এমন এক উপার্জন পদ্ধতি থেকে সতর্ক করেন, যে পদ্ধতিতে অনেক জনকে বঞ্চিত করে সহজে বিপুল অর্থসম্পদ উপার্জন করা যায়। এটি অনৈতিক ও প্রতারণামূলক উপার্জন।",
      "tag": "RUMC 24",
      "sub_questions": [
        {
          "label": "ক",
          "question": "ইসলামি পরিবার কীসের আলোকে গড়ে ওঠে?",
          "explanation": "ইসলামি পরিবার কুরআন-সুন্নাহর নির্দেশনা অনুযায়ী গড়ে উঠে।"
        },
        {
          "label": "খ",
          "question": "খারাজ বলতে কী বোঝায়?",
          "explanation": "অমুসলিমদের উৎপাদিত ফসলের উশর নেওয়ার পরিবর্তে তাদের ব্যবহার করা জমির বিনিময়ে নির্ধারিত পরিমাণে কর আদায় করাই হলো খারাজ। খারাজ ধার্য করা হয় ইসলামি রাষ্ট্রে বসবাসরত অমুসলিমদের ব্যবহারকৃত জমির ওপর। জমির উর্বরতা-অনুর্বরতা বিবেচনায় খারাজের পরিমাণ কম- বেশি হতে পারে। অনুর্বর জমিতে খারাজের ন্যূনতম পরিমাণ আর উর্বর জমিতে খারাজের সর্বোচ্চ পরিমাণ নির্ধারণ করা হয়। খারাজের ন্যূনতম পরিমাণ হলো মোট উৎপন্ন ফসলের এক-পঞ্চমাংশ বা ২০% আর সর্বোচ্চ পরিমাণ হলো মোট উৎপন্ন ফসলের অর্ধাংশ বা ৫০%।"
        },
        {
          "label": "গ",
          "question": "জনাব 'ব'-এর কর্মকান্ডে কী ফুটে উঠেছে? ব্যাখ্যা করো।",
          "explanation": "জনাব 'ব' এর কর্মকাণ্ডে ইমামের দায়িত্ব পালনের বিষয়টি ফুটে উঠেছে। ইমাম অর্থ নেতা। শরিয়তের পরিভাষায়, মুসলিম সমাজের ধর্মীয় নেতাকে ইমাম বলা হয়। সাধারণ অর্থে যিনি মসজিদে পাঁচ ওয়াক্ত সালাত পড়ান তাকেও ইমাম বলা হয়। মুসলিম সমাজের সামাজিক, রাজনৈতিক, অর্থনৈতিক ধর্মীয় কাজে দিকনির্দেশনামূলক কর্মকান্ড করা একজন ইমামের নৈতিক দায়িত্ব। উদ্দীপকে বর্ণিত 'ব' এলাকার মসজিদের নেতৃত্ব দেওয়ার পাশাপাশি মহল্লার পরিবেশ পরিষ্কার ও পরিচ্ছন্নতা রাখার ব্যাপারে গুরুত্বপূর্ণ ভূমিকা পালন করেন। ইসলামে পরিষ্কার-পরিচ্ছন্ন ও পবিত্র থাকার বিষয়টিতে বিশেষ গুরুত্ব দেওয়া হয়েছে। যা উদ্দীপকে বর্ণিত ইমাম সাহেবের কর্মকান্ডে ফুটে উঠেছে। বস্তুত ইসলামি সমাজ ব্যবস্থায় এবং মুসলিম সমাজে ইমাম সাহেব সাধারণ মুসলিমদের অভিভাবকতুল্য।"
        },
        {
          "label": "ঘ",
          "question": "জনাব 'ভ'-এর সতর্ককৃত বিষয়টি চিহ্নিতপূর্বক এর পরিণতি তোমার পাঠ্যবইয়ের আলোকে বিশ্লেষণ করো।",
          "explanation": "জনাব 'ভ'-এর সতর্ককৃত বিষয়টি জুয়ার অন্তর্ভুক্ত, যার পরিণতি অত্যন্ত ভয়াবহ। বিনা পরিশ্রম বা কম পরিশ্রমে বিনিয়োগ ছাড়া বা তুলনামূলক কম বিনিয়োগে একজন অন্যজন বা অনেকজনকে বঞ্চিত করে সহজে বিপুল অর্থসম্পদ উপার্জনের অনৈতিক ও প্রতারণামূলক পদ্ধতিই জুয়া, ইসলামে জুয়াকে সরাসরি হারাম করা হয়েছে। জুয়ায় লিপ্ত ব্যক্তিরা ইবাদতে অবহেলা প্রদর্শন করে। তারা নেশাগ্রস্ত মানুষের মতো জুয়া খেলে। কখন সালাতের ওয়াক্ত হয় তাদের খেয়াল থাকে না। আল্লাহর জিকির থেকে তারা সম্পূর্ণ গাফিল থাকে। আল্লাহ তায়ালা বলেন- 'শয়তান (মদ ও জুয়ার মাধ্যমে) তোমাদেরকে আল্লাহর স্মরণ ও সালাত থেকে ফিরিয়ে রাখো। উদ্দীপকে বর্ণিত 'ভ' জুমার খুতবার এলাকার যুবসমাজকে এমন এক উপার্জন পদ্ধতি থেকে সতর্ক করেন, যে পদ্ধতিতে অনেক জনকে বঞ্চিত করে সহজে বিপুল অর্থসম্পদ উপার্জন করা যায়। অর্থাৎ তিনি যুবসমাজে জুয়ার বিষয়ে সতর্ক করেছেন। কেননা জুয়ার মাধ্যমে একপক্ষের যেমন বিপুল অর্থলাভের সুযোগ থাকে পাশাপাশি তেমনি অন্যপক্ষের নিঃস্ব হয়ে যাওয়ারও সম্ভাবনা সৃষ্টি হয়। জুয়ার ভয়াবহ পরিণতি সম্পর্কে আল্লাহ তায়ালা বলেন, 'নিশ্চয়ই শয়তান মদ ও জুয়ার মাধ্যমে তোমাদের পরস্পরের মধ্যে ঝগড়া, শত্রুতা ও ঘৃণা সৃষ্টি করতে চায়'। (সুরা মায়িদা: ৯১) জুয়া কেবল ব্যক্তির পার্থিব জীবনেই ভয়ঙ্কর ক্ষতির কারণ হয় না বরং পরকালেও তা মহাবিপর্যয়ের কারণ হয়। আল্লাহ জুয়াকে হারাম করেছেন। এ বিধান উপেক্ষা করে কেউ জুয়া খেললে আল্লাহর বিরোধিতায় লিপ্ত হয়।"
        }
      ]
    },
    {
      "number": "8",
      "uddipok": "জনাব 'র' একজন প্রভাবশালী ব্যক্তি। তিনি তার একমাত্র সন্তানের বিয়ের জন্য আত্মীয়- স্বজনসহ কনে পক্ষের বাড়িতে গমন করেন। তিনি কনে পক্ষকে বিয়ের পূর্বে এমন কিছু প্রস্তাব দেন যার কারণে কনের অভিভাবক বাধ্য হয়ে পাত্রপক্ষকে নগদ অর্থ, অলংকার, আসবাবপত্র, 'ইলেক্ট্রিক দ্রব্য প্রদান করেন। বিষয়টি জেনে স্থানীয় ইমাম বলেন, বিষয়টি অত্যন্ত গর্হিত কাজ। বিষয়টি নিরসনে ইসলামের কঠিন নির্দেশনা রয়েছে। অপরদিকে জনাব 'দ' তাঁর স্ত্রীকে কারণে জোরপূর্বক শারীরিক ও মানসিক অত্যাচার করেন।",
      "tag": "RUMC 24",
      "sub_questions": [
        {
          "label": "ক",
          "question": "ইভটিজিং কী?",
          "explanation": "কথা, কাজ, আচরণ, অঙ্গভঙ্গি, লেখা ইত্যাদির মাধ্যমে কোনো নারীকে উত্ত্যক্ত করাকে ইভটিজিং বলে।"
        },
        {
          "label": "খ",
          "question": "বিশ্বভ্রাতৃত্ব বলতে কী বোঝায়?",
          "explanation": "বিশ্বভ্রাতৃত্বের ধারণা অনুযায়ী জাতি, ধর্ম, বর্ণ নির্বিশেষে পৃথিবীর সব মানুষ ভাই ভাই। পৃথিবীর সব মানুষ একই স্রষ্টার সৃষ্টি এবং একই পিতামাতার সন্তান। আদি পিতা হযরত আদম (আ) ও আদি মাতা হযরত হাওয়া (আ) থেকেই আল্লাহ তায়ালা সব মানুষকে সৃষ্টি করেছেন। এ দিক বিবেচনায় পৃথিবীর সব মানুষ ভ্রাতৃত্বের বন্ধনে আবদ্ধ। এর নাম বিশ্বভ্রাতৃত্ব।"
        },
        {
          "label": "গ",
          "question": "উদ্দীপকে বর্ণিত 'দ'-এর কাজটি কীসের অন্তর্ভুক্ত? ব্যাখ্যা করো।",
          "explanation": "উদ্দীপকে বর্ণিত 'দ'-এর কাজটি নারী নির্যাতনের অন্তর্ভুক্ত। নারী নির্যাতন বলতে আমরা জোরপূর্বক নারীর ওপর শারীরিক ও মানসিক নির্যাতনকে বুঝি। অন্যভাবে বলা যায়, নারীর শারীরিক, মানসিক ও সামাজিক দুর্বলতার সুযোগ নিয়ে কোনো নারীকে অত্যাচার করা বা জোরপূর্বক তাকে কোনো কিছু করতে বাধ্য করাকে নারী নির্যাতন বলে। উদ্দীপকে বর্ণিত 'দ' তার স্ত্রীকে নানা কারণে জোরপূর্বক শারীরিক ও মানসিক অত্যাচার করেন, যা নারী নির্যাতনের অন্তর্ভুক্ত। এক্ষেত্রে ইসলামের অবস্থান অত্যন্ত দৃঢ়। আল্লাহ তায়ালা বলেন, 'নারীরা তোমাদের ভূষণ এবং তোমরা তাদের ভূষণ।' ইসলাম স্ত্রীর সাথে সদ্ব্যবহার করার নির্দেশ দিয়েছে। আল্লাহ তায়ালা বলেন, অর্থ - তোমরা স্ত্রীদের সাথে সদ্ব্যবহারের মাধ্যমে জীবনযাপন করো। (সুরা নিসা: ১৯)"
        },
        {
          "label": "ঘ",
          "question": "জনাব 'র'-এর কর্মকান্ড চিহ্নিতপূর্বক সমস্যাটি নিরসনে ইসলামের নির্দেশনা বিশ্লেষণ' করো।",
          "explanation": "জনাব 'র'-এর কর্মকাণ্ড যৌতুকের সাথে সম্পৃক্ত। এ সমস্যা নিরসনে ইসলামের নির্দেশনা রয়েছে। বিবাহের সময় বা পরে কনের অভিভাবক ও পরিবার বাধ্য হয়ে পাত্রপক্ষকে যে সম্পদ, নগদ অর্থ, অলঙ্কার, আসবাবপত্র, ইলেক্ট্রনিক দ্রব্য ইত্যাদি প্রদান করে তাকে যৌতুক বলে। বিয়ে করার মতো আর্থিক সামর্থ্য নেই এমন ছেলেকে বিয়ে করানোর পর যখন সে সংসার চালাতে পারে না তখন স্ত্রীর কাছে যৌতুক দাবি করে। ইসলামে সামর্থ্য না থাকলে বিয়ে করতে নিষেধ করা হয়েছে। আল্লাহ তায়ালা বলেন, যাদের বিয়ে করার সামর্থ্য নেই আল্লাহ তাদের নিজ অনুগ্রহে অভাবমুক্ত না করা পর্যন্ত তারা যেন সংযম অবলম্বন করে। উদ্দীপকে বর্ণিত 'র' তার একমাত্র পুত্র সন্তানকে বিবাহের পূর্বে আত্মীয়- স্বজনসহ কনে পক্ষের নিকট এমন কিছু প্রস্তাব দেন যার কারণে কনের অভিভাবক বাধ্য হয়ে পাত্র পক্ষকে নগদ অর্থ, অলঙ্কার, আসবাবপত্র, ইলেক্ট্রনিক দ্রব্য প্রদান করেন, যা সম্পূর্ণরূপে যৌতুকের শামিল। ইসলামে যৌতুক দাবি করা সম্পূর্ণ নিষিদ্ধ। ইসলামে বরং স্ত্রীকে মোহরানা 'দেওয়া স্বামীর ওপর ফরজ। আল্লাহ তায়ালা বলেন- 'স্ত্রীদেরকে তাদের মোহর প্রদান করো সন্তুষ্টিচিত্তে'। ইসলামের নির্দেশনা মেনে বিয়ে করলে বর কনেকে অর্থ দেবে, কনের কাহ থেকে যৌতুক চাইবে না। ইসলামি জীবনব্যবস্থায় বিয়ে করার অন্যতম শর্ত হলো অর্থসম্পদের বিনিময়ে তথা বর কনেকে মোহরানা প্রদান সাপেক্ষে বিয়ে করবে। ইসলামি নির্দেশনা অনুযায়ী বিবাহ করলে যৌতুক প্রথা হ্রাস পাবে।"
        }
      ]
    },
    {
      "number": "9",
      "uddipok": "ইসলামিক স্টাডিজ বিভাগের শিক্ষক-জনাব 'ব' একাদশ শ্রেণির ক্লাসে তাওহিদ ও - আখিরাতভিত্তিক অর্থব্যবস্থার কিছু বৈশিষ্ট্য আলোচনা করেন, যা সমাজের বৈষম্য ও দারিদ্র্য দূরীকরণে অত্যন্ত গুরুত্বপূর্ণ ভূমিকা পালন করে বলে তিনি ব্যাখ্যা দেন। অপর দিকে ড. 'ভ' ইসলামি রাষ্ট্রের আয়ের উৎসগুলো আলোকপাত করে বলেন, এই উৎসগুলো দারিদ্র্য বিমোচনের পাশাপাশি সামাজিক ন্যায়বিচার প্রতিষ্ঠায় অত্যন্ত গুরুত্বপূর্ণ ভূমিকা পালন করে।",
      "tag": "RUMC 24",
      "sub_questions": [
        {
          "label": "ক",
          "question": "মোহর প্রদান করা কী।",
          "explanation": "মোহর প্রদান করা ফরজ।"
        },
        {
          "label": "খ",
          "question": "শোকরের আমল বলতে কী বোঝায়?",
          "explanation": "শোকর জ্ঞাপনের জ্ঞান ও অবস্থা সম্পর্কে অবহিত হওয়ার পর ব্যক্তির পক্ষ থেকে শোকর জ্ঞাপনের বাহ্যিক ও আন্তরিক প্রকাশই শোকরের আমল। এ পর্যায়ে ব্যক্তি আল্লাহর সব নিয়ামত শুধু তাঁর নির্দেশানুসারে ব্যবহার করবে এবং তাঁর নির্দেশানুসারে কাজ থেকে বিরত রাখবে। আল্লাহর নিয়ামত ব্যবহার হবে তাঁরই নির্দেশিত পথে।"
        },
        {
          "label": "গ",
          "question": "জনাব 'ব' কোন বিষয়ে আলোচনা করেন? বিষয়টি ব্যাখ্যা করো।",
          "explanation": "জনাব 'ব' ইসলামি অর্থব্যবস্থার বিষয়ে আলোচনা করেন। ইসলামি শরিয়তের বিধি-বিধানের আলোকে অর্থ আয় ও ব্যয়সহ দৈনন্দিন জীবনের যাবতীয় অর্থনৈতিক কর্মকাণ্ড পরিচালনা করাকে ইসলামি অর্থব্যবস্থা বলে। কুরআন ও সুন্নাহর আলোকে এ অর্থব্যবস্থা গড়ে ওঠে ও পরিচালিত হওয়ায় সমাজের বৈষম্য ও দারিদ্র্য দূরীকরণে অত্যন্ত গুরুত্বপূর্ণ ভূমিকা পালন করে। - উদ্দীপকে বর্ণিত শিক্ষক জনাব 'ব' একাদশ শ্রেণিতে তাওহিদ ও আখিরাতভিত্তিক অর্থব্যবস্থা তথা ইসলামি অর্থব্যবস্থা সম্পর্কে আলোকপাত করেন। তিনি এ অর্থব্যবস্থার বৈশিষ্ট্য তুলে ধরে বলেন, সমাজের বৈষম্য ও দারিদ্র্য দূরীকরণে ইসলামি অর্থনীতি গুরুত্বপূর্ণ ভূমিকা পালন করে থাকে। কেননা, এ অর্থব্যবস্থা জাকাতভিত্তিক। জাকাতলব্ধ অর্থ সুনির্দিষ্ট খাতে ব্যয় করাতে সমাজ থেকে বৈষম্য ও দরিদ্রতা দূর করতে অগ্রগণ্য ভূমিকা পালন করে।"
        },
        {
          "label": "ঘ",
          "question": "ড. 'ভ'-এর বক্তব্যের সাথে তুমি কি একমত? তোমার পাঠ্যবইয়ের আলোকে বিষয়টি বিশ্লেষণ করো।",
          "explanation": "ড. 'ভ' এর বক্তব্যের সাথে আমি একমত। ইসলামি রাষ্ট্রে জাকাত, খারাজ, উশর ইত্যাদি আয়ের উৎসগুলো দারিদ্র্য - বিমোচনের পাশাপাশি সামাজিক ন্যায়বিচার প্রতিষ্ঠায় অত্যন্ত গুরুত্বপূর্ণ ভূমিকা পালন করে। জাকাতলব্ধ সম্পদ পরিকল্পিত উপায়ে সংগ্রহ ও ব্যয় করা হলে সমাজে অভাব-অনটন থাকবে না। জাকাত, খারাজ, উশর ইত্যাদি আয়ের উৎসগুলো মানুষের কর্মসংস্থান সৃষ্টি করে, অভাব দূর করে। অভাবী, বেকার লোকদের হারাম উপার্জন এবং চুরি, ডাকাতি ও ছিনতাইয়ের কবল থেকে সমাজকে নিরাপত্তা দেয়। উদ্দীপকে বর্ণিত জনাব ড. 'ভ' ইসলামি রাষ্ট্রের আয়ের উৎসগুলো দারিদ্র্য বিমোচনের সাথে সাথে সামাজিক ন্যায়-বিচার প্রতিষ্ঠায় অত্যন্ত গুরুত্বপূর্ণ ভূমিকা পালন করে থাকে বলে অভিমত ব্যক্ত করেন। কেননা, অর্থাভাবে বাধ্য হয়ে মানুষ অন্যায়, চুরি, ডাকাতি বা ছিনতাইয়ের মতো জঘন্য কাজে লিপ্ত হয়। হারাম উপার্জনে আত্মনিয়োগ করে। ফলে সমাজে নিরাপত্তাহীনতা সৃষ্টি হয়। এক্ষেত্রে ইসলামি আয়ের উৎসগুলো সমাজকে নিরাপত্তা দেয়। ইসলামি রাষ্ট্র একটি জনকল্যাণমূলক প্রতিষ্ঠান। কোনো রাষ্ট্রই অর্থ-সম্পদ ছাড়া চলতে পারে না। ইসলামি রাষ্ট্রও জনকল্যাণ, খাদ্য, বাসস্থান, শিক্ষা, স্বাস্থ্য, চিকিৎসা, প্রতিরক্ষা, প্রশাসনিক ব্যয় ইত্যাদি খাতে অনেক ব্যয় করে থাকে। তাই ইসলামি রাষ্ট্র জাকাত, উশর, খারাজ, সাদাকাত, খুমুস, জিযিয়া, গনিমত ইত্যাদি আয়ের উৎস থেকে এসবের অর্থসংস্থানের পাশাপাশি দারিদ্র্য বিমোচন ও সামাজিক ন্যায়বিচারে অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "10",
      "uddipok": "জনাব 'ম' তার সহপাঠী 'ন' কে বলে, প্রত্যেক মুসলমান ভাই ভাই। তাই অমুসলিমদের সাথে ভালো সম্পর্ক রাখার প্রয়োজন নেই। এ কথা শুনে জনাব 'ম' বলে, সত্যিই কি তাই? আমিতো মনে করি সব মানুষ ভাই ভাই। তাই জমিনে শান্তি প্রতিষ্ঠার জন্য সকল ধর্মের লোকের সাথে সম্প্রীতি বজায় রাখা জরুরি।",
      "tag": "RUMC 24",
      "sub_questions": [
        {
          "label": "ক",
          "question": "গণশিক্ষা কী?",
          "explanation": "নিরক্ষরতা দূরীকরণের লক্ষ্যে দেশব্যাপী যে বয়স্ক ও শিশুশিক্ষা কার্যক্রম পরিচালিত হচ্ছে তাই গণশিক্ষা।"
        },
        {
          "label": "খ",
          "question": "'ধূমপানে বিষপান'-ব্যাখ্যা করো।",
          "explanation": "বিষপানের কারণে যেমন মানুষের মৃত্যু ঘটে, তেমনি ধূমপানও মানুষের মৃত্যুর কারণ হতে পারে। ধূমপান বিষপানের চেয়েও ক্ষতিকর। কেননা বিষপানের ফলে শুধু বিষপানকারীর ক্ষতি হয়, আর ধূমপান ধূমপায়ীর পাশাপাশি অধূমপায়ী এবং ভবিষ্যৎ বংশধরেরও মারাত্মক ক্ষতি করে। এটি মানুষের স্বাভাবিক জীবনীক্ষমতা নষ্ট করে দেয়। ধূমপানের ফলে হজমশক্তি কমে যায়। এটি মানবদেহে শ্বাসকষ্ট, ক্যান্সার, হৃদরোগসহ বিভিন্ন মরণব্যাধি সৃষ্টি করে। এর ফলে ব্যক্তি ধীরে ধীরে মৃত্যুর দিকে ধাবিত হয়। কেননা বিড়ি-সিগারেটে এতটাই ক্ষতিকর নিকোটিন থাকে যে, দুটি সিগারেটের নিকোটিন যদি ইনজেকশনের মাধ্যমে কোনো ব্যক্তির দেহে প্রবেশ করানো হয় তবে ঐ ব্যক্তির মৃত্যু অনিবার্য।"
        },
        {
          "label": "গ",
          "question": "জনাব 'ক'-এর ধারণাটি ইসলামের দৃষ্টিতে কেমন? ব্যাখ্যা করো।",
          "explanation": "জনাব 'ম' এর ধারণাটি ইসলামের দৃষ্টিতে সঠিক নয়। ইসলাম শুধু মুসলমানদের সাথে ভালো সম্পর্ক রাখার নির্দেশ দেয়নি, অমুসলিমদের সাথেও ভালো সম্পর্ক বজায় রাখতে ইসলাম নির্দেশ দিয়েছে। কেননা, মুসলিম-অমুসলিম সব সম্প্রদায়ের লোক আল্লাহর সৃষ্টি। আল্লাহ তায়ালা সবাইকে একজন পুরুষ ও একজন নারী থেকে সৃষ্টি করেছেন। উদ্দীপকে বর্ণিত জনাব 'ম' তার সহপাঠী 'ন' কে বলে, প্রত্যেক মুসলমান ভাই ভাই তাই অমুসলিমদের সাথে ভালো সম্পর্ক রাখার প্রয়োজন নেই। অমুসলিমদের ব্যাপারে তার এ ধারণা ভ্রান্তমূলক। কেননা, ইসলাম সকল সম্প্রদায়ের লোকের সাথে শান্তিপূর্ণভাবে সহাবস্থানের কথা বলেছে। মুমিন ব্যক্তি সব সম্প্রদায়ের লোকদের সাথে সদাচরণ করবে, সবার জীবন ও সম্পদের নিরাপত্তা দেবে। রাসুল (স) বলেছেন- 'মুমিন তো সেই ব্যক্তি, যে মানুষের জীবন ও সম্পদের নিরাপত্তা দেয়'।"
        },
        {
          "label": "ঘ",
          "question": "উদ্দীপকের জনাব 'ন'-এর উক্তির সাথে তুমি কি একমত? তোমার মতের স্বপক্ষে যুক্তি উপস্থাপন করো।",
          "explanation": "সাম্প্রদায়িক সম্প্রীতির ব্যাপারে জনাব 'ন' এর উক্তির সাথে আমি একমত। সাম্প্রদায়িক সম্প্রীতি বলতে এক অঞ্চলে বসবাসকারী বিভিন্ন ধর্ম ও সম্প্রদায়ের লোকদের মধ্যে সম্প্রীতিকে বুঝায়। প্রত্যেক সম্প্রদায়ের ধর্মীয় রীতি-নীতি, আচার-আচরণ, সংস্কৃতি ভিন্ন ভিন্ন হলেও এক সম্প্রদায় অন্য সম্প্রদায়ের সাথে বিরোধ, অসহযোগিতা, নিন্দা ও তিরস্কার না করা। কুরআন মাজিদে স্পষ্ট বলা হয়েছে- 'তোমাদের কর্ম ও কর্মফল তোমাদের জন্য এবং আমার কর্ম ও কর্মফল আমার জন্য।' উদ্দীপকে বর্ণিত জনাব 'ন' জনাব 'ম' এর জবাবে বলে, আমি তো মনে করি সব মানুষ ভাই ভাই, তাই জমিনে শান্তি প্রতিষ্ঠার জন্য সকল ধর্মের লোকের সাথে সম্প্রীতি বজায় রাখা জরুরি। সাম্প্রদায়িক সম্প্রীতির ক্ষেত্রে তার উক্তিটি যথার্থই। কেননা, দেশের প্রতিটি অঞ্চলেই বিভিন্ন সম্প্রদায়ের লোক বসবাস করে। ইসলামের নির্দেশনা মোতাবেক সকলের সাথে সদাচরণের মাধ্যমে শান্তিপূর্ণ সমাজ প্রতিষ্ঠা সম্ভব। ইসলামের বক্তব্য হলো সম্প্রদায় থাকবে, কিন্তু সাম্প্রদায়িক অসন্তোষ থাকবে না। সাম্প্রদায়িক উস্কানি, দাঙ্গা থাকবে না, কাদা ছুড়াছুড়ি থাকবে না। ইসলামের বিভিন্ন নির্দেশনা ও বিধানে সাম্প্রদায়িক সম্প্রীতির শিক্ষা নিহিত রয়েছে। সুতরাং পৃথিবীতে শান্তি প্রতিষ্ঠার জন্য সকল ধর্মের লোকের সাথে সম্প্রীতি বজায় রাখা জরুরি।"
        }
      ]
    },
    {
      "number": "11",
      "uddipok": "জনাব 'ট' একজন স্কুল শিক্ষক। তিনি দুপুরের পরে অবসর সময় অতিবাহিত করেন। এলাকার ইমামের পরামর্শে এই অবসর সময়টুকু দীনের দাওয়াতের কাজে ব্যয় করেন। অপর দিকে তাঁর সহকর্মী জনাব 'ঠ' অবসর সময়ে রাস্তার পাশে এবং খালি জায়গায় গাছ লাগান এবং এলাকায় যেখানে সেখানে থাকা পরিত্যক্ত ময়লা আবর্জনা পরিষ্কার করেন।",
      "tag": "RUMC 24",
      "sub_questions": [
        {
          "label": "ক",
          "question": "পরিবেশ কী?",
          "explanation": "আমাদের চারপাশে যা কিছু আছে তাই নিয়ে আমাদের পরিবেশ।"
        },
        {
          "label": "খ",
          "question": "'মসজিদ ইসলামি সমাজের কেন্দ্রবিন্দু' বুঝিয়ে লেখো।",
          "explanation": "মসজিদকে কেন্দ্র করে ইসলামি সমাজের সব কর্মকাণ্ড পরিচালিত হওয়ায় একে ইসলামি সমাজের কেন্দ্রবিন্দু বলা হয়। মসজিদকে কেন্দ্র করেই ইসলামি সমাজ গড়ে ওঠে ও পরিচালিত হয়। আল্লাহর ইবাদতের পাশাপাশি সামাজিক, অর্থনৈতিক, রাষ্ট্রীয় ও আন্তর্জাতিক বিভিন্ন বিষয়ে এটি গুরুত্বপূর্ণ ভূমিকা পালন করে। মানুষকে 'ইমান-আমলের প্রতি উদ্বুদ্ধকরণ, সমাজে শান্তি-শৃঙ্খলা প্রতিষ্ঠা, নিরক্ষরতা দূরীকরণ, সন্ত্রাস, দুর্নীতি ও নারী নির্যাতন প্রতিরোধে মসজিদের ভূমিকা অপরিসীম।"
        },
        {
          "label": "গ",
          "question": "অনাব 'ট'-এর অবসর সময়ের কাজ কীসের পরিচয় বহন করে? ব্যাখ্যা করো।",
          "explanation": "জনাব 'ট' এর অবসর সময়ের কাজ ইসলামি দাওয়াহর পরিচয় বহন করে। ইসলামি দাওয়াহর অর্থ ইসলামের দিকে আহ্বান করা বা ডাকা। মানুষকে ইসলাম গ্রহণ ও পালনের জন্য বিভিন্ন পদ্ধতিতে ডাকাকে ইসলামি দাওয়াহ বলা হয়। যিনি দাওয়াহ এর কাজ করেন তাকে বলা হয় দাঈ। এর মাধ্যমে পথভ্রষ্ট মানুষকে সঠিক পথে আনা যায়। উদ্দীপকে বর্ণিত স্কুল শিক্ষক জনাব 'ট' দুপুরের পর অবসর সময় অতিবাহিত করেন। পরবর্তীতে এলাকার ইমামের পরামর্শে এই অবসর সময় দ্বীনের দাওয়াতের কাজে ব্যয় করেন। এই দাওয়াতের মাধ্যমে মানুষ সত্য- সঠিক পথ ও দিক নির্দেশনা পেয়ে থাকে। মানুষ ইসলামি বিধানুযায়ী সঠিকভাবে জীবনযাপন করতে পারে এবং আল্লাহর সন্তুষ্টি অর্জন করতে পারে। সুতরাং বলা যায়, জনাব 'ট' এর অবসর সময়ের কাজে ইসলামি দাওয়াহর পরিচয় বহন করে।"
        },
        {
          "label": "ঘ",
          "question": "পরিবেশ সংরক্ষণে জনাব 'ঠ'-এর ভূমিকা বিশ্লেষণ করো।",
          "explanation": "পরিবেশ সংরক্ষণে জনাব 'ঠ' গুরুত্বপূর্ণ ভূমিকা পালন করবে। পরিবেশ সংরক্ষণ বলতে প্রাকৃতিক ও নৈসর্গিক বিষয়গুলো প্রকৃত অবস্থা রক্ষা করাকে বোঝায়। এই রক্ষণাবেক্ষণ ব্যাহত হলে সুন্দর ও সুস্থভাবে জীবন বিকশিত করা সম্ভব হয় না এবং বিভিন্ন ধরনের বিপর্যয়ের মুখোমুখি হতে হয়। বায়ু দূষণ, শব্দ দূষণ, সর্বোপরি পরিবেশ দূষণ রোধ করার মাধ্যমে পরিবেশ সংরক্ষণ করা যায় যা জনাব 'ঠ' এর কর্মকাণ্ডে লক্ষণীয়। উদ্দীপকের জনাব 'ঠ' অবসর সময়ে রাস্তার পাশে এবং খালি জায়গায় গাছ লাগান এবং এলাকায় যেখানে সেখানে থাকা ময়লা আবর্জনা পরিষ্কার করেন।। তার এসব কাজ পরিবেশ সংরক্ষণে গুরুত্বপূর্ণ ভূমিকা পালন করে। এর ফলে প্রাকৃতিক ভারসাম্য রক্ষা হয়। যার ফলে মানুষ প্রয়োজনীয় অক্সিজেন পায়, জ্বালানী ও কাঠের যোগান এবং প্রাকৃতিক দুর্যোগ প্রতিরোধ করতে সক্ষম হয়। পরিবেশ সংরক্ষণের কারণে নদ-নদীর 'প্রাণপ্রবাহ অব্যাহত থাকে। তাছাড়া পরিবেশ সংরক্ষণ ব্যাহত হলে বৈশ্বিক জলবায়ুতে বিরূপ প্রভাব পড়ে। ফলে মানবজাতি ও প্রাণিকূলের অস্তিত্ব ঝুঁকির মধ্যে পতিত হয়। তাই বলা যায়, পরিবেশ সংরক্ষণে জনাব 'ঠ'-এর ভূমিকা অত্যন্ত প্রশংসনীয়।"
        }
      ]
    }
  ]
}