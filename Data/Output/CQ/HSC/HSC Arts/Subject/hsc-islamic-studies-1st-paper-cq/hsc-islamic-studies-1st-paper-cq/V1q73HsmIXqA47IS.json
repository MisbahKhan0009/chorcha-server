{
  "title": "রাজশাহী, বরিশাল ২০২১",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "আদনান একাদশ শ্রেণির শিক্ষার্থী। সে ভর্তির সময় এমন বিষয় পছন্দ করল, যা অধ্যয়নে আল্লাহর নির্দেশ মোতাবেক জীবনযাপন করা যায়। ফলে সে নিজেকে স্রষ্টার নিকট সম্পূর্ণরূপে সোপর্দ করল। তার দিকনির্দেশনায় বোন রহিমাও একটি জায়গায় প্রতিদিন গিয়ে প্রয়োজনীয় জ্ঞান অর্জন করে। রহিমা এখন কাজের শুরুতে, খাদ্য গ্রহণে, পারস্পরিক সাক্ষাতে বিশেষ পরিভাষা ব্যবহার করে।",
      "tag": "RB, BB 21",
      "sub_questions": [
        {
          "label": "ক",
          "question": "মক্তব কাকে বলে?",
          "explanation": "যে প্রতিষ্ঠানে ছোট ছোট মুসলিম ছেলেমেয়েদেরকে ইসলামের প্রাথমিক জ্ঞান দান করা হয় তাকে মক্তব বলে।"
        },
        {
          "label": "খ",
          "question": "'কথার শুরুতে সালাম পেশ করতে হয়'- বুঝিয়ে লেখো।",
          "explanation": "কথার শুরুতে সালাম পেশ করা ইসলামি সংস্কৃতির অনুশীলন। সালাম অর্থ শান্তি। ইসলামি সংস্কৃতির রীতি হলো- এক মুসলমানের সাথে অন্য মুসলমানের দেখা হলে প্রথমে সালাম বিনিময় করবে। সালাম দেওয়া সুন্নত। আর সালামের উত্তর দেওয়া ওয়াজিব। সালামের মাধ্যমে পরস্পরের মধ্যে পরিচিতি বাড়ে। হিংসা-বিদ্বেষ দূর হয়ে ভালোবাসা বৃদ্ধি পায়।"
        },
        {
          "label": "গ",
          "question": "আদনান কোন বিষয়ে শিক্ষা গ্রহণ করেছে? এর পরিচয় দাও।",
          "explanation": "আদনানের নির্বাচিত বিষয়টি হলো 'ইসলাম শিক্ষা'। যে শিক্ষাব্যবস্থার মাধ্যমে মানুষ আল্লাহ তায়ালার শক্তি ও ক্ষমতা সম্পর্কে জানতে পারে এবং ইসলামি নীতিমালার আলোকে জীবন পরিচালনা করতে সক্ষম হয় তাকে ইসলাম শিক্ষা বলে। এই শিক্ষার মাধ্যমে আল্লাহর ইবাদতের সঠিক নিয়ম-কানুন সম্পর্কে ধারণা পাওয়া যায়। ইসলামকে সঠিকভাবে জানা এবং তা মানার মাধ্যমে মহান আল্লাহর সন্তুষ্টি অর্জনই এ শিক্ষার মূল উদ্দেশ্য। এটি আদনানের অধীত বিষয়ের বর্ণনায়ও লক্ষণীয়। উদ্দীপকের শিক্ষার জন্য এমন একটি বিষয় পছন্দ করল, যা অধ্যয়নে আল্লাহর নির্দেশ মোতাবেক জীবনযাপন করা যায়। ইসলাম শিক্ষা মানুষের শ্রেষ্ঠত্ব ও মর্যাদার মাপাকাঠি। আল্লাহ তায়ালা বলেন, 'যারা জানে আর যারা জানে না, তারা কি সমান?' (সুরা যুমার: ৯)। আসলে যারা ইসলাম শিক্ষা থেকে বঞ্চিত তারা এ শিক্ষা অর্জনকারীদের সমান হতে পারে না। এ শিক্ষা ব্যক্তিকে দ্রষ্টার কাছে সম্পূর্ণরূপে সোপর্দ করতে শিক্ষা দেয়। ইসলাম শিক্ষা এমন একটি বিষয় যা অধ্যয়নের মাধ্যমে আল্লাহকে চেনা যায় এবং ইসলামের বিধি-বিধান সম্পর্কে জ্ঞান লাভ করে আল্লাহর সন্তুষ্টি লাভের উপায় জানা যায়। তাই বলা যায়, আদনানের অধীত বিষয়টি আমার পঠিত ইসলাম শিক্ষার সাথে তুলনীয়।"
        },
        {
          "label": "ঘ",
          "question": "রহিমার জ্ঞানার্জনের জায়গাটি কোন ধরনের প্রতিষ্ঠান? এর প্রয়োজনীয়তা লেখো।",
          "explanation": "রহিমা যে প্রতিষ্ঠানে জ্ঞানার্জন করেছে তা হলো মক্তব যার প্রয়োজনীয়তা অপরিসীম। মক্তব বলা হয় সেই প্রতিষ্ঠানকে যেখানে ছোট ছোট মুসলিম ছেলেমেয়েদেরকে ইসলামের প্রাথমিক জ্ঞানদান করা হয়। সাধারণত মসজিদের বারান্দায়, মাদরাসার সাথে, বৈঠকখানায়, বাড়ির আঙিনায় এ জাতীয় প্রতিষ্ঠান গড়ে তোলা হয়। এ প্রতিষ্ঠানে ইসলামে সংস্কৃতির ব্যাবহারিক দিকগুলো হাতে কলমে শিক্ষা দেওয়া হয়। রহিমার আচরণে যার বাস্তব অনুশীলন লক্ষ্য করা যায়। উদ্দীপকে আদনানের অনুপ্রেরণায় তার বোন রহিমা মস্তবের শিক্ষা গ্রহণ করে। এখন সে কাজের শুরুতে, খাদ্য গ্রহণে, পারস্পরিক সাক্ষাতে বিশেষ পরিভাষা ব্যবহার করে। তার এসব আচরণের মাধ্যমে মক্তবের ইতিবাচক ভূমিকা ফুটে উঠেছে। মঞ্জুব মুসলিম শিশুদের একটি প্রাথমিক পাঠশালা। এখানেই শিশুদেরকে ভবিষ্যতে প্রাতিষ্ঠানিক শিক্ষা গ্রহণের জন্য প্রস্তুত করা হয়। মস্তবেই শিশুর পড়ার অভ্যাস গড়ে উঠে। মক্তবের শিক্ষা শিশুকে শৈশবেই নীতিবান করে তোলে। সত্য-মিথ্যা, ভালো-মন্দ, পবিত্রতা- অপবিত্রতা, হালাল-হারাম প্রভৃতি সম্পর্কে প্রয়োজনীয় প্রাথমিক জ্ঞান শিশুরা এখানেই পেয়ে থাকে। শিক্ষার্থীকে ইবাদতে অভ্যস্ত হওয়ার প্রয়োজনীয় শিক্ষা এখানেই দেওয়া হয়। মস্তবেই শিশু ভবিষ্যতের জন্য ভালো কিছু করার এবং সুনাগরিক হওয়ার প্রেরণা পায়। উপরের আলোচনার পরিপ্রেক্ষিতে বলা যায়, রহিমার মতো মুসলিম শিশুর ধর্মীয় ব্যাবহারিক শিক্ষালাভ ও মানসিক বিকাশে মস্তবের ভূমিকা অপরিসীম।"
        }
      ]
    },
    {
      "number": "2",
      "uddipok": "রহিম সাহেব একজন ব্যবসায়ী। তিনি পণ্যের দোষত্রুটি বিক্রেতার নিকট গোপন করেন না, ওজনে কম দেন না, ব্যবসায় লোকসানের সম্মুখীন হলে বিচলিত না হয়ে সৎভাবে ব্যবসা করতে থাকেন। অপরদিকে তার ভাই করীম সাহেব বেশী লাভের আশায় মাছে ফরমালিন মিশিয়ে বিক্রি করেন এবং ওজনে কম দেন।",
      "tag": "RB, BB 21",
      "sub_questions": [
        {
          "label": "ক",
          "question": "দেশপ্রেম কাকে বলে?",
          "explanation": "নিজের জন্মভূমি বা দেশের প্রতি অকৃত্রিম ভালোবাসাই দেশপ্রেম।"
        },
        {
          "label": "খ",
          "question": "হালাল উপার্জনের সুফল ব্যাখ্যা করো।",
          "explanation": "হালাল উপার্জনের মাধ্যমে আল্লাহর নির্দেশ পালন করার পাশাপাশি প্রান্তিক প্রশান্তি লাভ করা যায়। জ্বলাল উপার্জন বলতে শরিয়ত অনুযায়ী বৈধ, আইনানুগ বা অনুমোদিত পন্থায় উপার্জন করাকে বোঝায়। এটি অন্যান্য ফরজ ইবাদতের মত একটি প্রভাবশ্যকীয় কাজ। মানুষ যদি হালাল উপার্জন ও হালাল জীবিকা গ্রহণ না করে, তাহলে তার ইবাদত আল্লাহর কাছে কবুল হবে না। হালাল উপার্জনের গুরুত্ব সম্পর্কে রাসুল (স) বলেন, 'হালাল জীবিকা উপার্জন করা ফরজের পরে একটি ফরজ' (সহিহ বুখারি)। সর্বোপরি হালাল উপার্জন ব্যক্তি ও সমাজের জন্য সামগ্রিক কল্যাণ বয়ে আনে।"
        },
        {
          "label": "গ",
          "question": "উদ্দীপকে উল্লেখিত রহীম সাহেবের চারিত্রিক গুণাবলি বর্ণনা করো।",
          "explanation": "উদ্দীপকে রহিম সাহেবের চারিত্রিক গুণাবলি হলো- সবর এবং হালাল উপার্জন। সুঃখ-কষ্ট ও বিপদ-আপদে বিচলিত না হয়ে আল্লাহর ওপর পরিপূর্ণ ভরসা রেখে সীমালামন না করে পরবর্তী পরিস্থিতির জন্য ধীরে-সুস্থে প্রতীক্ষা করাকে সবর বলা হয়। আর ইসলাম অনুমোদিত ও কুরআন-হাদিস নির্দেশিত উপায়ে উপার্জন করাকে হালাল উপার্জন বলে। রহিম সাহেবের চরিত্রে এ গুণগুলোই লক্ষ করা যায়। উদ্দীপকের রহীম সাহেব একজন ব্যবসায়ী। তিনি পণ্যের দোষত্রুটি বিক্রেতার কাছে গোপন করেন না, ওজনে কম দেন না, ব্যবসায় লোকসানের সম্মুখীন হলে বিচলিত না হয়ে সৎভাবে ব্যবসা করতে থাকেন। জনাব রহীমের হালাল উপার্জনের এই মানসিকতা ইসলামের দৃষ্টিতে সঠিক। কারণ হালাল উপার্জন হচ্ছে আল্লাহর নির্দেশিত পন্থা। সবর ও হালাল উপার্জন করার মাধ্যমে আল্লাহ ও রাসুল (স) এর আদেশ মান্য করা হয় এবং তাদের সন্তুষ্টির মাধ্যমে পরকালে পুরস্কার লাভ করা যাবে। এ এসজো রাসুল (স) বলেন, 'সত্যবাদী মুসলিম ব্যবসায়ী কিয়ামতের দিন শহিদদের সাথে থাকবে' (ইবনে মাজাহ)। এ হাদিসে মূলত হালাল উপার্জনের প্রতি গুরুত্বারোপ করা হয়েছে। এছাড়া হালাল উপার্জনকারী ব্যক্তি সততা ও নিষ্ঠার সাথে কাজ করে যেমন দুনিয়ায় মর্যাদার অধিকারী হন তেমনি আখিরাতে সফলতা লাভ করবেন।"
        },
        {
          "label": "ঘ",
          "question": "মাছ ব্যবসায়ী করীম সাহেবের কর্মকাণ্ড চিহ্নিতপূর্বক তোমার মতামত বিশ্লেষণ করো।",
          "explanation": "মাছ ব্যবসায়ী করীম সাহেব খাদ্যে ভেজাল এবং ওজনে কম দিয়ে হারাম উপার্জন করেছে।। অবৈধ, অননুমোদিত বা শরিয়ত পরিপন্থি যেকোনো উপায়ে উপার্জন করাকে হারাম উপার্জন বলে। অর্থাৎ যেসব বিষয় কুরআন ও হাদিসের মাধ্যমে স্পষ্টভাবে অবৈধ প্রমাণিত হয় তাকে হারাম বলে। যা করীম সাহেবের ব্যবসায় লক্ষণীয়। উদ্দীপকের করীম সাহেব বেশি লাভের আশায় মাছে ফরমালিন মিশিয়ে বিক্রি করেন এবং ওজনে কম দেন। তার এ কাজটি স্পষ্টত খাদ্যে ভেজাল ও প্রতারণাকে নির্দেশ করে। এর মাধ্যমে উপার্জিত অর্থ হারাম। হারাম উপার্জনের সাথে জড়িয়ে থাকে ক্ষতিগ্রস্ত মানুষদের অভিসম্পাত। আল্লাহ তায়ালা হারাম উপার্জন করতে নিষেধ করেছেন। এতে একদিকে যেমন আল্লাহর নির্দেশের বিরোধিতা করা হয়, অন্যদিকে তেমনি অনুসরণ করা হয় নিজের কুপ্রবৃত্তির। রাসুলুল্লাহ (স) বলেন- যে গোশত হারাম জীবিকা দিয়ে গঠিত তা বেহেশতে প্রবেশ করবে না। আর হারাম জীবিকায় গঠিত প্রতিটি গোশতের জন্য উপযুক্ত আবাস হলো জাহান্নাম (মুসনাদে আহমাদ)। পরিশেষে বলা যায়, হালাল উপার্জন করা আল্লাহর নির্দেশ। এটি একটি গুরুত্বপূর্ণ ফরজ ইবাদত। ইবাদতের মাধ্যমে আল্লাহ তায়ালার সন্তুষ্টি অর্জন করতে হলে খাদ্যে ভেজাল এবং ওজনে কম না দিয়ে বৈধ পন্থায় উপার্জন করতে হবে।"
        }
      ]
    },
    {
      "number": "3",
      "uddipok": "জনাব কায়সার তার স্ত্রী মমতাজ বেগমের সাথে প্রায় ঝগড়া করেন। তিনি নিজে দামি ও সুন্দর পোশাক পরলেও স্ত্রীর ব্যাপারে যত্নশীল নন। পক্ষান্তরে, মমতাজ বেগম সাধ্যমত স্বামীর সেবা যত্ন করেন, তার আদেশ মান্য করে চলেন এবং সর্বদা তাকে খুশি রাখার চেষ্টা করেন।",
      "tag": "RB, BB 21,DRMC 24",
      "sub_questions": [
        {
          "label": "ক",
          "question": "ইসলামি পরিবার কী?",
          "explanation": "ইসলামি নীতিমালা ও ইসলামি বিধি-বিধানের ভিত্তিতে পরিচালিত পরিবারই হলো ইসলামি পরিবার।"
        },
        {
          "label": "খ",
          "question": "'ইসলামি পরিবার একটি শিক্ষালয়।'-ব্যাখ্যা করো।",
          "explanation": "ইসলামি পরিবার শিক্ষামূলক বিভিন্ন কাজ সম্পাদনের মাধ্যমে শিক্ষালয় হিসেবে ভূমিকা পালন করে। পরিবার হলো স্নেহ-মায়া-মমতা ও ভালোবাসার বন্ধনে গঠিত একটি ক্ষুদ্র সামাজিক প্রতিষ্ঠান। পারিবারিক জীবনে ছোট-বড় সবার নৈতিক চরিত্র গঠন ও মানসিক উৎকর্ষ সাধনের বিশেষ প্রয়োজন রয়েছে। ইসলামি পরিবারে মা-বাবা, ভাই-বোন ও অন্যান্য সদস্যদের পারস্পরিক সহায়তায় শিশুরা ইসলামের প্রাথমিক জ্ঞান, বর্ণমালা, সততা, শিষ্টাচার, নিয়মানুবর্তিতা প্রভৃতি শিক্ষা লাভ করে। তাই ইসলামি পরিবারকে একটি শিক্ষালয় হিসেবে অভিহিত করা হয়।"
        },
        {
          "label": "গ",
          "question": "জনাব কায়সারের আচরণে কোন কর্তব্যটি লঙ্ঘিত হয়েছে। ব্যাখ্যা করো।",
          "explanation": "জাউদ্দীপকে জনাব কায়সারের আচরণে স্বামী হিসেবে স্ত্রীর প্রতি যে কর্তব্য রয়েছে তা লঙ্ঘিত হয়েছে। ইসলামি পরিবারে স্বামী-স্ত্রীর সম্পর্ক অত্যন্ত পবিত্র। স্ত্রীর সাথে ভালো আচরণ করা এবং তাকে যথাযথ মর্যাদা দেওয়া স্বামীর কর্তব্য। ইসলামি পরিবারের অন্যতম বৈশিষ্ট্য হলো- স্বামী নিজের চরিত্রের পবিত্রতা রক্ষা করবেন এবং স্ত্রীর 'অমর্যাদা করবেন না। কথায় ও কাজে উন্নত চারিত্রিক আদর্শ বজায় রাখবেন যেন স্ত্রী তার প্রতি সন্তুষ্ট থাকে। কায়সার এধরনের অচরণ করতে ব্যর্থ হয়েছে। উদ্দীপকের জনাব কায়সার তার স্ত্রী মমতাজ বেগমের সাথে প্রায়ই খারাপ ব্যবহার করেন। তিনি নিজে দামী ও সুন্দর পোশাক পরলেও স্ত্রীর ব্যাপারে যত্নশীল নন। তার এই আচরণটি ইসলামসম্মত হয়নি। কেননা ইসলামি পরিবারে স্ত্রীর অধিকার স্বামীর অধিকারের সমান। তারা একে অন্যের পরিপূরক। স্বামী ও স্ত্রী পরস্পরকে যথাযথ সম্মান, মর্যাদা ও অধিকার দেবেন। স্বামী-স্ত্রী যেন পরস্পরের প্রতি শ্রদ্ধাশীল থাকে এবং কেউ যেন কখনও অন্যকে হেয় না করে এজন্য আল্লাহ তায়ালা স্বামী-স্ত্রীকে পরস্পরের পোশাক বা ভূষণ হিসেবে আখ্যায়িত করেছেন। আবার ইসলামি পরিবারে স্বামীর চরিত্র ও শ্রেষ্ঠত্বের মাপকাঠি হলো তার স্ত্রীর মূল্যায়ন। রাসুল (স) বলেছেন, \"তোমাদের মধ্যে তারাই উত্তম, যারা তাদের স্ত্রীদের কাছে উত্তম\" (তিরমিযি)। তাই স্ত্রীর সুপারিশ পেতে হলে স্বামীকে তার স্ত্রীর সাথে উত্তম আচরণ করতে হবে।"
        },
        {
          "label": "ঘ",
          "question": "মমতাজ বেগমের কর্মকান্ড পাঠ্যবইয়ের আলোকে মূল্যায়ন করো।",
          "explanation": "উদ্দীপকের মমতাজ বেগম স্বামীর অধিকার পালন করে স্ত্রী হিসেবে যথার্থ আচরণ করেছেন। স্ত্রীর প্রতি স্বামীর যেমন দায়িত্ব-কর্তব্য রয়েছে ঠিক তেমনি স্বামীর প্রতিও স্ত্রীর কতকগুলো দায়িত্ব রয়েছে। স্ত্রী সর্বাবস্থায় স্বামীকে সন্তুষ্ট ও খুশি রাখার জন্য আপ্রাণ চেষ্টা চালাবে। মমতাজ বেগমের মধ্যে এ চেষ্টাই দৃশ্যমান। উদ্দীপকের মমতাজ বেগম সাধ্যমত স্বামীর সেবাযত্ন করেন, তার আদেশ মান্য করে চলেন এবং সর্বদা তাকে খুশি রাখার চেষ্টা করেন। এসব কারণে মমতাজ বেগম একজন আদর্শ স্ত্রী হিসেবে পরিগনিত হবেন। তিনি জানেন যে, স্বামীকে সন্তুষ্ট রাখার মধ্যেই স্ত্রীর কল্যাণ ও জান্নাত লাভের সম্ভাবনা রয়েছে। স্বামীকে সন্তুষ্ট করার জন্য 'নফল ইবাদত ছেড়ে দিতে হলে তাও করতে হবে। রাসুল (স) বলেন, 'যে স্ত্রী লোক এমন অবস্থায় মারা যায় যে তার স্বামী তার প্রতি সন্তুষ্ট তাহলে সে জান্নাতে যাবে।” সুখে-দুঃখে সর্বাবস্থায় স্বামীর প্রতি সানন্দে কৃতজ্ঞতা প্রকাশ করা স্ত্রীর কর্তব্য। স্বামীর প্রতি স্ত্রীর আরও অনেক কর্তব্য রয়েছে। এসব যথাযথভাবে পালনের মাধ্যমে সংসারের স্বর্গীয় সুখ ধরা দিবে। তবে মনে রাখতে হবে, স্বামীর শরিয়ত বিরোধী আদেশ মানা যাবে না। পরিশেষে বলা যায়, পরিবারকে আদর্শবান ও ন্যায়পরায়ণ করে তুলতে স্ত্রী হিসেবে মমতাজ বেগম তার দায়িত্ব যথাযথভাবে পালন করে একজন আদর্শ স্ত্রীর পরিচয় দিয়েছেন।"
        }
      ]
    },
    {
      "number": "4",
      "uddipok": "এক ধনাঢ্য ব্যক্তি আল্লাহর নির্দেশ পালনের উদ্দেশ্যে দরিদ্রদের মাঝে কাপড় প্রদানের ঘোষণা দেন। এতে শত শত দরিদ্র নারী-পুরুষ ভীড় জমায়। ভীড়ের মাঝে কাপড় প্রদান শুরু হলে পদপিষ্ট হয়ে কয়েকজন মারা যান। সাংবাদিকরা এ বিষয়ে একজন ইসলামিক স্টাডিজের অধ্যাপককে জিজ্ঞেস করলে তিনি বলেন, \"হকদার তথা দরিদ্রদের নিকট তাদের প্রাপ্য পৌছে দেয়া ধনাঢ্য ব্যক্তির কর্তব্য।\"",
      "tag": "RB, BB 21,DRMC 24",
      "sub_questions": [
        {
          "label": "ক",
          "question": "জাকাত শব্দের অর্থ কী?",
          "explanation": "জাকাত শব্দের অর্থ পবিত্রকরণ এবং বৃদ্ধিকরণ।"
        },
        {
          "label": "খ",
          "question": "উশর ও খারাজের পার্থক্য লেখো।",
          "explanation": "উশর অর্থ এক-দশমাংশ। মুসলিমদের মালিকানাধীন ও আবাদকৃত জমিতে উৎপন্ন ফসলের ওপর উশর ধার্য করা হয়। অন্যদিকে অমুসলিমদের মালিকানাধীন ও আবাদকৃত জমির ওপর খারাজ নির্ধারণ করা হয়। উপরের পরিমাণ নির্ধারিত কিন্তু খারাজ অনির্ধারিত। এটি ২০%-৫০% পর্যন্ত কম- বেশি করা যায়। উশর ধার্য করা হয় উৎপন্ন ফসলের ওপর কিন্তু খারাজ ধার্য করা হয় জমির ওপর। উশর ফসলের জাকাত যা কেবল মুসলিমদের থেকে আদায় করা হয়। অন্যদিকে খারাজ আদায় করা হয় অমুসলিমদের থেকে।"
        },
        {
          "label": "গ",
          "question": "উদ্দীপকে আল্লাহর নির্দেশ পালন বলতে কোন ইবাদতকে বোঝানো হয়েছে? এর গুরুত্ব বর্ণনা করো।",
          "explanation": "উদ্দীপকে আল্লাহর নির্দেশ পালন বলতে ইসলামের অর্থনৈতিক ইবাদত জাকাতকে বোঝানো হয়েছে- যার গুরুত্ব অপরিসীম। জাকাত ইসলামি রাষ্ট্রের আয়ের প্রধান উৎস। এর ওপর রাষ্ট্রের অর্থনৈতিক বুনিয়াদ ও জনকল্যাণমূলক প্রকল্পসমূহের সাফল্য নির্ভর করে। এটি এমন একটি অর্থব্যবস্থা যা মানুষের মানবিক ও মৌলিক অধিকারসমূহ পূরণ করে। মানুষ নিজস্ব চেষ্টা ও উপার্জনে মৌলিক অধিকার পূরণে ব্যর্থ হলে এর দায়িত্ব সমাজের ওপর বর্তায়। জাকাতের অর্থে সমাজ এ দায়িত্ব পালন করতে পারে। জাকাত বেকারত্ব নিরসনে কার্যকর ভূমিকা পালন করে। এর মাধ্যমে যুবশক্তি বেকার থাকে না। জাকাত ব্যবস্থা সমাজে ধনবৈষম্য দূর করে। জাকাত ব্যবস্থার মাধ্যমে ধনীদের থেকে সম্পদ গরিবদের হাতে স্থানান্তরিত হ্যা এবং এ স্থানান্তর কোনো শ্রেণিসংগ্রাম বা সংঘাতের মাধ্যমে ন্যয় বরং অত্যন্ত শান্তিপূর্ণ ও স্বতঃস্ফূর্তভাবে হয়ে থাকে। ফলে ক্রমান্বয়ে দারিদ্র্যের অবসান ঘটে এবং ধনী-দরিদ্রের মধ্যে বৈষম্য দূরীভূত হয়। জাকাতের মাধ্যমে ধনী-দরিদ্রের অবস্থার পরিবর্তন ঘটে এবং তাদের মধ্যে সেতুবন্ধন রচিত হয়। তাই - অর্থনৈতিক ভারসাম্য রক্ষায় জাকাতের গুরুত্ব অপরিসীম।"
        },
        {
          "label": "ঘ",
          "question": "উদ্দীপকে অধ্যাপকের মন্তব্য \"হকদার তথা দরিদ্রদের নিকট তাদের প্রাপ্য পৌছে দেয়া ধনাঢ্য ব্যক্তির কর্তব্য\"- উক্তিটি বিশ্লেষণপূর্বক এর সামাজিক প্রভাব আলোচনা করো।",
          "explanation": "হকদার তথা দরিদ্রদের নিকট তাদের প্রাপ্য পৌছে দেওয়া ধনাঢ্য ব্যক্তির কর্তব্য\"- অধ্যাপকের এ উক্তিটি যথার্থ। জাকাত ইসলামের পঞ্চম স্তম্ভের একটি। ইসলামি শরিয়তের দৃষ্টিতে কোনো মুসলমান নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করাকে জাকাত বলে। জাকাতের অর্থ দরিদ্রদের হক বা অধিকার। এক্ষেত্রে ধনীদের উচিত তাদের জাকাত দরিদ্রদের কাছে পৌঁছে দেওয়া। অধ্যাপকের বক্তব্যে একথাই প্রকাশ পায়। উদ্দীপকে দেখা যায় যে, এক ধনাঢ্য ব্যক্তি জাকাতের কাপড় প্রদানের ঘোষণা দেন। এতে শত শত দরিদ্র নারী-পুরুষ ভীড় জমায়। ভীড়ের মাঝে কাপড় প্রদান শুরু হলে পদপিষ্ট হয়ে কয়েকজন মারা যান। সাংবাদিকরা এ বিষয়ে একজন ইসলামিক স্টাডিজের অধ্যাপককে জিজ্ঞেস করলে তিনি বলেন, \"হকদার তথা দরিদ্রদের নিকট তাদের প্রাপ্য পৌঁছে দেয়া ধনাঢ্য ব্যক্তির কর্তব্য।\" ধনীরা তাদের হক আদায়ে যথাযথ প্রক্রিয়া অনুসরণ না করলে জাকাত আদায় হবে না। বর্তমানে সম্পদশালীরা এ বিধানের ব্যাপারে উদাসীন। আবার যারাও করেন তাদের মধ্যে অনেকে সম্পদের হিসাব না করে রমজান মাস এলে জাকাতের নাম করে কিছু দান করেন। কিন্তু এর দ্বারা ফরজ জাকাত আদায় হবে না, দরিদ্র বিমোচনেও সত্যিকারের সহায়ক হবে না। সুতরাং জাকাতের অর্থ শরিয়ত নির্দেশিত পদ্ধতিতে বায়ের মাধ্যমে বঞ্চিতের অধিকার আদায় করতে হবে। তবেই জাকাতের উদ্দেশ্য সাধিত হবে।"
        }
      ]
    },
    {
      "number": "5",
      "uddipok": "নাসের ও হেলাল একটি বেসরকারি অফিসে চাকরি করেন। নাসের ফাইল আটকিয়ে অতিরিক্ত অর্থ আয় করেন। পক্ষান্তরে, হেলাল অফিসে যথাসময়ে হাজির হন এবং একদিন দেরিতে আসায় অফিস প্রধানের কাছে যথাযথ কারণ ব্যাখ্যা করেন। তিনি বলেন আমরা যাই করি না কেন একজন সবকিছু দেখছেন।",
      "tag": "RB, BB 21,DRMC 24",
      "sub_questions": [
        {
          "label": "ক",
          "question": "তাকওয়া শব্দের অর্থ কী?",
          "explanation": "তাকওয়া শব্দের অর্থ ভয় করা বা বিরত থাকা।"
        },
        {
          "label": "খ",
          "question": "\"সত্য মুক্তি দেয় মিথ্যা ধ্বংস করে\" ব্যাখ্যা করো।",
          "explanation": "ইসলামের দৃষ্টিতে সত্যবাদিতা একটি প্রশংসনীয় চারিত্রিক গুণ আর মিথ্যা হলো জঘন্যতম ও ধ্বংসাত্মক পাপকাজ। বাস্তব বা প্রকৃত ঘটনা যথাযথভাবে প্রকাশ করাকে সত্যবাদিতা বলে। আর প্রকৃত ও বাস্তব ঘটনাকে বিকৃত করে প্রকাশ করা বা সত্য গোপন করাকে বলা হয় মিথ্যা। সত্যবাদিতা মানুষকে সব ধরনের অন্যায় ও অপকর্ম থেকে দূরে রাখে। সত্যবাদিতার মাধ্যমে দুনিয়ার জীবনে সাফল্য ও পরকালে জাহান্নাম থেকে মুক্তি লাভ করা যায়। অন্যদিকে মিথ্যা মানুষের মধ্যে শত্রুতা ও বিশৃঙ্খলা তৈরি করে। মিথ্যাবাদীকে কেউ বিশ্বাস করে না, ভালোবাসে না। মিথ্যাবাদী ব্যক্তি মুনাফিক আর মুনাফিকের স্থান হলো জাহান্নাম। মিথ্যা মানুষের দুনিয়া ও আখিরাতের জীবনকে ধ্বংস করে। তাই রাসুল (স) বলেছেন, 'সত্যবাদিতা মুক্তি দেয় আর মিথ্যা ধ্বংস করে' (বুখারি ও মুসলিম)।"
        },
        {
          "label": "গ",
          "question": "উদ্দীপকে নাসের এর আয়ের পথটি কোন ধরনের উপার্জন? বর্ণনা করো।",
          "explanation": "উদ্দীপকে নাসেরের অতিরিক্ত আয়টি হারাম উপার্জন। অবৈধ, অননুমোদিত বা শরিয়ত পরিপন্থি যেকোনো উপায়ে উপার্জন করাকে হারাম উপার্জন বলে। অর্থাৎ যেসব বিষয় কুরআন ও হাদিসের মাধ্যমে স্পষ্টভাবে অবৈধ প্রমাণিত যয় তাকে হারাম বলে। যা নাসের সাহেবের অতিরিক্ত উপার্জনে লক্ষণীয়। উদ্দীপকের নাসের সাহেব একটি বেসরকারি অফিসে চাকরি কারেন। তিনি তার বেতনের অতিরিক্ত আয়ের ধান্দায় থাকেন। বেশি লাভের আশায় সে সাধারণ গ্রাহকদের ফাইল আটকে রেখে অর্থ দাবি করেন। এভাবে উপার্জিত অর্থ হারাম। হারাম উপার্জনের সাথে জড়িয়ে থাকে ক্ষতিগ্রস্ত মানুষদের অভিসম্পাত। আল্লাহ তায়ালা হারাম উপার্জন করতে নিষেধ করেছেন। এতে একদিকে যেমন আল্লাহর নির্দেশের বিরোধিতা করা হয়, অন্যদিকে তেমনি অনুসরণ করা হয় নিজের কুপ্রবৃত্তির। রাসুলুল্লাহ (স) বলেন- যে গোশত হারাম জীবিকা দিয়ে গঠিত তা বেহেশতে প্রবেশ করবে না। আর হারাম জীবিকায় গঠিত প্রতিটি গোশতের জন্য উপযুক্ত আবাস হলো জাহান্নাম (মুসনাদে আহমাদ)। জনাব নাসেরের মতো উপরি ইনকাম হারাম উপার্জনকে নির্দেশ করে।"
        },
        {
          "label": "ঘ",
          "question": "‘একজন সবকিছু দেখছেন'- পাঠ্যপুস্তকের আলোকে মূল্যায়ন করো।",
          "explanation": "একজন সবকিছু দেখছেন' বলে সতর্ক হওয়ার বিষয়টি তাকওয়াকে নির্দেশ করে। তাকওয়ার মূল অর্থ- আত্মরক্ষা করা, সংযত ও সতর্ক হওয়া, যাবতীয় খারাপ কাজ থেকে বিরত থাকা। শরিয়তের পরিভাষায় আল্লাহর সন্তুষ্টি ও ভালোবাসা হারানোর ভয়ে যাবতীয় খারাপ কাজ থেকে বিরত থাকাকে তাকওয়া বলে। তাকওয়া মূলত আল্লাহর সন্তুষ্টি এবং জয়পুর পথপরিক্রমা। হেলালের বক্তব্যে তাকওয়ার প্রকাশ পেয়েছে। উদ্দীপকের হেলাল তার অফিসে জবাবদিহি করতে গিয়ে বলেন, আমরা যাই করি না কেন একজন সবকিছু দেখছেন। তার এ বক্তব্যে তাকওয়া প্রকাশ পেয়েছে। ইসলামি জীবনদর্শনের সব সৎগুণের মূল হলো তাকওয়া। ব্যক্তির উন্নত চরিত্র গঠন ও সমুন্নত রাখার ক্ষেত্রে তাকওয়া দুর্গস্বরূপ। এটা ব্যক্তিকে সৎকর্মের প্রেরণা দেয় এবং উন্নত চরিত্র গঠনে সাহায্য করে। যে যত বেশি তাকওয়া অর্জন করবে, আল্লাহর কাছে তার মর্যাদা তত বেশি বৃদ্ধি পাবে। আল্লাহ বলেন, 'তোমাদের মধ্যে সেই আল্লাহর নিকট অধিক মর্যাদার অধিকারী যে অধিক তাকওয়াবান' (সুরা হুজুরাত: ১৩)। তাকওয়ার মাধ্যমে আত্মা শুদ্ধ ও পবিত্র হয়। যে ব্যক্তি আল্লাহর ক্ষমতায় বিশ্বাস স্থাপন করে, তিনি সবকিছু দেখছেন বলে জানে সে কখনো অন্যায় করতে পারে না। তাই হেলালের মতো মুত্তাকিরা পবিত্র ব্যক্তিজীবন গঠন করে ইহকাল ও পরকালে অধিক মর্যাদার অধিকারী হয়।"
        }
      ]
    },
    {
      "number": "6",
      "uddipok": "খালিদ সাহেব একজন সরকারি কর্মকর্তা। রহিমা খাতুন ঐ অফিসের আয়া। অন্যেরা তাচ্ছিল্য করে কথা বললেও খালিদ রহিমাকে সম্মান দিয়ে কথা বলেন এবং তার কাছে কোনো কাজে গেলে তাকে চেয়ারে বসতে দেন। একই অফিসের কর্মচারী শারমিন। তার শিশুটিকে ডে-কেয়ার সেন্টারে রেখে কাজে আসেন। রহিমা খাতুন দেখলেন শিশুটি কান্না করছে। তখন রহিমা তাকে আদর করেন এবং নিজের ব্যাগ থেকে বিস্কুট বের করে খেতে দেন।",
      "tag": "RB, BB 21,DRMC 24",
      "sub_questions": [
        {
          "label": "ক",
          "question": "হালাল উপার্জন কী?",
          "explanation": "হালাল উপার্জন করা একটি ফরজ ইবাদত।"
        },
        {
          "label": "খ",
          "question": "'স্বামী-স্ত্রী একে অপরের পরিপূরক'- বুঝিয়ে লিখ।",
          "explanation": "স্বামী-স্ত্রীর পারস্পরিক অধিকার ও মর্যাদা এবং তাদের পরিপূরকতার প্রতি গুরুত্বারোপ করে আল্লাহ তায়ালা বলেন, 'তারা তোমাদের ভূষণ এবং তোমরা তাদের ভূষণ' (সুরা আল-বাকারা: ১৮৭)। ইসলামি পরিবারে স্ত্রীর অধিকার স্বামীর অধিকারের সমান। তারা একে অন্যের পরিপূরক। স্বামী ও স্ত্রী পরস্পরকে যথাযথ সম্মান, মর্যাদা ও অধিকার দেবেন। স্বামী-স্ত্রী যেন পরস্পরের প্রতি শ্রদ্ধাশীল থাকে এবং কেউ যেন কখনও অন্যকে হেয় না করে এজন্য আল্লাহ তায়ালা স্বামী-স্ত্রীকে পরস্পরের পোশাক বা ভূষণ হিসেবে আখ্যায়িত করেছেন। তাই বলা যায়, স্বামী-স্ত্রী একে অপরের পরিপূরক।"
        },
        {
          "label": "গ",
          "question": "খালিদ সাহেবের আচরণে কী প্রকাশ পেয়েছে? বর্ণনা করো।",
          "explanation": "খালিদ সাহেবের আচরণে নারীর প্রতি সম্মানবোধ প্রাকাশ পেয়েছে। নারীর প্রতি সম্মানবোধ বলতে বোঝায়, নারী জাতিকে আল্লাহ যে সম্মান দিয়েছেন তা জানা, জেনে হৃদয়ে ধারণ করা এবং আচার-আচরণের মাধ্যমে তা প্রকাশ করা। তাদের প্রতি ভালো মনোভাব পোষণ করা, সদাচরণ করা এবং সুন্দর ভাষায় তাদের সাথে কথা বলা। ইসলামে তাদের যেসব অধিকার রয়েছে তা সঠিকভাবে দেওয়া। খালিদের এ কার্যক্রমে নারীর প্রতি সম্মানবোধেরই প্রকাশ ঘটেছে। উদ্দীপকের খালিদ সাহেব একজন সরকারি কর্মকর্তা। তিনি অফিসের আয়া রহিমা খাতুনের সাথে সম্মান দিয়ে কথা বলেন এবং তার কাছে কোনো কাজে গেলে তাকে চেয়ারে বসতে দেন। রহিমা খাতুনকে সম্মান দিয়ে তিনি ইসলামের নির্দেশের বাস্তবায়ন করেছেন। আর নারীর প্রতি সম্মানবোধ উত্তম মন-মানসিকতার পরিচায়ক। শুধু অন্তর দ্বারা সম্মান ও মর্যাদা দেখালেই চলবে না। বরং নিজ কাজ-কর্ম ও আচার ব্যবহার দ্বারা এর প্রমাণ দিতে হবে। নারীদের প্রতি সুন্দর ব্যবহার করা, যথাযথ শ্রদ্ধা-সম্মান ও মায়ামমতা প্রদর্শন, জীবন ও সম্ভ্রমের নিরাপত্তা ও অধিকার প্রদান করা ইত্যাদি তাদের প্রতি সম্মানবোধের নিদর্শন। আল কুরআন ও হাদিসে এ ব্যাপারে নানা নির্দেশনা প্রদান করা হয়েছে। মহানবি (স) বলেছেন, 'তোমরা স্ত্রীলোকদের ব্যাপারে আল্লাহকে অবশ্যই ভয় করে চলবে।' (মুসলিম) অর্থাৎ তাদের সাথে খারাপ আচরণ করা যাবে না । যথাযথভাবে তাদের হক আদায় করতে হবে। আর নারীর প্রতি সম্মানবোধ উত্তম চরিত্রের পরিচায়ক।"
        },
        {
          "label": "ঘ",
          "question": "শিশুটির প্রতি রহিমার আচরণের তাৎপর্য বিশ্লেষণ করো।",
          "explanation": "উদ্দীপকে রহিমার আচরণে শিশু অধিকার প্রকাশ পেয়েছে। পরিপূর্ণ জীবনব্যবস্থা হিসেবে ইসলাম বড়োদের যেমন অধিকার দিয়েছে, তেমনি শিশুদেরকেও দিয়েছে নানাবিধ অধিকার। এর মধ্যে স্নেহ-মমতা ও ভালোবাসার সবচেয়ে বেশি হকদার শিশুরা। রহিমার আচরণে তাই প্রকাশ পেয়েছে। উদ্দীপকের রহিমা খাতুন একটি সরকারি অফিসের আয়া। একই অফিসের কর্মচারী শারমিন তার শিশুটিকে ডে-কেয়ার সেন্টারে রেখে কাজে আসেন। রমিমা খাতুন দেখলেন শিশুটি কান্না করছে। তখন রহিমা তাকে আদর করেন এবং নিজের ব্যাগ থেকে বিস্কুট বের করে খেতে দেন। ক্রন্দনরত শিশুটির প্রতি রহিমা খাতুনের স্নেহ, মায়া-মমতা প্রকাশ পেয়েছে। আমাদের প্রিয়নবি হযরত মুহাম্মদ (স) শিশুদের খুব ভালোবাসতেন, আদর-স্নেহ করতেন। হযরত আনাস (রা) বলেন- كَانَ رَسُولُ اللَّهِ صَلَّى اللهُ عَلَيْهِ وَسَلَّمَ أَرْحَمُ النَّاسِ بِالصِبْيَانِ . অর্থ: শিশুদের প্রতি সবচেয়ে বেশি সদয় আচরণকারী ছিলেন রাসুলুল্লাহ (স) (আখলাকুরাবি)। শিশুদের সাথে মুহম্মদ (স) এর আচরণ আমাদের জন্য অনুসরণীয়। পরিশেষে বলা যায়, শিশুরা তাদের অধিকার পাওয়ার হকদার। তাদের অধিকার আদায় করলে সে-ও অন্যের অধিকার আদায় করতে শিখবে।"
        }
      ]
    },
    {
      "number": "7",
      "uddipok": "আবির সাহেব একজন সচেতন মানুষ। তিনি মানুষের সেবায় এগিয়ে আসেন। একদা বাসযোগে ঢাকায় যাত্রাপথে একজন বিকলাঙ্গ ব্যক্তি বাসে চড়ে দাঁড়িয়ে যান। তাকে দেখামাত্র আবির সাহেব তার আসন ছেড়ে বিকলাঙ্গ ব্যক্তিকে বসতে দেন। পক্ষান্তরে আবির সাহেবের ছোট ভাই জনাব আবরার দেশের আইন-শৃঙ্খলা রক্ষাকারী বাহিনীতে চাকরি করেন। সম্প্রতি তিনি সীমান্ত এলাকায় মাদক চোরাচালান রোধের দায়িত্ব পান। তিনি চোরাচালানীদের কাছে অর্থের বিনিময়ের মাধ্যমে দেখেও না দেখার ভান করেন।",
      "tag": "RB, BB 21,DRMC 24",
      "sub_questions": [
        {
          "label": "ক",
          "question": "সত্যবাদিতা কাকে বলে?",
          "explanation": "সাধারণভাবে সত্যকথা বলার প্রবণতা কিংবা অভ্যন্তরূপে সত্যকথা বলাকে সত্যবাদিতা বলে।"
        },
        {
          "label": "খ",
          "question": "'আমি বনি আদমকে মর্যাদা দিয়েছি'- ব্যাখ্যা করো।",
          "explanation": "আল্লাহ তায়ালা আদম সন্তানকে বিভিন্ন দিক দিয়ে এমন সব বৈশিষ্ট্য দান করেছেন যা অন্যান্য সৃষ্টিজীবের মধ্যে নেই। বনি আদমকে আল্লাহ নানাবিধ নেয়ামত দিয়ে সম্মানিত করেছেন। যেমন- মানুষকে দু'পায়ে দাঁড়াবার ক্ষমতা দেওয়া হয়েছে। তাকে হাতে খাওয়ার শক্তি দেওয়া হয়েছে। অন্যান্য প্রাণী চার পায়ে এবং মুখ দিয়ে খায়। মানুষের মধ্যে যে চোখ, কান, মুখ, অন্তর, বিবেক ও বুদ্ধি দেওয়া হয়েছে তা সে সঠিক ভাবে কাজে লাগাতে পারে। এর সাহায্যে সে ঊর্ধ্ব জগত ও অধ্যজগতকে নিজের কাজে নিয়োজিত করতে পারে। আল্লাহ তায়ালা বলেন- অবশ্যই আমি আদম সন্তানকে মর্যাদা দান করেছি...। (সুরা বনি ইসরাইল: ৭০)"
        },
        {
          "label": "গ",
          "question": "জনাব আবিরের কার্যক্রম কীসের ইঙ্গিত বহন করে? ব্যাখ্যা করো।",
          "explanation": "জনাব আবিরের কার্যক্রমে প্রতিবন্ধীর অধিকার আদায়ের বিষয়টি ফুটে উঠেছে। যে ব্যক্তি জন্মগত বা অন্য কোন কারণে দৈহিকভাবে বিকলাঙ্গ অথবা মানসিকভাবে ভারসাম্যহীন এবং স্বাভাবিক জীবনযাপনে অক্ষম তাকে প্রতিবন্ধী বলে। প্রতিবন্ধীরা মৌলিক মানবিক চাহিদা পূরণ, সম্মান ও মর্যাদা লাভ ইত্যাদি সব অধিকারেরই যোগ্য। তাই বিকলাজা বাস যাত্রীর ব্যাপারে আবির সাহেবের আচরণ ও কার্যকলাপ যথার্থ। উদ্দীপকের আবির সাহেব একজন সচেতন মানুষ। তিনি মানুষের সেবায় এগিয়ে আসেন। একদা তিনি বাসযোগে ঢাকা যাচ্ছিলেন। যাত্রাপথে একজন বিকলাঙ্গ ব্যক্তি বাসে চড়ে দাঁড়িয়ে যান। এ অবস্থায় দেখে আবির সাহেব তার আসন ছেড়ে বিকলাঙ্গ ব্যক্তিকে বসতে দেন। এতে প্রতিবন্ধীর অধিকার আদায় হয়েছে। প্রতিবন্ধীরা দৈহিকভাবে বিকলাঙ্গ বা মানসিকভাবে ভারসাম্যহীন; এবং উক্ত বৈকল্য বা ভারসাম্যহীনতার ফলে স্থায়িভাবে আংশিক বা সম্পূর্ণ কর্মক্ষমতাহীন এবং স্বাভাবিক জীবনযাপনে অক্ষম। তাই তাদের কিছু বাড়তি অধিকার রয়েছে- যা আবিরের কর্মে আদায় হয়েছে।"
        },
        {
          "label": "ঘ",
          "question": "আবরারের মধ্যে কোন গুণের অভাব রয়েছে? এর গুরুত্ব বিশ্লেষণ করো।",
          "explanation": "আবরারের মধ্যে অতিব গুরুত্বপূর্ণ গুণ কর্তব্যপরায়ণতার অভাব রয়েছে। দায়িত্ব পালনে নিষ্ঠা ও আন্তরিকতা অবলম্বন করা হলো কর্তব্যপরায়ণতা। কর্তব্যপরায়ণতার মাধ্যমে সমাজ বা দেশ থেকে অপরাধ নির্মূল করে একটি আদর্শ সমাজ প্রতিষ্ঠা করা সম্ভব। অপরাধ দমন, শৃঙ্খলা প্রতিষ্ঠা ও জাতীয় উন্নয়নে কর্তব্যপরায়ণতার কোনো বিকল্প নেই। আবরার সাহেবের মধ্যে কর্তব্যপরায়ণতা গুণটির ব্যত্যয় ঘটেছে। উদ্দীপকের আবরার সাহেব দেশের আইন-শৃঙ্খলা রক্ষাকারী বাহিনীতে চাকরি করেন। সম্প্রতি তিনি সীমান্ত এলাকায় মাদক চোরাচালান রোধের দায়িত্ব পান। তিনি অর্থের বিনিময়ে চোরাচালানীদের দেখেও না দেখার ভান করেন। তার এ ভূমিকার ফলে সে অঞ্চলে মাদকের ভয়াবহতা বেড়ে যায়। আবরার সাহেবের মতো সবাই নিজ নিজ জায়গায় কর্তব্যে অবহেলা করলে ব্যক্তিগত, সামাজিক, রাষ্ট্রীয় ইত্যাদি সব ক্ষেত্রেই অপরাধের কালো ছায়ায় ঢেকে যাবে। কর্তব‍্যপরায়ণ হলে শ্রমিক তার দায়িত্বে অবহেলা করবে না, শিক্ষক নিষ্ঠা ও আন্তরিকতার সাথে পাঠদান করবেন, ছাত্র অধ্যয়নে ফাঁকি দেবে না, ডাক্তার সঠিকভাবে রোগীর সেবা করবেন, সরকারি কর্মকর্তা এবং নেতারা তাদের দায়িত্ব পালনে আন্তরিক হবেন। এমনকি নাগরিকদের প্রত্যেকে নিজ নিজ জায়গা থেকে নিষ্ঠা ও আন্তরিকতার সাথে তাদের কর্তব্য পালন করলে কোনো জাতি বা দেশ কখনই বিপথে যাবে না। অন্যথায় সবাইকে দুর্ভোগ পোহাতে হবে। উপরের আলোচনা থেকে বলা যায়, আবরার সাহেব কর্তব্যহীনতার দৃষ্টান্ত স্থাপন করেছেন। আমাদের প্রত্যেকের উচিত, আবরার সাহেবের মতো না হয়ে দায়িত্বের ক্ষেত্রে কর্তব্যপরায়ণ হওয়া। এতে দেশের স্বার্থ সংরক্ষণ করে দেশকে সামনের দিকে এগিয়ে নেওয়া যাবে।"
        }
      ]
    },
    {
      "number": "8",
      "uddipok": "পিতা-মাতা, স্ত্রী ও দুই সন্তান নিয়ে ইয়াছিনের পরিবার। পিতা-মাতার সকল চাহিদা যথাসাধ্য পূরণ করার চেষ্টা করেন ইয়াছিন। তার স্ত্রী সেলিনা সাংসারিক কাজ সেরে সন্তানকে পড়াতে বসেন। ইয়াছিন অফিসে যাবার পথে সন্তান দুটিকে স্কুলে রেখে যান, আবার ফেরার পথে তাদেরকে বাসায় নিয়ে আসেন।",
      "tag": "RB, BB 21,DRMC 24",
      "sub_questions": [
        {
          "label": "ক",
          "question": "ইসলামি অর্থ ব্যবস্থা কী?",
          "explanation": "ইসলামি শরিয়ত নির্দেশিত অর্থোপার্জন ও ব্যয়ের নীতিমালাই ইসলামি অর্থব্যবস্থা।"
        },
        {
          "label": "খ",
          "question": "'পিতা তোমার জান্নাত বা জাহান্নাম'- ব্যাখ্যা করো।",
          "explanation": "পিতার আনুগত্যের জন্য যেমন রয়েছে পুরস্কার, তেমনি তাদের অবাধ্যতার জন্য রয়েছে অভিসম্পাতের ঘোষণা। আল্লাহর ইচ্ছায় মাতাপিতার মাধ্যমে মানবশিশু পৃথিবীতে আসে। তাদের মমতাপূর্ণ লালন-পালনে শিশু বড় হয়। তাকে প্রকৃত শিক্ষায় শিক্ষিত করে মাতাপিতা জীবনে প্রতিষ্ঠা এনে দেন। সেজন্য ইসলামি পরিবারের সন্তানকেও কিছু দায়িত্ব পালন করতে হয়। কুরআন হাদিসে মাতাপিতার প্রতি সন্তানকে এসব দায়িত্ব পালনের ব্যাপারে বিশেষ তাগিদ দেওয়া হয়েছে। যেমন রাসুল (স) বলেন- পিতামাতা হলো তোমার জান্নাত এবং জাহান্নাম অর্থাৎ তুমি ইচ্ছা করলে তাদের খেদমত করে; উত্তম আচরণের মাধ্যমে জান্নাত অর্জন করতে পারো, আবার ইচ্ছা করলে তাদের অবাধ্য হয়ে জাহান্নামে প্রবেশ করতে পারো। (ইবনে মাজাহ)"
        },
        {
          "label": "গ",
          "question": "ইয়াছিনের পরিবারটি কোন ধরনের? এর গুরুত্ব বর্ণনা করো।",
          "explanation": "ইয়াছিনের পরিবারটি ইসলামি পরিবার আর এ পরিবারের গুরুত্ব অপরিসীম। ইসলামের আদর্শ ও বিধিবিধানের ভিত্তিতে যে পরিবার গড়ে ওঠে ও পরিচালিত হয় তাকে ইসলামি পরিবার বলে। এ পরিবার কুরআন- সুন্নাহভিত্তিক। ইয়াছিনের পরিবারের ক্ষেত্রে ইসলামি পরিবারের বৈশিষ্ট্য লক্ষণীয়। এ ধরনের পরিবারের গুরুত্ব অপরিসীম। উদ্দীপকে ইয়াছিনের পরিবারটি পারস্পরিক শ্রদ্ধা ও দায়িত্বশীল ভিত্তির ওপর প্রতিষ্ঠিত। এ পরিবারের প্রধান হিসেবে ইয়াছিন সবার চাহিদা পূরণে যথাসাধ্য চেষ্টা করেন। তিনি অফিসে যাবার পথে সন্তানদের স্কুলে রেখে যান, আবার ফেরার পথে তাদেরকে বাসায় নিয়ে আসেন। তার স্ত্রী সেলিনা সাংসারিক কাজ সেরে সন্তানকে পড়াতে বসেন। এভাবে তারা নিজেদের দায়িত্ব ও অধিকারগুলো আদায় করেন। এ পরিবারটি ইসলামি পরিবারের পরিচয় বহন করে। আর ইসলামি পরিবারের গুরুত্ব অপরিসীম। কেননা এ পরিবার ইসলামি সভ্যতা ও সংস্কৃতির মূল উৎস। এ পরিবারই ধর্মীয় বিধি-বিধানের আলোকে সন্তান-সন্ততিকে প্রয়োজনীয় সব শিক্ষা দেওয়ার দায়িত্ব নিষ্ঠার সাথে পালন করে থাকে।"
        },
        {
          "label": "ঘ",
          "question": "ইয়াছিনের আচরণের পারিবারিক প্রভাব মূল্যায়ন করো।",
          "explanation": "ইয়াছিনের দায়িত্বশীল আচরণ শান্তি ও সৌহার্দপূর্ণ পরিবার গঠনে ইতিবাচক প্রভাব ফেলবে। ইসলামি পরিবারব্যবস্থায় স্বামী-স্ত্রী হলো প্রধান নিয়ামক। পরিবারের অস্তিত্ব সংরক্ষণ ও কার্যকারিতা নিশ্চিতকরণের জন্য ইসলামে পরিবারের প্রত্যেক সদস্যের জন্য একে অপরের প্রতি কিছু দায়িত্ব ও কর্তব্যের নির্দেশ দেওয়া হয়েছে। এসব দায়িত্ব ও কর্তব্য সুষ্ঠুভাবে পালনের ওপর পরিবারের সুখ, সমৃদ্ধি ও স্থায়িত্ব নির্ভর করে। ইয়াছিনের পরিবার তরেই প্রমাণ। উদ্দীপকের ইয়াছিন একটি পরিবারের কর্তা। পিতা-মাতা, স্ত্রী ও দুই সন্তান নিয়ে তার পরিবারটি গঠিত। তিনি সবার সাথে উত্তম আচরণ করেন। পিতা-মাতার সকল চাহিদা যথাসাধ্য পূরণ করার চেষ্টা করেন। সন্তানদের স্কুলে নিয়ে যান আবার অফিস থেকে ফেরার পথে তাদের বাসায় নিয়ে আসেন। এভাবে তিনি তার স্ত্রীকে সহযোগিতা করেন। তার এরূপ সৌহার্দপূর্ণ আচরণ নিঃসন্দেহে প্রশংসার দাবিদার। কারণ ইসলামি পরিবারে কেউ কারো প্রতিযোগী বা শত্রু নয় বরং একে অন্যের সহযোগী। স্বামী-স্ত্রীর উত্তম আচরণে পরিবারে যেমন সুখ ও শান্তি বিরাজ করে, তেমনি সুখী, আদর্শ পরিবার থেকেই শিশুরা স্নেহ, মমতা, সহানুভূতিসহ সব ধরনের মানবিক গুণের প্রশিক্ষণ লাভ করে। আর এভাবেই পরিবারের প্রত্যেক সদস্যের মাঝে দয়া, ভালোবাসা ও সহানুভূতি সৃষ্টি হওয়ার মধ্যে একটি শান্তি ও সৌহার্দপূর্ণ পরিবার গঠিত হয়। উপরের আলোচনা থেকে বলা যায়, পরিবারের সবার সাথে সদাচরণের মাধ্যমে সুখী পরিবার গড়ে তোলা যায়। তাই ইয়াছিনের আচরণ শান্তি ও সৌহার্দপূর্ণ পরিবার গঠনে গুরুত্বপূর্ণ এবং ইতিবাচক প্রভাব ফেলবে।"
        }
      ]
    },
    {
      "number": "9",
      "uddipok": "অধ্যাপক আকরাম হোসেন এক সেমিনারে বলেন, মানুষ সৃষ্টির সেরা জীব। অন্যান্য জীবের প্রতিও তাদের দায়িত্ব-কর্তব্য রয়েছে। যেমন, তাদের 'কষ্ট না দেয়া, অসুবিধা দূর করা, বিনাশ না করা, প্রয়োজনীয় সহায়তা করা ইত্যাদি। অন্যদিকে মাওলানা ফজলুর রহমান তার বক্তব্যে বলেন, আমাদের চারপাশের গাছপালা, পশু-পাখি, পাহাড়-পর্বত প্রভৃতি রক্ষণাবেক্ষণ বিষয়ে কুরআন ও হাদিসে সুস্পষ্ট নির্দেশনা রয়েছে। তাই যেখানে-সেখানে মলত্যাগ বা ময়লা ফেলা যাবে না।",
      "tag": "RB, BB 21",
      "sub_questions": [
        {
          "label": "ক",
          "question": "উম্মত শব্দের অর্থ কী?",
          "explanation": "উম্মত শব্দের অর্থ- দল, জাতি বা গোষ্ঠী।"
        },
        {
          "label": "খ",
          "question": "'তোমার সম্পদে গরীবদের হক রয়েছে'- বুঝিয়ে লেখো।",
          "explanation": "ইসলাম মানবসমাজে অর্থনৈতিক ভারসাম্য রক্ষার জন্য বিশেষভাবে দিক নির্দেশনা দিয়েছে।একশ্রেণির বিত্তবান লোক ধন-সম্পদ ও টাকার পায়াড় গড়বে, আর অপর শ্রেণির গরিব মানুষ চরম ক্ষুধা ও দারিদ্রের নিষ্ঠুর কশাঘাতে জর্জরিত হবে, এধরনের জঘন্য প্রথা ইসলাম কখনোই সমর্থন করে না। ধনীদের অর্থ-সম্পদের উপর পরিবদের যে হক রয়েছে, পবিত্র কুরআনে তা বরাবরই উচ্চারিত হয়েছে। আল্লাহ তায়ালা বলেন- আর তাদের ধনসম্পদে রয়েছে প্রার্থী এবং বঞ্চিতের হক বা অধিকার (সুরা জারিয়াত: ১৯)।"
        },
        {
          "label": "গ",
          "question": "অধ্যাপক-আকরাম হোসেনের বক্তব্যে ইসলামের কোন দিকটির ইঙ্গিত পাওয়া যায়? ব্যাখ্যা করো।",
          "explanation": "অধ্যাপক আকরাম হোসেনের বক্তব্যে ইসলামের গুরুত্বপূর্ণ দিক খিদমতে খালকের ইলিত পাওয়া যায়। খিদমতে খালক হলো সৃষ্টিজগতের সেবা। আল্লাহ তায়ালা মানুষের কল্যাণের জন্য এই পৃথিবীতে অসংখ্য জীবজন্তু ও প্রাকৃতিক উপাদান সৃষ্টি করেছেন। সৃষ্টির সেরা জীব হিসেবে এসব সৃষ্টির আদর-যার, লালনপালন ও সংরক্ষণ করাই খিদমতে খালক। আকরামের বক্তব্যের মধ্যে এটিই ফুটে উঠেছে। উদ্দীপকের আকরাম হোসেন এক সেমিনারে বলেন, মানুষ সৃষ্টির সেরা জীব। অন্যান্য জীবের প্রতিও তাদের দায়িত্ব-কর্তব্য রয়েছে। যেমন, তাদের কষ্ট না দেয়া, অসুবিধা দূর করা, বিনাশ না করা, প্রয়োজনীয় সহায়তা করা ইত্যাদি। এ সহায়তার মাধ্যমে খিদমতে খালক পালন হবে। মানুষ সামাজিক জীব। সমাজজীবনে মানুষ যেমন পরস্পর নির্ভরশীল তেমনি সে সমাজের অন্যান্য প্রাণী ও জড় জগতের ওপরও নির্ভরশীল। একমাত্র মানুষের প্রয়োজনেই আল্লাহ সবকিছু সৃষ্টি করেছেন। তাই এসবের ওপর খিদমত বা সেবাযত্নের বিশেষ গুরুত্ব রয়েছে। সৃষ্টির প্রতি সদয় ব্যবহার করলে আল্লাহ সন্তুষ্ট হন।"
        },
        {
          "label": "ঘ",
          "question": "মাওলানা ফজলুর রহমানের বক্তব্যে যে বিষয়টি প্রকাশ পেয়েছে, তা তোমার পাঠ্যপুস্তকের আলোকে বিশ্লেষণ করো।",
          "explanation": "মাওলানা ফজলুর রহমানের বক্তব্যে পরিবেশ সংরক্ষণের বিষয়টি প্রকাশ পেয়েছে। আমাদের চারপাশে যা কিছু আছে তা নিয়েই আমাদের পরিবেশ। গাছপালা, পশু-পাখি, নদী-নালা, সাগর, পাহাড়-পর্বত সবকিছুই পরিবেশের অন্তর্ভুক্ত। মানুষের সুস্থ, সুন্দর ও স্বাভাবিক জীবনযাপনের জন্য পরিবেশ সংরক্ষণ ও এর ভারসাম্য রক্ষা করা জরুরি। এর জন্য পরিবেশ পরিচ্ছন্ন রাখতে হবে। যা মাওলানা ফজলুর রহমান তার বক্তব্যে ব্যক্ত করেন। উদ্দীপকে পরিবেশ সম্পর্কিত এক সেমিনারে মাওলানা ফজলুর রহমান তার বক্তব্যে বলেন, আমাদের চারপাশের গাছপালা, পশু-পাখি, পাহাড়- পর্বত প্রভৃতি রক্ষণাবেক্ষণ বিষয়ে কুরআন ও হাদিসে সুস্পষ্ট নির্দেশন রয়েছে। তাই যেখানে-সেখানে মলত্যাগ বা ময়লা ফেলা যাবে না। পরিবেশ পরিচ্ছন্ন রাখার গুরুত্ব সম্পর্কিত ফজলুর রহমানের বক্তব্যটি যথার্থ। তাই যেখানে-সেখানে ময়লা ফেলে পরিবেশের ভারসাম্য নষ্ট করা উচিত নয়। মানুষের এ কাজের মাধ্যমে প্রাকৃতিক পরিবেশের মারাত্মক ক্ষতি হচ্ছে। এভাবে পরিবেশের ক্ষতি করলে পৃথিবীর উষ্ণতা বেড়ে গিয়ে বিভিন্ন প্রাকৃতিক দুর্যোগ দেখা দেবে। পরিবেশের বিপর্যয় ঠেকাতে হলে পরিকল্পিতভাবে কাজ করতে হবে। বসতবাড়ির চারপাশেসহ সম্ভাব্য সব জায়গা পরিষ্কার রাখতে হবে। এছাড়াও মানুষকে প্রাকৃতিক পরিবেশ বিপর্যয়ের ক্ষতিকর প্রভাব সম্পর্কে সচেতন করতে হবে। উপরের আলোচনার পরিপ্রেক্ষিতে বলা যায়, পরিবেশ থেকে উপকার পেতে হলে গাছপালা, পশু-পাখি, পাহাড়-পর্বত প্রভৃতি রক্ষণাবেক্ষণ করতে হবে।"
        }
      ]
    },
    {
      "number": "10",
      "uddipok": "মাও. কেরামত আলী মানুষের সাথে ভদ্র আচরণ করেন। কেউ কোনো প্রশ্ন করলে যুক্তিপ্রমাণ দিয়ে সেই প্রশ্নের উত্তর দেন। কারও সাথে বিবাদে জড়ান না। একদিন পথে একটি গরুকে পায়ে দড়িবাঁধা অবস্থায় পড়ে থাকতে দেখে তিনি সেটাকে উদ্ধার করেন।",
      "tag": "RB, BB 21",
      "sub_questions": [
        {
          "label": "ক",
          "question": "নিসাব বলতে কী বুঝ?",
          "explanation": "যাকাত ফরজ হওয়ার জন্য সম্পদের নির্ধারিত পরিমাণকে নিসাব বলে।"
        },
        {
          "label": "খ",
          "question": "আলিমগণ নবিদের উত্তরসূরী'- ব্যাখ্যা করো।",
          "explanation": "আলেমগণ নবুওয়াতি দায়িত্ব পালন করেন বলে তারা নবিদের উত্তরসূরী। ওয়ারিস শব্দের অর্থ উত্তরসূরী। নবি-রাসুলগণ যে মহা সম্পদ রেখে পৃথিবী থেকে চলে গেছেন, আলেমগণ তারই উত্তরসূরী বা উত্তরাধিকারী। যেহেতু হযরত মুখাম্মদ (স) এর মাধ্যমে নবিদের আগমনের ধারা শেষ হয়ে গেছে, তাই মানবজাতিকে ইহকালীন শান্তি ও পরকালিন মুক্তির পথ প্রদর্শনের জন্য ড্রালিমগণই কাজ করে যাচ্ছেন। মহান আল্লাহ পথ হারা মানুষকে সঠিক পথে আনার জন্য নবি-রাসুলদের পাঠিয়েছিলেন। আজ অদের অবর্তমানে আালিমগণই একাজ করে যাচ্ছেন। এ যেন 'আল উলামাউ ওয়ারাছাতুল ডায়িয়া' এ হাদিসের বাস্তব অনুশীলন।"
        },
        {
          "label": "গ",
          "question": "মাও. কেরামত আলীর আচরণের গুরুত্ব বর্ণনা করো।",
          "explanation": "মাও, কেরামত আলী প্রশংসনীয় আচরণের অধিকারী, যার গুরুত্ব অপরিসীম। প্রশংসনীয় চরিত্রের আরবি প্রতিশব্দ হলো আখলাকে হামিদাহ। মানব চরিত্রের উত্তম ও নৈতিক গুণাবলি আখলাকে হামিদাহ বা সচ্চরিত্রের অন্তর্ভুক্ত। আখলাকে হামিদাহ মানবীয় মৌলিক গুণ ও জীবনের শ্রেষ্ঠ সম্পদ। সচ্চরিত্র আল্লাহ তায়ালার এক বিশেষ নিয়ামত। এর মাধ্যমেই ইসলামের যাবতীয় সৌন্দর্য ফুটে ওঠে। এজন্য ইসলামে এ চরিত্র অর্জন বিশেষভাবে গুরুত্বপূর্ণ। উদ্দীপকের মাও, কেরামত আলী মানুষের সাথে ভালো ব্যবহার করেন।' ইসলামে তার এ ভালো ব্যবহারের ব্যাপক গুরুত্ব রয়েছে। এর দ্বারা মানুষ পূর্ণমাত্রায় মনুষত্বের মরে উপনীত হ্যা। মানুষের ইহ ও পরকালীন সুখ, শান্তি উত্তম আখলাকের ওপরই নির্ভরশীল। সৎ চরিত্রবান ব্যক্তি যেমন সমাজের চোখে ভালো তেমনি মহান আল্লাহর কাছেও প্রিয়। মহানবি (স) বলেছেন, 'আল্লাহর কাছে সেই সব লোকই অধিক প্রিয় যারা সচ্চরিত্রবান।' আল্লাহ তায়ালা বলেন- তোমরা মাতাপিতার সাথে সদাচরণ করো এবং সদাচরণ করো নিকটাত্মীয়দের সাথে (সুরা আন-নিসা: ৩৬)। মাও, কেরামত আলীর মতো এধরনের প্রশংসনীয় চরিত্র দুনিয়ার পাশাপাশি পরকালীন জীবনেও মানুষের মুক্তির উপায় হবে।"
        },
        {
          "label": "ঘ",
          "question": "সৃষ্টির সেবায় তোমার দায়িত্ব পাঠ্যপুস্তকের আলোকে বিশ্লেষণ করো।",
          "explanation": "সৃষ্টির সেবায় আমাদের গুরুত্বপূর্ণ দায়িত্ব রয়েছে। খিদমতে খালক অর্থ সৃষ্টির সেবা। ইসলামি পরিভাষায়, আল্লাহ তায়ালার সৃষ্টির প্রতি আদর-যত্ন, লালন-পালন, হিফাজত ও সংরক্ষণ, সহায়তা, সহনুভূতি ইত্যাদি প্রদর্শনকে খিদমতে খালক বলে। অর্থাৎ আল্লাহ তায়ালার সৃষ্টিকূলের প্রতি মানুষের কর্তব্য পালন করাই খিদমতে খালক বা সৃষ্টির দেবা। রাসুল (স) বলেন, \"তোমরা পৃথিবীবাসীর প্রতি দয়া কর, তাহলে যিনি আসমানে আছেন (আল্লাহ) তিনি তোমাদের প্রতি দয়া করবেন\" (তিরমিযি)। উদ্দীপকে গরুকে পায়ে দড়িবাঁধা অবস্থায় পড়ে থাকতে দেখে মাওলানা কেরামত আলী সেটাকে উদ্ধার করেন। আল্লাহর সৃষ্ট জীবের প্রতি তার এই জলোবাসা খিদমতে খালকের অন্তর্ভুক্ত। মানুষ সৃষ্টির সেরা জীব। মানুষের। প্রতি মানুষের যেমন দায়িত্ব ও কর্তব্য রয়েছে, তেমনি আল্লাহর অন্যান্য সৃষ্টির প্রতিও মানুষের কর্তব্য রয়েছে। তাদের সাথে সদয় আচরণ করা প্রতিটি মানুষের দায়িত্ব ও কর্তব্য। সৃষ্টির সেবার মাধ্যমে আল্লাহর সন্তুষ্টি অর্জন করা যায়। রাসুল (স) বলেন, 'সমগ্র সৃষ্টি আল্লাহর পরিজন। আল্লাহর কাছে সে ব্যক্তি সবচেয়ে প্রিয় যে তার পরিজনের প্রতি বেশি অনুগ্রহশীল' (বায়হাকি)। মাওলানা কেরামত আলী অসহায় গরুটিকে মুক্ত করার মাধ্যমে আল্লাহর সৃষ্ট জীবের প্রতি যথাযথ কর্তব্য পালন করেছেন। আমাদেরও উচিত সৃষ্টির সেবায় নিজেকে নিয়োজিত রাখা।"
        }
      ]
    },
    {
      "number": "11",
      "uddipok": "আব্দুল খালেক একজন শিল্পপতি। তার কারখানায় কয়েকশ কর্মচারী কাজ করেন। তিনি কর্মচারীদের নিয়মিত বেতন দেন, প্রয়োজনে ছুটি মঞ্জুর করেন। লভ্যাংশের একটা অংশও কর্মচারীদের মাঝে বণ্টন করেন। আহত কর্মচারীর জন্য ভাতা প্রদান করেন। অন্যদিকে তার বন্ধু আরিফ খান বড় ব্যবসায়ী। তিনি আবাসিক এলাকায় একটি ইটভাটা স্থাপন করেন। তিনি নির্বিচারে গাছ কেটে ইট ভাটায় জ্বালানি হিসেবে ব্যবহার করেন। এতে ভাটা থেকে কালো ধোঁয়া নির্গত হয়। ঐ এলাকায় অনেকেই কাশি, যক্ষা ইত্যাদি রোগে আক্রান্ত হয়েছে।",
      "tag": "RB, BB 21",
      "sub_questions": [
        {
          "label": "ক",
          "question": "জাকাত আদায়ের খাত কয়টি?",
          "explanation": "জাকাত আদায়ের খাত আটটি।"
        },
        {
          "label": "খ",
          "question": "\"সৎ ব্যবসায়ী কিয়ামতের দিন শহিদদের সঙ্গী হবে\"- ব্যাখা করো।",
          "explanation": "সৎ ব্যবসায়ীগণ তাদের সততার পুরস্কার হিসেবে কিয়ামতের দিন শহিদদের সাথে অবস্থান করবেন। ব্যবসায়ের পদ্ধতি ও প্রকৃতিই এমন যে, ব্যবসায়ী ইচ্ছা করলে এর মাধ্যমে প্রতারণা করার প্রচুর সুযোগ পান। এজন্য ব্যবসায়িক প্রক্রিয়ায় বিশ্বস্ত ও সৎ থাকা তুলনামূলক একটু বেশি কঠিন। কিন্তু যারা লোভ পরিত্যাগ করে আল্লাহর সন্তুষ্টির জন্য ব্যবসায়ে সততা অবলম্বন করেন, আল্লাহ তাদের ওপর সন্তুষ্ট হন। এ কারণেই সত্যবাদী ও বিশ্বস্ত মুসলিম ব্যবসায়ীর জন্য পরকালে বিপুল পুরস্কারের ঘোষণা দেওয়া হয়েছে। এধরনের ব্যবসায়ীদের জন্য রাসুল (স) আল্লাহর পক্ষ থেকে সু-সংবাদ দিয়েছেন। রাসুল (স) বলেন, 'সত্যবাদী বিশ্বস্ত মুসলিম ব্যবসায়ী কিয়ামতের দিন শহিদদের সাথে থাকবেন।' (ইবনে মাজাহ)।"
        },
        {
          "label": "গ",
          "question": "আব্দুল খালেকের কর্মকাণ্ডে কোন গুণের প্রতিফলন ঘটেছে? ব্যাখ্যা করো।",
          "explanation": "আব্দুল খালেকের কর্মকাণ্ডে শ্রমিকের অধিকার ও মর্যাদা প্রদানের বিষয়টি প্রকাশ পেয়েছে। মালিক ও শ্রমিকের মধ্যে সুসম্পর্কের ওপর কারখানার উৎপাদন নির্ভর করে। মালিক যদি যথা সময়ে তাদের বেতন পরিশোধ করে, তাদের উন্নত জীবনযাপনের ব্যবস্থা করে, তাদের সাথে ভালো ব্যবহার করে তাহলে শ্রমিকরা মালিকদের প্রতি সন্তুষ্ট থাকে, কাজে মনোযোগী হয় এবং কাজে ফাঁকি দেওয়ার প্রবণতা পরিহার করে। ফলে উৎপাদন বৃদ্ধি পায়। শ্রমিকের পাওনা যথাযথ ভাবে প্রদান করা রাসুল (স) এর নির্দেশ। যার প্রতিফলন ঘটেছে আব্দুল খালেকের কর্মকান্ডে। উদ্দীপকে, শিল্পপতি আব্দুল খালেকের শিল্পকারখানায় কয়েকশ কর্মচারী কাজ করেন। আব্দুল খালেক কর্মচারীদের নিয়মিত বেতন দেন, প্রয়োজনে ছুটি মঞ্জুর করেন। তার ব্যবসার লভ্যাংশের একটা অংশও কর্মচারীদের মাঝে বণ্টন করেন। আহত কর্মচারীর জন্য ভাতা প্রদান করেন। শ্রমিকের মর্যাদা ও অধিকার সম্পর্কে হযরত মুহাম্মদ (স) বলেছেন, \"তারা (শ্রমিকরা) তোমাদের ভাই” (বুখারি ও মুসলিম)। আব্দুল খালেকের কর্মকান্ডে শ্রমিকের অধিকার প্রতিষ্ঠা পেয়েছে"
        },
        {
          "label": "ঘ",
          "question": "আরিফ খানের কর্মকাণ্ড চিহ্নিতপূর্বক ব্যক্তিজীবনে এর প্রভাব পাঠ্যপুস্তকের আলোকে বিশ্লেষণ করো।",
          "explanation": "আরিফ খানের আবাসিক এলাকায় ইটভাটার কালো ধোঁয়া, বিকট শব্দ এবং গাছ কাটার ফলে প্রাকৃতিক পরিবেশ এবং ব্যক্তিজীবনে মারাত্মক বিপর্যয় দেখা দেবে। মানুষের সুস্থ, সুন্দর ও স্বাভাবিক জীবনযাপনের জন্য প্রাকৃতিক পরিবেশ সংরক্ষণ করা জরুরি। কিন্তু আবাসিক এলাকায় ইটভাটা স্থাপন, নির্বিচারে বৃক্ষনিধন এবং বায়ু দূষণের মাধ্যমে জনাব আরিফ খান প্রাকৃতিক পরিবেশের মারাত্মক ক্ষতি করছেন। উদ্দীপকের আরিফ খান আবাসিক এলাকায় একটি, ইটভাটা স্থাপন করেছেন। এর থেকে নির্গত কালো ধোঁয়া এবং মেশিনের বিকট শব্দ মানুষের সুদ্ধভাবে বসবাসের জন্য প্রতিবন্ধক। আবাসিক এলাকায় কলকারখানা স্থাপন করা পরিবেশ আইনেও নিষিদ্ধ। কিছু মানুষের কর্মসংস্থান হলেও প্রকৃতপক্ষে তা পরিবেশ এবং মানবজীবনের জন্য ক্ষতিকর। কলকারখানার কালো ধোঁয়া মানুষের সুস্থ-স্বাভাবিক জীবনের জন্য মারাত্মক হুমকি। এর মাধ্যমে বায়ুদূষণ ব্যাপক হারে বৃদ্ধি পায়। আর বায়ু দূষণের কারণে মানুষ নানা জটিল রোগে আক্রান্ত হয়। আবার কারখানার মেশিনের বিকট শব্দ পুরো এলাকায় শব্দদূষণ ঘটায়। এতে শান্তি বিঘ্নিত হওয়ার পাশাপাশি শ্রবণশক্তি হ্রাস, হৃদরোগ, রক্তচাপ বৃদ্ধিসহ নানা শারীরিক সমস্যার সৃষ্টি হয়। রোগী, বৃদ্ধ ও শিশুরা কষ্ট পায়। আবার আরিফ খান গাছ কেটে ইটভাটায় জ্বালানি হিসেবে ব্যবহার করেন। এতে প্রাকৃতিক পরিবেশ মারাত্মক হুমকির মুখে পড়ে। বায়ুমণ্ডলে অক্সিজেনের মাত্রা কমে যায় এবং কার্বন-ডাই-অক্সাইডের মাত্রা বেড়ে গিয়ে পরিবেশকে দূষিত করে। সে এলাকায় অনেকেই কাশি, যক্ষা ইত্যাদি রোগে আক্রান্ত পড়েছে। আর এটি নিশ্চিত করতে গাহয়। প্রাকৃতিক পরিবেশের ভারসাম্য রক্ষায় গাছপালার ভূমিকা অপরিসীম। গাছপালা মানুষের বেঁচে থাকার জন্য প্রয়োজনীয় অক্সিজেন যোগায়। এছাড়া মানুষের খাদ্যের সরবরাহ, বৃষ্টিপাত ঘটানো, ভূমিক্ষয় রোধ, বঝড়-বন্যা মোকাবিলা, আসবাবের কাঠ যোগানোসহ নানাভাবে গাছ মানুষের উপকার করে। তাই নির্বিচারে গাছ কেটে পরিবেশের ভারসাম্য নষ্ট করা উচিত নয়। উপরের আলোচনার পরিপ্রেক্ষিতে বলা যায়, হয়। প্রাকৃতিক পরিবেশের ভারসাম্য রক্ষায় গাছপালার ভূমিকা অপরিসীম। গাছপালা মানুষের বেঁচে থাকার জন্য প্রয়োজনীয় অক্সিজেন যোগায়। এছাড়া মানুষের খাদ্যের সরবরাহ, বৃষ্টিপাত ঘটানো, ভূমিক্ষয় রোধ, বঝড়-বন্যা মোকাবিলা, আসবাবের কাঠ যোগানোসহ নানাভাবে গাছ মানুষের উপকার করে। তাই নির্বিচারে গাছ কেটে পরিবেশের ভারসাম্য নষ্ট করা উচিত নয়। উপরের আলোচনার পরিপ্রেক্ষিতে বলা যায়, আরিফ খানের কর্মকাণ্ড প্রাকৃতিক পরিবেশ সংরক্ষণ এবং মানুষের সুস্থ-স্বাভাবিক জীবনের জন্য মারাত্মক ক্ষতিকর।"
        }
      ]
    }
  ]
}