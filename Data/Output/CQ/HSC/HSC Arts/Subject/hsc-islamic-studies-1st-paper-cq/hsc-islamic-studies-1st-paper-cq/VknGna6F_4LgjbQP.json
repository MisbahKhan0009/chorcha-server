{
  "title": "আদমজী ক্যান্ট. কলেজ ২০২৪",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "সর্বশেষ জনশুমারি ও গৃহগণনা এর চূড়ান্ত প্রতিবেদনে দেখা যায় যে, ধর্মীয় শিক্ষা প্রতিষ্ঠানে ক্রমশই শিক্ষার্থীর সংখ্যা বাড়ছে। প্রতিবেদনে বলা হয়, দেশে গত চার দশকে সাধারণ শিক্ষায় পাঁচ বছর বা তার চেয়ে বেশি বয়সী জনগোষ্ঠীর হার কমেছে। অন্যদিকে বেড়েছে ধর্মীয় শিক্ষায়। গত বছর আদমশুমারির প্রতিবেদনে এমন চিত্রই পাওয়া গেছে। ইমেরিটাস অধ্যাপক ড. সিরাজুল ইসলাম চৌধুরী মনে করেন, খরচ বৃদ্ধি ও নানা সময়ে সংস্কারের ফলে বিভ্রান্তির কারণে অভিভাবকদের মধ্যে মূলধারার শিক্ষার প্রতি কিছুটা হলেও অনীহা তৈরি হয়েছে। অন্যদিকে, ধর্মীয় শিক্ষায় খরচ কম। এবং বড় কোনো পরিবর্তনও আসেনি, ফলে ধর্মীয় শিক্ষায় ঝুঁকতে হচ্ছে তাদের। অন্যদিকে, ওবায়দুর রহমান খান নদভী মনে করেন, আকাশ সংস্কৃতির প্রভাবে নতুন প্রজন্মের নৈতিক অবনমন ও চারিত্রিক অধঃপতনের কারণে পিতামাতা ধর্মীয় শিক্ষার প্রতি ঝুঁকছেন। সেখানে নৈতিক শিক্ষা দেওয়া হয় এবং শিক্ষার্থীরা তাদের জীবনের চাহিদা ছোট রাখে এবং সেই সন্তুষ্টি নিয়েই চলে।",
      "tag": "ACC 24",
      "sub_questions": [
        {
          "label": "ক",
          "question": "মন্ত্রব কাকে বলে?",
          "explanation": "যেখানে ছোট ছোট মুসলিম ছেলেমেয়েদেরকে ইসলামের প্রাথমিক জ্ঞান দান করা হয় তাকে মক্তব বলে।"
        },
        {
          "label": "খ",
          "question": "'ইসলাম শিক্ষা সর্বজনীন' ব্যাখ্যা করো।",
          "explanation": "ইসলামি শিক্ষা সার্বজনীন শিক্ষা যা ইসলামের মূলনীতি, আদর্শ ও উদ্দেশ্যের ভিত্তিতে গড়ে ওঠে। ইসলাম শিক্ষা কোনো নির্দিষ্ট সময়ের জন্য নির্ধারিত নয়। সময়ের পরিবর্তনের সাথে এটি সম্পূর্ণ মানানসই। এ শিক্ষা কোনো বিশেষ দেশ, জাতি বা অঞ্চলের জন্য সীমাবদ্ধ নয়। এটি পৃথিবীর সব স্থানে, সব জাতির জন্য সমানভাবে প্রযোজ্য। কোথাও এটি অকার্যকর নয়। এর আবেদন বিশ্বময়। ইসলাম শিক্ষা সবার জন্য কল্যাণকর। তাই ইসলাম শিক্ষা সার্বজনীন শিক্ষা।"
        },
        {
          "label": "গ",
          "question": "ড. সিরাজুল ইসলাম চৌধুরীর সাথে কি তুমি সহমত পোষণ কর? তোমার মতের পক্ষে যুক্তি দাও।",
          "explanation": "ড. সিরাজুল ইসলাম চৌধুরী মূলধারার শিক্ষা প্রতিষ্ঠানের চেয়ে ধর্মীয় বা ইসলামি শিক্ষা প্রতিষ্ঠানে শিক্ষার্থীর সংখ্যা বৃদ্ধি পাওয়ার যে মন্তব্য করেন তার সাথে আমি একমত পোষণ করি। পর্যবেক্ষণ ও অধ্যয়নের মাধ্যমে জ্ঞান অর্জন ও প্রদানের কৌশলকে শিক্ষা বলা হয়। ইসলামি শিক্ষা বলতে, যে শিক্ষাব্যবস্থায় ইসলামকে পরিপূর্ণ জীবনাদর্শ হিসেবে শিক্ষা দেওয়ার ব্যবস্থা থাকে তাকে বোঝায়। সাধারণ শিক্ষা ও ইসলামি শিক্ষার মধ্যে রয়েছে ব্যাপক তফাৎ। সাধারণ শিক্ষার নানা সময়ে সংস্কার করার মাধ্যমে নানা বিষয় সংযোজন ও সংকোচন করা যায়। কিন্তু ধর্মীয় বা ইসলামি শিক্ষার ধারা ও সংস্কৃতি শুরু থেকে যা ছিল এখনও তাই আছে এবং ভবিষ্যতেও একই রকম থাকবে। যা ড. সিরাজুল ইসলামের বক্তব্যে প্রকাশ পায়। উদ্দীপকে উল্লেখিত প্রতিবেদনের পরিপ্রেক্ষিতে ইমেরিটাস অধ্যাপক ড. সিরাজুল ইসলাম চৌধুরী বলেন, খরচ বৃদ্ধি ও নানা সময়ে সংস্কারের ফলে বিভ্রান্তির কারণে অভিভাবকদের মধ্যে মূলধারার শিক্ষার প্রতি কিছুটা হলেও অনিহা তৈরি হয়েছে। অন্যদিকে ধর্মীয় শিক্ষায় খরচ কম এবং বড় ধরনের কোনো পরিবর্তনও আসেনি, ফলে ধর্মীয় শিক্ষায় ঝুঁকতে হচ্ছে তাদের। যা ড. সিরাজুল ইসলাম চৌধুরীর বক্তব্যে সাধারণ ও ইসলামি শিক্ষার সংস্কৃতি ও বৈশিষ্ট্য ফুটে উঠেছে। ইসলামি শিক্ষার বৈশিষ্ট্য ও সংস্কৃতি অপরিবর্তনশীল ও সার্বজনীন এবং এতে খরচও কম। যার ফলে মানুষ এই শিক্ষার প্রতি ঝুকছে। তাই বলা যায়, ড. সিরাজুল ইসলাম চৌধুরীর বক্তব্যে সঠিক এবং এর সাথে আমি একমত পোষণ করি।"
        },
        {
          "label": "ঘ",
          "question": "ওবায়দুর রহমান খান নদভীর মনোভাবে ধর্মীয় শিক্ষার যে বৈশিষ্ট্য ফুটে উঠেছে তা বর্ণনা করো।",
          "explanation": "ওবায়দুর রহমান খান নদভীর মনোভাবে ধর্মীয় বা ইসলামি শিক্ষায় নৈতিক শিক্ষার বৈশিষ্ট্য ফুটে ওঠেছে। ইসলাম সম্পর্কে প্রয়োজনীয় জ্ঞান লাভ করার শিক্ষাই ইসলাম শিক্ষা। এ শিক্ষা কুরআন-সুন্নাহ এবং আদর্শিক ও নৈতিক শিক্ষাভিত্তিক। মানুষ আশরাফুল মাখলুকাত বা সৃষ্টির সেরা। কিন্তু এই মর্যাদা অনায়াসে লাভ করা যায় না। এটি লাভের জন্য মানুষকে উত্তম চরিত্রের অধিকারী হতে হয়। নৈতিকতায় বলীয়ান হতে হয়। ইসলাম শিক্ষা মূলত নৈতিক শিক্ষা। এ শিক্ষা মানুষকে সত্য, সুন্দর ও ন্যায়ের পথে পরিচালিত করে। এ শিক্ষা ইসলামি আদর্শিক চেতনায় উদ্বুদ্ধ করে মানুষের কাজ ও কথা পরিশুদ্ধ করে। একজন নীতিবান ও আদর্শবান মানুষে পরিণত করে। যা 'ওবায়দুর রহমান খান নদভীর মনোভাবে ফুটে ওঠেছে। উদ্দীপকে উল্লেখিত প্রতিবেদনের পরিপ্রেক্ষিতে ওবায়দুর রহমান খান নদভী মনে করেন, আকাশ ও সংস্কৃতির প্রভাবে নতুন প্রজন্মের নৈতিক অবনমন ও চারিত্রিক অধঃপতনের কারণে পিতামাতা ধর্মীয় শিক্ষার প্রতি ঝুঁকছেন। সেখানে নৈতিক শিক্ষা দেওয়া হয় এবং শিক্ষার্থীরা, তাদের জীবনের চাহিদা ছোট রাখে এবং সেই সন্তুষ্টি নিয়েই চলে। তার বক্তব্য ইসলাম শিক্ষার নৈতিকতার সাথে সঙ্গতিপূর্ণ। ইসলামের আদর্শ ও জীবনদর্শন অনুযায়ী মানুষের নীতি-নৈতিকতা গড়ে তুলা এবং সব মানবিক গুণাবলির পরিপূর্ণ বিকাশ সাধনের জন্য ইসলাম শিক্ষার বিশেষ গুরুত্ব রয়েছে। পরিশেষে বলা যায়, ওবায়দুর রহমান খান নদভীর মনোভাব ধর্মীয় বা ইসলামি শিক্ষার নৈতিক বৈশিষ্ট্য ফুটে ওঠেছে।"
        }
      ]
    },
    {
      "number": "2",
      "uddipok": "",
      "tag": "ACC 24",
      "sub_questions": [
        {
          "label": "ক",
          "question": "ইসলামি সংস্কৃতি কাকে বলে?",
          "explanation": "ইসলাম মানবজাতির জীবনযাপনের যে বিধিব্যবস্থা দিয়েছে তার ব্যবহারিক দিক হলো ইসলামি সংস্কৃতি।"
        },
        {
          "label": "খ",
          "question": "ধর্মই নৈতিকতার উৎস- ব্যাখ্যা করো।",
          "explanation": "ধর্মকেই নৈতিকতার উৎস হিসেবে বিবেচনা করা হয়। ধর্ম মানুষের জীবনে নৈতিক এবং মানবিক মর্যাদা নির্ধারণ করে। আর তা মানুষের আচরণের সাথে প্রতিস্থাপন করে। ধর্ম ব্যক্তিগত ও সামাজিক নীতি পরিচালনা করে। এবং মানুষের ভিত্তিগত মানবিক মানসিকতা ও আচরণ বৃদ্ধি করে। এটি মানুষের মধ্যে সহানুভূতি, শান্তি, সহযোগিতা, সত্যবাদ, প্রেম ও উদারতা বৃদ্ধি করে। সৃষ্টির প্রারম্ভিক সময় থেকে ধর্ম নৈতিকতা এবং মর্যাদা নির্ধারণ করে। এটি সামাজিক ও ব্যবহারিক নীতি নির্ধারণ করে। তাই ধর্মকে নৈতিকতার উৎস বলা হয়।"
        },
        {
          "label": "গ",
          "question": "উদ্দীপকে 'B' চিহ্নিত করে ব্যাখ্যা করো।",
          "explanation": "উদ্দীপকে 'B' চিহ্নিত স্থানটি হলো ইসলাম শিক্ষা। যে শিক্ষা ব্যবস্থায় ইসলামকে একটি পূর্ণাঙ্গ জীবনব্যবস্থা হিসেবে শিক্ষা দেওয়ার ব্যবস্থা আছে তাকে ইসলামি শিক্ষা বলে। এ শিক্ষা কুরআন, সুন্নাহ, তাওহিদ ও রিসালাত ভিত্তিক। এ শিক্ষা লাভের ফলে শিক্ষার্থীর চরিত্র, আচরণ ও চিন্তা শক্তি এমনভাবে তৈরি হবে যে, সে তার জীবনের সকল কর্মকান্ড ইসলামের আদর্শে পরিচালিত করতে সক্ষম হবে। আল্লাহ সর্ব জ্ঞানের আধার। মানুষকে তিনি জ্ঞান, বুদ্ধি, শক্তি, সামর্থ প্রভৃতি দান করেছেন। ইসলামি শিক্ষা সেই জ্ঞান বুদ্ধি বিকাশে সহযোগিতা করে। মানুষের চরিত্র, কর্মদক্ষতা ও আচরণকে পরিশীলিত ও পরিমার্জিত করে। তাকে উন্নত ও সমৃদ্ধ মানুষে পরিণত করে। এ শিক্ষা মানুষের শারীরিক, মানসিক, নৈতিক ও আত্মিক বিকাশ সাধন করে তাদেরকে সত্যিকারের মানুষে রূপান্তরিত করে। ইসলাম শিক্ষা মানুষের ইহকালীন সামগ্রিক কল্যাণ সাধনের পাশাপাশি পরকালের শাস্তি থেকে মুক্তির ব্যবস্থা করে।"
        },
        {
          "label": "ঘ",
          "question": "উদ্দীপকের সাথে কুরআন-সুন্নাহর সম্পর্ক ব্যাখ্যা করো।",
          "explanation": "উদ্দীপকে ইসলাম শিক্ষার বিভিন্ন দিক উপস্থাপন করা হয়েছে। এর সাথে কুরআন সুন্নাহর সম্পর্ক ওতপ্রোতভাবে জড়িত। ইসলামের গুরুত্বপূর্ণ উৎস বা মূল ভিত্তি হলো কুরআন ও সুন্নাহ। কুরআন এবং সুন্নাহর আলোকেই ইসলাম শিক্ষার প্রবর্তন হয়েছে। কুরআন মানবজাতির নির্দিষ্ট নির্দেশিকা দেয় আর সুন্নাহ কুরআনের ব্যাখ্যা। যার দ্বারা মানুষ আদর্শ জীবন গঠনের ব্যবহারিক দিক সম্পর্কে অবগত হয়। কুরআন ও সুন্নাহতে ইবাদত, আকিদা, আখলাক, মুয়ামালাতসহ ইসলাম শিক্ষার সব দিক নিয়ে আলোচনা করা হয়েছে। তাই কুরআন ও সুন্নাহকে কেন্দ্র করেই মানবজাতিকে আদর্শ শিক্ষা দানের জন্য প্রণীত হয়েছে ইসলাম শিক্ষা। উদ্দীপকে ইসলাম শিক্ষার কয়েকটি দিক ইবাদত, আকিদা, আখলাক ও মুয়ামালাতকে দেখানো হয়েছে। যেহেতু ইসলাম শিক্ষা কুরআন ও সুন্নাহ ভিত্তিক তাই উদ্দীপকে উল্লেখিত বিষয়গুলোর সাথেও কুরআন সুন্নাহর সম্পর্ক রয়েছে। এগুলো সম্পর্কে কুরআন ও হাদিসের অনেক আলোচনা করা হয়েছে। মানুষের মূল দায়িত্ব হলো আল্লাহর ইবাদত করা। ইসলাম শিক্ষা ইবাদতের রীতি পদ্ধতি ও গুরুত্ব সম্পর্কে প্রয়োজনীয় জ্ঞান দান করে। আকীদা সম্পর্কে রাসুল (স.) বলেন, আল্লাহ তায়ালা এমন ব্যক্তির উপর জাহান্নাম হারাম করে দিয়েছেন, যে আল্লাহর সন্তুষ্টি লাভের উদ্দেশ্যে লা ইলাহা ইল্লাল্লাহ বলেছে। আখলাক ইসলাম শিক্ষার একটি গুরুত্বপূর্ণ বিষয়। এ সম্পর্কে রাসুল (স.) বলেন, তোমাদের মাঝে উত্তম সে যে চরিত্রবান (মুসলিম: ২৩২১)। ইসলামে লেনদেন বা মুয়ামালাত একটি অন্যতম বিষয়। মুয়ামালাত সম্পর্কে হাদিসে এসেছে- যার লেনদেন সুন্দর সে শহীদদের সাথে থাকবে। (তিরমিযি) উপরোল্লিখিত আলোচনা শেষে বলা যায়, ইসলাম শিক্ষা হলো কুরআন ও সুন্নাহ ভিত্তিক শিক্ষা। কুরআন সুন্নাহর সাথে উদ্দীপকে উল্লেখিত বিষয়ের ঘনিষ্ঠ সম্পর্ক রয়েছে।"
        }
      ]
    },
    {
      "number": "3",
      "uddipok": "বাংলাদেশি চিকিৎসক অধ্যাপক ডা. কামরুল ইসলাম বিনাপারিশ্রমিকে কিডনি প্রতিস্থাপন করে নতুন রেকর্ড গড়েছেন। ২০০৭ সালের সেপ্টেম্বর থেকে সফলভাবে কিডনি প্রতিস্থাপন করে আসছেন। ২০২৩ সালে যার সংখ্যা দাঁড়ায় দেড় হাজার। সাফল্যের হারও শতকরা ৯৫ শতাংশ, যা আন্তর্জাতিক পর্যায়ের সমকক্ষ। অধ্যাপক কামরুল ইসলাম ঢাকা মেডিকেল কলেজের কে-৪০ ব্যাচের শিক্ষার্থী। ১৯৯৩ সালে স্বাস্থ্য ক্যাডারে যোগ দেন। তিনি ন্যাশনাল ইনস্টিটিউট অব কিডনি ডিজিজেস অ্যান্ড ইউরোলজি হাসপাতালের সহকারী অধ্যাপক ছিলেন। ২০১১ সালে প্রতিষ্ঠা করেন \"রাজধানীর শ্যামলীতে সেন্টার ফর কিডনি ডিজিজেস (সিকেডি) অ্যান্ড ইউরোলজি হাসপাতাল। চিকিৎসাবিদ্যায় অবদান রাখার জন্য ২০২২ সালে স্বাধীনতা পদক লাভ করেন অধ্যাপক ডা. কামরুল ইসলাম। শহিদ মুক্তিযোদ্ধা আমিনুল ইসলাম ও রত্নগর্ভা অধ্যাপক রহিমা দম্পতির সন্তান ডা. কামরুল ইসলাম মনে করেন, দেশ ও দেশের মানুষের সেবাতেই রয়েছে কল্যাণ। তার বাবা দেশের জন্য জীবন দিয়েছেন, তিনিও দেশের কল্যাণে কাজ করতে চান।",
      "tag": "ACC 24",
      "sub_questions": [
        {
          "label": "ক",
          "question": "হুদুল ওয়াতান কী?",
          "explanation": "হুব্বুল ওয়াতান হলো নিজের দেশের প্রতি ভালোবাসা ও আকর্ষণ।"
        },
        {
          "label": "খ",
          "question": "স্বদেশপ্রেম ইমানের অঙ্গ- ব্যাখ্যা করো।",
          "explanation": "স্বদেশপ্রেমের গুরুত্ব ও তাৎপর্যের কারণে জ্ঞানীরা বলেছেন- দেশপ্রেম ইমানের অঙ্গ। স্বদেশপ্রেম মানব জীবনের একটি শ্রেষ্ঠত্বর গুণ। দেশপ্রেমের সূত্রে রয়েছে দেশের ভূখণ্ডকে ভালোবাসা। জাতিধর্ম-বর্ণ নির্বিশেষে দেশের মানুষকে ভালোবাসা। সর্বোপরি দেশের স্বাধীনতা ও সার্বভৌমত্ব রক্ষা করা। স্বদেশ ও মাতৃভূমিকে ভালোবাসা এবং দেশের স্বাধীনতা ও সার্বভৌমত্ব রক্ষা করা ইমানের অংশ। তাই আরবি প্রবাদ বাক্যে বলা হয়েছে- “দেশপ্রেম ইমানের অঙ্গ।\""
        },
        {
          "label": "গ",
          "question": "উদ্দীপকে উল্লিখিত ডা. কামরুল ইসলামের কর্মে স্বদেশপ্রেমের যে চিত্র ফুটে উঠছে, তা ব্যাখ্যা করো।",
          "explanation": "উদ্দীপকে উল্লিখিত ডা. কামরুল ইসলামের কর্মে স্বদেশপ্রেমের দায়িত্ববোধ ফুটে উঠেছে। দেশপ্রেম অর্থ নিজের দেশের প্রতি গভীর ভালোবাসা ও আকর্ষণ। অর্থাৎ নিজের জন্মভূমি বা দেশের প্রতি অকৃত্রিম ভালোবাসাই দেশপ্রেম। বিভিন্নভাবে দেশপ্রেমের প্রকাশ হতে পারে। যেমন- দেশের প্রতি অনুগত থাকা, দেশের স্বাধীনতা ও সার্বভৌমত্ব রক্ষার জন্য আত্মনিয়োগ করা, দেশের শান্তি-শৃঙ্খলা রক্ষা ও উন্নয়নের জন্য কাজ করা। বিনা পারিশ্রমিকে চিকিৎসা করাও দেশপ্রেমের অন্তর্ভুক্ত। যা ডা. কামরুল ইসলামের কার্যক্রমে ফুটে উঠেছে। উদ্দীপকে ডা. কামরুল ইসলাম বিনা পারিশ্রমিকে কিডনি স্থাপন করে নতুন রেকর্ড করেন। ২০০৭ সালের সেপ্টেম্বর থেকে সফলভাবে কিডনি নে প্রতিস্থাপন করে আসছেন। ২০২৩ সালে যার সংখ্যা দাঁড়ায় দেড় হাজার। ডা. কামরুল ইসলাম মনে করেন, দেশ ও দেশের মানুষের সেবাতেই রয়েছে কল্যাণ। এতে ডা. কামরুল ইসলামের কার্যক্রমে দেশপ্রেমের প্রতিফলন লক্ষ করা যায়। দেশপ্রেম একটি মহৎ গুণ। দেশপ্রেমের মাধ্যমে ব্যক্তি ও সামাজিক জীবনে সুখে থাকার পাশাপাশি আল্লাহ তায়ালাকেও খুশি করা যায়। সর্বোপরি দেশপ্রেম অধিক সওয়াবের কাজ। তাই বলা যায়, দেশপ্রেম ইমানের অঙ্গ। নিজের দেশকে ভালোবাসা এবং দেশ ও দেশের মানুষের উন্নয়নে কাজ করা আমাদের সবার কর্তব্য।"
        },
        {
          "label": "ঘ",
          "question": "উদ্দীপকের আলোকে স্বদেশপ্রেমের উপায়গুলো লেখো।",
          "explanation": "দেশপ্রেম একটি মহৎ গুণ। মাতৃভূমির প্রতি ভালোবাসা, আনুগত্য প্রকাশ প্রভৃতির মধ্যে দেশপ্রেম নিহিত। নিজের জন্মভূমি বা দেশের প্রতি অকৃত্রিম ভালোবাসাই দেশপ্রেম। মাতৃভূমির প্রতি গভীর অনুরাগ, ভালোবাসা, আনুগত্য প্রকাশ প্রভৃতির মধ্যে দেশপ্রেম নিহিত। দেশপ্রেম হচ্ছে স্বাধীনতার মূলমন্ত্র। এটি ছাড়া স্বাধীনতা অর্জন এবং রক্ষা করা যায় না। দেশপ্রেম একটি মহৎ গুণ। দেশ ও দেশের মানুষের সেবা করাসহ নানা উপায়ে দেশপ্রেমের বহিঃপ্রকাশ করা যায়। উদ্দীপকে ডা. কামরুল ইসলাম বিনাপারিশ্রমিকে কিডনি প্রতিস্থাপন করে নতুন রেকর্ড গড়েন। ২০১১ সালে তিনি রাজধানীর শ্যামলীতে সিকেডি এন্ড ইউরোলজি হাসপাতাল প্রতিষ্ঠা করেন। তিনি মনে করেন, দেশ ও দেশের সেবাতেই রয়েছে কল্যাণ। তার বাবা দেশের জন্য জীবন দিয়েছেন, তিনিও দেশের কল্যাণে কাজ করতে চান। এতে উদ্দীপকে ডা. কামরুল ইসলামের কার্যক্রমে দেশপ্রেমের বহিঃপ্রকাশ লক্ষ করা যায়। এছাড়াও বিভিন্ন উপায়ে দেশপ্রেমের প্রকাশ হতে পারে। যেমন- দেশের প্রতি অনুগত থাকা, দেশের স্বাধীনতা ও সার্বভৌমত্ব রক্ষার জন্য আত্মনিয়োগ করা, দেশের শান্তি-শৃঙ্খলা রক্ষা, উন্নয়নে কাজ করা, দেশ কর্তৃক অর্পিত দায়িত্ব সুষ্ঠুভাবে পালন করা, দেশের মানুষ ও তাদের স্বার্থকে সংরক্ষণ করা, ও জনস্বার্থ বিরোধী কাজ থেকে বিরত থাকা ইত্যাদির মাধ্যমে দেশপ্রেমের বহিঃপ্রকাশ করা যায়। আর দেশের জন্য প্রাণ ত্যাগ করলে সে ব্যক্তি শহিদ বলে বিবেচিত হবে। আল্লাহ তাকে অধিক সওয়াব প্রদান করবেন। পরিশেষে বলা যায়, দেশপ্রেম ইমানের অঙ্গ। দেশপ্রেমে অত্যধিক সওয়াব রয়েছে। তাই আমাদের সকলের উচিত নিজ নিজ দেশকে ভালোবেসে দেশের উন্নয়নে অবদান রাখা।"
        }
      ]
    },
    {
      "number": "4",
      "uddipok": "রাজধানীর আগারগাঁওয়ে প্রবীণ হিতৈষী সংঘ নামক বৃদ্ধাশ্রমে ৭০-৯০ বছর বয়সি ১৪ জন বাবা এবং ১৬ জন মা রয়েছেন। তাদের প্রায় সবাই বিত্তশালী। কেউ ছিলেন ইঞ্জিনিয়ার, বিশ্ববিদ্যালয়ের শিক্ষক, আইনশৃঙ্খলা বাহিনীর ঊর্ধ্বতন কর্মকর্তা, সচিব কেউ বা বিশিষ্ট ব্যবসায়ী। আবার আছেন বিত্তশালী ব্যক্তির স্ত্রীও। বৃদ্ধাশ্রমটির চতুর্থতলার বারান্দায় বসে কী কী যেন ভাবছিলেন ৮০ ছুঁইছুঁই বয়সি এক মা। তিনি ঢাকা বিশ্ববিদ্যালয় থেকে পড়াশোনা করেছেন। স্বামীও একই বিশ্ববিদ্যালয়ে পড়তেন। পুলিশের ডিএসপি ছিলেন তিনি। ১৯৯২ সালে স্বামী মারা যান। দুই সন্তান থেকেও নেই। রাজধানীর মিরপুর এলাকায় ৮ তলা বাড়িও আছে। আক্ষেপ করে বলেছেন, ওই বাড়িতে যদি একটু জায়গা হতো, তাহলে ছেলেমেয়ে ও স্বজনদের দেখতে পেতেন এবং নিজেকে শূন্য মনে হতো না। ড. কাফিলুদ্দীন সরকার মনে করেন, সন্তানের দায়িত্বহীনতা ও ধর্মীয় মূল্যবোধের অভাবই সামাজিক পদস্খলনের কারণ।",
      "tag": "ACC 24",
      "sub_questions": [
        {
          "label": "ক",
          "question": "বিররুল ওয়ালিদাইন অর্থ কী?",
          "explanation": "বিররুল ওয়ালিদাইন অর্থ- পিতামাতার সাথে সদ্ব্যবহার করা।"
        },
        {
          "label": "খ",
          "question": "পিতামাতা তোমার জান্নাত ও জাহান্নাম\"- ব্যাখ্যা করো।",
          "explanation": "পিতামাতার সাথে সদাচরণ ও তাদের সেবা করার মাধ্যমে জাহান্নাম থেকে বেঁচে জান্নাত লাভ করা যায়। পিতা মাতা হলেন সন্তানের সবচেয়ে আপনজন। সেবাযত্ন ও ভালো ব্যবহার করার মাধ্যমে তাদের সন্তুষ্ট করতে পারলে আল্লাহ তায়ালাও সন্তুষ্ট হন। এতে জান্নাত লাভের পথ সহজ হয়। আর পিতামাতাকে কষ্ট দিলে বা তাদের অবাধ্য হলে আল্লাহ ক্ষমা করেন না। পিতামাতার অবাধ্যতা বা তাদের কষ্ট দেওয়ার পরিণতি হলো জাহান্নাম।"
        },
        {
          "label": "গ",
          "question": "উদ্দীপকে উল্লিখিত ড. কাফিলুদ্দীন সরকারের সাথে কি তুমি সহমত পোষণ কর? তোমার মতের পক্ষে যুক্তি দাও।",
          "explanation": "উদ্দীপকে ড. কাফিলুদ্দীন সরকার মাতা-পিতার অধিকার থেকে বঞ্চিত হওয়ার কারণ হিসেবে যে মন্তব্য করেছেন তার সাথে আমি সহমত পোষণ করি। ইসলামি পরিবারে মাতা-পিতার প্রতি সন্তানকে অনেক দায়িত্ব ও কর্তব্য পালন করতে হয়। মাতা-পিতার জীবদ্দশায় তাদের প্রতি সন্তানের কর্তব্যসমূহ হলো- তাদের সাথে সদাচরণ করা, অসুস্থ হলে সেবা করা, বিনয়ী হওয়া, বার্ধক্যে বিশেষ সেবা করা ইত্যাদি। পিতা-মাতার মৃত্যুর পরও সন্তানের জন্য অপরিহার্য কর্তব্য রয়েছে। কুরআন হাদিসে মাতা- পিতার প্রতি সন্তানকে এসব দায়িত্ব পালনের ব্যাপারে বিশেষ তাগিদ দেওয়া হয়েছে। কিন্তু অনেক সময় সন্তানের ধর্মীয় মূল্যবোধের অভাবে এসব দায়িত্বপালনে অনিহা প্রকাশ করে। যা ড. কাফিলুদ্দীন সরকারের বক্তব্যে ফুটে উঠেছে। উদ্দীপকে বৃদ্ধ বয়সে মাতা-পিতাকে বৃদ্ধাশ্রমে রাখার কারণ হিসেবে বলেন, সন্তানের দায়িত্বহীনতা ও ধর্মীয় মূল্যবোধের অভাব সামাজিক পদস্খলনের কারণ। তার বক্তব্যে মাতা-পিতার প্রতি সন্তানের দায়িত্বহীনতার কারণ ফুটে উঠেছে। পৃথিবীতে প্রতিটি মানুষ মহান স্রষ্টার পরে তার অস্তিত্বের জন্য তার মাতা-পিতার কাছে চিরঋণী। মাতা-পিতার প্রতি কর্তব্য পালন করতে মহান আল্লাহ তায়ালা নির্দেশ দিয়েছেন। আল্লাহ বলেন, \"তোমরা মাতা-পিতার সাথে সদাচরণ করো (সুরা নিসা: ৩৬)।\" কিন্তু অনেকে ধর্মীয় মূল্যবোধের অভাবে ও দায়িত্বহীনতার কারণে মাতা- পিতার অধিকার আদায় করে না। এভাবেই দিন দিন সামাজিক পদস্খলন হচ্ছে। তাই আমি ডা. কাফিলুদ্দীন সরকারের সাথে একমত পোষণ করি।"
        },
        {
          "label": "ঘ",
          "question": "উদ্দীপকে উল্লিখিত বৃদ্ধাশ্রমে আশ্রিতরা কোন কোন অধিকার থেকে বঞ্চিত হয়েছে? তোমার পাঠ্যবইয়ের আলোকে তা ব্যাখ্যা করো।",
          "explanation": "উদ্দীপকে উল্লিখিত বৃদ্ধাশ্রমে আশ্রিতরা জীবদ্দশায় সন্তানের দায়িত্ব ও কর্তব্য থেকে বঞ্চিত হয়েছে। ইসলামি পরিবারে যেমন সন্তানের প্রতি মাতা-পিতার দায়িত্ব ও কর্তব্য রয়েছে তেমনি মাতা-পিতার প্রতি সন্তানের অনেক দায়িত্ব ও কর্তব্য পালন করতে হয়। মাতা-পিতার প্রতি সন্তানের দায়িত্ব ও কর্তব্য দুটি পর্যায়ে বিভক্ত। কিছু দায়িত্ব জীবদ্দশায় আর কিছু দায়িত্ব ইন্তেকালের পর পালন করতে হয়। মাতা-পিতার জীবদ্দশায় তাদের প্রতি সন্তানের কর্তব্যসমূহ হলো- সদাচরণ করা, সুন্দর সম্পর্ক রাখা, বার্ধক্যে বিশেষ সেবা করা, ব্যয় নির্বাহ করা, কষ্ট না দেওয়া ইত্যাদি। যা থেকে উদ্দীপকের বৃদ্ধাশ্রমে আশ্রিতরা বঞ্চিত হয়েছে। উদ্দীপকে বৃদ্ধাশ্রমে আশ্রিতরা ৭০-৯০ বছর বয়সী। তাদের প্রায় সবাই বিত্তশালী। কেউ ছিলেন ইঞ্জিনিয়ার, বিশ্ববিদ্যালয়ের শিক্ষক, আইনশৃঙ্খলা বাহিনীর উর্ধ্বতন কর্মকর্তা, সচিব কেউ বা বিশিষ্ট ব্যবসায়ী। আবার আছেন বিত্তশালী ব্যক্তির স্ত্রীও। তাদের সন্তানসন্ততি থাকা সত্ত্বেও তারা বৃদ্ধাশ্রমে আশ্রিত। এতে তারা জীবদ্দশায় সন্তানের দায়িত্ব ও কর্তব্যে থেকে বঞ্চিত। মাতা-পিতার জীবদ্দশায় সন্তানের নানা দায়িত্ব ও কর্তব্য পালন করতে হয়। যেমন- বার্ধক্যে বিশেষ সেবা করা, সুসম্পর্ক বজায় রাখা, কষ্ট না দেওয়া, বিনয়ী হওয়া, ব্যয় নির্বাহ করা, বৃদ্ধ বয়সে সঙ্গ দেওয়া ইত্যাদি। যেমন আল্লাহ বলেন- 'যদি মাতা-পিতার একজন কিংবা উভয়ে তোমার সামনে বার্ধক্যে উপনীত হন, তাহলে তাদের প্রতি তুমি বিরক্তিসূচক 'উহ' শব্দটিও উচ্চারণ করো না এবং তাদেরকে তিরস্কার করো না।' (সূরা বনি ইসরাইল: ২৩) পরিশেষে বলা যায়, উদ্দীপকে উল্লিখিত বৃদ্ধাশ্রমে আশ্রিতরা জীবদ্দশায় সন্তানের দায়িত্ব ও কর্তব্য থেকে বঞ্চিত হয়েছে। আর আমাদের সকলের উচিত মাতা-পিতার প্রতি দায়িত্ব ও কর্তব্য সঠিকভাবে পালন করা।"
        }
      ]
    },
    {
      "number": "5",
      "uddipok": "ইদানিং উচ্চশিক্ষিতদের মধ্যে ব্যাপকভাবে হতাশা লক্ষ করা যায়। আর এই হতাশার জায়গা থেকেই তারা মাদক, ছিনতাই, ইভটিজিং ও সুইসাইডসহ বিভিন্ন অপরাধে জড়িয়ে পড়ছে। প্রফেসর ড. আ. রশিদ স্যার হতাশাগ্রস্থদের উদ্দেশ্যে বলেছেন। মহান সৃষ্টিকর্তার উপর ভরসা ও তার স্মরণই পারে হতাশামুক্ত সমাজ উপহার দিতে। মহান আল্লাহর স্মরণেই রয়েছে মানসিক প্রশান্তি।",
      "tag": "ACC 24",
      "sub_questions": [
        {
          "label": "ক",
          "question": "তাকওয়া অর্থ কী?",
          "explanation": "তাকওয়া অর্থ আত্মরক্ষা করা, খোদাভীতি।"
        },
        {
          "label": "খ",
          "question": "জিকরে জলি ও খফি কী?",
          "explanation": "জিকিরে জলি হলো উচ্চ কণ্ঠে আল্লাহকে স্মরণ করা এবং জিকিরে খফি হলো নিঃশব্দে আল্লাহকে স্মরণ করা। জিকির অর্থ স্মরণ করা। সার্বক্ষণিক আল্লাহকে স্মরণে রাখা, তাঁর প্রশংসা করা ও তাঁর কাছে সাহায্য প্রার্থনা করাকে জিকির বলে। মৌখিক জিকির দু'রকম। যথা- জিকিরে জলি বা উচ্চকণ্ঠে জিকির, তবে এতো বেশি উচ্চকণ্ঠে নয় যা চিৎকারের পর্যায়ে পৌঁছে। আল্লাহ বলেন- \"এমন স্বরে জিকির কর যা চিৎকার অপেক্ষা কম” (সূরা আল-আরাফ: ২০৫)\"।আবার জিকিরে খফি বা নিঃশব্দে জিকিরেও জিহ্বা ব্যবহৃত হয়। তবে কোনো শব্দ ছাড়াই এতে আল্লাহর নাম উচ্চারণ করা হয়। রাসুল বলেন, \"তোমার জিহ্বা যেন সবসময় আল্লাহর জিকিরে সিক্ত থাকে\" (জামিউত তিরমিজি)।"
        },
        {
          "label": "গ",
          "question": "উদ্দীপকে উল্লিখিত উচ্চশিক্ষিতদের হতাশার কারণগুলো চিহ্নিতপূর্বক কোন প্রকার জিকিরের মাধ্যমে হতাশা দূর করা যায় বর্ণনা করো।",
          "explanation": "উদ্দীপকে উল্লিখিত উচ্চশিক্ষিতদের মাঝে বেকারত্ব, আশানুরূপ চাকুরি না পাওয়া, মানসিক অশান্তি ইত্যাদির কারণে হতাশা দেখা যায়। এবং জিকিরে কালবির মাধ্যমে হতাশা দূর করা যায়। ইসলামি শরিয়তের পরিভাষায়, সার্বক্ষণিক আল্লাহকে স্মরণ রাখা, তাঁর প্রশংসা করা ও তাঁর কাছে সাহায্য প্রার্থনা করাকে জিকির বলে। জিকিরের ধরন, পদ্ধতি ও প্রকৃতি বিবেচনায় ২ প্রকারে জিকিরের একটি হলো জিকিরে কালবি। অন্তরে আল্লাহর উপস্থিতিকে জিকিরে কালবি বলে। আর এর মাধ্যমে আল্লাহভীতি জন্ম নেয়। যার ফলে মানুষ অন্যায়, অনাচার ও পাপ কাজ থেকে বিরত থাকে। আর আল্লাহর স্মরণ মানুষকে হতাশা থেকে মুক্ত রাখে। উদ্দীপকে উল্লেখ করা হয়েছে, ইদানীং উচ্চশিক্ষিতদের মাঝে ব্যাপক হতাশা লক্ষ করা যায়। আর এই হতাশার জায়গা থেকেই তারা মাদক, ছিনতাই, ইভটিজিং ও সুইসাইডসহ বিভিন্ন অপরাধে জড়িয়ে পড়ছে। ড. আ. রশিদ স্যার হতাশাগ্রস্তদের উদ্দেশে বলেছেন, মহান সৃষ্টিকর্তার উপর ভরসা ও তার স্মরণই পারে হতাশামুক্ত সমাজ উপহার দিতে। ড. আ. রশিদের বক্তব্যে জিকিরে কালবির পরিচয় পাওয়া যায়। মানবজীবনে জিকিরের গুরুত্ব অত্যধিক। জিকিরের মাধ্যমে অন্তরের কলুষতা দূর হয়, আল্লাহভীতি তৈরি হয় এবং হতাশা দূরীভূতসহ প্রভৃতি কল্যাণ সাধন হয়। তাই বলা যায়, জিকিরে কালবির মাধ্যমেই উচ্চশিক্ষিতদের হতাশা দূর করা যাবে।"
        },
        {
          "label": "ঘ",
          "question": "কীভাবে আল্লাহর স্মরণে মানসিক প্রশান্তি পাওয়া যায়? তোমার পাঠ্যবইয়ের আলোকে তা ব্যাখ্যা করো।",
          "explanation": "জিকিরের মাধ্যমে মানসিক প্রশান্তি পাওয়া যায়। জিকির অর্থ স্মরণ করা। ইসলামি শরিয়তের পরিভাষায়, সার্বক্ষণিক আল্লাহকে স্মরণে রাখা, তাঁর প্রশংসা করা ও তাঁর কাছে সাহায্য প্রার্থনা করাকে জিকির বলে। জীবনের প্রতিটি কাজে, প্রতিটি ক্ষণে এবং প্রতিটি আচার-ব্যবহারে আল্লাহকে স্মরণ করে তাঁর প্রশংসা করে এবং তার কাছে সাহায্য প্রার্থনার মাধ্যমে মানুষ আল্লাহর অনুগ্রহে পরিতৃপ্ত হয়ে মানসিক প্রশান্তি লাভ করে। মানবজীবনে জিকিরের গুরুত্ব অত্যধিক। জিকিরের মাধ্যমে অন্তরের কলুষতা দূরীভূত হয়। এবং আল্লাহর সাথে বান্দার একটি অদৃশ্য যোগসূত্র তৈরি হয়। জিকিরের মাধ্যমে ব্যক্তি সবসময় নিজের কাছে আল্লাহর উপস্থিতি অনুভব করে। আল্লাহর ক্ষমতা ও রহমতের ব্যাপারে তার মধ্যে আত্মবিশ্বাস তৈরি হয় এবং মানসিক প্রশান্তি লাভ করে। এজন্যই আল্লাহ তায়ালা বলেছেন- \"জেনে রাখ, আল্লাহর জিকিরের মাধ্যমেই অন্তরসমূহ প্রশান্ত হয়” (সূরা রা'দ: ২৮)। মহানবি (স) বলেন, \"প্রত্যেক বস্তুর জং পরিষ্কার করার যন্ত্র আছে। অন্তরের জং পরিষ্কার করার যন্ত্র হলো আল্লাহর জিকির\" (বায়হাকি)। আল্লাহর জিকির মানুষকে অন্যায়, পাপাচার ও অপরাধমুক্ত রাখে বলে সমাজও অপরাধমুক্ত ও শান্তিপূর্ণ হয়ে ওঠে। পরিশেষে বলা যায়, জীবনের প্রতিটি কাজে, প্রতিটি ক্ষণে, এবং প্রতিটি আচার-ব্যবহারে আল্লাহকে স্মরণ বা জিকির করার মাধ্যমে মানসিক প্রশান্তি লাভ করা যায়।"
        }
      ]
    },
    {
      "number": "6",
      "uddipok": "আখম আবু বকর সিদ্দিক একটি শিক্ষা প্রতিষ্ঠানের প্রধান। তিনি নিয়মিত শ্রেণিকক্ষ পরিদর্শন করেন এবং কোনো শিক্ষার্থী অনুপস্থিত থাকলে অভিভাবককে অবহিত করেন। শিক্ষকরা বিলম্বে শ্রেণিকক্ষে প্রবেশ করলে তাদেরকে সতর্ক করেন। প্রতিষ্ঠান প্রধান হিসেবে নিয়মিত অভিভাবকদের সাথে শিক্ষার্থীর পড়াশোনা নিয়ে যোগাযোগও রাখেন এবং বিভিন্ন পরামর্শ প্রদান করে থাকেন। তিনি মনে করেন, প্রত্যেক দায়িত্বশীলই দায়িত্ব সম্পর্কে জিজ্ঞাসিত হবে। ফলশ্রুতিতে প্রতিষ্ঠানটি অল্পদিনের মধ্যেই দেশসেরা প্রতিষ্ঠানের মর্যাদা লাভ করে। উক্ত প্রতিষ্ঠানের একাদশ শ্রেণির শিক্ষার্থী সাজিম হঠাৎ অসুস্থ হয়ে পড়লে তাকে হাসপাতালে নিয়ে ভর্তি করেন এবং তার মা-বাবাকে অবহিত করেন। অভিভাবকরা প্রতিষ্ঠান প্রধানের দায়িত্বশীলতায় মুগ্ধ হয়ে তার ভূয়সী প্রশংসা করেন।",
      "tag": "ACC 24",
      "sub_questions": [
        {
          "label": "ক",
          "question": "সত্যবাদিতা কাকে বলে?",
          "explanation": "সাধারণভাবে সত্য বলার অভ্যাস কিংবা সত্য বলাকে সত্যবাদিতা বলে।"
        },
        {
          "label": "খ",
          "question": "মিথ্যা মানুষকে ধ্বংস করে- ব্যাখ্যা করো।",
          "explanation": "মিথ্যা মানবজীবনের ধ্বংসাত্মক চারিত্রিক গুণ। বাস্তব বা প্রকৃত ঘটনাকে বিকৃত করে প্রকাশ করা বা সত্য গোপন করাকে বলা হয় মিথ্যা। এটা মানুষের মধ্যে শত্রুতা ও বিশৃঙ্খলা তৈরি করে। মিথ্যাবাদীকে কেউ বিশ্বাস করে না, ভালোবাসে না। মিথ্যাবাদী ব্যক্তি মুনাফিক আর মুনাফিকের স্থান হলো জাহান্নাম। মিথ্যা মানুষের দুনিয়া ও আখিরাতের জীবনকে ধ্বংস করে। একটা মিথ্যাকে সত্য সাব্যস্ত করতে হাজারটা মিথ্যা বলতে হয়। এভাবে মিথ্যাবাদী ব্যক্তি আস্তে আস্তে ধ্বংসের দিকে ধাবিত হয়। তাই রাসুল (স) বলেছেন, 'সত্যবাদিতা মুক্তি দেয় আর মিথ্যা ধ্বংস করে' (বুখারি ও মুসলিম)।"
        },
        {
          "label": "গ",
          "question": "আখম আবু বকর সিদ্দিক-এর কর্মে কী প্রকাশ পেয়েছে? ব্যাখ্যা করো।",
          "explanation": "আখম আবু বকর সিদ্দিক এর কর্মে কর্তব্যপরায়ণতা প্রকাশ পেয়েছে। কর্তব্য অর্থ অবশ্যকরণীয় দায়িত্ব। যেসব দায়িত্ব পালন করা আমাদের জন্য অপরিহার্য তাকে কর্তব্য বলে। আর নিষ্ঠার সাথে যথাযথভাবে কর্তব্য পালন করাকে বলা হয় কর্তব্যপরায়ণতা। আ খ ম আবু বকর সিদ্দিক তার কর্তব্য যথাযথ পালন করে। তার কর্মে কর্তব্যপরায়ণতার বিষয়টি ফুটে উঠেছে। উদ্দীপকে আখম আবু বকর সিদ্দিক একটি প্রতিষ্ঠানের প্রধান। তিনি নিয়মিত শ্রেণিকক্ষ পরিদর্শন করেন এবং কোনো শিক্ষার্থী অনুপস্থিত থাকলে অভিভাবককে অবহিত করেন। শিক্ষকেরা বিলম্বে শ্রেণিকক্ষে প্রবেশ করলে তাদেরকে সতর্ক করেন। প্রতিষ্ঠানের প্রধান হিসেবে অভিভাবকদের সাথে শিক্ষার্থীর পড়াশোনা নিয়ে যোগাযোগও রাখেন। তিনি মনে করেন, প্রত্যেক দায়িত্বশীলই দায়িত্ব সম্পর্কে জিজ্ঞাসিত হবে। এসব কারণে আ খ ম আবু বকর সিদ্দিকের কর্মকাণ্ডে কর্তব্যপরায়ণতার প্রকাশ ঘটেছে। দৈনন্দিন জীবনে আমাদের ব্যক্তিগত, পারিবারিক, সামাজিক, রাষ্ট্রীয় ও ধর্মীয় বিভিন্ন কর্তব্য রয়েছে। এসব কর্তব্য যথাযথভাবে পালন করা আবশ্যক। এর জন্য মহান আল্লাহর কাছে জবাবদিহি করতে হবে। তাই বলা যায়, সমাজের সর্বস্তরে শৃঙ্খলা প্রতিষ্ঠার জন্য কর্তব্যপরায়ণতার বিকল্প নেই।"
        },
        {
          "label": "ঘ",
          "question": "রাসুলুল্লাহর বাণী \"আর তোমরা প্রত্যেকেই দায়িত্বশীল এবং দায়িত্ব সম্পর্কে জিজ্ঞাসিত হবে\" উদ্দীপকের আলোকে বিশ্লেষণ করো।",
          "explanation": "রাসুলুল্লাহর বাণী- \"আর তোমরা প্রত্যেকেই দায়িত্বশীল এবং দায়িত্ব সম্পর্কে জিজ্ঞাসিত হবে\"- এর দ্বারা কর্তব্যপরায়ণতাকে বোঝানো হয়েছে। কর্তব্য অর্থ করণীয়। আর দায়িত্ব পালনে নিষ্ঠা ও আন্তরিকতা হচ্ছে কর্তব্যপরায়ণতা। যেসব কাজ বা বিষয় সম্পন্ন করা অপরিহার্য তাকে কর্তব্য বলা যায়। কাজেই কর্তব্যপরায়ণতার অর্থ হবে অনিবার্য কাজ সম্পাদনে সচেতন আগ্রহ ও আত্মনিয়োগ। আর উদ্দীপকে কর্তব্যপরায়ণতা সম্পর্কে ফুটে উঠেছে। উদ্দীপকে আ খ ম আবু বকর সিদ্দিক মনে করেন, প্রত্যেক দায়িত্বশীল দায়িত্ব সম্পর্কে জিজ্ঞাসিত হবে। এ সম্পর্কে রাসুল (স) এর বলেছেন- \"তোমরা প্রত্যেকেই দায়িত্বশীল এবং দায়িত্ব সম্পর্কে জিজ্ঞাসিত হবে।” এর সাথে আ খ ম আবু বকর সিদ্দিক এর কথার সাদৃশ্য রয়েছে। আ খ ম আবু বকর সিদ্দিক তার দায়িত্ব সম্পর্কে সচেতন এবং তার কাজের মাধ্যমে বা কর্মকাণ্ডে কর্তব্যপরায়ণতার প্রকাশ ঘটেছে। পৃথিবীতে প্রত্যেক মানুষই কোনো না কোনো বিষয়ে দায়িত্বশীল। দৈনন্দিন জীবনে আমাদের ব্যক্তিগত, পারিবারিক, সামাজিক, রাষ্ট্রীয় ও ধর্মীয় বিভিন্ন কর্তব্য রয়েছে। এসব কর্তব্য অবহেলা করা ঠিক নয়। এর জন্য আল্লাহর কাছে জবাবদিহি করতে হবে। যেমন রাসুল (স) বলেছেন- “সাবধান তোমরা প্রত্যেকেই দায়িত্বশীল এবং প্রত্যেকেই নিজ নিজ দায়িত্ব সম্পর্কে জিজ্ঞাসিত হবে\" (মুসলিম)। প্রকৃতই পৃথিবীর প্রতিটি মানুষই বিভিন্ন রকমের বৈষয়িক, ধর্মীয়, নৈতিক ও সামষ্টিক দায়িত্ব নিয়ে পৃথিবীতে প্রেরিত হয়েছে। এসব দায়িত্ব পালন ছাড়া পরকালে মুক্তিলাভ সম্ভব নয়। সুতরাং ইহকালীন ও পরকালীন জীবনে সাফল্য লাভের জন্য কর্তব্যপরায়ণ হওয়ার বিকল্প নেই।"
        }
      ]
    },
    {
      "number": "7",
      "uddipok": "মুহাইমিন একটি বিশেষ পরিবেশে বেড়ে উঠেছে। যেখানে সকল কাজ শুরু করা হয় বিসমিল্লাহ বলে, ছোটদের স্নেহ করা হয় এবং বড়দেরকে সালাম ও সম্মান করা হয়। আর প্রত্যেকেই নিজ নিজ কর্তব্য পালনে বদ্ধপরিকর। মুহাইমিনের শিক্ষকপিতা সন্তানদের প্রত্যেককে ধর্মীয় রীতি-নীতি পালন শিক্ষা দেন। তিনি ছেলে মেয়ের পার্থক্য না করে সকলের প্রতি সমান আচরণ করে থাকেন।",
      "tag": "ACC 24",
      "sub_questions": [
        {
          "label": "ক",
          "question": "মোহরানা কার অধিকার?",
          "explanation": "মোহরানা স্ত্রীর ন্যায়সংগত ও আল্লাহ প্রদত্ত অধিকার।"
        },
        {
          "label": "খ",
          "question": "তারা তোমাদের ভূষণ এবং তোমরাও তাদের ভূষণ- ব্যাখ্যা করো।",
          "explanation": "সমাজে নারী ও পুরুষ একে অন্যের উপর নির্ভরশীল বলে আল কুরআনে পরস্পরের পোশাক বলে আখ্যায়িত করা হয়েছে। নারী যেমন পুরুষের ভূষণ হিসেবে সম্মানিত, পুরুষও তেমনি নারীর অলংকরণ। তাদের অন্ত:লিঙ্গীয় সম্পর্ক দ্বান্দ্বিক নয়; বরং পরস্পর নির্ভরশীলতার ও সমমর্যাদার। জাহিলি যুগে নারীদের কোনো মর্যাদা ছিল না। মহানবি (স) তাদের অধিকার দিয়েছেন। নারীর অধিকার ও মর্যাদাকে সমুন্নত করতে মহান আল্লাহ পবিত্র কুরআনে ঘোষণা করেছেন- 'তারা তোমাদের ভূষণ এবং তোমরাও তাদের ভূষণ। (সুরা আল-বাকারা: ১৮৭)"
        },
        {
          "label": "গ",
          "question": "মুহাইমিনের বেড়ে ওঠা পরিবারটির কর্মকে চিহ্নিত করে তোমার পাঠ্যপুস্তকের আলোকে ব্যাখ্যা করো।",
          "explanation": "শামীমের বেড়ে ওঠার পরিবেশটি ইসলামি পরিবারের অন্তর্গত। ইসলামি পরিবার হলো শান্তির নীড়। যে পরিবার ইসলামের আদর্শ, নীতিমালা ও বিধিবিধানের ভিত্তিতে গড়ে ওঠে এবং পরিচালিত হয় তাকে ইসলামি পরিবার বলে। ইসলামি পরিবারের প্রত্যেক সদস্য পরস্পরের প্রতি নিষ্ঠাবান মুসলিম। তারা ইসলামি শরিয়তের আলোকে জীবনযাপন করে এবং নিয়মিত আল্লাহর ইবাদত করে। এ পরিবারের সদস্যরা পরস্পরের প্রতি শ্রদ্ধাশীল। তারা নিজেদের দায়িত্ব ও কর্তব্য যথাযথভাবে পালন করে। উদ্দীপকে শামীম যে পরিবেশে বেড়ে উঠেছে সেখানে বিসমিল্লাহ বলে সকল কাজ শুরু করা হয়। বড়োরা ছোটদেরকে স্নেহ করে এবং ছোটরা বড়োদেরকে সালাম দেয় ও সম্মান করে। প্রত্যেকে পারস্পরিক দায়িত্ব ও কর্তব্য পালন করে। শামীমের ব্যবসায়ী পিতা সন্তানদের প্রত্যেককে ইসলামের রীতি-নীতি অনুযায়ী প্রতিপালন করেন এবং শিক্ষা দেন। তিনি ছেলে-মেয়ের পার্থক্য না করে সকলের প্রতি সমান আচরণ করে থাকেন। ইসলামের আচার আচরণের সাথে মিলে যাওয়ায় নিঃসন্দেহে শামীমের পরিবেশটি ইসলামি পরিবারের অন্তর্গত।"
        },
        {
          "label": "ঘ",
          "question": "উদ্দীপকে মুহাইমিনের পিতার মধ্যে কোন গুণটি ফুটে উঠেছে তা চিহ্নিতপূর্বক তোমার পাঠ্যবইয়ের আলোকে এর সামাজিক প্রভাব বিশ্লেষণ করো।",
          "explanation": "উদ্দীপকে শামীমের পিতার মধ্যে সন্তানের প্রতি পিতামাতার দায়িত্ব ও কর্তব্যের বিষয়টি ফুটে উঠেছে। মানবশিশু নিজ পরিবারেই বেড়ে ওঠে। আর তাদের যথাযথভাবে বেড়ে উঠতে পিতামাতার সহযোগিতার প্রয়োজন হয়। প্রাপ্তবয়স্ক না হওয়া পর্যন্ত সন্তান নিজের দায়িত্ব নিতে পারে না। মাতাপিতার পরিচর্যায় তাকে এই সময়টা পার করতে হয়। সন্তানকে আদর যত্ন করে লালন-পালন করা মাতাপিতার আবশ্যকীয় দায়িত্ব ও কর্তব্য। যা শামীমের পিতার কর্মকাণ্ডেও প্রতিফলিত হয়। উদ্দীপকে শামীমের ব্যবসায়ী পিতা সন্তানদের প্রত্যেককে ইসলামের রীতি- নীতি অনুযায়ী প্রতিপালন করেন এবং শিক্ষা দেন। তিনি ছেলে-মেয়ের পার্থক্য না করে সকলের প্রতি সমান আচরণ করে থাকেন। তিনি ইসলামি পরিবারের প্রধান হিসেবে যথার্থ কাজ করেন। ইসলামি পরিবারে প্রধান হিসেবে একজন পিতাকে সন্তানের প্রতিপালন এবং লেখাপড়ার দায়িত্ব নিতে হয়। ছেলেমেয়েদের পার্থক্য না করে সবাইকে সমান মনে করে ইসলামি রীতিনীতি শিক্ষা দিতে হয়। শামীমের ব্যবসায়ী পিতার কাজের মাধ্যমে সন্তানের প্রতি পিতার দায়িত্ববোধের বিষয়টি স্পষ্টভাবে ফুটে উঠেছে। আমাদের পরিবারগুলোও ইসলামি পরিবার হিসেবে গড়ে তোলা উচিৎ।"
        }
      ]
    },
    {
      "number": "8",
      "uddipok": "শ্রেণিশিক্ষক পিতামাতার মৃত্যুর পর তাদের প্রতি সন্তানের দায়িত্ব ও কর্তব্যের একটি তালিকা করতে বললে, শিক্ষার্থী তুহর বিন নেছার নিচের তালিকাটি প্রস্তুত করেন। (i) মাগফিরাত কামনা করা (ii) ঋণ পরিশোধ করা (iii) ওসিয়ত পূর্ণ করা (iv) ওয়াদা পূরণ করা (v) আত্মীয় ও বন্ধুদের সাথে সম্পর্ক রাখা",
      "tag": "ACC 24",
      "sub_questions": [
        {
          "label": "ক",
          "question": "স্বামীর প্রতি ইহসান করা বলতে কী বোঝ?",
          "explanation": "স্বামীর প্রতি ইহসান করা বলতে, স্বামীর অক্ষমতা ও দারিদ্রতার জন্য তার অবাধ্য না হওয়া এবং গালমন্দ না করাকে বোঝায়।"
        },
        {
          "label": "খ",
          "question": "হক্কুল ইবাদ কী?",
          "explanation": "হাক্কুল ইবাদ হলো বান্দার হক। জাতি, ধর্ম, বর্ণ নির্বিশেষে সব মানুষকে ভালোবাসা, সবার সেবা করা, সাহায্য-সহযোগিতা করা হাক্কুল ইবাদের অন্তর্ভুক্ত। একজন মুসলিম অপর মুসলিমের সঙ্গে দেখা হওয়া মাত্রই যে হক তা হচ্ছে সালাম বিনিময় করা। পরিবার, সমাজ ও মানব সেবা হলো হাক্কুল ইবাদের অন্যতম দিক। মহানবি (স.) এরশাদ করেন- যে ব্যক্তি দুনিয়ায় অপরের একটি প্রয়োজন মিটিয়ে দেবে, পরকালে আল্লাহ তার ১০০ প্রয়োজন পূরণ করে দেবেন এবং বান্দার দুঃখ-দুর্দশায়, কেউ সহযোগিতার হাত বাড়ালে আল্লাহ তার প্রতি করুণার দৃষ্টি দেন (মুসলিম: ২৫৬৬)।"
        },
        {
          "label": "গ",
          "question": "তালিকায় উল্লিখিত প্রথম ও চতুর্থ দায়িত্ব ও কর্তব্য সম্পর্কে ব্যাখ্যা করো।",
          "explanation": "তালিকায় উল্লিখিত প্রথম ও চতুর্থ দায়িত্ব যথা- মাগফিরাত কামনা করা ও ওয়াদা পূরণ করা হলো মাতা-পিতার মৃত্যুর পর সন্তানের জন্য অপরিহার্য কর্তব্যের মধ্যে দুটি কর্তব্য। ইসলামি পরিবারে মাতা-পিতার প্রতি সন্তানের অনেক দায়িত্ব ও কর্তব্য পালন করতে হয়। মাতা-পিতার জীবদ্দশায় ও মৃত্যুর পর সন্তানের জন্য। অনেক অপরিহার্য কর্তব্য পালন করতে হয়। মাতা-পিতার মৃত্যুর পর সন্তানের অপরিহার্য কর্তব্য হলো- তাদের দাফন-কাফনের ব্যবস্থা করা, মাগফিরাত কামনা করা, ওসিয়ত পূরণ করা, ওয়াদা পূরণ করা, ঋণ পরিশোধ করা, দোয়া ও ইসতিগফার করা ইত্যাদি। এর মধ্যে দুটি হলো মাগফিরাত কামনা করা ও ওয়াদা পূরণ করা। যা তালিকার প্রথম ও চতুর্থ দায়িত্ব হিসেবে উল্লেখ করা হয়েছে। উদ্দীপকে শ্রেণি শিক্ষক পিতা-মাতার মৃত্যুর পর তাদের প্রতি সন্তানের দায়িত্ব ও কর্তব্যের তালিকা করতে বললে, শিক্ষার্থী তুহর বিন নেছার একটি তালিকা প্রস্তুত করে। ক্রমিক নম্বর অনুযায়ী যার প্রথম ও চতুর্থ দায়িত্ব হলো মাগফিরাত কামনা করা ও ওয়াদা পূরণ করা। যা মাতা- পিতার মৃত্যুর পর সন্তানের জন্য অপরিহার্য কর্তব্য। মাতা-পিতার মৃত্যুর পর তাদের জন্য দোয়া করা সাদকায়ে জারিয়া ও তাদের গুনাহ মাফের জন্য বেশি বেশি প্রার্থনা করার মাধ্যমে তাদের মাগফিরাত কামনা করা সন্তানের অপরিহার্য কর্তব্য। আর জীবদ্দশায় মাতা-পিতা যদি কোনো দান বা ওয়াকফের প্রতিশ্রুতি দিয়ে থাকেন বা কোনো অঙ্গিকার করেন- সন্তানের কর্তব্য হবে তাদের সে ওয়াদা পূরণের ব্যবস্থা করা। তাই মাতা-পিতার মৃত্যুর পর তাদের প্রতি সন্তানের যে দায়িত্ব তা পালন করা প্রত্যেক সন্তানের জন্য অপরিহার্য।"
        },
        {
          "label": "ঘ",
          "question": "তালিকার অন্যান্য দায়িত্ব ও কর্তব্য বিশ্লেষণ করো।",
          "explanation": "তালিকার অন্যান্য দায়িত্ব ও কর্তব্য যা মাতা-পিতার পর সন্তানের জন্য অপরিহার্য কর্তব্য। ইসলামি পরিবারে মাতা-পিতার প্রতি সন্তানকে অনেক দায়িত্ব ও কর্তব্য পালন করতে হয়। মাতা-পিতার মৃত্যুর পর তাদের প্রতি সন্তানের জন্য অপরিহার্য কর্তব্য হলো- দাফন-কাফনের ব্যবস্থা করা, মাগফিরাত- কামনা করা, ঋণ পরিশোধ করা, ওসিয়াত পূর্ণ করা, ওয়াদা পূরণ করা, আত্মীয় ও বন্ধুদের সাথে সুসম্পর্ক রাখা ইত্যাদি। যা উদ্দীপকের তালিকাতে পাওয়া যায়। উদ্দীপকে পিতা-মাতার মৃত্যুর পর তাদের প্রতি সন্তানের দায়িত্ব ও কর্তব্য সম্পর্কে তুহর একটি তালিকা প্রস্তুত করে। যথা- মাগফিরাত কামনা করা, ঋণ পরিশোধ করা, ওসিয়ত পূর্ণ করা, ওয়াদা পূরণ করা ও আত্মীয় ও বন্ধুদের সাথে সুসম্পর্ক। তুহর-এর তালিকায় পিতা-মাতার মৃত্যুর পর তাঁদের প্রতি সন্তানের অপরিহার্য দায়িত্ব ও কর্তব্য প্রকাশ পেয়েছে। মাতা-পিতার মৃত্যুর পর অন্যান্য দায়িত্ব ও কর্তব্য হলো- মাতা-পিতা যদি এমন ঋণ করে থাকেন যা তারা পরিশোধ করেননি তা হলে সন্তানের কর্তব্য হবে মাতা-পিতার পক্ষ থেকে তাদের সে ঋণ শোধ করা। মাতা-পিতার পরিত্যক্ত সম্পদের এক-তৃতীয়াংশ পর্যন্ত সম্পদ দিয়ে তাদের ওসিয়ত পূর্ণ করা সন্তানের দায়িত্ব। এমনকি তাদের ওসিয়ত পূর্ণ না করে মাতা-পিতার পরিত্যক্ত সম্পদের মিরাস বণ্টন করা উচিত নয়। আল্লাহ বলেন- যে ওসিয়ত করা হয় তা পূরণের পর অথবা অপরের ক্ষতি না করে ঋণ পরিশোধের পর উত্তরাধিকারীদের মধ্যে উত্তরাধিকার বণ্টিত হবে। (সুরা নিসা: ১২) মাতা-পিতার মৃত্যুর পর সন্তানের অবশ্য কর্তব্য হলো তাদের আত্মীয় ও বন্ধুদের সাথে সুসম্পর্ক বজায় রাখা। রাসুল (স.) বলেন- পিতার মৃত্যুর পর তার বন্ধুদের সাথে সদাচরণ করাই হলো তাদের প্রতি সর্বোৎকৃষ্ট আচরণ (সহিহ মুসলিম)। পরিশেষে বলা যায়- আমাদের সকলের উচিত মাতা-পিতার প্রতি যে যে দায়িত্ব ও কর্তব্য রয়েছে তা ইসলামের নিয়ম-নীতি অনুযায়ী পালন করা।"
        }
      ]
    },
    {
      "number": "9",
      "uddipok": "ছক-১ ছক-২ (i) সম্পদে অবাধ ব্যক্তি মালিকানা (i) মালিকানা আল্লাহর (ii) উপার্জনের ক্ষেত্রে বৈধ অবৈধ উপেক্ষিত থাকে। (ii) হালাল হারাম মেনে চলে (iii) আয় ও ব্যয়ের ক্ষেত্রে নীতি নৈতিকতা গুরুত্বহীন (iii) অপচয় নিষিদ্ধ (iv) গরিবের অধিকার স্বীকৃত নয় (iv) গরিবের অধিকার স্বীকৃত",
      "tag": "ACC 24",
      "sub_questions": [
        {
          "label": "ক",
          "question": "সুদের পরিচয় লেখো।",
          "explanation": "কাউকে দেওয়া ঋণের মূল পরিমাণের ওপর পূর্বনির্ধারিত শর্তের ভিত্তিতে অতিরিক্ত মূল্য নেওয়াকে সুদ বলে।"
        },
        {
          "label": "খ",
          "question": "কর্জে হাসানা কী?",
          "explanation": "করজে হাসানা হলো উত্তম ঋণ। আল্লাহ তায়ালার সন্তুষ্টি লাভের আশায়, সওয়াবের নিয়তে বিনা শর্তে কাউকে কোনো কিছু ঋণ দিলে তাকে করজে হাসানা বলে। ইসলামি আর্থসামাজিক ব্যবস্থায় করজে হাসানার গুরুত্ব ও তাৎপর্য অপরিসীম। এ প্রসঙ্গে মহান আল্লাহ এরশাদ করেন, নিশ্চয়ই দানশীল নর-নারী যারা আল্লাহকে উত্তমরূপে ধার দেয়, তাদের দেওয়া হবে বহুগুণ বেশি আর তাদের জন্য রয়েছে মহা পুরস্কার। (সুরা হাদিদ: ১৮)।"
        },
        {
          "label": "গ",
          "question": "ছক-১ এ নির্দেশিত অর্থব্যবস্থা চিহ্নিতপূর্বক। এ ব্যাপারে ইসলামের নীতি বর্ণনা করো।",
          "explanation": "ছক-১ এ নির্দেশিত অর্থব্যবস্থা হলো পুঁজিবাদী অর্থব্যবস্থা। যা ইসলাম সমর্থন করে না। যে অর্থব্যবস্থায় ব্যক্তিমালিকানায় সীমাহীন অধিকারের ভিত্তিতে যেকোনো উপায়ে আয় ও ব্যয়ের সুযোগ থাকে তাকে পুঁজিবাদী অর্থব্যবস্থা বলে। এ ব্যবস্থায় বৈধতা-অবৈধতার পরোয়া থাকে না। এতে মানব কল্যাণের বিষয়টি উপেক্ষিত হয়। ধনী দিন দিন আরো ধনী হয়; আর গরিব দিনে দিনে নিঃস্ব হয়ে যায়। আর যে অর্থব্যবস্থায় ইসলামি শরিয়তের বিধান অনুসারে দৈনন্দিন জীবনে অর্থ আয় ও ব্যয় সংক্রান্ত সব কার্যক্রম পরিচালিত হয় তাকে ইসলামি অর্থব্যবস্থা বলে। এটি সুদমুক্ত, মানবকল্যাণকর ও ভারসাম্যপূর্ণ একটি অর্থব্যবস্থা। এটি পুঁজিবাদী অর্থব্যবস্থার সম্পূর্ণ বিপরীত। তাই বলা যায়, উদ্দীপকের ছক-১ এ পুঁজিবাদী অর্থব্যবস্থাকে নির্দেশ করে। যা ইসলাম সমর্থন করে না।"
        },
        {
          "label": "ঘ",
          "question": "দারিদ্র্যমুক্ত স্থিতিশীল সমাজ প্রতিষ্ঠায় ছক-২ এ নির্দেশিত অর্থব্যবস্থা সহায়ক বিশ্লেষণ করো।",
          "explanation": "ছক-২ এ নির্দেশিত ইসলামি অর্থব্যবস্থা দারিদ্র্যমুক্ত স্থিতিশীল সমাজ প্রতিষ্ঠায় সহায়ক। ইসলামি অর্থব্যবস্থা হলো কুরআন-সুন্নাহর আলোকে মানুষের সম্পদ উপার্জন, বণ্টন ও ব্যয়ের নির্দেশনা। এটি একটি মানবকল্যাণময় ও প্রগতিশীল অর্থব্যবস্থা। জাকাত, হালাল উপার্জন ও ইসলামি শরিয়তের অনুসরণ এ অর্থব্যবস্থার অন্যতম বৈশিষ্ট্য, যা ছক-২ এ লক্ষণীয়। উদ্দীপকের ছক-২ এ ইসলামি অর্থব্যবস্থাকে নির্দেশ করে। যার মালিকানা আল্লাহর, যা হালাল-হারাম মেনে চলে, যাতে অপচয় নিষিদ্ধ এবং যার মধ্যে গরিবের অধিকার স্বীকৃত থাকে। ইসলামি অর্থব্যবস্থা একটি জাদর্শিক অর্থব্যবস্থা। এ অর্থব্যবস্থায় সম্পদের প্রকৃত মালিক মহান অল্লাহ। মানুষ তাঁর প্রতিনিধি হিসেবে তা ব্যবহার করেন। এ ব্যবস্থায় সম্পদের সুষম ও ভারসাম্যপূর্ণ বণ্টননীতি অনুসরণ করা হয়। দারিদ্র্য বিমোচনে ইসলামি অর্থব্যবস্থার তাৎপর্য অপরিসীম। এ অর্থব্যবস্থায় ধনীদের সম্পদে গরিবদের জন্য নির্ধারিত অংশ রয়েছে। সঠিকভাবে জাকাত প্রদানের মাধ্যমে ধনী-গরিবের মধ্যকার বৈষম্য কমে আসে। ইসলামি অর্থব্যবস্থায় বেকারদের কর্মসংস্থানের সুযোগ সৃষ্টি হয়। পরিশেষে বলা যায়, দারিদ্র্যমুক্ত স্থিতিশীল সমাজ প্রতিষ্ঠায় ইসলামি অর্থব্যবস্থা অপরিহার্য।"
        }
      ]
    },
    {
      "number": "10",
      "uddipok": "",
      "tag": "ACC 24",
      "sub_questions": [
        {
          "label": "ক",
          "question": "ইসলামি অর্থব্যবস্থা কী?",
          "explanation": "ইসলামি অর্থব্যবস্থা জ্ঞানের এমন একটি শাখা যা ইসলামের আলোকে মানুষের অর্থনৈতিক সমস্যাবলি সম্পর্কে আলোচনা করে।"
        },
        {
          "label": "খ",
          "question": "মুয়ল্লাফাতি কুলুবের পরিচয় লেখো।",
          "explanation": "মুয়াল্লাফাতুল কুলুব হলো মন জয় করার উদ্দেশ্যে যাদের জাকাত দেওয়া যাবে তারা। সদ্য মুসলমান হওয়া ব্যক্তির সমস্যা দূরীকরণে এবং ইসলামের উপর অবিচল রাখার উদ্দেশ্যে তাদের জাকাত দেওয়া যাবে। ইসলামি পরিভাষায় তাদের মুয়াল্লাফাতুল কুলুব বলা হয়েছে। ইসলামের প্রাথমিক যুগে এ জাতীয় লোককে জাকাত দেওয়ার বিধান ছিল। তবে বর্তমানে এ বিধানটি রহিত করা হয়েছে।"
        },
        {
          "label": "গ",
          "question": "'?' চিহ্নিত স্থান কী নির্দেশ করে? ব্যাখ্যা করো।",
          "explanation": "'?' চিহ্নিত স্থান ইসলামি রাষ্ট্রের আয়ের উৎসকে নির্দেশ করে। রাষ্ট্র হচ্ছে নির্দিষ্ট একটি ভূখণ্ডের জনসমষ্টিকে সুশৃঙ্খল ও সুন্দরভাবে পরিচালনার জন্য বৃহৎ একটি সংগঠনের নাম। রাষ্ট্র নামক এ সংগঠনটি তার উপর অর্পিত জনসাধারণের নানা দায়িত্ব পালন করে থাকে। এসব দায়িত্ব পালনের জন্য তার অনেক অর্থের প্রয়োজন। এ প্রয়োজন মেটানোর জন্য জনসাধারণ ও অন্যান্য খাত হতে যে অর্থ আদায় করা হয় তাই রাষ্ট্রীয় আয়। যা ইসলামি রাষ্ট্রেও বিভিন্ন খাত হতে অর্থ আদায় করতে হয়। ইসলামি রাষ্ট্র একটি জনকল্যাণমূলক প্রতিষ্ঠান। কোনো রাষ্ট্রই অর্থ-সম্পদ ছাড়া চলতে পারে না। ইসলামি রাষ্ট্রও জনকল্যাণ, খাদ্য, বাসস্থান, শিক্ষা, স্বাস্থ্য, চিকিৎসা, প্রতিরক্ষা, ব্যক্তিগত ভাতা, প্রশাসনিক ব্যয় ইত্যাদি খাতে অনেক অর্থ ব্যয় করে থাকে। সুতরাং ইসলামি রাষ্ট্রকে এসব ব্যয় সঙ্কুলানের জন্য অর্থসংস্থান করতে হয়। ইসলামি অর্থব্যবস্থায় রাষ্ট্রীয় আয়ের উৎসগুলো হচ্ছে- জাকাত, উশর, খারাজ, সাদাকাত, খুমুস, জিজিয়া, গনিমত ইত্যাদি। যা উদ্দীপকে লক্ষ করা যায়। তাই বলা যায়, '?' চিহ্নিত স্থানটি ইসলামি অর্থব্যবস্থায় রাষ্ট্রীয় আয়ের উৎসকে নির্দেশ করে।"
        },
        {
          "label": "ঘ",
          "question": "উদ্দীপকে উল্লিখিত চারটি বিষয় কোন অর্থব্যবস্থার সাথে জড়িত? ব্যাখ্যা করো।",
          "explanation": "উদ্দীপকে উল্লিখিত চারটি বিষয় ইসলামি অর্থব্যবস্থার সাথে জড়িত। কুরআন ও সুন্নাহর বিধান অনুযায়ী যে অর্থব্যবস্থা গড়ে ওঠে তাকে ইসলামি অর্থব্যবস্থা বলে। ইসলামি অর্থব্যবস্থায় আয়-ব্যয় বণ্টননীতি ভারসাম্যপূর্ণ ও সর্বজনীন। এ অর্থব্যবস্থায় দুর্নীতি, প্রতারণা, সুদ, ঘুষ ইত্যাদি শোষণমূলক পন্থায় উপার্জনের সুযোগ নেই। ইসলামি রাষ্ট্রকে ব্যয়ের জন্য অর্থসংস্থান করতে হয়। ইসলামি অর্থব্যবস্থায় রাষ্ট্রীয় আয়ের উৎসগুলো হচ্ছে জাকাত, উশর, খারাজ, সাদাকাত, খুমুস, জিজিয়া গনিমত ইত্যাদি। যা উল্লিখিত চারটি বিষয় এর অন্তর্ভুক্ত। উদ্দীপকে উল্লিখিত চারটি বিষয় আমরা ইসলামি অর্থব্যবস্থায় দেখতে পায়। জাকাত: জাকাত অর্থ পবিত্রকরণ বা বৃদ্ধিকরণ। নিসাব পরিমাণ সম্পদ কোনো মুসলিম ব্যক্তির মালিকানায় পূর্ণ একবছর থাকলে শরিয়ত নির্ধারিত ৮টি খাতে সে সম্পদ থেকে ২.৫% হারে অর্থদান করাই হলো জাকাত। মানুষের অর্থনৈতিক মুক্তি অর্জনে জাকাত হলো আল্লাহ তায়ালার দেওয়া এক ভারসাম্যপূর্ণ অর্থ-ব্যবস্থাপনা। উশর: উশর হলো জমিতে উৎপন্ন ফসলের জাকাত। উশর আদায় করা ফরজ। জমিতে উৎপন্ন ফসল কম হোক বা বেশি হোক তার উশর আদায় করতে হবে। খারাজ: মুসলিম রাষ্ট্রে অমুসলিম ব্যক্তির জমির ভূমিকর হলো খারাজ। একে ভূমিরাজস্ব বলা হয়। জমির উর্বরতা-অনুর্বরতা বিবেচনায় খারাজের পরিমাণ কম বেশি হতে পারে। সাদাকাত: স্বত্ত্ব ত্যাগ করে কাউকে বিশেষ করে অভাবগ্রস্ত এবং নিঃস্ব লোকদের কিছু দান করাকে সাদাকাত বলা হয়। এ চারটি বিষয়ই ইসলামি অর্থব্যবস্থার সাথে জড়িত। পরিশেষে বলা যায়, উদ্দীপকে উল্লিখিত বিষয়- জাকাত, উশর, খারাজ ও সাদাকাত হলো ইসলামি অর্থব্যবস্থার সাথে জড়িত। ইসলামি অর্থব্যবস্থায় এগুলোর গুরুত্ব অপরিসীম।"
        }
      ]
    },
    {
      "number": "11",
      "uddipok": "",
      "tag": "ACC 24",
      "sub_questions": [
        {
          "label": "ক",
          "question": "জাকাতের মাসারিফ কতটি?",
          "explanation": "সিলেবাস বহির্ভুত।"
        },
        {
          "label": "খ",
          "question": "উশরের নিসাব কীভাবে নির্ধারণ করা হয়?",
          "explanation": "সিলেবাস বহির্ভুত।"
        },
        {
          "label": "গ",
          "question": "'?' চিহ্নিত স্থান কী নির্দেশ করে? ব্যাখ্যা করো?",
          "explanation": "সিলেবাস বহির্ভুত।"
        },
        {
          "label": "ঘ",
          "question": "উদ্দীপকে উল্লিখিত বিষয়সমূহ ছাড়াও আরো কী কী বিষয় থাকতে পারে বলে তুমি মনে কর? বিশ্লেষণ করো।",
          "explanation": "সিলেবাস বহির্ভুত।"
        }
      ]
    }
  ]
}