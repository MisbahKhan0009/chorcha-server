{
  "title": "ঢাকা, দিনাজপুর ২০২৩",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "আব্দুল আলিম গ্রামে বাস করেন। তার ছেলে প্রতিদিন সকালবেলা ছেলেমেয়েদের সাথে একটি প্রতিষ্ঠানে পড়তে যায়। সেখানে কুরআন তেলাওয়াত, বিভিন্ন দোয়া ও মাসলা শিক্ষা দেওয়া হয়। অপরদিকে হায়দার আলী শহরে বাস করেন। তার ছেলে জিসান সকালবেলা গাড়িতে করে স্কুলে যায়। সেখানে গুডমর্নিং, গুড ইভিনিং, ড্যাড ইত্যাদি শেখানো হয়।",
      "tag": "DB, DIN.B 23",
      "sub_questions": [
        {
          "label": "ক",
          "question": "মক্তব অর্থ কী?",
          "explanation": "মক্তব অর্থ লেখার স্থান বা শিক্ষাকেন্দ্র।"
        },
        {
          "label": "খ",
          "question": "\"মিথ্যা সকল পাপের মূল\"। ব্যাখ্যা করো।",
          "explanation": "মিথ্যা মানুষকে নানারকম পাপ কাজে নিমজ্জিত করে বিধায়, একে সকল পাপের মূল বলা হয়। মিথ্যাচার ব্যক্তিকে বিভিন্ন ধরনের পাপ কাজে লিপ্ত হতে বাধ্য করে। এর ফলে মানুষ ক্রমাগত পাপ করতে থাকে। একটা মিথ্যা বললে সেই মিথ্যাকে প্রতিষ্ঠিত করতে আরও মিথ্যা বলতে হয়। এভাবে মিথ্যা বলার মানসিকতা ব্যক্তিকে নতুন নতুন পাপে নিমজ্জিত করে। এছাড়া মিথ্যা অবলম্বন ছাড়া কোনো ব্যক্তি অন্যায়-অপরাধও সংঘটন করতে পারে না। তাই মিথ্যাকে সব পাপের মূল বলা হয়।"
        },
        {
          "label": "গ",
          "question": "আব্দুল আলিমের ছেলে কোন ধরনের প্রতিষ্ঠানে পড়তে যায়? তোমার পাঠ্যপুস্তকের আলোকে ব্যাখ্যা করো।",
          "explanation": "আব্দুল আলিমের ছেলে ইসলামি শিক্ষার্জনের প্রাথমিক শিক্ষাকেন্দ্র মক্তবে পড়তে যায়। আরবি শব্দ মস্তব-এর বাংলা প্রতিশব্দ লেখার স্থান, শিক্ষাকেন্দ্র বা বিদ্যালয় ইত্যাদি। শরিয়তের পরিভাষায়, যে প্রতিষ্ঠানে ছোট ছোট মুসলিম ছেলেমেয়েরা ইসলামের প্রাথমিক জ্ঞান লাভ করে সে প্রতিষ্ঠানকে মক্তব বলা হয়। সাধারণত মসজিদের বারান্দায়, মাদরাসার সাথে বা বাড়ির আঙিনায় এ জাতীয় শিক্ষা প্রতিষ্ঠান গড়ে তোলা হয়। মক্তবে কুরআন তিলাওয়াত, মাসনুন দোয়া, ওজু, গোসল, তায়াম্মুম ইত্যাদির নিয়ম-কানুন, আদব-কায়দা, ইবাদত-বন্দেগির প্রাথমিক ধারণা, ছোট ছোট শিক্ষামূলক হাদিস, মাসয়ালা প্রভৃতি শিক্ষা দেওয়া হয়। যা উদ্দীপকের প্রতিষ্ঠানেও লক্ষ করা যায়। উদ্দীপকের বর্ণনায় দেখা যায়, গ্রামে বসবাসরত আব্দুল আলিমের ছেলে প্রতিদিন সকালবেলা ছেলেমেয়েদের সাথে এমন একটি প্রতিষ্ঠানে পড়তে যায়, যেখানে কুরআন তিলাওয়াত, বিভিন্ন দোয়া ও মাসায়ালা শিক্ষা দেওয়া হয়। আব্দুল আলিমের ছেলের অধ্যয়নকৃত উক্ত প্রতিষ্ঠানটি উপরে আলোচিত ইসলামি শিক্ষা প্রতিষ্ঠান মক্তবের বৈশিষ্ট্যের সাথে সাদৃশ্যপূর্ণ। তাই বলা যায়, আব্দুল আলিমের ছেলে ইসলামি শিক্ষা প্রতিষ্ঠান মক্তবে পড়তে যায়।"
        },
        {
          "label": "ঘ",
          "question": "জিসানের শিক্ষা ব্যবস্থার ত্রুটিগুলো উল্লেখপূর্বক এর সামাজিক প্রভাব মূল্যায়ন করো।",
          "explanation": "জিসানের শিক্ষা ব্যবস্থা ইসলামি শিক্ষা ব্যবস্থার পরিপন্থি হওয়ায় তা ত্রুটিপূর্ণ, যা ইসলামি সমাজ ব্যবস্থায় নেতিবাচক প্রভাব ফেলবে। যে শিক্ষাব্যবস্থায় ইসলামকে একটি পূর্ণাঙ্গ জীবনব্যবস্থা হিসেবে শিক্ষা দেওয়ার ব্যবস্থা আছে তাকে ইসলাম শিক্ষা বলে। এ শিক্ষা কুরআন, সুন্নাহ, তাওহিদ ও রিসালাতভিত্তিক। এ শিক্ষা লাভের ফলে মানুষ তার জীবনের সকল কর্মকাণ্ড ইসলামের আদর্শ অনুযায়ী পরিচালনা করতে পারে। আর এজন্যই এটি মানবজীবনের পরিপূর্ণ একটি জীবনাদর্শ হিসেবে খ্যাত। যা জিসানের অধ্যয়নকৃত শিক্ষাব্যবস্থায় অনুপস্থিত। উদ্দীপকে হায়দার আলীর ছেলে জিসান যে স্কুলে পড়ে সেখানে গুড মর্নিং, গুড ইভিনিং, ড্যাড ইত্যাদি শেখানো হয়। এ শিক্ষাব্যবস্থায় ইসলামি শিক্ষা অনুপস্থিত। পরিপূর্ণ জীবন ব্যবস্থা হিসেবে ইসলামের রয়েছে ব্যক্তিগত, পারিবারিক, সামাজিক, রাষ্ট্রীয়, অর্থনৈতিক ও আন্তর্জাতিক নীতিমালা। ফলে ইসলামি শিক্ষা ব্যবস্থায়ও এ বিষয়গুলোর প্রতিফলন দেখা যায়। ইসলামি শিক্ষাব্যবস্থায় প্রাথমিক স্তরেই ছেলেমেয়েদেরকে আদব-কায়দা, ইসলামি বিধানাবলি, শিষ্টাচার, সত্যবাদিতা, ন্যায়-নীতি ইত্যাদি শিখানো হয়। তবে জিসানের পঠিত শিক্ষাব্যবস্থায় এ বিষয়গুলো অনুপস্থিত বিধায় তা ত্রুটিপূর্ণ। ইসলামি সমাজব্যবস্থায় যা নেতিবাচক প্রভাব ফেলবে। মানবচরিত্রের উৎকর্ষ সাধন, ন্যায়নীতি ও সুবিচারভিত্তিক শান্তিপূর্ণ সমাজ গঠন ও সংরক্ষণে ইসলামি শিক্ষার বিকল্প নেই। বস্তুত মানুষকে পরিপূর্ণ শিক্ষাদান করে একজন নিষ্ঠাবান ও প্রকৃত মুসলিম হিসেবে গড়ে তোলাই ইসলাম শিক্ষার মূল উদ্দেশ্য। তাই যে শিক্ষাব্যবস্থায় ইসলামি শিক্ষার উপস্থিতি থাকে না তা ত্রুটিপূর্ণ ও সমাজের জন্য কোনো ভালো ফল বয়ে আনতে পারে না। পরিশেষে বলা যায়, ইসলামি শিক্ষাব্যবস্থা ত্রুটিমুক্ত ও পরিপূর্ণ শিক্ষাব্যবস্থা। তাই আমাদের সকলের উচিত পাশ্চাত্য ও ইসলাম পরিপন্থি শিক্ষার পরিবর্তে ইসলামি শিক্ষায় শিক্ষিত হওয়া।"
        }
      ]
    },
    {
      "number": "2",
      "uddipok": "প্রফেসর ইমদাদ \"নৈতিক-মানবিক জীবন গঠনে পরিবারের ভূমিকা\" শীর্ষক সেমিনারে প্রধান অতিথির বক্তব্যে বলেন, মানুষের জন্য পারিবারিক জীবন অত্যন্ত গুরুত্বপূর্ণ। ও অপরিহার্য বিষয় । মানব সভ্যতার উৎকর্ষ, পরিচ্ছন্নতা ও নৈতিক-মানবিক জীবন গঠনের জন্য ইসলামি পরিবার প্রথা এক অপরিহার্য আদর্শ যেখানে পারিবারিক জীবনের উদ্দেশ্য হলো পারস্পরিক সহযোগিতার মাধ্যমে পবিত্র ও শান্তিময় জীবনযাপন করা এবং ইহ-পরকালীন সফলতা ও শান্তি নিশ্চিত করা।",
      "tag": "DB, DIN.B 23",
      "sub_questions": [
        {
          "label": "ক",
          "question": "সালাত' শব্দের অর্থ কী?",
          "explanation": "সালাত শব্দের অর্থ প্রার্থনা, দোয়া, ক্ষমা প্রার্থনা ইত্যাদি।"
        },
        {
          "label": "খ",
          "question": "\"ইসলাম শিক্ষা ওহিভিত্তিক- তোমার পাঠ্যপুস্তকের আলোকে আলোচনা করো।",
          "explanation": "ইসলামি শিক্ষার সমস্ত বিষয়ই ওহির আলোকে রচিত বলে এ শিক্ষাকে ওহিভিত্তিক শিক্ষা বলা হয়। ইসলামি শিক্ষার সূচনা হয়েছে ওহির মাধ্যমে। আদম (আ) কে সৃষ্টির পর আল্লাহ তায়ালা প্রত্যক্ষ ওহির মাধ্যমে তাকে জ্ঞান দান করেন। পরবর্তীকালে ওহির মাধ্যমেই তিনি এ শিক্ষার আবেদন ও বিস্তার ঘটিয়েছেন। নবি- রাসুলগণ ইলমকেই মিরাস হিসেবে রেখে গেছেন। সুতরাং ইসলামের সমস্ত শিক্ষা ওহির আলোকে রচিত।"
        },
        {
          "label": "গ",
          "question": "আদর্শ জীবন গঠনে পরিবার-এর ভূমিকা লেখো।",
          "explanation": "আদর্শ জীবন গঠনে পরিবারের ভূমিকা অপরিহার্য। পরিবার বলতে সাধারণত এমন কতিপয় ব্যক্তির সমষ্টিকে বোঝায়, যারা একত্রে বসবাস করে এবং যাদের মধ্যে প্রত্যক্ষ ও আন্তরিক সম্পর্ক বিরাজ করে। মানবজাতির 'যাত্রা শুরু হয়েছিল পারিবারিক সূত্রের্ পথ ধরেই। এমন কোনো মানবসমাজের অস্তিত্ব খুঁজে পাওয়া যাবে না যেখানে পরিবার প্রথা নেই। তবে ইসলাম একটি সুষ্ঠু পারিবারিক পরিবেশের প্রতি গুরুত্বারোপ করেছে বিধায় আদর্শ জীবন গঠনে ইসলামি পরিবার সবচেয়ে সহায়ক ভূমিকা পালন করে থাকে। উদ্দীপকে প্রফেসর ইমদাদ তার বক্তব্যে ইসলামি পরিবারকে মানব সভ্যতার উৎকর্ষ সাধনে অপরিহার্য আদর্শ হিসেবে উল্লেখ করেছেন। তার মতে, পারিবারিক জীবনের উদ্দেশ্য হলো পারস্পরিক সহযোগিতার মাধ্যমে পবিত্র ও শান্তিময় জীবনযাপন করা এবং ইহ-পরকালীন সফলতা ও শান্তি নিশ্চিত করা। তার এ বক্তব্যেই আদর্শ জীবন গঠনে ইসলামি পরিবারের গুরুত্ব প্রতিফলিত হয়েছে। মূলত পরিবারের সুশিক্ষা ছাড়া মানবজীবনের সত্যিকারের বিকাশ অসম্ভব। নতুন প্রজন্মকে আদর্শবান করে গড়ে তোলা পরিঝরের দায়িত্ব। সুস্থ ও সুন্দর পারিবারিক সম্পর্কে থাকা স্বামী-স্ত্রী কিংবা সন্তান-সন্ততি পারস্পরিক দায়িত্ববোধ ও সহযোগিতার ভিত্তিতে জীবন পরিচালনা করে। ফলে তারা সুশৃঙ্খল ও কল্যাণমূলক জীবন গঠনে উৎসাহী হয়। এভাবেই আদর্শ জীবন গঠনে পরিবার অপরিহার্য ভূমিকা পালন করে থাকে।"
        },
        {
          "label": "ঘ",
          "question": "\"নৈতিক-মানবিক জীবন গঠনে ইসলামি পরিবার প্রথা একটি অপরিহার্য আদর্শ\"। ব্যাখ্যা করো।",
          "explanation": "\"নৈতিক-মানবিক জীবন গঠনে ইসলামি পরিবার ও প্রথা একটি অপরিহার্য আদর্শ\"- উক্তিটি যথার্থ। ইসলামি পরিবার একটি আদর্শিক পরিবার। এ পরিবার ইসলামের আদর্শ, নীতিমালা ও বিধিবিধানের ভিত্তিতে গড়ে ওঠে এবং পরিচালিত হয়। ফলে এ পরিবারের প্রত্যেক সদস্য ইসলামের বিধি-নিষেধ মেনে চলে এবং নৈতিক চরিত্রে চরিত্রবান হতে পারে। পরিবার আল্লাহ তায়ালার একটি নিদর্শন এবং তাঁর নির্দেশের আলোকে জীবনযাপনের জন্য সবচেয়ে উন্নত স্থান। মানুষের মধ্যে পারস্পরিক দয়া, মায়া, স্নেহ ও শ্রদ্ধার পরিবেশ প্রতিষ্ঠার লক্ষ্যেই আল্লাহ তায়ালা পরিবার পদ্ধতি দান করেছেন। সন্তান গর্ভে থাকাকালীন সময় থেকেই মূলত মায়ের দায়িত্ব শুরু হয়ে যায়। কেননা সেসময়ে মায়ের উচ্ছৃঙ্খল' জীবনযাপন ঝুঁকিপূর্ণ চলাফেরা, অশালীন কথা বলা বা কাজ করা শিশুকে প্রভাবিত করে এবং ক্ষতিসাধন করে। তাই মায়ের দায়িত্ব হলো সে সময়ে আল্লাহর জিকির, কুরআন- হাদিস অধ্যয়ন ও তাসবিহ পাঠ করে সময় কাটানো। শিশুর জন্য সুষম খাবার হলো মায়ের দুধ। শিশু বেড়ে ওঠা ও সর্বাঙ্গীন সুস্থ থাকার উপাদান মায়ের দুধে বিদ্যমান। শিশুর জীবনে সবচেয়ে প্রভাবক চরিত্র হলেন মা। এজন্য মায়ের অন্যতম দায়িত্ব হলো শিশুকে প্রয়োজনীয় প্রাথমিক এবং ইসলামি শিক্ষাদান। ইসলামের দৃষ্টিতে পরিবার কেবল সুখ-শান্তি ও আরাম আয়েশ লাভের স্থানই নয়, বরং নৈতিকতা ও মানবিক মূল্যবোধ লালনের প্রাণকেন্দ্র। মহান আল্লাহ পবিত্র কুরআনে বলেন, 'হে ইমানদারগণ! তোমরা নিজেদেরকে এবং তোমাদের পরিবার-পরিজনকে জাহান্নামের আগুন থেকে রক্ষা করো' (সুরা আত তাহরিম: ৬)। অর্থাৎ পরিবারের প্রধান পরিবারের সদস্যদের প্রতি সর্বদা দৃষ্টি রাখবেন যেন তারা নৈতিক ও মানবিক মূল্যবোধসম্পন্ন জীবনযাপন করে। আলোচনাশেষে তাই বলা যায়, নৈতিক ও মানবিক জীবন গঠনে ইসলামি পরিবারের ভূমিকা অপরিসীম।"
        }
      ]
    },
    {
      "number": "3",
      "uddipok": "আব্দুল করিম একজন ব্যবসায়ী। তিনি মনে করেন ব্যবসায়ের লাভ-ক্ষতি আছে। তিনি সৎভাবে ব্যবসা করতে চান। কাউকে ঠকাতে চান না। এই জন্য তিনি ওজনে কম দেন না। পণ্যের দোষ-ত্রুটি বিক্রেতার নিকট গোপন করেন না। ভালো-মন্দ মিশিয়ে বিক্রি করেন না। অপরদিকে আব্দুল জব্বার বেশি লাভের আশায় পণ্য গুদামজাত করে চড়া দামে বিক্রি করেন। মাছে ফরমালিন মেশান এবং ওজনে কম দেন।",
      "tag": "DB, DIN.B 23",
      "sub_questions": [
        {
          "label": "ক",
          "question": "মসজিদ' শব্দের অর্থ কী?",
          "explanation": "মসজিদ' শব্দের অর্থ সিজদার স্থান।"
        },
        {
          "label": "খ",
          "question": "\"যে ব্যক্তি প্রতারণা করে সে আমার দলভুক্ত নয়\"- হাদিসটি ব্যাখ্যা করো।",
          "explanation": "প্রতারণার কুফল বর্ণনা করতে গিয়ে রাসুল (স) বলেছেন, 'যে ব্যক্তি প্রতারণা করে সে আমার দলভুক্ত নয়' (মুসলিম)। প্রতারণা মিথ্যারই এক বিশেষ রূপ। প্রকৃত অবস্থার বিপরীত অবস্থাকে উপস্থাপন করাকে প্রতারণা বলে। মানুষকে ঠকানো, ফাঁকি দেওয়া, বিশ্বাস ভঙ্গ করা, পণ্যে ভেজাল দেওয়া ইত্যাদি প্রতারণার অন্তর্ভুক্ত। ইসলামে প্রতারণাকে হারাম ঘোষণা করা হয়েছে। এটি মুনাফিকের অন্যতম লক্ষণ। এর ফলে ব্যক্তির ধ্বংস অনিবার্য হয়ে পড়ে। প্রতারণাকারী সাময়িক সুবিধা পেলেও সবদিক বিবেচনায় সে প্রকৃতই ক্ষতিগ্রস্ত। এটি জঘন্যতম অপরাধ। এক ব্যক্তির প্রতারণার ফলে পুরো সমাজের শান্তি বিনষ্ট হয়ে যেতে পারে। তাই প্রতারণাকারীকে রাসুল (স) মুসলমানদের অন্তর্ভুক্ত নয় বলে ঘোষণা দিয়েছেন।"
        },
        {
          "label": "গ",
          "question": "উদ্দীপকে আব্দুল করিমের চারিত্রিক গুণাবলি তোমার পাঠ্যপুস্তকের কোন বিষয়ের প্রতি ইঙ্গিত করে? আলোচনা করো।",
          "explanation": "উদ্দীপকে আব্দুল করিমের চারিত্রিক গুণাবলি আমার পাঠ্যপুস্তকের হালাল উপার্জন বিষয়টির প্রতি ইঙ্গিত করে। হালাল উপার্জন বলতে শরিয়ত অনুযায়ী বৈধ, আইনানুগ ও অনুমোদিতসন্ধায় উপার্জন করাকে বোঝায়। অর্থাৎ ইসলামের বিধি-নিষেধ মোতাবেক -বাণিজ্য, চাকরি, কায়িক শ্রম, মেধা শ্রম প্রভৃতির মাধ্যমে উপার্জনই হলো হালাল উপার্জন। এটি মুসলমানের ইবাদত কবুল হওয়ার প্রধান শর্ত। অর্থাৎ কেউ হালাল উপার্জনের মাধ্যমে জীবিকা নির্বাহ করলেই শুধু তার ইবাদত কবুল হবে। অন্যথায় ইবাদত কবুল হওয়ার কোনো সম্ভাবনা নেই। সালাত, সাওম, জাকাত, হজ প্রভৃতি ইবাদতের মতো হালাল উপার্জনও একটি ফরজ ইবাদত। রাসুল (স) বলেন, 'হালাল জীবিকা উপার্জন করা ফরজের পরেও একটি ফরজ' (সহিহ বুখারি)। উদ্দীপকে উল্লিখিত ব্যবসায়ী আব্দুল করিমের কর্মকাণ্ডে হালাল উপার্জন বিষয়টি ফুটে উঠেছে। উদ্দীপকে ব্যবসায়ী আব্দুল করিম ব্যবসায়ের লাভ-ক্ষতির বিষয়টি মেনে নিয়েই সৎভাবে ব্যবসা করতে চান। এজন্য তিনি ওজনে কম দেন না, পণ্যের দোষ-ত্রুটি বিক্রেতার নিকট গোপন করেন না এবং ভালো-মন্দ মিশিয়ে বিক্রি করেন না। আব্দুল করিমের এরূপ কর্মকান্ড হালাল উপার্জনকে ইঙ্গিত করে। হালাল উপার্জন মানুষকে কর্মপ্রেরণা দেয়। কারণ উপার্জন ঢালাল রাখার জন্য ব্যক্তিকে কাজ করতে হয় এবং কায়িক বা বুদ্ধিবৃত্তিক শ্রম দিতে হয়। হালাল উপার্জনের বাধ্যবাধকতা লোকদেরকে চাকরির পাশাপাশি অন্যান্য উপাদান প্রক্রিয়া প্রতিষ্ঠার প্রেরণা দেয়। এর ফলে কর্মসংস্থান বৃদ্ধি পায়। জাতীয় উন্নয়ন ও সমৃদ্ধি সুনিশ্চিত হয়। তাছাড়া তালাল উপার্জনের পরিধি বৃদ্ধি পেলে সাধারণ মানুষ ক্ষতিগ্রস্ত হওয়া থেকে যক্ষা পায়। হালাল উপার্জনকারীকে পৃথিবীতে যেমন মানুষ সম্মান ও মর্যাদা দেয়, তেমনি আল্লাহ তায়ালাও তাকে বিশেষ শ্রেষ্ঠত্ব দেন। তাই আমাদের সকলের উচিত হালাল উপার্জনের মাধ্যমে জীবিকা নির্বাহ করা।"
        },
        {
          "label": "ঘ",
          "question": "আব্দুল জব্বার-এর কর্মকাণ্ড তোমার নিকট কোন ধরনের মনে হয়? বিশ্লেষণ করো।",
          "explanation": "আব্দুল জব্বার-এর কর্মকাণ্ড প্রতারণামূলক এবং এর মাধ্যমে সে হারাম উপার্জন করছে বলে আমি মনে করি। প্রতারণামূলকভাবে এবং অবৈধ, অননুমোদিত বা শরিয়ত পরিপন্থি যেকোনো উপায়ে উপার্জন করাকে হারাম উপার্জন বলে। অর্থাৎ যেসব বিষয় কুরআন ও হাদিসের মাধ্যমে স্পষ্টভাবে অবৈধ প্রমাণিত হয় তাকে হারাম বলে। যা আব্দুল জব্বারের ব্যবসায় লক্ষণীয়। উদ্দীপকের আব্দুল জব্বার বেশি লাভের আশায় পণ্য গুদামজাত করে চড়া দামে বিক্রি করেন। এছাড়া মাছে ফরমালিন মিশিয়ে বিক্রি করেন এবং ওজনে কম দেন। তার এ কাজগুলো স্পষ্টত খাদ্যে ভেজাল ও প্রতারণাকে নির্দেশ করে। আর প্রতারণার মাধ্যমে উপার্জিত অর্থ হারাম। হারাম উপার্জনের সাথে জড়িয়ে থাকে ক্ষতিগ্রস্ত মানুষদের অভিসম্পাত। আল্লাহ তায়ালা হারাম উপার্জন করতে নিষেধ করেছেন। এতে একদিকে যেমন আল্লাহর নির্দেশের বিরোধিতা করা হয়, অন্যদিকে তেমনি অনুসরণ করা হয় নিজের কুপ্রবৃত্তির। রাসুলুল্লাহ (স) বলেন, 'যে গোশত হারাম জীবিকা দিয়ে গঠিত তা বেহেশতে প্রবেশ করবে না। আর হারাম জীবিকায় গঠিত প্রতিটি গোশতের জন্য উপযুক্ত আবাস হলো জাহান্নাম' (মুসনাদে আহমাদ)। পরিশেষে বলা যায়, হারাম উপার্জন বর্জন করে হালাল উপার্জনে জীবিকা নির্বাহ করা মহান আল্লাহর নির্দেশ। এটি একটি গুরুত্বপূর্ণ ফরজ ইবাদত। সুতরাং আমাদের উচিত সকল প্রকার প্রতারণামূলক কর্মকাণ্ড পরিহার করা এবং হালাল উপার্জনের মাধ্যমে জীবিকা নির্বাহ করা।"
        }
      ]
    },
    {
      "number": "4",
      "uddipok": "কাইসার পিতা-মাতার প্রথম সন্তান। পিতা-মাতা ছোটবেলা থেকেই তাকে অক্ষরজ্ঞানসহ ইসলামের মৌলিক বিষয় শিখাচ্ছেন। সে এখন কাজের শুরুতে, খাদ্য গ্রহণে, পারস্পরিক সাক্ষাতে বিশেষ পরিভাষা ব্যবহার করে এবং অন্যান্য আদব-কায়দাও শিখেছে। তার পিতা-মাতার ধারণা ছেলের উজ্জ্বল ভবিষ্যৎ ও সু-সন্তান হিসেবে গড়ে তোলা তাদের দায়িত্ব।",
      "tag": "DB, DIN.B 23",
      "sub_questions": [
        {
          "label": "ক",
          "question": "'জিহাদ' শব্দের অর্থ কী?",
          "explanation": "জিহাদ' শব্দের অর্থ চেষ্টা করা, কষ্ট করা, সংগ্রাম করা ইত্যাদি।"
        },
        {
          "label": "খ",
          "question": "‘’মায়ের পদতলে সন্তানের বেহেশত।\"- ব্যাখ্যা করো।",
          "explanation": "মহানবি (স) বলেছেন, 'মায়ের পদতলে সন্তানের বেহেশত'। হাদিসের এ কথাটি একটি রূপক অর্থে ব্যবহৃত হয়েছে। আসলে মায়ের পায়ের নিচে মাটি খনন করলে বেহেশত পাওয়া যাবে না, বরং কেউ যদি মাকে খুশি করতে পারে তাহলে তার ওপর আল্লাহ খুশি হবেন। আর যার ওপর আল্লাহ খুশি সে নিশ্চিত জান্নাতে যাবে। তবে এটি অবশ্যই মনে রাখতে হবে, মাকে খুশি করতে গিয়ে আল্লাহ ও রাসুল (স) এর কোনো নির্দেশ অমান্য করা যাবে না।"
        },
        {
          "label": "গ",
          "question": "কাইসারের পিতা-মাতার ভূমিকায় পরিবারের কোন ধরনের কাজের প্রতিফলন ঘটেছে?ব্যাখ্যা করো।",
          "explanation": "কাইসারের পিতা-মাতার ভূমিকায় ইসলামি পরিবার গঠনের জন্য প্রয়োজনীয় শিক্ষামূলক কাজের প্রতিফলন ঘটেছে। ইসলামি পরিবার গঠনে ইসলামি শিক্ষা একটি গুরুত্বপূর্ণ কাজ। সন্তানদের ছোটবেলা থেকেই ইসলামের মৌলিক বিষয়গুলো শিক্ষা দেওয়া, বড়দের সালাম দেওয়া, খাবারের আগে বিসমিল্লাহ বলা, দোয়া-কালাম ও শিষ্টাচার শেখানো পিতামাতার দায়িত্ব। এছাড়া স্নেহ, মমতা, ভক্তি, শ্রদ্ধা, সহানুভূতি, সমবেদনা, উদারতা, ত্যাগসহ সম্ভাব্য সব মানবীয় গুণের প্রশিক্ষণ দেওয়াও পিতামাতার কর্তব্য। যা পিতা-মাতার কর্মকাণ্ডে ফুটে উঠেছে'। উদ্দীপকে দেখা যায়, ছোটবেলা থেকেই কাইসারের পিতা-মাতা তাকে অক্ষরজ্ঞানসহ, ইসলামের মৌলিক বিষয় শেখাচ্ছেন। ফলে সে এখন কাজের শুরুতে, খাদ্য গ্রহণে, পারস্পরিক সাক্ষাতে বিশেষ পরিভাষা ব্যবহার করে এবং অন্যান্য আদব-কায়দাও শিখেছে। আর এগুলো ইসলামি পরিবারের শিক্ষামূলক কাজেরই অন্তর্ভুক্ত। এ প্রসঙ্গে রাসুল (স) বলেন, \"সন্তান-সন্ততির জন্য মাতাপিতার দানের মধ্যে সুন্দর আচরণ শিক্ষা দেওয়ার চেয়ে উত্তম কিছু নেই\" (সুনানে তিরমিযি)। পাশাপাশি সঠিক বয়সে সন্তানদের বিদ্যালয়ে ও মক্তবে পাঠিয়ে প্রাতিষ্ঠানিক শিক্ষা অর্জন করানোও উল্লেখযোগ্য দায়িত্ব। এগুলো ইসলামি পরিবারের শিক্ষামূলক কাজ। উপরের আলোচনার আলোকে বলা যায়, কাইসারের পিতা-মাতা কাইসারের প্রতি ইসলামি পরিবারের শিক্ষামূলক দায়িত্ব পালন করেছেন।"
        },
        {
          "label": "ঘ",
          "question": "কাইসারের পরিবার একটি নৈতিক ও মানবিক শিক্ষাগার- উক্তিটির যথার্থতা নিরূপণ করো।",
          "explanation": "'কাইসারের পরিবার একটি নৈতিক ও মানবিক শিক্ষাগার'- উক্তিটি যথার্থ। নৈতিক ও মানবিক জীবন গঠন ইসলামের পারিবারিক ব্যবস্থার অন্যতম উদ্দেশ্য। এখানে পিতামাতা যেমন নৈতিকতার আলোকে জীবনযাপন করেন, তেমনি সন্তানদেরকেও তারা বিভিন্ন শিক্ষার মাধ্যমে নৈতিক জীবনাচারে অভ্যস্ত করান। এ উদ্দেশ্যে পিতামাতা সন্তানদেরকে আল্লাহর নির্দেশ পালন, মানবিকতা, দায়িত্ববোধ, সহানুভূতি, শিষ্টাচার ও নিয়মানুবর্তিতা প্রভৃতি ব্যাপারে জ্ঞান দান করেন। যা কাইসারের পরিবারে পরিলক্ষিত হয়। উদ্দীপকে দেখা যায়, ছোটবেলা থেকেই কাইসারের পিতামাতা তাকে বিভিন্ন বিষয়ে শিক্ষা দেওয়ার চেষ্টা করছেন। অক্ষরজ্ঞান দানের পাশাপাশি তাকে ইসলামের মৌলিক বিষয়াবলিও শিক্ষা দিচ্ছেন। এছাড়া বড়দের সালাম দেওয়া, খাওয়ার আগে বিসমিল্লাহ বলা ও অন্যান্য আদব-কায়দাও সমানভাবে শেখানোর চেষ্টা করছেন। ধর্ম ও নৈতিকতা বিষয়ে এসব শিক্ষা এবং অনুশীলন কাইসারকে নৈতিক জ্ঞানে সমৃদ্ধ করবে। নিজের সন্তানকে সুসন্তান এবং নৈতিক জ্ঞানে সমৃদ্ধ করে গড়ে তোলার লক্ষ্যে শৈশবেই সন্তানকে ভদ্রতা, বিনয়, সততা, স্নেহ, শ্রদ্ধা প্রভৃতি বিষয়ে শিক্ষা প্রদান করা আদর্শ পিতা-মাতার অন্যতম দায়িত্ব। ধর্মীয় বিধি-বিধান পালন করার জন্য সন্তানদেরকে ছোটবেলা থেকেই ধর্মানুশীলনে অভ্যস্ত করাও ইসলামি পরিবারের একটি গুরুত্বপূর্ণ কাজ। আর এসব কাজ যথাযথভাবে পালনের ফলে পরিবারের সদস্যরা নৈতিক জীবনযাপনে অভ্যস্ত হয়ে ওঠে। পরিশেষে বলা যায়, নৈতিকতা ও সদাচরণ বিষয়ে শিক্ষা দানের ব্যাপারে কাইসারের পরিবার একটি আদর্শ নৈতিক শিক্ষাগার। তার পিতা-মাতা নৈতিকতা বিষয়ে যাবতীয় শিক্ষা তাকে দিয়ে যাচ্ছেন।"
        }
      ]
    },
    {
      "number": "5",
      "uddipok": "জনাব মারুফ ছাত্রজীবন থেকেই রাস্তার দুপাশে এবং যেখানে খালি জায়গা পান সেখানেই গাছের চারা রোপণ করেন। পক্ষান্তরে জনাব আলেক ঐ অঞ্চলে একটি ইট ভাটা চালু করে ঐ অঞ্চলের গাছ কেটে ভাটার জ্বালানি হিসেবে ব্যবহার করেন। এতে একদিকে গাছপালা ও বন উজাড় হচ্ছে অপরদিকে দূষিত ধোঁয়ায় জনজীবন বিপন্ন হচ্ছে।",
      "tag": "DB, DIN.B 23,MB, RB, CB, CTG.B, SB, JB, BB 23",
      "sub_questions": [
        {
          "label": "ক",
          "question": "'ইমাম' অর্থ কী?",
          "explanation": "ইমাম' অর্থ নেতা, অগ্রণী, পরিচালক ইত্যাদি।"
        },
        {
          "label": "খ",
          "question": "\"নিশ্চয়ই আমি প্রত্যেক উম্মতের মধ্যেই রাসুল প্রেরণ করেছি।\"-আয়াতাংশটি ব্যাখ্যা করো।",
          "explanation": "\"নিশ্চয়ই আমি প্রত্যেক উম্মতের মধ্যেই রাসুল প্রেরণ করেছি\"- আয়াতাংশটি পবিত্র কুরআনের সূরা নাহল এর ৩৬ নম্বর আয়াত থেকে নেয়া হয়েছে। উচ্ছৃত আয়াতাংশে উম্মাহ দ্বারা প্রত্যেক নবি বা রাসুলের নিজ নিজ জাতির মানুষকে বোঝানো হয়েছে। অর্থাৎ এখানে আত্মালিক জাতীয়তার অভিন্ন সম্পর্ক বিবেচনা করা হয়েছে। এ পর্যায়ে একই জাতিভুক্ত সব মানুষ কোনো একজন নবির উম্মত বলে বিবেচিত হবেন। তারা তাদের নবির অনুসরণ করুক বা না করুক, উম্মতের বাইরে বলে বিবেচিত হবে না। কেননা আল্লাহ তায়ালা পবিত্র কুরআনে সুরা ইউনুস এ বলেন, \"প্রত্যেক উম্মাহর জন্যই একজন রাসুল রয়েছেন।\""
        },
        {
          "label": "গ",
          "question": "জনাব মারুফের কর্মকাণ্ড তোমার পাঠ্যবইয়ের কোন বিষয়ের সাথে সাদৃশ্যপূর্ণ তা চিহ্নিতপূর্বক আলোচনা করো।",
          "explanation": "জনাব মারুফের কর্মকাণ্ড আমার পাঠ্যবইয়ের 'খিদমাতে খালক' বিষয়ের সাথে সাদৃশ্যপূর্ণ। খিদমত অর্থ সেবা করা এবং খালক বলতে সৃষ্টিজগৎ ও সৃষ্টিজীব দুটোই বোঝায়। আল্লাহ তায়ালার সব সৃষ্টিই এর অন্তর্ভুক্ত। কাজেই খিদমতে খালক হলো সৃষ্টিজগতের সেবা, সৃষ্টিজীবের পরিচর্যা। পৃথিবীর সবকিছু মানুষের ব্যবহারের জন্য সৃষ্টি করা হয়েছে। তাই এসব সৃষ্টির সুবিধা- অসুবিধা লক্ষ করা মানুষের দায়িত্ব। যার প্রতিফলন জনাব মারুফের কর্মকাণ্ডে পরিলক্ষিত হয়। উদ্দীপকে জনাব মারুফ ছাত্রজীবন থেকেই রাস্তার দু'পাশে এবং যেখানে খালি জায়গা পান সেখানেই গাছের চারা রোপণ করেন। তার এসব কর্মকাণ্ড খিদমতে খালকের সাথে সাদৃশ্যপূর্ণ। কেননা খিদমতে খালক হলো আল্লাহর সকল সৃষ্টির পরিচর্যা করা। পশুপাখি, জীবজন্তু, বৃক্ষরোপণ ও সংরক্ষণ সবকিছুই খিদমতে খালকের অন্তর্ভুক্ত। এগুলো আল্লাহর বৈচিত্র্যময় সৃষ্টির একটি বিশেষ দিক। এগুলোর সুন্দর ও শৃঙ্খলাপূর্ণ স্বাভাবিক জীবনযাপন ও সংরক্ষণের ওপর প্রাকৃতিক ভারসাম্য নির্ভর করে। এজন্য জীবজন্তু ও পশুপাখির সেবায় মানুষ নিজেকে নিয়োজিত রাখবে এবং অপ্রয়োজনে এদেরকে হত্যা করবে না। পাশাপাশি অপ্রয়োজনে বৃক্ষনিধন থেকে নিজেদেরকে বিরত রাখবে। প্রয়োজনে গাছ কাটলেও সাথে সাথে আবার গাছ লাগিয়ে তার অভাব পূরণ করতে হবে। এভাবেই সৃষ্টিজগতের সেবা করা সম্ভব। তাই জনাব মারুফের এরূপ কল্যাণমূলক কাজ তথা বৃক্ষরোপনকে খিদমতে খালক নামে অভিহিত করা যায়।"
        },
        {
          "label": "ঘ",
          "question": "জনাব আলেক-এর কর্মকাণ্ডের ক্ষতিকর প্রভাবগুলো তোমার পাঠ্যবইয়ের আলোকে আলোচনা করো।",
          "explanation": "জনাব আলেক এর কর্মকাণ্ড তথা ইটভাটা চালুকরণ এবং নির্বিচারে গাছ কাটা পরিবেশের ওপর মারাত্মক ক্ষতিকর প্রভাব ফেলতে পারে। গাছ মানুষের মহা উপকারী বন্ধু। গাছপালা মানুষের জীবনের সাথে ওতপ্রোতভাবে সম্পৃক্ত। অক্সিজেন সরবরাহ, প্রাকৃতিক ভারসাম্য রক্ষা, জ্বালানি ও কাঠ যোগান দিয়ে এবং প্রাকৃতিক মহামারি ও দুর্যোগ প্রতিরোধ করে গাছপালা মানুষের অপরিসীম উপকার সাধন করে থাকে। কিন্তু অধিক যারে গাছ' কাটলে এবং যেখানে সেখানে শিল্প-কারখানা গড়ে তুললে তা পরিবেশের জন্য মারাত্মক বিপর্যয় ডেকে আনে। জনাব আলেক এর কর্মকাণ্ডে এরূপ বিষয় লক্ষণীয়। উদ্দীপকে জনাব আলেক একটি ইট ভাটা চালু করেন এবং গাছ কেটে ভাটার জ্বালানি হিসেবে ব্যবহার করেন। এতে একদিকে গাছপালা ও বন উজাড় হচ্ছে, অপরদিকে দূষিত ধোঁয়ায় জনজীবন বিপন্ন হচ্ছে। তার এমন কর্মকান্ডের ফলে পরিবেশে নেতিবাচক প্রভাব পড়বে। কারণ গাছপালা পরিবেশ থেকে কার্বন ডাই-অক্সাইড শোষণ করে এবং অক্সিজেন সরবরাহ করে পরিবেশের ভারসাম্য রক্ষা করে। কিন্তু যেখানে সেখানে অপরিকল্পিতভাবে শিল্প-কারখানা গড়ে তুললে এবং অধিক হারে গাছ কাটলে পৃথিবীর বায়ুমণ্ডলে প্রচুর পরিমাণে কার্বন ডাই-অক্সাইড ও গ্রিন হাউস গ্যাস বেড়ে যেতে পারে। এসব গ্যাসের কারণে বৈশ্বিক উষ্ণতা বেড়ে বদলে যায় জলবায়ু। যা মানবজাতি ও প্রাণিকুলের অস্তিত্বকে হুমকির মুখে ফেলে দেয়। তাছাড়া অপরিকল্পিত ইটভাটার মতো অতিরিক্ত কার্বন নিসঃরনকারী শিল্প পরিবেশের প্রতি মারাত্মক হুমকি বয়ে আনে। প্রাকৃতিক ভারসাম্য রক্ষা করা মানুষের মূল দায়িত্ব, তা না হলে পৃথিবী বসবাসের অযোগ্য হয়ে উঠবে। উপরের আলোচনার পরিপ্রেক্ষিতে বলা যায়, জনাব আলেক এর কর্মকাণ্ডে পরিবেশ সংরক্ষণের ব্যত্যয় ঘটায় তা সমাজে অত্যন্ত ক্ষতিকর প্রভাব ফেলবে। তাই আমাদের সকলকেই পরিবেশ সংরক্ষণের বিষয়ে সচেতন হতে হবে।"
        }
      ]
    },
    {
      "number": "6",
      "uddipok": "নাসিরুদ্দীন একজন চাকরিজীবী। তার সংসারে অভাব নেই। তিনি বাড়িতে কোনো মেহমানের আসা-যাওয়া পছন্দ করেন না। নিলেও কারোর বাড়িতে যেতে চান না। এসব তিনি বাড়তি ঝামেলা মনে করেন। অপরদিকে তার স্ত্রী আমেনা বাড়িতে মেহমান আসলে খুশি হন। মন খুলে তাদের আপ্যায়ন করেন। বাড়িতে যা রান্না হয় তা পাশের বাড়িতে পাঠিয়ে দেন। বিপদে তাদেরকে সহযোগিতা করেন।",
      "tag": "DB, DIN.B 23",
      "sub_questions": [
        {
          "label": "ক",
          "question": "আদল' অর্থ কী?",
          "explanation": "'আদল' অর্থ ন্যায়বিচার।"
        },
        {
          "label": "খ",
          "question": "\"আত্মীয়তার সম্পর্ক ছিন্নকারী জান্নাতে প্রবেশ করবে না।\"- হাদিসটি ব্যাখ্যা করো।",
          "explanation": "আীয়তার সম্পর্ক ছিদ্রকারী জড়াতে প্রবেশ করবে না' (বুখারি ও মুসলিম)। আত্মীয়তার সম্পর্ক ছিন্ন করা কবিরা গোনাহ। কেননা আত্মীয়দের সাথে সদাচরণ এবং তাদের হক যথাযথভাবে আদায় করতে আল্লাহ নির্দেশ দিয়েছেন। রাসুল (স)ও আত্মীয়তার সম্পর্ক বজায় রাখার নির্দেশ দিয়েছেন এবং আত্মীয়তার সম্পর্ক ছিন্নকারী জান্নাতে প্রবেশ করতে পারবে না বলে সতর্ক করেছেন। এ সম্পর্ক ছিন্ন করার মাধ্যমে পারস্পরিক বন্ধন নষ্ট হয়, শত্রুতা ও বিদ্বেষ সৃষ্টি হয়। এজন্য আত্মীয়তার সম্পর্ক ছিন্ন করতে ইসলামে নিষেধ করা হয়েছে। তাই আল্লাহ ও রাসুলের (স) নির্দেশ আমান্য করে যে আত্মীয়তার সম্পর্ক ছিন্ন করবে তার স্থান হবে জাহান্নাম।"
        },
        {
          "label": "গ",
          "question": "নাসিরুদ্দীনের আচরণ কোন ধরনের? তোমার পাঠ্যপুস্তকের আলোকে ব্যাখ্যা করো।",
          "explanation": "নাসিরুদ্দীনের আচরণে আত্মীয়-স্বজনের প্রতি অন্যতম কর্তব্য মেহমানদারি বিষয়ে অনীহা লক্ষ করা যায়, যা মূলত ইসলাম পরিপন্থি। সাধারণভাবে যাদের সাথে আত্মার সম্পর্ক আছে তাদের আত্মীয় বলা হয়। কিন্তু ইসলামে আত্মীয়স্বজন নির্দিষ্ট ও নির্ধারিত। কেননা স্বতন্ত্রভাবে আত্মার সম্পর্ক নির্ধারণের কোনো মাপকাঠি নেই। ইসলামি সমাজব্যবস্থায় মাতাপিতা ও সন্তানের হক আদায়ের পর অধিকার ও মর্যাদার দিক দিয়ে আত্মীয়-স্বজনেরা সর্বোচ্চ অগ্রাধিকার পেয়ে থাকেন। আত্মীয় স্বজনের অধিকার ও কর্তব্যের মধ্যে রয়েছে সম্পর্ক রক্ষা করা, সদাচারণ করা, সুখ- দুঃখের অংশীদার হওয়া, ঝগড়া বিবাদ না করা, উপহার-উপঢৌকন দেওয়া, মেহমানদারি করা ইত্যাদি। উদ্দীপকে নাসিরুদ্দীনের আচরণে এ বিষয়ে অনীহা ফুটে উঠেছে। উদ্দীপকে দেখা যায়, চাকরিজীবী নাসিরুদ্দীনের সংসারে অভাব-অনটন না থাকলেও তিনি বাড়িতে কোনো মেহমান আসা-যাওয়া পছন্দ করেন না। এমনকি তিনি নিজেও কারো বাড়িতে যেতে চান না। নাসিরুদ্দীনের এরূপ কর্মকান্ড ইসলামি সমাজে আত্মীয়-স্বজনের অধিকার ও কর্তব্য লজ্জনকে নির্দেশ করে। কেননা মেধমানদারি করা এবং আত্মীয়-স্বজনের বাড়িতে যাতায়াতের মাধ্যমে সম্পর্ক রক্ষা করা আত্মীয়-স্বজনের অন্যতম কর্তব্য, যা পালন না করা ইসলামের পরিপন্থি। আত্মীয়তার সম্পর্ক ছিন্ন করা কবিরা গুণাহ। কেননা আত্মীয়দের সাথে সদাচারণ এবং তাদের হক যথাযথভাবে আদায় করতে আল্লাহ তায়ালা নির্দেশ দিয়েছেন। তাই আমাদের সকলের উচিত ইসলাম নির্দেশিত পন্থায় আত্মীয়-স্বজনের সকল ধরনের অধিকার ও কর্তব্যের প্রতি নিষ্ঠাবান হওয়া।"
        },
        {
          "label": "ঘ",
          "question": "আমেনা কাদের অধিকার আদায় করেন? তার এই কর্মকাণ্ডে সমাজে কী প্রভাব পড়বে? মূল্যায়ন করো।",
          "explanation": "আমেনা আত্মীয়-স্বজন ও প্রতিবেশীর অধিকার আদায় করেন। তার এ কর্মকাণ্ডে সমাজে ইতিবাচক প্রভাব পড়বে। ইসলামি সমাজব্যবস্থা ইসলামের আদর্শ ও নীতিমালার আলোকে প্রতিষ্ঠিত এক আদর্শ সমাজব্যবস্থা। এ সমাজব্যবস্থায় আত্মীয় ও প্রতিবেশীর অধিকার আদায় এবং তাদের প্রতি কর্তব্য পালনের ওপর গুরুত্বরোপ করা হয়েছে। দুঃখ-কষ্ট ও বিপদে-আপদে সাধ্যমতো তাদের সাহায্য- সহযোগিতা করার কথা বলা হয়েছে। মাতা-পিতা, ভাই-বোন তথা পরিবারের পরেই আত্মীয়-স্বজন ও প্রতিবেশীর প্রতি যথাযথ কর্তব্য পালন ও সহানুভূতি প্রদর্শনের জন্য আল্লাহ তায়ালা নির্দেশ প্রদান করেছেন। উদ্দীপকে আমেনার কর্মকাণ্ডেও এ নির্দেশনার বাস্তবায়ন লক্ষ করা যায়। উদ্দীপকে দেখা যায়, আমেনা বাড়িতে মেহমান আসলে খুশি হন এবং মন খুলে তাদের আপ্যায়ন করেন। এছাড়া বাড়িতে যা রান্না হয়, তা পাশের বাড়িতে পাঠিয়ে দেন এবং বিপদে তাদের সহযোগিতা করেন। আমেনার এরূপ কর্মকান্ডে আত্মীয়-স্বজন ও প্রতিবেশীর হক আদায়ের প্রতিফলন ঘটেছে। মূলত ইসলামি সমাজে আত্মীয়-স্বজন ও প্রতিবেশীর অধিকার আদায়ের ব্যাপারে অত্যধিক গুরুত্ব আরোপ করা হয়েছে। কোনো আত্মীয় বেড়াতে এলে বিরক্ত না হওয়া এবং আত্মীয়দের, দাওয়াত দিয়ে নিয়ে আসা ইসলামি সমাজের অন্যতম বৈশিষ্ট্য। এছাড়া প্রতিবেশীর বিপদে-আপদে, সুখে-দুঃখে, অভাব-অনটনে খোঁজ-খবর নেয়া এবং যথাসম্ভব তার প্রতিবিধানের জন্যও ইসলাম নির্দেশ দিয়েছে। আত্মীয়-স্বজন ও প্রতিবেশীর অধিকারগুলো আদায়ের মাধ্যমে সমাজে ব্যাপক ইতিবাচক প্রভাব পড়ে। এর ফলে সমাজজীবনে মহান আল্লাহর নির্দেশ বাস্তবায়নের পাশাপাশি সামাজিক বন্ধন দৃঢ় হয়। সমাজে ঝগড়া- বিবাদ, মনোমালিন্য এবং অশান্তি লাঘব হয়। বিপদে-আপদে একে অন্যের পাশে দাঁড়ানোর ফলে সকল প্রকার সমস্যা দূর হয়ে একটি শান্তিপূর্ণ সমাজ প্রতিষ্ঠিত হয়। সুতরাং আমাদের সকলের উচিত ইসলামি সমাজ গঠনে শরিয়তের নির্দেশনা অনুযায়ী আত্মীয় ও প্রতিবেশীর অধিকার আদায় করা।"
        }
      ]
    },
    {
      "number": "7",
      "uddipok": "জাহিদ এবং সাকিব দুজনই দ্বাদশ শ্রেণিতে পড়ে। জাহিদ নিয়মিত নামাজ পড়ে। সে লেখাপড়ায় ভালো। তার স্বভাব-চরিত্র মার্জিত এবং পোশাক-পরিচ্ছদ রুচিসম্মত। অপরদিকে সাকিব নামাজ পড়ে না এবং ভালোমতো লেখাপড়া করে না। সে দুষ্ট ছেলেদের সাথে চলাফেরা করে এবং অধিকাংশ সময় নেশাগ্রস্ত থাকে। রাস্তাঘাটে মেয়েদের উত্ত্যন্ত করে। সে প্রায়ই তার মায়ের সাথে দুর্ব্যবহার করে। সাকিবের এমন আচরণের কথা শুনে ইমাম সাহেব বলেন, ইসলামি সমাজব্যবস্থার অভাবে সাকিবের এমন পরিণতি হয়েছে।",
      "tag": "DB, DIN.B 23",
      "sub_questions": [
        {
          "label": "ক",
          "question": "'উশর' শব্দের অর্থ কী?",
          "explanation": "'উশর' শব্দের অর্থ এক-দশমাংশ বা দশ ভাগের এক ভাগ।"
        },
        {
          "label": "খ",
          "question": "",
          "explanation": "যাবতীয় নেশার বস্তু হারাম'- এ হাদিসটির মাধ্যমে ইসলামে সং ধরনের মাদকদ্রব্য নিষিদ্ধ ঘোষণা করা হয়েছে। যেসব দ্রব্যসামগ্রী সেবন করলে মানুষের মধ্যে নেশার সৃষ্টি হয় সেগুলোতে মাদকদ্রব্য বলে। যেমন- মদ, গাঁজা, আফিম, হেরোইন, ফেনসিডিল ইয়াবা প্রভৃতি। নেশা করার পর সাময়িকভাবে হলেও মানুষের বিবেক, বুদ্ধি লোপ পায়। আর দীর্ঘমেয়াদে এটি তার শারীরিক ও মানসিক বিপর্যয় ডেকে আনে। মাদকাসক্ত ব্যক্তি কাজকর্মে বা ইবাদতে নিষ্ঠাবান হতে পারে না। তাই ইসলামের বিধানমতে নেশাজাতীয় প্রত্যেকটি বস্তুই যারাম। এ সম্পর্কে রাসুল (স) বলেছেন, 'নেশাজাতীয় যেকোনো দ্রব্য মদ, আর যাবতীয় মদই হারাম' (সহিহ মুসলিম)।"
        },
        {
          "label": "গ",
          "question": "উদ্দীপকে উল্লেখিত সাকিবের আচরণে কীসের প্রকাশ ঘটেছে? তোমার পাঠ্যবইয়ের আলোকে ব্যাখ্যা করো।",
          "explanation": "উদ্দীপকে উল্লিখিত সাকিবের আচরণে অসৎসঙ্গ বিষয়টি প্রকাশ ঘটেছে। অসৎসা হলো অসৎ ব্যক্তি বা অন্যায়ের সান্নিধ্য। এটি একটি সংক্রামর ব্যাধির মতো, যা একজন ভালো মানুষকেও পাপাচারের দিকে ধাবিত করে। সাধারণত অসৎসঙ্গের প্রভাবে মানুষ অনৈতিক বা খারাপ কাজ যেমন- মিথ্যাচার, ধূমপান, মাদকাসন্তি, ইভটিজিং, চুরি, ডাকাতি ইত্যাদির সাথে জড়িয়ে পড়ে। যেমন একজন মাদকাসক্তের সাথে থাকলে সৎ ব্যক্তিঃ মাদকের দিকে ঝুঁকে পড়তে পারে, অথবা একজন বখাটে বস্তুর সাহচর্যে ভদ্র ছেলেটিও ইভটিজিংয়ে উদ্বুদ্ধ হতে পারে। উদ্দীপকে উল্লিখিত সাকিবের আচরণেও এ বিষয়টি লক্ষণীয়। উদ্দীপকে দেখা যায়, দুষ্ট ছেলেদের সাথে চলাফেরা করা সাকিব অধিকাংশ সময় নেশাগ্রস্ত থাকে। সে নামাজ পড়ে না এবং ভালোমতো লেখাপড় করে না। এছাড়া সে রাস্তাঘাটে মেয়েদের উত্ত্যক্ত করে এবং প্রায়ই মায়ে সাথে দুর্ব্যবহার করে। সাকিবের এসব আচরণ ও কর্মকাণ্ড অসৎসজোর ফল। কারণ অসৎসঙ্গ সর্বদা অসৎ ফলই বয়ে আনে। সাকিবের দুধ ছেলেদের সাথে চলাফেরা এবং অনৈতিক কাজে জড়িয়ে পড়া তার নিজেরও সমাজের জন্য ক্ষতিকর। মূলত ইসলামি সমাজব্যবস্থার অভাবেই সাকিবে এমন পরিণতি হয়েছে। অসৎসঙ্গ ত্যাগের বিষয়ে মহান আল্লাহ নির্দে দিয়েছেন, 'হে মুমিনগণ! তোমরা আমার শত্রুকে এবং তোমাদের শুরুষে বন্ধু হিসেবে গ্রহণ করো না' (সুরা মুমতাহিনা: ১)। তাই আমাদের সকলে উচিত অসৎসঙ্গ থেকে দূরে থেকে বন্ধু নির্বাচনে সতর্ক হওয়া।"
        },
        {
          "label": "ঘ",
          "question": "উদ্দীপকে উল্লেখিত জাহিদের কর্মকান্ডে তোমার পাঠ্যবইয়ের কোন বিষয়ের মিল রয়েছে? আলোচনা করো।",
          "explanation": "উদ্দীপকে উল্লিখিত জাহিদের কর্মকান্ডের সাথে আমার পাঠ্যবই। আলোচিত ইসলামি সংস্কৃতি চর্চা বিষয়টির মিল রয়েছে। ইসলামি সংস্কৃতি একটি আদর্শিক সংস্কৃতি। এ সংস্কৃতি কুরআন। সুন্নাহর আলোকে গড়ে উঠেছে। ইসলামি সংস্কৃতির মাধ্যমে ইমা পূর্ণতা পায়। কেননা ইসলামি সংস্কৃতি যথাযথভাবে চর্চা করার মাধ্যমে একজন ব্যপ্তির জীবনে ইসলাম বাস্তবরূপ লাভ করে, যা উদ্দীপকে জাহিদের ক্ষেত্রে লক্ষণীয়। উদ্দীপকের দ্বাদশ শ্রেণির ছাত্র জাহিদ নিয়মিত নামাজ পড়ে। সে লেখাপড়া ভালো। এছাড়া তার স্বভাব-চরিত্র মার্জিত এবং পোশাক-পরিচ্ছদ বুচিসম্মত। সুতরাং জাহিদের আচার-আচরণ ও জীবনযাপন ইসলা সংস্কৃতির সাথে সঙ্গতিপূর্ণ। মুসলিম জাতির জীবনে ইসলামি সংস্কৃতি গুরুত্ব অপরিসীম। এ সংস্কৃতি মুসলিম জাতির স্বতন্ত্র অস্তিত্ব বহন করে।। সংস্কৃতির অনুসরণের মাধ্যমে আল্লাহ ও তাঁর রাসুল (স) এর ভালোবাস লাভ করা যায়। আল্লাহর সন্তুষ্টি অর্জন করতে পারলে দুনিয়া ও আখিরাডে সাফল্য লাভ করা যায়। পবিত্র কুরআনে উল্লেখ আছে 'মুহাম্মদ (স) আপ বলুন, যদি তোমরা আল্লাহর ভালোবাসা চাও তাহলে আমাকে অনুসর করো' (সুরা আলে ইমরান: ৩১)। উপরের আলোচনার পরিপ্রেক্ষিতে বলা যায়, জাহিদের আচার-আচরণ ও জীবনপদ্ধতি তথা ইসলামি সংস্কৃতির অনুসরণ মুসলমানদের দুনিয়ার জীবনে কল্যাণ নিশ্চিত করার পাশাপাশি পরকালেও মুক্তির ব্যবস্থা করবে। তাই মুসলিমদের জন্য ইসলামি সংস্কৃতি চর্চার গুরুত্ব অপরিসীম।"
        }
      ]
    },
    {
      "number": "8",
      "uddipok": "সেলিম সাহেব একজন ব্যবসায়ী। তিনি পণ্যের ক্রয়মূল্য বাড়িয়ে বলেন যাতে বেশি মূল্যে বিক্রি করা যায়। কখনও কখনও ক্রেতার বিশ্বাসের জন্য কসম করেন এবং ক্রেতার অজান্তে ওজনে কম দেন। পক্ষান্তরে শফিক সাহেব ব্যবসায় কখনও মিথ্যার আশ্রয় নেন না। শফিক সাহেব সেলিম সাহেবের মতো ক্রেতাদের সাথে ঐ জাতীয় কোনো আচরণ করেন না। এতে তার যা বিক্রি হয় তা নিয়েই তিনি সন্তুষ্ট থাকেন।",
      "tag": "DB, DIN.B 23",
      "sub_questions": [
        {
          "label": "ক",
          "question": "'ইভটিজিং' শব্দের অর্থ কী?",
          "explanation": "ইভটিজিং' শব্দের অর্থ- নারীদের উত্ত্যক্ত করা।"
        },
        {
          "label": "খ",
          "question": "\"তোমরা সকলে আদম হতে সৃষ্টি এবং আদম মাটি হতে সৃষ্ট।\"- হাদিসটি ব্যাখ্যা করো।",
          "explanation": "‘তোমরা এক আদমের সন্তান, আর আদম মাটির তৈরি'- বাণীটিতে ইসলামি উখওয়াতের মাধ্যমে সর্বজনীন সাম্য প্রতিষ্ঠার ইঙ্গিত পাওয়া যায়। সর্বজনীন বিশ্বভ্রাতৃত্ব ও সাম্য প্রতিষ্ঠার সবচেয়ে বড় বাধ্য হলো মানুষের তৈরি করা বিভিন্ন বিভেদ-বৈষম্য। ইসলামি উখওয়াত এসব বিভেদ-বৈষম্য দূর করে মানুষ হিসেবে সকলের মানবিক মর্যাদা ও অধিকারের সমতা নিশ্চিত করে। এ প্রসঙ্গে রাসুল (স) বলেন, 'অনারবদের ওপর আরবদের বা আরবদের ওপর অনারবদের কোনো শ্রেষ্ঠত্ব নেই। বরং তোমরা সবাই আদম সন্তান এবং আদম মাটির তৈরি'। এভাবে ইসলামি উখওয়াত সবার মধ্যে সাম্য প্রতিষ্ঠা করে এবং বিশ্বভ্রাতৃত্বের পথ প্রসারিত করে।"
        },
        {
          "label": "গ",
          "question": "উদ্দীপকের শফিক সাহেবের উপার্জন কীসের ইঙ্গিত বহন করে? তোমার পাঠ্যপুস্তকের আলোকে লেখো।",
          "explanation": "উদ্দীপকে শফিক সাহেবের উপার্জন ইসলামি শরিয়তের দৃষ্টিতে হালাল উপার্জনের ইঙ্গিত বহন করে। আল্লাহ ও রাসুল (স) নির্দেশিত বিধানানুযায়ী ব্যবসা-বাণিজ্যসহ বিভিন্ন কাজে শ্রম বিনিয়োগ ও মেধা খাটানোর মাধ্যমে উপার্জন করাকে হালাল উপার্জন বলে। সততা ও নিষ্ঠার সাথে কাজ করে এবং মিথ্যা বা প্রতারণার মাধ্যমে কাউকে না ঠকিয়ে উপার্জনের পদ্ধতিই হলো হালাল উপার্জন। উদ্দীপকে শফিক সাহেবের কর্মকাণ্ডে এ বিষয়টিই ফুটে উঠেছে। উদ্দীপকের শফিক সাহেব ব্যবসায় কখানো মিথ্যার আশ্রয় নেন না। তিনি ক্রেতাদের সাথে প্রতারণা না করে যা বিক্রি হয় তা নিয়েই সন্তুষ্ট থাকেন। শফিক সাহেবের হালাল উপার্জনের এই মানসিকতা ইসলামের দৃষ্টিতে সঠিক। কারণ হালাল উপার্জন হচ্ছে আল্লাহর নির্দেশিত পন্থা। হালাল উপার্জন করার মাধ্যমে আল্লাহ ও রাসুল (স) এর আদেশ মান্য করা হয় এবং তাদের সন্তুষ্টির মাধ্যমে পরকালে পুরস্কার লাভ করা যাবে। এ প্রসঙ্গে রাসুল (স) বলেন, 'সত্যবাদী মুসলিম ব্যবসায়ী কিয়ামতের দিন শহিদদের সাথে থাকবে' (ইবনে মাজাহ)। তাই আমাদের সকলের উচিত হালাল উপার্জনের মাধ্যমে জীবিকা নির্বাহ করা।"
        },
        {
          "label": "ঘ",
          "question": "উদ্দীপকের সেলিম সাহেবের উপার্জন কোন পদ্ধতির সঙ্কো মিল আছে? পাঠ্যপুস্তকের আলোকে লেখো।",
          "explanation": "উদ্দীপকে সেলিম সাহেবের উপার্জন পদ্ধতির সঙ্গে হারাম উপার্জন পদ্ধতির মিল আছে, যা ইসলামের দৃষ্টিতে সম্পূর্ণ নিষিদ্ধ ও ঘৃণিত কাজ। ইসলাম যাবতীয় অন্যায় ও অবৈধ পন্থায় উপার্জনকে হারাম ঘোষণা করেছে। আর হারাম পন্থায় অর্জিত সম্পদকে অপবিত্র ও নাপাক আখ্যা দেওয়া হয়েছে। এছাড়া অবৈধ পন্থায় অর্জিত সম্পদ ইবাদত কবুলের অন্তরায়। তাই প্রতারণা ও মিথ্যার আশ্রয় নিয়ে সেলিম সাহেব যা উপার্জন করেছেন তা হারাম। উদ্দীপকে ব্যবসায়ী সেলিম সাহেব পণ্যের ক্রয়মূলাকে বাড়িয়ে বলে যাতে বেশি মূল্যে বিক্রি করা যায়। এছাড়া কখনো কখনো ক্রেতার বিশ্বাস অর্জনের অন্য কদম করেন এবং ক্রেতার অজান্তে ওজনে কম দেন। প্রতারণা ও মিথ্যার আশ্রয় নেওয়ায় সেলিম সাহেবের এধরনের উপার্জন হারাম। ইসলামে হারাম উপার্জনকে নিরুৎসাহিত করা হয়েছে এবং হালাল উপার্জনকে ফরজ করা হয়েছে। কারণ হারাম উপার্জনের মাধ্যমে ব্যক্তির সব রকমের পাপের দরজা খুলে যায়। আরাম উপার্জনে মিথ্যা, শঠতা, প্রতারণাসহ বিভিন্ন পাপের আশ্রয় নিতে হয়। এজন্য রাসুল (স) বলেন, 'যে গোশত হারাম জীবিকা দিয়ে গঠিত তা বেহেশতে প্রবেশ করবে না' (মুসনাদে আহমাদ)। পরিশেষে বলা যায়, সেলিম সাহেবের অবৈধ পন্থায় উপার্জনের পরিণাম ইহকাল ও পরকাল উভয় জগতেই অত্যন্ত ভয়াবহ। আমাদেরকে হারাম উপার্জন থেকে বিরত থাকতে হবে।"
        }
      ]
    },
    {
      "number": "9",
      "uddipok": "আদনান ও সালমান দুই বন্ধু। তারা অনেক সম্পদের মালিক। আদনান আল্লাহর সন্তুষ্টি অর্জনের জন্য যথাসময়ে সব ইবাদত পালন করেন। সালমান শুধুমাত্র সালাত আদায় করেন। তিনি অন্য ইবাদত পালনে কোনো গুরুত্ব দেন না। একদা আদনান সালমানকে বলল, \"সত্যিকারের মুসলিম হতে হলে ইসলামের সব মৌলিক ইবাদত গ্লালন করা আবশ্যক।\"",
      "tag": "DB, DIN.B 23",
      "sub_questions": [
        {
          "label": "ক",
          "question": "'সাদকা' শব্দের অর্থ কী?",
          "explanation": "'সাদকা' শব্দের অর্থ দান।"
        },
        {
          "label": "খ",
          "question": "\"তোমাদের ধন-সম্পদের মধ্যে গরিব, বঞ্চিত প্রার্থীদের অধিকার আছে।\"- বর্ণনা করো।",
          "explanation": "তোমাদের ধন-সম্পদের মধ্যে গরিব ও বঞ্চিত প্রার্থীদেরও অধিকার আছে'- বাণীটিতে ইসলামি অর্থব্যবস্থার অন্যতম বৈশিষ্ট্য ভারসাম্যপূর্ণ বণ্টননীতি প্রকাশ পেয়েছে। ইসলামি অর্থব্যবস্থায় সম্পদের সুষম ও ভারসাম্যপূর্ণ বন্টননীতি অনুসৃত হয়েছে। এখানে কেউ সম্পদের পাহাড় গড়ে তুলতে পারে না। আবার কারো পক্ষে নিঃস্ব থাকাও সম্ভব নয়। আল্লাহ তায়ালা ইসলামি অর্থব্যবস্থায় ধনীদের সম্পদে গরিবের অধিকার নির্ধারণ করে দিয়েছেন। যার মাধ্যমে গরিব মানুষেরা মূলধন গঠন করে অর্থনৈতিকভাবে স্বাবলম্বী হতে পারে। এ প্রসঙ্গে আল্লাহ তায়ালা বলেন, 'আর তাদের (ধনীদের) সম্পদে প্রার্থনাকারী ও বধ্যিতদের অধিকার রয়েছে' (সুরা আয-যারিয়াত: ১৩)।"
        },
        {
          "label": "গ",
          "question": "উদ্দীপকের আদনানের চরিত্রে কোন বিষয়টি ফুটে উঠেছে? তোমার পাঠ্যবইয়ের আলোকে বুঝিয়ে লেখো।",
          "explanation": "উদ্দীপকে আদনানের চরিত্রে তাকওয়া বিষয়টি ফুটে উঠেছে। তাকওয়া শব্দের অর্থ আত্মরক্ষা করা, বিরত থাকা। ইসলামি পরিভাষায়, আল্লাহর ভয়ে সব রকমের পাপাচার ও অন্যায় থেকে বিরত থাকাকে তাকওয়া বলে। আর যিনি তাকওয়া অবলম্বন করেন তাকে বলা হয় মুত্তাকি। একজন মুত্তাকি বা আল্লাহভীরু ব্যক্তি মহান আল্লাহর সন্তুষ্টি লাভের জন্য তার সমস্ত জীবন ব্যয় করেন। এর ফলে তিনি শরিয়ত নির্দেশিত সকল ইবাদত-বন্দেগী নিয়মিত পালন করে থাকেন। উদ্দীপকের আদনানের মধ্যেও তা লক্ষণীয়। উদ্দীপকে দেখা যায়, অনেক সম্পত্তির মালিক হলেও আদনান আল্লাহ তায়ালার সন্তুষ্টি অর্জনের জন্য যথাসময়ে সব ইবাদত পালন করেন। আদনানের এ কাজে একজন তাকওয়াবান বা মুত্তাকির পরিচয় ফুটে ওঠে। কেননা সাধারণত একজন মুত্তাকি ব্যক্তিই মহান আল্লাহর সন্তুষ্টি অর্জনের লক্ষ্যে নিয়মিত এবং যথাসময়ে সব ইবাদত পালন করে থাকেন। একজন মুসলিমের দুনিয়া ও আখিরাতের সফলতার জন্য তাকওয়ার গুরুত্ব অপরিসীম। তাকওয়াই একজন মুমিন বান্দাকে পূর্ণাজা মুসলিম হতে সাহায্য করে। এ ব্যাপারে মহান আল্লাহ বলেন, 'তোমরা যথাযথভাবে আল্লাহকে ভয় করো এবং পূর্ণাঙ্গ মুসলিম না হয়ে মৃত্যুবরণ করো না' (সুরা আলে ইমরান: ১০২)। সুতরাং আমাদের সকলের উচিত তাকওয়ার গুণে গুণান্বিত হওয়া এবং আল্লাহ তায়ালার বিধি-নিষেধ অনুযায়ী সকল ধরনের ইবাদত যথাসময়ে পালন করা।"
        },
        {
          "label": "ঘ",
          "question": "আদনানের বক্তব্য কি সঠিক? তোমার উত্তরের সপক্ষে যুক্তি প্রদান করো।",
          "explanation": "'সত্যিকারের মুসলিম হতে মলে ইসলামের সব মৌলিক ইবাদত গালন করা আবশ্যক'- ইসলামি শরিয়তের আলোকে আদনানের এ বাস্তব্যটি সম্পদ সঠিক বলে আমি মনে করি। ইসলাম পাঁচটি বুনিয়াদের (ভিডি) ওপর প্রতিষ্ঠিত। ১. সাক্ষ্য দেওয়া যে আল্লাহ ছাড়া কোনো উপাস্য নেই এবং মুহাম্মদ (স) আল্লাহর বান্দা ও রাসুল, ২. সালাত কায়েম করা, ৩. জাকাত দেওয়া, ৪. রমজানের সাওম পালন ও ৫. হজ পালন করা (বুখারি ও মুসলিম)। এগুলোর কোনোটিকে বাদ দিয়ে বা পালন না করে প্রকৃত মুমিন হওয়া যায় না; যা উদ্দীপকে আদনানের বক্তব্যে ফুটে উঠেছে। উদ্দীপকের আদনান মৌলিক ইবাদত যথাযথভাবে পালন করেন, কিন্তু তার ফল্ম সালমান সালাত আদায় করলেও অন্য ইবাদত পালনে কোনো গুরুত্ব দেন না। তাই আদনান সালমানকে বললেন, 'সত্যিকারের মুসলিম হতে হলে ইসলামের সব মৌলিক কাজ পালন করা আবশ্যক।' আদনানের এ উক্তির মাধ্যমে একজন প্রকৃত ইমানদার ব্যক্তির জীবনে ইসলামের সব মৌলিক ইবাদত পালনের বাধ্যবাধকতার বিষয়টি প্রকাশ পেয়েছে। এ ইবাদতগুলোর বিধান এবং গুরুত্ব ও তাৎপর্য বিস্তারিতভাবে অবহিত হয়ে তা যথাযথভাবে পালন করা প্রত্যেক মুমিনের জন্য অত্যাবশ্যক। কেননা এগুলোর কোনো একটিকে বাদ দিয়ে সত্যিকার মুমিন হওয়া যায় না। উপরের আলোচনার পরিপ্রেক্ষিতে বলা যায়, ইসলাম যে পাঁচটি মূলভিত্তির ওপর প্রতিষ্ঠিত এর কোনোটিকে অস্বীকার করে প্রকৃত ইমানদার হওয়া যায় না। সত্যিকার মুমিন হতে হলে সবগুলো মৌলিক ইবাদত যথাযথভাবে পালন করা অত্যাবশ্যক।"
        }
      ]
    },
    {
      "number": "10",
      "uddipok": "আহসান ও আমিন দুই বন্ধু। আহসান একজন গরিব অটোরিকশা চালক। স্ত্রী-কন্যা নিয়ে তার ছোট সংসার। সারাদিন যা উপার্জন করে তা দিন শেষে জুয়ার আড্ডায় বসে শেষ করে খালি হাতে বাড়ি ফিরে। অপরপক্ষে তার বন্ধু আমিন অফিসের দারোয়ান। চাকরির শেষে তার পেনশনের সমস্ত টাকা বাংলাদেশের এমন একটি রাষ্ট্রীয় ব্যাংকে জমা রাখেন যা শরিয়ত মোতাবেক পরিচালিত।",
      "tag": "DB, DIN.B 23",
      "sub_questions": [
        {
          "label": "ক",
          "question": "'মুবাল্লিগ' শব্দের অর্থ কী?",
          "explanation": "মুবাল্লিগ' শব্দের অর্থ প্রচার-প্রসারকারী।"
        },
        {
          "label": "খ",
          "question": "\"সত্যবাদিতা মানুষকে মুক্তি দেয়।\"- ব্যাখ্যা করো।",
          "explanation": "সত্যবাদিতা ইসলামের দৃষ্টিতে একটি প্রশংসনীয় গুণ। পার্থিব জীবনে এবং পরকালে সিদক বা সত্যবাদিতা পরম উপকারী। সত্যবাদিকে সবাই ভালোবাসে এবং তার যাবতীয় বিপদাপদে অন্যরা এগিয়ে আসে। একজন মানুষের প্রকৃত মানুষ হয়ে ওঠা এবং সাফল্য ও ব্যর্থতা সত্যবাদিতার মাধ্যমে নির্ধারিত হয়। এর মাধ্যমে রয়েছে ইহকালীন শান্তি ও পরকালীন মুক্তি। এ কারণে বলা হয়, 'সত্যবাদিতা মানুষকে মুক্তি দেয়।'"
        },
        {
          "label": "গ",
          "question": "উদ্দীপকে উল্লেখিত আহসানের কর্মকান্ডে কোন দিকটি ফুটে উঠেছে তা চিহ্নিতপূর্বক এর কুফল আলোচনা করো।",
          "explanation": "আহসানের কর্মকাণ্ডে সামাজিক অনাচারের অন্যতম জুয়ার দিকটি ফুটে উঠেছে যার কুফল অত্যন্ত ভয়াবহ। আল-কুরআনে জুয়া শব্দটিকে 'মায়সির' বলা হয়েছে। যার অর্থ সহজ উপার্জন। অর্থাৎ বিনা পরিশ্রম বা কম পরিশ্রমে বিনিয়োগ ছাড়া বা তুলনামূলক কম বিনিয়োগে একজন অন্যজন বা অনেকজনকে বঞ্চিত করে সহজে বিপুল অর্থ-সম্পদ উপার্জনের অনৈতিক ও প্রতারণামূলক পদ্ধতিই জুয়া। যা আহসানের কর্মকাণ্ডেও লক্ষ করা যায়। উদ্দীপকের আহসান একজন অটোরিকশা চালক। সারাদিন রিকশা চালিয়ে যা উপার্জন করে তা দিন শেষে নেশার আড্ডায় বসে সর্বস্ব শেষ করে খালি হাতে বাড়ি ফেরে। তার এরূপ কর্মকান্ড জুয়াকে নির্দেশ করে। কেননা জুয়া এক রকম প্রতিযোগিতামূলক খেলা। অর্থ-সম্পদ বা অন্য কিছু বাজি রেখে এ খেলা সম্পন্ন হয়। এখানে একপক্ষের যেমন বিপুল অর্থলাভের সুযোগ থাকে তেমনই অন্যপক্ষের নিঃস্ব হয়ে যাওয়ার সম্ভাবনা সৃষ্টি হয়। ফলে একপক্ষ লাভবান হয় এবং বাকি সবাই ক্ষতিগ্রস্ত হয়। যার কারণে পরস্পরের মধ্যে শত্রুতা সৃষ্টি হয়। পাশাপাশি এ কারণে কর্মবিমুখতা সৃষ্টি, অপচয় বৃদ্ধি, হতাশা সৃষ্টি, ইবাদতে অবহেলা সৃষ্টি, সামাজিক অপরাধ বৃদ্ধিসহ, সমাজে আরো অনেক সমস্যা দেখা দেয়। তাই আমাদের জুয়ার মতো সামাজিক অনাচার থেকে নিজেদের বিরত রাখা উচিত।"
        },
        {
          "label": "ঘ",
          "question": "আমিন কোন ধরনের ব্যাংকে লেনদেন করেন? এই ধরনের ব্যাংকের প্রয়োজনীয়তা আলোচনা করো।",
          "explanation": "আমিন ইসলামি শরিয়ত মোতাবেক ব্যাংক তথা ইসলামি ব্যাংকে লেনদেন করেন। ইসলামি সমাজ প্রতিষ্ঠায় এ ধরনের ব্যাংকের প্রয়োজনীয়তা অপরিসীম। যে ব্যাংকিং ব্যবস্থায় সমস্ত কার্যক্রম তথা পুঁজি সংগ্রহ, অর্থ বিনিয়োগ, ক্রয়-বিক্রয়, জমা গ্রহণ, লভ্যাংশ প্রদান ইত্যাদি ইসলামি শরিয়তের আলোকে পরিচালিত হয় তাকে ইসলামি ব্যাংকিং বলে। ইসলামি ব্যাংকিং এর মূল লক্ষ্য ও উদ্দেশ্য হলো, ইসলামি শরিয়াহ অনুসারে আর্থিক ইবাদতের মাধ্যমে আল্লাহর সন্তুষ্টি অর্জন করা। এজন্য এই ব্যবস্থায় অবৈধ পণ্যের ব্যবসাকে পরিহার করা হয়েছে এবং সুদের পরিবর্তে ব্যবসাকে উৎসাহিত করা হয়েছে। উদ্দীপকে ইসলামি ব্যাংকিং ব্যবস্থারই বর্ণনা দেওয়া হয়েছে।উদ্দীপকে অফিসের দারোয়ান আমিন চাকরির শেষে তার পেনশনের সমস্ত টাকা বাংলাদেশের এমন একটি রাষ্ট্রীয় ব্যাংকে জমা রাখেন, যা শরিয়ত মোতাবেক পরিচালিত। উক্ত ব্যাংক দ্বারা মূলত ইসলামি ব্যাংকিং এর প্রতি ইঙ্গিত করা হয়েছে। ইসলামি ব্যাংকিং ব্যবস্থায় সুদের পরিবর্তে ব্যবসাকে উৎসাহিত করা হয়। এটি শরিয়তসম্মত আমানত ও বিনিয়োগ পদ্ধতি অনুসরণ এবং অবৈধ পণ্য পরিহার করে। ইসলামি ব্যাংক অর্থনৈতিক ক্ষেত্রে গুরুত্বপূর্ণ ভূমিকা পালন করে। মানুষকে ইসলামি শরিয়তসম্মত উপায়ে সঞ্চয় ও বিনিয়োগ করতে অনুপ্রাণিত করে। নতুন নতুন কর্মসংস্থানের সুযোগ সৃষ্টি করে। এছাড়াও জাকাত ফান্ডের মাধ্যমে গরিবদের আর্থিক সহযোগিতা করে থাকে। মুসলিম উম্মাহ কিছুতেই সুদভিত্তিক অর্থব্যবস্থা গ্রহণ করতে পারে না। তাই শরিয়তসম্মত অর্থনৈতিক পদ্ধতিতে ইসলামি ব্যাংকিং ব্যবস্থার গুরুত্ব ব্যাপক। কারণ মুসলমানদের জন্য আর্থিক লেনদেনের একমাত্র মাধ্যম হচ্ছে ইসলামি ব্যাংকিং পদ্ধতি। ইসলামি ব্যাংকিং এর মূল উদ্দেশ্য মুনাফা অর্জন নয়, বরং ব্যক্তি ও সমাজের কল্যাণ সাধন করা। ইসলামি ব্যাংকগুলো শরিয়তসম্মত পন্থায় ব্যবসায়ের মাধ্যমে মুনাফা অর্জনের ক্ষেত্রে জনকল্যাণের প্রতি দৃষ্টি রাখে। সুতরাং জনকল্যাণের স্বার্থে ইসলামি ব্যাংক প্রতিষ্ঠা করা প্রয়োজন।"
        }
      ]
    },
    {
      "number": "11",
      "uddipok": "দুলালের ছোট ভাই বুদ্ধি। প্রতিবন্ধী। বাড়ির সবাই তাকে নানাভাবে তুচ্ছ-তাচ্ছিল্য করে। আত্মীয়স্বজনরা পর্যন্ত। খারাপ কথা বলে। কেবল দুলালের। মা এবং দুলাল ওকে আগলে রাখে। দুলাল সবাইকে বোঝানোর চেষ্টা করে, ওর সাথে ভালো ব্যবহার করা ইসলামের নির্দেশ। যারা এর অন্যথা করে, তারা নিজেদের ক্ষতি করে। আর অসহায় ছোট ভাইটির স্বাভাবিক জীবনকে পুরোপুরি অসম্ভব করে তোলে।",
      "tag": "DB, DIN.B 23",
      "sub_questions": [
        {
          "label": "ক",
          "question": "পৃথিবীর প্রথম মানব কে?",
          "explanation": "পৃথিবীর প্রথম মানব হযরত আদম (আ)।"
        },
        {
          "label": "খ",
          "question": "\"দেশপ্রেম ইমানের অজা\" ব্যাখ্যা করো।",
          "explanation": "দেশপ্রেমের গুরুত্ব ও তাৎপর্য বর্ণনা করতে \"দেশপ্রেম ইমানের অঙ্গ\" এবাদটি প্রচলিত হয়েছে। নিজের জন্মভূমি বা দেশের প্রতি অকৃত্রিম ভালোবাসাই দেশপ্রেম। মাতৃভূমির প্রতি গভীর অনুরাগ, ভালোবাসা, আনুগত্য প্রকাশ প্রভৃতির মধ্যে দেশপ্রেম নিহিত। দেশপ্রেম হচ্ছে স্বাধীনতার মূলমন্ত্র। এটি ছাড়া স্বাধীনতা অর্জন এবং রক্ষা করা যায় না। সব নবি-রাসুল এবং মহামানবের মধ্যে পূর্ণমাত্রায় দেশপ্রেম ছিল। তাই আমাদের সকলের উচিত দেশপ্রেমে উদ্বুদ্ধ হওয়া।"
        },
        {
          "label": "গ",
          "question": "ইসলামের দৃষ্টিতে প্রতিবন্ধী ও অসহায় ব্যক্তির অধিকারগুলো তোমার পাঠ্যপুস্তকের আলোকে আলোচনা করো।",
          "explanation": "ইসলামের দৃষ্টিতে প্রতিবন্ধী ও অসহায় ব্যক্তির নান্য অধিকার রয়েছে। যে ব্যক্তি দৈহিক বা মানসিক দিক থেকে মারাত্মকভাবে অক্ষম এবং সেই অক্ষমতার কারণে হাঁটা, দেখা, কানে শোনা, কথা বলা ইত্যাদি ক্ষেত্রে বিভিন্ন সমস্যার সম্মুখীন হয় তাকে প্রতিবন্ধী বলা হয়। ইসলামে সুস্থ মানুষের মতো প্রতিবন্ধীরাও সব ধরনের অধিকার পাওয়ার যোগ্য। কিছু কিছু ক্ষেত্রে সুস্থ মানুষের চেয়ে তাদেরকে কিছু বাড়তি অধিকার দেওয়া হয়েছে। কিন্তু উদ্দীপকে দুলালের ছোট ভাইয়ের প্রতি তার বাড়ির লোকজন ও আত্মীয়দের আচরণে এর ব্যত্যয় ঘটেছে। উদ্দীপকে দেখা যায়, দুলালের বুদ্ধি প্রতিবন্ধী ছোট ভাইকে বাড়ির সবাই তুচ্ছ তাচ্ছিল্য করে। আত্মীয়-স্বজনরা পর্যন্ত খারাপ কথা বলে। তাদের এ কর্মকান্ড দ্বারা প্রতিবন্ধীর অধিকার লঙ্ঘিত হয়েছে। সুস্থ, স্বাভাবিক মানুষের চেয়ে প্রতিবন্ধীরা সাহায্য-সহযোগিতা পাওয়ার ক্ষেত্রে বেশি হকদার। তারা যেহেতু সুস্থ, স্বাভাবিক মানুষের মতো চলা-ফেরা, দেখা, কথা বলা ইত্যাদি করতে পারে না, তাই তাদের বিভিন্নভাবে সাহায্য- সহযোগিতা করা মানুষের একান্ত কর্তব্য। তাদের আরও অনেক অধিকার রয়েছে। যেমন- নিরাপত্তা লাভের অধিকার, মৌলিক চাহিদা পূরণের অধিকার, শিক্ষা গ্রহণের অধিকার, চিকিৎসা লাভের অধিকার, ন্যায়বিচার লাভের অধিকার ইত্যাদি। তাছাড়া তাদেরকে ঠাট্টা-বিদ্রূপ, হেয় প্রতিপন্ন ব্য খাটো করা যাবে না। এরূপ কোনো আচরণ করলে তা ছায়া প্রতিবন্ধীর অধিকার লঙ্ঘিত হবে। তাই আমাদের সকলের উচিত ইসলামের নির্দেশ অনুযায়ী প্রতিবন্ধী ও অসহায় ব্যক্তির অধিকারগুলো আদায় করা।"
        },
        {
          "label": "ঘ",
          "question": "বুদ্ধি প্রতিবন্ধীদের সম্পর্কে দুলালের মনোভাবে সমাজে কী প্রভাব পড়বে? বিশ্লেষণ করো।",
          "explanation": "বৃদ্ধি প্রতিবন্ধীদের সম্পর্কে দুলালের মনোভাব সমাজে ইতিবাচক প্রভাব ফেলবে। যে ব্যস্ত্রি জন্মগতভাবে বা রোগাক্রান্ত হয়ে কিংবা অন্য কোনো কারণে দৈহিকভাবে বিকলাঙ্গ বা মানসিকভাবে ভারসাম্যহীন এবং স্বাভাবিক জীবনযাপনে অক্ষম তাকে প্রতিবন্ধী বলে। ইসলামের দৃষ্টিতে প্রতিবন্ধিতা কোনো অভিশাপ বা পাপের ফল নয়। বরং ব্যক্তির জন্য আখিরাতের মর্যাদা লাভের সোপান। এজন্য ইসলামে প্রতিবন্ধীদের অধিকার আদায়ের ব্যাপারে কঠোর নির্দেশ দেওয়া হয়েছে। আর প্রতিবন্ধিদের প্রতি দুলালের মনোভাবে এর পূর্ণ প্রতিফলন লক্ষ করা যায়। উদ্দীপকে দেখা যায়, দুলালের বুদ্ধি প্রতিবন্ধী ছোট ভাইয়ের প্রতি সবার নেতিবাচক মনোভাব থাকার কারণে দুলাল সবাইকে বোঝানোর চেষ্টা করে যে, ওর সাথে ভাল ব্যবহার করা ইসলামের নির্দেশ, যার এর অন্যথা করে তারা নিজেদের ক্ষতি করার পাশাপাশি ছোট ভাইটির স্বাভাবিক জীবনকে পুরোপুরি অসম্ভব করে তুলছে। তার এমন মনোভাব সমাজে প্রতিবন্দিদের প্রতি ইতিবাচক মানসিকতা প্রতিষ্ঠা করবে। ইসলামে সুস্থ মানুষের মতো প্রতিবন্ধীদেরও সব ধরনের অধিকার দেওয়া হয়েছে। বরং কিছু কিছু ক্ষেত্রে সুস্থ মানুষের চেয়েও তাদেরকে আরও বাড়তি অধিকার দেওয়া হয়েছে। আর দুলালের কাজেও এরূপ নির্দেশ পালিত হওয়ায় এর মাধ্যমে সমাজে ইতিবাচক পরিবর্তন আসবে। সবাই প্রতিবন্ধীদের অধিকার সম্পর্কে সচেতন হবে। সাধারণত প্রতিবন্ধীরা সুস্থ ও স্বাভাবিক মানুষের মতো হাঁটতে, দেখতে ও কথা বলতে পারে না, যার কারণে তারা বিভিন্ন সমস্যার সম্মুখীন হয়। এরূপ পরিস্থিতিতে তাদের সাহায্য করা আমাদের সকলেরই একান্ত কর্তব্য। কেননা সুস্থ ও স্বাভাবিক মানুষের চেয়ে প্রতিবন্ধীর সাহায্য-সহযোগিতা পাওয়ার ক্ষেত্রে বেশি হকদার। আল্লাহ তায়ালা বলেন, 'তাদের (ধনীদের) ধনসম্পদে অভাবগ্রস্ত ও সুবিধা বদ্যিতদের অধিকার রয়েছে' (সূরা আয-যারিরাত: ১৯)। পরিশেষে বলা যায়, দুলালের কর্মকান্ড দ্বারা প্রতিবন্ধীর অধিকার আদায় করা হয়েছে। আর তার এ কাজের সামাজিক গুরুত্ব অপরিসীম।"
        }
      ]
    }
  ]
}