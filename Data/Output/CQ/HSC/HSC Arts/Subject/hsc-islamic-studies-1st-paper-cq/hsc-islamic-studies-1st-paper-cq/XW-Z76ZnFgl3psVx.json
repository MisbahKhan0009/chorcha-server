{
  "title": "মাইলস্টন কলেজ ২০২৪",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "মনিরা ও রাবেয়া শিক্ষার বিষয়বস্তু নিয়ে আলোচনা করছিল। মনিরা বলল, ন্যায়ের উপর প্রতিষ্ঠিত থাকা ও চারিত্রিক উৎকর্ষের জন্য শিক্ষা অতীব প্রয়োজন। তখন রাবেয়া বলল, আল্লাহর দীনকে সমুন্নত রাখা, মানবতার বিকাশ এবং সুন্দর জীবনযাপনের জন্য মহানবী (স.) বলেছেন-'প্রত্যেক মুসলমান নর-নারীর প্রতি বিদ্যা শিক্ষা করা ফরজ'।",
      "tag": "MC 24",
      "sub_questions": [
        {
          "label": "ক",
          "question": "শিশু জন্মের পর প্রাথমিক কাজ কী?",
          "explanation": "শিশু জন্মের পর প্রাথমিক কাজ হলো আজানের ধ্বনি শোনানো।"
        },
        {
          "label": "খ",
          "question": "মক্তব শিক্ষা প্রয়োজন কেন? ব্যাখ্যা করো।",
          "explanation": "মুসলিম ছেলে-মেয়েদের কুরআন, হাদিস ও ইসলামের মৌলিক বিষয়গুলোর প্রাথমিক শিক্ষা দেওয়ার জন্য মক্তব শিক্ষা প্রয়োজন। মক্তব বলতে সাধারণত সেই প্রতিষ্ঠানকে বোঝায়, যেখানে মুসলিম শিশুদের কুরআন তিলাওয়াত, হাদিস ও ইসলামের মৌলিক বিষয়গুলোর প্রাথমিক শিক্ষা দেওয়া হয়। পবিত্রতা-অপবিত্রতা, হালাল-হারাম প্রভৃতি সম্পর্কে প্রয়োজনীয় প্রাথমিক জ্ঞান শিশুরা মক্তবেই পেয়ে থাকে। ছোট ছোট ছেলে- মেয়েদের মানসিক বিকাশেও মক্তব ইতিবাচক ভূমিকা রাখে।"
        },
        {
          "label": "গ",
          "question": "উদ্দীপকে মনিরার বক্তব্য কোন শিক্ষার প্রতি ইঙ্গিত করেছে? ব্যাখ্যা করো।",
          "explanation": "উদ্দীপকের মুনিরার বক্তব্য ইসলাম শিক্ষার প্রতি ইঙ্গিত করেছে। যে শিক্ষাব্যবস্থায় ইসলামকে একটি পরিপূর্ণ জীবনব্যবস্থা হিসেবে শিক্ষা দেওয়া হয় তাকে 'ইসলাম শিক্ষা' বলে। এটি কুরআন ও সুন্নাহভিত্তিক একটি আদর্শ শিক্ষাব্যবস্থা। মানুষকে ইসলামের বিধিবিধান, আল্লাহর ইবাদতের পদ্ধতি শেখানো, জীবনের সর্বক্ষেত্রে ন্যায়নীতি প্রতিষ্ঠা করা এবং ব্যক্তির চারিত্রিক উৎকর্ষ সাধন ইসলাম শিক্ষার অন্যতম উদ্দেশ্য যা মুনিরার বক্তব্যে ফুটে উঠেছে। উদ্দীপকের মুনিরা বললো, ন্যায়ের ওপর প্রতিষ্ঠিত থাকা এবং চারিত্রিক উৎকর্ষের জন্য শিক্ষা অতীব প্রয়োজন। তার এ বক্তব্য ইসলাম শিক্ষার উদ্দেশ্যের সাথে সঙ্গতিপূর্ণ। ইসলাম শিক্ষার অন্যতম গুরুত্বপূর্ণ উদ্দেশ্য হলো মানুষকে উত্তম চরিত্রবান ও আদর্শ মানুষ হিসেবে গড়ে তোলা। উত্তম চরিত্র মৌলিক মানবীয় গুণ এবং জীবনের শ্রেষ্ঠ সম্পদ। এটি ছাড়া অন্য সবকিছু অর্থহীন। ইসলাম শিক্ষা মানুষকে সত্য ও ন্যায়ের পথ প্রদর্শন করে এবং অন্যায় ও অসত্য থেকে দূরে রাখে। এ শিক্ষা ব্যক্তির পাপপ্রবণতা ও মানবিক ত্রুটিসমূহ নিয়ন্ত্রণ করে তার চরিত্রকে সুন্দর করে। মানব চরিত্রের উৎকর্ষ সাধন ও সুনীতি প্রতিষ্ঠায় ইসলামের রয়েছে সুনির্ধারিত পদ্ধতি। এ শিক্ষা মানব চরিত্রের পাশবিকতাকে নির্মূল করে কাঙ্ক্ষিত মানবিক গুণাবলির বিকাশ ঘটায়। সুতরাং বলা যায় যে, মুনিরার বক্তব্যে ইসলাম শিক্ষার প্রতি ইঙ্গিত করা হয়েছে।"
        },
        {
          "label": "ঘ",
          "question": "রাবেয়ার শেষ উক্তির মাধ্যমে যে শিক্ষার প্রতি দৃষ্টি দেওয়া হয়েছে তার গুরুত্ব বিশ্লেষণ করো।",
          "explanation": "রাবেয়ার শেষ উক্তির মাধ্যমে দীনি ইলম তথা ইসলাম শিক্ষার প্রতি দৃষ্টি দেওয়া হয়েছে। মুসলিমদের জন্য ইসলাম শিক্ষার গুরুত্ব ও প্রয়োজনীয়তা অপরিসীম। ইসলামের বিধিবিধান সম্পর্কে প্রয়োজনীয় জ্ঞানার্জন, আল্লাহর ইবাদতের নিয়ম-কানুন ও পদ্ধতি জানা, আল্লাহর দীনকে সমুন্নত রাখা, মানবকল্যাণ সাধন এবং সুন্দর জীবনযাপনের জন্য ইসলামি শিক্ষা গ্রহণ করা অত্যাবশ্যক; যা রাবেয়ার বক্তব্যে ফুটে উঠেছে। উদ্দীপকের রাবেয়া বললো, আল্লাহর দীনকে সমুন্নত রাখা, মানবতার বিকাশ ও সুন্দর জীবনযাপনের জন্য মহানবি (স) বলেছেন, 'জ্ঞানান্বেষণ করা প্রত্যেক মুসলিম নর-নারীর ওপর ফরজ।' রাবেয়ার এ বক্তব্যের মাধ্যমে মূলত ইসলাম শিক্ষার প্রতি বিশেষ গুরুত্বারোপ করা হয়েছে। দীনি ইলম অর্জনের ক্ষেত্রে ফরজের বিধান দুই ধরনের। যথা- ফরজে আইন বা অবশ্যই 'পালনীয় ফরজ এবং ফরজে কিফায়া বা সামষ্টিক বাধ্যবাধকতা। উল্লিখিত হাদিসের মাধ্যমে দীনের মৌলিক জ্ঞানার্জন করা প্রত্যেক মুসলিমের জন্য ফরজ করা হয়েছে। দীনের গভীর জ্ঞানার্জন করা সবার জন্য বাধ্যতামূলক নয়। প্রত্যেক সমাজের কিছু লোককে এ জ্ঞান-গবেষণা করতে হবে। অন্যথায় সমাজের সবাই গুনাহগার হবে। মানুষের সামগ্রিক কল্যাণ সাধন ও সুখী, সুন্দর জীবনযাপনের জন্য ইসলামের জ্ঞানার্জন করা প্রয়োজন। 4 উপরের আলোচনার পরিপ্রেক্ষিতে বলা যায়, আল্লাহর দীন ইসলামকে সমুন্নত রাখা এবং মানুষের জীবনের সামগ্রিক কল্যাণের জন্য ইসলাম শিক্ষার গুরুত্ব ও প্রয়োজনীয়তা অপরিসীম।"
        }
      ]
    },
    {
      "number": "2",
      "uddipok": "ফারুক সাহেব প্রতিদিন সকালবেলা ছোট ছোট ছেলে-মেয়েদেরকে ইসলামের বিভিন্ন বিষয়ে শিক্ষা প্রদান করেন। তিনি কুরআন সহিহ করে পড়ান, নামাজের বিভিন্ন মাসায়ালা ও ছোট ছোট হাদিসসহ দোয়া-মোনাজাত শিক্ষা দেন। অপরদিকে আশিক সাহেব পরিবার নিয়ে গ্রামে বেড়াতে এসেছেন। তার কলেজ পড়ুয়া ছেলে-মেয়েরা দেখা সাক্ষাতে হাই-হ্যালো, গুড মর্নিং ইত্যাদি বলে। মেয়েটি শার্ট-প্যান্ট পরে, হারমোনিয়াম বাজিয়ে গান করে। এসব দেখে ফারুক সাহেব বললেন, 'তাদের ইসলামি সংস্কৃতি শিক্ষা দেওয়া দরকার।'",
      "tag": "MC 24",
      "sub_questions": [
        {
          "label": "ক",
          "question": "ইসলাম শব্দটি কোন শব্দ থেকে নিষ্পন্ন হয়েছে?",
          "explanation": "ইসলাম শব্দটি সিলমুন শব্দ থেকে নিষ্পন্ন।"
        },
        {
          "label": "খ",
          "question": "সাদাকাহ এর প্রকারভেদ বর্ণনা করো।-",
          "explanation": "সাধারণত দুই রকম সাদাকাহ রয়েছে। যথা নফল সাদাকাহ ও ওয়াজিব সাদাকাহ। নফল বা ঐচ্ছিক সাদাকাহ: ব্যক্তি নিজের ইচ্ছায় কোনো রকম বাধ্যবাধকতা ছাড়া যে দান করে তাহলো নফল সদাকাহ। ওয়াজিব সাদাকাহ: বিশেষ শর্ত সাপেক্ষে ও অবস্থায় যে দান মুসলিমের জন্য বাধ্যতামূলকভাবে আদায় করার বিধান দেওয়া হয় তাকে ওয়াজিব সাদাকাহ বলে। মানতের সাদাকাহ ও সাদকাতুল ফিতর হলো ওয়াজিব সাদাকাহ।"
        },
        {
          "label": "গ",
          "question": "ফারুক সাহেব পরিচালিত শিক্ষা প্রতিষ্ঠানটি ইসলামের কোন ধরনের প্রতিষ্ঠানের সাথে মিল রয়েছে? ব্যাখ্যা করো।",
          "explanation": "ফারুক সাহেব পরিচালিত শিক্ষা প্রতিষ্ঠানটি ইসলামের মক্তব এর সাথে মিল রয়েছে। মক্তব আরবি শব্দ যার অর্থ লেখাপড়ার স্থান, বিদ্যালয় বা শিক্ষাকেন্দ্র। পরিভাষায়, মক্তব বলা হয় সেই প্রতিষ্ঠানকে যেখানে ছোট ছোট মুসলিম ছেলে-মেয়েদেরকে ইসলামের প্রাথমিক জ্ঞান দান করা হয়। সাধারণত মসজিদের বারান্দায়, মাদরাসায় বৈঠকখানায়, বাড়ির আঙ্গিনায় এ ধরনের প্রতিষ্ঠান গড়ে তোলা হয়। এখানে ছেলেমেয়েরা কুরআন তিলাওয়াত, মাসনুন দোয়া, ওজু, গোসল, তায়াম্মুম ইত্যাদির নিয়ম-কানুন সম্পর্কে শিক্ষা লাভ করে। যা ফারুক সাহেবের প্রতিষ্ঠানেও পরিলক্ষিত হয়। উদ্দীপকে ফারুক সাহেব প্রতিদিন সকালবেলা ছোট ছোট ছেলে- মেয়েদেরকে ইসলামের বিভিন্ন বিষয়ে শিক্ষা প্রদান করেন। তিনি কুরআন সহিহ করে পড়ান, নামাজের বিভিন্ন মাসায়ালা ও ছোট ছোট হাদিসসহ দোয়া মোনাজাত শিক্ষা দেন। তার এ কর্মকাণ্ডে মক্তবের পরিচয় প্রকাশ • পেয়েছে। কেননা মক্তবেই শিশুরা ইসলামের প্রাথমিক জ্ঞান লাভ করে। কুরআন তিলাওয়াত, মাসনুন দোয়া, আদব-কায়দা, ইবাদত-বন্দেগি, আচার-আচরণ ইত্যাদি সম্পর্কে শিক্ষা লাভ করে। তাই বলা যায়, ফারুক সাহেবের প্রতিষ্ঠানটি মক্তবকে নির্দেশ করে।"
        },
        {
          "label": "ঘ",
          "question": "আশিক সাহেবের সন্তানদের ব্যাপারে ফারুক সাহেবের বক্তব্য কী যথার্থ? পাঠ্যবইয়ের আলোকে মতামত দাও।",
          "explanation": "আশিক সাহেবের সন্তানদের ব্যাপারে ফারুক সাহেবের বক্তব্য যথার্থ। ইসলাম একটি পরিপূর্ণ জীবন দর্শন। ইসলামি জীবন দর্শন অনুশীলনের ফলে মানুষের ব্যবহারিক জীবন ও পরিবেশে যে সংস্কৃতি প্রতিফলিত হয় তাই ইসলামি সংস্কৃতি। এ সংস্কৃতিতে ইসলামি মূল্যবোধসমূহ প্রতিফলিত হয়। বিশ্বসভ্যতার ইতিহাসে দেখা যায়, জ্ঞান-বিজ্ঞানের জাগরণ ও উন্নতি এবং পূত-পবিত্র ও পরিচ্ছন্ন সভ্যতা-সংস্কৃতির উদ্ভবের পেছনে ইসলামের অবদান অপরিসীম। এ সংস্কৃতি পবিত্র কুরআন ও সুন্নাহের বিধি- বিধানের অনুসরণে প্রতিষ্ঠিত। উদ্দীপকে আশিক সাহেব কলেজ পড়ুয়া ছেলে-মেয়েরা দেখা সাক্ষাতে হাই- হ্যালো গুডমর্নিং ইত্যাদি বলে। মেয়েটি শাট-প্যান্ট পরে, হারমোনিয়াম বাজিয়ে গান করে। তাদের আচরণ ইসলামি শরিয়াতের বিরোধী। তাদের এসব কর্মকাণ্ড দেখে ফারুক সাহেবে বলেন, তাদের ইসলামি সংস্কৃতি শিক্ষা দেওয়া দরকার। কেননা তারা বিজাতীয় সংস্কৃতির অনুকরণ করছে যা ইসলামে নিষিদ্ধ। বিজাতীয় সংস্কৃতি বর্জন করে ইসলামি শরিয়তের বিধি- বিধানগুলো যথাযথভাবে পালন করতে হবে। উপরের আলোচনার ভিত্তিতে বলা যায়, একজন খাঁটি মুসলমান হওয়ার জন্য আশিক সাহেবের ছেলে-মেয়েদের বিজাতীয় সংস্কৃতি বর্জন করে ইসলামি সংস্কৃতি অনুযায়ী জীবন পরিচালনা করতে হবে।"
        }
      ]
    },
    {
      "number": "3",
      "uddipok": "গণি মিয়া একজন রিকশা চালক। একদিন এক যাত্রী তার ব্যাগটি রিকশায় রেখে চলে যাচ্ছিল। তখন সে ঐ লোকটিকে ডেকে ব্যাগ দিয়ে দিল। স্ত্রী ঘটনাটি শুনে বলে, 'কি দরকার আছিল? বাড়ি নিয়া আইলেই পারতা।' গণি মিয়া জবাবে বলল, 'হারামের মাল খাওনের থাইকা, না খাইয়া থাকন ভাল।'",
      "tag": "MC 24,JGMC 24",
      "sub_questions": [
        {
          "label": "ক",
          "question": "সিদক অর্থ কী?",
          "explanation": "সিদক অর্থ সত্যবাদিতা"
        },
        {
          "label": "খ",
          "question": "খিদমতে খালকের প্রয়োজনীয়তা বর্ণনা করো।",
          "explanation": "আল্লাহর নির্দেশ অনুযায়ী তাঁর সৃষ্টিজগতের প্রতি মানুষের কর্তব্য পালন করাকে খিদমতে খালক বলে। মানুষকে আল্লাহ তায়ালা যেমন ভালোবেসে সৃষ্টি করেছেন তেমনি পৃথিবীর অন্যান্য সৃষ্টিও তাঁর ভালোবাসার ফসল। মানুষ সামাজিক জীব। সমাজজীবনে মানুষ যেমন পরস্পর নির্ভরশীল তেমনি সে সমাজের অন্যান্য প্রাণী ও জড় জগতের ওপরও নির্ভরশীল। এমমাত্র মানুষের প্রয়োজনেই আল্লাহ সবকিছু সৃষ্টি করেছেন। সৃষ্টির প্রতি সদয় ব্যবহার করলে আল্লাহ সন্তুষ্ট হন। তাই আল্লাহর সন্তুষ্টি অর্জন ও সমাজজীবন সুন্দর করার জন্য খিদমতে খালকের প্রয়োজনীয়তা অপরিসীম।"
        },
        {
          "label": "গ",
          "question": "উদ্দীপকে গণি মিয়ার স্ত্রীর মনোভাবে যে বৈশিষ্ট্য প্রকাশ পেয়েছে শরিয়তের দৃষ্টিতে তা ব্যাখ্যা করো।",
          "explanation": "উদ্দীপকে গণি মিয়ার স্ত্রীর মনোভাবে হারাম খাওয়ার প্রবণতা লক্ষ করা যায়। অবৈধ, অননুমোদিত বা শরিয়ত পরিপন্থি যেকোনো উপায়ে উপার্জন করাকে হারাম উপার্জন বলে। অর্থাৎ যেসব বিষয় কুরআন ও হাদিসের মাধ্যমে স্পষ্টভাবে অবৈধ প্রমাণিত হয় তাকে হারাম বলে। মানুষ নিজের মেধা, যোগ্যতা ও পরিশ্রমের মাধ্যমে প্রয়োজনীয় বিষয় অর্জন করে। অন্যের অর্থ-সম্পদ তার অনুমতি ছাড়া গ্রহণ করা ইসলামি শরিয়তে সম্পূর্ণ নিষিদ্ধ। আর এদিকে গণি মিয়ার স্ত্রীর আকর্ষণ রয়েছে। উদ্দীপকের গণি মিয়া একজন রিকশাচালক। একদিন এক যাত্রী তার ব্যাগটি রিকশায় রেখে চলে যাওয়ার সময় গণি মিয়া ঐ লোকটিকে ডেকে ব্যাগটি ফেরত দেয়। তার স্ত্রী ঘটনাটি শোনার পর বলল, ব্যাগটি ফেরত না দিয়ে বাড়িতে নিয়ে আসলে পারতে। গণি মিয়ার স্ত্রীর এ ধরনের মনোভাব ইসলাম সমর্থন করে না। কেননা ব্যাগটি আত্মসাৎ করলে সেটি অবৈধ উপার্জন হতো। আর ইসলামে অবৈধ পথে উপার্জন সম্পূর্ণ নিষিদ্ধ। হারাম উপায়ে জীবিকা নির্বাহ করলে ইবাদত কবুল হয় না। উপরের আলোচনার পরিপ্রেক্ষিতে, বলা যায়, গণি মিয়ার স্ত্রীর মধ্যে হারাম খাওয়ার প্রবণতা রয়েছে, যা ইসলামি শরিয়ত অনুযায়ী সম্পূর্ণ নিষিদ্ধ।"
        },
        {
          "label": "ঘ",
          "question": "গণি মিয়ার মাঝে পরিলক্ষিত গুণটি নির্ণয় করে ইসলামের দৃষ্টিতে তার গুরুত্ব আলোচনা করো।",
          "explanation": "গণি মিয়ার চরিত্রে হালাল উপার্জনের মনোভাব প্রকাশিত হয়েছে। ইসলাম অনুমোদিত ও কুরআন-হাদিস নির্দেশিত উপায়ে উপার্জন করাকে হালাল উপার্জন বলে। অর্থাৎ কুরআন ও হাদিসে যেসব কাজের অনুমতি রয়েছে এবং যে সম্পর্কে কোনো নিষেধাজ্ঞা নেই সেসব কাজকে হালাল বা বৈধ বলে। হারাম বস্তু গ্রহণ বা অবৈধ পথে উপার্জন থেকে বিরত থাকাও হালাল উপার্জনের শামিল। যা গণি মিয়ার ক্ষেত্রে লক্ষ করা যায়। উদ্দীপকে উল্লেখ করা হয়েছে, রিকশাচালক গণি মিয়ার রিকশায় একদিন এক যাত্রী তার ব্যাগ রেখে চলে যাওয়ার সময় গণি মিয়া ঐ লোকটিকে ডেকে তার ব্যাগ ফেরত দেয়। এর মাধ্যমে সে হারাম থেকে নিজেকে বিরত রেখেছে। অর্থাৎ সে একজন হালাল উপার্জনকারী। ইসলামে হালাল উপার্জনের গুরুত্ব অপরিসীম। এটি ইবাদত কবুল হওয়ার পূর্বশর্ত। সালাত, সাওম, জাকাত ও হজ প্রভৃতির মতো হালাল উপার্জনও একটি ফরজ ইবাদত। হালাল উপার্জনের মাধ্যমে আল্লাহর নির্দেশ পালন করার পাশাপাশি আত্মিক প্রশান্তি লাভ করা যায়। সর্বোপরি হালাল উপার্জন ব্যক্তি ও সমাজের জন্য সামগ্রিক কল্যাণ বয়ে আনে। পরিশেষে ঘলা যায়, হালাল উপার্জন করা আল্লাহর নির্দেশ। এটি একটি গুরুত্বপূর্ণ ফরজ ইবাদত। ইবাদতের মাধ্যমে আল্লাহ তায়ালার সন্তুষ্টি অর্জন"
        }
      ]
    },
    {
      "number": "4",
      "uddipok": "সবুজ ও সজীব দুই বন্ধু। বিশ্ববিদ্যালয়ে ক্লাস শেষে দুজনে কেনাকাটার জন্য দোকানে যায়। সবুজ পেস্ট কেনার পর সজীব বলল, এটা অন্য একটি দেশের তৈরি পণ্য। আমাদের উচিত আমাদের দেশের পণ্য ব্যবহার করা। সজীব সাবান কেনার পর সবুজ বলল, এ সাবান একটি বিশেষ পশুর চর্বি, দ্বারা তৈরি করা হয়েছে। ইসলামে এ ধরনের পণ্য ব্যবহার করা সঠিক নয়।' তাই দুজনে তাদের পণ্য পরিবর্তন করে নতুন পণ্য ক্রয় করে। দুই বন্ধুর সচেতনতা দেখে দোকানি সিদ্ধান্ত নিল যে, সে ঐ ধরনের পণ্য আর বিক্রয় করবে না।",
      "tag": "MC 24",
      "sub_questions": [
        {
          "label": "ক",
          "question": "জাকাত ব্যয়ের খাত কতটি?",
          "explanation": "জাকাত ব্যয়ের খাত ৮টি।"
        },
        {
          "label": "খ",
          "question": "হালাল রিজিক উপার্জন করা ফরজের পরে একটি ফরজ'- ব্যাখ্যা করো",
          "explanation": "হালাল উপার্জন করা অন্যান্য ফরজ ইবাদতের মতো একটি অত্যাবশ্যকীয় কাজ। হালাল উপার্জন বলতে শরিয়ত অনুযায়ী বৈধ আইনানুগ বা অনুমোদিত পন্থায় উপার্জন করাকে বোঝায়। এটি ইবাদত কবুল হওয়ার প্রধান শর্ত। মানুষ যদি হালাল উপার্জন ও হালাল জীবিকা গ্রহণ না করে, তাহলে তার ইবাদত আল্লাহর কাছে কবুল হবে না। হালাল উপার্জনের গুরুত্ব সম্পর্কে রাসুল (স) বলেন, \"হালাল জীবিকা উপার্জন করা ফরজের পরে একটি ফরজ '(সহিহ বুখারি)\"।"
        },
        {
          "label": "গ",
          "question": "সজীবের বক্তব্যে কোন গুণ প্রকাশ পেয়েছে? ব্যাখ্যা করো।",
          "explanation": "সজীবের বক্তব্যে দেশপ্রেম প্রকাশ পেয়েছে। দেশপ্রেম, বলতে দেশের প্রতি ভালোবাসা ও আকর্ষণকে বোঝায়। এটি মুমিনের অত্যতম একটি গুণ। সব নবি-রাসুল ও মহামানবের মধ্যে পূর্ণমাত্রার দেশপ্রেম বিদ্যমান ছিল। দেশের নিরাপত্তা রক্ষা করা, দেশের পণ্য ব্যবহার করা দেশপ্রেমের অন্তর্ভুক্ত। যা সজীবের বক্তব্যেও বর্ণিত হয়েছে। উদ্দীপকে সজীব বলে আমাদের উচিত আমাদের দেশের পণ্য ব্যবহার, করা। তার বক্তব্যে দেশ প্রেমের স্বরূপ ফুটে উঠেছে। ইসলামি শরিয়তে দেশপ্রেমের গুরুত্ব অপরিসীম। যুগ যুগ ধরে যত নবি-রাসুল পৃথিবীতে এসেছেন সবার মধ্যেই দেশপ্রেম বিদ্যমান ছিল। উম্মতদের ক্ষেত্রেও দেশপ্রেমের সুফল অগণিত। আল্লাহর সন্তুষ্টি লাভের উদ্দেশ্যে যারা দেশের জন্য জীব দেন, তারা শহিদের মর্যাদা লাভ করেন। দেশপ্রেমের প্রতিটি কাজে রয়েছে অত্যাধিক সওয়াব। মহানবি (সা) বলেন, \"দেশ রক্ষার জন্য সীমান্ত পাহারায় আল্লাহর রাস্তায় নিদ্রাহীন রজনী যাপন করা দুনিয়া ও এর মধ্যকার সবকিছুর চেয়ে উত্তম” (বুখারি)। তাই দেশের পণ্য ব্যবহারের কথায় সজীবের বক্তব্যে দেশপ্রেম ফুটে উঠেছে।'"
        },
        {
          "label": "ঘ",
          "question": "তুমি কি মনে কর সবুজের বক্তব্য সঠিক? তোমার বক্তব্যের সপক্ষে যুক্তি দাও।",
          "explanation": "সবুজের বক্তব্যে ইসলামের নিষিদ্ধ বা হারাম পণ্য ব্যবহারের প্রতি সতর্কতা প্রকাশ পাওয়ায় আমি তার বক্তব্যকে সঠিক মনে করি। শরিয়ততে নিষিদ্ধ এমন পশু-পাখি খাওয়া যেমন হারাম, তেমনি এসকল পশু-পাখি থেকে তৈরি পণ্য ব্যবহার করাও হারাম। ইসলামে শেয়াল, কুকুর, শুকর ইত্যাদি খাওয়া হারাম। আর এ জাতীয় পশু থেকে তৈরি পণ্য-দ্রব্য ব্যবহারও ইসলামে নিষিদ্ধ। যা সবুজের বক্তব্যে ফুটে উঠেছে। উদ্দীপকে সবুজ সাবান কেনার পর বলল, এ সাবান একটি বিশেষ পশুর চর্বি দ্বারা তৈরি করা হয়েছে। ইসলামে এ ধরনের পণ্য ব্যবহার করা সঠিক নয়। সবুজের বক্তব্যে ইসলামের নিষিদ্ধ পন্য ব্যবহারের বিষয়টি পরিলক্ষিত হয়। ইসলামে নিষিদ্ধ এমন পশু পাখির যেমন-বাঘ, হায়েনা, শিয়াল, কুকুর, শুকর, চিল, শকুন ইত্যাদি থেকে তৈরি পণ্য ব্যবহার করা বা তা থেকে তৈরি খাবার খাওয়াও যেমন হারাম তেমনি এসকল পণ্য বিক্রয় করার মাধ্যমে উপার্জনও হারাম হয়ে যায়। আর হারাম পণ্য ব্যবহার বা হারাম উপার্জন হলো ইবাদত কবুলের অন্তরায়। ইবাদত কবুলের পূর্ব শর্ত যেমন হালাল উপার্জন তেমনি হালাল বস্তু বা পণ্য ব্যবহার ছাড়াও ইবাদত কবুল হবে না। সুতরাং বলা যায়, সবুজের বক্তব্যে ইসলামের নিষিদ্ধ বা হারাম পণ্য ব্যবহারের প্রতি সতর্কতা ফুটে ওঠায় আমি তার বক্তব্যকে সঠিক মনে করি।"
        }
      ]
    },
    {
      "number": "5",
      "uddipok": "জনাব আকরাম ভালো দেখে বাজার থেকে দুই কেজি আঙুর কিনলেন। বাড়িতে এসে দেখেন, এর প্রায় চার ভাগের এক ভাগই পচা। কৌতূহলী হয়ে তিনি আঙুরগুলো মেপে দেখলেন, তাতেও কম। জনাব আকরাম বাজারে গিয়ে দোকানিকে বললেন, তোমার এরূপ আচরণের পরিণতি কিন্তু শুভ নয়।",
      "tag": "MC 24",
      "sub_questions": [
        {
          "label": "ক",
          "question": "ইসলামি অর্থব্যবস্থা কাকে বলে?",
          "explanation": "কুরআন ও সুন্নাহর বিধান অনুযায়ী যে অর্থব্যবস্থা গড়ে ওঠে ও পরিচালিত হয় তাকে ইসলামি অর্থব্যবস্থা বলে।"
        },
        {
          "label": "খ",
          "question": "দারিদ্র্য দূরীকরণে জাকাতের ভূমিকা বর্ণনা করো।",
          "explanation": "দারিদ্র্য দূরীকরণে জাকাতের ভূমিকা অপরিসীম। জাকাত একটি ফরজ ইবাদত এবং ইসলামি অর্থব্যবস্থার মূল স্তম্ভ। জাকাতলব্ধ অর্থ পরিকল্পিত উপায়ে সংগ্রহ ও ব্যয় করা হলে সমাজে অভাব অনটন থাকবে না। কেননা, সমাজে ধনীদের কাছ থেকে জাকাত সংগ্রহ করে তা গরিবদের সচ্ছলতার জন্যই ব্যয় করা হবে। সমাজস্থ ধার্মিক শ্রেণি যদি আল্লাহর নির্দেশ মতো নির্দিষ্ট খাতে জাকাত প্রদান করে তাহলে সমাজে কোনো অন্নহীন, বস্ত্রহীন ও গৃহহীন অভাবী মানুষের অস্তিত্ব খুঁজে পাওয়া যাবে না। জাকাতের অর্থ দিয়ে দারিদ্র্যকল্যাণ ও কর্মসংস্থানের ব্যবস্থা করে ভিক্ষাবৃত্তি, দারিদ্র্য ও বেকারত্বসহ সকল সমস্যা নির্মূল করা যায়। সুতরাং দারিদ্র্য দূরীকরণে জাকাতের ভূমিকা অপরিসীম।"
        },
        {
          "label": "গ",
          "question": "দোকানির এরূপ কাজ ইসলামের দৃষ্টিতে কীরূপ? ব্যাখ্যা করো।",
          "explanation": "দোকানির ভালো আঙুরের সাথে পচা আঙুর মেশানো এবং ওজনে কম দেওয়া ইসলামের দৃষ্টিতে প্রতারণার শামিল। প্রতারণা মিথ্যারই এক বিশেষ রূপ। মানুষকে ঠকানো, ফাঁকি দেওয়া, বিশ্বাস ভঙ্গ করা, পণ্যে ভেজাল দেওয়া, পণ্যের দোষ গোপন করা, ওজনে কম দেওয়া কিংবা হয়রানি করার নাম প্রতারণা। যার মধ্যে প্রতারণার বৈশিষ্ট্য রয়েছে সে হলো প্রতারক। এটি একটি মারাত্মক চারিত্রিক দোষ। ইসলামের দৃষ্টিতে এটি অত্যন্ত ঘৃণিত ও জঘন্য অপরাধ। যা দোকানির মধ্যে লক্ষ করা যায়। উদ্দীপকে দোকানি ভালো আঙুরের সাথে পচা আঙুর মেশায় এবং ওজনে কম-দিয়ে বিক্রি করে। তার এসব কাজ প্রতারণার শামিল। এ ধরনের প্রতারণা ও ধোঁকাবাজির ফল সাময়িকভাবে শুভ মনে হলেও এতে ধ্বংস অনিবার্য। রাসুল (স) বলেন, অর্থ: “যে প্রতারণা করে সে আমাদের দলভুক্ত নয়” (মুসলিম)। কেউ ব্যবসায়-বাণিজ্যে প্রতারণা করলে তার ওপর আল্লাহ তায়ালা অসন্তুষ্ট হন এবং ফেরেশতারা তাকে অভিশাপ দেন। এ সম্বন্ধে রাসুল (স) বলেন, “যে ব্যক্তি দোষযুক্ত পণ্য বিক্রি করে, ক্রেতাকে দোষের কথা জানায় না, এমন ব্যক্তি সর্বদা আল্লাহর ঘৃণার মধ্যে থাকবে।\" এর জন্য পরকালে তাকে আল্লাহর কাছে জবাবদিহি করতে হবে এবং কঠোর শাস্তি ভোগ করতে হবে।"
        },
        {
          "label": "ঘ",
          "question": "জনাব আকরামের বক্তব্যের আলোকে দোকানির এরূপ আচরণের পরিণতি আলোচনা করো।",
          "explanation": "উদ্দীপকের আকরামের বক্তব্য অর্থাৎ দোকানির ভালো আঙুরের সাথে পচা আঙুর মেশানো এবং ওজনে কম দেওয়ার কাজটি প্রতারণার শামিল। আর প্রতারণার পরিণতি অত্যন্ত ভয়াবহ।। ইসলামে প্রতারণা জঘন্যতম পাপ। এটা আখলাকে জামিমার অন্তর্ভুক্ত। এটি তাকওয়াপূর্ণ জীবনের পরিপন্থি। সমাজ থেকে প্রতারণার মতো ঘৃণ্য কাজকে চিরতরে বিদায় করার জন্য ইসলামে কঠোর বিধান রয়েছে। প্রতারণা করলে কেউ মুসলিম থাকতে পারে না। রাসুল (স) বলেছেন, \"যে প্রতারণা করে সে আমাদের দলভুক্ত নয়” (মুসলিম)। প্রতারণাকারী মুনাফিক। আল্লাহ তায়ালা বলেন, \"নিশ্চয়ই মুনাফিক জাহান্নামের নিম্নস্তরে থাকবে” (সুরা নিসা: ১৪৫)। প্রতারকের পরিণতি সম্পর্কে রাসুল (স) আরো বলেছেন, “যে ব্যক্তি পৃথিবীতে দুমুখো নীতি অবলম্বন করবে, কিয়ামতের দিন তার মুখে আগুনের দুটি জিহ্বা থাকবে\" (সুনানে আবু দাউদ)। উদ্দীপকে আকরাম ভালো দেখে দুই কেজি আঙুর কিনেন। বাড়িতে এসে দেখেন, এর প্রায় চার ভাগের এক ভাগই পচা এবং আঙুরগুলো মেপে দেখেন তাতেও কম। যা' দোকানি আকরামের কাছে ভালো আঙুরে পচা আঙুর মিশিয়ে এবং ওজনে কম দিয়ে বিক্রি করে। অর্থাৎ, সে প্রতারণার মাধ্যমে ক্রেতাদের ঠকিয়ে অন্যায়ভাবে অর্থ উপার্জন করে। প্রতারণা করে বলে সেও একজন মুনাফিক। ইসলামের বিধানমতে তার স্থান হবে জাহান্নামে। তাই উদ্দীপকের দোকানির উচিত আল্লাহর কাছে তওবা করে এ ধরনের প্রতারণার পথ পরিহার করা এবং সততার সাথে ব্যবসায় করা। তবেই সে পরকালে জাহান্নামের কঠোর শাস্তি থেকে রক্ষা পেতে পারে।"
        }
      ]
    },
    {
      "number": "6",
      "uddipok": "শাহেদা ও রিতা দুই বান্ধবী একই বিশ্ববিদ্যালয়ে পড়ালেখা করে। শাহেদা পুঁজিবাদী ও রিতা সমাজতান্ত্রিক অর্থব্যবস্থার পক্ষে। মাঝেমধ্যেই তারা এ • সম্পর্কে আলোচনা করে এবং নিজেদের পক্ষে যুক্তি দেওয়ার চেষ্টা করে। একদিন অধ্যাপক হামিদ সাহেব বিষয়টি জানতে পেরে তাদেরকে বলেন, 'পাশ্চাত্য অর্থব্যবস্থা মানুষের সামগ্রিক কল্যাণ করতে পারে না'।",
      "tag": "MC 24",
      "sub_questions": [
        {
          "label": "ক",
          "question": "জাকাতের নিসাব কী?",
          "explanation": "কোনো ব্যক্তির কাছে যে পরিমাণ সম্পদ থাকলে তার ওপর জাকাত ফরজ হয় তাকে জাকাতের নিসাব বলে।"
        },
        {
          "label": "খ",
          "question": "উশর ও খারাজের মধ্যে পার্থক্য লেখো।",
          "explanation": "উশর ও খারাজের মধ্যে পার্থক্য বিদ্যমান। উশর অর্থ এক-দশমাংশ। মুসলিমদের মালিকানাধীন ও আবাদকৃত জমিতে উৎপন্ন ফসলের ওপর উশর ধার্য করা হয়। অন্যদিকে অমুসলিমদের মালিকানাধীন ও আবাদকৃত জমির ওপর খারাজ নির্ধারণ করা হয়। উশরের পরিমাণ নির্ধারিত কিন্তু খারাজ অনির্ধারিত। এটি ২০%-৫০% পর্যন্ত কম- বেশি করা যায়। উশর ধার্য করা হয় উৎপন্ন ফসলের ওপর কিন্তু খারাজ ধার্য করা হয় জমির ওপর। উশর ফসলের জাকাত যা কেবল মুসলিমদের থেকে আদায় করা হয়। অন্যদিকে খারাজ আদায় করা হয় অমুসলিমদের থেকে।"
        },
        {
          "label": "গ",
          "question": "শাহেদা ও রিতার চিন্তাধারা কীরূপ? ব্যাখ্যা করো।",
          "explanation": "শাহেদা ও রিতার পুঁজিবাদী ও সমাজতান্ত্রিক চিন্তাধারা ইসলামি অর্থব্যবস্থার পরিপন্থি। যে অর্থব্যবস্থায় ব্যক্তিমালিকানায় সীমাহীন অধিকারের ভিত্তিতে যে কোনো উপায়ে আয় ও ব্যয়ের সুযোগ থাকে তাকে পুঁজিবাদী অর্থব্যবস্থা বলে। এ ব্যবস্থায় বৈধতা-অবৈধতার পরোয়া থাকে না। পুঁজিবাদী অর্থব্যবস্থাকে ধনতান্ত্রিক অর্থব্যবস্থাও বলা হয়। এতে মানবকল্যাণের বিষয়টি উপেক্ষিত হয়। ধনী দিন দিন আরও ধনী হয় আর গরিব ধীরে ধীরে নিঃস্ব হয়ে যায়। পুঁজিবাদী অর্থব্যবস্থার প্রতিক্রিয়া হিসেবে সমাজতান্ত্রিক অর্থব্যবস্থার যাত্রা শুরু হয়। এতে অবাধ ও স্বেচ্ছাচারী ব্যক্তিমালিকানার পরিবর্তে সামষ্টিক তথা রাষ্ট্রীয় মালিকানা প্রবর্তিত হয়। এতে উৎপাদন, ব্যয় ও বণ্টন প্রক্রিয়া রাষ্ট্রের হাতে ন্যাস্ত থাকে। রাষ্ট্রীয় নিয়ন্ত্রণের বাইরে ব্যক্তি কোনো আয় বা ব্যয় করতে পারে না। আর যে অর্থব্যবস্থায় ইসলামি শরিয়তের বিধান অনুসারে দৈনন্দিন জীবনে অর্থ আয় ও ব্যয় সংক্রান্ত সব কার্যক্রম পরিচালিত হয় তাকে ইসলামি অর্থব্যবস্থা বলে। এটি সুদমুক্ত, মানবকল্যাণকর ও ভারসাম্যপূর্ণ একটি অর্থব্যবস্থা। এটি পুঁজিবাদী ও সমাজতান্ত্রিক অর্থব্যবস্থার সম্পূর্ণ বিপরীত। আর এর বিপরীত মেরুতে অবস্থান নিয়েছে শাহেদা ও রিতা। বিশ্ববিদ্যালয়ে পড়ুয়া দুই বান্ধবী শাহেদা ও রিতা যথাক্রমে পুঁজিবাদী ও সমাজতান্ত্রিক অর্থব্যবস্থার পক্ষে অবস্থান নেয়। তাদের এরূপ চিন্তাধারা ইসলামি অর্থব্যবস্থার সাথে সম্পূর্ণ অসঙ্গতিপূর্ণ।"
        },
        {
          "label": "ঘ",
          "question": "অধ্যাপক হামিদ সাহেবের বক্তব্যের যথার্থতা বিশ্লেষণ করো।",
          "explanation": "পাশ্চাত্য অর্থব্যবস্থা মানুষের সামগ্রিক কল্যাণ করতে পারে না- অধ্যাপক হামিদ সাহেবের এ মন্তব্যটি যথার্থ। পাশ্চাত্য অর্থব্যবস্থা বলতে সাধারণত পুঁজিবাদী ও সমাজতান্ত্রিক অর্থব্যবস্থাকে বোঝায়। এ ধরনের অর্থব্যবস্থা মানবকল্যাণের লক্ষ্যে প্রবর্তিত হলেও তা প্রকৃতপক্ষে মানুষের কল্যাণ করতে পারেনি। পুঁজিবাদী অর্থব্যবস্থা মানুষের সামগ্রিক কল্যাণ করতে ব্যর্থ হওয়ার কারণেই সমাজতান্ত্রিক অর্থব্যবস্থার উদ্ভব হয়েছে। সেটিও সামগ্রিক মানবকল্যাণ সাধনে ব্যর্থ হয়েছে। তাই প্রায় পুরো বিশ্বের অর্থনৈতিক ব্যবস্থা এখন পুঁজিবাদের হাতে বন্দি। পাশ্চাত্য অর্থব্যবস্থা সামগ্রিক মানবকল্যাণে ব্যর্থ হওয়ার মূল কারণ হলো সম্পদের মালিকানা নির্ধারণে ব্যর্থতা। ইসলামি অর্থব্যবস্থা সঠিকভাবে সম্পদের মালিকানা নির্ধারণ করে। এটি সম্পদ ব্যবহারের ক্ষেত্রে কল্যাণকর পদ্ধতি শিক্ষা দিয়েছে। ফলে মানুষ আল্লাহর বিধান অনুসারে নিজের নিয়ন্ত্রণে সম্পদের পূর্ণ ব্যবহারের সুযোগ পাচ্ছে। জাকাত ইসলামি অর্থব্যবস্থার মূলভিত্তি। এর ফলে ব্যক্তি উপকৃত হওয়ার পাশাপাশি তা সমাজের সব মানুষের সামগ্রিক কল্যাণে অবদান রাখছে। অধ্যাপক হামিদ সাহেব তার বক্তব্যে এটিই বোঝাতে চেয়েছেন। উদ্দীপকের শাহেদা পুঁজিবাদী ও রিতা সমাজতান্ত্রিক অর্থব্যবস্থা সমর্থন করে নিজেদের পক্ষে যুক্তি দেওয়ার চেষ্টা করে। বিষয়টি জানতে পেরে অধ্যাপক হামিদ সাহেব তাদেরকে বলেন, 'পাশ্চাত্য অর্থব্যবস্থা মানুষের সামগ্রিক কল্যাণ করতে পারে না'। মূলত ইসলামি অর্থব্যবস্থাই মানুষের সামগ্রিক কল্যাণ সাধন করতে পারে। তাই আল্লাহর সন্তুষ্টি অর্জন ও নিজেদের সামগ্রিক কল্যাণের জন্য প্রচলিত পাশ্চাত্য অর্থব্যবস্থা পরিহার করে প্রত্যেক মুসলিমের ইসলামি অর্থব্যবস্থা অনুসরণ করা প্রয়োজন। তাই বলা যায়, অধ্যাপক হামিদ সাহেব সঠিক উক্তিটিই করেছেন।"
        }
      ]
    },
    {
      "number": "7",
      "uddipok": "জনাব হাবিবুল্লাহ গভীর পাণ্ডিত্যের অধিকারী। ইসলামের বিভিন্ন বিষয় সম্পর্কে তিনি গবেষণা করেন এবং সাধারণ মানুষকে জানানোর চেষ্টা করেন। তিনি সত্যবাদী ও মিষ্টভাষী। কখনো কারো সাথে খারাপ আচরণ করেন না। \"দীনের ব্যাপারে কোন বাড়াবাড়ি নেই\"- কুরআনের এ আয়াতকে তিনি যথার্থ অনুসরণ করেন।",
      "tag": "MC 24",
      "sub_questions": [
        {
          "label": "ক",
          "question": "ইসলামি সমাজব্যবস্থা কী?",
          "explanation": "ইসলামি আদর্শ ও নীতিমালার আলোকে প্রতিষ্ঠিত সমাজব্যবস্থাই হলো ইসলামি সমাজব্যবস্থা।"
        },
        {
          "label": "খ",
          "question": "ইসলামি দাওয়াহ- এর কৌশল বর্ণনা করো।",
          "explanation": "ইসলামি দাওয়ার কতগুলো কৌশল কুরআন ও হাদিসের আলোকে নির্ণয় করা হয়েছে। প্রথমে নিকটাত্মীয় ও বন্ধু-বান্ধবকে দাওয়াত দেওয়া, ঐকমত্যের বিষয়কে প্রথমে রাখা, পর্যায়ক্রমে আহ্বান করা। হিকমতের সাথে দাওয়াত দেওয়া, নবি-রাসুলের পথ ও পদ্ধতি অবলম্বন করা, কুরআন হাদিসের বাণী যথাযথভাবে উপস্থাপন করা, আল্লাহর নিয়ামতের কথা স্মরণ করিয়ে আহবান করা, ইসলাম নির্ধারিত পদ্ধতিতে দাওয়াত দেওয়া, বিনয় ও নম্রতার সাথে দাওয়াত দেওয়া, অব্যাহতভাবে বারবার দাওয়াত দেওয়া, নিজে পরিপূর্ণরূপে শরিয়ত পালন করা; সময়, অবস্থা ও লোক অনুযায়ী দাওয়াত দেওয়া, কাজে সহযোগিতা করা ও সুবিধা গ্রহণ না করে দাওয়াত দেওয়া, স্পষ্ট ভাষায় উপস্থাপন এবং যুগোপযোগী যন্ত্রপাতি ও মাধ্যম ইত্যাদি অবলম্বন করে দাওয়াত প্রদান করা হলো ইসলামি দাওয়াহ-এর কৌশল।"
        },
        {
          "label": "গ",
          "question": "উদ্দীপকে জনাব হাবিবুল্লাহকে কী বলে আখ্যায়িত করা যায়? ব্যাখ্যা করো।",
          "explanation": "উদ্দীপকে জনাব হাবিবুল্লাহর কর্মকাণ্ড মূলত একজন দাঈর গুণাবলির প্রতি নির্দেশ করে, তাই তাকে দাঈ বলে আখ্যায়িত করা যায়। যিনি ইসলামি দাওয়াতের কাজ করেন তাঁকে দাঈ বলে। দাঈ এমন ব্যক্তি যিনি মানুষের কাছে ইসলামের আদর্শ পৌঁছে দেন, কুরআন-হাদিসের শিক্ষা প্রচার করেন। ইসলামের প্রচার, প্রসার, প্রতিষ্ঠা ও সংরক্ষণে দাঈ মুখ্য ভূমিকা পালন করেন। ইসলামের বিভিন্ন বিষয়ে গবেষণা, দাওয়াত, কুরআন ও সুন্নাহ অনুসরণ, সত্যবাদী, বিনয়ী ইত্যাদি দাঈ এর গুণাবলি। যা জনাব হাবিবুল্লাহ সাহেবের মধ্যে লক্ষণীয়। উদ্দীপকের জনাব হাবিবুল্লাহ গভীর পাণ্ডিত্যের অধিকারী। ইসলামের বিভিন্ন বিষয় সম্পর্কে তিনি গবেষণা করেন। তিনি মিষ্টিভাষী, বিনয়ী এবং দীনের ব্যাপারে বাড়াবাড়ি না করে কুরআনের আয়াত ভালোভাবে অনুসরণ করেন। যা একজন দাঈর গুণাবলির নির্দেশ করে। কেননা একজন দাঈ দাওয়াতের ক্ষেত্রে ভিন্ন ভিন্ন পদ্ধতি ব্যবহার করে। প্রচারকে কার্যকর ও গ্রহণীয় করার চেষ্টা করেন। তিনি যুক্তিসঙ্গত কথা বলেন। সুতরাং জনাব হাবিবুল্লাহকে দাঈ হিসেবে আখ্যায়িত করা যায়।"
        },
        {
          "label": "ঘ",
          "question": "উদ্দীপকে উল্লিখিত হাবিবুল্লার কর্মকাণ্ডের সামাজিক প্রভাব বিশ্লেষণ করো",
          "explanation": "উদ্দীপকে উল্লিখিত হাবিবুল্লাহ কর্মকাণ্ডের দাওয়াতের বৈশিষ্ট্য পরিলক্ষিত হয় যা সমাজে ইতিবাচক প্রভাব ফেলে। ইসলামি শরিয়তের পরিভাষায়, মানুষকে ইসলাম গ্রহণ ও পালনের জন্য বিভিন্ন পদ্ধতিতে ডাকাকে ইসলামি দাওয়াহ বলা হয়। দাওয়াতের বিভিন্ন কৌশল রয়েছে যথা- নিকট আত্মীয়কে দাওয়াত দেওয়া, কুরআন-হাদিস যথাযথভাবে উপস্থাপন করা, বিনয় ও নম্রতার সাথে দাওয়াত দেওয়া, নিজে পরিপূর্ণ শরিয়ত পালন করা ইত্যাদি। যা জনাব হাবিবুল্লাহর কর্মকাণ্ডে প্রকাশ পেয়েছে। উদ্দীপকে জনাব, হাবিবুল্লাহ ইসলামের বিভিন্ন বিষয় সম্পর্কে গবেষণা করেন এবং সাধারণ মানুষকে জানানোর চেষ্টা করেন। কখনো কারো সাথে খারাপ আচরণ করেন না। তিনি কুরআনের আয়াতকে যথাযথ অনুসরণ করেন। তার এ রূপ কর্মকাণ্ডে দাওয়াতের বৈশিষ্ট্য পরিলক্ষিত হয়। সমাজে ইসলামি দাওয়াতের গুরুত্ব অপরিসীম। সমাজের সব প্রান্তের মানুষের মধ্যে সৌহার্দ-সম্প্রীতি ও ভ্রাতৃত্বের সম্পর্ক স্থাপনে ইসলামি দাওয়াহ গুরুত্বপূর্ণ ও প্রয়োজনীয়। দাঈ এক ও অভিন্ন বিষয় মানুষের কাছে তুলে ধরেন। সীমাহীন নিষ্ঠা ও আন্তরিকতা নিয়ে মানুষের কাছে ইসলামের আদর্শ, নীতি, শিক্ষা ও জীবন দর্শন ব্যাখ্যা করেন। এতে সমাজের মানুষ পাপ, শাস্তি ও সুন্দর জীবন গঠন ইত্যাদি সম্পর্কে অবগত হয়ে আদর্শ জীবন গঠন করতে উদ্বুদ্ধ হয়। ফলে পাপাচার, অন্যায় ও অশ্লীলতা মুক্ত সমাজ গড়ে ওঠে। সমাজের সর্বত্র শান্তি বিরাজ করে। পরিশেষে বলা যায়, আদর্শ সমাজ গঠন ও সমাজের সার্বিক কল্যাণের জন্য দাওয়াতের ভূমিকা অপরিসীম।"
        }
      ]
    },
    {
      "number": "8",
      "uddipok": "জনাব কাজল একজন লোককে ১০,০০০/- টাকা প্রদান করেন। শর্তানুসারে ছয় মাস পর তার কাছ থেকে ১১,০০০/- টাকা গ্রহণ করেন। অন্যদিকে, তার প্রতিবেশী জনাব করিম চাকরির প্রতিযোগিতামূলক পরীক্ষায় তার শ্যালক পাস নম্বর না পেলেও তিনি তাকে সর্বোচ্চ নম্বর দিয়ে চাকরিতে নিয়োগের ব্যবস্থা করেন।",
      "tag": "MC 24",
      "sub_questions": [
        {
          "label": "ক",
          "question": "জাকাত কাকে বলে?",
          "explanation": "পূর্ণ বয়স্ক মুসলিম নর-নারীর কাছে যদি নিসাব পরিমাণ সম্পদ থাকে এবং তা এক বছর অতিক্রম করে; তবে ঐ সম্পত্তির শতকরা ২.৫ টাকা হারে গরিব-দুঃস্থদের মাঝে বিতরণ করাকে জাকাত বলে।"
        },
        {
          "label": "খ",
          "question": "\"মায়ের পায়ের নিচে সন্তানের জান্নাত\"- বুঝিয়ে লেখো।",
          "explanation": "হাদিসে এসেছে, \"মায়ের পায়ের নিচে সন্তানের বেহেশত\"। নারীরা মায়ের জাত। তারা সন্তানের নিকট অত্যন্ত শ্রদ্ধার পাত্র। সন্তানের জীবনে মায়ের যেমন অবদান বেশি তেমনি তার প্রতি সন্তানের দায়িত্ব ও কর্তব্যও বেশি। মায়ের প্রতি এ দায়িত্ব কর্তব্যের গুরুত্ব বোঝাতেই রাসুল (স) বলেছেন, \"জননীর পদতলে সন্তানের জান্নাত\"।"
        },
        {
          "label": "গ",
          "question": "কাজলের কর্মকাণ্ডে কোন ধরনের অনাচার প্রকাশ পেয়েছে? ব্যাখ্যা করো।",
          "explanation": "একজন লোককে দশ হাজার টাকা ধার দেওয়ার বিনিময়ে কাজলের এগারো হাজার টাকা পাওয়ার শর্ত সুদের পর্যায়র্ভুক্ত। কাউকে দেওয়া ঋণের মূল পরিমাণের ওপর পূর্বনির্ধারিত শর্তের ভিত্তিতে অতিরিক্ত মূল্য নেওয়াকে সুদ বলে। সুদি লেনদেন ইসলামে কঠোরভাবে নিষেধ করা হয়েছে। আল্লাহ বলেন, \"আল্লাহ ব্যবসাকে হালাল এবং সুদকে হারাম করেছেন\" (সুরা আল বাকারা: ২৭৫)। সুদের ধ্বংসাত্মক পথ থেকে মুমিনদের বিরত রাখতে রাসুল (স) বলেন, \"যে সুদ খায়, সুদ দেয়, এর সাক্ষী এবং লেখক তাদের সবার ওপর আল্লাহর অভিশাপ\" (মুসনাদে আহমদ)। যেকোনো ধরনের সুদ ইসলামে সম্পূর্ণ হারাম। যা কাজলের - লেন-দেনের শর্তে পাওয়া যায়। উদ্দীককে জনাব কাজল একজন লোককে ১০,০০০/- টাকা প্রদান করেন। শর্তানুসারে ছয় মাস পর তার কাছ থেকে ১১,০০০/- টাকা গ্রহণ করেন। যা সুদের পর্যায়ভুক্ত।"
        },
        {
          "label": "ঘ",
          "question": "করিমের কর্মকাণ্ড চিহ্নিতপূর্বক সমাজ জীবনে এর প্রভাব মূল্যায়ন করো।",
          "explanation": "করিমের শ্যালক পরীক্ষায় পাস নম্বর না পেলেও তিনি তাকে চাকরিতে নিয়োগ দেওয়ায় তার কর্মকাণ্ডে দুর্নীতি প্রকাশ পেয়েছে, যা সমাজে নেতিবাচক প্রভাব ফেলে। দুর্নীতি একটি নেতিবাচক বাংলা শব্দ। অল্প কথায় বা একবাক্যে একে সংজ্ঞায়িত করা কঠিন। ক্ষমতার অপব্যবহারের মাধ্যমে যদি কোনো শক্তি বা ব্যক্তিবর্গ নিজের/ নিজেদের বৈষয়িক স্বার্থ লাভের উদ্দেশ্যে অন্যের ক্ষতি সাধনের মাধ্যমে আইন পরিপন্থি কাজে লিপ্ত হয় তাহলে সেটা দুর্নীতি। ঘুষের মাধ্যমে ফাইল সই করা, টাকার বিনিময়ে সনদ প্রদান, ক্ষমতার অপব্যবহার করে অযোগ্য লোককে চাকরি দেওয়া ইত্যাদি দুর্নীতির অন্তর্ভুক্ত। যা করিমের কর্মকাণ্ডে পরিলক্ষিত হয়। উদ্দীপকে জনাব করিম চাকরির প্রতিযোগিতামূলক পরীক্ষায় তার শ্যালক পাস নম্বর না পেলেও তিনি তাকে সর্বোচ্চ নম্বর দিয়ে চাকরিতে নিয়োগ দেন। তার এ. কর্মকাণ্ডে দুর্নীতি পরিলক্ষিত হয়। সমাজের নীতি, আদর্শ ও মূল্যবোধের পরিপন্থি আচরণ হলো দুর্নীতি। সমাজের রন্দ্রে রন্দ্রে দুর্নীতি বিস্তার লাভ করেছে। দুর্বলের সম্পদ সমাজের ক্ষমতাবান ব্যক্তিরা জোর করে ভোগ করে। সমাজের কর্তা ব্যক্তিগণ টাকার দ্বারা প্রভাবিত হয়ে ক্ষমতাবানদের পক্ষে রায় দেন। এতে দরিদ্র ও দুর্বল মানুষ তাদের প্রাপ্য অধিকার থেকে বঞ্চিত হয়। সমাজে ধর্ষণ, অন্যায়, অবিচার ধামা-চাপা পরে অর্থের বিনিময়ে। এতে সমাজে অন্যায়, অত্যাচার, অরাজকতা দিন দিন বৃদ্ধি পায়। যার ফলে সমাজে সৃষ্টি হয় বিশৃঙ্খলা। পরিশেষে বলা যায়, সমাজের নীতি, আদর্শ ও মূল্যবোধের পরিপন্থি আচরণ হলো দুর্নীতি। যা সমাজে নেতিবাচক প্রভাব ফেলে।"
        }
      ]
    },
    {
      "number": "9",
      "uddipok": "জনাব রাসেল তার বন্ধুর অসাক্ষাতে বিভিন্ন ধরনের দোষ বলে বেড়ায়। অন্যদিকে, জনাব বশির নিজ এলাকার নির্বাচিত চেয়ারম্যান। একদিন তার সন্তান অন্যায় করার কারণে তিনি তাকে সমুচিত শাস্তি প্রদান করেন।",
      "tag": "MC 24",
      "sub_questions": [
        {
          "label": "ক",
          "question": "ইসলামি রাষ্ট্রের আয়ের মূল উৎস কী?",
          "explanation": "ইসলামি রাষ্ট্রে আয়ের মূল উৎস হলো জাকাত।"
        },
        {
          "label": "খ",
          "question": "মিথ্যাচার পরিহার করা প্রয়োজন কেন? বর্ণনা করো।",
          "explanation": "মিথ্যা মানুষকে নানা রকম পাপ কাজে লিপ্ত করে বলে মিথ্যাচার - পরিহার করা প্রয়োজন। মিথ্যা একটি জঘন্যতম পাপ। এটি মানুষকে বিভিন্ন ধরনের পাপ করতে উদ্বুদ্ধ করে। এর ফলে মানুষ ক্রমাগত পাপ করতে থাকে। একটি মিথ্যাকে প্রতিষ্ঠিত করার জন্য আরও বহু মিথ্যা বলতে হয়। এছাড়া মিথ্যা অবলম্বন ছাড়া কোনো অন্যায়, অপরাধ বা পাপ করা সম্ভব নয়। তাই মিথ্যাকে পাপের মূল বলা হয়। এজন্য মিথ্যাচার পরিহার করা প্রয়োজন।"
        },
        {
          "label": "গ",
          "question": "উদ্দীপকে জনাব রাসেলের কাজটি কীরূপ? ব্যাখ্যা করো।",
          "explanation": "উদ্দীপকে জনাব রাসেল তার বন্ধুর অসাক্ষাতে বিভিন্ন দোষ বলায় তার কাজে গিবতের বিষয়টি ফুটে উঠেছে। কারো অনুপস্থিতিতে বা অগোচরে যদি তার দোষ-ত্রুটি নিয়ে অন্যের কাছে এমনভাবে কিছু বলা বা প্রকাশ করা হয়, যা শুনলে সে মনে কষ্ট পাবে তাকে গিবত বলা হয়। গিবত অত্যন্ত জঘন্য একটি অপরাধ। এতে পরনিন্দা, পরচর্চা বা কারও অসাক্ষাতে তার দুর্নাম করা হয়। যা রাসেলের কর্মকাণ্ডে প্রকাশ পেয়েছে। উদ্দীপকে উল্লেখ করা হয়েছে, জনাব রাসেল তার বন্ধুর অসাক্ষাতে বিভিন্ন, ধরনের দোষ বলে বেড়ায়। রাসেলের এ কাজের মাধ্যমে গিবতের বিষয়টি প্রকাশিত হয়েছে। গিবত অত্যন্ত নিন্দনীয় একটি কাজ। ইসলামে গিবত করা হারাম। আল্লাহ তায়ালা এটিকে আপন মৃত ভাইয়ের মাংস খাওয়ার চেয়েও জঘন্য অপরাধ বলেছেন। গিবত ক্ষমার অযোগ্য একটি অপরাধ। রাসুল (স) বলেছেন, \"তোমরা গিবত পরিহার করো, কেননা গিবত ব্যভিচারের চেয়েও নিকৃষ্ট। কোনো ব্যক্তি ব্যভিচার করার পর তওবা করলে আল্লাহ তাকে ক্ষমা করে দিতে পারেন। কিন্তু কোনো ব্যক্তি গিবত করলে, যার গিবত করা হয়েছে সে ক্ষমা না করলে আল্লাহ তাকে ক্ষমা করবেন না\" (বায়হাকি)।"
        },
        {
          "label": "ঘ",
          "question": "উদ্দীপকে জনাব রশির সাহেবের কাজটির সুফল আলোচনা করো।",
          "explanation": "উদ্দীপকে জনাব বশির সাহেবের অন্যায়ের শাস্তি প্রদান বা আদলের সুফল অপরিসীম। আদল আরবি শব্দ। যার অর্থ ন্যায়বিচার। ইসলামি শরিয়তের পরিভাষায়, ইসলামের আদর্শ ও বিধান অনুযায়ী যথাযথভাবে আল্লাহর হক আদায় এবং মানবসমাজে যার যা প্রাপ্য তাকে তা পুরোপুরি প্রদান করার নামই আদল বা ন্যায়বিচার। আদল সামাজিক শান্তি ও শৃঙ্খলা রক্ষায় আল্লাহ তায়ালার নির্দেশিত পদ্ধতি। যা বশির সাহেবের অন্যায়ের কারণে শাস্তি প্রদানের মধ্যে লক্ষণীয়। উদ্দীপকে জনাব বশির সাহেবের সন্তান অন্যায় করার কারণে তাকে তিনি শাস্তি প্রদান করেন। এতে ন্যায়বিচার বা আদল প্রতিষ্ঠা হয়। সমাজে শান্তি ও শৃঙ্খলা প্রতিষ্ঠার ক্ষেত্রে আদলের ভূমিকা অপরিসীম। আদলই পারে মানুষের প্রাপ্য অধিকার নিশ্চিত করতে। পক্ষপাতহীন যথার্থ বিচার আদলের বাস্তব প্রতিকৃতি। সমাজের লোকদের পারস্পরিক বা সামষ্টিক কলহ মিটিয়ে দেওয়ার ক্ষেত্রেও এটি গুরুত্বপূর্ণ ভূমিকা রাখে। আদল ছাড়া দু'পক্ষকে সন্তুষ্ট ও সম্মত রেখে কোনো বিবাদ মেটানো সম্ভব নয়। পক্ষপাতিত্বমূলক মীমাংসা কলহ প্রশমিত করে না, বরং নতুন ও জটিল সঙ্ঘাতের পরিবেশ সৃষ্টি করে। কিন্তু আদলনির্ভর মীমাংসায় কারো কোনো আপত্তি থাকে না। এ মর্মে আল্লাহ তায়ালা বলেছেন, \"আর তাদের মধ্যে মীমাংসা করে দাও আদলের সাথে এবং ন্যায়বিচার করো\" (সুরা আল-হুজুরাত: ৯)। তাই বলা যায়, সমাজে শান্তি প্রতিষ্ঠায় বশির সাহেবের অন্যায়ের শাস্তি প্রদানের ভূমিকা ব্যাপক। আমাদের সকলের উচিত সমাজে ন্যায়বিচার প্রতিষ্ঠা করা।"
        }
      ]
    },
    {
      "number": "10",
      "uddipok": "স্ত্রী ও দুই ছেলে-মেয়ে নিয়ে আজগর আলীর পরিবার। পরিবারের সদস্যরা সকল কাজে একে অপরকে সহযোগিতা করেন এবং সবাই ধর্মীয় অনুশাসন পরিপূর্ণভাবে মেনে চলেন। অন্যদিকে, তাঁর প্রতিবেশী জয়নাল মিয়া স্ত্রী ও ছেলেমেয়ে নিয়ে আমেরিকা থাকেন। নিয়মিত বাড়ি না এসে বাবা-মার জন্য লক্ষ লক্ষ টাকা পাঠান। এ বছর তার বাবা প্রচণ্ড অসুস্থ হলে তিনি দেশে না এসে বাবার দেখাশুনার জন্য একজন সেবিকা নিয়োগ দেন। এ অবস্থায় দীর্ঘদিন রোগ ভোগের পর তার বাবা মারা যান।",
      "tag": "CB, CTG.B 19,MC 24",
      "sub_questions": [
        {
          "label": "ক",
          "question": "'মোহরানা' কী?",
          "explanation": "মোহরানা হলো স্ত্রীর ন্যায়সঙ্গত ও আল্লাহপ্রদত্ত অধিকার যা বিবাহের সময় বা পরে স্বামী তার স্ত্রীকে নির্দিষ্ট পরিমাণে প্রদান করে।"
        },
        {
          "label": "খ",
          "question": "'স্বামী-স্ত্রী একে অপরের পরিপূরক' ব্যাখ্যা করো।",
          "explanation": "স্বামী-স্ত্রীর পারস্পরিক অধিকার ও মর্যাদা এবং তাদের পরিপূরক হওয়ার প্রতি গুরুত্বারোপ করে আল্লাহ তায়ালা বলেন, 'তারা তোমাদের ভূষণ এবং তোমরা তাদের ভূষণ' (সুরা আল-বাকারা: ১৮৭)। ইসলামি পরিবারে স্ত্রীর অধিকার স্বামীর অধিকারের সমান। তারা একে অন্যের পরিপূরক। স্বামী ও স্ত্রী পরস্পরকে যথাযথ সম্মান, মর্যাদা ও অধিকার দেবেন। স্বামী-স্ত্রী যেন পরস্পরের প্রতি শ্রদ্ধাশীল থাকে এবং কেউ যেন কখনও অন্যকে হেয় না করে এজন্য আল্লাহ তায়ালা স্বামী-স্ত্রীকে পরস্পরের পোশাক বা ভূষণ হিসেবে আখ্যায়িত করেছেন। এ থেকে বোঝা যায় স্বামী-স্ত্রী পরস্পরের পরিপূরক।"
        },
        {
          "label": "গ",
          "question": "আজগর আলীর পরিবারটি কোন ধরনের? আলোচনা করো।",
          "explanation": "আজগর আলীর পরিবারটি একটি ইসলামি পরিবার। যে পরিবার ইসলামের আদর্শ, নীতিমালা ও বিধিবিধানের ভিত্তিতে গড়ে ওঠে এবং পরিচালিত হ্যা তাকে ইসলামি পরিবার বলে। ইসলামি পরিবারের প্রত্যেক সদস্য নিষ্ঠাবান মুসলিম। তারা ইসলামি শরিয়তের আলোকে জীবনযাপন করে এবং নিয়মিত আল্লাহর ইবাদত করে। এ পরিবারের সদস্যরা পরস্পরের প্রতি শ্রদ্ধাশীল। তারা নিজেদের দায়িত্ব ও কর্তব্য যথাযথভাবে পালন করে। এসব বৈশিষ্ট্যের আলোকে বলা যায়, আজগর আলীর পরিবারটি একটি ইসলামি পরিবার। উদ্দীপকে উল্লেখ করা হয়েছে, স্ত্রী ও দুই ছেলে-মেয়ে নিয়ে আজগর আলীর পরিবার। এ পারিবারের সদস্যরা সব কাজে একে অপরকে সহযোগিতা করে এবং সবাই ধর্মীয় অনুশাসন পরিপূর্ণভাবে মেনে চলে। ইসলামি আদর্শ ও বিধিবিধানের ভিত্তিতে পরিচালিত পরিবার ইসলামি পরিবারের বৈশিষ্ট্য বহন করে। তাই বলা' যায়, ইসলামি অনুশাসনের ভিত্তিতে পরিচালিত আজগর আলীর পরিবারটি হলো একটি ইসলামি পরিবার।"
        },
        {
          "label": "ঘ",
          "question": "জয়নালের কর্মকাণ্ডে তুমি কি একমত? কুরআন ও হাদিসের আলোকে বিশ্লেষণ করো।",
          "explanation": "না, জয়নালের মাতাপিতার প্রতি কর্তব্যে অবহেলা প্রকাশ পাওয়া কাজটির সাথে আমি একমত নই। ইসলামি পরিবারে মাতাপিতার প্রতি সন্তানকে অনেক দায়িত্ব ও কর্তব্য পালন করতে হয়। মাতাপিতার জীবদ্দশায় তাদের প্রতি সন্তানের মূল কর্তব্যসমূহ হলো- তাদের সাথে সদাচরণ করা, তাদের অবাধ্য না হওয়া, অসুস্থ হলে তাদের সেবাযত্ন ও সুচিকিৎসার ব্যবস্থা করা ইত্যাদি। কিন্তু জয়নালের কর্মকাণ্ডে এসব কর্তব্য পালনে অবহেলার প্রকাশ ঘটেছে। উদ্দীপকের জয়নাল মিয়া স্ত্রী ও ছেলে-মেয়ে নিয়ে আমেরিকা থাকেন। বাবা- মায়ের জন্য তিনি লক্ষ লক্ষ টাকা পাঠান। কিন্তু তার বাবা গুরুতর অসুস্থ হলে তিনি দেশে না এসে বরং বাবার দেখাশোনার জন্যে সেবিকা নিয়োগ দেন। এ অবস্থায় দীর্ঘদিন রোগভোগের পর বাবা মারা যান। মাতাপিতার প্রতি কর্তব্যে এরূপ অবহেলার পরিণাম অত্যন্ত ভয়াবহ। মাতাপিতার প্রতি ভাল ব্যবহার করার নির্দেশ দিয়ে আল্লাহ তায়ালা বলেন, 'তোমরা মাতাপিতার সাথে সদাচারণ করো' (সুরা আন-নিসা: ৩৬)। এ প্রসঙ্গে মহানবি (স) বলেন- 'সে ধ্বংস হোক, সে ধ্বংস হোক, সে ধ্বংস হোক। বলা হলো- হে আল্লাহর রাসুল (স), কে ধ্বংস হবে? তিনি বলেন, যে তার মাতাপিতার দুই জনের একজনকে অথবা উভয়কে বৃদ্ধাবস্থায় পেল অথচ তাদের সেবা করে জান্নাতে প্রবেশ করতে পারল না' (সহিহ মুসলিম)। আল্লাহ ও রাসুল (স) মাতাপিতার প্রতি সদাচরণ করা ও দায়িত্ব পালনের নির্দেশ দিয়েছেন। আর তা অমান্য করলে জাহান্নাম অনিবার্য। তাই মাতা- | পিতার প্রতি জয়নালের এরূপ কর্তব্যে অবহেলা মোটেই ইসলাম সমর্থিত নয়।"
        }
      ]
    },
    {
      "number": "11",
      "uddipok": "রসুলপুর একটি ঐতিহ্যবাহী গ্রাম। সেখানে বিভিন্ন শ্রেণি-পেশার মানুষ শান্তিতে বসবাস করে। তাদের সুনাম চারদিকে ছড়িয়ে পড়লেও ইদানীং ঐ গ্রামে মদ, জুয়া ও চুরিসহ বিভিন্ন প্রকার অন্যায় ও অশ্লীল কর্মকান্ডের বিস্তার ঘটে। ফলে মাওলানা মোমিনুল ইসলাম এলাকার কয়েকজন যুবককে সাথে নিয়ে বিভিন্ন প্রেরণা ও সদুপদেশের মাধ্যমে গ্রামবাসীকে সচেতন করেন।",
      "tag": "MC 24",
      "sub_questions": [
        {
          "label": "ক",
          "question": "গিবত কী?",
          "explanation": "কারো অনুপস্থিতিতে তার সম্পর্কে এমন কিছু আলোচনা করা যা শুনলে সে অপছন্দ করে তাই গিবত"
        },
        {
          "label": "খ",
          "question": "হারাম উপার্জন ইবাদত কবুলের অন্তরায়- ব্যাখ্যা করো।",
          "explanation": "হারাম উপার্জনকারীর ইবাদত আল্লাহর কাছে কবুল হয় না বলে একে ইবাদত কবুলের অন্তরায় বলা হয়। অবৈধ, অননুমোদিত বা শরিয়ত পরিপন্থি যেকোনো উপায়ে উপার্জন করাকে হারাম উপার্জন বলে। যেমন- সুদ, ঘুষ, প্রতারণা, চুরি, ডাকাতি, ছিনতাই প্রভৃতি উপায়ে উপার্জন করা হারাম। হারাম উপার্জনকারীর ইবাদত আল্লাহ কবুল করেন না। ইবাদত কবুলের পূর্বশর্ত হলো হালাল উপার্জন।"
        },
        {
          "label": "গ",
          "question": "মাওলানা মোমিনুল ইসলামের কর্মকাণ্ডে ইসলামের কোন দিকটি ফুটে উঠেছে? ব্যাখ্যা করো।",
          "explanation": "উদ্দীপকের মাওলানা মোমিনুল ইসলামের কর্মকাণ্ডে ইসলামের সৎকাজের আদেশ ও অসৎ কাজে নিষেধের বিষয়টি পরিলক্ষিত হয়। সাধারণত সৎকাজের আদেশ বা 'আমর বিল মারুফ' বলতে কাউকে ন্যায় ও ভালো কাজের নির্দেশ দেওয়াকে বোঝায়। ব্যাপক অর্থে কোনো ব্যক্তিকে ইসলামি শরিয়তসম্মত কাজের নির্দেশ দেওয়া বা উৎসাহিত করা হলো আমর বিল মারুফ। অসৎকাজের নিষেধ বা 'নাহি আনিল মুনকার' হলো কাউকে যাবতীয় অন্যায়, মন্দ ও অশ্লীল কাজ করতে নিষেধ করা। সৎকাজের আদেশের মাধ্যমে মানুষের মধ্যে নৈতিক গুণাবলির বিকাশ ঘটে। আর অসৎ কাজের নিষেধ সমাজ থেকে অন্যায়-অপরাধ দূর করতে সহায়তা করে। উদ্দীপকে উল্লিখিত রসুলপুর গ্রামে বিভিন্ন শ্রেণি-পেশার মানুষ শান্তিতে বসবাস করে। ইদানীং ঐ গ্রামে মদ, জুয়া, চুরিসহ বিভিন্ন প্রকার অন্যায় অশ্লীল কর্মকান্ডের বিস্তার ঘটে। ফলে মাওলানা মোমিনুল ইসলাম এলাকার যুবকদের সাথে নিয়ে বিভিন্ন প্রেরণা ও সদুপদেশের মাধ্যমে গ্রামবাসীকে সচেতন করে। তার এই কাজটি 'আমর বিল মারুফ' বা সৎকাজের আদেশ এবং 'নাহি আনিল মুনকার' বা অসৎ কাজে নিষেধের অন্তর্ভুক্ত।"
        },
        {
          "label": "ঘ",
          "question": "রসুলপুর গ্রামের সামাজিক অবক্ষয় রোধে কী কী পদক্ষেপ নেওয়া প্রয়োজন বলে তুমি মনে কর? ইসলামের আলোকে বর্ণনা করো।",
          "explanation": "রসুলপুর গ্রামের সামাজিক অবক্ষয় প্রতিরোধে ইসলামের বিধিবিধান যথাযথভাবে বাস্তবায়নসহ বিভিন্ন পদক্ষেপ নেওয়া প্রয়োজন। উদ্দীপকের রসুলপুর গ্রামে মদ, জুয়া, চুরিসহ বিভিন্ন প্রকার অন্যায় ও অশ্লীল কর্মকাণ্ড সামাজিক মূল্যবোধের অবক্ষয়ের অন্যতম হাতিয়ার। এগুলোর মাধ্যমে আমাদের যুব সম্প্রদায় ধ্বংস হওয়ার পাশাপাশি পরিবার ও সমাজে বিশৃঙ্খলা দেখা দেয়। এতে সমাজের সুখ-শান্তি বিনষ্ট হয়। পরিবার ও সমাজে সুষ্ঠু, সুন্দর ও শান্তিপূর্ণ জীবনযাপনের জন্য এ ধরনের অশ্লীল ও অসামাজিক কর্মকাণ্ড থেকে যুবসমাজকে বিরত রাখতে হবে। সামাজিক অবক্ষয় রোধে অপরাধ ও পাপের পথ থেকে তাদেরকে ইসলামের সঠিক পথে ফিরিয়ে আনতে হবে। ইসলামি শরিয়তে এর বেশ কিছু উপায় রয়েছে। এগুলো হলো- ইসলামের বিধিবিধানগুলো যথাযথভাবে মেনে চলা, সন্তানকে ইসলামি শিক্ষা দেওয়া, মদ, জুয়া, চুরির ভয়াবহ শাস্তির কথা বলে মানুষকে সতর্ক করা ইত্যাদি। মসজিদের ইমাম ও আলেমরা এসব অশ্লীল কাজের অপকারিতা সম্পর্কে বক্তৃতা দিয়ে মানুষকে সচেতন করতে বিশেষ ভূমিকা রাখতে পারেন। এছাড়াও মাদকবিরোধী আইনের কঠোর প্রয়োগ, মাদক দ্রব্য প্রস্তুত ও সরবরাহের সাথে জড়িত ব্যক্তিদের জাতীয় স্বার্থে এ কাজ থেকে বিরত রাখার মাধ্যমে এ ধরনের সামাজিক অবক্ষয় প্রতিরোধ করা যায়। পরিশেষে বলা যায়, দৈনন্দিন জীবনে ইসলামের বিধিবিধান যথাযথভাবে মেনে চলার পাশাপাশি উপরের পদক্ষেপগুলো বাস্তবায়ন করতে পারলে রসুলপুর গ্রামের সামাজিক অবক্ষয় রোধ করে শান্তি প্রতিষ্ঠা করা সম্ভব।"
        }
      ]
    }
  ]
}