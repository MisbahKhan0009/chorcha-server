{
  "title": "ঢাকা রেসিডেনসিয়াল কলেজ ২০২৫",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "আগামীকাল শব-ই মিরাজ। এ রাতে অনেকেই সারা রাত জেগে থেকে নফল ইবাদত করেন। কিন্তু সামনে পরীক্ষা তাই এ বিষয়টি নিয়ে টিফিনের ফাঁকে স্কুলের কয়েকজন বন্ধু আলোচনা করছিল। কী করা উচিত সে ব্যাপারে তারা সিদ্ধান্ত নিতে পারছিল না। এ সময় ইসলাম শিক্ষা বিষয়ের শিক্ষক সাইফুল ইসলাম স্যার শ্রেণিকক্ষে প্রবেশ করলেন। তিনি শিক্ষার্থীদের কাছে আলোচনার বিষয়টি অবহিত হয়ে মহানবি (স)-এর একটি হাদিস উল্লেখ করে বললেন, মহানবি (স) বলেন, 'রাতে এক ঘণ্টা জ্ঞানচর্চা করা সারা রাতের ইবাদতের চেয়েও উত্তম'। শিক্ষক শিক্ষার্থীদের হাদিসটির মর্ম ও তাৎপর্য বুঝিয়ে বললেন।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "সমস্ত জ্ঞানের উৎস মহান আল্লাহ তায়ালা।"
        },
        {
          "label": "খ",
          "question": "",
          "explanation": "জ্ঞানচর্চা হলো নতুন তথ্য আহরণ, বিশ্লেষণ ও সংরক্ষণ করার প্রক্রিয়া। জ্ঞানচর্চা শুধুই জানাই নয়; বরং তা গভীরভাবে বোঝা ও কাজে লাগানো। এতে চিন্তা-ভাবনার ক্ষমতা বাড়ে এবং সমস্যার সমাধান করতে সাহায্য করে। এটি বই পড়া, গবেষণা করা, অভিজ্ঞতা অর্জন এবং শিক্ষণ প্রক্রিয়ার মাধ্যমে ঘটে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত হাদিসে দীনি ইলম তথা ইসলাম শিক্ষার গুরুত্ব তুলে ধরা হয়েছে। মুসলমানদের জন্য ইসলাম শিক্ষার গুরুত্ব ও প্রয়োজনীয়তা অপরিসীম। ইসলামের বিধি-বিধান সম্পর্কে প্রয়োজনীয় জ্ঞানার্জন, আল্লাহর ইবাদতের নিয়ম-কানুন ও পদ্ধতি জানা, আল্লাহর দীনকে সমুন্নত রাখা, মানবকল্যাণ সাধন এবং সুন্দর জীবনযাপনের জন্য ইসলাম শিক্ষা গ্রহণ করা আবশ্যক, সে বিষয়টি উদ্দীপকে ফুটে উঠেছে। উদ্দীপকে স্কুলের কয়েকজন বন্ধু শব-ই মিরাজের রাতে কী করা উচিত সে ব্যাপারে সিদ্ধান্ত নিতে পারছিল না। এসময় তাদের শিক্ষক শ্রেণীকক্ষে প্রবেশ করলেন এবং উক্ত বিষয়টি অবহিত হয়ে মহানবী (স) এর একটি হাদিস উল্লেখ করে বললেন, মহানবি (স) বলেন, 'রাতে এক ঘন্টা জান, চর্চা করা সারা রাতের ইবাদতের চেয়েও উত্তম'। এখানে মূলত দীনি ইলম চর্চার বিষয়ে তাগিদ দেওয়া হয়েছে। ইসলামে দীনের মৌলিক জ্ঞান অর্জন করাকে ফরজ করা হয়েছে। তবে দীনের গভীর জ্ঞান সবার জন্য ফরজ নয়। ইবাদত সম্পাদনের জন্য ইসলাম শিক্ষা আবশ্যক। সে কারণে আল্লাহর কাছে এ শিক্ষার মর্যাদা অনেক বেশি। ইসলামের জ্ঞান মানুষের সামগ্রিক কল্যাণসাধন ও সুখী-সুন্দর জীবনযাপনের জন্য অত্যন্ত গুরুত্বপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে শিক্ষক সাইফুল ইসলাম শিক্ষার্থীদের জ্ঞান চর্চার গুরুত্ব সম্পর্কে বুঝিয়ে বলেন। ইসলামে জ্ঞানচর্চা করা প্রত্যেক মুসলমানের জন্য ফরজ। ইসলামি বিধিবিধান সম্পর্কে জ্ঞান অর্জন করা ইসলাম মেনে চলার জন্য আবশ্যক। আল্লাহর দীনকে সমুন্নত রাখা ও সুন্দর জীবনযাপনের জন্য ইসলামের জ্ঞান অর্জনের বিকল্প নেই। উদ্দীপকে শিক্ষক সাইফুল ইসলাম শিক্ষার্থীকদের উদ্দেশ্য মহানবি (স)-এর একটি হাদিস উল্লেখ করে বলেন, মহানবি (স) বলেন, 'রাতে এক ঘণ্টা জ্ঞানচর্চা করা সারা রাতের ইবাদতের চেয়েও উত্তম'। এখানে তিনি মূলত শিক্ষার্থীদের মাঝে জ্ঞান চর্চার গুরুত্ব ও তাৎপর্য তুলে ধরেন। জ্ঞান চর্চা সকল মুসলিম নর-নারীর উপর ফরজ। রাসুল (স) বলেছেন, 'জ্ঞানান্বেষণ করা প্রত্যেক মুসলিমের উপর ফরজ' (সুনান ইবনে মাজাহ)। জ্ঞান অর্জন করা ইসলামে আল্লাহ তায়ালার সর্বপ্রথম নির্দেশ। মহানবি (স)-এর ওপর নাযিলকৃত প্রথম আয়াতটিই হলো, পড়ো তোমার প্রভুর নামে যিনি সৃষ্টি করেছেন।' ইবাদত সম্পাদনের জন্য ইসলাম শিক্ষা আবশ্যক। ইসলামি জ্ঞান অর্জনকারীকে আল্লাহ তায়ালা নফল ইবাদতের চেয়ে উত্তম প্রতিদান দেন। এছাড়াও কল্যাণ লাভ, পূর্ণাঙ্গ মুসলিম হিসেবে জীবন নির্বাহ, সত্য মিথ্যার পার্থক্য নিরূপণ, ইসলামকে সমুন্নত রাখা, নৈতিক চরিত্র ও মানবিকতার বিকাশ ইত্যাদি ক্ষেত্রে ইসলামি জ্ঞান অর্জনের বিকল্প নেই। উপরের আলোচনার পরিপ্রেক্ষিতে বলা যায়, আল্লাহর দীন ইসলামকে সমুন্নত রাখা এবং মানুষের জীবনের সামগ্রিক কল্যাণের জন্য জ্ঞান চর্চার গুরুত্ব ও প্রয়োজনীয়তা অপরিসীম।"
        }
      ]
    },
    {
      "number": "2",
      "uddipok": "আফনান একাদশ শ্রেণির ছাত্র। সে কলেজে ভর্তির সময় এমন একটি বিষয় পছন্দ করল যা অধ্যয়ন করলে আল্লাহর নির্দেশিত পথ অনুসরণ করা যায়। তার ছোট ভাই রহিমও তার দ্বারা প্রভাবিত 'হয়ে এমন বৈশিষ্ট্য অর্জন করেছে। সে কাজের শুরুতে, খাদ্য গ্রহণে এবং মানুষের সাথে সাক্ষাতের সময় বিশেষ কিছু পরিভাষা ব্যবহার করে।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "ইসলামি রাষ্ট্রে অমুসলিম নাগরিকদের মালিকানাধীন ও আবাদকৃত জমির উপর যে কর আদায় করা হয় তাকে খারাজ বলে।"
        },
        {
          "label": "খ",
          "question": "",
          "explanation": "গিবত মানব চরিত্রের একটি খারাপ দিক। গিবত শব্দের অর্থ- পরনিন্দা করা, অসাক্ষাতে কারো দুর্নাম করা, কুৎসা রটনা করা ইত্যাদি। গিবত সম্পর্কে রাসুলুল্লাহ (স) বলেছেন-'তোমার ভাইয়ের অনুপস্থিতিতে তার সম্পর্কে এমন কিছু আলোচনা করা, যা শুনলে সে অপছন্দ করে তাই গিবত।'"
        },
        {
          "label": "গ",
          "question": "",
          "explanation": "আফনানের পছন্দকৃত বিষয়টির নাম হলো ইসলাম শিক্ষা। যে শিক্ষাব্যবস্থার মাধ্যমে মানুষ আল্লাহ তায়ালার, শক্তি ও ক্ষমতা সম্পর্কে জানতে পারে এবং ইসলামি নীতিমালার আলোকে জীবন পরিচালনা করতে সক্ষম হয় তাকে ইসলাম শিক্ষা বলে। এই শিক্ষার মাধ্যমে আল্লাহর ইবাদতের সঠিক নিয়ম-কানুন সম্পর্কে ধারণা পাওয়া যায়। ইসলামকে সঠিকভাবে জানা এবং তা মানার মাধ্যমে মহান আল্লাহর সন্তুষ্টি অর্জনই এ শিক্ষার মূল উদ্দেশ্য। উদ্দীপকে বর্ণিত আফনান শিক্ষার জন্য এমন একটি বিষয় পছন্দ করলো, যা অধ্যয়নে আল্লাহর নির্দেশ মোতাবেক জীবনযাপন করা যায়। ইসলাম শিক্ষা মানুষের শ্রেষ্ঠত্ব ও মর্যাদার মাপকাঠি। আল্লাহ তায়ালা বলেন, 'যারা জানে আর যারা জানে না, তারা কি সমান?' (সুরা যুমার: ৯)। আসলে যারা ইসলাম শিক্ষা থেকে বঞ্চিত তারা এ শিক্ষা অর্জনকারীদের সমান হতে পারে না। এ শিক্ষা ব্যক্তিকে দ্রষ্টার কাছে সম্পূর্ণরূপে সোপর্দ করতে শিক্ষা দেয়। ইসলাম শিক্ষা এমন একটি বিষয় যা অধ্যয়নের মাধ্যমে আল্লাহকে চেনা যায় এবং ইসলামের বিধি-বিধান সম্পর্কে জ্ঞান লাভ করে আল্লাহর সন্তুষ্টি লাভের উপায় জানা যায়। তাই বলা যায়, আফনানের পছন্দকৃত বিষয়টি আমার পঠিত ইসলাম শিক্ষার সাথে তুলনীয়।"
        },
        {
          "label": "ঘ",
          "question": "",
          "explanation": "রহিমের ব্যবহৃত পরিভাষাগুলো মাসনুন দোয়া হিসেবে পরিচিত; যার গুরুত্ব অপরিসীম। যেকোনো কাজের শুরুতে বিসমিল্লাহ বলে শুরু করলে সে কাজে বরকত লাভ হয়। খাদ্য গ্রহণের সময় بِسْمِ اللَّهِ وَعَلَى بَرَكَاتِ اللَّهِ اللهُمَّ بَارِكْ لَنَا فِي مَا رَزَقْتَنَا النَّارِ বলে দোয়া করা সুন্নত। এছাড়া কোনো মুসলমানের সাথে সাক্ষাতের সময় সালাম দেওয়া সুন্নাত। উদ্দীপকে বর্ণিত রহিম কাজের শুরুতে, খাদ্য গ্রহণে এবং মানুষের সাথে সাক্ষাতের সময় মাসনুন দোয়া ব্যবহার করে। এতে করে সে যেমন সুন্নাত পালনের জন্য সওয়াব প্রাপ্ত, তেমনিভাবে মানুষের ভালোবাসাও সে অর্জন করে। পরিশেষে বলতে পারি, রহিমের মতো আমরাও দৈনন্দিন কাজে মাসনুন দোয়া ব্যবহার করে আল্লাহ ও তাঁর রাসুলের সন্তুষ্টি অর্জন করে দুনিয়া ও আখিরাতে সাফল্যমণ্ডিত হতে পারবো।"
        }
      ]
    },
    {
      "number": "3",
      "uddipok": "আবদুল হান্নান এসএসসি পাস করে অভাবের কারণে আর পড়ালেখা করতে পারেনি। এখন সে তার বাড়ির উঠানে এলাকার ছোট ছোট ছেলেমেয়েদের বাংলা বর্ণমালা, আরবি অক্ষর, নামাজের নিয়ম ও মাসয়ালা-মাসায়েল শিক্ষা দেয়। পরবর্তীতে তার ছাত্র ইমরান উচ্চ শিক্ষায় শিক্ষিত হয়ে এলাকার উন্নয়নে যথেষ্ট ভূমিকা রাখে। ইমরানের অর্জিত জ্ঞান কলুষমুক্ত ও পবিত্র। তাঁর বুদ্ধি, শক্তি, কর্মদক্ষতা সবই সঠিক পথে পরিচালিত হয়। তার সব সাধনাই মানব সেবায় নিয়োজিত।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "সংস্কৃতির আরবি প্রতিশব্দ সাকাফাহ।"
        },
        {
          "label": "খ",
          "question": "",
          "explanation": "হালাল উপার্জনের মাধ্যমে আত্মিক প্রশান্তি লাভের পাশাপাশি পরকালে সাফল্য লাভ করা যায়। হালাল উপার্জনে কোনো ভয়, দ্বিধা ও অশান্তি থাকে না। মানুষ নির্দ্বিধায় নির্বিবাদে তার উপার্জন ভোগ করে। ফলে প্রশান্তিতে তার হৃদয়-মন উদ্ভাসিত হয়ে ওঠে। এছাড়া মানুষ হালাল উপার্জনের মাধ্যমে সওয়াব পায়। এমনকি এর মাধ্যমে সে ইবাদত কবুল এবং গুনাহ মাফের নিশ্চয়তাও পায় যার অনিবার্য প্রতিদান হলো আখিরাতে সাফল্য লাভ।"
        },
        {
          "label": "গ",
          "question": "",
          "explanation": "আব্দুল হান্নানের পরিচালিত শিক্ষাপ্রতিষ্ঠানের পারিভাষিক নাম হলো মক্তব, যার কার্যাবলির গুরুত্ব অপরিসীম। মক্তব আরবি শব্দ। যার অর্থ লেখা পড়ার স্থান, বিদ্যালয় বা শিক্ষাকেন্দ্র। শরিয়তের পরিভাষায়, মস্তব বলা হয় সেই প্রতিষ্ঠানকে যেখানে ছোট ছোট মুসলিম ছেলেমেয়েদেরকে ইসলামের প্রাথমিক জ্ঞান দান করা হয়। সাধারণত মসজিদের বারান্দায়, মাদরাসার সাথে, বৈঠকখানায়, বাড়ির আঙিনায় এ ধরনের প্রতিষ্ঠান গড়ে তোলা হয়। এখানে ছেলেমেয়েরা কুরআন তিলাওয়াত, মাসনুন দোয়া, ওজু, গোসল ও তায়াম্মুম ইত্যাদির নিয়ম-কানুন সম্পর্কে শিক্ষা লাভ করে। যা আব্দুল হান্নানের গড়ে তোলা প্রতিষ্ঠানেও পরিলক্ষিত হয়। আব্দুল হান্নান তার বাড়ির উঠানে এলাকার ছোট ছোট ছেলে-মেয়েদের বাংলা বর্ণমালা, আরবি অক্ষর, নামাজের নিয়ম ও মাসলা-মাসায়েল শিক্ষা দেয়। তার এ কর্মকাণ্ডে মস্তবের পরিচয় প্রকাশ পেয়েছে। কেননা মস্তবেই শিশুরা ইসলামের প্রাথমিক জ্ঞান লাভ করে। কুরআন তিলাওয়াত, মাসনুন দোয়া, আদব-কায়দা, ইবাদত-বন্দেগি, আচার-আচরণ ইত্যাদি সম্পর্কে শিক্ষা লাভ করে। তাই বলা যায়, আব্দুল হান্নানের গড়ে তোলা প্রতিষ্ঠানটি মক্তবকে নির্দেশ করে।"
        },
        {
          "label": "ঘ",
          "question": "",
          "explanation": "ইসলামের করা হলো। আলোকে ইমরানের অর্জিত বিষয়ের বৈশিষ্ট্যসমূহ বিশ্লেষণ যে শিক্ষাব্যবস্থায় ইসলামকে একটি পূর্ণাঙ্গ জীবনব্যবস্থা হিসেবে শিক্ষা দেওয়ার ব্যবস্থা আছে তাকে ইসলাম শিক্ষা বলে। এ শিক্ষা কুরআন, সুন্নাহ, তাওহিদ ও রিসালাত ভিত্তিক। এ শিক্ষা লাভের ফলে মানুষ তার জীবনের সকল কর্মকান্ড ইসলামের আদর্শ অনুযায়ী পরিচালনা করতে পারে। আর এজন্যই এটি মানবজীবনের পরিপূর্ণ একটি জীবানাদর্শ হিসেবে খ্যাত। উদ্দীপকে বর্ণিত ইমরান ইসলাম শিক্ষায় শিক্ষিত হওয়ার কারণে তার অর্জিত জ্ঞান কলুষমুক্ত ও পবিত্র। এজন্য তার বুদ্ধি, শক্তি ও কর্মদক্ষতা সবই সঠিক পথে পরিচালিত হয়। কেননা ইসলামই হলো মানুষের জন্য মহান আল্লাহ কর্তৃক মনোনীত একমাত্র পরিপূর্ণ জীবনব্যবস্থা। আল্লাহ তায়ালা বলেন, إِنَّ الدِّينَ عِنْدَ اللهِ الْإِسْلَامُ মানবজীবনের এমন কোনো দিক ও বিভাগ নেই যা ইসলামে আলোচনা করা হয়নি। ইসলামে রয়েছে ব্যক্তিগত, পারিবারিক, সামাজিক, রাষ্ট্রীয়, অর্থনৈতিক ও আন্তর্জাতিক নীতিমালা। মানবচরিত্রের উৎকর্ষ সাধন, ন্যায়নীতি ও সুবিচারভিত্তিক শান্তিপূর্ণ সমাজ গঠন ও সংরক্ষণে ইসলামের কোনো বিকল্প নেই। বস্তুত মানুষকে পরিপূর্ণ শিক্ষাদান করে একজন নিষ্ঠাবান ও প্রকৃত মুসলিম হিসেবে গড়ে তোলাই ইসলাম শিক্ষার মূল উদ্দেশ্য।"
        }
      ]
    },
    {
      "number": "4",
      "uddipok": "রাশিয়া ইউক্রেন যুদ্ধের প্রভাবে বিশ্বব্যাপী দ্রব্যমূল্যের ঊর্ধ্বগতি। এই সুযোগে একশ্রেণির অসাধু ব্যবসায়ী দেশীয় পণ্য গুদামজাত করে বাজারে কৃত্রিম সংকট তৈরি করে, নিত্যপ্রয়োজনীয় দ্রব্যসমূহকে সাধারণ মানুষের ক্রয়ক্ষমতার বাহিরে নিয়ে যাচ্ছে। ভোক্তা অধিকারসহ সরকারের বিভিন্ন সংস্থা নিয়মিত বাজার দর পর্যবেক্ষণ করেও নিয়ন্ত্রণে হিমশিম খাচ্ছে। এমন পরিস্থিতিতে সৎ ব্যবসায়ীরা নিজেদের পেশা নিয়ে বেশ ঝুঁকিতে রয়েছেন।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "স্ত্রী তালাক প্রাপ্তা হলে বা স্বামীর মৃত্যু হলে একটি নির্দিষ্ট সময় পর্যন্ত তাকে একই নির্দিষ্ট সময় বাড়িতে থাকতে হয়, অন্যত্র যেতে পারে না বা অন্য কোথাও বিবাহ বসতে পারে না। একে ইদ্দত বলে।"
        },
        {
          "label": "খ",
          "question": "",
          "explanation": "ইসলামে প্রতারণার পরিণাম অত্যন্ত ভয়াবহ। প্রতারণা মিথ্যারই এক বিশেষ রূপ। প্রতারণা করা জঘন্য অপরাধ। যারা প্রতারণা করে সমাজের চোখে তারা খুবই নিকৃষ্ট মানুষ। এটি মুনাফিকের লক্ষণ। প্রতারণার পরিণতি সম্পর্কে আল্লাহ তায়ালা বলেছেন, নিশ্চিতভাবে মুনাফিকরা জাহান্নামের সর্বনিম্ন স্তরে থাকবে। (সুরা আন-নিসা: ১৪৫)"
        },
        {
          "label": "গ",
          "question": "",
          "explanation": "অসাধু ব্যবসায়ীরা পণ্য গুদামজাতকরণ ও কৃত্রিম সংকট তৈরি করে হারাম উপার্জন করেছে। অবৈধ, অননুমোদিত বা শরিয়ত পরিপন্থি যেকোনো উপায়ে উপার্জন করাকে হারাম উপার্জন বলে। আর হারাম পন্থায় অর্জিত সম্পদকে অপবিত্র ও নাপাক আখ্যা দেওয়া হয়েছে। এছাড়া অবৈধ পন্থায় অর্জিত সম্পদ ইবাদত কবুলের অন্তরায়। আর উদ্দীপকের অসাধু ব্যবসায়ীদের শরিয়ত বহির্ভূত পন্থায় গুদামজাত করে উপার্জিত অর্থ হারাম হিসেবে গণ্য হবে। উদ্দীপকে দেখা যায়, রাশিয়া-ইউক্রেন যুদ্ধের প্রভাবে বিশ্বব্যাপী দ্রব্যমূল্যের ঊর্ধ্বগতি। এই সুযোগ অসাধু ব্যবসায়ীরা দেশীয় পণ্য গুদামজাত করে কৃত্রিম সংকট তৈরি করে দ্রব্যমূল্য বাড়িয়ে দিচ্ছে। যা প্রকৃতপক্ষে এক প্রকার অনাচার ও দুর্নীতির শামিল। তাদের এ প্রকার উপার্জন স্পষ্ট হারাম। ইসলামে হারাম উপার্জন নিরুৎসাহিত করা হয়েছে এবং হালাল উপার্জন ফরজ করা হয়েছে। কারণ হারাম উপার্জনের মাধ্যমে ব্যক্তির সব রকমের পাপের দরজা খুলে যায়। হারাম উপার্জনে মিথ্যা, শঠতা, 'প্রতারণাসহ বিভিন্ন পাপের আশ্রয় নিতে হয়। রাসুল (স) বলেন, যে গোশত হারাম জীবিকা দিয়ে গঠিত তা বেহেশতে প্রবেশ করবে না। তাই অসাধু ব্যবসায়ীদের অবৈধ উপার্জনের পরিণাম উভয় জগতে অত্যন্ত ভয়াবহ।"
        },
        {
          "label": "ঘ",
          "question": "",
          "explanation": "ইসলাম ২য় পক্ষ তথা সৎ ব্যবসায়ীদেরকে আল্লাহর বন্ধু হিসেবে ঘোষণা দিয়েছে এবং মুজাহিদের মর্যাদা দিয়েছে। সৎ ব্যবসায়ী বলা হয় তাদেরকে যারা বৈধ, আইনানুগ বা অনুমোদিত পন্থায় ব্যবসা করে। সঠিকভাবে ওজন করে পারস্পরিক সন্তুষ্টির মাধ্যমে ক্রয়-বিক্রয় পরিচালনা করে। নবি-রাসুল, সাহাবি, তাবিয়িসহ অনেকেই ব্যবসা করে জীবিকা নির্বাহ করেছেন। ব্যবসা মহৎ পেশা। কিন্তু সে পেশা অবশ্যই নির্ভেজাল ও ত্রুটিমুক্ত হতে হবে। যারা সত্য ও বিশ্বস্ততার সাথে ব্যবসা-বাণিজ্য করেন, তারা যেমন মানুষের কাছে সম্মানিত, তেমনি আল্লাহর কাছেও মর্যাদাবান। উদ্দীপকের আলোকে দেখা যায়, এক শ্রেণির অসাধু ব্যবসায়ীদের কুকর্মের কারণে সৎ ব্যবসায়ীরা বেশ ঝুঁকির মধ্যে রয়েছেন। তারা যেহেতু অসৎ পথ অবলম্বন করছেন না তাই তাদের ব্যবসায়িক ক্ষতির সম্ভাবনা রয়েছে। আর এদেরই সুসংবাদ দিয়েছেন রাসুল (স)। তিনি বলেছেন, \"হালাল উপার্জনকারী আল্লাহর বন্ধু।\" অন্যত্র রাসুল (স) তাদের মর্যাদার ঘোষণা দিয়েছেন এভাবে যে, \"যে ব্যক্তি হালাল উপার্জন দিয়ে তার পরিবার প্রতিপালনের চেষ্টা করে সে যেন আল্লাহর পথের মুজাহিদ।\" (ইবনে মাজাহ)। সত্যবাদী ও বিশ্বস্ত ব্যবসায়ীরা আখিরাতে নবি, সিদ্দিক ও শহিদগণের সঙ্গে থাকবেন। এ সকল মর্যাদার ঘোষণা করা ছাড়াও ইসলাম সৎপথে উপার্জনকারী ব্যবসায়ীদের আখিরাতে পুরস্কার প্রাপ্তির সুসংবাদ দিয়েছে। ব্যবসায়ে সৎপথ অবলম্বন করা ফরজ। আল কুরআনে ইরশাদ হয়েছে- তোমরা পবিত্র বুজি সৎভাবে অর্জন করো এবং সৎ ও ইমানদারি ব্যবসায় নিজেদের বুজি অন্বেষণে আত্মনিয়োগ করো। সুতরাং সৎপথে উপার্জন করা অন্যতম ফরজ কাজ। সৎ ব্যবসায়ীরা দুনিয় এবং আখিরাতে অফুরন্ত নেয়ামত প্রাপ্ত হবেন এবং সম্মানিত হবেন। সর্বোপরি রাসুল (স) বলেন, \"সত্যবাদী ও বিশ্বস্ত ব্যবসায়ীরা আখিরাতে নবি, সিদ্দিক ও শহিদগণের সঙ্গে থাকবেন।\""
        }
      ]
    },
    {
      "number": "5",
      "uddipok": "সালেহ আহমেদ নিম্ন মধ্যবিত্ত কৃষক। সামান্য রোজগারে সংসারের ব্যয়ভার বহন করেন। তার সাধ একমাত্র ছেলেকে লেখাপড়া শিখিয়ে মানুষের মতো মানুষ করবেন। ভালো লেখাপড়ার জন্য তিনি ছেলে রাসেলকে বড় শহরে পাঠান। ছেলের পড়ালেখার ব্যয় বহন করার জন্য তাঁর সম্পত্তির বেশির ভাগই বিক্রি করতে বাধ্য হন। ছেলে লেখাপড়া শেষে শহরে ভালো চাকরি পেল এবং শহরেই বিয়ে করে সংসার শুরু করল। সে সময়ান্তে প্রতিষ্ঠা পেল। কিন্তু গ্রামে তার পিতা সালেহ আহমেদ খুব কষ্টে ক্লেশে দিন কাটাতে লাগল। তার বয়স বেড়েছে শরীরে নানা রকম অসুখ বাসা বেঁধেছে। কিন্তু শিক্ষিত শহুরে ছেলে মাতা পিতার কোনো খোঁজখবর নেয় না। গ্রামের লোকেরা এ নিয়ে নানা রকম কথা বলে। বৃদ্ধ সালেহ আহমেদ ও তাঁর স্ত্রী খুব কষ্ট পায়। তবুও ছেলেকে বদ দোয়া করে না, বরং মঙ্গল কামনা করেন।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "যে পরিবার ইসলামি ভাবধারা ও নীতিমালা অনুসারে গড়ে ওঠে ও পরিচালিত হয় তাকে ইসলামি পরিবার বলে।"
        },
        {
          "label": "খ",
          "question": "",
          "explanation": "ইসলামি পরিবারে পিতামাতার প্রতি সন্তানকে অনেক দায়িত্ব-কর্তব্য পালন করতে হয়। মাতাপিতার জীবদ্দশায় তাদের প্রতি সন্তানের কর্তব্যসমূহ হলো- তাদের সাথে সদাচরণ করা, তাদের সেবাযত্ন ও সুচিকিৎসার ব্যবস্থা করা ইত্যাদি। পিতামাতার মৃত্যুর পর সন্তানের জন্য অপরিহার্য কর্তব্য হলো তাদের দাফন-কাফনের ব্যবস্থা করা, ওয়াসিয়ত পূর্ণ করা, স্বল্ পরিশোধ করা এবং তাদের জন্য দোয়া ও ইসতিগফার করা ইত্যাদি।"
        },
        {
          "label": "গ",
          "question": "",
          "explanation": "রাসেল মাতাপিতার প্রতি কর্তব্য পালনে অবহেলা করেছে, যার পরিণতি হিসেবে সে পরকালে কঠিন শাস্তির সম্মুখীন হবে। ইসলামি পরিবারে মাতাপিতার প্রতি সন্তানকে অনেক দায়িত্ব ও কর্তব্য পালন করতে হয়। মাতাপিতার জীবদ্দশায় তাদের প্রতি সন্তানের মূল কর্তব্যসমূহ হলো- তাদের সাথে সদাচরণ করা, তাদের অবাধ্য না হওয়া, অসুস্থ হলে তাদের সেবাযত্ন ও সুচিকিৎসার ব্যবস্থা করা ইত্যাদি। কিন্তু রাসেলের কর্মকান্ডে এসব কর্তব্য পালনে অবহেলার প্রকাশ ঘটেছে। উদ্দীপকে রাসেল পড়ালেখা শেষ করে শহরে ভালো চাকুরী পায় এবং শহরেই বিয়ে করে সেখানে সংসার শুরু করে। সে গ্রামে তার বৃদ্ধ পিতামাতার কোনো খোঁজ-খবর নেয় না। তার এরূপ কর্মকান্ডে সন্তানের প্রতি পিতামাতার হক লঙ্ঘিত হয়েছে। মাতাপিতার প্রতি কর্তব্যে এরূপ অবহেলার পরিণাম অত্যন্ত ভয়াবহ। মাতাপিতার প্রতি ভাল ব্যবহার করার নির্দেশ দিয়ে আল্লাহ তায়ালা বলেন, 'তোমরা মাতাপিতার সাথে সদাচারণ করো' (সুরা আন-নিসা: ৩৬)। এ প্রসঙ্গে মহানবি (স) বলেন- সে ধ্বংস হোক, সে ধ্বংস হোক, সে ধ্বংস হোক। বলা হলো- হে আল্লাহর রাসুল (স), কে ধ্বংস হবে? তিনি বলেন, যে তার মাতাপিতার দুই জনের একজনকে অথবা উভয়কে বৃদ্ধাবস্থায় পেল অথচ তাদের সেবা করে জান্নাতে প্রবেশ করতে পারল না' (সহিহ মুসলিম)।"
        },
        {
          "label": "ঘ",
          "question": "",
          "explanation": "সালেহ আহমেদ থেকে আমরা সন্তানের প্রতি পিতার দায়িত্ব ও কর্তব্য সম্পর্কে শিক্ষা নিতে পারি। ইসলামি পরিবারে পিতাকে সন্তানের প্রতি কিছু দায়িত্ব পালন করতে হয়। এ দায়িত্বগুলো মাতাও পালন করতে পারেন কিন্তু সেজন্য তিনি বাধ্য নন। এসব দায়িত্বের ব্যাপারে পিতাকেই জবাবদিহি করতে হবে। যা উদ্দীপকে সালেহ আহমেদের মধ্যে লক্ষনীয়। উদ্দীপকে সালেহ আহমেদ একজন মধ্যবিত্ত কৃষক। তিনি তার একমাত্র ছেলেকে পড়ালেখার জন্য শহরে পাঠান। তার লেখাপড়ার ব্যয় বহন করার জন্য তার সম্পত্তির বেশিরভাগই বিক্রি করতে বাধ্য হন। এমনকি বৃদ্ধ বয়সে তার ছেলে তাদের খোঁজ না রাখলেও সালেহ আহমেদ ও তার স্ত্রী সন্তানের মঙ্গল কামনা করেন। সালেহ আহমেদের এরূপ কর্মকাণ্ডে সন্তানের প্রতি পিতার কর্তব্য পালনের বিষয়টির বহিঃপ্রকাশ ঘটেছে। ইসলামে পিতার উপর সন্তান জন্মদান থেকে উত্তরাধিকার বণ্টন করে দেওয়া পর্যন্ত বিভিন্ন দায়িত্ব-কর্তব্য বেঁধে দেওয়া হয়েছে। যার মধ্যে উল্লেখযোগ্য হলো-সন্তানের ব্যয় নির্বাহ করা, জন্ম নেওয়ার পর আজান ধ্বনি শোনানো, অর্থবহ নাম রাখা, আকিকা করা, দুস্থ কন্যাসন্তানকে আশ্রয় দেওয়া, উত্তরাধিকার বণ্টন করে দেওয়া ইত্যাদি। এসব দায়িত্ব পালন করা পিতার করণীয়। পিতা হিসেবে এসব দায়িত্বে অবহেলা করলে পরকালে এ ব্যাপারে জবাবদিহি করতে হবে। সুতরাং উপরের আলোচনা থেকে বলা যায়, সালেহ আহমেদের কর্মকাণ্ড থেকে আমরা সন্তানের প্রতি অকৃত্রিম ভালোবাসা ও পিতা হিসেবে যথাযথভাবে দায়িত্ব পালনের বিষয়ে শিক্ষা নিতে পারি।"
        }
      ]
    },
    {
      "number": "6",
      "uddipok": "আরাফাত সাহেব আল্লাহর ইবাদত করার জন্য প্রতিদিন মহল্লার একটি. গৃহে অন্যান্য মুসলিমদের সাথে মিলিত হন। সেখানে সমাজের নানা সমস্যা নিয়ে আলোচনা করে সমাধান করেন। জনাব সিরাজুল ইসলাম সেখানে ইবাদত পরিচালনা করেন এবং সমাজের সমস্যা চিহ্নিত করে। গৃহে আগত লোকদের মাঝে সচেতনতা তৈরি করেন। তিনি সকলকে সুশৃঙ্খল জীবনযাপনের জন্য নির্দেশনা দেন। তিনি সামাজিক উন্নয়নের ক্ষেত্রে বিভিন্ন পদক্ষেপ গ্রহণ করেন।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "অসদুপায় অবলম্বন করে প্রাপ্যের অতিরিক্ত অর্থসম্পদ বা সুযোগ-সুবিধা গ্রহণ করাকে ঘুষ বলে'।"
        },
        {
          "label": "খ",
          "question": "",
          "explanation": "একজন দাঈ-এর ৪টি গুণাবলি হলো-মুসলিম হওয়া, আলিম হওয়া, আমলকারী হওয়া এবং কথায় ও কাজে মিল থাকা। একজন দাল। ইসলামের প্রসার; প্রসার, প্রতিষ্ঠায় ও সংরক্ষণে মুখ্য ভূমিকা পালন করেন। এজন্য তাকে অবশ্যই মুসলিম হতে হবে। তাকে অবশ্যই ইসলাম সম্পর্কে বিস্তর জ্ঞান অর্জন করতে হবে এবং সে অনুযায়ী আমল করতে হবে। পাশাপাশি দাওয়াহর ক্ষেত্রে তার কথায় ও কাজে মিল থাকতে হবে।"
        },
        {
          "label": "গ",
          "question": "",
          "explanation": "আরাফাত সাহেব যে গৃহে মিলিত হন সেটি হলো মসজিদ, ইসলামি সমাজে যার কার্যক্রম ব্যাপক। মসজিদ হলো এমন স্থান যেখানে সিজদাহ করা হয় অর্থাৎ সিজদার স্থান। ইসলামি জীবনদর্শন ও মুসলিম সমাজে মসজিদ অত্যন্ত গুরুত্বপূর্ণ ধর্মীয়-সামাজিক প্রতিষ্ঠান। ইসলামের বিভিন্ন অনুশাসন যথাযথভাবে অনুশীলন এবং সুন্দর মানবসমাজ গড়ে তোলার ক্ষেত্রে মসজিদ গুরুত্বপূর্ণ ভূমিকা খেলুন করে। ইসলামি সমাজব্যবস্থা মূলত মসজিদ কেন্দ্রিক এক আভস্ট্রিক সমাজব্যবস্থা। এ সমাজের সব সামাজিক কর্মতৎপরতা, সাময়িক মিয়ান-উৎসব, বিচার-ফায়সালা, বিবাদ-মীমাংসায় মসজিদ সক্রিয় ভূমিকা পালন করতে পারে। উদ্দীপকে দেখা যায়,, আরাফাত সাহেব ইবাদত করার জন্য প্রতিদিন মহল্লার একটি গৃহে তথা মসজিদে অন্যান্য মুসলিমদের সাথে মিলিত হয়ে সেখানে সমাজের নানা সমস্যা নিয়ে আলোচনা করে সমাধান করেন। মূলত মসজিদকে কেন্দ্র করে আবর্তিত বা মসজিদকে কেন্দ্র করে গড়ে ওঠা সমাজে ইসলামি সমাজব্যবস্থার সব বৈশিষ্ট্য অক্ষুন্ন থাকে। এ সমাজ তাওহিদ রিসালাত, আখিরাত, ইনসাফ, ইহসান, ইবাদত ও আখলাকে হামিদা ভিত্তিক হয়। মসজিদ কেন্দ্রিক সমাজব্যবস্থায় আল্লাহর সার্বভৌমত্ব, সর্বময় ও নিরঙ্কুশ ক্ষমতার দ্বিধাহীন স্বীকৃতি থাকে। এ বিশ্বাসের ওপরই মসজিদ কেন্দ্রিক সমাজব্যবস্থার ভিত্তি।"
        },
        {
          "label": "ঘ",
          "question": "",
          "explanation": "সিরাজুল ইসলাম ইমাম সাহেব হিসেবে সমাজের আর্থ-সামাজিক উন্নয়নে গুরুত্বপূর্ণ ভূমিকা রাখতে পারেন। মুসলিম সমাজের ধর্মীয় নেতা এবং মসজিদে নামাজ পরিচালনাকারীকে ইমাম বলা হয়। ইসলামি জীবন দর্শনে ইমাম হলেন নির্বাচিত নেতা। রাষ্ট্রীয় ও সামাজিক নেতৃত্ব থেকে যদিও ইমামগণ নির্বাসিত হয়ে আছেন, তা সত্ত্বেও বিভিন্ন সামাজিক ও সামষ্টিক কাজে তাঁরা গুরুত্বপূর্ণ ভূমিকা পালন করতে - পারেন। গণশিক্ষা বিস্তারের জন্য নৈশবিদ্যালয় পরিচালনায় নেতৃত্বদান, সামাজিক সমস্যা সমাধানে সহায়তা প্রদান, পরিচ্ছন্নতা অভিযান পরিচালনা, আর্থ-সামাজিক কর্মকাণ্ডে দিক নির্দেশনা দেওয়া ও বাস্তব পদক্ষেপ গ্রহণ, সমসাময়িক প্রয়োজনীয় বিষয়াদি সম্পর্কে মুসল্লিদের অবহিত করে 'বাস্তব পদক্ষেপ গ্রহণ ইমামগণের সামাজিক দায়িত্ব ও কর্তব্যসমূহের মধ্যে অন্যতম। উদ্দীপকে লক্ষ করা যায়, জনাব সিরাজুল ইসলাম মসজিদে ইমামতি করার পাশাপাশি সমাজের সমস্যা চিহ্নিত করে মসজিদে আগত লোকদের মাঝে সচেতনতা তৈরি করেন। তিনি সকলকে সুশৃঙ্খল জীবন যাপনের জন্য বিভিন্ন নির্দেশনা দেন। পরিশেষে বলা যায়, মসজিদের ইমাম সাহেব ধর্মীয় দায়িত্ব পালনের পাশাপাশি সমাজের আর্থ-সামাজিক উন্নয়নে নিজেদেরকে নিয়োজিত্ব, রেখে সুন্দর, সুশৃঙ্খল ও আদর্শ জাতি গঠনে গুরুত্বপূর্ণ ভূমিকা পালন করতে পারেন।"
        }
      ]
    },
    {
      "number": "7",
      "uddipok": "পিপ্লড্ডা গ্রামের অধিকাংশ মানুষ দরিদ্র। সম্প্রতি ভারতের হঠাৎ ছেড়ে দেওয়া পানিতে সৃষ্ট বন্যায় গ্রামের কৃষকরা খুব ক্ষতিগ্রস্ত হয়েছেন। এ অবস্থায় সরকার ও জনগণ বিপুল পরিমাণ ত্রাণ দিয়েছেন, কিন্তু স্বজনপ্রীতির কারণে ত্রাণ বিতরণে নৈরাজ্য সৃষ্টি হয়েছে। তার উপর এই অভাবের সময়ে গ্রামে চুরির উপদ্রব শুরু হয়েছে। এ অবস্থা দেখে গ্রামের ইমাম সাহেব মসজিদে আলোচনা করে গ্রামে পাহারার ব্যবস্থা করলেন। আর ত্রাণ বিতরণে শৃঙ্খলা আনয়নে জুময়ার খুতবায় স্বজনপ্রীতি,ও, দুর্নীতির বিরুদ্ধে সবাইকে সচেতন করলেন।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "সংরক্ষিত স্থান থেকে ব্যক্তি মালিকানাধীন সম্পদ জোর করে দখল করাকে ডাকাতি বলে।"
        },
        {
          "label": "খ",
          "question": "",
          "explanation": "মিথ্যা বলার মাধ্যমে অন্যকে প্রতারিত করা হয় বলে এটিও এক ধরনের প্রতারণা। সত্য গোপন করা বা কোনো প্রকৃত বস্তু বা ঘটনাকে বিকৃত করে প্রকাশ বা উপস্থাপন করা হলো মিথ্যা। মিথ্যার মাধ্যমে অন্যকে ঠকানো, ধোঁকা দেওয়া বা ফাঁকি দেওয়া হয়। সত্যকে আড়ালে রেখে অসত্য বিষয় প্রকাশ করা হয়। তাই মিথ্যা প্রতারণার নামান্তর।"
        },
        {
          "label": "গ",
          "question": "",
          "explanation": "ইমাম সাহেবের উদ্দীপকে উল্লিখিত বিষয়ে জড়ানো উচিত হয়েছে বলে আমি মনে করি। ইসলামি সমাজব্যবস্থায় ইমামের দায়িত্ব ও কর্তব্য অনেক। তিনি ধর্মীয়, সামাজিক, রাজনৈতিক সবক্ষেত্রে সমাজের মানুষকে সঠিক দিক নির্দেশনা দেবেন। চুরি, ডাকাতি, ছিনতাই, সুদ, ঘুষ, জুয়া, মাদকাসক্তি, ব্যভিচার প্রভৃতি সামাজিক অনাচার প্রতিরোধে তিনি কার্যকর ব্যবস্থা গ্রহণ করবেন; যেমনটি পিপড্ডা গ্রামের মসজিদের ইমাম সাহেবের ক্ষেত্রে লক্ষনীয়। উদ্দীপকে পিপড্ডা গ্রামের ইমাম সাহেব চুরি প্রতিরোধে গ্রামে পাহারার ব্যবস্থা করেন। পাশাপাশি ত্রাণ বিতরনে শৃঙ্খলা আনয়নে জুমার খুতবায় স্বজনপ্রীতি ও দুর্নীতির বিরুদ্ধে সবাইকে সচেতন করেন। তার এসব কাজের মাধ্যমে ইসলামি সমাজে ইমামের দায়িত্ব-কর্তব্য পালনের বিষয়টি দৃশ্যমান হয়েছে। চুরি, ডাকাতি, দুর্নীতি ইত্যাদি জঘন্যতম সামাজিক অনাচার। মসজিদের ইমামগণ জুমার খুতবায় এসব অপরাধের পরিণাম সম্পর্কে মানুষকে সচেতন করবেন। মানুষের জীবন, সম্পদ ও সম্ভ্রমের নিরাপত্তার ব্যবস্থা করবেন। কারণ কোথাও সামাজিক অনাচার দেখলে নির্লিপ্ত থাকা ইমানের পরিপন্থি। তাই আমি মনে করি উদ্দীপকে উল্লিখিত বিষয়ে ইমাম সাহেবের জড়ানো উচিত হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: ইমাম সাহেব চুরি প্রতিরোধে পাহারার ব্যবস্থা এবং গ্রামের দরিদ্র মানুষদের অর্থনৈতিক অবস্থার উন্নয়নের চেষ্টা করেছেন। ইসলামি সমাজব্যবস্থায় ইমামের দায়িত্ব ও কর্তব্য অনেক। তিনি ধর্মীয়, সামাজিক, রাজনৈতিক সবক্ষেত্রে সমাজের মানুষকে সঠিক দিক নির্দেশনা দেবেন। চুরি, ডাকাতি, ছিনতাই, সুদ, ঘুষ, জুয়া, মাদকাসক্তি, ব‍্যভিচার প্রভৃতি সামাজিক অনাচার প্রতিরোধে তিনি কার্যকর ব্যবস্থা গ্রহণ করবেন; যেমনটি 'ক' গ্রামের মসজিদের ইমাম সাহেবের ক্ষেত্রে লক্ষণীয়। উদ্দীপকের 'ক' গ্রামের মসজিদের ইমাম সাহেব এলাকার যুবকদের সাথে নিয়ে চুরি প্রতিরোধে রাতে পাহারার ব্যবস্থা করেন। মুসল্লিদের আর্থিক সহায়তায় কিছু গরু কিনে গ্রামের দরিদ্র মানুষদের মধ্যে বিতরণ করেন। তার এসব কাজের মাধ্যমে ইসলামি সমাজে ইমামের সামাজিক দায়িত্ব ও কর্তব্যের বিষয়টি ফুটে উঠেছে। চুরি, ডাকাতি, ছিনতাই প্রভৃতি জঘন্যতম সামাজিক অনাচার। মসজিদের ইমামগণ জুমার খুতবা ও অন্যান্য আলোচনায় এসব অপরাধের পরিণাম সম্পর্কে মানুষকে সতর্ক করবেন। মানুষের জীবন, সম্পদ ও সম্ভ্রমের নিরাপত্তার ব্যবস্থা করবেন। কোথাও চুরি, ডাকাতি বা ছিনতাই এর ঘটনা ঘটলে নির্লিপ্ত থাকা ইমানের পরিপন্থি আচরণ। আবার সমাজের মানুষের দরিদ্রতা নিরসন তথা অর্থনৈতিক অবস্থার উন্নয়নের চেষ্টা করাও ইমামের কর্তব্য। উপরের আলোচনার পরিপ্রেক্ষিতে বলা যায়, ইসলামি সমাজব্যবস্থায় বিভিন্ন সামাজিক অনাচার প্রতিরোধে কার্যকর ব্যবস্থা গ্রহণ করা ইমামের দায়িত্ব ও কর্তব্য। কেননা এটি ইমানের অনিবার্য দাবি।"
        }
      ]
    },
    {
      "number": "8",
      "uddipok": "মি. 'ক' একজন মুদি দোকানদার। সে ওজনে কম দেয় না। পণ্যে কোনো দোষ-ত্রুটি থাকলে ক্রেতাদের বলে দেয়। মেয়াদ উত্তীর্ণ কোনো পণ্য দোকানে রাখে না। কোনো পণ্য আটকিয়ে রেখে বাজারে কৃত্রিম সংকট তৈরি করে না। তারই এলাকার মি, 'খ' ফলের ব্যবসা করে। ফরমালিন দিয়ে ফল তাজা রাখে। নিজেদের মতো করে একটি বাটখারা বানিয়ে নিয়েছে যার প্রকৃত ওজন ৯০০ গ্রাম। কেউ এক কেজি কিনলেও উক্ত বাটখারা দিয়ে ওজন করে দেয়।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "জমিতে উৎপন্ন ফসলের জাকাত হলো উশর।"
        },
        {
          "label": "খ",
          "question": "",
          "explanation": "ইসলামি 'সমাজ হলো ইসলামি আদর্শ, রীতিনীতি ও বিধি-বিধানের ভিত্তিতে গড়ে ওঠা সমাজ। ইসলামি সমাজের ২টি গুরুত্বপূর্ণ বৈশিষ্ট্য হলো- ইসলামি সমাজ তাওহিদ ভিত্তিক ও আখিরাত ভিত্তিক। অর্থাৎ ইসলামি সমাজব্যবস্থায় এষ্ট, জীবন ও মৃত্যুদাতা, পালনকর্তা, জীবিকা ও আইনদাতা হিসেবে একমাত্র আল্লাহর অস্তিত্বে বিশ্বাস করা হয়। পাশাপাশি ইসলামি সমাজব্যবস্থার পৃথিবীর জীবনের তুলনায় পরকালকে বেশি গুরুত্ব দেওয়া হয়।"
        },
        {
          "label": "গ",
          "question": "",
          "explanation": "মি. 'ক' আচরণে সৎ ব্যবসায়ীর কর্মকাণ্ড ফুটে উঠেছে। ব্যবসা মানুষের জীবিকা উপার্জনের একটি হালাল পদ্ধতি। এ পদ্ধতিতে প্রতারণা করার যেমন সুযোগ রয়েছে, তেমনি সততা ও বিশ্বস্ততা বজায় রাখার সুযোগও রয়েছে। যে ব্যবসায়ী এ প্রতারণা থেকে বেঁচে থেকে সততার সাথে ব্যবসা করতে পারে তাঁর জন্য পরকালে আকর্ষণীয় পুরস্কার রয়েছে। উদ্দীপকে বর্ণিত মি. 'ক'-এর কর্মকাণ্ডে সৎ ব্যবসায়ীর বৈশিষ্ট্য ফুটে উঠেছে। এই প্রকারের ব্যবসায়ী সম্পর্কে মহানবি (স) বলেছেন, \"বিশ্বস্ত ও সত্যবাদী মুসলিম ব্যবসায়ী কিয়ামতের দিন শহিদদের সাথে অবস্থান, করবে\" (মুসতাদরাক হাকিম)। দ্রব্য সঠিক দেওয়া এবং তার মান ঠিক রাখার ব্যাপারে ব্যবসায়ী অসৎ হলে সাধারণ মানুষ বিভিন্ন রকম ক্ষতির মধ্যে পড়তে বাধ্য। বর্তমান সময় হলো প্রতারণা, মজুতদারি ও সুদি কারবারের যুগ। এ যুগেও এসব অসৎপথ থেকে মুক্ত হয়ে ইসলামি বিধিবিধানের আলোকে ব্যবসা করতে হবে।"
        },
        {
          "label": "ঘ",
          "question": "",
          "explanation": "ফল ব্যবসায়ী মি. 'খ'-এর কর্মকাণ্ড প্রতারণার অন্তর্ভুক্ত। প্রতারণা মিথ্যারই এক বিশেষ রূপ। মানুষকে ঠকানো, ফাঁকি দেওয়া, নকল পণ্য দেওয়া, পণ্যের দোষ গোপন করা, ওজনে কম দেওয়া প্রভৃতি প্রতারণার অন্তর্ভুক্ত। প্রতারণা ইসলামি শরিয়ত পরিপন্থি একটি কাজ, যা মি. 'খ'-এর মধ্যে লক্ষ করা যায়। উদ্দীপকের মি. 'খ' ফরমালিন দিয়ে ফল তাজা রাখে এবং নিজের মতো করে ৯০০ গ্রাম বাটখারাকে ১ কেজি হিসেবে ক্রেতাকে পরিমাপ করে দেয়। তার এ কাজটি প্রতারণার অন্তর্ভুক্ত। প্রতারণা একটি জঘন্যতম অপরাধ। মিথ্যা বলা, প্রতারণা করা এগুলো মুনাফিকের লক্ষণ। কোনো মুমিন বা মুত্তাকি ব্যক্তি এসব করতে পারে না। এ সম্পর্কে রাসুল (স) বলেন, 'যে প্রতারণা করে সে আমাদের (মুসলিমদের) দলভুক্ত নয়' (মুসলিম, তিরমিযি)। প্রতারণার মাধ্যমে যে অর্থ-সম্পদ অর্জন করা হয় তা হারাম। আর হারাম উপার্জনকারীর ইবাদত আল্লাহর কাছে কবুল হয় না। যে প্রতারণা করে আল্লাহ তার প্রতি অসন্তুষ্ট হন। প্রতারণার পরিণাম হলো জাহান্নাম। সুতরাং মি. 'খ'-এর প্রতারণা পরিত্যাগ করে সৎভাবে ব্যবসা করতে হবে।"
        }
      ]
    },
    {
      "number": "9",
      "uddipok": "সাম্প্রতিক বঙ্গ বাজার ও নিউ সিটি মার্কেটে ভয়াবহ অগ্নিকাণ্ড সংঘটিত হয়। এতে ব্যবসায়ীদের কয়েক হাজার কোটি টাকা ক্ষতি হয়। চারদিকে আগুন ছড়িয়ে পড়লে এক শ্রেণির অসাধু ও নীতিহীন লোকজন বিপদগ্রস্তদের সাহায্য না করে বরং বিভিন্ন দোকান থেকে লুটপাট করে মালামাল নিয়ে যায়। যা ব্যবসায়ীদের জন্য আরো বেশি বেদনার কারণ হয়ে দাঁড়ায়। দ্বাদশ শ্রেণির শিক্ষার্থী সালমান মনে করে, ইসলামি মূল্যবোধের অনুপস্থিতিতেই বিপদগ্রস্তকে সাহায্য না' করে কতিপয় অসাধু লুটপাটে অংশ নিয়েছে।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "প্রতিবেশী ৩ ধরনের হয়ে থাকে।"
        },
        {
          "label": "খ",
          "question": "",
          "explanation": "এক মুসলিমের প্রতি অন্য মুসলিমের ছয়টি হক রয়েছে। ইসলাম প্রত্যেক মুসলমানের উপর পিতামাতা থেকে শুরু করে প্রতিবেশী সমাজ ও রাষ্ট্রসহ সকলের প্রতি নির্দিষ্ট দায়িত্ব ও কর্তব্য নির্ধারণ করেছে। সেই ধারা অনুযায়ী এক মুসলিম ভাইয়ের প্রতি অপর মুসলিমেরও ৬টি দায়িত্ব ও কর্তব্য রয়েছে। তা হলো- সাক্ষাত হলে সালাম দেওয়া, দাওয়াত করলে দাওয়াত গ্রহণ করা, পরামর্শ চাইলে প্রামর্শ দেওয়া, হাঁচি দিলে তার জাওয়াব দেওয়া, অসুস্থ হলে তাকে দেখতে যাওয়া এবং মারা গেলে তার জানাযায় ও দাফনে অংশগ্রহণ করা।"
        },
        {
          "label": "গ",
          "question": "",
          "explanation": "উদ্দীপকে উল্লিখিত অসাধু লোকজনের চরিত্রে অপরের অধিকার হরণের প্রতিফলন ঘটেছে। অন্যের অধিকার হরণ করা হাক্কুল ইবাদ লঙ্ঘনের শামিল। মানুষের প্রতি-মানুষের যে অধিকার ও কর্তব্য আছে তা পালন করাই হলো হাক্কুল ইবাদ বা বান্দার। অধিকার। হাক্কুল্লাহ বা আল্লাহর হক আদায় করতে কোনো ত্রুটি হলে, ক্ষমা চাইলে আল্লাহ তা ক্ষমা করে দিতে পারেন। কিন্তু বান্দার হক নষ্ট হলে, আল্লাহ ক্ষমা করেন না।। প্রত্যেক মানুষের জান-মাল রক্ষা ও সুন্দর ব্যবহার পাওয়ার অধিকার রয়েছে। জোর করে অন্যের সম্পদ ভোগ-দখল করা বা লুটপাট করা ইসলামে নিষেধ করা হয়েছে। যে ধরনের-আচরণ অসাধু লোকজনের চরিত্রের মধ্যে বিদ্যমান। উদ্দীপকে সাম্প্রতিক বঙ্গ বাজার ও নিউ সিটি মার্কেটে ভয়াবহ অগ্নিকান্ড 'ঘটলে এক শ্রেণির অসাধু ও নীতিহীন লোকজন বিপদগ্রস্তদের বিভিন্ন দোকান থেকে লুটপাট করে মালামাল নিয়ে যায়। যা ব্যবসায়ীদের জন্য আরো বেশি বেদনার কারণ হয়ে দাঁড়ায়। এরকম কর্মকাণ্ডের দ্বারা অসাধু লোকজন দোকান মালিকদের অধিকার হরণ করেছে। বিপদগ্রস্তদের জন্য উচিত ছিল প্রয়োজনীয় সাহায্য সহযোগিতা করা। তাদের সম্মতির ভিত্তিতে' তাদের উদ্ধারকৃত সম্পদে ব্যবসার অংশীদার হওয়া। তাদের সাথে সাম্প্রদায়িক সম্প্রীতি তৈরি করা। এছাড়াও 'তাঁদেরকে যেকোনো 'ঐকার মানসিক ও অর্থনৈতিক সহযোগিতা করা।"
        },
        {
          "label": "ঘ",
          "question": "",
          "explanation": "হ্যাঁ, উদ্দীপকে উল্লিখিত সালমানের মতের সাথে আমি সহমত পোষণ করি। ইসলাম ব্যক্তির বিশ্বাস ও আচরণে ইতিবাচক পরিবর্তন সাধন করে। মানুষের সামগ্রিক আমল তথা কর্ম বা আচরণ তার বিশ্বাসের বহিঃপ্রকাশ। মানুষ তার প্রাপ্ত বা অর্জিত জ্ঞান ও বিশ্বাসের আলোকেই ব্যক্তি বা বস্তুর সাথে আচরণ করে থাকে ইসলামি মূল্যবোধ হলো স্রষ্টা ও সৃষ্টির সঙ্গে তার প্রাপ্য অধিকার অনুযায়ী যথাযথ আচরণ বা কর্ম সম্পাদন করা। আর উদ্দীপকে সালমান এ বিষয়টিই তুলে ধরেছেন। উদ্দীপকে আমরা দেখতে পাই, সম্প্রতি বঙ্গবাজার এবং নিউ সিটি মার্কেটে অগ্নিকাণ্ড ঘটে। চারদিকে আগুন ছড়িয়ে পড়লে এক শ্রেণির অসাধু ও নীতিহীন লোকজন বিপদগ্রস্তদের সহযোগিতা না করে তাদের দোকান থেকে লুটপাট করে। সালমানের ভাষ্য অনুযায়ী ইসলামি মূল্যবোধের অনুপস্থিতিই বিপদগ্রস্তকে সাহায্য না করে কতিপয় অসাধু লুটপাটে অংশ নিয়েছে। যা প্রকৃতপক্ষে ইসলামি মূল্যবোধের অভাবের কারণেই হয়ে থাকে। ইসলাম নীতি নৈতিকতার শিক্ষা দেয়। ইসলামি মূল্যবোধের প্রথম কথাই হলো তাকওয়া বা আল্লাহর ভীতি। যার মধ্যে আল্লাহর ভয় বিরাজমান সে কখনো অন্যের সাথে অন্যায় আচরণ করতে। পারে না। তাছাড়া তাওহিদের উপর বিশ্বাস ইসলামি মূল্যবোধের আরেকটিাং দিক। ইসলামি সমাজের পুরো অবকাঠামো ও বিধি-ব্যবস্থাপনা এই তাওহিদের উপর প্রতিষ্ঠিত। ইসলামি মূল্যবোধের আরেকটি দিক হলো এটি আখিরাত ভিত্তিক প্রতিষ্ঠিত। এগুলো ছাড়াও ইবাদত, ইহসান; ইত্তেহাদ ইত্যাদির উপর ইসলামি মূল্যবোধ নির্ভর করে। উদ্দীপকের আলোচনার পরিপ্রেক্ষিতে বলা যায়, ইসলামি এসকল মূল্যবোধেরও অনুপস্থিতিই অসাধু ব্যবসায়ীদের বিপদগ্রস্তদের সহযোগিতায় অংশ না নেওয়ার প্রধান কারণ। সালমানের ভাষ্যেও বিষয়টি ফুটে উঠেছে।"
        }
      ]
    },
    {
      "number": "10",
      "uddipok": "আদিব বলে, পৃথিবীর সব মানুষই পরস্পর ভাই ভাই। সবার পূর্ব পুরুষ একজন। এটা আসলে রক্তের বন্ধন। এদিক থেকে আমাদের একজনকে আর একজনের সহযোগিতা করা একান্ত কর্তব্য। তার কথা শুনে তার বন্ধু সাজিদ বলে, প্রত্যেক মানুষই একটি সুনির্দিষ্ট অধিকার নিয়ে জন্মগ্রহণ করে। তাই সাজিদ সর্বদা সকল সৃস্টি জীবরে অধিকার আদায় করে। সে মনে করে পৃথিবীবাসীর সেবার মাধ্যমেই আল্লাহর রহমত পাওয়া যাবে।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "ভয়-ভীতি দেখিয়ে জোরপূর্বক কারো কাছ থেকে অন্যায়ভাবে কোনোকিছু আত্মসাৎ করাকে ছিনতাই বলে।"
        },
        {
          "label": "খ",
          "question": "",
          "explanation": "যৌতুক একটি সামাজিক অপরাধ। যৌতুক এর আরবি প্রতিশব্দ বায়েনাহ। ইংরেজিতে একে Dowry বলা হয়। পরিভাষায়, বিবাহের সময় বা পরে কনের অভিভাবক ও পরিবার বাধ্য হয়ে পাত্রপক্ষকে যে সম্পদ, নগদ অর্থ, অলংকার, আসবাবপত্র, ইলেট্রনিক দ্রব্য ইত্যাদি প্রদান করে তাকে যৌতুক বলে। যৌতুককে প্রধানত ২ ভাগে ভাগ করা যায়, যথা-১. প্রত্যক্ষ যৌতুক ও ২. পরোক্ষ যৌতুক।"
        },
        {
          "label": "গ",
          "question": "",
          "explanation": "আদিবের উক্তিতে বিশ্বভ্রাতৃত্বের বিষয়টি ফুটে উঠেছে। বিশ্বভ্রাতৃত্ব হচ্ছে পৃথিবীর সব মানুষ এক আদি পিতা-মাতা আদম (আ) ও হাওয়া (আ) থেকে বিকশিত হওয়া এমন ধারণার উদ্ভব হওয়া। আদম (আ)-এর পিতৃত্ব বিবেচনায় পৃথিবীর সব মানুষ ভাই ভাই সম্পর্কে আবদ্ধ। আর এ ধারণাটি পৃথিবীব্যাপী বিস্তৃত বলেই একে বিশ্বাভাতৃত্ব বলা হয়। যা' আদিবের উক্তিতে ফুটে উঠেছে। উদ্দীপকে বর্ণিত আদিব বলে, পৃথিবীর সব মানুষই পরস্পর ভাই ভাই। সবার পূর্বপুরুষ একজন। এটা আসলে রক্তের বন্ধন। আদিবের এমন দৃষ্টিভঙ্গিতে বিশ্বভ্রাতৃত্বের বহিঃপ্রকাশ ঘটে। যার মূলকথা হলো পৃথিবীর সব মানুষ হযরত আদম (আ) ও হযরত হাওয়া (আ) এর সন্তান। আল্লাহ তায়ালা এর স্বীকৃতি দিয়ে বলেছেন, 'হে মানুষ! নিশ্চয়ই আমি তোমাদেরকে একজন পুরুষ ও একজন নারী থেকে সৃষ্টি করেছি। আর তোমাদের বিভিন্ন জাতি ও গোত্রভুক্ত বানিয়েছি। যেন তোমরা পরস্পরকে চিনতে পার' (সুরা আল হুজুরাত: ১০)।"
        },
        {
          "label": "ঘ",
          "question": "",
          "explanation": "সাজিদের আচরণে ইসলামে বর্ণিত মৌলিক অধিকার ও মানবাধিকারের বিষয়টি ফুটে উঠেছে, যার গুরুত্ব তাৎপর্য অপরিসীম। ইসলাম মানুষকে সুস্থভাবে বেঁচে থাকার অধিকার প্রদান করে। খাদ্য-পানীয় লাভের অধিকার পূর্ণভাবে প্রদান করে। নিরাপদ বাসস্থানের নিশ্চয়তা দান করে। মর্যাদা রক্ষার ও জীবিকা উপার্জনের অধিকার প্রদান করে। ইসলাম বিশ্বাস করে, ব্যক্তি হিসেবে সবাই সমান। তাই ব্যক্তিস্বাধীনতা প্রদান করে। ধর্মপালন, ন্যায়বিচার, প্রতিবাদ, সংগঠন, রাজনৈতিক ও অর্থনৈতিক অধিকারসহ সকল অধিকার পূর্ণাঙ্গভাবে প্রদান করে। এছাড়া ইসলাম সম্পদের নিরাপত্তা, সভা-সমাবেশের অধিকার এবং সতীত্ব রক্ষার অধিকার, শ্রমিকের অধিকার সর্বোচ্চভাবে রক্ষা করে। ইসলাম মানুষের মৌলিক অধিকারসমূহ রক্ষা করে শ্রেষ্ঠত্ব অর্জন করছে এবং অন্য ধর্মের লোকদের কাছেও প্রশংসা পেয়েছে। পরিশেষে আমরা বলতে পারি যে, সাজিদ যে সকল অধিকারের কথা বলেছে সে সকল অধিকারের প্রত্যেকটিরই স্বীকৃতি ইসলাম দিয়েছে।"
        }
      ]
    },
    {
      "number": "11",
      "uddipok": "অর্থনীতিবিদ আব্দুল মুগনী স্যার ইসলামি অর্থব্যবস্থা ও প্রচলিত অর্থব্যবস্থার ওপর গবেষণা করে উপলব্ধি করেন যে, ইসলামি অর্থব্যবস্থা কল্যাণমুখী। সম্পদের সুষম বণ্টন নীতি, জাকাত, উশর ও সাদাকাহ বিদ্যমান থাকায় তিনি এ অর্থব্যবস্থার প্রতি আকৃষ্ট হন।",
      "tag": "DRMC 25",
      "sub_questions": [
        {
          "label": "ক",
          "question": "ইসলামি অর্থনীতিতে সুদের বিধান কী?",
          "explanation": "ইসলামি অর্থনীতিতে সুদের বিধান হলো হারাম।"
        },
        {
          "label": "খ",
          "question": "",
          "explanation": "জাকাত শব্দের অর্থ পবিত্রকরণ বা বৃদ্ধিকরণ। বিস্তারিভাবে বলা যায়, নিসাব পরিমাণ সম্পদ অর্থাৎ ৭.৫ তোলা সোনা বা ৫২.৫ তোলা রূপা কিংবা এর যেকোনো একটির সমপরিমাণ অর্থ যদি কোনো মুসলিম ব্যক্তির মালিকানায় পূর্ণ এক বছর থাকে এবং তা যদি তার প্রয়োজনের অতিরিক্ত হয় তাহলে শরিযতের নির্ধারণ অনুযায়ী সে সম্পদ থেকে ২.৫% হারে নির্দিষ্ট আটটি বিশেষ খাতে কিংবা কোনো একটি খাতে অর্থ দান করতে হয়। বস্তুত শরিয়তের নির্দেশানুযায়ী সম্পদ দানের এ পদ্ধতিই জাকাত।"
        },
        {
          "label": "গ",
          "question": "",
          "explanation": "আমি মুগনী স্যারের সাথে একমত। ইসলামি অর্থব্যবস্থা বর্তমান বিশ্বে প্রচলিত পুঁজিবাদ ও সমাজতান্ত্রিক অর্থব্যবস্থার সম্পূর্ণ বিপরীতধর্মী, শোষণমুক্ত, জনকল্যাণকর এক আদর্শ অর্থব্যবস্থা। অর্থ সম্পদ সম্পর্কীয় সব ক্ষেত্রে এর আদর্শিক চেতনা রয়েছে। এ অর্থব্যবস্থা মানুষের কল্যাণে নিয়োজিত রয়েছে। উদ্দীপকে আব্দুল মুগনী নামক এক অর্থনীতির গবেষক মনে করেন যে, ইসলামি অর্থব্যবস্থা হলো কল্যাণমুখী অর্থব্যবস্থা। ইসলামি অর্থব্যবস্থার মূল লক্ষ্য শুধু মানুষের পার্থিব জীবনের অর্থনৈতিক সমস্যার সমাধান নয়; বরং এ ব্যবস্থা মানুষের পরকালীন মুক্তিও নিশ্চিত করে। ইসলামি অর্থব্যবস্থা পুরোপুরি ইসলামি শরিয়াভিত্তিক। এ অর্থব্যবস্থায় রয়েছে সুষ্ঠু উৎপাদন ও উপার্জননীতি, ব্যয়নীতি, বণ্টননীতি ও সঞ্চয় নীতি। ইসলামি অর্থব্যবস্থা জাকাতভিত্তিক ও সুদমুক্ত অর্থনীতি। এ অর্থব্যবস্থায় সম্পদের মালিকানা আল্লাহর। ধনী-গরিব, নির্যাতিত, বঞ্চিত, শোষিতদের স্বার্থরক্ষায় এ অর্থব্যবস্থা বিশেষ ভূমিকা পালন করে। তাই বলা যায় যে, ইসলামি অর্থব্যবস্থা হলো একটি সর্বজনীন ও আদর্শিক অর্থব্যবস্থা।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত ইসলামি অর্থব্যবস্থার সাথে প্রচলিত অর্থব্যবস্থার অনেক পার্থক্য রয়েছে। মানুষের আর্থিক জীবনপ্রণালির বিশ্লেষণ এবং অর্থনৈতিক জীবন পরিচালনা ও নিয়ন্ত্রণের সুনির্দিষ্ট ব্যবস্থাপনাই হলো প্রচলিত অর্থব্যবস্থা। আর ইসলামি অর্থব্যবস্থা বলতে- ইসলামি শরিয়তের দৃষ্টিতে মানুষের অর্থনৈতিক সমস্যা ও তার আচরণের বিশ্লেষণ ও অধ্যয়নকে বুঝায়। ইসলামি অর্থব্যবস্থার সব নিয়মনীতি ও সূত্র কুরআন ও হাদিসের ভিত্তিতে রচিত। আর অন্যান্য সব অর্থব্যবস্থার তত্ত্ব, সূত্র ও নীতিমালা মানবরচিত। ইসলামি অর্থব্যবস্থায় ব্যক্তিমালিকানা স্বীকৃত হলেও সম্পদের আসল মালিক আল্লাহ তায়ালা। অপরপক্ষে, ধনতান্ত্রিক অর্থব্যবস্থায় সম্পদের মালিক কেবল ব্যক্তি নিজেই। আর সমাজতান্ত্রিক অর্থব্যবস্থায় শ্রম ও সম্পদ সামগ্রিকভাবে রাষ্ট্রীয় মালিকানায় নিয়ন্ত্রিত। প্রচলিত অর্থনীতি সুদভিত্তিক কিন্তু ইসলামি অর্থনীতি সুদমুক্ত। প্রচলিত অর্থনীতি সর্বদা মানুষের কল্যাণে নিয়োজিত নয়। কিন্তু ইসলামি অর্থনীতি সর্বদা মানুষের কল্যাণে নিয়োজিত। ইসলামি অর্থব্যবস্থা জাকাতভিত্তিক। কিন্তু প্রচলিত অন্যান্য অর্থব্যবস্থা জাকাতভিত্তিক নয়। সুতরাং প্রচলিত অন্যান্য অর্থব্যবস্থার সাথে ইসলামি অর্থব্যবস্থার তুলনামূলক পর্যালোচনা করে দেখা যায় যে, ইসলামি অর্থব্যবস্থা সকলের জন্য কল্যাণকর অর্থব্যবস্থা।"
        }
      ]
    }
  ]
}