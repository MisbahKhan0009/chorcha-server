{
  "title": "আদমজী ক্যান্টনমেন্ট কলেজ ২০২৫",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "মক্তব মুসলিম শিশুদের বিকশিত হওয়ার প্রথম ধাপ। একজন শিশু মক্তব থেকে শিখে আলিফ, বা, তা, ছা, কিংবা আলিফে আল্লাহ, বা'তে বাইতুল্লাহ। ২০ শতকের প্রথমার্ধেও মস্তব মুসলিম বিশ্বে জ্ঞানশিক্ষার একমাত্র মাধ্যম ছিল। সরকারি ও বেসরকারি উভয় প্রকার উদ্যোগে এ' মক্তব প্রতিষ্ঠিত হয়। মুসলিম সংখ্যাগরিষ্ঠ দেশগুলোতে মক্তব একটি প্রাচীন শিক্ষাব্যবস্থা। ইবনে সিনা, আল বেরুনি, জাবির বিন হাইয়ান, হাসান বিন হাইয়ান, ইবনে খালদুন, আল গাজালিসহ বড় বড় মুসলিম মনীষীগণ এই মক্তব থেকেই প্রথম শিক্ষা লাভ করেছেন। শিশু মক্তবে শুধু কুরআনই শিখে না, শিখে অজু, গোসল, তায়াম্মুম, সালাত, সাওমের নিয়মাবলি। সেখানে আরো শেখানো হয় ভদ্রতা, নৈতিকতা ও সমাজের উত্তম গুণাবলি। কিন্তু একবিংশ শতাব্দীতে এসে কেমন যেনো এই যাত্রা থেমে গেছে। কালের বিবর্তনে আজ ইসলামের সেই সোনালী অধ্যায় হারিয়ে গেছে। ফলে সামাজিক অধঃপতন ও নৈতিক অবনমন ব্যাপকভাবে বৃদ্ধি পাচ্ছে। ইসলামিক দার্শনিকগণ মনে করে, নৈতিক এই অবনমন ঠেকাতে ইসলামি প্রাথমিক শিক্ষার উপর গুরুত্বারোপ করা সময়ের দাবি।",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "মহানবি (স) প্রতিষ্ঠিত প্রথম মক্তবের নাম দারুল আরকাম।"
        },
        {
          "label": "খ",
          "question": "",
          "explanation": "ইসলাম শিক্ষার দুটি সামাজিক উদ্দেশ্য হলো- আল্লাহর দীন প্রতিষ্ঠা করা ও হালাল উপার্জন। আল্লাহর কাছে একমাত্র মনোনীত 'দীন' হলো ইসলাম। যুগে যুগে নবি-রাসুলদের এ দীন প্রতিষ্ঠার জন্যই পৃথিবীতে পাঠানো হয়েছিল। ইসলাম শিক্ষার উদ্দেশ্য আল্লাহর দীনকে পৃথিবীতে প্রতিষ্ঠিত করা। পাশাপাশি, ইসলামে হালাল রুজি অন্বেষণ করা ফরজ, যা ইসলাম শিক্ষার অন্যতম আরেকটি উদ্দেশ্য।"
        },
        {
          "label": "গ",
          "question": "",
          "explanation": "উদ্দীপকে উল্লেখিত ইসলামিক দার্শনিকগণের মতের সাথে আমি একমত। ইসলামি প্রাথমিক শিক্ষার মূল ভিত্তি হলো তাওহিদে বিশ্বাস। আল্লাহকে একমাত্র উপাস্য হিসেবে গ্রহণ করা। ইসলামের মৌলিক বিষয়াবলি অজু, গোসল, সালাত, সাওম ইত্যাদির নিয়মাবলি এর অন্তর্ভুক্ত। পরকাল, জান্নাত-জাহান্নাম, বিচার দিবসের উপর বিশ্বাস ইসলামের প্রাথমিক শিক্ষা পাশাপাশি, নৈতিকতা, সততা, দয়া ও মানবতার কল্যাণে কাজ করাও ইসলামের মূল শিক্ষার অন্তর্ভুক্ত। উদ্দীপকে উল্লেখিত ইসলামিক দার্শনিকগণ মনে করেন, সামাজিক অধঃপতন ও নৈতিক অবনমন ঠেকাতে ইসলামি প্রাথমিক শিক্ষা গুরুত্বপূর্ণ। আমি এর সাথে পুরোপুরি একমত। ইসলাম মানুষের চরিত্র গঠনে গুরুত্ব দেয়। যা সমাজে শৃঙ্খলা ও ন্যায়বিচার প্রতিষ্ঠায় সহায়ক। আল্লাহর প্রতি বিশ্বাস ও পরকালের জবাবদিহিতার শিক্ষা মানুষকে অনৈতিক কাজ থেকে বিরত রাখে। ইসলামের আদর্শ অনুযায়ী সত্যবাদিতা, ন্যায়পরায়ণতা, দয়া ও সহমর্মিতা চর্চা করলে সমাজে অপরাধ, দুর্নীতি ও নৈতিক অবক্ষয়ের মাত্রা কমে আসে। পারস্পরিক শ্রদ্ধা, সমতা ও নৈতিক মূল্যবোধের চর্চা ব্যক্তি ও সমাজ জীবনের উন্নয়নে সহায়তা করে। তাই নৈতিক অবনমন ঠেকাতে ইসলামের প্রাথমিক শিক্ষা কার্যকরভাবে প্রয়োগ করতে হবে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত শিক্ষাব্যবস্থা তথা মক্তবের গুরুত্ব অপরিসীম। মস্তব আরবি শব্দ যার অর্থ লেখাপড়ার স্থান, বিদ্যালয় বা শিক্ষাকেন্দ্র। শরিয়তের পরিভাষায়, মক্তব বলা হয় সেই প্রতিষ্ঠানকে যেখানে ছোট ছোট মুসলিম ছেলেমেয়েদেরকে ইসলামের প্রাথমিক জ্ঞান. দান করা হয়। সাধারণত মসজিদের বারান্দায়, মাদরাসার সাথে, বৈঠকখানায়, বাড়ির আঙিনায় এ ধরনের প্রতিষ্ঠান গড়ে তোলা হয়। এখানে ছেলেমেয়েরা কুরআন তিলাওয়াত, মাসনুন দোয়া, ওজু, গোসল ও তায়াম্মুম ইত্যাদির নিয়ম-কানুন সম্পর্কে শিক্ষা লাভ করে। যা আব্দুল হামিদের গড়ে তোলা প্রতিষ্ঠানেও পরিলক্ষিত হয়। উদ্দীপকে প্রাচীন শিক্ষাব্যবস্থা মক্তব সম্পর্কে আলোচনা করা হয়েছে। পরিশীলিত মানব সমাজ গড়ে তোলার ক্ষেত্রে এটি গুরুত্বপূর্ণ ভূমিকা পালন করে। মুসলিম সমাজে শিক্ষাবিস্তারে মক্তব প্রাথমিক দিকনির্দেশনা প্রদান করে। এটি আদর্শ ও নীতিবান মানুষ তৈরির শ্রেষ্ঠ প্রতিষ্ঠান। এখানে শৈশবে কোমলমতি শিশুদের সত্য-মিথ্যা, ন্যায়-অন্যায় সম্পর্কে সুস্পষ্ট ধারণা দেওয়া হয়। মক্তবে শিশুদের আখিরাত সম্পর্কে অবহিত করা হয়। এখানে তাদেরকে আদব-কায়দা শিক্ষাদানপূর্বক সদাচারপূর্ণ সামাজিক জীবনযাপনে উৎসাহিত করা হয়। মক্তবে শেখানো হয় হালাল উপার্জন ছাড়া কোনো ইবাদত কবুল হয় না। এটি শিশুদের মধ্যে ধূমপান ও মাদক বিরোধী চেতনা জাগিয়ে তোলে। সর্বোপরি, মক্তব শিশুদের দেশপ্রেমিক নাগরিক হিসেবে গড়ে তোলে। সুতরাং উপরের আলোচনা হতে বলা যায়, উদ্দীপকে উল্লেখিত শিক্ষা ব্যবস্থা মক্তব মুসলিম সমাজে একটি বিশেষ প্রভাবক প্রতিষ্ঠান। যার কার্যাবলি অত্যন্ত তাৎপর্যপূর্ণ।"
        }
      ]
    },
    {
      "number": "2",
      "uddipok": "সমাজের সদস্য হিসেবে অর্জিত আচার-আচরণ, ব্যবহার, জ্ঞান, বিশ্বাস শিল্পকলা, নীতি, প্রথা, আইন ইত্যাদির জটিল সমন্বয়ই হল সাংস্কৃতি। সংস্কৃতির কাজ জীবনকে বিকশিত করা, চিত্তকে আনন্দিত করা, মানুষের চরিত্রের উৎকর্ষসাধন করা। অপরদিকে সংস্কৃতির বিকৃতরূপ হচ্ছে অপসংস্কৃতি। আর অপসংস্কৃতি মানুষের জীবনকে কলুষময় করে। চেতনাকে নষ্ট করে, জীবনকে নাশ করে। সাময়িকভাবে মনোমুগ্ধকর, আকর্ষণীয়, মোহনীয় ও হৃদয়গ্রাহী হলেও এ থেকে কোনো ফল পাওয়া যায় 'না। অপসংস্কৃতি মানুষকে খারাপ কাজের দিকে টেনে নেয়। থার্টিফাস্ট নাইটও এই অপসংস্কৃতির একটি রূপ। যা না আমাদের সংস্কৃতির অংশ, না আমাদের ধর্মের অনুমোদিত। বরং আকাশ সংস্কৃতির আমদানিকৃত এক নব্য অপসংস্কৃতির নাম। এর মাধ্যমে বিপুল পরিমানের অর্থের অপচয় হয়, অসংখ্য জায়গায় অগ্নিকাণ্ড সংঘটিত হয়, অনেক নিরীহ মানুষের কর্মব্যাহত হয় এবং অনেক নিরীহ পাখি ও কীটপতঙ্গের মৃত্যু হয়।",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "আরবি 'সাকাফাহ' অর্থ সংস্কৃতি।"
        },
        {
          "label": "খ",
          "question": "",
          "explanation": "কুরআন-সুন্নাহর আলোকে অনুসরণীয় জীবন-পদ্ধতিই হলো ইসলামি সংস্কৃতি। যে সংস্কৃতি শিক্ষায়, সাধনায়, সাহিত্যে, স্থাপত্যে, আধ্যাত্মিক, নৈতিক, ব্যক্তিগত, পারিবারিক, সামাজিক, রাজনৈতিক, অর্থনৈতিক, ধর্মীয়, জাতীয় ও আন্তর্জাতিক জীবনে ইসলামি নীতি-আদর্শ ও মননশীলতাকে লালন করে, ব্যাপকার্থে তাই ইসলামি সংস্কৃতি। এ সংস্কৃতিতে ইসলামি মূল্যবোধগুলো সক্রিয় থাকে।"
        },
        {
          "label": "গ",
          "question": "",
          "explanation": "অপসংস্কৃতি নানাভাবে মানুষের জীবনকে কলুষময় করে। অপসংস্কৃতি হলো এমন কার্যকলাপ, বিশ্বাস বা আচরণ যা ইসলামি নীতিমালার বিপরীত। এটি মানুষের নৈতিকতা ও ধর্মীয় মূল্যবোধ নষ্ট করে। অপসংস্কৃতির মধ্যে অশ্লীলতা, অযথা আনন্দ-উৎসব, মিথ্যা ও বিভ্রান্তিকর বিষয় অন্তর্ভুক্ত। এটি দ্বারা মূলত আমরা পশ্চিমা সংস্কৃতির অন্ধ অকরণকে বুঝি। উদ্দীপকে দেখতে পাই, অপসংস্কৃতি হলো সংস্কৃতির বিকৃত রূপ। এটি মানুষের চেতনাকে নষ্ট করে ও খারাপ কাজের দিকে টেনে নেয়। অপসংস্কৃতি এরূপ নানা উপায়ে মানুষের জীবনে নেতিবাচক প্রভাব ফেলে। অপসংস্কৃতি সমাজে দেখা দিলে স্বাভাবিক সমাজজীবন ব্যাহত হয়। এর ফলে সমাজে অশ্লীলতা, মিথ্যাচার, প্রতারণা ও দুর্নীতি বৃদ্ধি পায়। অপসংস্কৃতির ফলে পারিবারিক মূল্যবোধ নষ্ট হয়। যা সামাজিক বন্ধন দুর্বল করে। অপসংস্কৃতির সবচেয়ে বড় প্রভাবটা পড়ে যুব সমাজের উপর। অনৈতিক বিনোদন, মাদকাসক্তি, ভোগবাদী জীবনধারা তরুণদের সঠিক পথ থেকে বিচ্যুত করে। এছাড়া এর প্রভাবে নিজ ধর্মীয় ও সাংস্কৃতিক ঐতিহ্য নষ্ট হয়। তাই অপসংস্কৃতি থেকে বাঁচতে ধর্মীয় শিক্ষা নৈতিক মূল্যবোধ এবং সুস্থ সংস্কৃতির চর্চা করা অত্যন্ত গুরুত্বপূর্ণ।"
        },
        {
          "label": "ঘ",
          "question": "",
          "explanation": "মানুষের জীবনসংশ্লিষ্ট সব বিষয়ের সমন্বয়ই হলো ইসলামি সংস্কৃতি। মানব জীবনের বিভিন্ন দিক ও বিভাগগুলো ইসলামি সংস্কৃতির অন্তর্ভুক্ত। কুরআন-সুন্নাহর আলোকে অনুসরণীয় জীবনপদ্ধতিই হলো ইসলামি সংস্কৃতি। যে সংস্কৃতি শিক্ষায়, সাধনায়, সাহিত্যে, স্থাপত্যে, আধ্যাত্মিক, নৈতিক, ব্যক্তিগত, পারিবারিক, সামাজিক, রাজনৈতিক, অর্থনৈতিক, ধর্মীয়, জাতীয় ও আন্তর্জাতিক জীবনে ইসলামি নীতি-আদর্শ ও মননশীলতাকে লালন করে, ব্যাপকার্থে তাই ইসলামি সংস্কৃতি। এ সংস্কৃতিতে ইসলামি মূল্যবোধগুলো সক্রিয় থাকে। ইসলামি সংস্কৃতি একটি আদর্শিক সংস্কৃতি। এর সর্বাধিক গুরুত্বপূর্ণ দিক হলো নৈতিক রীতিনীতি ও দৃষ্টিভঙ্গি। এখানে উন্নত নৈতিকতাকে মুমিনের অনিবার্য গুর্ণ হিসেবে বিবেচনা করা হয়। ইসলামি সংস্কৃতির অপর একটি গুরুত্বপূর্ণ দিক হলো আধ্যাত্মিক দিক। এর মূল লক্ষ্য হলো আত্মাকে শুদ্ধ ও পবিত্র করে মানুষের শ্রেষ্ঠত্ব সংরক্ষণ করা। এ শ্রেষ্ঠত্ব সংরক্ষণের পদ্ধতি হলো, আত্মাকে আল্লাহর গুণাবলিতে গুণান্বিত করা। ইসলামি সংস্কৃতির পারিবারিক দিকে পরিবারকে সমাজের ভিত্তি হিসেবে দেখানো হয়েছে। যেখানে পৃথিবীতে মানবজাতির যথাযথ আগমন ও বিকাশ সাধনের জন্য শরিয়ত সম্মত উপায়ে বিবাহের মাধ্যমে পরিবার গঠনের নির্দেশনা দেওয়া হয়েছে। এর বাইরে ইসলামি সংস্কৃতিতে উপার্জনের ক্ষেত্রে হালাল-হারাম নির্ধারণ করা হয়েছে। জাতীয় জীবনে ঐক্যবদ্ধভাবে জীবন নির্বাহের সংস্কৃতি প্রবর্তন করা হয়েছে। এবং আন্তর্জাতিক জীবনে এ সংস্কৃতি শান্তি ও সৌহার্দের নির্দেশনা দেয়। উপরের আলোচনা হতে দেখা যায়, ইসলামি সংস্কৃতির পরিধি ব্যাপক এবং এটি সমাজজীবন ও সংস্কৃতির প্রতিটি দিকে যথাযথ দিকনির্দেশনা দেয়।"
        }
      ]
    },
    {
      "number": "3",
      "uddipok": "স্বদেশ হলো নিজ দেশ বা নিজ মাতৃভূমি। যে দেশে মানুষ জায়গ্রহণ করে যে স্থানের আলো বাতাসে প্রতিপালিত হয় এবং বড় হয়ে উঠে সে স্থানকেই তার স্বদেশ বলা হয়। স্বদেশের প্রতি মায়া মমতা আকর্ষণই হলো স্বদেশপ্রেম। দেশ ছেড়ে বাইরে গেলেও দেশপ্রেমের এ অনুভূতি হ্রাস পায় না। আমাদের প্রিয়নবি (স) ছিলেন প্রকৃত দেশপ্রেমিক। কাফিরদের অত্যাচারেও নবি (স) জন্মভূমি মক্কা নগরী ত্যাগকালে বারবার অশ্রুসজল নয়নে মক্কায় দিকে তাকাচ্ছিলেন আর বলছিলেন হে আমার স্বদেশ তুমি কত সুন্দর। আমি তোমাকে ভালোবাসি। আমার নিজ গোত্রের লোকেরা যদি ষড়যন্ত্র না করত আমি কখনো তোমাকে ছেড়ে যেতান না। আবার দশ বছর পরে মাতৃভূমিকে স্বাধীন করে সকলকে নিঃশর্ত ক্ষমা করে দিয়েছিলেন, যা নিজ জাতির প্রতি ভালোবাসার অনন্য দৃষ্টান্ত। দেশপ্রেম ও দেশের সেবা করা ইবাদত স্বরূপ রাসুল (স) বলেছেন, \"দেশরক্ষার জন্য সীমান্ত পাহারায় আল্লাহর রাস্তায় বিনিদ্র রজনী যাপন দুনিয়া ও এর মধ্যকার সবকিছু থেকে উত্তম।",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "যিনি ইসলামি দাওয়াতের কাজ করেন তাকে দাঈ বলে।,"
        },
        {
          "label": "খ",
          "question": "",
          "explanation": "'হুদুল অতানি মিনাল ইমান' প্রবাদটির অর্থ দেশপ্রেম ইমানের অঙ্গ। একজন সত্যিকারের মুমিন ব্যক্তি তার দেশের প্রতি ভালোবাসা ও দায়িত্ববোধ রাখবে। ইসলাম মানুষকে জন্মভূমির প্রতি ভালোবাসা ও দায়িত্ব পালনের শিক্ষা দেয়। রাসুল (স) তার নিজ জন্মভূমি মক্কার প্রতি গভীর ভালোবাসা পোষণ করতেন। তবে দেশপ্রেম যেন চরমপন্থা, অন্যায় বা অন্য জাতিকে অবমাননার কারণ না হয়, সেদিকে খেয়াল রাখা জরুরি।"
        },
        {
          "label": "গ",
          "question": "",
          "explanation": "মক্কা বিজয়কালে রাসুল (স) সকলকে নিঃশর্ত ক্ষমা করে দেশপ্রেমের অনন্য দৃষ্টান্ত স্থাপন করেছেন। স্বদেশের প্রতি মায়া, মমতা, ভালোবাসা ও আকর্ষণই হলো দেশপ্রেম। এটি একটি মহৎ গুণ। মাতৃভূমির প্রতি গভীর অনুরাগ, ভালোবাসা, আনুগত্য প্রকাশ প্রভৃতির মধ্যে দেশপ্রেম নিহিত। দেশপ্রেম হচ্ছে স্বাধীনতার মূলমন্ত্র। যার উজ্জ্বল দৃষ্টান্ত মহানবি (স) মক্কা বিজয়কালে সকলকে ক্ষমা করে দেওয়ার মাধ্যমে স্থাপন করেছেন। উদ্দীপকে দেখতে পাই, মহানবি (স) কাফিরদের অত্যাচারে অশ্রুসিক্ত হয়ে - মদিনায় হিজরত করেন। আবার দশ বছর মক্কা বিজয় করে ফিরে আসলে তিনি সকলকে নিঃশর্ত ক্ষমা করে দেন। তার এরূপ কর্মকান্ডে দেশপ্রেমের উজ্জ্বল দৃষ্টান্ত ফুটে উঠেছে। মক্কা বিজয়ের পর, রাসুল (স) কুরাইশদের দীর্ঘ বছরের শত্রুতা, নির্যাতন ও হত্যার চেষ্টার প্রতিশোদ না নিয়ে বরং সকলকে ক্ষমা করে দেন। তিনি ঘোষণা করেন, 'আজ তোমাদের বিরুদ্ধে কোনো অভিযোগ নেই। তোমরা সবাই মুক্ত'। এটি কেবল মহানুভবতার পরিচয়ই নয়, বরং সত্যিকারের দেশপ্রেমের বহিঃপ্রকাশ। তিনি প্রতিহিংসার পরিবর্তে শান্তি ও ন্যায়বিচারের আদর্শ স্থাপন করেন, যা ইসলামি নীতির অন্যতম গুরুত্বপূর্ণ দৃষ্টান্ত।"
        },
        {
          "label": "ঘ",
          "question": "",
          "explanation": "দেশপ্রেম একটি মহৎ গুণ। দেশের ইতিহাস, সংস্কৃতি ও মানুষের প্রতি ভালোবাসা ও দায়িত্ববোধ গড়ে তোলাই দেশপ্রেমের মূল উপায়। দেশপ্রেম অর্থ নিজের দেশের প্রতি ভালোবাসা ও আকর্ষণ। শরিয়তের পরিভাষায়, মানুষের স্থায়ী বাসস্থানে জন্মগ্রহণ, বসবাস, এর আলো বাতাস গ্রহণ, পরিবেশ দর্শন, ঋতু বৈচিত্রে লালিত-পালিত হওয়া ইত্যাদি কারণে স্বদেশের প্রতি যে মায়া-মমতা ও আকর্ষণ সৃষ্টি হয় তাকে দেশপ্রেম বলে। জ্ঞানীরা বলেছেন, দেশপ্রেম ইমানের অঙ্গ (প্রবাদ)। নিজের মধ্যে দেশপ্রেম তৈরির প্রথম ধাপ হলো দেশের ইতিহাস ও ঐতিহ্য সম্পর্কে জানা। নিজের দেশের ভাষা ও সংস্কৃতির চর্চা করা। কারণ মাতৃভাষার প্রতি ভালোবাসা দেশপ্রেমের বহিঃপ্রকাশ। নিজের পেশা ও কাজের মাধ্যমে দেশের অগ্রযাত্রায় ভূমিকা রাখা দেশপ্রেমের অন্যতম উপায়। এছাড়া দুর্নীতি ও অনৈতিক কাজ এড়িয়ে চলা, দেশের প্রকৃতিক সম্পদ সংরক্ষণ করা, দেশীয় পণ্য ব্যবহার করা, আইন মেনে চলা ইত্যাদি উপায় অবলম্বন করে নিজের মধ্যে দেশপ্রেম জাগ্রত করা যায়। সর্বোপরি, শিক্ষা ও জ্ঞান অর্জনের মাধ্যমে নিজেকে যোগ্য নাগরিক হিসেবে গড়ে তোলা ও দেশের সুনাম রক্ষায় আন্তর্জাতিক পর্যায়ে ইতিবাচক ভূমিকা রাখার মাধ্যমে আমরা দেশপ্রেমের চর্চা করতে পারি। সুতরাং, উপরে উল্লেখিত উপায়গুলো অবলম্বন পূর্বক আমরা নিজেদেরকে প্রকৃত দেশপ্রেমিক ও আদর্শ নাগরিক হিসেবে গড়ে তুলতে পারি এবং দেশের উন্নয়নে যথাযথ ভূমিকা রাখতে পারি।"
        }
      ]
    },
    {
      "number": "4",
      "uddipok": "",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "ইসলামের মৌলিক ইবাদত ৪টি।"
        },
        {
          "label": "খ",
          "question": "",
          "explanation": "আলোচ্য হাদিসাংশে সালাত আদায়ের গুরুত্ব ও তাৎপর্য বর্ণিত হয়েছে। নির্দিষ্ট আহকাম-আরকানের মাধ্যমে আল্লাহ তায়ালার ইবাদত করার একটি মাধ্যম হলো সালাত। সালাতের মাধ্যমে আল্লাহ তায়ালার সাথে বান্দার যোগসূত্র স্থাপিত হয়। আল্লাহ তায়ালা নামাজে বান্দার প্রতিটি কথার উত্তর দেন। মহানবি (স) মিরাজ লাভ করেছিলেন এটা তাঁর অন্যতম মুজিজা। মিরাজ, লাভের প্রতি সাহাবিদের আকাঙ্ক্ষা দেখে নবি (স) নামাজকেই তাদের মিরাজস্বরূপ বলেছেন। নবি (স) প্রত্যক্ষভাবে যেমন আল্লাহ তায়ালার সান্নিধ্য বা মিরাজ লাভ করেছিলেন, বান্দা পরোক্ষভাবে তেমনি নামাজের মাধ্যমে তা পেতে পারে।"
        },
        {
          "label": "গ",
          "question": "",
          "explanation": "উদ্দীপকে ১নং ইবাদতটি হলো সালাত, যার সামাজিক গুরুত্ব অপরিসীম। নির্দিষ্ট সময়ে নির্দিষ্ট পদ্ধতিতে ইবাদত আদায় করার নাম সালাত। সালাত একটি ফরজ বা অবশ্যকরণীয় ইবাদত। ইসলামের ধর্মীয় কাঠামো যে পাঁচটি স্তম্ভের উপর দাঁড়িয়ে আছে সালাত তার মধ্যে দ্বিতীয়। এটি মহান আল্লাহ তায়ালার প্রতি মানুষের আনুগত্যের বহিঃপ্রকাশ। সালাত সব ইবাদতের মধ্যে সর্বোত্তম। সমাজ জীবনে সালাতের গুরুত্ব অপরিসীম। সালাত ব্যক্তির মধ্যে পবিত্র ও পরিশুদ্ধ চেতনার জন্ম দেয়। সে নৈতিক দিক থেকে পবিত্র হয়ে ওঠে। মন্দ, নিষিদ্ধ ও অশ্লীল আচরণ থেকে নিজেকে বিরত রাখে। ফলে সমাজ অশালীন আচরণ থেকে মুক্তি পায়। এটি-মুমিনদের ঐক্যবদ্ধ থাকার প্রশিক্ষণ দেয় এবং তাদের মধ্যে সম্প্রীতি গড়ে তোলে। প্রতিদিন নির্ধারিত সময়ে সালাত আদায়ের মাধ্যমে মানুষ সময়জ্ঞান ও দায়িত্ব সম্পর্কে সচেতন হয়। তাছাড়া সালাত আদায়ে শৃঙ্খলার পরম প্রশিক্ষণ লাভ করা যায়। সালাত আদায়ে সমাজের মানুষের মধ্যে মর্যাদা ও অধিকারের সমতা প্রতিষ্ঠিত হয়। জামায়াতে সালাত আদায়ের সময় রাজা-প্রজা, আমির-ফকির, ধনী-গরিব, সাদা-কালো, অঞ্চল ও জাতীয়তার কোনো ব্যবধান থাকে না। জামায়াতে সালাত আদায়কারী সমাজের প্রত্যেক মানুষের মাঝে আনুগত্যবোধ জাগ্রত হয়। তারা একজন ইমামের পেছনে সালাত আদায় করেন, যা তাদের সমাজের বৃহত্তর অঙ্গনে সমাজের নেতা বা জাতীয় নেতার আনুগত্যের প্রশিক্ষণ দেয়।"
        },
        {
          "label": "ঘ",
          "question": "",
          "explanation": "তাকওয়া অর্জনে ৪নং ইবাদতটি অর্থাৎ সাওম গুরুত্বপূর্ণ ভূমিকা পালন করে। সাওম অর্থ বিরত থাকা বা আত্মসংযম করা। রমজান মাসে নিয়তের সাথে সুবহ সাদিক থেকে সূর্যাস্ত পর্যন্ত পানাহার ও নির্ধারিত কিছু কার্যাবলি থেকে বিরত থাকাকেই সাওম বলে। সাওম ইসলামের অন্যতম একটি ফরজ ইবাদত। এটি নির্দিষ্ট সময়ে এবং নির্দিষ্ট শর্তসাপেক্ষে পালন করতে হয়। সাওম একটি ফরজ ইবাদত। এর মূল লক্ষ্যই হলো তাকওয়া অর্জন করা। আল্লাহ তায়ালা বলেন, 'তোমাদের উপর সিয়াম সাধনা ফরজ করা হয়েছে, যেভাবে ফরজ করা হয়েছে তোমাদের পূর্ববর্তীদের ওপর। যেন তোমরা তাকওয়া অর্জন করতে পারো (সুরা আল-বাকারা: ১৮৩)। বস্তুত পদ্ধতিগত কারণেই সাওম একটি তাকওয়া নির্ভর ইবাদত। মানুষ সাওমকালীন সময়ে পানাহার ও যৌনাচার থেকে বিরত থাকে। তাকওয়া না থাকলে সে গোপনে এ কাজগুলো করতে পারো। পৃথিবীর সবার চোখ ফাঁকি দিয়ে তার পক্ষে খাদ্যগ্রহণ বা যৌনাচারে লিপ্ত হওয়া খুবই সহজ। কিন্তু তাকওয়ার কারণেই সাওম পালনের সময় কাজটি করা হয় না। কেননা ব্যক্তি জানে, গোপনে কাজ করা হলেও আল্লাহ তায়ালা দেখেন সবসময়ই। তাই উপরের আলোচনা থেকে এটা স্পষ্ট হয় যে, তাকওয়া অর্জনে সাওমের গুরুত্ব অপরিসীম।"
        }
      ]
    },
    {
      "number": "5",
      "uddipok": "ছক-১ ছক-২ ক. কন্যা সন্তান জীবন্ত কবর দান ক. মায়ের পদতলে সন্তানের বেহেশত খ. নারীকে ভোগ্যপণ্য হিসেবে ব্যবহার খ. স্বামী-স্ত্রী একে অপরের পরিপূরক গ. পৈতৃক সম্পত্তিতে উত্তরাধিকার বঞ্চিত গ. পৈতৃক সম্পত্তিতে উত্তরাধিকার স্বীকৃত",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "ইসলামের নীতিমালার আলোকে, নিষ্ঠা ও ইহসানের সাথে আল্লাহর হক ও সৃষ্টির হক আদায় করা হলো আদল।"
        },
        {
          "label": "খ",
          "question": "",
          "explanation": "প্রতিবন্ধীদের প্রতি আমাদের করণীয় হলো তাদের সম্মান দেওয়া, সহায়তা করা ও অন্তর্ভুক্তিমূলক সমাজ গঠন করা। প্রতিবন্ধিরা স্বাভাবিক জীবনযাপনে অক্ষম। আমাদের উচিত তাদেরকে সম্মান করা। তাদের মৌলিক চাহিদা তথা শিক্ষা লাভ, চিকিৎসা গ্রহণ ও সামাজিক নিরাপত্তা নিশ্চিত করা আমাদের দায়িত্ব। পাশাপাশি তাদের আত্মবিশ্বাস বাড়াতে সর্বদা মানসিক সমর্থন দেওয়া উচিত। সর্বোপরি তাদেরকে সাথে নিয়ে একত্রে বৈষম্যহীন সমাজ গঠন ও উন্নয়নে কাজ করা উচিত।"
        },
        {
          "label": "গ",
          "question": "",
          "explanation": "ছক-১ এ জাহেলি যুগের চিত্র ফুটে উঠেছে। জাহেলি যুগ ইসলাম পূর্ববর্তী আরবের একটি সময়কাল, যখন অজ্ঞতা, কুসংস্কার ও নৈতিক অবক্ষয় ব্যাপক ছিল। এসময় সমাজে নারীদের অবস্থা অত্যন্ত শোচনীয় ছিল। বিভিন্ন গোত্রের মধ্যে যুদ্ধ-বিবাদ লেগেই থাকত এবং প্রতিশোধ নেওয়াকে অত্যন্ত গুরুত্বপূর্ণ মনে করা হতো। এ যুগের মানুষ মূর্তিপূজা, জাদুবিদ্যা ও অন্যান্য কুসংস্কারে নিমজ্জিত ছিল। উদ্দীপকে ছক-১ এ এই বিষয়গুলো উল্লেখ রয়েছে। উদ্দীপকে ছক-১ এ এমন এক সময়ের ইঙ্গিত করা হয়েছে। যখন কন্যা সন্তানকে জীবিত কবর দেওয়া হতো ও নারীকে ভোগ্যপণ্য হিসেবে দেখা ও সম্পত্তির উত্তরাধিকার থেকে বঞ্চিত করা হতো। এটি মূলত জাহেলি যুগের চিত্র। এছাড়া বহু বিবাহ ও তালাকের ক্ষেত্রে নারীদের সাথে, অন্যায় আচরণ করা হতো। নারীদের কোনো স্বাধীনতা ছিল না। ঠিক এমন সময়েই হযরত মুহাম্মদ (স) ইসলাম ধর্মের প্রচার শুরু করেন ও সমাজে ন্যায়বিচার ও শান্তি প্রতিষ্ঠা করেন।"
        },
        {
          "label": "ঘ",
          "question": "",
          "explanation": "নারীর অধিকার প্রতিষ্ঠায় ছক-২ এর ভূমিকা অপরিসীম। ইসলামি সমাজব্যবস্থা ইসলামি আদর্শ ও নীতিমালার আলোকে প্রতিষ্ঠিত এক আদর্শ সমাজব্যবস্থা। এ সমাজব্যবস্থা তাওহিদ বা আল্লাহর একত্বাদের ওপর প্রতিষ্ঠিত। এ সমাজব্যবস্থায় সকলকে সমান অধিকার প্রদান করে। তার মধ্যে অন্যতম নারীর অধিকার। এ সমাজব্যবস্থায় নারীরা তাদের সর্বোচ্চ সম্মান ও মর্যাদা পায়। ছক-২ এ ও তা প্রকাশ পেয়েছে। ছক-২ এ বলা হয়েছে, মায়ের পদতলে সন্তানের জান্নাত, স্বামী-স্ত্রী একে অপরের ভূষণ। যা ইসলামি সমাজব্যবস্থায় নারীর অধিকার প্রতিষ্ঠায় ভূমিকা রাখে। সন্তানের জীবনে যেমন মায়ের অবদান অনেক বেশি, তেমনি মায়ের প্রতিও সন্তানের দায়িত্ব ও কর্তব্য বেশি। মহানবি (স) বলেন, মায়ের পায়ের নিচে সন্তানের জান্নাত। ইসলাম নারীর অধিকার প্রতিষ্ঠায় যথাযথ ব্যবস্থা নিয়েছে। আল্লাহ তায়ালা বলেন, 'নারীরা তোমাদের ভূষণ এবং তোমরা তাদের ভূষণ' (সুরা বাকারা: ১৮৭)। স্ত্রী হিসেবে নারীরা সদ্ব্যবহার পাবেন। আল্লাহ বলেন, 'তোমরা স্ত্রীদের সাথে উত্তম ব্যবহারের সাথে, জীবনযাপন কুরো' (সুরা নিসা: ১৯)। । নারীর নারীর প্রতি। প্রতি উত্তম ব্যবস্থর কুর বাড়ীত এত কেউ সত্যিকারের ত্যকারের মুমিন লেন, 'নিশ্চয়ই পূর্ণাঙ্গ ইমার হতে পারে না। এ সম্পর্কে রাসুল (স) বলেন, অধিকারী সেই ব্যক্তি যে উত্তম এ চরিত্রের চরিত্রের অধিকারী অধিকারী। (তিরমিযি) ইমানের উপরের আলোচনা থেকে বোঝা যায় নারীর অধিকার প্রতিষ্ঠায় ইসলামি সমাজব্যবস্থার ভূমিকা ব্যাপক। তাই আমাদের সকলের উচিত নারীদের সাথে উত্তম ব্যবহার করা।"
        }
      ]
    },
    {
      "number": "6",
      "uddipok": "ফাতিহা ও খালিদা দুই বান্ধবী। তারা পরস্পর ইসলামি পরিবার সম্পর্কে আলোচনা করছিল। ফাতিহা বলল, একটি আদর্শ পরিবার গঠনে যেসব উপাদানের প্রয়োজন তার সবকিছুই ইসলামে বিদ্যমান। আল্লাহ তায়ালা পরিবার ব্যবস্থাকে সুন্দর, সুষ্ঠু ও প্রশান্তিময় করে গড়ে তোলার জন্য অনেক নিয়ম-নীতি এবং বিধি-বিধান দাখিল করেছেন। এখানে পিতামাতার প্রতি সন্তানের দায়িত্ব-কর্তব্য সম্পর্কে যেমন বলা হয়েছে, তেমনি সন্তানের প্রতিও পিতামাতার কর্তব্যগুলোও বলা হয়েছে। পরিবার ব্যবস্থা ছাড়া সভ্যতা মূল্যহীন। ইসলামি সমাজ গঠনে ইসলামি পরিবারের গুরুত্ব অপরিসীম।",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "ইসলামি পরিবারের শর্ত হলো ইসলামের আদর্শ, নীতিমালা ও বিধি-বিধানের ভিত্তিতে গড়ে ওঠা ও পরিচালিত হওয়া।"
        },
        {
          "label": "খ",
          "question": "",
          "explanation": "যে পরিবার ইসলামি ভাবধারা, ইসলামের নীতিমালা অনুসারে গড়ে ওঠে তাকে ইসলামি পরিবার বলে। ইসলামি পরিবার সাধারণ পরিবারের মতোই সামাজিক সংস্থা। তবে ইসলামি পরিবারে সবসময় এবং সবক্ষেত্রে ইসলামের নীতি ও আদর্শ ক্রিয়াশীল থাকে। অর্থাৎ যে পরিবার ইসলামি ভাবধারা, ইসলামের নীতিমালা, অনুশাসন ও বিধি-বিধান অনুসারে গড়ে ওঠে সেটাই ইসলামি পরিবার।"
        },
        {
          "label": "গ",
          "question": "",
          "explanation": "ইসলামি পরিবারে সন্তানের প্রতি মাতাপিতার অনেকগুলো গুরুত্বপূর্ণ দায়িত্ব ও কর্তব্য রয়েছে। ইসলামি পরিবারে মাতাপিতা হলেন কেন্দ্রীয় চরিত্র। তাদের মাধ্যমেই পৃথিবীতে আসে মানবশিশু। তাদের মমতা ও ভালোবাসা শিশুকে ঘিরে রাখে। স্বভাবতই তারা সন্তানের প্রতি প্রয়োজনীয় দায়িত্ব ও কর্তব্যসমূহ পালন করেন। ইসলাম পরিবার ও সন্তানের প্রতি এ দায়িত্ব পালনকে মাতাপিতার জন্য বাধ্যতামূলক করে দিয়েছে। ইসলামি পরিবারে সন্তানের প্রতি মাতাপিতার দায়িত্ব শুরু হয় আল্লাহ তায়ালা নির্ধারিত পদ্ধতিতে বিবাহের মাধ্যমে দাম্পত্য জীবন নির্বাহের মধ্য দিয়ে। শিশুর জন্মের পর তার যথাযথ পরিচর্যা ও লালন পালনের প্রতি খেয়াল রাখতে হবে। বয়স বাড়ার সাথে সাথে মাতাপিতার দায়িত্বের পরিধিও বাড়তে থাকে। শিশুকে ইসলাম ধর্মের প্রাথমিক ও. মৌলিক বিষয়গুলো সম্পর্কে পরিবার থেকেই শিক্ষা দেওয়া হয়। তাকে যথাযথ আদব-কায়দা ও শিষ্টাচারের শিক্ষা প্রাথমিকভাবে মাতাপিতাই দিয়ে থাকেন। এছাড়া প্রাপ্ত বয়স্ক হওয়ার সাথে সাথে শিশুকে ধর্মানুশীলন। বৈষয়িক ও ব্যবহারিক শিক্ষা দেওয়া, উপযুক্ত পাত্রী খুজে ইসলাম সম্মত উপায়ে বিবাহ বন্ধনে আবদ্ধ করা ও সর্বদা সদুপদেশ দেওয়া ইত্যাদি 'প্রতিটি বিষয় শরিয়ত অনুযায়ী সন্তানের প্রতি মাতাপিতার মৌলিক দায়িত্ব ও কর্তব্যের মধ্যে অন্তর্ভুক্ত।"
        },
        {
          "label": "ঘ",
          "question": "",
          "explanation": "\"একটি আদর্শ পরিবার গঠনে যেসব উপাদানের প্রয়োজন তার সবকিছু ইসলামে বিদ্যমান\"- উক্তিটি যথার্থ। আদর্শ পরিবার হলো ভালোবাসা, সম্মান ও পারস্পরিক বোঝা পড়ার ভিত্তিতে গঠিত একটি সুখী পরিবার। এতে প্রতিটি সদস্য একে অপরের প্রতি দায়িত্বশীল ও সহানুভূতিশীল থাকে। পারস্পরিক বিশ্বাস, সততা ও সহযোগিতার মাধ্যমে পরিবারে শান্তি ও স্থিতিশীলতা বজায় থাকে। আদর্শ পরিবারে নৈতিক শিক্ষা, শৃঙ্খলা ও মূল্যবোধের চর্চা করা হয়। আদর্শ পরিবার গঠনে যেসকল উপাদান জরুরী তার প্রতিটি উপাদান আমরা ইসলামে খুঁজে পাই। আদর্শ পরিবারের প্রধান ও প্রাথমিক উপাদান হলো তাকওয়া। পরিবারে প্রতিটি সদস্য যদি আল্লাহকে ভয় করে ও কুরআন সুন্নাহ মোতাবেক জীবন পরিচালনা করে, তাহলে সেখানে শান্তি ও সৌহার্দ্য বজায় থাকবে। পারস্পরিক ভালোবাসা ও সম্মান আদর্শ পরিবারের অন্যতম একটি উপাদান ইসলাম শিক্ষা দেয় যে, স্বামী-স্ত্রী, বাবা-মা, সন্তান প্রত্যেকে পরস্পরের প্রতি দায়িত্বশীল ও স্নেহশীল হবে। আদর্শ পরিবারে প্রতিটি সদস্যের কিছু কর্তব্য রয়েছে যা ইসলামে স্পষ্টভাবে উল্লেখ করা আছে। আদর্শ পরিবারে অন্যতম গুরুত্বপূর্ণ একটি উপাদান হলো- পারিবারিক সিদ্ধান্ত গ্রহণে পরামর্শ। এ সম্পর্কে আল্লাহ তায়ালা বলেন \"এবং তাদের কাজকর্ম পারস্পরিক পরামর্শের ভিত্তিতে পরিচালিত হয়\" (সুরা আশ-শূরা: ৩৮)। ইসলাম পরিবারের প্রতিটি সদস্যের মতামতকে গুরুত্ব দেওয়ার শিক্ষা দেয়। এছাড়া ধৈর্য ও ক্ষমাশীলতা, সন্তানদের উত্তম শিক্ষাদান, হালাল রিজিক ইত্যাদি প্রতিটি বিষয় যা আদর্শ পরিবারে আবশ্যক, তা ইসলামে আলোচিত হয়েছে। সুতরাং, উপরের আলোচনা হতে বলা যায়, ইসলামে আদর্শ পরিবার গঠনের রূপরেখা ও প্রতিটি উপাদান বিদ্যমান।"
        }
      ]
    },
    {
      "number": "7",
      "uddipok": "যৌতুক হচ্ছে বৈবাহিক সম্পর্ক স্থাপনের পূর্বশর্ত হিসেবে এক পক্ষ কর্তৃক জন্য পক্ষের কাছে দাবি করা অর্থসামগ্রী বা অন্য কোনো সম্পদ। এ দাবি বিয়ের আগে, পরে বা বিয়ের সময় যখনই হোক না কেন, তা যৌতুক হিসেবেই গণ্য হবে। তবে মুসলিম আইনে দেনমোহর যৌতুক বলে গণ্য হবে না। আবার বিয়ের আসরে অতিথিরা নিজের ইচ্ছায় উপহার প্রদান করলেও তাও যৌতুক নয়। বাংলাদেশের যৌতুক নিরোধ আইন, ১৯৮০ ও ২০১৮ এর ধারাসমূহ অনুসারে যৌতুক গ্রহণ, প্রদান, বা যৌতুকের জন্য প্ররোচনা দেওয়া শাস্তিযোগ্য অপরাধ। এই ধারায় অধীনে, কোনো ব্যক্তি যদি যৌতুক গ্রহণ, প্রদান, বা প্ররোচনা দেওয়ার সাথে জড়িত থাকে, তাহলে তিনি অনধিক পাঁচ বছর; এবং অন্যূন এক বছর কারাদণ্ড বা অনধিক ৫০ হাজার টাকা অথদণ্ড বা উভয় দণ্ডে দণ্ডিত হবেন।",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "দেনমোহরের হুকুম হলো ফরজ।"
        },
        {
          "label": "খ",
          "question": "",
          "explanation": "নাহি আনিল মুনকার বলতে অসৎ কাজে নিষেধ করা বোঝায়। নাহি আনিল মুনকার একটি ইসলামি পরিভাষা- যার অর্থ হলো- মন্দ বা অন্যায় কাজ থেকে মানুষকে বিরত রাখা। এটি ইসলামি শরিয়তের একটি গুরুত্বপূর্ণ নীতি, যা সমাজ থেকে অন্যায়, পাপাচার ও অবৈধ কাজ দূর করার জন্য প্রয়োগ করা হয়। আল্লাহ তায়ালা বলেন- \"তোমাদের মধ্যে এমন একটি দল থাকা উচিত, যারা কল্যাণের দিকে আহ্বান করবে, সৎ কাজের আদেশ দেবে ও অসৎ কাজে নিষেধ করবে\" (সুরা আলে-ইমরান: ১০৪)।"
        },
        {
          "label": "গ",
          "question": "",
          "explanation": "যৌতুক একটি অন্যতম সামাজিক অনাচার, যা ব্যক্তির পারিবারিক ও সামাজিক জীবনে নেতিবাচক প্রভাব ফেলে। যৌতুক এর আরবি প্রতিশব্দ হলো বায়েনাহ। এটি একটি সামাজিক অপরাধ। পরিভাষায়, বিবাহের সময় বা পরে কনের অভিভাবক ও পরিবার বাধ্য হয়ে পাত্রপক্ষকে যে সম্পদ, নগদ অর্থ, অলংকার, আসবাবপত্র, ইলেক্ট্রনিক দ্রব্য ইত্যাদি প্রদান করে তাকে যৌতুক বলা হয়। যৌতুক এমন এক অনাচার যা কেবল একটি পরিবারকে নয়, পুরো সমাজকেও ক্ষতিগ্রস্ত করে। যৌতুকের ফলে দাম্পত্য জীবনে অশান্তি নেমে আসে। এটি নারীর প্রতি সহিংসতা ও অবমূল্যায়নের পথকে প্রশস্ত করে। যৌতুক কন্যাপক্ষের পরিবারের ওপর জুলুম এর শামিল। এর ফলে অনেক পরিবার বড় অঙ্কের ঋণের মধ্যে পড়ে যায় যা তাদেরকে দারিদ্র্যের দিকে ঠেলে দেয়। এছাড়া যৌতুকের বিভিন্ন সামাজিক কুফল ও বিদ্যমান। এটি সমাজে নারীর মর্যাদা হ্রাস করে এবং নারীকে পণ্য হিসেবে গণ্য করে। যৌতুকের ফলে অনেক গরিব পরিবার কন্যাকে বিয়ে দিতে পারে না। এটি বিবাহ প্রথায় বৈষম্য সৃষ্টি করে। যৌতুক সমাজে নারীর প্রতি নেতিবাচক দৃষ্টিভঙ্গিকে প্রশ্রয় দেয় যা সামাজিক বিশৃঙ্খলার অন্যতম কারণ। তাই আমাদের উচিত যৌতুককে না বলা এবং এ প্রথা নিরসনে একসাথে কাজ করা।"
        },
        {
          "label": "ঘ",
          "question": "",
          "explanation": "সামাজিক ও নৈতিক শিক্ষার প্রসার, জনসচেতনতা বৃদ্ধি ও যথাযথ আইন প্রয়োগের মাধ্যমে যৌতুকমুক্ত সমাজ গঠন করা যায়। যৌতুক একটি সামাজিক অপরাধ। এর আরবি প্রতিশব্দ বায়েনাহ, যার অর্থ পণ। পরিভাষায়, বিবাহের সময় বা পরে কন্যাপক্ষ কর্তৃক রাধ্য হয়ে বরপক্ষকে যে সম্পদ, নগদ অর্থ ও অলংকার দেওয়া হয় তাকে যৌতুক বলে। এটি পারিবারিক ও সামাজিক জীবনে নানা ধরনের নেতিবাচক প্রভাব ফেলে। তাই যৌতুকমুক্ত সমাজ গঠনে আমাদের আরোঊদ্যমী হওয়া উচিত। সমাজ থেকে যৌতুক নির্মূল করতে সবার আগে প্রয়োজন গণণচেতনতা বৃদ্ধি করা। পরিবার, শিক্ষা প্রতিষ্ঠান, ধর্মীয় প্রতিষ্ঠান ও সামাজিক সংগঠনের মাধ্যমে এর কুফল সম্পর্কে মানুষকে বোঝাতে হবে। এরপর নারীদের আর্থিকভাবে স্বাবলম্বী করে তুলতে হবে। আর্থিক স্বচ্ছলতা নারীদের সামাজিক অবস্থানকে সুদৃঢ় করে এবং আত্মনির্ভরশীল করে তোলে। যৌতুকমুক্ত সমাজ গঠনে কঠোরভাকে আইন প্রয়োগ ও তীব্র সামাজিক আন্দোলন গড়ে তোলা বিশেষ ভূমিকা রাখতে পারে। প্রশাসন ও আইন শৃঙ্খলারক্ষাকারী বাহিনীর উচিত কঠোরভাবে যৌতুক দাবিকারীদের শাস্তির আওতায় আনা। এছাড়া বিয়ের সময় যৌতুক না দেওয়ার ও নেওয়ার সংস্কৃতি গড়ে তুলতে হবে। সবশেষে, শিক্ষার প্রসার ঘটাতে হবে। কারণ, শিক্ষার আলোই সমাজের এসব অনাচার দূর করতে সবচেয়ে বড় হাতিয়ার হিসেবে কাজ করে। সুতরাং উপরের আলোচনা হতে বলা যায়, যৌতুকমুক্ত সমাজ গঠনে ব্যক্তি, পরিবার, সমাজ ও রাষ্ট্রকে যথাযথ, শিক্ষা, সচেতনতা বৃদ্ধি ও আইন প্রয়োগ নিশ্চিত পূর্বক একসঙ্গে কাজ করতে হবে।"
        }
      ]
    },
    {
      "number": "8",
      "uddipok": "জুলাই বিপ্লবের পরে এক শ্রেণির অসাধু ব্যবসায়ী নিত্যপ্রয়োজনীয় দ্রব্যাদি গুদামজাত করে বাজারে কৃত্রিম সংকট তৈরী করে। ফলে প্রয়োজনীয় দ্রব্যসমূহ সাধারণ মানুষের ক্রয় ক্ষমতার বাহিরে চলে যাচ্ছে। ভোস্তা অধিকারসহ সরকারের বিভিন্ন সংস্থা নিয়মিত বাজারদর পর্যবেক্ষণ করেও নিয়ন্ত্রণে হিমশিম খাচ্ছেন। এমন পরিস্থিতিতে সৎ ব্যবসায়ীরা নিজেদের পেশা নিয়ে বেশ ঝুঁকিতে রয়েছেন। আবার অনেকে পেশাও পরিবর্তন করেছেন।",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "যে বস্তু বা বিষয় লাভের অধিকার ব্যক্তির নেই সে যদি দায়িত্বশীল কর্তৃপক্ষকে কোনো কিছু দেওয়ার মাধ্যমে সে অধিকার লাভ করে তাহলে তাকে ঘুষ বলে।"
        },
        {
          "label": "খ",
          "question": "",
          "explanation": "ইসলামে প্রতারণা করা হারাম। প্রতারণা মিথ্যারই এক বিশেষ রূপ। মানুষকে ঠকানো, ফাঁকি দেওয়া, বিশ্বাস ভজা করা, পণ্যে ভেজাল দেওয়া, ওজন কমবেশি করা কিংবা কোনোভাবে হয়রানি করার নাম প্রতারণা। প্রতারণা করা মুনাফিকের লক্ষণ। এ প্রসঙ্গে আল্লাহ তায়ালা বলেন, \"অবশ্যই তোমরা মিথ্যা দিয়ে চখত্যকে ঢেকে দিও না এর জেনে বুঝে সত্যকে গোপন করো. না\" (সুরা ঝাল-বাকারা: ৪২)।"
        },
        {
          "label": "গ",
          "question": "",
          "explanation": "উদ্দীপকে উল্লিখিত অসাধু ব্যবসায়ীদের কর্মকান্ড প্রতারণার অন্তর্ভুক্ত এবং তাদের উপার্জিত অর্থ শরিয়তের বিধান অনুযায়ী হারাম। । প্রতারণা মিথ্যারই এক বিশেষ স্তূপ। মানুষকে ঠকানো, ফাঁকি দেওয়া, নামফল পণ্য দেওয়া, পণ্যের দোষ গোপন করা, ওজনে কম দেওয়া প্রভৃতি * প্রতারণার অন্তর্ভুক্ত। এটি ইসলামি শরিয়ত পরিপন্থি কাজ। -উদ্দীপকে একশ্রেণির অসাধু ব্যবসায়ী নিত্যপ্রয়োজনীয় দ্রব্যাদি গুদামজাত কিরে বাজারে কৃত্রিম সংকট তৈরি করে। যার ফলে দ্রব্যমূল্য বৃদ্ধি পায় ও সাধারণ ক্রেতার ক্রয়ক্ষমতার বাইরে চলে যায়। তাদের এরূপ আচারণ স্পষ্টভাবে প্রতারণার শামিল। প্রতারণা একটি জঘন্য অপরাধ। মিথ্যা বলা, প্রতারণা করা এগুলো মুনাফিকের লক্ষণ। কোনো মুমিন ব্যক্তি ৪ প্রতারণা করতে পারে না। এ সম্পর্কে রাসূল (স) বলেন, 'যে, প্রতারণা করে সে আমাদের (মুসলিমদের) দলভুক্ত নয়' (মুসলিম, তিরমিযি)। প্রতারণার মাধ্যমে, উপার্জিত অর্থ হারাম। আর হারাম উপার্জনকারীর ইরাদ্রুত আল্লাহর কালে। কবুল হয় না। প্রতারণার পরিনাম হলো জাহান্নামের সর্বনিম্ন জর, কেননা এটি মুনাফিকের স্বভাব। তাই আমাদের লিসকলের উচিত প্রতারণার আশ্রয় না নেওয়া ও সৎ পথে উপার্জন করা।"
        },
        {
          "label": "ঘ",
          "question": "",
          "explanation": "সৎ ব্যবসায়ীদের জন্যইসলাম অত্যন্ত উচ্চ মর্যাদা ঘোষণা করেছে। ব্যবসায়ে সততা অবলম্বনস্করা অত্যন্ত গুরুত্বপূর্ণ একটি বিষয়। মহান আল্লাহ তায়ালার পক্ষ থেকে সৎ ব্যবসায়ীদের জন্য পুরস্কার ঘোষণা দেওয়া হয়েছে। মুসতাদরাক হাকিম গ্রন্থের একটি হাদিসে বলা হয়েছে, 3. বিশ্বস্ত ও সত্যবাদী মুসলিম ব্যবসায়ী কিয়ামতের দিন শহীদদের সাথে সথাকবেন। ইসলাম সুদকে হারাম আর ব্যবসাকে হালাল করেছে। একজন ব্যবসায়ী \"যখন ন্যায়-নীতি অনুসরণ করে, সত্যবাদিতা বজায় রাখে এবং ক্রেতার সাথে কোনো ধরনের প্রতারণা না করে ব্যবসা পরিচালনা করে, তখন সে দুনিয়া ও আখিরাত উভয় ক্ষেত্রেই সফলতা পায়। ইসলাম শিক্ষায় ব্যবসাকে শুধু একটি জীবিকা নির্বাহের মাধ্যম হিসেবে নয়, বরং এটি * সঠিকভাবে পরিচালিত হলে ইবাদতের অংশ হিসেবেও বিবেচিত হয়। হাদিসে বর্ণিত হয়েছে, রাসুল (স) বলেন, \"সৎ ও আমানতদার ব্যবসায়ী, নবি, সিদ্দিক ও শহীদদের সাথে থাকবে\" (তিরমিযি)। এ হাদিস থেকে বোঝা যায়, একজন সৎ ব্যবসায়ীর মর্যাদা অত্যন্ত উচ্চ। কারণ নবী, সিদ্দিক ও শহীদদের সাথে থাকা মানে জান্নাত লাভ করা। সুতরাং, একজন সৎ ব্যবসায়ী ইসলামের দৃষ্টিতে শুধু একজন সফল ব্যক্তি নয়, বরং সে আখিরাতেও বিশেষ মর্যাদার অধিকারী হবে। তাই -আমাদের সকলের উচিত সততার সাথে ব্যবসা পরিচালনা করা।"
        }
      ]
    },
    {
      "number": "9",
      "uddipok": "",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "জাকাতের মাসারিফ ৮টি।"
        },
        {
          "label": "খ",
          "question": "",
          "explanation": "উশর হলো ফসলের জাকাত। উশর অর্থ এক দশমাংশ জমিতে উৎপন্ন ফসলের জাকাতকে উশর বলা হয়।। উশরের দু'প্রকার নিসাব রয়েছে। যদি জমিতে ফসল উৎপন্ন হয় বৃষ্টির পানি, নদী বা ঝরনার স্বাভাবিক প্রবাহে তাহলে উৎপন্ন ফসলের দশ ভাগের এক ভাগ (১/১০) জাকাত হিসেবে আদায় করা হয়। আর জমির ফসল উৎপাদনে যদি কৃত্তিমভাবে পানি সেচ করা হয় তাহলে উৎপন্ন ফসলের বিশ ভাগের এক ভাগ জাকাত হিসেবে আদায় করা হয়।"
        },
        {
          "label": "গ",
          "question": "",
          "explanation": "উদ্দীপকে \"?\" স্থানে ইসলামি ব্যাংকিং পদ্ধতি নির্দেশ করে। যে ব্যাংকিং ব্যবস্থায় সমস্ত কার্যক্রম তথা পুঁজি সংগ্রহ, অর্থ বিনিয়োগ, ক্রয়-বিক্রয়, জমা-গ্রহণ, লভ্যাংশ প্রদান ইত্যাদি ইসলামি, শরিয়তের আলোকে পরিচালিত হয় তাকে ইসলামি ব্যাংকিং বলে। ইসলামি ব্যাংকিং এর মূল লক্ষ্য ও উদ্দেশ্য হলো ইসলামি শরিয়াহ অনুসারে আর্থিক ইবাদতের মাধ্যমে আল্লাহর সন্তুষ্টি অর্জন করা। এজন্য এই ব্যবস্থায় অবৈধ পণ্যের ব্যবসাকে পরিহার করা হয়েছে এবং সুদের পরিবর্তে ব্যবসাকে উৎসাহিত করা হয়েছে। উদ্দীপকে \"?\" স্থানে ইসলামি ব্যাংকিং ব্যবস্থারই বর্ণনা দেওয়া হয়েছে। ইসলামি ব্যাংকিং ব্যবস্থায় সুদের পরিবর্তে ব্যবসাকে উৎসাহিত করা হয়। এটি শরিয়তসম্মত আমানত ও বিনিয়োগ পদ্ধতি অনুসরণ এবং অবৈধ পণ্য পরিহার করে। ইসলামি ব্যাংক অর্থনৈতিক ক্ষেত্রে গুরুত্বপূর্ণ ভূমিকা পালন করে। মানুষকে ইসলামি শরিয়তসম্মত উপায়ে সঞ্চয় ও বিনিয়োগ করতে অনুপ্রাণিত করে। নতুন নতুন কর্মসংস্থানের সুযোগ সৃষ্টি করে। এছাড়াও জাকাত ফান্ডের মাধ্যমে গরিবদের আর্থিক সহযোগিতা করে থাকে। মুসলিম উম্মাহ কিছুতেই সুদভিত্তিক অর্থব্যবস্থা গ্রহণ করতে পারে না। তাই শরিয়তসম্মত অর্থনৈতিক পদ্ধতিতে ইসলামি ব্যাংকিং ব্যবস্থার গুরুত্ব ব্যাপক। কারণ মুসলমানদের জন্য আর্থিক লেনদেনের একমাত্র মাধ্যম হচ্ছে ইসলামি ব্যাংকিং পদ্ধতি।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত ইসলামি ব্যাংকিং পদ্ধতিগুলো ছাড়াও ইসলামি ব্যাংকিং ব্যবস্থায় অনেকগুলো বিনিয়োগ পদ্ধতি রয়েছে। গত দিক ইসলামি ব্যাংক ইসলামি শরিয়তের নীতিমালা অনুসরণ করে বিনিয়োগ ১৮ করে এবং এর মাধ্যমে মুনাফা অর্জন করে থাকে। বেশকিছু পদ্ধতি অনুসরণ করে ইসলামি ব্যাংক অর্থসম্পদ বিনিয়োগ করে এর মধ্যে অন্যতম হলো বাই মুরাবাহা পদ্ধতি। এ পদ্ধতি হলো কোনো মাল ক্রয় করার পর ক্রয়মূল্যের সাথে নির্দিষ্ট পরিমাণ লাভের অঙ্ক যোগ করে বিক্রি করা। ঘাই.মুয়াযযাল পদ্ধতিও অধিক পরিচিত। এ পদ্ধতি হলো গ্রহীতাকে আগে বিক্রিত মাল সরবরাহ করা হয় এবং একটি নির্দিষ্ট সময়ের মধ্যে মূল্য পরিশোধ করতে বলা হয়। গ্রহীতা লাভসহ মূল্য ধীরে ধীরে নির্দিষ্ট সময়ের মধ্যে পরিশোধ করে। ইসলামি ব্যাংকিং ব্যবস্থায় ইজারা পদ্ধতি রয়েছে। মুনাফা অর্জনের জন্য কোনো স্থানের বা অস্থাবর সম্পত্তি সত্ত্বত্যাগ ব্যতীত নির্ধারিত সময়ের জন্য কাউকে ব্যবহার করার ক্ষমতা প্রদান করাই হলো ইজারা পদ্ধতি। ইসলামি ব্যাংকিং ব্যবস্থায় ইসতিসনা পদ্ধতিও অনেক পরিচিত এ পদ্ধতিতে পরিশ্রমিকের বিনিময়ে কোনো জিনিস উৎপাদন বা নির্মাণ করার জন্য কোনো দক্ষ ব্যক্তির সাথে চুক্তিবদ্ধ হওয়া হয়। তাছাড়া বাই তাওলিয়া, বাই ওয়াদইয়াহ, বাই মুসাওয়ামা, বাই মুকাসিমা, বাই মুতলাক ইত্যাদি বিনিয়োগ পদ্ধতি ইসলামি অর্থব্যবস্থায় বহুল ব্যবহৃত হয়। আলোচ্য উদ্দীপকে আমরা চার প্রকার ব্যাংকিং পদ্ধতি দেখতে পাই। আর তা হলো বাই মুরাবাহা, বাই মুশারাকা, বাই সালাম এবং বাই সারফ। এ পদ্ধতিগুলোর পাশাপাশি উপরিউক্ত অর্থব্যবস্থাগুলো ইসলামি অর্থব্যবস্থাকে বৈশিষ্ট্যমণ্ডিত করেছে। ইসলামি শরিয়তের আলোকে গড়ে ওঠা এবং পরিচালিত হওয়া এ পদ্ধতিগুলো প্রচলিত ব্যাংকগুলোর মতোই যাবতীয় ব্যাংকিং কার্যক্রম পরিচালনা করে। তবে পার্থক্য হলো- সুদি ব্যাংকগুলো তাদের ব্যাংকিং কার্যক্রমে ইসলামি শরিয়তের অনুসরণ করতে বাধ্য থাকে না। অপরপক্ষে, ইসলামি ব্যাংক এর অনুসরণ করতে বাধ্য। উপরিউক্ত আলোচনার প্রেক্ষিতে বলা যায়, ইসলামি ব্যাংকিং ব্যবস্থার পদ্ধতিগুলো সমাজ এবং রাষ্ট্রের জন্য কল্যাণকর পদ্ধতি অনুসরণ করে।"
        }
      ]
    },
    {
      "number": "10",
      "uddipok": "ছক-১ ছক-২ (i) সুসম বন্টন, বৈধভাবে উপার্জন ও ব্যবহারের অনুমতি (ⅰ) অসমবন্টন ও নিরঙ্কুশ মালিকানা (ii) উশর, খারাজ ও জিজিয়া (ii) আয়কর, আমদানি-রপ্তানিকর (iii) জাকাত, সাদকাহ ও করজে হাসানাহ (iii) সরল ও চক্রবৃদ্ধি সুদ",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "কাউকে দেওয়া ঋণের মূল পরিমাণের ওপর- পূর্বনির্ধারিত শর্তের ভিত্তিতে অতিরিক্ত মূল্য নেওয়াকে সুদ বলে।"
        },
        {
          "label": "খ",
          "question": "",
          "explanation": "করজে হাসানা হলো উত্তম ঋণ। আল্লাহ তায়ালার সন্তুষ্টি লাভের আশায়, সওয়াবের নিয়তে বিনা' শর্তে কাউকে কোনো কিছু ঋণ দিলে তাকে করজে হাসানা বলে। ইসলামি আর্থসামাজিক ব্যবস্থায় করজে হাসানার গুরুত্ব ও তাৎপর্য অপরিসীম। এ প্রসঙ্গে মহান আল্লাহ এরশাদ করেন, নিশ্চয়ই দানশীল নর-নারী যারা আল্লাহকে উত্তমরূপে ধার দেয়, তাদের দেওয়া হবে বহুগুণ বেশি আর তাদের জন্য রয়েছে মহা পুরস্কার। (সুরা হাদিদ: ১৮)"
        },
        {
          "label": "গ",
          "question": "",
          "explanation": "ছক-২ এ নির্দেশিত অর্থব্যবস্থা হলো পুঁজিবাদী অর্থব্যবস্থা। যা ইসলাম সমর্থন করে না। যে অর্থব্যবস্থায় ব্যক্তিমালিকানায় সীমাহীন অধিকারের ভিত্তিতে যেকোনো উপায়ে আয় ও ব্যয়ের সুযোগ থাকে তাকে পুঁজিবাদী অর্থব্যবস্থা বলে। এ অর্থব্যবস্থায় বৈধতা-অবৈধতার পরোয়া থাকে না। এতে মানব কল্যাণের বিষয়টি উপেক্ষিত হয়। ধনী দিন দিন আরো ধনী হয়; আর গরিব দিনে দিনে নিঃস্ব হয়ে যায়। আর যে অর্থব্যবস্থায় ইসলামি শরিয়তের বিধান অনুসারে দৈনন্দিন জীবনে অর্থ আয় ও ব্যয় সংক্রান্ত সব কার্যক্রম পরিচালিত হয় তাকে ইসলামি অর্থব্যবস্থা বলে। এটি সুদমুক্ত, মানবকল্যাণকর ও ভারসাম্যপূর্ণ একটি অর্থব্যবস্থা। এটি পুঁজিবাদী অর্থব্যবস্থার সম্পূর্ণ বিপরীত। তাই বলা যায়, উদ্দীপকের ছক-২ এ পুঁজিবাদী অর্থব্যবস্থাকে নির্দেশ করে। যা ইসলাম সমর্থন করে না।"
        },
        {
          "label": "ঘ",
          "question": "",
          "explanation": "ছক-১ এ নির্দেশিত ইসলামি অর্থব্যবস্থা দারিদ্র্যমুক্ত স্থিতিশীল সমাজ প্রতিষ্ঠায় সহায়ক। ইসলামি অর্থব্যবস্থা হলো কুরআন-সুন্নাহর আলোকে মানুষের সম্পদ উপার্জন, বণ্টন ও ব্যয়ের নির্দেশনা। এটি একটি মানবকল্যাণময় ও প্রগতিশীল অর্থব্যবস্থা। জাকাত, হালাল উপার্জন ও ইসলামি শরিয়তের অনুসরণ এ অর্থব্যবস্থার অন্যতম বৈশিষ্ট্য, যা ছক-১ এ লক্ষণীয়। উদ্দীপকের ছক-১ এ ইসলামি অর্থব্যবস্থাকে নির্দেশ করে। যার মালিকানা আল্লাহর, যা হালাল-হারাম মেনে চলে, যাতে অপচয় নিষিদ্ধ এবং যার মধ্যে গরিবের অধিকার স্বীকৃত থাকে। ইসলামি অর্থব্যবস্থা একটি আদর্শিক অর্থব্যবস্থা। এ অর্থব্যবস্থায় সম্পদের প্রকৃত মালিক মহান আল্লাহ। মানুষ তাঁর প্রতিনিধি হিসেবে তা ব্যবহার করেন। এ ব্যবস্থায় সম্পদের সুষম ও ভারসাম্যপূর্ণ বন্টননীতি অনুসরণ করা হয়। দারিদ্র্য বিমোচনে ইসলামি অর্থব্যবস্থার তাৎপর্য অপরিসীম। এ. অর্থব্যবস্থায় ধনীদের সম্পদে গরিবদের জন্য নির্ধারিত অংশ রয়েছে। সঠিকভাবে জাকাত প্রদানের মাধ্যমে ধনী-গরিবের মধ্যকার বৈষম্য কমে আসে। ইসলামি অর্থব্যবস্থায় বেকারদের কর্মসংস্থানের সুযোগ সৃষ্টি হয়। পরিশেষে বলা যায়, দারিদ্র্যমুক্ত স্থিতিশীল সমাজ প্রতিষ্ঠায় ইসলামি অর্থব্যবস্থা অপরিহার্য।."
        }
      ]
    },
    {
      "number": "11",
      "uddipok": "জনাব শামীম একজন ব্যবসায়ী। বছর শেষে তার সম্পদের হিসাব করে নির্দিষ্ট একটি অংশ গরিবদের মাঝে বণ্টন করেন। অপরদিকে, তার প্রতিবেশী নাসিম একজন ধনী কৃষক। তার জমির উৎপাদিত ফসলের কোনো অংশই গরিবদেরকে দেন না।",
      "tag": "ACC 25",
      "sub_questions": [
        {
          "label": "ক",
          "question": "'উশর' শব্দের অর্থ কী?",
          "explanation": "'উশর' শব্দের অর্থ এক-দশমাংশ।"
        },
        {
          "label": "খ",
          "question": "\"যাকাত ইসলামের ভ্রাতৃত্ববন্ধনের সেতু।\"- ব্যাখ্যা কর।",
          "explanation": "জাকাত হলো ইসলামের সেতুবন্ধস্বরূপ। জাকাত প্রদানের মাধ্যমে ধনী ও গরিবের মধ্যে বৈষম্য দূর হয় এবং পারস্পরিক সম্পর্ক। নিকটবর্তী ও ঘনিষ্ঠ হয়। আবার অভাবের তাড়নায় যারা ইসলাম বিমুখ হয়, জাকাত প্রদান করে তাদেরকে ইসলামের সাথে জুড়ে দেওয়া যায়। তাই জাকাতকে ইসলামের সেতুবন্ধ বলা হয়।"
        },
        {
          "label": "গ",
          "question": "উদ্দীপকে উল্লিখিত জনাব শামীমের কর্মকান্ডে ইসলামের কোন বিধানটি ফুটে উঠেছে? উহার সামাজিক গুরুত্ব নির্ণয় কর।",
          "explanation": "উদ্দীপকে উল্লিখিত জনাব শামীমের কর্মকাণ্ডে জাকাতের বিধানটি ফুটে উঠেছে। মূলত ইসলামি অর্থনীতির একটি বিশাল অংশ জুড়ে জাকাত রয়েছে। তাই এর সামাজিক ও অর্থনৈতিক গুরুত্ব অপরিসীম। জাকাতের সামাজিক গুরুত্ব আলোচনা করা হলো- জাকাতের সামাজিক গুরুত্ব নিচে। ১. ভ্রাতৃত্ববোধের উন্মেষ: আল্লাহ বলেন, \"তারা যদি তাওবা করে, সালাত আদায় করে এবং জাকাত প্রদান করে তাহলে দ্বীনের সূত্রে তোমাদের ভাই হয়ে যাবে।\" (সূরা তাওবা: ১১) প্রকৃতই এর মাধ্যমে মুসলিমদের সম্পর্ক আরও সুদৃঢ় হয়। ২. সমৃদ্ধ সমাজ প্রতিষ্ঠা: দরিদ্রতার অভিশাপমুক্ত সমৃদ্ধ ও উন্নত সমাজ প্রতিষ্ঠায় জাকাত বিশেষ গুরুত্বপূর্ণ। কেননা জাকাতলব্ধ অর্থ সামাজিক অভাব-অনটন বিমোচনেই ব্যয় হয়। ৩. ভ্রাতৃত্ব সুদৃঢ়করণ: মুসলমান পরস্পর ভাই ভাই। কিন্তু ধনবৈষম্যের দরুন সে ভ্রাতৃত্ব ছিন্ন হয়ে যায়। ধনী ও গরিবের মধ্যে এক বিরাট ব্যবধান ও দূরত্ব সৃষ্টি হয়। নিয়মিত জাকাত প্রদানের মাধ্যমে ধনী-দরিদ্রদের ব্যবধান ঘুচে যায়। উভয় শ্রেণির মধ্যে একটি যোগসূত্র স্থাপিত হয়। এভাবে পরস্পরের মধ্যে ভ্রাতৃত্ব সুদৃঢ় হয়। মহানবি (সা.)-এর অমর বাণী, \"জাকাত ইসলামের (ভ্রাতৃত্ব বন্ধনের) সেতু।\" (মুসলিম) আল্লাহ তায়ালা বলেন, \"তারা যদি তওবা করে, সালাত প্রতিষ্ঠা করে এবং জাকাত দেয়, তাহলে দ্বীনের সূত্রে তারা তোমাদের ভাই।\" (সূরা তাওবা: ১১) ৪. ত্যাগ ও সহানুভূতির মনোভাব জাগ্রতকরণের উপায়: জোর করে চাপিয়ে দেওয়া কোনো মতবাদ সমাজের জন্য সত্যিকারের কল্যাণ বয়ে আনতে পারে না। সমাজজীবনে পারস্পরিক সহানুভূতি, সহমর্মিতা, কল্যাণ কামনা ও ত্যাগের মনোভাব গড়ে উঠলেই সমাজজীবন সুখ-শান্তিতে ভরে ওঠে। নিয়মিত জাকাতদানে সমাজে এ মনোভাবের প্রতিফলন ঘটে। ৫. দারিদ্র্য লাঘব: ধনীদের দেওয়া জাকাতের অর্থে দরিদ্রদের দারিদ্রতা  লাঘব হয় এবং সেই সাথে তারা দারিদ্র্যের নিষ্ঠুর কষাঘাত থেকে মুক্তি পায়। রাসুল (সা.)-এর সত্যিকার অনুসারী সাহাবিগণ জাকাত ব্যবস্থা যথাযথভাবে প্রতিষ্ঠিত করেছিলেন বলে, সে সমাজে জাকাত গ্রহণ করার মতো দরিদ্র খুঁজে পাওয়া যেত না। অতএব বলা যায়, ইসলামের অন্যতম ফরজ বিধান জাকাত যথাযথভাবে প্রাপকদের মাঝে বিতরণ করলে সমাজ সুখী ও সমৃদ্ধশালী হবে এবং নিজের সম্পদ পবিত্র হবে। তৎসঙ্গে আল্লাহর নির্দেশ পালনের সশস্ত্রণে প্রচুর পুণ্যের অধিকারী হওয়া যায়।"
        },
        {
          "label": "ঘ",
          "question": "উদ্দীপকে আলোচিত নাসিমের চিন্তা চেতনায় ইসলামের কোন বিধানটি লঙ্ঘিত হয়েছে? তোমার পাঠ্যপুস্তকের আলোকে বিশ্লেষণ কর।",
          "explanation": "নাসিমের চিন্তায় ইসলামের অর্থব্যবস্থার উশরের বিধানটি লঙ্গিত হয়েছে। বায়তুল মালের আয়ের অন্যতম উৎস হচ্ছে উশর। মুসলিম মালিকানাধীন ভূমির একটি বিরাট অংশের বার্ষিক রাজস্বকে উশর বলা হয়। এ ব্যাপারে কুরআন মাজিদে ইরশাদ হয়েছে, \"আর ফসল তোলার দিনে এর দেয়া প্রদান করবে।\" (সূরা আল-আনআম: ১৪১) হাদিসে এ সম্বন্ধে বিস্তারিত ব্যাখ্যা রয়েছে: আবদুল্লাহ (রা.) থেকে বর্ণিত, নবি করিম (সা.) বলেন, যে ভূমির পানি সরবরাহ বৃষ্টি, ঝরনা কিংবা নদী থেকে হয়ে থাকে, তার ফসলের দশ ভাগের এক ভাগ উশর হিসেবে গ্রহণ করা হবে। আর যে জর্মিতে (কূপ খনন করে) পানি সেচ করা হয়, তার ফসলের বিশ ভাগের এক ভাগ গ্রহণ করা হবে। ইমাম আযম আবু হানিফা (র.)-এর মতে, উশরি থেকে ফসল, ফল-ফলাদি, শাকসবজি, মধু ইত্যাদি সবকিছুতেই উপর ওয়াজিব।  জমিতে উৎপন্ন ফসলের উশর আদায় করতে হলেও সবরকম জমির উৎপন্ন ফসলের ক্ষেত্রে এ বিধান কার্যকর হয় না। এজন্য ইসলামি শরিয়ত উশরি জমির ধরন ও প্রকৃতি নির্ধারণ করে দিয়েছে- ১. আরব উপদ্বীপের সব জমি। ২. স্বেচ্ছায় ইসলাম গ্রহণ করেছে এমন এলাকার জমি। ৩. যুদ্ধ জয়ের পর মুজাহিদদের মাত্রক বণ্টন করে দেওয়া বিজিত এলাকার জমি। ৪. বৃষ্টি, নদী ও করনার পানিতে সিন্তু পতিত ও খারাজি জমি। ৫. মুসলিমদের আবাদি জমিতে রূপান্তরিত বসতবাড়ি যা উশরি পানি দ্বারা সিক্ত হয়। ৬. সব আবাদি জমি মুসলিমদের মালিকানাভুক্ত। এসব জমিতে উৎপন্ন ফসলের উৎপাদনের ধরনভেদে দশ ভাগের এক ভাগ বা বিশ ভাগের এক ভাগ উপর আদায় করা হবে। উশর ফসলের জাকাত। এজন্য জাকাতের খাতগুলোই উপরের অর্থব্যয়ের খাত হিসেবে বিবেচিত হবে। এ খাতগুলো হলো ফকির, মিসকিন, জাকাতের কর্মচারী, মনতুষ্টি, ক্রীতদাস, ঋণমুক্তি, ফি সাবিলিল্লাহ ও মুসাফির। উদ্দীপকে নাসিম ধনী কৃষক। তার উচিত ছিল ফসলি জমিতে উৎপাদিত ফসলের যথাযথ হিসেব করে উশর আদায় করা। কিন্তু তিনি তা না করায় অন্যতম একটি ফরজ ইবাদাত উশর লঙ্ঘিত হয়েছে।"
        }
      ]
    }
  ]
}