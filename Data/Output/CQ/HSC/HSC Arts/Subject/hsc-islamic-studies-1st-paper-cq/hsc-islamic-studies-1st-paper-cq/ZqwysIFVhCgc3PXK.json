{
  "title": "ময়মনসিংহ, রাজশাহী, কুমিল্লা, চট্টগ্রাম, সিলেট, যশোর ও বরিশাল ২০২৩",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "জনাব মনির সাহেব ও তার স্ত্রী এবং দুই ছেলে-মেয়ে নিয়ে ছোট সংসার। মেয়ে কলেজে পড়ে কিন্তু পর্দার সাথে চলাফেরা করে না। ছেলে সকালে মসজিদে কুরআন শিখতে যায়। ইতিমধ্যে মনির সাহেব ছেলেকে বললেন, তোমার ইংরেজি ও অংক বিষয়ে প্রাইভেট পড়তে হবে। কুরআন শেখার দরকার নেই।",
      "tag": "MB, RB, CB, CTG.B, SB, JB, BB 23",
      "sub_questions": [
        {
          "label": "ক",
          "question": "ইসলাম শব্দের অর্থ কী?",
          "explanation": "ইসলাম শব্দের অর্থ আনুগত্য করা।"
        },
        {
          "label": "খ",
          "question": "সত্যবাদিতা মানুষকে মুক্তি দেয়\"-ব্যাখ্যা করো।",
          "explanation": "সত্যবাদিতা ইসলামের দৃষ্টিতে একটি প্রশংসনীয় গুণ। পার্থিব জীবনে এবং পরকালে সিদক বা সত্যবাদিতা পরম উপকারী। একজন মানুষের প্রকৃত মানুষ হয়ে ওঠা এবং সাফল্য, ও ব্যর্থতা সত্যবাদিতার মাধ্যমে নির্ধারিত হয়। এর মধে রয়েছে ইহকালীন শান্তি ও পরকালীন মুক্তি। সত্যবাদীকে সবাই ভালোবাসে এবং তার যাবতীয় বিপদাপদে অন্যেরা এগিয়ে আসে।"
        },
        {
          "label": "গ",
          "question": "জনাব মনির সাহেবের মানসিকতার যৌক্তিকতা ব্যাখ্যা করো।",
          "explanation": "জনাব মনির সাহেবের মানসিকতায় ইসলাম শিক্ষার অন্যতম প্রতিষ্ঠান মক্তবের প্রতি অবহেলা প্রকাশ পাওয়ায় তা সম্পূর্ণরূপে অযৌক্তিক। ইসলাম শিক্ষা তথা মুসলিম সমাজের একটি প্রভাবক প্রতিষ্ঠান হলো মস্তব। মক্তব বলা হয় সেই প্রতিষ্ঠানকে যেখানে ছোট ছোট মুসলিম ছেলেমেয়েদেরকে ইসলামের প্রাথমিক জ্ঞানদান করা হয়। সাধারণত মসজিদের বারান্দায়, মাদরাসার সাথে, বৈঠকখানায়, বাড়ির আঙিনায় এ জাতীয় প্রতিষ্ঠান গড়ে ওঠে। এখানে কুরআন তিলাওয়াত, ওজু, গোসল ইত্যাদির প্রাথমিক ধারণা ও নিয়ম-কানুন শিক্ষা দেওয়া হয়। মুসলিম সমাজে মক্তবের গুরুত্ব অপরিসীম। যা মনির সাহেবের মানসিকতায় উপেক্ষিত হয়েছে। উদ্দীপকের জনাব মনির সাহেবের ছেলে সকালে মসজিদে কুরআন শিখতে যায়। যা ইসলাম শিক্ষার অন্যতম প্রতিষ্ঠান মক্তবকে নির্দেশ করে। এরূপ অবস্থায় মনির সাহেব তার ছেলেকে বলেন, তোমার ইংরেজি ও অঙ্ক বিষয়ে প্রাইভেট পড়তে হবে। কুরআন শেখার দরকার নেই। তার এমন চিন্তাধারায় মস্তবের গুরুত্বকে উপেক্ষা করা হয়েছে। প্রত্যেকের জন্য শিক্ষার প্রত্যেকটি ক্ষেত্রে জ্ঞানার্জন করা অত্যাবশ্যক। কিন্তু সেটা একটিকে বাদ দিয়ে অপরটি গ্রহণ করা নয়। আর বিশেষ করে কুরআন শিক্ষার ক্ষেত্রে একটি বিশেষভাবে অগ্রহণযোগ্য। রাসুল (স) বলেন, 'জ্ঞানান্বেষণ করা প্রত্যেক মুসলিমের (নর-নারীর) উপর ফরজ' (সুনান ইবনে মাজাহ)। কিন্তু মনির সাহেবের আচরণে কুরআন শিক্ষাকে অবহেলা করা হয়েছে। তাই বলা যায়, মনির সাহেবের মনোভাব সম্পূর্ণরূপে অযৌক্তিক।"
        },
        {
          "label": "ঘ",
          "question": "জনাব মনির সাহেবের মেয়ের চলাফেরায় ইসলামি শরিয়ার কোন দিকটি ফুটে উঠেছে- তা তোমার পাঠ্যবইয়ের আলোকে আলোচনা করো।",
          "explanation": "জনাব মনির সাহেবের মেয়ের চলাফেরায় ইসলামি শরিয়ার পর্দার বিধান লঙ্ঘনের দিকটি ফুটে উঠেছে। যা-ইসলামি সংস্কৃতির বিপরীত। ইসলামি সংস্কৃতি একটি আদর্শিক সংস্কৃতি। ইসলামের নীতি ও আদর্শের আলোকে এ সংস্কৃতি গড়ে উঠেছে। মানুষের, সমগ্র জীবন নিয়েই সংস্কৃতির বিস্তার। জীবনের প্রতিটি পর্যায়ে এ সংস্কৃতির ব্যাবহারিক দিক লক্ষণীয়। যেমন- প্রতিটি ভালো কাজের শুরুতে আল্লাহর নাম নেওয়া, ঘুমাতে যাওয়ার আগে এবং ঘুম থেকে জেগে ওঠে আল্লাহর কৃতজ্ঞতা প্রকাশ করা, শালীন ও শোভন পোশাক-পরিচ্ছদ পরিধান করা অর্থাৎ পর্দার বিধান মান্য করা ইত্যাদি। উদ্দীপকে জনাব মনির সাহেবের মেয়ের চলাফেরায় যার বিপরীত প্রতিচ্ছবি পরিলক্ষিত হয়েছে। উদ্দীপকের জনাব মনির সাহেবের মেয়ে কলেজে পড়ে কিন্তু পর্দার সাথে চলাফেরা করে না। তার এরূপ আচরণ ইসলামি সংস্কৃতির পরিপন্থি। মুসলিম জাতির জাতীয় জীবনে ইসলামি সংস্কৃতির গুরুত্ব অপরিসীম। কেননা মুসলিম জাতির স্বাতন্ত্র্য, স্বকীয়তা, পরিচিতি, অস্তিত্ব- এসব কিছুই ইসলামি সংস্কৃতির অনুশীলনের ওপর নির্ভর করে। আর ইসলামি সংস্কৃতির অন্যতম দিক হলো- শালীন ও শোভন পোশাক-পরিচ্ছদ। একজন মুসলমানের পোশাক হবে মার্জিত ও রুচিসম্পন্ন। তা পুরুষ ও মহিলাদের ইজ্জত-আবরু পুরোপুরি আবৃত করে রাখবে। আল্লাহ তায়ালা বলেন, 'হে বনি আদম! আমি তোমাদের জন্য পোশাক অবতীর্ণ করেছি, সাজ্জসজ্জার বস্তু এবং পরহেজগারির পোশাক, এটি সর্বোত্তম' (সুরা আল-আরাফ: ২৬)। সুতরাং বলা যায়, মনির সাহেবের মেয়ের আচরণে ইসলামের অন্যতম বিধান পর্দা অমান্য হওয়ায় তা ইসলামি সংস্কৃতির পরিপন্থি। আমাদের সবার উচিত পর্দার বিধান মান্য করে চলাফেরা করা।"
        }
      ]
    },
    {
      "number": "2",
      "uddipok": "জনাব রশিদ সাহেবের বেশভূষায় পরিপূর্ণ সুন্নতের অনুসারী হিসেবে গণ্য করা হয়। তিনি প্রত্যহ পাঁচ ওয়াক্ত নামায আদায়সহ ধর্মীয় সকল বিধি-নিষেধ মেনে চলেন। এমনকি সন্তানদের শালীনভাবে চলার তাগিদ করেন। এছাড়াও সন্তানদের ছোটবেলায় কুরআন শিক্ষাসহ ধর্মীয় মৌলিক জ্ঞান শিক্ষা দেওয়ার ব্যবস্থা করেন।",
      "tag": "MB, RB, CB, CTG.B, SB, JB, BB 23",
      "sub_questions": [
        {
          "label": "ক",
          "question": "সংস্কৃতির আরবি প্রতিশব্দ কী?",
          "explanation": "সংস্কৃতির আরবি প্রতিশব্দ হলো সাকাফাহ ।"
        },
        {
          "label": "খ",
          "question": "\"ইসলাম শিক্ষা ওহিভিত্তিক\" ব্যাখ্যা করো।",
          "explanation": "ওহির মাধ্যমে ইসলাম শিক্ষার সূচনা ও বিস্তার ঘটেছে বলে একে ওহিভিত্তিক শিক্ষা বলা হয়। ইসলাম শিক্ষার সূচনা হয়েছে ওহির মাধ্যমে। পৃথিবীর প্রথম মানব হযরত আদম (আ)কে সৃষ্টির পর আল্লাহ তায়ালা প্রত্যক্ষ ওহির মাধ্যমে তাঁকে জ্ঞানদান করেন। পরবর্তীতে ওহির মাধ্যমেই এ শিক্ষার বিস্তার ঘটেছে। এ প্রসঙ্গে আল্লাহ বলেন- 'সব জ্ঞানের উৎস আল্লাহ তায়ালা' (সূরা আয়কাফ: ২৩)।"
        },
        {
          "label": "গ",
          "question": "জনাব রশিদ সাহেবের পরিবার কোন ধরনের অনুশাসন মেনে চলে? তোমার পাঠ্যবইয়ের আলোকে ব্যাখ্যা করো।",
          "explanation": "জনাব রশিদ সাহেবের পরিবার ইসলামি পরিবারের অনুশাসন মেনে চলে। যে পরিবার ইসলামি ভাবধার ও মূলনীতির ভিত্তিতে পরিচালিত হয় তাকে ইসলামি পরিবার বলে। কুরআন ও সুন্নাহর নীতিমালার আলোকে ইসলামি পরিবার গড়ে ওঠে বলে এখানে আল্লাহ ও রাসুল (স)-এর বিধানের পূর্ণাঙ্গ বাস্তবায়ন সম্ভব হয়। আর এজন্যই এ পরিবারে পারস্পরিক দায়িত্ববোধ, সহযোগিতা, শ্রদ্ধা, স্নেহ-ভালোবাসা, শাস্তি ইত্যাদি বজায় থাকে। যা রশিদ সাহেবের পরিবারে লক্ষণীয়। জনাব রশিদ সাহেব বেশভূষায় পরিপূর্ণ সুন্নতের অনুসারি। তিনি প্রত্যেক পাঁচ ওয়াক্ত নামাজ আদায়সহ ধর্মীয় সব বিধি-নিষেধ মেনে চলেন। এমনকি সন্তানদের শালিনভাবে চলার তাগিদ করেন। এছাড়াও সন্তানদের ছোটবেলায় কুরআন শিক্ষাসহ ধর্মীয় মৌলিক জ্ঞান শিক্ষা দেওয়ার ব্যবস্থ্য করেন। তার এরূপ কার্যক্রম ইসলামি পরিবারের বৈশিষ্ট্যকে নির্দেশ করে। কেননা এই পরিবার গড়ে ওঠে কুরআন ও সুন্নাহর আলোকে। এখানে প্রত্যেক সদস্য একে অপরের জন্য আল্লাহ নির্ধারিত কিছু দায়িত্ব পালন করে। এ পরিবারের প্রধান কর্তা হলেন পিতা। পরিবারের পুরা বায়ভার বহন, সদস্যদের নিরাপত্তা প্রদান সব দায়িত্ব তার। তাছাড়া ইসলামি পরিবার হলো পরিপূর্ণ ও পূর্ণাঙ্কা বিদ্যালয়। এখানে শিশুদের আদব-কায়দা, স্নেহ, মমতা উদারতা ইত্যাদির প্রাথমিক শিক্ষা প্রদান করা হয়। পাশাপাশি কুরআন-হাদিসের শিক্ষাসহ সব ধর্মীয় মৌলিক জ্ঞানের শিক্ষার ব্যবস্থা ইসলামি পরিবারে করা হয়। তাই বলা যায়, রশিদ সাহেবের পরিবার ইসলামি পরিবারে অনুশাসন মেনে চলে।"
        },
        {
          "label": "ঘ",
          "question": "উদ্দীপকে জনাব রশিদ সাহেবের কর্মকাণ্ড সন্তানদের উপর কী প্রভাব ফেলতে পারে? তোমার মতামত ব্যক্ত করো।",
          "explanation": "উদ্দীপকে জনাব রশিদ সাহেবের কর্মকাণ্ড অর্থাৎ ইসলামি অনুশাসন মেনে পিতার দায়িত্ব পালন সন্তানদের উপর ইতিবাচক প্রভাব ফেলবে। ইসলামি পরিবার একটি আদর্শিক পরিবার। এ পরিবারে পিতাকে সন্তানের প্রতি কিছু দায়িত্ব পালন করতে হয়। যেমন- সন্তানের ব্যয় নির্বাহ করা, জন্মের পর আজান ধ্বনি শোনানো, অর্থবহ নাম রাখা ও আকিকা করা, দুস্থ কন্যা সন্তানকে আশ্রয়দান, সন্তানের শিক্ষাদানের ব্যবস্থা করা ইত্যাদি। যা জনাব রশিদের কর্মকাণ্ডেও পরিলক্ষিত হয়। উদ্দীপকের জনাব রশিদ সাহেব পরিপূর্ণ সুন্নতের অনুসরণ করার পাশাপাশি প্রতিদিন পাঁচ ওয়াক্ত নামাজ আদায়সহ ধর্মীয় সব বিধি-নিষেধ মেনে চলেন এবং সন্তানদের শালিনভাবে চলার তাগিদ দেওয়ার পাশাপাশি তাদের কুরআন শিক্ষাসহ ধর্মীয় মৌলিক জ্ঞান দেওয়ার ব্যবস্থা করেন। তার এরূপ কাজ দ্বারা সন্তানের প্রতি পিতার দায়িত্ব পালন বিষয়টি ফুটে উঠেছে। কেননা ইসলামি পরিবারে পিতামাতার দায়িত্ব হলো সন্তানদের পরিচর্যা, লালন-পালন, নিরাপত্তা নিশ্চিত করা, ধর্মীয় শিক্ষা, আদব-কায়দা ও শিষ্টাচার শিক্ষা দেওয়া, ইত্যাদি। তাছাড়া প্রত্যেক সন্তান তার প্রাথমিক জীবনে পিতামাতাকে অনুসরণ করে এবং ভবিষ্যত জীবনেও সে প্রভাব তার ওপর বিদ্যমান থাকে। অর্থাৎ পিতামাতা যদি নৈতিক ও সুন্দর জীবনযাপন করে তাহলে সন্তানদের ভবিষ্যত জীবনও সুন্দর হয়। পরিশেষে বলা যায়, উদ্দীপকের রশিদ সাহেব ইসলামি অনুশাসন অনুযায়ী জীবনযাপন করেন এবং তার দায়িত্ব তিনি যথাযথভাবে পালন করেন। তাই তার এরূপ কর্মকাণ্ড তার সন্তানদের ওপর ইতিবাচক প্রভাব ফেলবে।"
        }
      ]
    },
    {
      "number": "3",
      "uddipok": "আজিম ও সজিব দ্বাদশ শ্রেণির ছাত্র। সজিব নিয়মিত নামায আদায় করে এবং অসৎ সঙ্গ এড়িয়ে চলে। কিন্তু আজিম কলেজ থেকে বাড়ি আসার পর প্রতিবেশী কিছু, বখাটে ছেলেদের সাথে মিশে নেশায় জড়িয়ে পড়ে। বিষয়টি সজিব জানতে পেরে আজিমকে বলল, • \"সৎ সঙ্গে স্বর্গবাস, অসৎ সজো সর্বনাশ\"।",
      "tag": "MB, RB, CB, CTG.B, SB, JB, BB 23",
      "sub_questions": [
        {
          "label": "ক",
          "question": "রিবা শব্দের অর্থ কী?",
          "explanation": "রিবা শব্দের অর্থ বৃদ্ধি, সুদ।"
        },
        {
          "label": "খ",
          "question": "‘‘নিশ্চয়ই অপব্যয়কারীরা শয়তানের ভাই\"- ব্যাখ্যা করো।",
          "explanation": "অর্থ-সম্পদ অপচয়ের কুফল বা পরিণতি সম্পর্কে আল্লাহ তায়াল্য উক্ত আয়াতটি নাজিল করেছেন। সাধারণত মানুষ অক্লান্ত পরিশ্রম করার মাধ্যমে অর্থ-সম্পদ উপার্জন করে আবার নিজ প্রয়োজনে তা ব্যয়ও করে, যা ইসলাম সম্মত। তবে সম্পদ অপচয় করা ইসলাম সমর্থন করে না। যেমন- একজন ধূমপায়ী প্রতিটি সিগারেটের পেছনে সাধারণত ৫ থেকে ২৫ টাকা পর্যন্ত খরচ করে, যা সম্পূর্ণ অপব্যয়। আর এই অর্থ অপচয়ের কুফল সম্পর্কে আল্লাহ তায়ালা বলেন, 'নিশ্চয়ই অপব্যয়কারী শয়তানের ভাই' (সুরা বনি ইসরাইল: ২৭)।"
        },
        {
          "label": "গ",
          "question": "উদ্দীপকে সজিবের উক্তি অনুযায়ী বন্ধু নির্বাচনের ক্ষেত্রে ইসলামি শরিয়ার বিধানাবলি ব্যাখ্যা করো।",
          "explanation": "উদ্দীপকের সজিবের উক্তি অনুযায়ী বন্ধু নির্বাচন অর্থাৎ সৎ বন্ধু নির্বাচনের জন্য ইসলামি শরিয়তে বিভিন্ন বিধানাবলি বিদ্যমান। মানবজীবনে বন্ধুর প্রয়োজনীয়তা অপরিসীম। মানুষের প্রকৃতিই এমন যে সুস্থ ও স্বাভাবিক জীবনযাপনের জন্য তার অপর কোনো মানুষের সঙ্গ প্রয়োজন হয়। কেননা একাকী একজন মানুষ অসম্পূর্ণ। মানসিক ও শারীরিক অনেক ক্ষেত্রেই একজন মানুষ অপর একজনের ওপর নির্ভর করে। তাকে ভালোবাসে এবং তার ভালোবাসা চায়। এক্ষেত্রে একজন সঙ্গী যদি সৎ হয় তাহলে তার সৎ প্রভাব অপর সঙ্গীর উপর পড়ে আবার যদি সে অসৎ হয় তাহলে একইভাবে তার অপর সঙ্গীর উপর তার প্রভাব পড়ে। যা উদ্দীপকের সজিবের উক্তিতে পরিলক্ষিত হয়। উদ্দীপকের সজিবের বন্ধু আজিম বখাটে সঙ্গীর সঙ্গে মিশে নেশাগ্রস্ত হলে সজিব আজিমকে বলে, সৎ সঙ্গে স্বর্গবাস, অসৎ সঙ্গে সর্বনাশ। সঙ্গী নির্বাচন সম্পর্কে সজিবের উক্তিটি যথার্থ। কেননা আল্লাহ অসৎ সংঙ্গী ত্যাগ করে সৎ সঙ্গী গ্রহণ করার নির্দেশ দিয়েছেন। আল্লাহ তায়ালা বলেন, 'হে মুমিনগণ। তোমরা আল্লাহ তায়ালাকে ভয় করো এবং সত্যবাদীদের সঙ্গী হও' (সুরা আত-তাওবা: ১১৯)। সঙ্গী নির্বাচনের ক্ষেত্রে সতর্ক করে রাসুল (স) বলেন, 'মানুষ তার বন্ধুর দীন অর্থাৎ স্বভাব দ্বারা প্রভাবিত হয়। কাজেই তোমাদের প্রত্যেকেই যেন লক্ষ করে সে কার সাথে বন্ধুত্ব করছে' (সুনানে তিরমিযি)। সুতরাং, আমাদের অসৎ সঙ্গ ত্যাগ করে সৎ সঙ্কা গ্রহণ করা উচিত।"
        },
        {
          "label": "ঘ",
          "question": "সজিবের আচরণে তার মধ্যে কোন ধরনের ত্রুটি পরিলক্ষিত হয়- তা তোমার পাঠ্যবইয়ের আলোকে বিশ্লেষণ করো।",
          "explanation": "প্রশ্নে সজিবের আচরণের ত্রুটি সম্পর্কে জিজ্ঞাসা করা হয়েছে কিন্তু উদ্দীপক অনুযায়ী প্রকৃতপক্ষে ত্রুটি আজিমের আচরণে বিদ্যমান। আর তা হলো অসৎ সঙ্গ। অসৎ সঙ্গ হলো অসৎ ব্যক্তি বা অন্যায়ের সান্নিধ্য। এটি ভালো মানুষকেও অসৎ করে তোলে। অসৎ সজ্য সংক্রামক ব্যাধির মতো। অসৎ সঙ্গীদের সাথে থাকলে মানুষ ক্রমান্বয়ে পাপাচারের দিকে ধাবিত হয়। যেমন- সঙ্গীর সালাত আদায় না করলে একা একা কেউ বেশিদিন সালাতে নিষ্ঠাবান থাকতে পারে না। সঙ্গীরা নেশাগ্রস্ত হলে অপরজন ও নেশায় জড়িয়ে পড়ে। যা আজিমের আচরণেও লক্ষণীয়। উদ্দীপকের আজিম দ্বাদশ শ্রেণির ছাত্র। সে কলেজ থেকে বাড়ি আসার পর প্রতিবেশী কিছু বখাটে ছেলেদের সঙ্গে মিশে নেশায় জড়িয়ে পড়ে। তার এরূপ কর্মকান্ডের কারণ হলো অসৎ সঙ্গী। কেননা অসৎ সঙ্গ মানুষকে অসৎ করে। অসৎ গুণাবলি সংক্রামক ব্যাধির মতো। অসৎ মানুষের সফো থাকলে মানুষ ক্রমান্বয়ে অসৎ হওয়ার দিকেই পা বাড়ায়। সাগীরা কেউ মিথ্যা কথা বললে অপরজনও মিথ্যা কথা বলে। সঙ্গীরা হারাম উপার্জনের মাধ্যমে বিপুল অর্থ গড়ে তুললে সৎ সঙ্গীরাও প্রলোভনে পড়ে। ধূমপায়ী ও মাদকাসস্তদের সান্নিধ্য সরল সাধারণ ব্যক্তিকেও ধূমপান ও মাদকাসক্তিতে লিপ্ত করে। এভাবে সঞ্চয়ী যা করে একসময় অপর সঙ্গীও তা করার চেষ্টা করে। এক্ষেত্রে খারাপ ব্যাপারগুলো যেহেতু সহজেই অর্জিত হয় সে কারণে মানুষ খারাপ ও অসৎ কাজের দিকেই ঝুঁকে পড়ে। আর এসবই হয় অসৎ সঙ্গোর কুপ্রভাবে। সুতরাং বলা যায়, অসৎ সঙ্গের কারণে আজিমের আচরণে এমন ত্রুটি দেখা দিয়েছে। তাই সর্বাবস্থায় আমাদের বন্ধু নির্বাচনের ক্ষেত্রে সতর্কতা অবলম্বন করতে হবে।"
        }
      ]
    },
    {
      "number": "4",
      "uddipok": "আকিমুল একজন গরিব রিকশাচালক। স্ত্রী পুত্র সন্তানসহ তার ছোট সংসার। তিনি সারাদিন রিকশা চালিয়ে যা উপার্জন করেন তা দিন শেষে নেশার আড্ডায় বসে সর্বস্ব শেষ করে খালি হাতে বাড়ি ফেরেন। অপরপক্ষে তার বাল্যবন্ধু রফিক অফিসের দারোয়ান। চাকরির শেষে তার পেনশনের সমস্ত টাকা বাংলাদেশের এমন একটি রাষ্ট্রীয় ব্যাংকে রেখেছেন যা শরিয়ত মোতাবেক পরিচালিত।",
      "tag": "MB, RB, CB, CTG.B, SB, JB, BB 23",
      "sub_questions": [
        {
          "label": "ক",
          "question": "আদল শব্দের অর্থ কী?",
          "explanation": "আদল অর্থ ন্যায়বিচার।"
        },
        {
          "label": "খ",
          "question": "\"মিথ্যা সকল পাপের মূল\"- ব্যাখ্যা করো।",
          "explanation": "মিথ্যা মানুষকে নানারকম পাপ কাজে লিপ্ত করে। এ কারেেণ মিথ্যাকে সব পাপের মূল বা জননী বলা হয়। মিথ্যা ব্যক্তিকে পাপে নিমজ্জিত করে। এর ফলে মানুষ ক্রমাগত পাপ করতে থাকে। একটা মিথ্যা বললে সেই মিথ্যাকে প্রতিষ্ঠিত করার জন্য আরও মিথ্যা বলতে হয়। এছাড়া মিথ্যা অবলম্বন ছাড়া কোনো অন্যায়, অপরাধ সম্ভব নয়। তাই একে সব পাপের মূল বলা হয়।"
        },
        {
          "label": "গ",
          "question": "আকিমুলের কর্মকাণ্ডে কোন দিকটি পরিলক্ষিত হয় তা চিহ্নিত করে এর কুফলগুলো আলোচনা করো।",
          "explanation": "আকিমূলের কর্মকাণ্ডে সামাজিক অনাচারের অন্যতম জুয়ার দিকটি পরিলক্ষিত হয়েছে, যার কুফল অত্যন্ত ভয়াবহ। আল-কুরআনে জুয়া শব্দটিকে 'মায়সির' বলা হয়েছে। যার অর্থ সহজ উপার্জন। অর্থাৎ বিনা পরিশ্রম বা কম পরিশ্রমে বিনিয়োগ ছাড়া বা তুলনামূলক কম বিনিয়োগে একজন অন্যজন বা অনেকজনকে বঞ্চিত করে সহজে বিপুল অর্থ-সম্পদ উপার্জনের অনৈতিক ও প্রতারণামূলক পদ্ধতিই জুয়া। যা আকিমূলের কর্মকাণ্ডেও লক্ষ করা যায়। উদ্দীপকের আকিমুল একজন রিকশাচালক। সারাদিন রিকশা চালিয়ে যা উপার্জন করেন তা দিন শেষে নেশার আড্ডায় বসে সর্বস্ব শেষ করে খালি হাতে বাড়ি ফেরেন। তার এরূপ কর্মকান্ড জুয়াকে নির্দেশ করে। কেননা • জুয়া এক রকম প্রতিযোগিতামূলক খেলা। অর্থ-সম্পদ বা অন্য কিছু বাজি রেখে এ খেলা সম্পন্ন হয়। এখানে একপক্ষের যেমন বিপুল অর্থলাভের সুযোগ থাকে তেমনই অন্যপক্ষের নিঃস্ব হয়ে যাওয়ার সম্ভাবনা সৃষ্টি হয়। ফলে একপক্ষ লাভবান হয় এবং বাকি সবাই ক্ষতিগ্রস্ত হয়। যার কারণে পরস্পরের মধ্যে শুত্রুতা সৃষ্টি হয়। পাশাপাশি এ কারণে কর্মবিমুখতা সৃষ্টি, অপচয় বৃদ্ধি, হতাশা সৃষ্টি, ইবাদতে অবহেলা সৃষ্টি, সামাজিক অপরাধ বৃদ্ধিসহ সমাজে আরো অনেক সমস্যা দেখা দেয়। তাই আমাদের জুয়ার মতো সামাজিক অনাচার থেকে নিজেদের বিরত রাখা উচিত।"
        },
        {
          "label": "ঘ",
          "question": "রফিক কোন ধরনের ব্যাংকে লেনদেন করেন? তোমার পাঠ্যবইয়ের আলোকে এর সামাজিক প্রভাব নিরূপণ করো।",
          "explanation": "রফিক ইসলামি ব্যাংকিং পদ্ধতির ব্যাংকে লেনদেন করেন। যার সামাজিক প্রভাব ইতিবাচক। ইসলামি ব্যাংক একটি বাণিজ্যিক প্রতিষ্ঠান। এ ব্যাংক ইসলামি শরিয়তের নীতিমালা অনুসরণ করে বিনিয়োগ করে এবং এর মাধ্যমে মুনাফা অর্জন করে থাকে। অর্থাৎ ইসলামি ব্যাংক এমন একটি আর্থিক প্রতিষ্ঠান যার মৌলিক বিধান, নীতিমালা ও কর্মপদ্ধতিতে শরিয়তের মূলনীতি অনুসরণের সুস্পষ্ট অঙ্গীকার থাকবে এবং যার সমুদয় লেনদেন হবে সুদমুক্ত। য। রফিকের লেনদেনকৃত ব্যাংকের সাথেও সাদৃশ্যপূর্ণ। উদ্দীপকের রফিক একটি অফিসের দারোয়ান ছিলেন। তার চাকরি শেষে প্রাপ্ত পেনশনের টাকা তিনি বাংলাদেশের এমন একটি রাষ্ট্রীয় ব্যাংকে রেখেছেন যা শরিয়ত মোতাবেক পরিচালিত। আর তার এরূপ লেনদেন ইসলামি ব্যাংকে নির্দেশ করে। কারণ ইসলামি ব্যাংক পরিচালিত হয় শরিয়তের বিধি-বিধান মোতাবেক। এই ব্যাংকিং ব্যবস্থায় অর্থনৈতিক ক্ষেত্রে সুদি লেনদেনকে নিরুৎসাহিত করে এবং শরিয়ত মোতাবেক ব্যবসা- বাণিজ্য করাকে উৎসাহিত করে। এর মূল উদ্দেশ্য মুনাফা অর্জন নয় বরং ব্যক্তি ও সমাজের কল্যাণ সাধন করা। এ ব্যবস্থায় অর্থের ব্যবসা করা হয় না, পণ্যের ব্যবসা করা হয়। যার কারণে সমাজ হয় সুদ মুক্ত। সুতরাং বলা যায়, রফিক যে ধরনের ব্যাংকে লেনদেন করেন তা ইসলামি ব্যাংক। যা সমাজে ইতিবাচক প্রভাব ফেলে। তাই আমাদের সকলেরও উচিত প্রচলিত সুদি ব্যাংকে লেনদেন না করে ইসলামি ব্যাংকে লেনদেন করা।"
        }
      ]
    },
    {
      "number": "5",
      "uddipok": "রসুলপুর একটি ঘনবসতি এলাকা। বর্তমানে এলাকায় প্রায় সময় বিভিন্ন অলিতে- গলিতে, রাস্তায় অহরহ ছিনতাই, পকেটমার, চাঁদাবাজি ইত্যাদি বেড়েই চলেছে। সাধারণ মানুষ স্বাধীনভাবে চলাফেরা করতে ভয় পায়। এ ব্যাপারে জনাব আ. রহিম ও রফিক সাহেবের মধ্যে কথাবার্তার এক পর্যায়ে রফিক সাহেব বললেন, সমাজে ভালো কাজের আদেশ ও অসৎ কাজে বাধা না থাকলে সামাজিক অবক্ষয় নেমে আসে।",
      "tag": "MB, RB, CB, CTG.B, SB, JB, BB 23",
      "sub_questions": [
        {
          "label": "ক",
          "question": "কিযব' শব্দের অর্থ কী?",
          "explanation": "কিযব অর্থ মিথ্যাচার।"
        },
        {
          "label": "খ",
          "question": "কুপ্রবৃত্তি দমন বড় জিহাদ।- ব্যাখ্যা করো।",
          "explanation": "'কু-প্রবৃত্তি দমন বড় জিহাদ'- উক্তিটি দ্বারা বৃহত্তর জিহাদকে বোঝানো হয়েছে। ইসলামের মূলনীতি হলো প্রথমে নিজে সৎকর্ম করা, এরপর অন্যকে উৎসাহিত করা। নিজের মধ্যে শান্তি-শৃঙ্খলা ও ন্যায়বিচারের গুণাবলি প্রতিষ্ঠার জন্য কু-প্রবৃত্তির বিরুদ্ধে জিহাদ করা আবশ্যক। এই জিহাদকে রাসুলুল্লাহ (স) বৃহত্তর জিহাদ বলে আখ্যায়িত করেছেন। তাবুকের জিহাদ থেকে প্রত্যাবর্তন করার পর রাসুলুল্লাহ (স) বলেন, \"আমরা একটি ক্ষুদ্র জিহাদ থেকে একটি বৃহৎ জিহাদের দিকে প্রত্যাবর্তন করলাম।\" সাহাবাগণ জিজ্ঞাসা করলেন বৃহত্তর জিহাদ কী? তিনি বলেন, 'তথা কু-প্রবৃত্তির বিরুদ্ধে জিহাদ' (বায়হাকি)।"
        },
        {
          "label": "গ",
          "question": "উদ্দীপকে উল্লেখিত ঘটনায় সামাজিক অনাচারের কোন দিক প্রকাশ পেয়েছে? তোমার পাঠ্যবইয়ের আলোকে এর ক্ষতিকর প্রভাবগুলো আলোচনা করো।",
          "explanation": "উদ্দীপকে উল্লিখিত ঘটনায় সামাজিক অনাচারের ডাকাতি ও ছিনতাই দিকটি প্রকাশ পেয়েছে। সমাজে যার ক্ষতিকর প্রভাব অনেক বেশি। ডাকাতি ও ছিনতাই অন্যতম সামাজিক অনাচার। ডাকাতি ও ছিনতাইয়ের মধ্যে কেবল অর্থ ছিনিয়ে নেওয়ায় ব্যাপারটিই অন্তর্ভুক্ত নয়, বরং তা হ্রাস সৃষ্টি করে এবং ক্ষেত্র বিশেষে মানুষের জীবন ও সম্ভ্রমহানি ঘটায়। যা উদ্দীপকে উল্লিখিত অনাচারের সঙ্গে সাদৃশ্যপূর্ণ। উদ্দীপকে ঘনবসতিপূর্ণ এলাকা রসুলপুরে প্রায় সময় বিভিন্ন অলিতে-গলিতে, রাস্তায় অহরহ ছিনতাই, পকেটমার, চাঁদাবাজি ইত্যাদি বেড়েই চলেছে। সাধারণ মানুষ স্বাধীনভাবে চলাফেরা করতেও ভয় পায়। যা সামাজিক অনাচার ডাকাতি ও ছিনতাইকে নির্দেশ করে। চুরি, ডাকাতি ও ছিনতাই অত্যন্ত বড় রকমের অপরাধ। এর মধ্যে ডাকাতি ও ছিনতাই চুরির চেয়ে অধিকতর ভয়াবহ। এর ফলে সমাজে অপরের অধিকার হরণ করা, নিরাপত্তাহীনতা সৃষ্টি, স্বস্তি ও শান্তি বিনষ্ট, আর্থিক কুফল, সামাজিক অপরাধ বৃদ্ধি, ঘৃণা লাভ, ধর্মীয় ক্ষতি করাসহ নানারকম সমস্যা সৃষ্টি হয়। যার ক্ষতিকর প্রভাব পড়ে সমাজে। তাই আমাদের এসকল সামাজিক অনাচার সম্পর্কে সবাইকে সচেতন থাকতে হবে।"
        },
        {
          "label": "ঘ",
          "question": "উদ্দীপকে রফিক সাহেবের উক্তিটির মাধ্যমে যা ফুটে উঠেছে তা চিহ্নিতপূর্বক কুরআন-হাদিসের আলোকে বিশ্লেষণ করো।",
          "explanation": "উদ্দীপকে রফিক সাহেবের 'সৎ কাজে আদেশ ও অসৎ কাজে নিষেধ' এর গুরুত্ব সম্পর্কিত উক্তিটি কুরআন-হাদিসের আলোকে যথার্থ। শরিয়ত ও বিবেক যেসব কাজ ও বিষয়কে উত্তম বা ভালো মনে করার জন্য নির্দেশ প্রদান করে তাই সৎ কাজের আদেশ। আর অসৎ কাজে নিষেধ হলো মন্দ ও গোনাহের কাজ থেকে মানুষকে নিষেধ করা। সৎ কাজের আদেশ ও অসৎ কাজে নিষেধ সামাজিক নিরাপত্তার জন্য অত্যন্ত জরুরি। এর মাধ্যমে সমাজে অন্যায়-অত্যাচার দূরীভূত হয়ে শান্তি-শৃঙ্খলা প্রতিষ্ঠিত হয়। যা রফিক সাহেবের উদ্ভিতেও লক্ষণীয়। উদ্দীপকে রসুলপুর গ্রামের সামাজিক অনাচার নিয়ে কথাবার্তার একপর্যায়ে রফিক সাহেব আ. রহিমকে বলেন, সমাজে ভালো কাজের আদেশ ও অসৎ কাজে বাধা না থাকলে সামাজিক অবক্ষয় নেমে আসে। তার এই উক্তিতে সৎ কাজে আদেশ ও অসৎ কাজে নিষেধের গুরুত্ব প্রকাশ পেয়েছে। এটি সামাজিক নিরাপত্তার জন্য অত্যন্ত জরুরি। ইসলামে এ দুটো মহৎ কাজকে আবশ্যিক করা হয়েছে। আল্লাহ তায়ালা বলেন, 'তোমাদের মধ্যে এমন একদল লোক অবশ্যই থাকতে হবে যারা মানুষকে কল্যাণের দিকে আহ্বান করবে, সৎ কাজে আদেশ দেবে এবং অসৎকাজে নিষেধ করবে; তারাই সফলকাম' (সুরা আলে-ইমরান: ১০৪)। রাসুল (স) বলেন, 'যে ব্যস্তি কোনো সৎ কর্মের পরামর্শ বা সন্ধান দেয় সে ঐ কাজটি যে করে তার সমান সওয়াব পাবে।' (সহিহ মুসলিম)। পরিশেষে বলা যায়, রফিক সাহেবের উত্তিতে সৎ কাজের আদেশ ও অসৎ কাজে নিষেধের গুরুত্ব প্রকাশ পাওয়া তা যথার্থ। আর আমাদের এর ফজিলত সম্পর্কে জেনে এ মহৎ কাজটি অব্যাহত রাখতে হবে।"
        }
      ]
    },
    {
      "number": "6",
      "uddipok": "মালেক ও লিটন একই এলাকার বাসিন্দা। মালেক জন্মগতভাবে রোগাক্রান্ত, শারীরিক ও মানসিকভাবে ভারসাম্যহীন। তাই সমাজের বিভিন্ন লোক বিভিন্ন সময় তাকে সাহায্য- সহযোগিতা করেন। অপরপক্ষে লিটন কোনো কাজের নিয়মনীতির তোয়াক্কা করেন না। পেশিশক্তির প্রভাব খাটিয়ে তার অবৈধ সিন্ডিকেটের মাধ্যমে ফায়দা হাসিল করে।",
      "tag": "MB, RB, CB, CTG.B, SB, JB, BB 23",
      "sub_questions": [
        {
          "label": "ক",
          "question": "যাকাত বণ্টনের খাত কয়টি?",
          "explanation": "জাকাত বণ্টনের খাত ৮টি।"
        },
        {
          "label": "খ",
          "question": "\"হারাম উপার্জন ইবাদত কবুলের অন্তরায়\"-ব্যাখ্যা করো।",
          "explanation": "হারাম উপার্জনকারীর ইবাদত আল্লাহর কাছে কবুল হয় না বলে একে ইবাদত কবুলের অন্তরায় বলা হয়। অবৈধ, অননুমোদিত বা শরিয়ত পরিপন্থি যেকোনো উপায়ে উপার্জন করাকে হারাম উপার্জন বলে। যেমন- সুদ, ঘুষ, প্রতারণা, চুরি, ডাকাতি, ছিনতাই প্রভৃতি উপায়ে উপার্জন করা হারাম। হারাম উপার্জনকারীর ইবাদত আল্লাহ কবুল করেন না। ইবাদত কবুলের পূর্বশর্ত হলো হালাল উপার্জন।"
        },
        {
          "label": "গ",
          "question": "উদ্দীপকে উল্লেখিত মালেকের প্রতি সমাজের মানুষের কর্মকাণ্ড চিহ্নিতপূর্বক ব্যাখ্যা করো।",
          "explanation": "উদ্দীপকের মালেকের প্রতি সমাজের মানুষের কর্মকাণ্ড প্রতিবন্ধীদের অধিকার রক্ষায় গুরুত্বপূর্ণ ভূমিকা পালন করবে। প্রতিবন্ধী অর্থ প্রতিবন্দিতার সম্মুখীন ব্যক্তি বা অক্ষম ব্যক্তি। যে ব্যক্তি জন্মগতভাবে বা রোগাক্রান্ত হয়ে কিংবা অপচিকিৎসায় বা অন্য কোনো কারণে দৈহিকভাবে বিকলাকা বা মানসিকভাবে ভারসাম্যহীন; এবং উত্ত বৈকল্য বা ভারসাম্যহীনতার ফলে স্থায়ীভাবে আংশিক বা সম্পূর্ণ কর্মক্ষমতাধীন এবং স্বাভাবিক জীবনযাপনে অক্ষম তাকে প্রতিবন্ধী বলে। আর এসব বৈশিষ্ট্য উদ্দীপকের মালেকের মধ্যেও বিদ্যমান। উদ্দীপকের মালেক জন্মগতভাবে রোগাক্রান্ত, শারীরিক ও মানসিকভাবে ভারসাম্যহীন। তার এরূপ বৈশিষ্ট্য প্রতিবন্ধীকে নির্দেশ করে। তাই সমাজের বিভিন্ন লোক বিভিন্ন সময় তাকে সাহায্য-সহযোগিতা করে। আর সমাজের মানুষের এমন কর্মকান্ড প্রতিবন্ধীর অধিকার রক্ষায় গুরুত্ব বহন করবে। ইসলামে সুস্থ মানুষের ন্যায় প্রতিবন্ধীরাও সব ধরনের অধিকার পাওয়ার যোগ্য। শুধু তাই না, সুস্থ মানুষের চেয়ে প্রতিবন্ধীদের কিছু বাড়তি অধিকার দেওয়া হয়েছে। যেমন প্রাণ ও জীবনের নিরাপত্তা দেওয়া, মৌলিক চাহিদা পূরণ, শিক্ষা গ্রহণ, চিকিৎসা গ্রহণ, মর্যাদা লাভ, সাহায্য- সহযোগিতা লাভের অধিকারসহ আরও অনেক অধিকার রয়েছে। আর এসব অধিকার নিশ্চিত করার দায়িত্ব পরিবার, সমাজ ও রাষ্ট্রের। তাই বলা যায়, মালেকের প্রতি সমাজের মানুষের কর্মকাণ্ড প্রতিবন্ধীর অধিকার রক্ষায় ভূমিকা রাখবে।"
        },
        {
          "label": "ঘ",
          "question": "উদ্দীপকে উল্লেখিত লিটনের কর্মকাণ্ডে কোন দিকটি ফুটেছে? সমাজে এর ক্ষতিকর প্রভাব মূল্যায়ন করো।",
          "explanation": "উদ্দীপকে উল্লিখিত লিটনের কর্মকাণ্ডে হারাম উপার্জনের দিকটি ফুটে উঠেছে, যা সমাজের জন্য অত্যন্ত ক্ষতিকর। হারাম উপার্জন অর্থ হলো অবৈধ পন্থায় বা আইনবহির্ভূত পন্থায় উপার্জন করা। শরিয়তের পরিভাষায়, শরিয়ত পরিপন্থি যেকোনো পন্থায় অর্থ- সম্পদ অর্জন করাকে হারাম উপার্জন বলা হয়। যেমন- প্রতারণার মাধ্যমে অর্থোপার্জন, জোরপূর্বক কারো অর্থ-সম্পদ দখলে নেওয়া, কাউকে অপহরণ বা জিম্মি করে অর্থ আদায় করা ইত্যাদি। যা উদ্দীপকের লিটনের কর্মকাণ্ডেও লক্ষণীয়। উদ্দীপকের লিটন কোনো কাজের নিয়মনীতির তোয়াক্কা করেন না। তিনি পেশিশক্তির প্রভাব খাটিয়ে তার অবৈধ সিন্ডিকেটের মাধ্যমে ফায়দা হাসিল করেন। তার এরূপ উপার্জন হলো হারাম উপার্জন। হারাম উপার্জনের কুফল ও পরিণাম অত্যন্ত ভয়াবহ। হারাম উপার্জনের প্রথম ও প্রধান কুফল হচ্ছে, হারাম উপার্জনকারীর ইবাদত আল্লাহ তায়ালা কবুল করেন না। তার স্থায়ী আবাস হয় জাহান্নাম। আল্লাহ তায়ালা হারাম উপার্জন করতে নিষেধ করেছেন। এতে একদিকে যেমন আল্লাহর নির্দেশের বিরোধিতা করা হয়, অন্যদিকে তেমনি অনুসরণ করা হয় নিজের কুপ্রবৃত্তির। কেননা শয়তান ও কুপ্রবৃত্তি মানুষকে সবসময় হারাম কাজের প্রেরণা দেয়। এর ফলে ব্যক্তির ইবাদত-বন্দেগি বিনষ্ট হয়, যা ধ্বংস ও ক্ষতিই ডেকে আনে। আল্লাহ তায়ালা বলেন, 'ধ্বংস তাদের জন্য যারা মাপে কম দেয়' (সুরা আল-মুতাফফিফীন: ১)। সুতরাং বলা যায়, লিটনের কর্মকাণ্ড অর্থাৎ হারাম উপার্জন সমাজে অত্যন্ত ক্ষতিকর প্রভাব ফেলে। এ কারণে আমাদের হারাম উপার্জন বর্জন করে হালাল উপার্জনের জন্য চেষ্টা করতে হবে।"
        }
      ]
    },
    {
      "number": "7",
      "uddipok": "জনাব মারুফ ছাত্রজীবন থেকেই রাস্তার দুপাশে এবং যেখানে খালি জায়গা পান সেখানেই গাছের চারা রোপণ করেন। পক্ষান্তরে জনাব আলেক ঐ অঞ্চলে একটি ইট ভাটা চালু করে ঐ অঞ্চলের গাছ কেটে ভাটার জ্বালানি হিসেবে ব্যবহার করেন। এতে একদিকে গাছপালা ও বন উজাড় হচ্ছে অপরদিকে দূষিত ধোঁয়ায় জনজীবন বিপন্ন হচ্ছে।",
      "tag": "DB, DIN.B 23,MB, RB, CB, CTG.B, SB, JB, BB 23",
      "sub_questions": [
        {
          "label": "ক",
          "question": "'ইমাম' অর্থ কী?",
          "explanation": "ইমাম' অর্থ নেতা, অগ্রণী, পরিচালক ইত্যাদি।"
        },
        {
          "label": "খ",
          "question": "\"নিশ্চয়ই আমি প্রত্যেক উম্মতের মধ্যেই রাসুল প্রেরণ করেছি।\"-আয়াতাংশটি ব্যাখ্যা করো।",
          "explanation": "\"নিশ্চয়ই আমি প্রত্যেক উম্মতের মধ্যেই রাসুল প্রেরণ করেছি\"- আয়াতাংশটি পবিত্র কুরআনের সূরা নাহল এর ৩৬ নম্বর আয়াত থেকে নেয়া হয়েছে। উচ্ছৃত আয়াতাংশে উম্মাহ দ্বারা প্রত্যেক নবি বা রাসুলের নিজ নিজ জাতির মানুষকে বোঝানো হয়েছে। অর্থাৎ এখানে আত্মালিক জাতীয়তার অভিন্ন সম্পর্ক বিবেচনা করা হয়েছে। এ পর্যায়ে একই জাতিভুক্ত সব মানুষ কোনো একজন নবির উম্মত বলে বিবেচিত হবেন। তারা তাদের নবির অনুসরণ করুক বা না করুক, উম্মতের বাইরে বলে বিবেচিত হবে না। কেননা আল্লাহ তায়ালা পবিত্র কুরআনে সুরা ইউনুস এ বলেন, \"প্রত্যেক উম্মাহর জন্যই একজন রাসুল রয়েছেন।\""
        },
        {
          "label": "গ",
          "question": "জনাব মারুফের কর্মকাণ্ড তোমার পাঠ্যবইয়ের কোন বিষয়ের সাথে সাদৃশ্যপূর্ণ তা চিহ্নিতপূর্বক আলোচনা করো।",
          "explanation": "জনাব মারুফের কর্মকাণ্ড আমার পাঠ্যবইয়ের 'খিদমাতে খালক' বিষয়ের সাথে সাদৃশ্যপূর্ণ। খিদমত অর্থ সেবা করা এবং খালক বলতে সৃষ্টিজগৎ ও সৃষ্টিজীব দুটোই বোঝায়। আল্লাহ তায়ালার সব সৃষ্টিই এর অন্তর্ভুক্ত। কাজেই খিদমতে খালক হলো সৃষ্টিজগতের সেবা, সৃষ্টিজীবের পরিচর্যা। পৃথিবীর সবকিছু মানুষের ব্যবহারের জন্য সৃষ্টি করা হয়েছে। তাই এসব সৃষ্টির সুবিধা- অসুবিধা লক্ষ করা মানুষের দায়িত্ব। যার প্রতিফলন জনাব মারুফের কর্মকাণ্ডে পরিলক্ষিত হয়। উদ্দীপকে জনাব মারুফ ছাত্রজীবন থেকেই রাস্তার দু'পাশে এবং যেখানে খালি জায়গা পান সেখানেই গাছের চারা রোপণ করেন। তার এসব কর্মকাণ্ড খিদমতে খালকের সাথে সাদৃশ্যপূর্ণ। কেননা খিদমতে খালক হলো আল্লাহর সকল সৃষ্টির পরিচর্যা করা। পশুপাখি, জীবজন্তু, বৃক্ষরোপণ ও সংরক্ষণ সবকিছুই খিদমতে খালকের অন্তর্ভুক্ত। এগুলো আল্লাহর বৈচিত্র্যময় সৃষ্টির একটি বিশেষ দিক। এগুলোর সুন্দর ও শৃঙ্খলাপূর্ণ স্বাভাবিক জীবনযাপন ও সংরক্ষণের ওপর প্রাকৃতিক ভারসাম্য নির্ভর করে। এজন্য জীবজন্তু ও পশুপাখির সেবায় মানুষ নিজেকে নিয়োজিত রাখবে এবং অপ্রয়োজনে এদেরকে হত্যা করবে না। পাশাপাশি অপ্রয়োজনে বৃক্ষনিধন থেকে নিজেদেরকে বিরত রাখবে। প্রয়োজনে গাছ কাটলেও সাথে সাথে আবার গাছ লাগিয়ে তার অভাব পূরণ করতে হবে। এভাবেই সৃষ্টিজগতের সেবা করা সম্ভব। তাই জনাব মারুফের এরূপ কল্যাণমূলক কাজ তথা বৃক্ষরোপনকে খিদমতে খালক নামে অভিহিত করা যায়।"
        },
        {
          "label": "ঘ",
          "question": "জনাব আলেক-এর কর্মকাণ্ডের ক্ষতিকর প্রভাবগুলো তোমার পাঠ্যবইয়ের আলোকে আলোচনা করো।",
          "explanation": "জনাব আলেক এর কর্মকাণ্ড তথা ইটভাটা চালুকরণ এবং নির্বিচারে গাছ কাটা পরিবেশের ওপর মারাত্মক ক্ষতিকর প্রভাব ফেলতে পারে। গাছ মানুষের মহা উপকারী বন্ধু। গাছপালা মানুষের জীবনের সাথে ওতপ্রোতভাবে সম্পৃক্ত। অক্সিজেন সরবরাহ, প্রাকৃতিক ভারসাম্য রক্ষা, জ্বালানি ও কাঠ যোগান দিয়ে এবং প্রাকৃতিক মহামারি ও দুর্যোগ প্রতিরোধ করে গাছপালা মানুষের অপরিসীম উপকার সাধন করে থাকে। কিন্তু অধিক যারে গাছ' কাটলে এবং যেখানে সেখানে শিল্প-কারখানা গড়ে তুললে তা পরিবেশের জন্য মারাত্মক বিপর্যয় ডেকে আনে। জনাব আলেক এর কর্মকাণ্ডে এরূপ বিষয় লক্ষণীয়। উদ্দীপকে জনাব আলেক একটি ইট ভাটা চালু করেন এবং গাছ কেটে ভাটার জ্বালানি হিসেবে ব্যবহার করেন। এতে একদিকে গাছপালা ও বন উজাড় হচ্ছে, অপরদিকে দূষিত ধোঁয়ায় জনজীবন বিপন্ন হচ্ছে। তার এমন কর্মকান্ডের ফলে পরিবেশে নেতিবাচক প্রভাব পড়বে। কারণ গাছপালা পরিবেশ থেকে কার্বন ডাই-অক্সাইড শোষণ করে এবং অক্সিজেন সরবরাহ করে পরিবেশের ভারসাম্য রক্ষা করে। কিন্তু যেখানে সেখানে অপরিকল্পিতভাবে শিল্প-কারখানা গড়ে তুললে এবং অধিক হারে গাছ কাটলে পৃথিবীর বায়ুমণ্ডলে প্রচুর পরিমাণে কার্বন ডাই-অক্সাইড ও গ্রিন হাউস গ্যাস বেড়ে যেতে পারে। এসব গ্যাসের কারণে বৈশ্বিক উষ্ণতা বেড়ে বদলে যায় জলবায়ু। যা মানবজাতি ও প্রাণিকুলের অস্তিত্বকে হুমকির মুখে ফেলে দেয়। তাছাড়া অপরিকল্পিত ইটভাটার মতো অতিরিক্ত কার্বন নিসঃরনকারী শিল্প পরিবেশের প্রতি মারাত্মক হুমকি বয়ে আনে। প্রাকৃতিক ভারসাম্য রক্ষা করা মানুষের মূল দায়িত্ব, তা না হলে পৃথিবী বসবাসের অযোগ্য হয়ে উঠবে। উপরের আলোচনার পরিপ্রেক্ষিতে বলা যায়, জনাব আলেক এর কর্মকাণ্ডে পরিবেশ সংরক্ষণের ব্যত্যয় ঘটায় তা সমাজে অত্যন্ত ক্ষতিকর প্রভাব ফেলবে। তাই আমাদের সকলকেই পরিবেশ সংরক্ষণের বিষয়ে সচেতন হতে হবে।"
        }
      ]
    },
    {
      "number": "8",
      "uddipok": "বারেক মিয়া একজন ব্যবসায়ী। প্রতিবছর নির্দিষ্ট সময়ে সম্পদের হিসাব করে শরিয়ত নির্ধারিত খাতসমূহে বিতরণ করেন। অপরপক্ষে আমির হোসেন একজন কৃষক। তিনি যত্ন সহকারে জমিতে ফসল আবাদ করেন। ফসল ঘরে ওঠার সাথে সাথেই ফসলের নির্ধারিত একটি অংশ বায়তুল মালে জমা দেন।",
      "tag": "MB, RB, CB, CTG.B, SB, JB, BB 23",
      "sub_questions": [
        {
          "label": "ক",
          "question": "উম্মাহ শব্দের অর্থ কী?",
          "explanation": "উম্মাহ শব্দের অর্থ দল।"
        },
        {
          "label": "খ",
          "question": "\"খিদমতে খালক জান্নাত লাভের একটি পথ\" ব্যাখ্যা করো।",
          "explanation": "খিদমতে খালক বা সৃষ্টির সেবা করার মাধ্যমে আল্লাহ তায়ালাকে সন্তুষ্ট করতে পারলে জান্নাত লাভ সহজ হয়। কোনো মুসলিম অপর মুসলিমকে পরিধেয় বস্ত্র দিলে, আল্লাহ তাকে জান্নাতের পোশাক পরাবেন। ক্ষুধার্তকে খাদ্য দিলে, তৃষ্ণার্তকে পানি পান করালে, কিয়ামতের দিন আল্লাহ তাকে সিলমোহরকৃত (হাউজে কাউসারের) পানি পান করাবেন। অর্থাৎ সৃষ্টির সেবার মাধ্যমে আল্লাহকে সন্তুষ্ট করা যায়। আর এভাবে আল্লাহর সন্তুষ্টিতে জান্নাত লাভের পথ প্রশস্ত হয়।"
        },
        {
          "label": "গ",
          "question": "উদ্দীপকে উল্লেখিত বারেক মিয়ার কর্মকান্ডে ইসলামের কোন বিধানের ইঙ্গিত পাওয়া যায়?",
          "explanation": "উদ্দীপকে উল্লিখিত বারেক মিয়ার কর্মকাণ্ডে ইসলামের অন্যতম বিধান জাকাতের ইজ্যিত পাওয়া যায়। জাকাত শব্দের অর্থ পবিত্রকরণ, বৃদ্ধিকরণ ইত্যাদি। নিসাব পরিমাণ সম্পদ কোনো মুসলিম ব্যক্তির মালিকানায় পূর্ণ একবছর থাকলে শরিয়তের নির্ধারণ অনুযায়ী সে সম্পদ থেকে ২.৫% যারে নির্দিষ্ট আর্টটি খাতে কিংবা কোনো একটি খাতে দান করাকে জাকাত বলে। জাকাত ফরজ হতে হলে নিসাব পরিমাণ সম্পদ অর্থাৎ ৭.৫ তোলা সোনা বা ৫২.৫ তোলা রূপা কিংবা সমপরিমাণ অর্থ ব্যক্তিমালিকানায় পূর্ণ এক বছর থাকতে হয়। তারপর সে সম্পদের নির্দিষ্ট অংশ নির্দিষ্ট কয়েকটি খাতের যেকোনো খাতে দান করতে হয়। বারেক মিয়ার কর্মকাণ্ডেও ইসলামের এ বিধান পালনেরই ইঙ্গিত পাওয়া যায়। উদ্দীপকের বারেক মিয়া একজন ব্যবসায়ী। তিনি প্রতিবছর নির্দিষ্ট সময়ে সম্পদের হিসাব করে শরিয়ত নির্ধারিত খাতে ব্যয় করেন। তার এ কাজে জাকাতের বিধান পালিত হয়েছে। জাকাত ইসলামি অর্থব্যবস্থার গুরুত্বপূর্ণ একটি উৎস এবং অন্যতম মৌলিক ইবাদত। নিসাব পরিমাণ সম্পদ নির্দিষ্ট আটটি খাতে ব্যয় করার মাধ্যমে এ বিধান বাস্তবায়ন করা হয়। জাকাতের অর্থ ব্যয়ের আটটি খাত হলো- ১. ফকির, ২. মিসকিন, ৩. জাকাত আদায়ের কর্মচারী, ৪. নও মুসলিম, ৫. দাসমুক্তি, ৬. ঋণমুক্তি, ৭ মুজাহিদ ও ৮. মুসাফির। আর বারেক মিয়ার এরূপ বিধান পালন করায় তার কাজটি জাকাতেরই অন্তর্ভুক্ত।"
        },
        {
          "label": "ঘ",
          "question": "উদ্দীপকে উল্লেখিত আমির হোসেন ইসলামের কোন বিধানটি পালন করেন তা চিহ্নিতপূর্বক সমাজে এর প্রভাব বিশ্লেষণ করো।",
          "explanation": "উদ্দীপকে উল্লিখিত আমির হোসেন ইসলামি অর্থব্যবস্থার অন্যতম উশরের বিধান পালন করেন। সমাজে যার ইতিবাচক প্রভাব বিদ্যমান। উশর অর্থ এক দশমাংশ। ইসলামি শরিয়তের পরিভাষায়, উশর হলো জমিতে উৎপন্ন ফসলের জাকাত। ফসল ঘরে তোলার সাথে সাথেই নির্ধারিত খাতে উশর আদায় করতে হয়। জাকাতের খাতগুলোই উশরের অর্থব্যয়ের খাত হিসেবে বিবেচিত। তাছাড়া ইসলামি অর্থব্যবস্থায় রাষ্ট্রীয় আয়ের উৎস হিসেবেও উশর গুরুত্বপূর্ণ ভূমিকা রাখে। আমির হোসেনের কাজেও এ বিধান পালনেরই ইঙ্গিত পাওয়া যায়। উদ্দীপকের আমির হোসেন একজন কৃষক। তিনি যত্ন সহকারে জমিতে ফসল আবাদ করেন। ফসল ঘরে ওঠার সাথে সাথেই তিনি ফসলের নির্ধারিত অংশ বায়তুল মালে জমা দেন। তার এ কাজটি উশরকেই নির্দেশ করে। কেননা উশর হলো ফসলের জাকাত এবং ইসলামি অর্থব্যবস্থার রাষ্ট্রীয় আয়ের অন্যতম একটি উৎস। মূলত উশর হলো ফরজ একটি বিধান। জমিতে উৎপন্ন ফসল কম হোক বা বেশি হোক তার ওপর উশর আদায় করতে হবে। উশর আদায়ের নির্দেশ দিয়ে আল্লাহ তায়ালা বলেন, 'তোমরা ফল- ফসল খাও, যখন ফসল কাটার সময় হয়। আর ফসল তোলার দিন তারহক আদায় করো। তোমরা অপচয় করো না' (সুরা আল-আনআম: ১৪১)। সার্বিক আলোচনার প্রেক্ষিতে বলা যায়, ইসলামি অর্থব্যবস্থায় উশরের গুরুত্ব অপরিসীম। তাই ফসলের নির্ধারিত অংশ বায়তুল মালে জমা রেখে আমির হোসেন ইসলামের ফরজ বিধান পালন করেছেন এবং ইসলামি অর্থব্যবস্থায় গুরুত্বপূর্ণ ভূমিকা রেখেছেন।"
        }
      ]
    },
    {
      "number": "9",
      "uddipok": "আবিদ সাহেব একজন গরিব কৃষক। তিনি অনেক কষ্টে উপার্জন করে জীবনযাপনের চেষ্টা করেন। তার প্রতিবেশী রাজিব সাহেব একজন বড় ধরনের ব্যবসায়ী। তিনি অসং উপায় অবলম্বন করে অনেক সম্পদের মালিক হয়েছেন।",
      "tag": "MB, RB, CB, CTG.B, SB, JB, BB 23",
      "sub_questions": [
        {
          "label": "ক",
          "question": "'গিবত' অর্থ কী?",
          "explanation": "গিবত অর্থ পরনিন্দা করা।"
        },
        {
          "label": "খ",
          "question": "\"আল্লাহ ব্যবসাকে হালাল করেছেন এবং সুদকে হারাম করেছেন\"- ব্যাখ্যা করো।",
          "explanation": "উল্লিখিত আয়াতটির মাধ্যমে আল্লাহ তায়ালা মানবজাতিকে ব্যবসার প্রতি উদ্বুদ্ধ করেছেন। 'আর আল্লাহ ব্যবসাকে হালাল ও সুদকে হারাম করেছেন'- এ আয়াতটির মাধ্যমে ব্যবসার গুরুত্ব ফুটে উঠেছে। হালাল পন্থায় ব্যবসা-বাণিজ্য করাকে ইসলামে অত্যন্ত মর্যাদাপূর্ণ পেশা বলে ঘোষণা করা হয়েছে। আবার হাদিসের ভাষ্যানুযায়ী সৎ ও বিশ্বস্ত ব্যবসায়ী কিয়ামতের দিন শহিদের সাথে অবস্থান করবে। একইসাথে অর্থনৈতিক প্রক্রিয়া হিসেবে সুদকে গ্রহণ করা যাবে না; বরং সুদ বর্জন করার জন্য ইসলামে জোর তাগিদ দেওয়া হয়েছে। তাই ব্যবসাকে হালাল এবং সুদকে হারাম ঘোষণা করা হয়েছে।"
        },
        {
          "label": "গ",
          "question": "জনাব আবিদ সাহেবের উপার্জনটি কীরূপ? ব্যাখ্যা করো।",
          "explanation": "জনাব আবিদ সাহেবের উপার্জনটি হালাল উপার্জন। আল্লাহ ও রাসুল (স) নির্দেশিত বিধানানুযায়ী ব্যবসা-বাণিজ্যসহ বিভিন্ন কাজে শ্রম বিনিয়োগ ও মেধা খাটানোর মাধ্যমে উপার্জন করাকে হালাল উপার্জন বলে। সততা ও নিষ্ঠার সাথে কাজ করে এবং মিথ্যা বা প্রতারণার মাধ্যমে কাউকে না ঠকিয়ে উপার্জনের পদ্ধতিই হলো হালাল উপার্জন। যা জনাব আবিদ সাহেবের কর্মকাণ্ডেও লক্ষ করা যায়। উদ্দীপকের আবিদ সাহেব একজন গরিব কৃষক। তিনি অনেক কষ্টে উপার্জন করে জীবনযাপনের চেষ্টা করেন। তার এরূপ কাজ হালাল উপার্জনকে নির্দেশ করে। ইসলামে হালাল উপার্জনের গুরুত্ব ও উপকারিতা অপরিসীম। আল্লাহ তায়ালা মানুষকে হালাল জীবিকা গ্রহণের নির্দেশ দিয়েছেন। হালাল উপার্জন বাকি সব ফরজ ইবাদত যেমন- সালাত, সাওম, জাকাত ও হজ প্রভৃতির মতোই গুরুত্বপূর্ণ ফরজ ইবাদত। হালাল উপার্জন মানুষকে কর্মপ্রেরণা দেয়। ইসলামে শ্রমলব্ধ হালাল উপার্জনকেই সর্বোত্তম উপার্জন হিসেবে বিবেচনা করা হয়। হালাল উপার্জন ইবাদত কবুল হওয়ার পূর্বশর্ত। এছাড়াও হালাল উপার্জনের গুরুত্ব অনেক বেশি। তাই আমাদের প্রত্যেকের উচিত আবিদ সাহেবের মতো হালাল উপার্জনের মাধ্যমে জীবনযাপন করা।"
        },
        {
          "label": "ঘ",
          "question": "উদ্দীপকে রাজিব সাহেবের উপার্জনের পদ্ধতিটি কীরূপ? এর ক্ষতিকর প্রভাব আলোচনা করো।",
          "explanation": "উদ্দীপকের রাজিব সাহেবের উপার্জনের পদ্ধতিটি হলো হারাম উপার্জন। যার ক্ষতিকর প্রভাব অপরিসীম। হারাম উপার্জন অর্থ আইনবহির্ভূত পন্থায় উপার্জন। অর্থাৎ শরিয়ত পরিপন্থি যেকোনো পন্থায় অর্থ-সম্পদ অর্জন করাকে হারাম উপার্জন বলা হয়। সুদের মাধ্যমে, ঘুষের মাধ্যমে, চাকরি ক্ষেত্রে কর্তৃপক্ষের চোখকে ফাঁকি দিয়ে কর্তব্যে অবহেলার মাধ্যমে উপার্জন ইত্যাদি হারাম উপার্জনের অন্তর্ভুক্ত। যা রাজিব সাহেবের কর্মকাণ্ডেও লক্ষণীয়। উদ্দীপকের রাজিব সাহেব একজন বড় ধরনের ব্যবসায়ী। তিনি অসৎ পন্থা অবলম্বন করে অনেক সম্পদের মালিক হয়েছেন। তার এরূপ কর্মকাণ্ড হারাম উপার্জনকেই নির্দেশ করে। আর হারাম উপার্জনের কুফল ও পরিণাম অত্যন্ত ভয়াবহ। হারাম উপার্জনকারীর ইবাদত আল্লাহ তায়ালা কবুল করেন না। তার স্থায়ী আবাস হয় জাহান্নাম। হারাম উপার্জনের সাথে জড়িয়ে থাকে ক্ষতিগ্রস্ত মানুষের অভিসম্পাত। আল্লাহ তায়ালা হারাম উপার্জন করতে নিষেধ করেছেন। হারাম উপার্জনের মাধ্যমে যেমন আল্লাহর নির্দেশের বিরোধিতা করা হয়, তেমনি অনুসরণ করা হয় শয়তানের কুপ্রবৃত্তির। আল্লাহ তায়ালা বলেন, 'তোমরা একে অপরের সম্পদ অন্যায়ভাবে আত্মসাৎ করো না' (সুরা আন-নিসা: ২৯)। পরিশেষে বলা যায়, রাজিব সাহেব অসৎ পন্থা অবলম্বন করায় তার উপার্জনটি হারাম হয়েছে। আর হারাম উপার্জনের ক্ষতিকর প্রভাব অনেক বেশি। তাই আমাদের হারাম উপার্জন থেকে দূরে থাকতে হবে।"
        }
      ]
    },
    {
      "number": "10",
      "uddipok": "জনাব শাহজাহান সাহেব একজন চাকুরিজীবী। তিনি অফিসে যাবার আগে বৃদ্ধা মাতার শারীরিক অবস্থার খোঁজ-খবর নেন এবং স্ত্রীকেও সকলকে দেখাশোনার ব্যাপারে পরামর্শ দিয়ে যান। কিন্তু স্ত্রী রহিমা বেগম স্বামীর কোনো পরামর্শ মানে না, এমনকি তার স্বামীর পরিবারের কোনো সদস্যের সাথে ভালো ব্যবহারও করে না।",
      "tag": "MB, RB, CB, CTG.B, SB, JB, BB 23",
      "sub_questions": [
        {
          "label": "ক",
          "question": "'খারাজ' শব্দের অর্থ কী?",
          "explanation": "খারাজ শব্দের অর্থ ভূমি রাজস্ব।"
        },
        {
          "label": "খ",
          "question": "\"আর তুমি তোমার নিকটাত্মীয়দের অধিকার আদায় করো\"- ব্যাখ্যা করো।",
          "explanation": "আর তুমি তোমার নিকটাত্মীয়দের অধিকার আদায় করো' আয়াতটি দ্বারা নিকটাত্মীয়দের হক বা অধিকার আদায়ের ব্যাপারে সতর্ক করা হয়েছে। আত্মীয়রা পরস্পরের সদাচরণ, সহানুভূতি, সাহায্য ও উত্তরাধিকার লাভের অধিকার সংরক্ষণ করেন। মহান আল্লাহ তায়ালা তাদের এ অধিকার নির্ধারণ করে দিয়েছেন। আত্মীয়ের দায়িত্ব হলো অপর আত্মীয়ের এসব অধিকার যথাযথভাবে আদায় করা। যার যা প্রাপ্য তাকে তা যথাযথভাবে বুঝিয়ে দেওয়া। কেননা আল্লাহ তায়ালা নির্দেশ দিয়েছেন, 'আর তুমি নিকটাত্মীয়কে তার হক বা অধিকার দিয়ে দাও' (সুরা বনি-ইসরাইল:৬)"
        },
        {
          "label": "গ",
          "question": "জনাব শাহজাহান সাহেবের আচরণে পারিবারিক জীবনের কোন গুণাবলির বহিঃপ্রকাশ ঘটেছে? তোমার পাঠ্যবইয়ের আলোকে মূল্যায়ন করো।",
          "explanation": "জনাব শাহজাহান সাহেবের আচরণে পারিবারিক জীবনে পিতামাতার প্রতি সন্তানের দায়িত্ব ও কর্তব্য পালন গুণটির বহিঃপ্রকাশ ঘটেছে। আল্লাহ তায়ালার ইচ্ছায় পিতামাতার মাধ্যমে মানবশিশু পৃথিবীতে আসে। এজন্য পিতামাতাকে সন্তান লালন-পালন করা জন্য অনেক দায়িত্ব পালন করতে হয়। তেমনই সন্তান যখন বড় হ্যা তখন তাকেও পিতামাতার প্রতি কিছু দায়িত্ব পালন করতে হয়। যা হলো পিতামাতার অধিকার। কুরআন- হাদিসে মাতাপিতার প্রতি সন্তানকে এসব দায়িত্ব পালনের ব্যাপারে বিশেষ তাগিদ দেওয়া হয়েছে। যেমন- মাতাপিতার সম্মান করা, সদাচরণ করা, বার্ধক্যে বিশেষ সেবা করা ইত্যাদি। যা জনাব শাহজাহান সাহেবের আচরণে লক্ষ করা যায়। উদ্দীপকের জনাব শাহজাহান সাহেব অফিসে যাওয়ার আগে বৃদ্ধা মাতার শারীরিক অবস্থার খোঁজ-খবর নেন। তার এরূপ কর্মকাণ্ড পিতামাতার প্রতি দায়িত্ব পালনের সাথে সাদৃশ্যপূর্ণ। সন্তানের সদাচরণের প্রথম ও প্রধান হকদার মাতাপিতা। তাদের সঙ্গে সন্তান সঙ্গত, সুন্দর ও বিনয়ী আচরণ করবে। বার্ধক্যে বিশেষ সেবা করবে। বৃদ্ধ বয়সে মানুষ সঙ্গ চায়, বিশেষ সেবা চায়। শারীরিক দিক থেকেও এ সময়ে বিশেষ যত্ন নেওয়া প্রয়োজন। মাতাপিতার বার্ধক্যে সন্তান তাদের অধিকতর সেবা করবে। তাদের তিরস্কার করবে না, ধমক দিবে না, তাদের বৃদ্ধসুলভ কথাবার্তা ও দাবিতে বিরক্তি প্রকাশ করবে না। তাই বলা যায়, জনাব শাহজাহানের আচরণে পিতামাতার প্রতি দায়িত্ব পালনের দিকটি ফুটে উঠেছে।"
        },
        {
          "label": "ঘ",
          "question": "উদ্দীপকে স্ত্রী রহিমা বেগমের দায়িত্ব ও কর্তব্যের অবহেলার বিষয়টি কুরআন ও হাদিসের আলোকে আলোচনা করো।",
          "explanation": "উদ্দীপকে জনাব শাহজ্জাহান সাহেবের স্ত্রী রহিমা বেগমের দায়িত্ব ও কর্তব্যের অবহেলার বিষয়টি কুরআন ও হাদিসের আলোকে অসামঞ্জস্যপূর্ণ ও অগ্রহণযোগ্য। ইসলামি পরিবার ব্যবস্থায় স্বামী-স্ত্রী হলেন প্রধান নিয়ামক। পরিবারের অস্তিত্ব সংরক্ষণ ও কার্যকারিতা নিশ্চিত করার জন্য ইসলাম স্বামীর প্রতি স্ত্রী এবং স্ত্রীর প্রতি স্বামীর কিছু কর্তব্য নির্ধারণ করে দিয়েছে। পাশাপাশি নির্ধারণ করে দিয়েছে তাদের পারস্পরিক অধিকার। এ কর্তব্যসমূহ নিষ্ঠার সাথে পালন এবং অধিকারগুলো আন্তরিকতার সাথে আদায় করার ওপর পরিবারের সুখ, সমৃদ্ধি, স্থায়িত্ব ও অস্তিত্ব নির্ভর করে। যা উদ্দীপকের রহিমা বেগমের আচরণে অনুপস্থিত। উদ্দীপকের জনাব শাহজাহান সাহেব তার স্ত্রীকে পরিবারের সকলের দেখাশুনার ব্যাপারে পরামর্শ দেন। কিন্তু তার স্ত্রী তার কোনো' পরামর্শ মানে না, এমনকি তার স্বামীর পরিবারের কোনো সদস্যের সাথে ভালো ব্যবহারও করে না। তার এমন আচরণে স্ত্রীর দায়িত্ব ও স্বামীর অধিকার লঙ্ঘিত হয়েছে। কেননা ইসলামি পরিবারে আল্লাহ তায়ালা স্বামীকে বিশেষ মর্যাদা দিয়েছেন। সেজন্য স্ত্রীর কর্তব্য হলো স্বামীর কর্তৃত্ব মেনে চলা এবং তার সংগত আদেশ নিষেধের আনুগত্য করা। আল্লাহু তায়ালা স্ত্রীর ওপর স্বামীর বেশকিছু অধিকার নির্ধারণ করে দিয়েছেন। তার মধ্যে অন্যতম একটি অধিকার হলো স্ত্রীকে স্বামীর পরিবারের তত্ত্বাবধান করা অর্থাৎ স্বামীর পরিবারের ব্যাপারে দায়িত্বশীল হওয়া। পরিবারে স্বামীর সম্পদ এবং সন্তান- সপ্ততি ও পরিজন যারা থাকবেন তাদের যত্ন ও পরিচর্যা করার দায়িত্ব স্ত্রীর। রাসুল (স) বলেন, 'আর নারী দায়িত্বশীল তার স্বামীর সম্পদ, সন্তান ও সংসারের। সে তাদের সম্পর্কে জিজ্ঞাসিত হবে' (বুখারি ও মুসলিম)। উপরের আলোচনার প্রেক্ষিতে বলা যায়, রহিমা বেগম তার উপর অর্পিত দায়িত্ব অর্থাৎ স্বামীর অধিকার যথাযথভাবে পালন না করার কারণে তার কর্মকাণ্ড কুরআন-হাদিসের আলোকে অসামঞ্জস্যপূর্ণ ও অগ্রহণযোগ্য।"
        }
      ]
    },
    {
      "number": "11",
      "uddipok": "শামীম সাহেব একজন সরকারি উচ্চপদস্থ কর্মকর্তা। অফিসের কাজে নিজ সরকারি গাড়ি ব্যবহার করলেও পারিবারিক প্রয়োজনে সরকারি গাড়ি ব্যবহার করেন না। তিনি মনে করেন, এ ব্যাপারে কেউ কিছু না বললেও রাষ্ট্রীয় সম্পদের অপব্যবহার, আত্মসাৎ ও সম্পদ বিনষ্ট করা জঘন্য অপরাধ। অপরপক্ষে আলমগীর সাহেব অন্যায়কে কখনও প্রশ্রয় দেন না। নিয়মনীতির বাইরে কোনো কাজ করা পছন্দ করেন না। তিনি জীবনের প্রতিটি ক্ষেত্রে- কথাবার্তা, কাজ-কর্ম, আচার-আচরণ, লেনদেন, ভোগ-বিলাসে ন্যায়-নীতি ও সুবিচার প্রতিষ্ঠা করেন।",
      "tag": "MB, RB, CB, CTG.B, SB, JB, BB 23",
      "sub_questions": [
        {
          "label": "ক",
          "question": "'উখউয়াত' শব্দের অর্থ কী?",
          "explanation": "'উখওয়াত' শব্দের অর্থ ভ্রাতৃত্ব।"
        },
        {
          "label": "খ",
          "question": "\"তোমার ধন-সম্পদের মধ্যে গরিব ও বঞ্চিতদের অধিকার আছে\"- ব্যাখ্যা করো।",
          "explanation": "'তোমাদের ধন-সম্পদের মধ্যে গরিব'ও বঞ্চিতদের অধিকার আছে'- বাণীটিতে ইসলামি অর্থব্যবস্থার অন্যতম বৈশিষ্ট্য ভারসাম্যপূর্ণ বণ্টননীতি প্রকাশ পেয়েছে। ইসলামি অর্থব্যবস্থায় সম্পদের সুষম ও ভারসাম্যপূর্ণ বন্টননীতি অনুসৃত হয়েছে। এখানে কেউ সম্পদের পাহাড় গড়ে তুলতে পারে না। আবারকারো পক্ষে নিম্নে থাকাও সম্ভব নয়। আল্লাহ তায়ালা ইসলামি অর্থব্যবস্থ ধনীদের সম্পদে গরিবের অধিকার নির্ধারণ করে দিয়েছেন। যার মাধ্যস্তে গরিব মানুষেরা মূলধন গঠন করে অর্থনৈতিকভাবে স্বাবলম্বী হতে পারে। এ প্রসঙ্গে আল্লাহ তায়ালা বলেন, 'আর তাদের (ধনীদের) সম্পদ প্রার্থনাকারী ও বঞ্চিতদের অধিকার রয়েছে' (সুরা আয-যারিয়াত: ১৩)।"
        },
        {
          "label": "গ",
          "question": "উদ্দীপকে উল্লেখিত শামীম সাহেবের কর্মকাণ্ড ও তার মনোভাবে কী ফুটে উঠেছে? তা চিহ্নিতপূর্বক ব্যাখ্যা করো।",
          "explanation": "উদ্দীপকে উল্লিখিত শামীম সাহেবের কর্মকাণ্ড ও তার মনোভরে কর্তব্যপরায়ণতা ফুটে উঠেছে। মানুষের জীবনধারণ ও জীবন পরিচালনা এবং পৃথিবী ও পরকালের জীবনে শান্তি ও মুক্তিলাভের পক্ষে যা কার্যকর ও কল্যাণকর সেসব বিষয়ের পরিচর্যা, লালন ও অনুশীলন হলো কর্তব্য। আর কল্যাণকর এসব কছ সম্পাদনের জন্য যে আত্মসচেতনতা ও একনিষ্ঠ দায়িত্ববোধ থাকে তন্ত্র কর্তব্যপরায়ণতা। যা উদ্দীপকে শামীম সাহেবের কর্মকাণ্ডেও লক্ষণীয়। উদ্দীপকের শামীম সাহেব একজন সরকারি উচ্চপদস্থ কর্মকর্তা। তি অফিসের কাজে সরকারি গাড়ি ব্যবহার করলেও পারিবারিক প্রয়োজনে সরকারি গাড়ি ব্যবহার করেন না। তিনি মনে করেন এ ব্যাপারে তারে কেউ কিছু না বললেও রাষ্ট্রীয় সম্পদের অপব্যবহার, আত্মসাৎ ও সম্প বিনষ্ট করা জঘন্য অপরাধ। তার এমন মনোভাব কর্তব্যপরায়ণতাকে নির্দেশ করে। ব্যক্তি ও সমাজজীবনে কর্তব্যপরায়ণতার গুরুত্ব ও প্রয়োজনীয়ত অপরিসীম। কর্তব্য পালন করা বা না করার ওপর ব্যক্তির উন্নতি-অবনতি নির্ভর করে। ব্যপ্তির কর্তব্যপরায়ণতা তার মানবিক মূল্যবোধ সংরক্ষণ করে। কেননা, কর্তব্যে অবহেলাকারী ও দায়িত্বহীন মানুষ পশুর সমান। পৃথিবীর প্রত্যেক মানুষই কোনো না কোনো বিষয়ে দায়িত্বশীল। আয় প্রত্যেকের তার দায়িত্ব যথাযথভাবে পালন করতে হবে। রাসুল (স) বলেন, 'সাবধান তোমরা প্রত্যেকেই দায়িত্বশীল এবং প্রত্যেকেই নিজ নিজ দায়িত্ব সম্পর্কে জিজ্ঞাসিত হবে' (বুখারি ও মুসলিম) তাই বলা যায়, শামীম সাহেবের কর্মকাণ্ড ও মনোভাবে কর্তব্যপরায়ণতার বিষয়টি ফুটে উঠেছে।"
        },
        {
          "label": "ঘ",
          "question": "উদ্দীপকে উল্লেখিত আলমগীর সাহেবের কর্মে যা ফুটে উঠেছে তা তোমার পাঠ্যবইয়ের কোন বিষয়ের সাথে সাদৃশ্যপূর্ণ? এর সামাজিক প্রভাব মূল্যায়ন করো।",
          "explanation": "উদ্দীপকে উল্লিখিত আলমগীর সাহেবের কর্ম আমার পাঠ্যবইয়ের যে বিষয়টির সঙ্গে সাদৃশ্যপূর্ণ তা হলো আদল। যার সামাজিক প্রভাব অপরিসীম। আদল অর্থ ন্যায়বিচার। ইসলামের আদর্শ ও বিধান অনুযায়ী যথাযথভাবে আল্লাহর হক আদায় এবং মানবসমাজে যার যা প্রাপ্য তাকে তা পুরোপুরি প্রদান করার নাম আদাল। মানবজীবনের সব ক্ষেত্রে আদল প্রতিষ্ঠা কর ফরজ। যা আলমগীর সাহেবের কর্মকাণ্ডেও লক্ষ করা যায়। উদ্দীপকে আলমগীর সাহেব অন্যায়কে কখনও প্রশ্রয় দেন না। নিয়মনীতিস বাইরে কোনো কাজ করা তিনি পছন্দ করেন না। তিনি জীবনের প্রতিট ক্ষেত্রে কথাবার্তা, কাজ-কর্ম, আচার-আচরণ, লেনদেন, ভোগ-বিলাসে ন্যায়নীতি ও সুবিচার প্রতিষ্ঠা করেন। তার এসব আচরণ আদলের সঙ্গে সাদৃশ্যপূর্ণ। আদল সামাজিক শান্তি ও শৃঙ্খলা রক্ষায় আল্লাহ তায়ালার নির্দেশিত পদ্ধতি। এটি সামাজিক শান্তির রক্ষাকবচ। কেননা আদলের মাধ্যমে মানুষ কেবল নিজের অধিকার বুঝে নেয় না বরং অপরকেও তার নিজস্ব অধিকার বুঝে নেওয়ার নিশ্চয়তা দেয়। কেউ কারো ওপর অন্যায় হস্তক্ষেপ করে না, বরং সমাজের সদস্য হিসেবে যার যতটুকু দায়ি পালন করার কথা ততটুকু দায়িত্ব পালন করে। সমাজের লোকনে পারস্পরিক বা সমষ্টিক কলহ মিটিয়ে দেওয়ার ক্ষেত্রেও আদল গুরুত্বপূ ভূমিকা রাখে। সুতরাং বলা যায়, আলমগীর সাহেবের কর্ম আমার পাঠ্যবইয়ের আদলে। সাথে সাদৃশ্যপূর্ণ, যার সামাজিক প্রভাব অপরিসীম। আমাদের প্রত্যেকেন্স জীবনে আদল বা ন্যায়বিচার প্রতিষ্ঠা করা অত্যন্ত জরুরি।"
        }
      ]
    }
  ]
}