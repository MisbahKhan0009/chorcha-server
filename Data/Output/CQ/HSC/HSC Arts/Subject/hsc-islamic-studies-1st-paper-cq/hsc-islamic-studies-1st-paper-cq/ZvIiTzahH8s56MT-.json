{
  "title": "রেসিডেন্সিয়াল কলেজ ২০২৪",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "খালেদ একাদশ শ্রেণির শিক্ষার্থী। সে ভর্তির সময় এমন বিষয় পছন্দ করলো, যা অধ্যয়নে আল্লাহর নির্দেশ মোতাবেক জীবনযাপন করা যায়। ফলে সে নিজেকে আল্লাহর নিকট সম্পূর্ণরূপে সোপর্দ করলো। তার দিকনির্দেশনায় বোন আয়েশাও একটি জায়গায় প্রতিদিন গিয়ে প্রয়োজনীয় জ্ঞান অর্জন করে। আয়েশা এখন কাজের শুরুতে, খাদ্য গ্রহণে, পারস্পরিক সাক্ষাতে বিশেষ পরিভাষা ব্যবহার করে।",
      "tag": "DRMC 24",
      "sub_questions": [
        {
          "label": "ক",
          "question": "'তুহফাতুল ফালাসিফাহ' কী?",
          "explanation": "'তুহফাতুল ফালাসিফাহ' হলো ইমাম গাযালি রহ. এর রচিত একটি দর্শনের বই।"
        },
        {
          "label": "খ",
          "question": "নফল ইবাদতের চেয়ে জ্ঞান অর্জন করা কেন উত্তম?",
          "explanation": "জ্ঞানচর্চা করা নফল ইবাদতের চেয়ে উত্তম। একজন সাধারণ ইবাদতকারীর চেয়ে একজন জ্ঞানার্জনকারী উত্তম। কারণ একজন আবেদ বা ইবাদতকারীর আমল শুধু তার নিজের মধ্যে সীমাবদ্ধ থাকে, কিন্তু একজন আলেম বা জ্ঞানার্জনকারী তার জ্ঞানের মাধ্যমে নিজে আলোকিত হয় এবং অন্যদেরকেও তার জ্ঞানের আলোয় আলোকিত করতে সক্ষম হয়। এজন্য রাসুলুল্লাহ (স) বলেন, 'রাতে অল্প সময় জ্ঞানচর্চা করা সারা রাতের নফল ইবাদতের চেয়ে উত্তম (দারিমি)।"
        },
        {
          "label": "গ",
          "question": "আয়েশার জ্ঞানার্জনের জায়গাটি কোন ধরনের প্রতিষ্ঠান? ব্যাখ্যা করো।",
          "explanation": "আয়েশার জ্ঞানার্জনের প্রতিষ্ঠানটি বা জায়গাটি হলো মক্তব। আরবি 'মক্তব' শব্দের অর্থ হলো- লেখার স্থান, বিদ্যালয় বা শিক্ষা কেন্দ্র। এটি ইসলামের মৌলিক বিষয়গুলো সম্পর্কে প্রাথমিক জ্ঞানার্জনের একটি আদর্শ স্থান। সাধারণত মসজিদের বারান্দায় বা মাদরাসার সাথে এটি গড়ে তোলা হয়। উদ্দীপকে বর্ণিত আয়েশা যে জায়গায় গিয়ে প্রতিদিন প্রয়োজনীয় জ্ঞান অর্জন করে তা মক্তৰকেই নির্দেশ করে। এখানে শিশুরা নৈতিক গুণাবলী অর্জন করে ইসলামের মৌলিক জ্ঞান ও পাপ কাজ থেকে দূরে থাকার শিক্ষা পায়। যেমনিভাবে আয়েশা মক্তব থেকে শিক্ষা পেয়ে এখন সে কাজের শুরুতে, খাদ্য গ্রহণে, পারস্পরিক সাক্ষাতে বিশেষ পরিভাষা তথা বিভিন্ন মাসনুন দুআ ব্যবহার করে। সুতরাং বলা যায়, আয়েশার জ্ঞানার্জনের জায়গাটি হলো ইসলামের মৌলিক জ্ঞানদানভিত্তিক একটি প্রতিষ্ঠান যা 'মক্তব' হিসেবে সমাদৃত।"
        },
        {
          "label": "ঘ",
          "question": "খালেদ কোন বিষয় শিক্ষা গ্রহণ করেছে? মানবজীবনে এর গুরুত্ব বিশ্লেষণ' করো।",
          "explanation": "খালেদ শিক্ষা গ্রহণ করেছে 'ইসলাম শিক্ষা' বিষয়ে। যে শিক্ষাব্যবস্থার মাধ্যমে মানুষ আল্লাহ তায়ালার শক্তি ও ক্ষমতা সম্পর্কে জানতে পারে এবং ইসলামি নীতিমালার আলোকে জীবন পরিচালনা করতে সক্ষম হয় তাকে ইসলাম শিক্ষা বলে। এই শিক্ষার মাধ্যমে আল্লাহর ইবাদতের সঠিক নিয়ম-কানুন সম্পর্কে ধারণা পাওয়া যায়। উদ্দীপকে বর্ণিত খালেদ একাদশ শ্রেণিতে ভর্তির সময় এমন বিষয় পছন্দ করলো যা অধ্যয়নে আল্লাহর নির্দেশ অনুযায়ী চলা যায়। যা ইসলাম শিক্ষাকে নির্দেশ করে। এ শিক্ষা গ্রহণের ফলে সে নিজেকে আল্লাহর নিকট সম্পূর্ণরূপে সোপর্দ করলো। মানবজীবনে ইসলাম শিক্ষার গুরুত্ব অপরিসীম। এ শিক্ষার মাধ্যমে আল্লাহর নির্দেশ অনুযায়ী জীবনযাপন করা যায়। ইসলাম শিক্ষা মানুষের শ্রেষ্ঠত্ব ও মর্যাদার মাপকাঠি। আল্লাহ তায়ালা বলেন, 'যারা জানে আর যারা জানে না তারা কি সমান? প্রকৃতপক্ষে যারা ইসলাম শিক্ষা থেকে বঞ্চিত তারা এ শিক্ষা অর্জনকারীদের সমান হতে পারে না। এ শিক্ষা ব্যক্তিকে সম্পূর্ণরূপে মহান আল্লাহর কাছে সোপর্দ করার শিক্ষা দেয়। পরিশেষে বলা যায়, ইসলাম শিক্ষা এমন একটি বিষয় যা অধ্যয়নের মাধ্যমে মহান আল্লাহকে চেনা যায় এবং ইসলামের বিধি-বিধান সম্পর্কে জ্ঞান লাভ করে আল্লাহর সন্তুষ্টি লাভের উপায় জানা যায়।"
        }
      ]
    },
    {
      "number": "2",
      "uddipok": "জনাব আবুল কাশেম একটি মসজিদের ইমাম। তিনি এক খুতবায় বলেন, সন্তানদেরকে ইমান-আকিদা, হালাল-হারাম, ন্যায়-অন্যায়, শিষ্টাচার, নম্রতা-ভদ্রতা সম্পর্কে শিক্ষা দান করা প্রত্যেক বাবা-মার দায়িত্ব। উক্ত শিক্ষার অভাবে উচ্চশিক্ষার অধিকারী হয়েও অনেকে নানাবিধ পাপকর্মে লিপ্ত হচ্ছে। মহানবি হজরত মুহাম্মদ (স) বলেছেন- \"তোমরা জ্ঞান-বিজ্ঞান শিক্ষা করো এবং তা মানুষকে শিক্ষা দাও।\"",
      "tag": "DRMC 24",
      "sub_questions": [
        {
          "label": "ক",
          "question": "জ্ঞান কী?",
          "explanation": "কোনো তথ্যপ্রাপ্তি বা যোগ্যতা অর্জন করাকে জ্ঞান বলে।"
        },
        {
          "label": "খ",
          "question": "আলিমগণকে নবিদের ওয়ারিশ বলা হয় কেন?",
          "explanation": "রাসুল (স) বলেন, নিশ্চয় আলিমগণ নবিগণের ওয়ারিশ বা উত্তরাধিকারী। আলিমগণ ওহির জ্ঞানের ধারক ও বাহক। তাঁরা নবিদের রেখে যাওয়া দ্বীন বা শরিয়তের জ্ঞানের ওয়ারিশ। তাদের দায়িত্ব নবিদের সেই ইলমে শরিয়তকে মানুষের নিকট পৌঁছে দেওয়া। এজন্য আলিমগণকে নবিদের ওয়ারিশ বলা হয়।"
        },
        {
          "label": "গ",
          "question": "জনাব আবুল কাশেমের বক্তব্য কোন বিষয়ের সাথে সাদৃশ্যপূর্ণ? ব্যাখ্যা করো।",
          "explanation": "জনাব আবুল কাশেমের বক্তব্য ইসলাম শিক্ষা বিষয়ের সাথে সাদৃশ্যপূর্ণ। যে শিক্ষাব্যবস্থায় ইসলামকে একটি পরিপূর্ণ জীবনাদর্শ হিসেবে শিক্ষা দেওয়ার ব্যবস্থা থাকে তাই ইসলাম শিক্ষা। এ শিক্ষা কুরআন, সুন্নাহ, তাওহিদ ও রিসালাতভিত্তিক। আল্লাহর পরিচয়, ইমান-আকিদা, হালাল- হারাম, ন্যায়-অন্যায়, মানুষ সৃষ্টির উদ্দেশ্য, মানুষের দায়িত্বানুভূতি জাগ্রত করা ইত্যাদি এই শিক্ষার উদ্দেশ্য। উদ্দীপকে বর্ণিত ইমাম জনাব আবুল কাশেম খুতবায় সন্তানদেরকে ইমান- আকিদা, হালাল-হারাম, ন্যায়-অন্যায়, শিষ্টাচার, নম্রতা-ভদ্রতা সম্পর্কে শিক্ষা দান করা প্রত্যেক বাবা-মার দায়িত্ব বলে উল্লেখ করেন। তার এ বক্তব্যটি ইসলাম শিক্ষা বিষয়ের সাথে সম্পৃক্ত। তিনি তার খুতবায় উল্লেখ করেন, 'উক্ত শিক্ষা তথা ইসলাম শিক্ষার অভাবে উচ্চ শিক্ষার অধিকারী, হয়েও অনেকে নানাবিধ পাপকর্মে লিপ্ত হচ্ছে। রাসুল (স) বলেছেন, 'তোমরা জ্ঞান-বিজ্ঞান শিক্ষা করো এবং তা মানুষকে শিক্ষা দাও।\" সুতরাং বলা যায়, জনাব আবুল কাশেমের বক্তব্য ইসলাম শিক্ষা বিষয়ের সাথে সাদৃশ্যপূর্ণ।"
        },
        {
          "label": "ঘ",
          "question": "বর্ণিত জনাব আবুল কাশেম সাহেব যে শিক্ষার কথা বলেছেন এর সামাজিক প্রভাব মূল্যায়ন করো।",
          "explanation": "বর্ণিত জনাব আবুল কাশেম সাহেব ইসলাম শিক্ষার কথা বলেছেন, যার সামাজিক প্রভাব সুদূরপ্রসারী। ইসলাম শিক্ষার সামাজিক প্রভাব অত্যন্ত সুদূরপ্রসারী। ইসলামি শিক্ষা আল্লাহভীরু মানুষ তৈরি করে। এ শিক্ষা মানুষের মাঝে আল্লাহভীতি জাগ্রত করে। ফলে সে সমস্ত রকম অন্যায় কাজ থেকে নিজেকে বিরত রাখে। এ শিক্ষা দক্ষ মানবসম্পদ তৈরি করতে উৎসাহিত করে। তাকে কর্মমুখী করে গড়ে তোলে। এ শিক্ষা সমাজের প্রতি দায়বদ্ধ একদল মানুষ তৈরির তাকিদ দেয়। আল্লাহ তায়ালা বলেন- 'আর তাদের ধন-সম্পদে রয়েছে অভাবগ্রস্ত ও বঞ্চিতদের হক।\" উদ্দীপকে দেখা যায়, জনাব আবুল কাশেম খুতবায় সন্তানদেরকে ইসলামি শিক্ষা দান করা বাবা-মার কর্তব্য বলে অভিহিত করেন। তিনি বলেন, এ শিক্ষার অভাবে উচ্চ শিক্ষিত হয়েও অনেকে বিভিন্ন পাপ কর্মে লিপ্ত হচ্ছে। কেননা, ইসলামি শিক্ষা মানুষকে অপরাধ ও অন্যায় কাজ থেকে বিরত রাখে। তাকে সমাজের প্রতি দায়বদ্ধ করে গড়ে তোলে। আল্লাহ তায়ালা বলেন, إِنَّ الصَّلوةَ تَنْهَى عَنِ الْفَحْشَاءِ وَالْمُنْكَرِ . 'নিশ্চয় সালাত মন্দ ও অশ্লীল কর্ম হতে বিরত রাখে।' পরিশেষে বলা যায়, প্রকৃত নৈতিকতাসম্পন্ন মানুষ হতে ইসলামি শিক্ষার কোনো বিকল্প নেই। ইসলামি শিক্ষাই পারে সমাজ ও দেশকে উন্নত ও অগ্রসর করতে। কেননা, নৈতিকতার উন্নয়ন ছাড়া কখনো সামাজিক ও জাতীয় উন্নয়ন সম্ভব নয়।"
        }
      ]
    },
    {
      "number": "3",
      "uddipok": "নাসের ও হেলাল একটি বেসরকারি অফিসে চাকরি করেন। নাসের ফাইল আটকিয়ে অতিরিক্ত অর্থ আয় করেন। পক্ষান্তরে, হেলাল অফিসে যথাসময়ে হাজির হন এবং একদিন দেরিতে আসায় অফিস প্রধানের কাছে যথাযথ কারণ ব্যাখ্যা করেন। তিনি বলেন আমরা যাই করি না কেন একজন সবকিছু দেখছেন।",
      "tag": "RB, BB 21,DRMC 24",
      "sub_questions": [
        {
          "label": "ক",
          "question": "তাকওয়া শব্দের অর্থ কী?",
          "explanation": "তাকওয়া শব্দের অর্থ ভয় করা বা বিরত থাকা।"
        },
        {
          "label": "খ",
          "question": "\"সত্য মুক্তি দেয় মিথ্যা ধ্বংস করে\" ব্যাখ্যা করো।",
          "explanation": "ইসলামের দৃষ্টিতে সত্যবাদিতা একটি প্রশংসনীয় চারিত্রিক গুণ আর মিথ্যা হলো জঘন্যতম ও ধ্বংসাত্মক পাপকাজ। বাস্তব বা প্রকৃত ঘটনা যথাযথভাবে প্রকাশ করাকে সত্যবাদিতা বলে। আর প্রকৃত ও বাস্তব ঘটনাকে বিকৃত করে প্রকাশ করা বা সত্য গোপন করাকে বলা হয় মিথ্যা। সত্যবাদিতা মানুষকে সব ধরনের অন্যায় ও অপকর্ম থেকে দূরে রাখে। সত্যবাদিতার মাধ্যমে দুনিয়ার জীবনে সাফল্য ও পরকালে জাহান্নাম থেকে মুক্তি লাভ করা যায়। অন্যদিকে মিথ্যা মানুষের মধ্যে শত্রুতা ও বিশৃঙ্খলা তৈরি করে। মিথ্যাবাদীকে কেউ বিশ্বাস করে না, ভালোবাসে না। মিথ্যাবাদী ব্যক্তি মুনাফিক আর মুনাফিকের স্থান হলো জাহান্নাম। মিথ্যা মানুষের দুনিয়া ও আখিরাতের জীবনকে ধ্বংস করে। তাই রাসুল (স) বলেছেন, 'সত্যবাদিতা মুক্তি দেয় আর মিথ্যা ধ্বংস করে' (বুখারি ও মুসলিম)।"
        },
        {
          "label": "গ",
          "question": "উদ্দীপকে নাসের এর আয়ের পথটি কোন ধরনের উপার্জন? বর্ণনা করো।",
          "explanation": "উদ্দীপকে নাসেরের অতিরিক্ত আয়টি হারাম উপার্জন। অবৈধ, অননুমোদিত বা শরিয়ত পরিপন্থি যেকোনো উপায়ে উপার্জন করাকে হারাম উপার্জন বলে। অর্থাৎ যেসব বিষয় কুরআন ও হাদিসের মাধ্যমে স্পষ্টভাবে অবৈধ প্রমাণিত যয় তাকে হারাম বলে। যা নাসের সাহেবের অতিরিক্ত উপার্জনে লক্ষণীয়। উদ্দীপকের নাসের সাহেব একটি বেসরকারি অফিসে চাকরি কারেন। তিনি তার বেতনের অতিরিক্ত আয়ের ধান্দায় থাকেন। বেশি লাভের আশায় সে সাধারণ গ্রাহকদের ফাইল আটকে রেখে অর্থ দাবি করেন। এভাবে উপার্জিত অর্থ হারাম। হারাম উপার্জনের সাথে জড়িয়ে থাকে ক্ষতিগ্রস্ত মানুষদের অভিসম্পাত। আল্লাহ তায়ালা হারাম উপার্জন করতে নিষেধ করেছেন। এতে একদিকে যেমন আল্লাহর নির্দেশের বিরোধিতা করা হয়, অন্যদিকে তেমনি অনুসরণ করা হয় নিজের কুপ্রবৃত্তির। রাসুলুল্লাহ (স) বলেন- যে গোশত হারাম জীবিকা দিয়ে গঠিত তা বেহেশতে প্রবেশ করবে না। আর হারাম জীবিকায় গঠিত প্রতিটি গোশতের জন্য উপযুক্ত আবাস হলো জাহান্নাম (মুসনাদে আহমাদ)। জনাব নাসেরের মতো উপরি ইনকাম হারাম উপার্জনকে নির্দেশ করে।"
        },
        {
          "label": "ঘ",
          "question": "‘একজন সবকিছু দেখছেন'- পাঠ্যপুস্তকের আলোকে মূল্যায়ন করো।",
          "explanation": "একজন সবকিছু দেখছেন' বলে সতর্ক হওয়ার বিষয়টি তাকওয়াকে নির্দেশ করে। তাকওয়ার মূল অর্থ- আত্মরক্ষা করা, সংযত ও সতর্ক হওয়া, যাবতীয় খারাপ কাজ থেকে বিরত থাকা। শরিয়তের পরিভাষায় আল্লাহর সন্তুষ্টি ও ভালোবাসা হারানোর ভয়ে যাবতীয় খারাপ কাজ থেকে বিরত থাকাকে তাকওয়া বলে। তাকওয়া মূলত আল্লাহর সন্তুষ্টি এবং জয়পুর পথপরিক্রমা। হেলালের বক্তব্যে তাকওয়ার প্রকাশ পেয়েছে। উদ্দীপকের হেলাল তার অফিসে জবাবদিহি করতে গিয়ে বলেন, আমরা যাই করি না কেন একজন সবকিছু দেখছেন। তার এ বক্তব্যে তাকওয়া প্রকাশ পেয়েছে। ইসলামি জীবনদর্শনের সব সৎগুণের মূল হলো তাকওয়া। ব্যক্তির উন্নত চরিত্র গঠন ও সমুন্নত রাখার ক্ষেত্রে তাকওয়া দুর্গস্বরূপ। এটা ব্যক্তিকে সৎকর্মের প্রেরণা দেয় এবং উন্নত চরিত্র গঠনে সাহায্য করে। যে যত বেশি তাকওয়া অর্জন করবে, আল্লাহর কাছে তার মর্যাদা তত বেশি বৃদ্ধি পাবে। আল্লাহ বলেন, 'তোমাদের মধ্যে সেই আল্লাহর নিকট অধিক মর্যাদার অধিকারী যে অধিক তাকওয়াবান' (সুরা হুজুরাত: ১৩)। তাকওয়ার মাধ্যমে আত্মা শুদ্ধ ও পবিত্র হয়। যে ব্যক্তি আল্লাহর ক্ষমতায় বিশ্বাস স্থাপন করে, তিনি সবকিছু দেখছেন বলে জানে সে কখনো অন্যায় করতে পারে না। তাই হেলালের মতো মুত্তাকিরা পবিত্র ব্যক্তিজীবন গঠন করে ইহকাল ও পরকালে অধিক মর্যাদার অধিকারী হয়।"
        }
      ]
    },
    {
      "number": "4",
      "uddipok": "খালিদ সাহেব একজন সরকারি কর্মকর্তা। রহিমা খাতুন ঐ অফিসের আয়া। অন্যেরা তাচ্ছিল্য করে কথা বললেও খালিদ রহিমাকে সম্মান দিয়ে কথা বলেন এবং তার কাছে কোনো কাজে গেলে তাকে চেয়ারে বসতে দেন। একই অফিসের কর্মচারী শারমিন। তার শিশুটিকে ডে-কেয়ার সেন্টারে রেখে কাজে আসেন। রহিমা খাতুন দেখলেন শিশুটি কান্না করছে। তখন রহিমা তাকে আদর করেন এবং নিজের ব্যাগ থেকে বিস্কুট বের করে খেতে দেন।",
      "tag": "RB, BB 21,DRMC 24",
      "sub_questions": [
        {
          "label": "ক",
          "question": "হালাল উপার্জন কী?",
          "explanation": "হালাল উপার্জন করা একটি ফরজ ইবাদত।"
        },
        {
          "label": "খ",
          "question": "'স্বামী-স্ত্রী একে অপরের পরিপূরক'- বুঝিয়ে লিখ।",
          "explanation": "স্বামী-স্ত্রীর পারস্পরিক অধিকার ও মর্যাদা এবং তাদের পরিপূরকতার প্রতি গুরুত্বারোপ করে আল্লাহ তায়ালা বলেন, 'তারা তোমাদের ভূষণ এবং তোমরা তাদের ভূষণ' (সুরা আল-বাকারা: ১৮৭)। ইসলামি পরিবারে স্ত্রীর অধিকার স্বামীর অধিকারের সমান। তারা একে অন্যের পরিপূরক। স্বামী ও স্ত্রী পরস্পরকে যথাযথ সম্মান, মর্যাদা ও অধিকার দেবেন। স্বামী-স্ত্রী যেন পরস্পরের প্রতি শ্রদ্ধাশীল থাকে এবং কেউ যেন কখনও অন্যকে হেয় না করে এজন্য আল্লাহ তায়ালা স্বামী-স্ত্রীকে পরস্পরের পোশাক বা ভূষণ হিসেবে আখ্যায়িত করেছেন। তাই বলা যায়, স্বামী-স্ত্রী একে অপরের পরিপূরক।"
        },
        {
          "label": "গ",
          "question": "খালিদ সাহেবের আচরণে কী প্রকাশ পেয়েছে? বর্ণনা করো।",
          "explanation": "খালিদ সাহেবের আচরণে নারীর প্রতি সম্মানবোধ প্রাকাশ পেয়েছে। নারীর প্রতি সম্মানবোধ বলতে বোঝায়, নারী জাতিকে আল্লাহ যে সম্মান দিয়েছেন তা জানা, জেনে হৃদয়ে ধারণ করা এবং আচার-আচরণের মাধ্যমে তা প্রকাশ করা। তাদের প্রতি ভালো মনোভাব পোষণ করা, সদাচরণ করা এবং সুন্দর ভাষায় তাদের সাথে কথা বলা। ইসলামে তাদের যেসব অধিকার রয়েছে তা সঠিকভাবে দেওয়া। খালিদের এ কার্যক্রমে নারীর প্রতি সম্মানবোধেরই প্রকাশ ঘটেছে। উদ্দীপকের খালিদ সাহেব একজন সরকারি কর্মকর্তা। তিনি অফিসের আয়া রহিমা খাতুনের সাথে সম্মান দিয়ে কথা বলেন এবং তার কাছে কোনো কাজে গেলে তাকে চেয়ারে বসতে দেন। রহিমা খাতুনকে সম্মান দিয়ে তিনি ইসলামের নির্দেশের বাস্তবায়ন করেছেন। আর নারীর প্রতি সম্মানবোধ উত্তম মন-মানসিকতার পরিচায়ক। শুধু অন্তর দ্বারা সম্মান ও মর্যাদা দেখালেই চলবে না। বরং নিজ কাজ-কর্ম ও আচার ব্যবহার দ্বারা এর প্রমাণ দিতে হবে। নারীদের প্রতি সুন্দর ব্যবহার করা, যথাযথ শ্রদ্ধা-সম্মান ও মায়ামমতা প্রদর্শন, জীবন ও সম্ভ্রমের নিরাপত্তা ও অধিকার প্রদান করা ইত্যাদি তাদের প্রতি সম্মানবোধের নিদর্শন। আল কুরআন ও হাদিসে এ ব্যাপারে নানা নির্দেশনা প্রদান করা হয়েছে। মহানবি (স) বলেছেন, 'তোমরা স্ত্রীলোকদের ব্যাপারে আল্লাহকে অবশ্যই ভয় করে চলবে।' (মুসলিম) অর্থাৎ তাদের সাথে খারাপ আচরণ করা যাবে না । যথাযথভাবে তাদের হক আদায় করতে হবে। আর নারীর প্রতি সম্মানবোধ উত্তম চরিত্রের পরিচায়ক।"
        },
        {
          "label": "ঘ",
          "question": "শিশুটির প্রতি রহিমার আচরণের তাৎপর্য বিশ্লেষণ করো।",
          "explanation": "উদ্দীপকে রহিমার আচরণে শিশু অধিকার প্রকাশ পেয়েছে। পরিপূর্ণ জীবনব্যবস্থা হিসেবে ইসলাম বড়োদের যেমন অধিকার দিয়েছে, তেমনি শিশুদেরকেও দিয়েছে নানাবিধ অধিকার। এর মধ্যে স্নেহ-মমতা ও ভালোবাসার সবচেয়ে বেশি হকদার শিশুরা। রহিমার আচরণে তাই প্রকাশ পেয়েছে। উদ্দীপকের রহিমা খাতুন একটি সরকারি অফিসের আয়া। একই অফিসের কর্মচারী শারমিন তার শিশুটিকে ডে-কেয়ার সেন্টারে রেখে কাজে আসেন। রমিমা খাতুন দেখলেন শিশুটি কান্না করছে। তখন রহিমা তাকে আদর করেন এবং নিজের ব্যাগ থেকে বিস্কুট বের করে খেতে দেন। ক্রন্দনরত শিশুটির প্রতি রহিমা খাতুনের স্নেহ, মায়া-মমতা প্রকাশ পেয়েছে। আমাদের প্রিয়নবি হযরত মুহাম্মদ (স) শিশুদের খুব ভালোবাসতেন, আদর-স্নেহ করতেন। হযরত আনাস (রা) বলেন- كَانَ رَسُولُ اللَّهِ صَلَّى اللهُ عَلَيْهِ وَسَلَّمَ أَرْحَمُ النَّاسِ بِالصِبْيَانِ . অর্থ: শিশুদের প্রতি সবচেয়ে বেশি সদয় আচরণকারী ছিলেন রাসুলুল্লাহ (স) (আখলাকুরাবি)। শিশুদের সাথে মুহম্মদ (স) এর আচরণ আমাদের জন্য অনুসরণীয়। পরিশেষে বলা যায়, শিশুরা তাদের অধিকার পাওয়ার হকদার। তাদের অধিকার আদায় করলে সে-ও অন্যের অধিকার আদায় করতে শিখবে।"
        }
      ]
    },
    {
      "number": "5",
      "uddipok": "আবির সাহেব একজন সচেতন মানুষ। তিনি মানুষের সেবায় এগিয়ে আসেন। একদা বাসযোগে ঢাকায় যাত্রাপথে একজন বিকলাঙ্গ ব্যক্তি বাসে চড়ে দাঁড়িয়ে যান। তাকে দেখামাত্র আবির সাহেব তার আসন ছেড়ে বিকলাঙ্গ ব্যক্তিকে বসতে দেন। পক্ষান্তরে আবির সাহেবের ছোট ভাই জনাব আবরার দেশের আইন-শৃঙ্খলা রক্ষাকারী বাহিনীতে চাকরি করেন। সম্প্রতি তিনি সীমান্ত এলাকায় মাদক চোরাচালান রোধের দায়িত্ব পান। তিনি চোরাচালানীদের কাছে অর্থের বিনিময়ের মাধ্যমে দেখেও না দেখার ভান করেন।",
      "tag": "RB, BB 21,DRMC 24",
      "sub_questions": [
        {
          "label": "ক",
          "question": "সত্যবাদিতা কাকে বলে?",
          "explanation": "সাধারণভাবে সত্যকথা বলার প্রবণতা কিংবা অভ্যন্তরূপে সত্যকথা বলাকে সত্যবাদিতা বলে।"
        },
        {
          "label": "খ",
          "question": "'আমি বনি আদমকে মর্যাদা দিয়েছি'- ব্যাখ্যা করো।",
          "explanation": "আল্লাহ তায়ালা আদম সন্তানকে বিভিন্ন দিক দিয়ে এমন সব বৈশিষ্ট্য দান করেছেন যা অন্যান্য সৃষ্টিজীবের মধ্যে নেই। বনি আদমকে আল্লাহ নানাবিধ নেয়ামত দিয়ে সম্মানিত করেছেন। যেমন- মানুষকে দু'পায়ে দাঁড়াবার ক্ষমতা দেওয়া হয়েছে। তাকে হাতে খাওয়ার শক্তি দেওয়া হয়েছে। অন্যান্য প্রাণী চার পায়ে এবং মুখ দিয়ে খায়। মানুষের মধ্যে যে চোখ, কান, মুখ, অন্তর, বিবেক ও বুদ্ধি দেওয়া হয়েছে তা সে সঠিক ভাবে কাজে লাগাতে পারে। এর সাহায্যে সে ঊর্ধ্ব জগত ও অধ্যজগতকে নিজের কাজে নিয়োজিত করতে পারে। আল্লাহ তায়ালা বলেন- অবশ্যই আমি আদম সন্তানকে মর্যাদা দান করেছি...। (সুরা বনি ইসরাইল: ৭০)"
        },
        {
          "label": "গ",
          "question": "জনাব আবিরের কার্যক্রম কীসের ইঙ্গিত বহন করে? ব্যাখ্যা করো।",
          "explanation": "জনাব আবিরের কার্যক্রমে প্রতিবন্ধীর অধিকার আদায়ের বিষয়টি ফুটে উঠেছে। যে ব্যক্তি জন্মগত বা অন্য কোন কারণে দৈহিকভাবে বিকলাঙ্গ অথবা মানসিকভাবে ভারসাম্যহীন এবং স্বাভাবিক জীবনযাপনে অক্ষম তাকে প্রতিবন্ধী বলে। প্রতিবন্ধীরা মৌলিক মানবিক চাহিদা পূরণ, সম্মান ও মর্যাদা লাভ ইত্যাদি সব অধিকারেরই যোগ্য। তাই বিকলাজা বাস যাত্রীর ব্যাপারে আবির সাহেবের আচরণ ও কার্যকলাপ যথার্থ। উদ্দীপকের আবির সাহেব একজন সচেতন মানুষ। তিনি মানুষের সেবায় এগিয়ে আসেন। একদা তিনি বাসযোগে ঢাকা যাচ্ছিলেন। যাত্রাপথে একজন বিকলাঙ্গ ব্যক্তি বাসে চড়ে দাঁড়িয়ে যান। এ অবস্থায় দেখে আবির সাহেব তার আসন ছেড়ে বিকলাঙ্গ ব্যক্তিকে বসতে দেন। এতে প্রতিবন্ধীর অধিকার আদায় হয়েছে। প্রতিবন্ধীরা দৈহিকভাবে বিকলাঙ্গ বা মানসিকভাবে ভারসাম্যহীন; এবং উক্ত বৈকল্য বা ভারসাম্যহীনতার ফলে স্থায়িভাবে আংশিক বা সম্পূর্ণ কর্মক্ষমতাহীন এবং স্বাভাবিক জীবনযাপনে অক্ষম। তাই তাদের কিছু বাড়তি অধিকার রয়েছে- যা আবিরের কর্মে আদায় হয়েছে।"
        },
        {
          "label": "ঘ",
          "question": "আবরারের মধ্যে কোন গুণের অভাব রয়েছে? এর গুরুত্ব বিশ্লেষণ করো।",
          "explanation": "আবরারের মধ্যে অতিব গুরুত্বপূর্ণ গুণ কর্তব্যপরায়ণতার অভাব রয়েছে। দায়িত্ব পালনে নিষ্ঠা ও আন্তরিকতা অবলম্বন করা হলো কর্তব্যপরায়ণতা। কর্তব্যপরায়ণতার মাধ্যমে সমাজ বা দেশ থেকে অপরাধ নির্মূল করে একটি আদর্শ সমাজ প্রতিষ্ঠা করা সম্ভব। অপরাধ দমন, শৃঙ্খলা প্রতিষ্ঠা ও জাতীয় উন্নয়নে কর্তব্যপরায়ণতার কোনো বিকল্প নেই। আবরার সাহেবের মধ্যে কর্তব্যপরায়ণতা গুণটির ব্যত্যয় ঘটেছে। উদ্দীপকের আবরার সাহেব দেশের আইন-শৃঙ্খলা রক্ষাকারী বাহিনীতে চাকরি করেন। সম্প্রতি তিনি সীমান্ত এলাকায় মাদক চোরাচালান রোধের দায়িত্ব পান। তিনি অর্থের বিনিময়ে চোরাচালানীদের দেখেও না দেখার ভান করেন। তার এ ভূমিকার ফলে সে অঞ্চলে মাদকের ভয়াবহতা বেড়ে যায়। আবরার সাহেবের মতো সবাই নিজ নিজ জায়গায় কর্তব্যে অবহেলা করলে ব্যক্তিগত, সামাজিক, রাষ্ট্রীয় ইত্যাদি সব ক্ষেত্রেই অপরাধের কালো ছায়ায় ঢেকে যাবে। কর্তব‍্যপরায়ণ হলে শ্রমিক তার দায়িত্বে অবহেলা করবে না, শিক্ষক নিষ্ঠা ও আন্তরিকতার সাথে পাঠদান করবেন, ছাত্র অধ্যয়নে ফাঁকি দেবে না, ডাক্তার সঠিকভাবে রোগীর সেবা করবেন, সরকারি কর্মকর্তা এবং নেতারা তাদের দায়িত্ব পালনে আন্তরিক হবেন। এমনকি নাগরিকদের প্রত্যেকে নিজ নিজ জায়গা থেকে নিষ্ঠা ও আন্তরিকতার সাথে তাদের কর্তব্য পালন করলে কোনো জাতি বা দেশ কখনই বিপথে যাবে না। অন্যথায় সবাইকে দুর্ভোগ পোহাতে হবে। উপরের আলোচনা থেকে বলা যায়, আবরার সাহেব কর্তব্যহীনতার দৃষ্টান্ত স্থাপন করেছেন। আমাদের প্রত্যেকের উচিত, আবরার সাহেবের মতো না হয়ে দায়িত্বের ক্ষেত্রে কর্তব্যপরায়ণ হওয়া। এতে দেশের স্বার্থ সংরক্ষণ করে দেশকে সামনের দিকে এগিয়ে নেওয়া যাবে।"
        }
      ]
    },
    {
      "number": "6",
      "uddipok": "জনাব কায়সার তার স্ত্রী মমতাজ বেগমের সাথে প্রায় ঝগড়া করেন। তিনি নিজে দামি ও সুন্দর পোশাক পরলেও স্ত্রীর ব্যাপারে যত্নশীল নন। পক্ষান্তরে, মমতাজ বেগম সাধ্যমত স্বামীর সেবা যত্ন করেন, তার আদেশ মান্য করে চলেন এবং সর্বদা তাকে খুশি রাখার চেষ্টা করেন।",
      "tag": "RB, BB 21,DRMC 24",
      "sub_questions": [
        {
          "label": "ক",
          "question": "ইসলামি পরিবার কী?",
          "explanation": "ইসলামি নীতিমালা ও ইসলামি বিধি-বিধানের ভিত্তিতে পরিচালিত পরিবারই হলো ইসলামি পরিবার।"
        },
        {
          "label": "খ",
          "question": "'ইসলামি পরিবার একটি শিক্ষালয়।'-ব্যাখ্যা করো।",
          "explanation": "ইসলামি পরিবার শিক্ষামূলক বিভিন্ন কাজ সম্পাদনের মাধ্যমে শিক্ষালয় হিসেবে ভূমিকা পালন করে। পরিবার হলো স্নেহ-মায়া-মমতা ও ভালোবাসার বন্ধনে গঠিত একটি ক্ষুদ্র সামাজিক প্রতিষ্ঠান। পারিবারিক জীবনে ছোট-বড় সবার নৈতিক চরিত্র গঠন ও মানসিক উৎকর্ষ সাধনের বিশেষ প্রয়োজন রয়েছে। ইসলামি পরিবারে মা-বাবা, ভাই-বোন ও অন্যান্য সদস্যদের পারস্পরিক সহায়তায় শিশুরা ইসলামের প্রাথমিক জ্ঞান, বর্ণমালা, সততা, শিষ্টাচার, নিয়মানুবর্তিতা প্রভৃতি শিক্ষা লাভ করে। তাই ইসলামি পরিবারকে একটি শিক্ষালয় হিসেবে অভিহিত করা হয়।"
        },
        {
          "label": "গ",
          "question": "জনাব কায়সারের আচরণে কোন কর্তব্যটি লঙ্ঘিত হয়েছে। ব্যাখ্যা করো।",
          "explanation": "জাউদ্দীপকে জনাব কায়সারের আচরণে স্বামী হিসেবে স্ত্রীর প্রতি যে কর্তব্য রয়েছে তা লঙ্ঘিত হয়েছে। ইসলামি পরিবারে স্বামী-স্ত্রীর সম্পর্ক অত্যন্ত পবিত্র। স্ত্রীর সাথে ভালো আচরণ করা এবং তাকে যথাযথ মর্যাদা দেওয়া স্বামীর কর্তব্য। ইসলামি পরিবারের অন্যতম বৈশিষ্ট্য হলো- স্বামী নিজের চরিত্রের পবিত্রতা রক্ষা করবেন এবং স্ত্রীর 'অমর্যাদা করবেন না। কথায় ও কাজে উন্নত চারিত্রিক আদর্শ বজায় রাখবেন যেন স্ত্রী তার প্রতি সন্তুষ্ট থাকে। কায়সার এধরনের অচরণ করতে ব্যর্থ হয়েছে। উদ্দীপকের জনাব কায়সার তার স্ত্রী মমতাজ বেগমের সাথে প্রায়ই খারাপ ব্যবহার করেন। তিনি নিজে দামী ও সুন্দর পোশাক পরলেও স্ত্রীর ব্যাপারে যত্নশীল নন। তার এই আচরণটি ইসলামসম্মত হয়নি। কেননা ইসলামি পরিবারে স্ত্রীর অধিকার স্বামীর অধিকারের সমান। তারা একে অন্যের পরিপূরক। স্বামী ও স্ত্রী পরস্পরকে যথাযথ সম্মান, মর্যাদা ও অধিকার দেবেন। স্বামী-স্ত্রী যেন পরস্পরের প্রতি শ্রদ্ধাশীল থাকে এবং কেউ যেন কখনও অন্যকে হেয় না করে এজন্য আল্লাহ তায়ালা স্বামী-স্ত্রীকে পরস্পরের পোশাক বা ভূষণ হিসেবে আখ্যায়িত করেছেন। আবার ইসলামি পরিবারে স্বামীর চরিত্র ও শ্রেষ্ঠত্বের মাপকাঠি হলো তার স্ত্রীর মূল্যায়ন। রাসুল (স) বলেছেন, \"তোমাদের মধ্যে তারাই উত্তম, যারা তাদের স্ত্রীদের কাছে উত্তম\" (তিরমিযি)। তাই স্ত্রীর সুপারিশ পেতে হলে স্বামীকে তার স্ত্রীর সাথে উত্তম আচরণ করতে হবে।"
        },
        {
          "label": "ঘ",
          "question": "মমতাজ বেগমের কর্মকান্ড পাঠ্যবইয়ের আলোকে মূল্যায়ন করো।",
          "explanation": "উদ্দীপকের মমতাজ বেগম স্বামীর অধিকার পালন করে স্ত্রী হিসেবে যথার্থ আচরণ করেছেন। স্ত্রীর প্রতি স্বামীর যেমন দায়িত্ব-কর্তব্য রয়েছে ঠিক তেমনি স্বামীর প্রতিও স্ত্রীর কতকগুলো দায়িত্ব রয়েছে। স্ত্রী সর্বাবস্থায় স্বামীকে সন্তুষ্ট ও খুশি রাখার জন্য আপ্রাণ চেষ্টা চালাবে। মমতাজ বেগমের মধ্যে এ চেষ্টাই দৃশ্যমান। উদ্দীপকের মমতাজ বেগম সাধ্যমত স্বামীর সেবাযত্ন করেন, তার আদেশ মান্য করে চলেন এবং সর্বদা তাকে খুশি রাখার চেষ্টা করেন। এসব কারণে মমতাজ বেগম একজন আদর্শ স্ত্রী হিসেবে পরিগনিত হবেন। তিনি জানেন যে, স্বামীকে সন্তুষ্ট রাখার মধ্যেই স্ত্রীর কল্যাণ ও জান্নাত লাভের সম্ভাবনা রয়েছে। স্বামীকে সন্তুষ্ট করার জন্য 'নফল ইবাদত ছেড়ে দিতে হলে তাও করতে হবে। রাসুল (স) বলেন, 'যে স্ত্রী লোক এমন অবস্থায় মারা যায় যে তার স্বামী তার প্রতি সন্তুষ্ট তাহলে সে জান্নাতে যাবে।” সুখে-দুঃখে সর্বাবস্থায় স্বামীর প্রতি সানন্দে কৃতজ্ঞতা প্রকাশ করা স্ত্রীর কর্তব্য। স্বামীর প্রতি স্ত্রীর আরও অনেক কর্তব্য রয়েছে। এসব যথাযথভাবে পালনের মাধ্যমে সংসারের স্বর্গীয় সুখ ধরা দিবে। তবে মনে রাখতে হবে, স্বামীর শরিয়ত বিরোধী আদেশ মানা যাবে না। পরিশেষে বলা যায়, পরিবারকে আদর্শবান ও ন্যায়পরায়ণ করে তুলতে স্ত্রী হিসেবে মমতাজ বেগম তার দায়িত্ব যথাযথভাবে পালন করে একজন আদর্শ স্ত্রীর পরিচয় দিয়েছেন।"
        }
      ]
    },
    {
      "number": "7",
      "uddipok": "পিতা-মাতা, স্ত্রী ও দুই সন্তান নিয়ে ইয়াছিনের পরিবার। পিতা-মাতার সকল চাহিদা যথাসাধ্য পূরণ করার চেষ্টা করেন ইয়াছিন। তার স্ত্রী সেলিনা সাংসারিক কাজ সেরে সন্তানকে পড়াতে বসেন। ইয়াছিন অফিসে যাবার পথে সন্তান দুটিকে স্কুলে রেখে যান, আবার ফেরার পথে তাদেরকে বাসায় নিয়ে আসেন।",
      "tag": "RB, BB 21,DRMC 24",
      "sub_questions": [
        {
          "label": "ক",
          "question": "ইসলামি অর্থ ব্যবস্থা কী?",
          "explanation": "ইসলামি শরিয়ত নির্দেশিত অর্থোপার্জন ও ব্যয়ের নীতিমালাই ইসলামি অর্থব্যবস্থা।"
        },
        {
          "label": "খ",
          "question": "'পিতা তোমার জান্নাত বা জাহান্নাম'- ব্যাখ্যা করো।",
          "explanation": "পিতার আনুগত্যের জন্য যেমন রয়েছে পুরস্কার, তেমনি তাদের অবাধ্যতার জন্য রয়েছে অভিসম্পাতের ঘোষণা। আল্লাহর ইচ্ছায় মাতাপিতার মাধ্যমে মানবশিশু পৃথিবীতে আসে। তাদের মমতাপূর্ণ লালন-পালনে শিশু বড় হয়। তাকে প্রকৃত শিক্ষায় শিক্ষিত করে মাতাপিতা জীবনে প্রতিষ্ঠা এনে দেন। সেজন্য ইসলামি পরিবারের সন্তানকেও কিছু দায়িত্ব পালন করতে হয়। কুরআন হাদিসে মাতাপিতার প্রতি সন্তানকে এসব দায়িত্ব পালনের ব্যাপারে বিশেষ তাগিদ দেওয়া হয়েছে। যেমন রাসুল (স) বলেন- পিতামাতা হলো তোমার জান্নাত এবং জাহান্নাম অর্থাৎ তুমি ইচ্ছা করলে তাদের খেদমত করে; উত্তম আচরণের মাধ্যমে জান্নাত অর্জন করতে পারো, আবার ইচ্ছা করলে তাদের অবাধ্য হয়ে জাহান্নামে প্রবেশ করতে পারো। (ইবনে মাজাহ)"
        },
        {
          "label": "গ",
          "question": "ইয়াছিনের পরিবারটি কোন ধরনের? এর গুরুত্ব বর্ণনা করো।",
          "explanation": "ইয়াছিনের পরিবারটি ইসলামি পরিবার আর এ পরিবারের গুরুত্ব অপরিসীম। ইসলামের আদর্শ ও বিধিবিধানের ভিত্তিতে যে পরিবার গড়ে ওঠে ও পরিচালিত হয় তাকে ইসলামি পরিবার বলে। এ পরিবার কুরআন- সুন্নাহভিত্তিক। ইয়াছিনের পরিবারের ক্ষেত্রে ইসলামি পরিবারের বৈশিষ্ট্য লক্ষণীয়। এ ধরনের পরিবারের গুরুত্ব অপরিসীম। উদ্দীপকে ইয়াছিনের পরিবারটি পারস্পরিক শ্রদ্ধা ও দায়িত্বশীল ভিত্তির ওপর প্রতিষ্ঠিত। এ পরিবারের প্রধান হিসেবে ইয়াছিন সবার চাহিদা পূরণে যথাসাধ্য চেষ্টা করেন। তিনি অফিসে যাবার পথে সন্তানদের স্কুলে রেখে যান, আবার ফেরার পথে তাদেরকে বাসায় নিয়ে আসেন। তার স্ত্রী সেলিনা সাংসারিক কাজ সেরে সন্তানকে পড়াতে বসেন। এভাবে তারা নিজেদের দায়িত্ব ও অধিকারগুলো আদায় করেন। এ পরিবারটি ইসলামি পরিবারের পরিচয় বহন করে। আর ইসলামি পরিবারের গুরুত্ব অপরিসীম। কেননা এ পরিবার ইসলামি সভ্যতা ও সংস্কৃতির মূল উৎস। এ পরিবারই ধর্মীয় বিধি-বিধানের আলোকে সন্তান-সন্ততিকে প্রয়োজনীয় সব শিক্ষা দেওয়ার দায়িত্ব নিষ্ঠার সাথে পালন করে থাকে।"
        },
        {
          "label": "ঘ",
          "question": "ইয়াছিনের আচরণের পারিবারিক প্রভাব মূল্যায়ন করো।",
          "explanation": "ইয়াছিনের দায়িত্বশীল আচরণ শান্তি ও সৌহার্দপূর্ণ পরিবার গঠনে ইতিবাচক প্রভাব ফেলবে। ইসলামি পরিবারব্যবস্থায় স্বামী-স্ত্রী হলো প্রধান নিয়ামক। পরিবারের অস্তিত্ব সংরক্ষণ ও কার্যকারিতা নিশ্চিতকরণের জন্য ইসলামে পরিবারের প্রত্যেক সদস্যের জন্য একে অপরের প্রতি কিছু দায়িত্ব ও কর্তব্যের নির্দেশ দেওয়া হয়েছে। এসব দায়িত্ব ও কর্তব্য সুষ্ঠুভাবে পালনের ওপর পরিবারের সুখ, সমৃদ্ধি ও স্থায়িত্ব নির্ভর করে। ইয়াছিনের পরিবার তরেই প্রমাণ। উদ্দীপকের ইয়াছিন একটি পরিবারের কর্তা। পিতা-মাতা, স্ত্রী ও দুই সন্তান নিয়ে তার পরিবারটি গঠিত। তিনি সবার সাথে উত্তম আচরণ করেন। পিতা-মাতার সকল চাহিদা যথাসাধ্য পূরণ করার চেষ্টা করেন। সন্তানদের স্কুলে নিয়ে যান আবার অফিস থেকে ফেরার পথে তাদের বাসায় নিয়ে আসেন। এভাবে তিনি তার স্ত্রীকে সহযোগিতা করেন। তার এরূপ সৌহার্দপূর্ণ আচরণ নিঃসন্দেহে প্রশংসার দাবিদার। কারণ ইসলামি পরিবারে কেউ কারো প্রতিযোগী বা শত্রু নয় বরং একে অন্যের সহযোগী। স্বামী-স্ত্রীর উত্তম আচরণে পরিবারে যেমন সুখ ও শান্তি বিরাজ করে, তেমনি সুখী, আদর্শ পরিবার থেকেই শিশুরা স্নেহ, মমতা, সহানুভূতিসহ সব ধরনের মানবিক গুণের প্রশিক্ষণ লাভ করে। আর এভাবেই পরিবারের প্রত্যেক সদস্যের মাঝে দয়া, ভালোবাসা ও সহানুভূতি সৃষ্টি হওয়ার মধ্যে একটি শান্তি ও সৌহার্দপূর্ণ পরিবার গঠিত হয়। উপরের আলোচনা থেকে বলা যায়, পরিবারের সবার সাথে সদাচরণের মাধ্যমে সুখী পরিবার গড়ে তোলা যায়। তাই ইয়াছিনের আচরণ শান্তি ও সৌহার্দপূর্ণ পরিবার গঠনে গুরুত্বপূর্ণ এবং ইতিবাচক প্রভাব ফেলবে।"
        }
      ]
    },
    {
      "number": "8",
      "uddipok": "আবির ও আদিব দুই বন্ধু কলেজ শেষে একটি রেস্টুরেন্টে বসে নাস্তা করছিল। হঠাৎ আবিরের অন্য এক বন্ধু রফিক মোবাইল ফোনে তাকে কোথায় আছে জানতে চাইলে সে বললো, 'আমি বাসায়'। আদিব আবিরকে বললো, রফিকের সাহচর্য যথাসম্ভব ত্যাগ করবে। কারণ সে কিছু বাজে ছেলের সাথে মেলামেশা করে। মাঝে মাঝে অনৈতিক কাজেও জড়িয়ে পড়ে।",
      "tag": "DB, RB, DIN.B, SB, JB, BB 19,DRMC 24",
      "sub_questions": [
        {
          "label": "ক",
          "question": "জুয়া কী?",
          "explanation": "জুয়া হলো এক ধরনের প্রতিযোগিতামূলক খেলা যার মাধ্যমে বিনা পরিশ্রমে সহজেই অর্থ-সম্পদ প্রাপ্তির সুযোগ থাকে।"
        },
        {
          "label": "খ",
          "question": "'ধূমপান স্বাস্থ্যের জন্য ক্ষতিকর' বুঝিয়ে লেখো।",
          "explanation": "ধূমপান শুধু স্বাস্থ্যেরই ক্ষতি করে না, বরং ব্যক্তিকে ধীরে ধীরে অসুস্থ এমনকি মৃত্যুর দিকে নিয়ে যায়। ধূমপান মানুষের স্বাভাবিক জীবনীক্ষমতা নষ্ট করে দেয়। এর ফলে হজমশক্তি কমে যায়। এটি মানবদেহে শ্বাসকষ্ট, ক্যান্সার, হৃদরোগসহ বিভিন্ন মরণব্যাধি সৃষ্টি করে। এর ফলে ব্যক্তি ধীরে ধীরে মৃত্যুর দিকে ধাবিত হয়। বিড়ি-সিগারেটে এতটাই ক্ষতিকর নিকোটিন থাকে যে, দুটি সিগারেটের নিকোটিন যদি ইনজেকশনের মাধ্যমে একবার কারো দেহে প্রবেশ করানো হয় তবে ঐ ব্যক্তির মৃত্যু অনিবার্য।"
        },
        {
          "label": "গ",
          "question": "আবিরের বক্তব্যের মাধ্যমে তোমার পাঠ্যবইয়ের কোন বিষয়টি প্রকাশ পেয়েছে? ব্যাখ্যা করো।",
          "explanation": "উদ্দীপকে বর্ণিত আবিরের বক্তব্যে অসৎসঙ্গের বিষয়টি প্রকাশ পেয়েছে। অসৎসঙ্গ হলো অসৎ ব্যক্তি বা অন্যায়ের সান্নিধ্য। এটি ভালো মানুষকেও অসৎ করে তোলে। অসৎসঙ্গ সংক্রামক ব্যাধির মতো। অসৎ সঙ্গীদের সাথে থাকলে মানুষ ক্রমান্বয়ে পাপাচারের দিকে ধাবিত হয়। যেমন, সঙ্গীরা সালাত আদায় না করলে একা একা কেউ বেশিদিন সালাতে নিষ্ঠাবান থাকতে পারে না। সঙ্গীরা মিথ্যা বললে সঙ্গদোষে অপরজনও মিথ্যা বলতে শিখে যায়। যা আবিরের বক্তব্যেও প্রকাশ পেয়েছে। উদ্দীপকের আবির কলেজ শেষে তার বন্ধু আদিবের সাথে রেস্টুরেন্টে বসে নাস্তা করছিল। এমন সময় বন্ধু রফিক মোবাইল ফোনে সে কোথায় আছে জানতে চাইলে আবির বলে, 'আমি বাসায়'। তার এরূপ মিথ্যাবাদিতা অসৎসঙ্গেরই ফল। মানুষ অনেক সময় বন্ধু নির্বাচন করতে ভুল করে। আর অসৎসঙ্গ বেছে নিলে মানুষ একের পর এক ভুল করে। অন্যায়, পাপাচার, কুফরি ইত্যাদি কু-কর্মে লিপ্ত হয়। তাই সবার উচিত অসৎসঙ্গ থেকে দূরে থেকে বন্ধু নির্বাচনে সতর্ক হওয়া।"
        },
        {
          "label": "ঘ",
          "question": "আবিরের প্রতি আদিবের পরামর্শ প্রদানের পদ্ধতি কি যথার্থ? এ জাতীয় কাজের পরিণতি বিশ্লেষণ করো।",
          "explanation": "হ্যাঁ, অসৎসঙ্গ ত্যাগ করার বিষয়ে আবিরের প্রতি আদিবের পরামর্শ প্রদানের পদ্ধতি যথার্থ। সাধারণত অসৎসঙ্গের প্রভাবে মানুষ অনৈতিক বা খারাপ কাজ যেমন- মিথ্যাচার, ধূমপান, মাদকাসক্তি, চুরি, ডাকাতি ইত্যাদির সাথে জড়িয়ে পড়ে। এগুলোর কারণে মানুষ আল্লাহর নির্দেশ অমান্য করে। আল্লাহর ইবাদত থেকে দূরে সরে যায়। তাই অসৎসঙ্গ ত্যাগ করার পরামর্শ দিয়ে আদিব যথার্থ কাজই করেছে। উদ্দীপকের আদিব আবিরের মিথ্যা বলা দেখে তাকে অসৎ সঙ্গী রফিকের সাহচর্য ত্যাগ করার বিষয়ে পরামর্শ দেয়। কারণ রফিক কিছু বাজে ছেলের সঙ্গে মেলামেশা করে এবং মাঝে মাঝে অনৈতিক কাজের সাথেও জড়িয়ে পড়ে। খারাপ বন্ধুর সাথে মেলামেশা করা, অনৈতিক কাজে জড়িয়ে পড়া এ সব কিছুই নিজের এবং সমাজের জন্য ক্ষতিকর। কারণ অসৎসঙ্গ সবসময় অসৎ ফলই বয়ে আনে। অসৎসঙ্গ ত্যাগের বিষয়ে আল্লাহ তায়ালা নির্দেশ দিয়েছেন, 'হে মুমিনগণ, তোমরা আমার শত্রুকে এবং তোমাদের শত্রুকে বন্ধু হিসেবে গ্রহণ করো না' (সুরা-মুমতাহিনা: ১)। আর এ নির্দেশ অমান্য করলে আমরা আল্লাহ তায়ালার পক্ষ থেকে তাঁর সব ধরনের অনুগ্রহ লাভ থেকে বঞ্চিত হবো। আল্লাহর শত্রু, মুমিনদের শত্রু এবং অসৎ লোককে সঙ্গী বা বন্ধু হিসেবে গ্রহণ করে মানুষ নিজেরাই ইহকাল ও পরকালের ক্ষতিসাধন করে। মোটকথা, অসৎসঙ্গের পরিণতি হলো ব্যর্থতা ও ধ্বংস। পরিশেষে বলা যায়, অসৎসঙ্গ ত্যাগের বিষয়ে আবিরের প্রতি আদিবের পরামর্শ ইসলামের দৃষ্টিতে যথার্থ।"
        }
      ]
    },
    {
      "number": "9",
      "uddipok": "সালমান একজন মুদি দোকানদার। তিনি বিক্রয়ের মাল ওজনে কম দেন। এ নিয়ে প্রায়ই তার সাথে মহল্লার লোকজনের বাকবিতণ্ডা হয়। জনাব আরাফাত তাকে বুঝিয়ে বললেন, এ ধরনের কাজ ইসলাম বহির্ভূত। অতএব, ব্যবসায় পরিশুদ্ধতার জন্য এগুলো পরিহার করা দরকার। কেননা, রাসুল (স) বলেছেন, \"সত্যবাদী ব্যবসায়ীদের হাশরে স্থান হবে শহিদদের সাথে।\"",
      "tag": "DRMC 24",
      "sub_questions": [
        {
          "label": "ক",
          "question": "চুরি কী?",
          "explanation": "চুরি করা কবিরা গুনাহ।"
        },
        {
          "label": "খ",
          "question": "\"পরিমাণে কম দেওয়া গর্হিত কাজ।\" বুঝিয়ে লেখো।",
          "explanation": "পরিমাণে কম দেওয়া প্রতারণামূলক ও গর্হিত কাজ। প্রতারণা হলো মানুষকে ঠকানো বা ফাঁকি দেওয়া, হয়রানি করা। ওজনে কম দেওয়া এক ধরণের প্রতারণা। এটি ইসলাম বিরোধী একটি কাজ। প্রতারণার মাধ্যমে মানুষ আল্লাহর বিধান অমান্য করে। প্রতারক ব্যক্তি মানুষকে ঠকিয়ে নিজের স্বার্থ উদ্ধারের কাজে ব্যস্ত থাকে। ওজনে কম দেওয়ার মাধ্যমে মানুষের বিশ্বাস ভেঙে তাকে ঠকানো হয়। এজন্য ইসলামের দৃষ্টিতে এটি অত্যন্ত ঘৃণিত ও গর্হিত কাজ।"
        },
        {
          "label": "গ",
          "question": "সালমানের কাজটি কীরূপ? ব্যাখ্যা করো।",
          "explanation": "উদ্দীপকে উল্লেখিত ছলেমান মিয়ার প্রতারণামূলক কর্মকাণ্ড ইসলামের দৃষ্টিতে হারাম। ইসলাম যাবতীয় অন্যায় ও অবৈধ পন্থায় আয়-উপার্জনকে হারাম ঘোষণা করেছে। আর হারাম পন্থায় অর্জিত সম্পদকে অপবিত্র ও নাপাক আখ্যা দেওয়া হয়েছে। হারাম উপার্জনের দ্বারা সমাজের শান্তি-শৃঙ্খলা তথা সুষ্ঠু পরিবেশ নষ্ট হয়। ভালোবাসা ও সহমর্মিতার স্থানে শত্রুতা ও হিংসা জায়গা করে নেয়। হারাম উপার্জন সকল প্রকার পাপ কাজের দরজা খুলে দেয়। নিজের অজান্তেই মানুষ জাহান্নামের দিকে এগিয়ে যায়। তাই ছলেমান মিয়ার প্রতারণামূলক কাজটি ইসলাম সমর্থন করে না। উদ্দীপকের ছলেমান মিয়া একজন মুদি দোকানদার। তিনি বিক্রয়ের মাল পরিমাণে কম দিয়ে ক্রেতাদের সাথে প্রতারণা করেন। তার কাজটি ইসলামের দৃষ্টিতে হারাম। আর হারাম উপার্জনের কুফল অত্যন্ত ভয়াবহ। কেননা হাদিসে আছে, হারাম ভক্ষণের দ্বারা গঠিত শরীর জান্নাতে প্রবেশ করবে না। এ প্রসঙ্গে রাসুল (স) বলেন, 'যে গোশত হারাম জীবিকা দিয়ে গঠিত তা বেহেশতে করবে না' (মুসনাদে আহমাদ)। তাই ছলেমান মিয়ার উচিত পণ্য বিক্রয়ের ক্ষেত্রে ক্রেতাদের পরিমাণে কম দেয়ার মত প্রতারণামূলক কাজ থেকে বিরত থাকা।"
        },
        {
          "label": "ঘ",
          "question": "জনাব আরাফাতের বক্তব্যের সাথে তুমি কি একমত? পাঠ্যবইয়ের আলোকে বিশ্লেষণ করো।",
          "explanation": "হ্যাঁ, ব্যবসায় সততা অবলম্বন করা বিষয়ে জনাব আরাফাতের বক্তব্যের সাথে আমি একমত। ব্যবসায়ে সততা অবলম্বন করা অত্যন্ত গুরুত্বপূর্ণ একটি বিষয়। মহান আল্লাহ তায়ালার পক্ষ থেকে সৎ ব্যবসায়ীদের জন্য পুরস্কারের ঘোষণা দেওয়া হয়েছে। মুসতাদরাক হাকিম গ্রন্থের একটি হাদিসে বলা হয়েছে, বিশ্বস্ত ও সত্যবাদী মুসলিম ব্যবসায়ী কিয়ামতের দিন শহিদদের সাথে থাকবেন। এটি আরাফাতের বক্তব্যেও ফুটে উঠেছে। উদ্দীপকের আরাফাত দোকানি ছলেমান মিয়ার অসততা দেখে তাকে এই অভ্যাস পরিহার করতে বলেন। তিনি সৎ ব্যবসায়ীর প্রতিদান সম্পর্কিত রাসুল (স) এর হাদিসটি বর্ণনা করে বলেন, সত্যবাদী ব্যবসায়ীদের হাশরে স্থান হবে শহিদদের সাথে। একজন ব্যবসায়ী ইচ্ছা করলেই ক্রেতাদের সাথে প্রতারণা করতে পারে। এতে পার্থিব লাভ অনেক বেশী হয় কিন্তু প্রতারণার জন্য পরকালে কঠিন আজাবের সম্মুখীন হতে হবে। কারণ প্রতারণার মাধ্যমে মানুষকে ঠকানো হয় এবং প্রাপ্য অধিকার থেকে বঞ্চিত করা হয়। তাই ব্যবসায় অসৎ পদ্ধতি অবলম্বন করা, ওজনে কম দেওয়া কিংবা ভেজাল পণ্য বিক্রয় করা ইসলাম সমর্থন করে না। সুতরাং বলা যায়, ব্যবসায় সততা বা পরিশুদ্ধতা অবলম্বনের তাগিদ দিয়ে এবং ছলেমান মিয়াকে হালাল উপার্জনের প্রতি উৎসাহিত করে আরাফাত যথার্থই করেছেন।"
        }
      ]
    },
    {
      "number": "10",
      "uddipok": "'ক' নামক গ্রামের অধিকাংশ লোক দরিদ্র। সম্প্রতি বন্যার কারণে তাদের অর্থনৈতিক অবস্থা আরো খারাপ হয়। কিছুদিন থেকে রাতের বেলা মানুষের ঘরবাড়ি থেকে বিভিন্ন জিনিস খোয়া যাচ্ছে। এ অবস্থা দেখে স্থানীয় মসজিদের ইমাম সাহেব এলাকায় যুবকদের নিয়ে রাতে পাহারার ব্যবস্থা করেন এবং মুসল্লিদের আর্থিক সহায়তায় কিছু গরু কিনে মানুষের মাঝে বিতরণ করেন।",
      "tag": "DRMC 24",
      "sub_questions": [
        {
          "label": "ক",
          "question": "মাদকাসক্তি কী?",
          "explanation": "মাদকাসক্তি হলো মাদকদ্রব্যের প্রতি আসক্তি বা মাদকদ্রব্য সেবনের তীব্র আকাঙ্ক্ষা।"
        },
        {
          "label": "খ",
          "question": "'মিথ্যা প্রতারণার নামান্তর'- ব্যাখ্যা করো।",
          "explanation": "মিথ্যা বলার মাধ্যমে অন্যকে প্রতারিত করা হয় বলে এটিও এক ধরনের প্রতারণা। সত্য গোপন করা বা কোনো প্রকৃত বস্তু বা ঘটনাকে বিকৃত করে প্রকাশ বা উপস্থাপন করা হলো মিথ্যা। মিথ্যার মাধ্যমে অন্যকে ঠকানো, ধোঁকা দেওয়া বা ফাঁকি দেওয়া হয়। সত্যকে আড়ালে রেখে অসত্য বিষয় প্রকাশ করা হয়। তাই মিথ্যা প্রতারণার নামান্তর।"
        },
        {
          "label": "গ",
          "question": "'ক' নামক গ্রামে কোন ধরনের সামাজিক অনাচার পরিলক্ষিত হয়? ব্যাখ্যা করো।",
          "explanation": "'ক' গ্রামে চুরির বিষয়টি পরিলক্ষিত হয়। কারো মালিকানাধীন সম্পদ সংরক্ষিত স্থান থেকে গোপনে হাতিয়ে নেওয়াকে বলা হয় চুরি। এটি একটি সামাজিক অনাচার এবং মহাপাপ। এর ফলে সমাজের মানুষের মধ্যে সবসময় আতঙ্ক বিরাজ করে এবং সুখ- শান্তি বিনষ্ট হয়। অর্থ-সম্পদ চুরি হওয়া বা খোয়া যাওয়ার ভয়ে মানুষ ঠিকমতো ঘুমাতে পারে না। রাত জেগে পাহারা দিতে হয়, যা উদ্দীপকের 'ক' গ্রামের মানুষের ক্ষেত্রে লক্ষণীয়। উদ্দীপকে উল্লেখ করা হয়েছে, কিছু দিন যাবৎ রাতের বেলা 'ক' গ্রামের মানুষের ঘর-বাড়ি থেকে বিভিন্ন জিনিস খোয়া যাচ্ছে। এ অবস্থা দেখে স্থানীয় মসজিদের ইমাম সাহেব এলাকার যুবকদের নিয়ে রাতে পাহারার ব্যবস্থা করেন। 'ক' গ্রামের এ অবস্থা থেকে সেখানে চুরির বিষয়টি স্পষ্ট বোঝা যায়। ইসলামে অনুমতি ছাড়া অন্যের অর্থ-সম্পদ হস্তগত করা হারাম। এ সম্পর্কে আল্লাহ বলেন- 'হে মুমিনগণ, তোমরা একে অন্যের সম্পদ অন্যায়ভাবে গ্রাস করো না' (সুরা আন-নিসা: ২৯)।"
        },
        {
          "label": "ঘ",
          "question": "ইমাম সাহেবের কাজের সামাজিক ভূমিকা বিশ্লেষণ করো।",
          "explanation": "ইমাম সাহেব চুরি প্রতিরোধে পাহারার ব্যবস্থা এবং গ্রামের দরিদ্র মানুষদের অর্থনৈতিক অবস্থার উন্নয়নের চেষ্টা করেছেন। ইসলামি সমাজব্যবস্থায় ইমামের দায়িত্ব ও কর্তব্য অনেক। তিনি ধর্মীয়, সামাজিক, রাজনৈতিক সবক্ষেত্রে সমাজের মানুষকে সঠিক দিক নির্দেশনা দেবেন। চুরি, ডাকাতি, ছিনতাই, সুদ, ঘুষ, জুয়া, মাদকাসক্তি, ব্যভিচার প্রভৃতি সামাজিক অনাচার প্রতিরোধে তিনি কার্যকর ব্যবস্থা গ্রহণ করবেন; যেমনটি 'ক' গ্রামের মসজিদের ইমাম সাহেবের ক্ষেত্রে লক্ষণীয়। উদ্দীপকের 'ক' গ্রামের মসজিদের ইমাম সাহেব এলাকার যুবকদের সাথে নিয়ে চুরি প্রতিরোধে রাতে পাহারার ব্যবস্থা করেন। মুসল্লিদের আর্থিক সহায়তায় কিছু গরু কিনে গ্রামের দরিদ্র মানুষদের মধ্যে বিতরণ করেন। তার এসব কাজের মাধ্যমে ইসলামি সমাজে ইমামের সামাজিক দায়িত্ব ও কর্তব্যের বিষয়টি ফুটে উঠেছে। চুরি, ডাকাতি, ছিনতাই প্রভৃতি জঘন্যতম সামাজিক অনাচার। মসজিদের ইমামগণ জুমার খুতবা ও অন্যান্য আলোচনায় এসব অপরাধের পরিণাম সম্পর্কে মানুষকে সতর্ক করবেন। মানুষের জীবন, সম্পদ ও সম্ভ্রমের নিরাপত্তার ব্যবস্থা করবেন। কোথাও চুরি, ডাকাতি বা ছিনতাই এর ঘটনা ঘটলে নির্লিপ্ত থাকা ইমানের পরিপন্থি আচরণ। আবার সমাজের মানুষের দরিদ্রতা নিরসন তথা অর্থনৈতিক অবস্থার উন্নয়নের চেষ্টা করাও ইমামের কর্তব্য। উপরের আলোচনার পরিপ্রেক্ষিতে বলা যায়, ইসলামি সমাজব্যবস্থায় বিভিন্ন সামাজিক অনাচার প্রতিরোধে কার্যকর ব্যবস্থা গ্রহণ করা ইমামের দায়িত্ব ও কর্তব্য। কেননা এটি ইমানের অনিবার্য দাবি।"
        }
      ]
    },
    {
      "number": "11",
      "uddipok": "এক ধনাঢ্য ব্যক্তি আল্লাহর নির্দেশ পালনের উদ্দেশ্যে দরিদ্রদের মাঝে কাপড় প্রদানের ঘোষণা দেন। এতে শত শত দরিদ্র নারী-পুরুষ ভীড় জমায়। ভীড়ের মাঝে কাপড় প্রদান শুরু হলে পদপিষ্ট হয়ে কয়েকজন মারা যান। সাংবাদিকরা এ বিষয়ে একজন ইসলামিক স্টাডিজের অধ্যাপককে জিজ্ঞেস করলে তিনি বলেন, \"হকদার তথা দরিদ্রদের নিকট তাদের প্রাপ্য পৌছে দেয়া ধনাঢ্য ব্যক্তির কর্তব্য।\"",
      "tag": "RB, BB 21,DRMC 24",
      "sub_questions": [
        {
          "label": "ক",
          "question": "জাকাত শব্দের অর্থ কী?",
          "explanation": "জাকাত শব্দের অর্থ পবিত্রকরণ এবং বৃদ্ধিকরণ।"
        },
        {
          "label": "খ",
          "question": "উশর ও খারাজের পার্থক্য লেখো।",
          "explanation": "উশর অর্থ এক-দশমাংশ। মুসলিমদের মালিকানাধীন ও আবাদকৃত জমিতে উৎপন্ন ফসলের ওপর উশর ধার্য করা হয়। অন্যদিকে অমুসলিমদের মালিকানাধীন ও আবাদকৃত জমির ওপর খারাজ নির্ধারণ করা হয়। উপরের পরিমাণ নির্ধারিত কিন্তু খারাজ অনির্ধারিত। এটি ২০%-৫০% পর্যন্ত কম- বেশি করা যায়। উশর ধার্য করা হয় উৎপন্ন ফসলের ওপর কিন্তু খারাজ ধার্য করা হয় জমির ওপর। উশর ফসলের জাকাত যা কেবল মুসলিমদের থেকে আদায় করা হয়। অন্যদিকে খারাজ আদায় করা হয় অমুসলিমদের থেকে।"
        },
        {
          "label": "গ",
          "question": "উদ্দীপকে আল্লাহর নির্দেশ পালন বলতে কোন ইবাদতকে বোঝানো হয়েছে? এর গুরুত্ব বর্ণনা করো।",
          "explanation": "উদ্দীপকে আল্লাহর নির্দেশ পালন বলতে ইসলামের অর্থনৈতিক ইবাদত জাকাতকে বোঝানো হয়েছে- যার গুরুত্ব অপরিসীম। জাকাত ইসলামি রাষ্ট্রের আয়ের প্রধান উৎস। এর ওপর রাষ্ট্রের অর্থনৈতিক বুনিয়াদ ও জনকল্যাণমূলক প্রকল্পসমূহের সাফল্য নির্ভর করে। এটি এমন একটি অর্থব্যবস্থা যা মানুষের মানবিক ও মৌলিক অধিকারসমূহ পূরণ করে। মানুষ নিজস্ব চেষ্টা ও উপার্জনে মৌলিক অধিকার পূরণে ব্যর্থ হলে এর দায়িত্ব সমাজের ওপর বর্তায়। জাকাতের অর্থে সমাজ এ দায়িত্ব পালন করতে পারে। জাকাত বেকারত্ব নিরসনে কার্যকর ভূমিকা পালন করে। এর মাধ্যমে যুবশক্তি বেকার থাকে না। জাকাত ব্যবস্থা সমাজে ধনবৈষম্য দূর করে। জাকাত ব্যবস্থার মাধ্যমে ধনীদের থেকে সম্পদ গরিবদের হাতে স্থানান্তরিত হ্যা এবং এ স্থানান্তর কোনো শ্রেণিসংগ্রাম বা সংঘাতের মাধ্যমে ন্যয় বরং অত্যন্ত শান্তিপূর্ণ ও স্বতঃস্ফূর্তভাবে হয়ে থাকে। ফলে ক্রমান্বয়ে দারিদ্র্যের অবসান ঘটে এবং ধনী-দরিদ্রের মধ্যে বৈষম্য দূরীভূত হয়। জাকাতের মাধ্যমে ধনী-দরিদ্রের অবস্থার পরিবর্তন ঘটে এবং তাদের মধ্যে সেতুবন্ধন রচিত হয়। তাই - অর্থনৈতিক ভারসাম্য রক্ষায় জাকাতের গুরুত্ব অপরিসীম।"
        },
        {
          "label": "ঘ",
          "question": "উদ্দীপকে অধ্যাপকের মন্তব্য \"হকদার তথা দরিদ্রদের নিকট তাদের প্রাপ্য পৌছে দেয়া ধনাঢ্য ব্যক্তির কর্তব্য\"- উক্তিটি বিশ্লেষণপূর্বক এর সামাজিক প্রভাব আলোচনা করো।",
          "explanation": "হকদার তথা দরিদ্রদের নিকট তাদের প্রাপ্য পৌছে দেওয়া ধনাঢ্য ব্যক্তির কর্তব্য\"- অধ্যাপকের এ উক্তিটি যথার্থ। জাকাত ইসলামের পঞ্চম স্তম্ভের একটি। ইসলামি শরিয়তের দৃষ্টিতে কোনো মুসলমান নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করাকে জাকাত বলে। জাকাতের অর্থ দরিদ্রদের হক বা অধিকার। এক্ষেত্রে ধনীদের উচিত তাদের জাকাত দরিদ্রদের কাছে পৌঁছে দেওয়া। অধ্যাপকের বক্তব্যে একথাই প্রকাশ পায়। উদ্দীপকে দেখা যায় যে, এক ধনাঢ্য ব্যক্তি জাকাতের কাপড় প্রদানের ঘোষণা দেন। এতে শত শত দরিদ্র নারী-পুরুষ ভীড় জমায়। ভীড়ের মাঝে কাপড় প্রদান শুরু হলে পদপিষ্ট হয়ে কয়েকজন মারা যান। সাংবাদিকরা এ বিষয়ে একজন ইসলামিক স্টাডিজের অধ্যাপককে জিজ্ঞেস করলে তিনি বলেন, \"হকদার তথা দরিদ্রদের নিকট তাদের প্রাপ্য পৌঁছে দেয়া ধনাঢ্য ব্যক্তির কর্তব্য।\" ধনীরা তাদের হক আদায়ে যথাযথ প্রক্রিয়া অনুসরণ না করলে জাকাত আদায় হবে না। বর্তমানে সম্পদশালীরা এ বিধানের ব্যাপারে উদাসীন। আবার যারাও করেন তাদের মধ্যে অনেকে সম্পদের হিসাব না করে রমজান মাস এলে জাকাতের নাম করে কিছু দান করেন। কিন্তু এর দ্বারা ফরজ জাকাত আদায় হবে না, দরিদ্র বিমোচনেও সত্যিকারের সহায়ক হবে না। সুতরাং জাকাতের অর্থ শরিয়ত নির্দেশিত পদ্ধতিতে বায়ের মাধ্যমে বঞ্চিতের অধিকার আদায় করতে হবে। তবেই জাকাতের উদ্দেশ্য সাধিত হবে।"
        }
      ]
    }
  ]
}