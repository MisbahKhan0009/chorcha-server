{
  "title": "কুমিল্লা, চট্টগ্রাম ২০১৯",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "কেরামত আলী দীর্ঘদিন পর সৌদি আরব থেকে দেশে ফিরে এলাকার লোকদেরকে গাথে নিয়ে প্রচুর রাস্তা-ঘাট, মসজিদ-মাদরাসা নির্মাণ এবং সংস্কারের কাজ করেন। বিশুদ্ধ খাবার পানির জন্য গাড়া-মহল্লায় অনেক নলকূপ স্থাপন করেন। এছাড়াও তিনি এলাকার কিছু বিশেষ প্রতিষ্ঠানও তৈরি করেন। এসব প্রতিষ্ঠানে ছোট ছেলে-মেয়েরা কুরআন শিক্ষা লাভ করে, আদব-কায়দা শিখে, নামাজের মাসলা-মাসায়েল সম্পর্কে জ্ঞান লাভ করে।",
      "tag": "CB, CTG.B 19",
      "sub_questions": [
        {
          "label": "ক",
          "question": "বিদআত' শব্দের অর্থ কী ?",
          "explanation": "বিদআত শব্দের অর্থ নতুনত্ব।"
        },
        {
          "label": "খ",
          "question": "চিকিৎসাশাস্ত্রে ইবনে সিনার অবদান অতুলনীয়।' ব্যাখ্যা করো।",
          "explanation": "চিকিৎসাশাস্ত্রের উন্নতি সাধনে ইবনে সিনার অবদান অতুলনীয়। ইবনে সিনা সেকেলে পদ্ধতির পরিবর্তে আধুনিক চিকিৎসাপদ্ধতি চালু করেন। সেজন্য তাকে আধুনিক চিকিৎসাশাস্ত্র, চিকিৎসা প্রণালি এবং শল্য চিকিৎসার দিশারি মনে করা হয়। তিনি ওষুধ তৈরি, সংরক্ষণ ও তার প্রয়োগ পদ্ধতির উদ্ভাবক। ইউরোপীয় চিকিৎসাবিজ্ঞানীরা তাকে 'Master of Medicine' উপাধিতে ভূষিত করেছিলেন। চিকিৎসাবিষয়ক তার অমর কীর্তি 'কানুন ফিততিব' ও 'কিতাবুস শিফা'। -"
        },
        {
          "label": "গ",
          "question": "কেরামত আলীর কর্মকাণ্ড ইসলামের কোন ধর্ম প্রচারকের সাথে সাদৃশ্যপূর্ণ? তোমার পাঠ্যবইয়ের আলোকে আলোচনা করো।",
          "explanation": "কেরামত আলীর কর্মকান্ড বাংলাদেশের দক্ষিণাঞ্চলের ধর্মপ্রচারক হযরত খানজাহান আলী (র)-এর সাথে সাদৃশ্যপূর্ণ। বাংলাদেশের দক্ষিণাঞ্চলে ইসলাম ধর্মের প্রচারে যার নাম প্রথমেই আসে তিনি হলেন হযরত খান জাহান আলী (র)। তিনি বাংলাদেশের দক্ষিণাঞ্চলে তথা বাগেরহাট, যশোর ও খুলনায় ইসলাম প্রচারে যথেষ্ট সাফল্য অর্জন করেন। এসব এলাকায় তিনি মসজিদ-মাদরাসা নির্মাণ করেন এবং দিঘি খনন করেন। বাগেরহাটের ষাট গম্বুজ মসজিদ তার অন্যতম অবদান। এছাড়াও নানাবিধ জনকল্যাণমূলক কাজ করে তিনি স্থানীয় সব সম্প্রদায়ের মানুষের কাছে শ্রন্দ্রেয় ও স্মরণীয় হয়ে আছেন। এটি কেরামত আলীর কর্মকাণ্ডেও পরিলক্ষিত হয়। উদ্দীপকের কেরামত আলী সৌদি আবর থেকে ফিরে এলাকার লোকদের সাথে নিয়ে রাস্তাঘাট, মসজিদ-মাদরাসা নির্মাণ এবং সংস্কার কাজ করেন। বিশুদ্ধ খাবার পানির জন্য পাড়া-মহল্লায় নলকূপ স্থাপন করেন। এছাড়াও তিনি এলাকায় কিছু বিশেষ প্রতিষ্ঠান গঠন করেন। তার জনকল্যাণমূলক এসব প্রতিষ্ঠান গড়ে তোলা ও নলকূপ স্থাপন হযরত খানজাহান আলী (র)- এর সময় মসজিদ-মাদরাসা নির্মাণ ও বড় পুকুর খননের বিষয়টি ফুটিয়ে তোলে। তাই বলা যায়, কেরামত আলীর এরূপ জনকল্যাণমূলক কাজ হযরত খানজাহান আলী (র) এর কর্মকান্ডের সাথে সাদৃশ্যপূর্ণ।"
        },
        {
          "label": "ঘ",
          "question": "কেরামত আলীর তৈরি করা বিশেষ প্রতিষ্ঠানগুলোর নাম উল্লেখপূর্বক এর সামাজিক প্রভাব বিশ্লেষণ করো।",
          "explanation": "কেরামত আলীর তৈরি করা বিশেষ প্রতিষ্ঠানগুলো হলো মক্তব যার সামাজিক ভূমিকা অপরিসীম। মক্তব বলা হয় সেই প্রতিষ্ঠানকে যেখানে ছোট ছোট মুসলিম ছেলেমেয়েদেরকে ইসলামের প্রাথমিক জ্ঞানদান করা হয়। সাধারণত মসজিদের বারান্দায়, মাদরাসার সাথে, বৈঠকখানায়, বাড়ির আঙিনায় এ জাতীয় প্রতিষ্ঠান গড়ে তোলা হয়। মসজিদ আল্লাহর ইবাদতের স্থান আর মক্তব হলো ইবাদতের নিয়মকানুন ও পদ্ধতি শেখার স্থান। কেরামত আলীর গঠন করা বিশেষ প্রতিষ্ঠানগুলোতেও এটিই পরিলক্ষিত হয়। উদ্দীপকের কেরামত আলীর গঠন করা বিশেষ প্রতিষ্ঠানে ছোট ছেলে- মেয়েরা কুরআন শিক্ষা লাভ করে, আদব-কায়দা শেখে, নামাজের মাসয়ালা-মাসায়েল সম্পর্কে জ্ঞান লাভ করে। এখানে বিশেষ প্রতিষ্ঠান বলতে মক্তবকেই বোঝানো হয়েছে। প্রতিষ্ঠানগুলো সমাজে ইতিবাচক প্রভাব ফেলে। মক্তবে মুসলিম শিশুদের আদব-কায়দা শিক্ষা দেওয়া হয়। পরিবার ও সমাজে কার সাথে কেমন আচরণ করতে হবে তার শিক্ষা শিশুরা এখান থেকেই পেয়ে থাকে। শিশুদেরকে দেশপ্রেমের গুরুত্ব সম্পর্কে অবহিত করা হয়। ফলে ভবিষ্যতে তারা সুনাগরিক হয়ে গড়ে ওঠার অনুপ্রেরণা পায়। সামাজিক অনাচার সম্পর্কে তাদের সতর্ক করা হয়। এতে করে সমাজের ক্ষতিকর দিকগুলো চিনতে পেরে তারা তা থেকে মুক্ত থাকতে পারে। এভাবে মক্তব শিক্ষা শিশুকে প্রথম থেকেই সঠিক দিকনির্দেশনা দিয়ে ভবিষ্যৎ জীবন গঠনে সাহায্য করে। এটি সমাজ থেকে যাবতীয় অন্যায় দূর করে একটি সুষ্ঠু সমাজ নির্মাণে গুরুত্বপূর্ণ ভূমিকা পালন করে।"
        }
      ]
    },
    {
      "number": "2",
      "uddipok": "মনিরা ও সাবিহা দুই বান্ধবী। মনিরা মনে করে বৈধ/অবৈধ যেকোনো পন্থায় প্রচুর সম্পদের মালিক হওয়াতেই সফলতা। তার মতে সত্য ও সঠিক পন্থায় চলা বোকামী। অপরদিকে, তার বান্ধবী সাবিহা সম্পূর্ণ বিপরীত। সে মনে করে, আল্লাহর নির্দেশিত পদ্ধতিতে উপার্জন করলে তাতে বরকত থাকে। সৎ ও নিষ্ঠার সাথে কাজ করা সে পছন্দ করে।",
      "tag": "CB, CTG.B 19",
      "sub_questions": [
        {
          "label": "ক",
          "question": "তাওয়াক্কুল' শব্দের অর্থ কী?",
          "explanation": "তাওয়াক্কুল শব্দের অর্থ ভরসা করা, নির্ভর করা।"
        },
        {
          "label": "খ",
          "question": "'সত্য মুক্তি দেয়, মিথ্যা ধ্বংস করে' ব্যাখ্যা করো।",
          "explanation": "সত্যবাদিতা ইসলামের দৃষ্টিতে একটি প্রশংসনীয় গুণ। সত্যবাদীকে সবাই ভালোবাসে। সত্য মানুষকে যাবতীয় অন্যায় থেকে দূে রাখে। কারণ মানুষ অন্যায় করে স্বীকার করলে তার মধ্যে অন্যায়ের প্রবণত হ্রাস পায়। পক্ষান্তরে, মিথ্যা একটি জঘন্য ও ধ্বংসাত্মক অভ্যাস মিথ্যাবাদীকে সবাই অপছন্দ করে, সমাজে সে হেয় প্রতিপন্ন হয়। এক মিথ্যাকে সত্য সাব্যস্ত করতে হাজারটা মিথ্যা বলতে হয়। এভাবে মিথ্যাবা ব্যক্তি আস্তে আস্তে ধ্বংসের দিকে ধাবিত হয়।"
        },
        {
          "label": "গ",
          "question": "উদ্দীপকের আলোকে মনিরার চিন্তা-চেতনা ইসলামের দৃষ্টিতে ব্যাখ্যা করো।",
          "explanation": "উদ্দীপকের মনিরার হারাম উপার্জনের চিন্তা-চেতনা ইসলামের দৃষ্টিে সম্পূর্ণ নিষিদ্ধ এবং ঘৃণিত কাজ। ইসলাম যাবতীয় অন্যায় ও অবৈধ পন্থায় উপার্জনকে হারাম ঘোষ করেছে। আর হারাম পন্থায় অর্জিত সম্পদকে অপবিত্র ও নাপাক আম দেওয়া হয়েছে। এছাড়া অবৈধ পন্থায় অর্জিত সম্পদ ইবাদত কবুলে অন্তরায়। তাই উপার্জন সম্পর্কে মনিরার চিন্তা-ভাবনা সম্পূর্ণ ভুলে ওপর প্রতিষ্ঠিত।উদ্দীপকের মনিরা মনে করে বৈধ/অবৈধ যেকোনো পন্থায় সম্পদের মালিক হওয়াতেই সফলতা। সত্য ও সঠিক পন্থায় চলাকে সে বোকামি মনে করে তার এ ধারণা সম্পূর্ণ ভিত্তিহীন ও ভুল। ইসলামে হারাম উপার্জন নিরুৎসাহিত করা হয়েছে এবং হালাল উপার্জন ফরজ করা হয়েছে। কারণ হারাম উপার্জনের মাধ্যমে ব্যক্তির সব রকমের পাপের দরজা খুলে যায়। হারাম উপার্জনে মিথ্যা, শঠতা, প্রতারণাসহ বিভিন্ন পাপের আশ্রয় নিতে হয়। এজন্য রাসুল (স) বলেন, 'যে গোশত হারাম জীবিকা দিয়ে গঠিত তা বেহেশতে প্রবেশ করবে না' (মুসনাদে আহমাদ)। তাই বলা যায়, মনিরার অবৈধ পদ্মায় উপার্জনের চিন্তা-চেতনার পরিণাম ইহকাল ও পরকাল উভয় জগতেই অত্যন্ত ভয়াবহ।"
        },
        {
          "label": "ঘ",
          "question": "সাবিহার চিন্তা-চেতনার সাথে তুমি কি একমত? ইসলামের আলোকে ব্যাখ্যা করো।",
          "explanation": "হ্যাঁ, সাবিহার হালাল উপার্জনের চিন্তা চেতনার সাথে আমি একমত। আল্লাহ ও রাসুল (স) নির্দেশিত বিধানানুযায়ী ব্যবসা-বাণিজ্যসহ বিভিন্ন কাজে শ্রম বিনিয়োগ ও মেধা খাটানোর মাধ্যমে উপার্জন করাকে হালাল উপার্জন বলে। সততা ও নিষ্ঠার সাথে কাজ করে এবং মিথ্যা বা প্রতারণার মাধ্যমে কাউকে না ঠকিয়ে উপার্জনের পদ্ধতিই হলো হালাল উপার্জন। এ বিষয়ে সাবিহার চিন্তা-চেতনা সঠিক এবং যুক্তিযুক্ত। উদ্দীপকের সাবিহা মনে করে আল্লাহর নির্দেশিত পদ্ধতিতে উপার্জন করলে তাতে বরকত থাকে। সততা ও নিষ্ঠার সাথে কাজ করা সে পছন্দ করে। সাবিহার হালাল উপার্জনের এই মানসিকতা ইসলামের দৃষ্টিতে সঠিক। কারণ হালাল উপার্জন হচ্ছে আল্লাহর নির্দেশিত পন্থা। হালাল উপার্জন করার মাধ্যমে আল্লাহ ও রাসুল (স) এর আদেশ মান্য করা হয় এবং তাদের সন্তুষ্টির মাধ্যমে পরকালে পুরস্কার লাভ করা যাবে। এ প্রসঙ্গে রাসুল (স) বলেন, 'সত্যবাদী মুসলিম ব্যবসায়ী কিয়ামতের দিন শহিদদের সাথে থাকবে' (ইবনে মাজাহ)। এ হাদিসে মূলত হালাল উপার্জনের প্রতি গুরুত্বারোপ করা হয়েছে। এছাড়া হালাল উপার্জনকারী ব্যক্তি সততা ও নিষ্ঠার সাথে কাজ করে যেমন- দুনিয়ায় মর্যাদার অধিকারী হন তেমনি আখিরাতে সফলতা লাভ করবেন। তাই বলা যায়, আল্লাহর নির্দেশিত পদ্ধতিতে উপার্জনকে বরকতময় মনে করে এবং হালাল উপার্জনকে প্রাধান্য দিয়ে সাবিহা যথার্থ কাজই করেছে।"
        }
      ]
    },
    {
      "number": "3",
      "uddipok": "রোহান এইচ, এস, সি পরীক্ষার্থী। আর কিছুদিন পরেই তার ফাইনাল পরীক্ষা। পরীক্ষায় ভাল ফলাফলের আশায় রোহান নিয়মিত লেখাপড়া করে এবং আল্লাহর সাহায্য প্রার্থনা করে। রোহানের এক বন্ধু তার কার্যকলাপ দেখে রোহানকে বলে, 'এত পড়াশুনা করে কী লাভ হবে? আল্লাহর উপর ছেড়ে দাও। তিনিই আমাদের ফলাফল ভাল করে দেবেন'। তাদের কথা-বার্তা শুনে রোহানের বাবা বললেন, 'চেষ্টা না করে হাত-পা গুটিয়ে থাকা বা ভালো ফলাফলের আশায় বসে থাকা ইসলামের আদর্শ নয়'।",
      "tag": "CB, CTG.B 19",
      "sub_questions": [
        {
          "label": "ক",
          "question": "'বায়তুল মাল' অর্থ কী?",
          "explanation": "বায়তুল মাল অর্থ কোষাগার।"
        },
        {
          "label": "খ",
          "question": "'সবর ইমানের অর্ধাংশ' ব্যাখ্যা করো।",
          "explanation": "ইমানের পূর্ণতা লাভে সবর অপরিহার্য ভূমিকা পালন করে। সবর বা ধৈর্য ছাড়া ইমান পূর্ণতা পায় না। কারণ আল্লাহর প্রতি ইমান পোষণ এবং ইমানের দাবি নিষ্ঠার সাথে পূরণের জন্য সবরের বিকল্প নেই। ধৈর্যহীনতার কারণে মানুষ সঠিক পথ থেকে বিচ্যুত হয়ে যায়। তাই ধৈর্যের সাথে যারা ইবাদত করতে পারে তারা আল্লাহর অশেষ অনুগ্রহ লাভের নিশ্চয়তা পায়। এজন্য রাসুল (স) বলেছেন, 'সবর ইমানের অধাংশ' (বুখারি ও মুসলিম)।"
        },
        {
          "label": "গ",
          "question": "রোহানের চরিত্রে যে গুণাবলি লক্ষ করা যায় তাকে কী বলে? উদ্দীপকের আলোকে ব্যাখ্যা করো।",
          "explanation": "রোহানের চরিত্রে যে গুণাবলি লক্ষ করা যায় তাকে তাওয়াক্কুল বলে। তাওয়াক্কুল হলো কোনো কিছু অর্জনের জন্য চেষ্টা বা সাধনা করার পর সফলতার জন্য মহান আল্লাহর ওপর ভরসা করা। মানুষ তার কাঙ্ক্ষিত ফললাভের আশায় নিজে আগে সাধ্যমতো চেষ্টা করবে, তারপর আল্লাহর ওপর ভরসা করবে এটাই তাওয়াক্কুলের শিক্ষা। রোহানের চরিত্রে এ শিক্ষাই প্রতিফলিত হয়। উদ্দীপকের রোহান এইচ, এস, সি পরীক্ষার্থী। পরীক্ষায় ভালো ফলাফলের আশায় সে নিয়মিত লেখাপড়া করে এবং আল্লাহর সাহায্য প্রার্থনা করে। রোহানের এ গুণাবলি তাওয়াক্কুলের প্রতি নির্দেশ করে। কারণ তাওয়াক্কুল হলো নিজে আগে চেষ্টা করার পর ভালো ফলাফলের জন্য আল্লাহর উপর ভরসা করা। সুতরাং বলা যায়, রোহানের নিয়মিত লেখাপড়া করা এবং আল্লাহর সাহায্য প্রার্থনা করার গুণাবলি তাওয়াক্কুলকেই নির্দেশ করে।"
        },
        {
          "label": "ঘ",
          "question": "রোহানের বাবার বক্তব্যের যৌক্তিকতা তোমার পাঠ্যবইয়ের আলোকে বিশ্লেষণ করো।",
          "explanation": "চেষ্টা না করে হাত-পা গুটিয়ে থাকা বা ভালো ফলাফলের আশায় বসে থাকা ইসলামের আদর্শ নয়'- তাওয়াক্কুল সম্পর্কিত রোহানের বাবার এ বক্তব্যটি যথার্থ এবং যুক্তিযুক্ত। কোনো কিছু অর্জনের জন্য চেষ্টা করার পর সফলতার জন্য মহান আল্লাহর ওপর ভরসা রাখাকে তাওয়াক্কুল বলে। তাওয়াক্কুলের শর্ত হলো, ব্যক্তি প্রথমে নিজে চেষ্টা করবে, তারপর সফলতার জন্য আল্লাহর ওপর ভরসা করবে। যা রোহানের বাবার বক্তব্যেও ফুটে ওঠে। উদ্দীপকের রোহানের বাবা তার ছেলের বন্ধুর কথা শুনে তাকে তাওয়াক্কুল সম্পর্কে সঠিক ধারণা দেন। রোহানের বন্ধু ভালো ফলাফলের জন্য পড়াশোনার প্রতি গুরুত্ব না দিয়ে শুধু আল্লাহর উপর ভরসা করার কথা বলে। তার এ কথা শুনে রোহানের বাবা বলেন, চেষ্টা না করে হাত-পা গুটিয়ে থাকা বা ভালো ফলাফলের আশায় বসে থাকা ইসলামের আদর্শ নয়। তাওয়াক্কুল সম্পর্কে রোহানের বাবার এ উক্তিটি যথার্থ। কারণ তাওয়াক্কুলের বিধান হলো ব্যক্তি আগে নিজে চেস্টা করবে তারপর ভালো ফলাফলের জন্য আল্লাহর ওপর ভরসা করবে। কেউ যদি খাবার তৈরি না করে উপকরণগুলো নিয়ে বসে থাকে এবং ক্ষুধা মেটানোর জন্য শুধু আল্লাহর উপর ভরসা করে, তাহলে তার ক্ষুধার নিবৃত্তি হবে না। তাই তাওয়াক্কুল সম্পর্কিত রোহানের বাবার বক্তব্যটি যথার্থ।"
        }
      ]
    },
    {
      "number": "4",
      "uddipok": "মিসেস আবিদা সরকারি অফিসের একজন বড় কর্মকর্তা। কথা-কাজে তিনি খুবই স্মার্ট এবং দায়িত্বশীল। সবসময় ঝকঝকে তক্তকে পোশাক পরেন। তার পোশাক নিয়ে অফিসের অনেকেই বিভিন্ন মন্তব্য করেন। একদিন একজন ঠিকাদার তার টেবিলে একটা ফাইল রেখে বললেন, 'ম্যাডাম আপনি কোন দোকান থেকে কাপড় কিনেন? আমি আপনার এক বছরের কাপড় পাঠিয়ে দিব'। মিসেস আবিদা ঠিকাদারের ফাইলটি ফিরিয়ে দিয়ে বললেন, 'আমি পোশাক এবং আদর্শে কোনো দাগ লাগতে দেই না। আপনার কাগজপত্র ঠিক থাকলে অর্ডারটি এমনিতেই পেয়ে যাবেন'।",
      "tag": "CB, CTG.B 19",
      "sub_questions": [
        {
          "label": "ক",
          "question": "আখলাক শব্দের অর্থ কী?",
          "explanation": "আখলাক শব্দের অর্থ চরিত্র।"
        },
        {
          "label": "খ",
          "question": "‘ধর্ম ও নৈতিকতা পরস্পরের পরিপূরক' ব্যাখ্যা করো।",
          "explanation": "প্রায়োগিক ও তাত্ত্বিক উভয় দিক থেকে ধর্মের সাথে নৈতিকতা ওতপ্রোতভাবে জড়িত। ধর্মের মূল কথা হলো- সংঘাত নয় সমঝোতা। সাম্প্রদায়িকতা নয়, সহমর্মিতা। যুদ্ধ নয়, শান্তি আর বন্ধুত্ব। হিংসা নয়, সদাচরণ। পরনিন্দা নায়, আত্মসমালোচনা। আর এ বিষয়গুলো নৈতিকতার দিকনির্দেশক। তাই আমরা বলতে পারি, ইসলাম ও নৈতিকতা পরস্পরের পরিপূরক।"
        },
        {
          "label": "গ",
          "question": "মিসেস আবিদাকে দেয়া ঠিকাদারের প্রস্তাবটি কীসের ইঙ্গিত বহন করে? এর সামাজিক কুফল বর্ণনা করো।",
          "explanation": "মিসেস আবিদাকে দেওয়া ঠিকাদারের প্রস্তাবটি ঘুষের ইঙ্গিত বহন করে, যার সামাজিক কুফল খুবই ভয়াবহ। দায়িত্বশীল কর্তৃপক্ষকে কোনো কিছু দেওয়ার মাধ্যমে ব্যক্তি যদি অন্যায়ভাবে কোনো কিছু পাওয়ার অধিকার লাভ করে তাহলে তা ঘুষ বলে বিবেচিত হয়। ঘুষ শুধু অর্থের লেনদেন নয়, বরং অন্যায় সুবিধা নেওয়ার জন্য যা কিছুই দেওয়া হোক তা ঘুষেরই অন্তর্ভুক্ত হবে। তাই ঠিকাদারের প্রস্তাবটিও ঘুষ হিসেবে বিবেচিত হবে। উদ্দীপকের ঠিকাদার তার স্বার্থ হাসিল করার জন্য সরকারি অফিসের বড় কর্মকর্তা মিসেস আবিদাকে এক বছরের কাপড় কিনে দেওয়ার প্রস্তাব দেয়। অসৎ উদ্দেশ্য হাসিলের জন্য তার উপহার দেওয়ার এই প্রস্তাবটি ঘুষ হিসেবে বিবেচিত। ঘুষ গ্রহণ এবং ঘুষ প্রদান উভয়ই অপরাধ। ঘুষের মাধ্যমে দুনিয়া ও আখিরাত উভয় জগতেই লাঞ্ছনার শিকার হতে হয়। ঘুষ গ্রহণের মাধ্যমে মানুষকে তার সঠিক ও যথার্থ অধিকার থেকে বঞ্চিত করা যয়। কাউকে অধিকার থেকে বঞ্চিত করা ইসলামের দৃষ্টিতে অপরাধ। বিশ্বের সব দেশেই অন্যের অধিকার লঙ্ঘনের জন্য শাস্তির বিধান রয়েছে। ঘুষের মাধ্যমে সমাজে নানা ধরনের বৈষম্যের সৃষ্টি হয়। গরিবরা নানা রকম বঞ্চনার শিকার হয়।"
        },
        {
          "label": "ঘ",
          "question": "উদ্দীপকে মিসেস আবিদার বক্তব্য 'আমি আদর্শ ও পোশাকে কোনো দাগ লাগতে দেই না'- বুঝিয়ে লেখো।",
          "explanation": "'আমি আদর্শ ও পোশাকে কোনো দাগ লাগতে দিই না'- মিসেস আবিদার এ বক্তব্যে কর্তব্যপরায়ণতার বিষয়টি ফুটে উঠেছে। কর্তব্য হলো এমন বিষয় যা অবশ্যই পালন করতে হয়। আর কর্তব্য পালনে নিষ্ঠা ও আন্তরিকতা অবলম্বন করাই হচ্ছে কর্তব্যপরায়ণতা। এটি মিসেস আবিদার বক্তব্যেও ফুটে উঠেছে। উদ্দীপকের মিসেস আবিদাকে উৎকোচ হিসেবে কাপড় কিনে দেওয়ার প্রস্তাব দিলে তিনি বলেন, 'আমি আদর্শ ও পোশাকে কোনো দাগ লাগতে দিই না।' তার এ বক্তব্যে কর্তব্য পালনে নিষ্ঠা ও দায়িত্বসচেতনতার বিষয়টি ফুটে উঠেছে। কারণ একজন কর্তব্যপরায়ণ ব্যক্তি তার কর্মে কখনোই অসৎ উপায় অবলম্বন করেন না। এবং তিনি এমন কাজও করেন না যার জন্য তাকে জবাবদিহির সম্মুখীন হতে হয়। তিনি সর্বদা তার কর্তব্য পালনে নিষ্ঠাবান থাকেন এবং নৈতিক ও মানবিক মূল্যবোধ বজায় রাখেন। মিসেস আবিদা এরূপ চরিত্রেরই উদাহরণ। তিনি কোনো অসৎ পথ অবলম্বন না করে তার কর্তব্য পালনে নিষ্ঠাবান থাকেন এবং নৈতিকতা রক্ষা করে চলেন। উপরের আলোচনার পরিপ্রেক্ষিতে বলা যায়, আদর্শ ও পোশাকে দাগ লাগতে না দেওয়ার কথা বলে মিসেস আবিদা কর্তব্যপরায়ণতার বিষয়টিই তুলে ধরেছেন।"
        }
      ]
    },
    {
      "number": "5",
      "uddipok": "মাসুদ এবং সেলিম প্রতিবেশী। সেলিম গরিব হলেও মাসুদ তাকে ভালবাসেন। তার সন্তানদের স্নেহ করেন। অসুস্থ হলে খোঁজ-খবর নেন। প্রয়োজনে টাকা-পয়সাও ধার দেন। একদিন রাতের বেলায় হৈ চৈ শুনে মাসুদ সেলিমের বাড়ি গিয়ে দেখতে পান, সেলিমের ছেলে মনসুর এইচ. এস. সি পরীক্ষায় অকৃতকার্য হওয়ায় নিজের জীবন শেষ করে দিতে উদ্যত হয়েছে।",
      "tag": "CB, CTG.B 19,SSNIC 24",
      "sub_questions": [
        {
          "label": "ক",
          "question": "খিলাফত' অর্থ কী?",
          "explanation": "খিলাফত' অর্থ প্রতিনিধিত্ব করা।"
        },
        {
          "label": "খ",
          "question": "'আমর বিল মারুফ ও নাহি আনিল মুনকার' দ্বারা কী বোঝানো হয়েছে? ব্যাখ্যা করো।",
          "explanation": "'আমর বিল মারুফ ও নাহি আনিল মুনকার' দ্বারা সৎকাজের আদেশ ও অসৎকাজে নিষেধ করা বোঝানো হয়েছে। ইসলামের বিধান অনুযায়ী প্রত্যেক মুসলমান পরস্পরকে সৎকাজের আদেশ দেবে ও অসৎকাজে নিষেধ করবে। সম্পর্ক ও অবস্থাভেদে আদেশ, নির্দেশ, অনুরোধ, উপদেশ ইত্যাদির মাধ্যমে মানুষ একে অপরকে সৎকাজের তাগিদ দেবে। পক্ষান্তরে কোনো অসৎ কাজ না করার নির্দেশ দেওয়া কিংবা কাজটি না করতে বাধ্য করা অথবা কাজটি না করার জন্য অনুরোধ করা ইত্যাদি পদ্ধতি অনুসরণের মাধ্যমে মানুষকে অসৎকাজে নিষেধ করা হয়। এভাবে সৎকাজের আদেশ ও অসৎকাজে নিষেধ করা মুসলমানদের কর্তব্য।"
        },
        {
          "label": "গ",
          "question": "মাসুদের কর্মকান্ডে ইসলামের কোন বিধানটি ফুটে উঠেছে? বর্ণনা। করো।",
          "explanation": "সেলিমের সাথে মাসুদের সদাচরণের মাধ্যমে প্রতিবেশীর অধিকার ও তাদের প্রতি কর্তব্য পালনের বিষয়টি ফুটে উঠেছে। পাশাপাশি স্থায়ী বা অস্থায়ীভাবে অবস্থানকারীকে প্রতিবেশী বলে। ঘরের পাশে ঘর, বাড়ির পাশে বাড়ি, একটি পরিবারের পাশে আরেকটি পরিবারের উপস্থিতির মাধ্যমেই পাড়া ও মহল্লা গড়ে ওঠে। আর এভাবে যারা কাছাকাছি বাস করে, তারা পরস্পরের প্রতিবেশী। আন্তরিক ও শান্তিপূর্ণ সামাজিক জীবনের জন্য প্রতিবেশীর প্রতি দায়িত্ব-কর্তব্য পালনের গুরুত্ব অপরিহার্য। প্রতিবেশীর সাথে সুসম্পর্ক বজায় রাখা ইসলামি সমাজ ব্যবস্থায় অপরিহার্য কর্তব্য হিসেবে চিহ্নিত হয়েছে। ইসলামি জীবনদর্শনে মানুষকে দুটো কর্তব্য পালন করতে বলা হয়েছে। আর তা হলো- হাক্কুল্লাহ বা আল্লাহর হক এবং হাক্কুল ইবাদ বা বান্দার হক। প্রতিবেশীর প্রতি কর্তব্য পালন করা হাক্কুল ইবাদের অন্তর্ভুক্ত। ইসলামি সমাজব্যবস্থায় প্রতিবেশীর অধিকার হলো- (i) সদাচরণ পাওয়ার অধিকার (ii) নিরাপত্তা পাওয়া (iii) বিপদে-আপদে কাছে পাওয়া প্রভৃতি। এটি মাসুদের কর্মকাণ্ডেও পরিলক্ষিত হয়। উদ্দীপকের মাসুদ তার দরিদ্র প্রতিবেশী সেলিমের খোঁজ-খবর নেন এবং প্রয়োজনে টাকা ধার দেন। তার সন্তানদের স্নেহ করেন। মাসুদের এসব কাজের মাধ্যমে প্রতিবেশীর হক আদায় হয়েছে। প্রত্যেক মুসলিমের প্রতিবেশীর হক আদায় করা উচিত।"
        },
        {
          "label": "ঘ",
          "question": "ইসলামের দৃষ্টিতে মনসুরের কাজটি চিহ্নিত করে তা থেকে মুক্তির উপায় বিশ্লেষণ করো।",
          "explanation": "মনসুরের আত্মহত্যার চেষ্টা করার কাজটি ইসলামের দৃষ্টিতে হারাম ও জঘন্যতম অপরাধ। আত্মহত্যা অর্থ নিজেকে হত্যা, স্বেচ্ছায় নিজের জীবননাশ। এর আরবি প্রতিশব্দ হলো ইনতিহার। যে কোনো পদ্ধতিতে স্বেচ্ছায় নিজের জীবন বিনাশ করাকে আত্মহত্যা বলে। ইসলামি দৃষ্টিকোণ থেকে আত্মহত্যা কবিরা গুনাহ। আত্মহত্যা মানে নিজেকে ধ্বংস করা। নিজ আত্মাকে চরম যন্ত্রণা দেওয়া। মানুষের মৃত্যু ঘটানোর ক্ষমতা একমাত্র আল্লাহর। সুতরাং কেউ যদি নিজের হাতে তা তুলে নেয় তাহলে আল্লাহ তা কিছুতেই পছন্দ করতে পারেন না। তাই মনসুরের কাজটি জঘন্যতম পাপ। উদ্দীপকের মনসুর এইচ. এস. সি পরীক্ষায় অকৃতকার্য হওয়ায় নিজের জীবন শেষ করে দিতে উদ্যত হয়। তার এ কাজটি আত্মহত্যাচেষ্টা। আত্মহত্যার। পরিণাম অত্যন্ত ভয়াবহ। আল্লাহ তায়ালা ও রাসুল (স) আত্মহত্যা করতে নিষেধ করেছেন। আত্মহত্যার পরিণাম হলো জাহান্নাম। মহান আল্লাহ বলেন, 'তোমরা নিজেদেরকে হত্যা করো না' (সুরা নিসা: ২৯)। আল্লাহ তায়ালা আরও বলেন, 'তোমরা নিজেদের হাতে নিজেদেরকে ধ্বংসের দিকে ঠেলে দিও না' (সুরা বাকারা: ১৯৫)। আত্মহত্যার পরিণাম সম্পর্কে মহানবি (স) বলেন, 'যে ব্যক্তি দুনিয়াতে কোনো বস্তু দিয়ে নিজেকে হত্যা করবে, কিয়ামতের দিন তাকে সে বস্তু দিয়েই শাস্তি প্রদান করা হবে' (বুখারি)। সুতরাং মনসুরের উচিত নিজের জীবন শেষ না করে বরং ধৈর্যধারণ করা এবং পরবর্তী সময়ে পরীক্ষায় ভালো ফল লাভের জন্য চেষ্টা করা।"
        }
      ]
    },
    {
      "number": "6",
      "uddipok": "স্ত্রী ও দুই ছেলে-মেয়ে নিয়ে আজগর আলীর পরিবার। পরিবারের সদস্যরা সকল কাজে একে অপরকে সহযোগিতা করেন এবং সবাই ধর্মীয় অনুশাসন পরিপূর্ণভাবে মেনে চলেন। অন্যদিকে, তাঁর প্রতিবেশী জয়নাল মিয়া স্ত্রী ও ছেলেমেয়ে নিয়ে আমেরিকা থাকেন। নিয়মিত বাড়ি না এসে বাবা-মার জন্য লক্ষ লক্ষ টাকা পাঠান। এ বছর তার বাবা প্রচণ্ড অসুস্থ হলে তিনি দেশে না এসে বাবার দেখাশুনার জন্য একজন সেবিকা নিয়োগ দেন। এ অবস্থায় দীর্ঘদিন রোগ ভোগের পর তার বাবা মারা যান।",
      "tag": "CB, CTG.B 19,MC 24",
      "sub_questions": [
        {
          "label": "ক",
          "question": "'মোহরানা' কী?",
          "explanation": "মোহরানা হলো স্ত্রীর ন্যায়সঙ্গত ও আল্লাহপ্রদত্ত অধিকার যা বিবাহের সময় বা পরে স্বামী তার স্ত্রীকে নির্দিষ্ট পরিমাণে প্রদান করে।"
        },
        {
          "label": "খ",
          "question": "'স্বামী-স্ত্রী একে অপরের পরিপূরক' ব্যাখ্যা করো।",
          "explanation": "স্বামী-স্ত্রীর পারস্পরিক অধিকার ও মর্যাদা এবং তাদের পরিপূরক হওয়ার প্রতি গুরুত্বারোপ করে আল্লাহ তায়ালা বলেন, 'তারা তোমাদের ভূষণ এবং তোমরা তাদের ভূষণ' (সুরা আল-বাকারা: ১৮৭)। ইসলামি পরিবারে স্ত্রীর অধিকার স্বামীর অধিকারের সমান। তারা একে অন্যের পরিপূরক। স্বামী ও স্ত্রী পরস্পরকে যথাযথ সম্মান, মর্যাদা ও অধিকার দেবেন। স্বামী-স্ত্রী যেন পরস্পরের প্রতি শ্রদ্ধাশীল থাকে এবং কেউ যেন কখনও অন্যকে হেয় না করে এজন্য আল্লাহ তায়ালা স্বামী-স্ত্রীকে পরস্পরের পোশাক বা ভূষণ হিসেবে আখ্যায়িত করেছেন। এ থেকে বোঝা যায় স্বামী-স্ত্রী পরস্পরের পরিপূরক।"
        },
        {
          "label": "গ",
          "question": "আজগর আলীর পরিবারটি কোন ধরনের? আলোচনা করো।",
          "explanation": "আজগর আলীর পরিবারটি একটি ইসলামি পরিবার। যে পরিবার ইসলামের আদর্শ, নীতিমালা ও বিধিবিধানের ভিত্তিতে গড়ে ওঠে এবং পরিচালিত হ্যা তাকে ইসলামি পরিবার বলে। ইসলামি পরিবারের প্রত্যেক সদস্য নিষ্ঠাবান মুসলিম। তারা ইসলামি শরিয়তের আলোকে জীবনযাপন করে এবং নিয়মিত আল্লাহর ইবাদত করে। এ পরিবারের সদস্যরা পরস্পরের প্রতি শ্রদ্ধাশীল। তারা নিজেদের দায়িত্ব ও কর্তব্য যথাযথভাবে পালন করে। এসব বৈশিষ্ট্যের আলোকে বলা যায়, আজগর আলীর পরিবারটি একটি ইসলামি পরিবার। উদ্দীপকে উল্লেখ করা হয়েছে, স্ত্রী ও দুই ছেলে-মেয়ে নিয়ে আজগর আলীর পরিবার। এ পারিবারের সদস্যরা সব কাজে একে অপরকে সহযোগিতা করে এবং সবাই ধর্মীয় অনুশাসন পরিপূর্ণভাবে মেনে চলে। ইসলামি আদর্শ ও বিধিবিধানের ভিত্তিতে পরিচালিত পরিবার ইসলামি পরিবারের বৈশিষ্ট্য বহন করে। তাই বলা' যায়, ইসলামি অনুশাসনের ভিত্তিতে পরিচালিত আজগর আলীর পরিবারটি হলো একটি ইসলামি পরিবার।"
        },
        {
          "label": "ঘ",
          "question": "জয়নালের কর্মকাণ্ডে তুমি কি একমত? কুরআন ও হাদিসের আলোকে বিশ্লেষণ করো।",
          "explanation": "না, জয়নালের মাতাপিতার প্রতি কর্তব্যে অবহেলা প্রকাশ পাওয়া কাজটির সাথে আমি একমত নই। ইসলামি পরিবারে মাতাপিতার প্রতি সন্তানকে অনেক দায়িত্ব ও কর্তব্য পালন করতে হয়। মাতাপিতার জীবদ্দশায় তাদের প্রতি সন্তানের মূল কর্তব্যসমূহ হলো- তাদের সাথে সদাচরণ করা, তাদের অবাধ্য না হওয়া, অসুস্থ হলে তাদের সেবাযত্ন ও সুচিকিৎসার ব্যবস্থা করা ইত্যাদি। কিন্তু জয়নালের কর্মকাণ্ডে এসব কর্তব্য পালনে অবহেলার প্রকাশ ঘটেছে। উদ্দীপকের জয়নাল মিয়া স্ত্রী ও ছেলে-মেয়ে নিয়ে আমেরিকা থাকেন। বাবা- মায়ের জন্য তিনি লক্ষ লক্ষ টাকা পাঠান। কিন্তু তার বাবা গুরুতর অসুস্থ হলে তিনি দেশে না এসে বরং বাবার দেখাশোনার জন্যে সেবিকা নিয়োগ দেন। এ অবস্থায় দীর্ঘদিন রোগভোগের পর বাবা মারা যান। মাতাপিতার প্রতি কর্তব্যে এরূপ অবহেলার পরিণাম অত্যন্ত ভয়াবহ। মাতাপিতার প্রতি ভাল ব্যবহার করার নির্দেশ দিয়ে আল্লাহ তায়ালা বলেন, 'তোমরা মাতাপিতার সাথে সদাচারণ করো' (সুরা আন-নিসা: ৩৬)। এ প্রসঙ্গে মহানবি (স) বলেন- 'সে ধ্বংস হোক, সে ধ্বংস হোক, সে ধ্বংস হোক। বলা হলো- হে আল্লাহর রাসুল (স), কে ধ্বংস হবে? তিনি বলেন, যে তার মাতাপিতার দুই জনের একজনকে অথবা উভয়কে বৃদ্ধাবস্থায় পেল অথচ তাদের সেবা করে জান্নাতে প্রবেশ করতে পারল না' (সহিহ মুসলিম)। আল্লাহ ও রাসুল (স) মাতাপিতার প্রতি সদাচরণ করা ও দায়িত্ব পালনের নির্দেশ দিয়েছেন। আর তা অমান্য করলে জাহান্নাম অনিবার্য। তাই মাতা- | পিতার প্রতি জয়নালের এরূপ কর্তব্যে অবহেলা মোটেই ইসলাম সমর্থিত নয়।"
        }
      ]
    },
    {
      "number": "7",
      "uddipok": "জনাব আব্দুর রহমান একজন মুত্তাকি ও ন্যায়পরায়ণ ব্যক্তি। তিনি সকলের নিকট খুবই বিশ্বস্ত ও জনপ্রিয় হওয়া সত্ত্বেও পদ এবং অর্থের প্রতি লোড না থাকায় কোনো নির্বাচনে প্রার্থী হন না। অন্যদিকে ড. নাজমুল দীর্ঘদিন ধরে চলমান রাজনৈতিক ও সামাজিক দাঙ্গা নিরসনে এলাকার মুসলিম, ফিন্দু, বৌদ্ধ, খ্রিস্টান ও প্রতিদ্বন্দ্বী রাজনৈতিক দলের নেতাদের নিয়ে একটি চুক্তি করেন। যেখানে ভিন্ন ধর্মের ও ভিন্ন রাজনৈতিক দলের অনুসারীর উপর আক্রমণ না করার এবং স্ব-স্ব ধর্ম পালনের সুযোগদানের অঙ্গীকার করেন। এ চুক্তির মাধ্যমে সামাজিক শান্তি ও রাজনৈতিক সহনশীলতা বৃদ্ধি পায়।",
      "tag": "CB, CTG.B 19",
      "sub_questions": [
        {
          "label": "ক",
          "question": "'খলিফা' কাকে বলে?",
          "explanation": ""
        },
        {
          "label": "খ",
          "question": "'অমুসলিম নাগরিকরা ইসলামি রাষ্ট্রে নিরাপদ' ব্যাখ্যা করো।",
          "explanation": ""
        },
        {
          "label": "গ",
          "question": "জনাব আব্দুর রহমান ইসলামি রাষ্ট্রের কোন পদের যোগ্য এবং কেন? আলোচনা করো।",
          "explanation": ""
        },
        {
          "label": "ঘ",
          "question": "ড. নাজমুলের কর্মকান্ড ইসলামের কোন লিখিত সংবিধানের সাথে সাদৃশ্যপূর্ণ? বর্তমানে ইহার উপযোগিতা বিশ্লেষণ করো।",
          "explanation": ""
        }
      ]
    },
    {
      "number": "8",
      "uddipok": "হাসান একজন কৃষক। তিনি এ বছর সেচ প্রকল্পের আওতায় তার জমিতে উৎপাদিত ৮০০০ কেজি ধানের মধ্যে ৪০০ কেজি ধান রাষ্ট্রীয় কোষাগারে জমা দেন। সংসারের খরচ শেষে প্রায় ৪০,০০০ (চল্লিশ হাজার) টাকা তিনি ইমাম সাহেবের পরামর্শে জেলা সদরে অবস্থিত ইসলামি ব্যাংকে রাখেন। কিন্তু তার প্রতিবেশী মন্টু তাকে বলেন, তোমার টাকা কাছের যে কোনো ব্যাংকে রাখলেই পারতে, কারণ সব ব্যাংকই এক। কেউ লাভ এবং কেউ সুদ বলে গ্রাহককে সুবিধা দেয়।",
      "tag": "CB, CTG.B 19",
      "sub_questions": [
        {
          "label": "ক",
          "question": "'যৌতুক' কাকে বলে?",
          "explanation": "বিবাহের সময় বা পরে কনের অভিভাবক ও পরিবার সাধারণত বাধ্য হয়ে পাত্রপক্ষকে যে অর্থ-সম্পদ বা দ্রব্যসামগ্রী প্রদান করে তাকে যৌতুক বলে।"
        },
        {
          "label": "খ",
          "question": "'জাকাত সম্পদ পবিত্র করে।' ব্যাখ্যা করো।",
          "explanation": "জাকাত হচ্ছে সম্পদ পবিত্রকরণের মাধ্যম। জাকাত ইসলামের অন্যতম মৌলিক ইবাদত। এটি মানুষের সম্পদ পবিত্র করে। কেননা ধনী ব্যক্তির সম্পদের জাকাত দরিদ্রের অধিকার। তাই যতক্ষণ না এ অধিকার আদায় করা হয় ততক্ষণ সম্পদ থাকে অপবিত্র। এজন্যই মহানবি (স) বলেছেন, 'যে ব্যক্তি তার সম্পদের জাকাত আদায় করে সে তার সম্পদের দোষ দূর করে দেয়' (কানযুল উম্মাল)।"
        },
        {
          "label": "গ",
          "question": "উদ্দীপকে জনাব হাসানের ধান বণ্টনের পদ্ধতিটি ইসলামের কোন বিধানের সাথে সামঞ্জস্যপূর্ণ? ব্যাখ্যা করো।",
          "explanation": "উদ্দীপকে জনাব হাসানের ৮,০০০ কেজি ধানের মধ্যে ৪০০ কেজি ধান রাষ্ট্রীয় কোষাগারে জমা রাখার পদ্ধতিটি ইসলামের উশর আদায়ের বিধানের সাথে সামঞ্জস্যপূর্ণ। উশর অর্থ এক-দশমাংশ। উশর হলো মুসলিমদের জমিতে উৎপন্ন ফসলের জাকাত। উশর আদায় করা ফরজ। আল্লাহ উশর আদায়ের নির্দেশ দিয়ে বলেন, 'তোমরা ফল-ফসল খাও, যখন ফসল কাটার সময় হয়। আর ফসল তোলার সময় তার হক আদায় করো। তোমরা অপচয় করো না' (সুরা আনআম: ১৪১)। জমিতে ফসল কম হোক বা বেশি হোক তার উশর আদায় করতে হবে। উশরের পরিমাণ সম্পর্কে রাসুল (স) বলেছেন, 'যে জমি বৃষ্টির পানি ও ঝরনার পানিতে সিক্ত হয় তা থেকে ফসলের দশ ভাগের এক ভাগ এবং যেসব জমি সেচের মাধ্যমে সিক্ত হয় সেগুলো থেকে ফসলের বিশ ভাগের এক ভাগ আদায় করতে হবে' (সহিহ বুখারি)। জনাব হাসানের কর্মকান্ডে এটিই প্রতিফলিত হয়। উদ্দীপকের জনাব হাসান সেচের মাধ্যমে উৎপাদিত ফসল থেকে ৪০০ কেজি ধান রাষ্ট্রীয় তহবিলে জমা দেন। উক্ত ৪০০ কেজি ধান কৃত্রিম উপায়ে সেচের মাধ্যমে উৎপাদন করা হয়েছে। প্রতি মণ ধানে বিশ ভাগের এক ভাগ উশর দিলে ৮,০০০ মণে হয় ৪০০ কেজি। এই ৪০০ কেজি ধান রাষ্ট্রীয় তহবিলে জমা দেওয়ার মাধ্যমে ইসলামি শরিয়তে উশরের বিধান পালন করা হয়েছে।"
        },
        {
          "label": "ঘ",
          "question": "হাসানের প্রতিবেশীর বক্তব্যের সাথে তুমি কি একমত? তোমার পাঠ্যবইয়ের আলোকে বিশ্লেষণ করো।",
          "explanation": "না, ইসলামি ব্যাংকিং সম্পর্কে হাসানের প্রতিবেশীর বক্তব্যের সাথে আমি একমত না। ইসলামি ব্যাংকিং হলো ইসলামি নীতি ও আদর্শের ভিত্তিতে পরিচালিত ব্যাংকিং ব্যবস্থা। এটি অর্থনৈতিক ক্ষেত্রে সুদি লেনদেনকে নিরুৎসাহিত করে এবং শরিয়ত মোতাবেক ব্যবসা-বাণিজ্য করাকে উৎসাহিত করে। এ প্রসঙ্গে আল্লাহ তায়ালা বলেন, 'আল্লাহ ব্যবসাকে হালাল এবং সুদকে হারাম করেছেন' (সুরা আল-বাকারা: ২৭৫)। তাছাড়া ইসলামি ব্যাংকের মূল উদ্দেশ্য মুনাফা অর্জন নয়, বরং ব্যক্তি ও সমাজের কল্যাণ সাধন। তাই হাসানের প্রতিবেশী মন্টুর বক্তব্যটি যথার্থ নয়। উদ্দীপকের হাসান ইসলামি ব্যাংকে টাকা রাখলে তার প্রতিবেশী মন্টু তাকে বলেন, 'তোমার টাকা কাছের যেকোনো ব্যাংকে রাখলেই পারতে, কারণ সব ব্যাংকই এক। কেউ লাভ এবং কেউ সুদ বলে গ্রাহককে সুবিধা দেয়।ইসলামি ব্যাংকিং সম্পর্কে তার এ মন্তব্যটি সম্পূর্ণ ভুল। কারণ ইসলামি ব্যাংকিং সুদকে নিরুৎসাহিত করে ব্যবসাকে বৈধতা দেয়। এর মূল উদ্দেশ্য হলো ব্যবসার মাধ্যমে মুনাফা অর্জনের ক্ষেত্রে জনকল্যাণ নিশ্চিত করা। তাই বলা যায়, ইসলামি ব্যাংকিং লাভ বা সুদ নয়, বরং জনগণ ও দেশের কল্যাণের স্বার্থেই তাদের কার্যক্রম পরিচালনা করে। উপরের আলোচনার পরিপ্রেক্ষিতে বলা যায়, ইসলামি ব্যাংকিং সম্পর্কে হাসানের প্রতিবশীর বক্তব্য মোটেই সমর্থনযোগ্য নয়।"
        }
      ]
    },
    {
      "number": "9",
      "uddipok": "ছলেমান মিয়া একজন মুদি দোকানদার। তিনি বিক্রয়ের মাল পরিমাণে কম দেন। এ নিয়ে প্রায়ই তার সাথে মহল্লার লোকজনের বাকবিতণ্ডা হয়। জনাব আরাফাত একদিন তাকে বুঝিয়ে বললেন-এ ধরনের কাজ ইসলামের বহির্ভূত। অতএব, ব্যবসায় পরিশুদ্ধতার জন্য এগুলো পরিহার করা দরকার। কেননা রাসুল (স) বলেছেন, 'সত্যবাদী ব্যবসায়ীদের হাশরে স্থান হবে শহিদদের সাথে'।",
      "tag": "CB, CTG.B 19",
      "sub_questions": [
        {
          "label": "ক",
          "question": "চুরি করা কী?",
          "explanation": "চুরি করা কবিরা গুনাহ।"
        },
        {
          "label": "খ",
          "question": "'পরিমাণে কম দেয়া গর্হিত কাজ' বুঝিয়ে লেখো।",
          "explanation": "পরিমাণে কম দেওয়া প্রতারণামূলক ও গর্হিত কাজ। প্রতারণা হলো মানুষকে ঠকানো বা ফাঁকি দেওয়া, হয়রানি করা। ওজনে কম দেওয়া এক ধরণের প্রতারণা। এটি ইসলাম বিরোধী একটি কাজ। প্রতারণার মাধ্যমে মানুষ আল্লাহর বিধান অমান্য করে। প্রতারক ব্যক্তি মানুষকে ঠকিয়ে নিজের স্বার্থ উদ্ধারের কাজে ব্যস্ত থাকে। ওজনে কম দেওয়ার মাধ্যমে মানুষের বিশ্বাস ভেঙে তাকে ঠকানো হয়। এজন্য ইসলামের দৃষ্টিতে এটি অত্যন্ত ঘৃণিত ও গর্হিত কাজ।"
        },
        {
          "label": "গ",
          "question": "উদ্দীপকে ছলেমান মিয়ার কাজটি ইসলামের আলোকে ব্যাখ্যা করো।",
          "explanation": "উদ্দীপকে উল্লেখিত ছলেমান মিয়ার প্রতারণামূলক কর্মকাণ্ড ইসলামের দৃষ্টিতে হারাম। ইসলাম যাবতীয় অন্যায় ও অবৈধ পন্থায় আয়-উপার্জনকে হারাম ঘোষণা করেছে। আর হারাম পন্থায় অর্জিত সম্পদকে অপবিত্র ও নাপাক আখ্যা দেওয়া হয়েছে। হারাম উপার্জনের দ্বারা সমাজের শান্তি-শৃঙ্খলা তথা সুষ্ঠু পরিবেশ নষ্ট হয়। ভালোবাসা ও সহমর্মিতার স্থানে শত্রুতা ও হিংসা জায়গা করে নেয়। হারাম উপার্জন সকল প্রকার পাপ কাজের দরজা খুলে দেয়। নিজের অজান্তেই মানুষ জাহান্নামের দিকে এগিয়ে যায়। তাই ছলেমান মিয়ার প্রতারণামূলক কাজটি ইসলাম সমর্থন করে না। উদ্দীপকের ছলেমান মিয়া একজন মুদি দোকানদার। তিনি বিক্রয়ের মাল পরিমাণে কম দিয়ে ক্রেতাদের সাথে প্রতারণা করেন। তার কাজটি ইসলামের দৃষ্টিতে হারাম। আর হারাম উপার্জনের কুফল অত্যন্ত ভয়াবহ। কেননা হাদিসে আছে, হারাম ভক্ষণের দ্বারা গঠিত শরীর জান্নাতে প্রবেশ করবে না। এ প্রসঙ্গে রাসুল (স) বলেন, 'যে গোশত হারাম জীবিকা দিয়ে গঠিত তা বেহেশতে করবে না' (মুসনাদে আহমাদ)। তাই ছলেমান মিয়ার উচিত পণ্য বিক্রয়ের ক্ষেত্রে ক্রেতাদের পরিমাণে কম দেয়ার মত প্রতারণামূলক কাজ থেকে বিরত থাকা।"
        },
        {
          "label": "ঘ",
          "question": "জনাব আরাফাত এর বক্তব্যের সাথে তুমি কি একমত? পাঠ্যবইয়ের আলোকে বিশ্লেষণ করো।",
          "explanation": "হ্যাঁ, ব্যবসায় সততা অবলম্বন করা বিষয়ে জনাব আরাফাতের বক্তব্যের সাথে আমি একমত। ব্যবসায়ে সততা অবলম্বন করা অত্যন্ত গুরুত্বপূর্ণ একটি বিষয়। মহান আল্লাহ তায়ালার পক্ষ থেকে সৎ ব্যবসায়ীদের জন্য পুরস্কারের ঘোষণা দেওয়া হয়েছে। মুসতাদরাক হাকিম গ্রন্থের একটি হাদিসে বলা হয়েছে, বিশ্বস্ত ও সত্যবাদী মুসলিম ব্যবসায়ী কিয়ামতের দিন শহিদদের সাথে থাকবেন। এটি আরাফাতের বক্তব্যেও ফুটে উঠেছে। উদ্দীপকের আরাফাত দোকানি ছলেমান মিয়ার অসততা দেখে তাকে এই অভ্যাস পরিহার করতে বলেন। তিনি সৎ ব্যবসায়ীর প্রতিদান সম্পর্কিত রাসুল (স) এর হাদিসটি বর্ণনা করে বলেন, সত্যবাদী ব্যবসায়ীদের হাশরে স্থান হবে শহিদদের সাথে। একজন ব্যবসায়ী ইচ্ছা করলেই ক্রেতাদের সাথে প্রতারণা করতে পারে। এতে পার্থিব লাভ অনেক বেশী হয় কিন্তু প্রতারণার জন্য পরকালে কঠিন আজাবের সম্মুখীন হতে হবে। কারণ প্রতারণার মাধ্যমে মানুষকে ঠকানো হয় এবং প্রাপ্য অধিকার থেকে বঞ্চিত করা হয়। তাই ব্যবসায় অসৎ পদ্ধতি অবলম্বন করা, ওজনে কম দেওয়া কিংবা ভেজাল পণ্য বিক্রনা করা ইসলাম সমর্থন করে না। সুতরাং বলা যায়, ব্যবসায় সততা বা পরিশুদ্ধতা অবলম্বনের তাগিদ দিয়ে এবং ছলেমান মিয়াকে হালাল উপার্জনের প্রতি উৎসাহিত করে আরাফাত যথার্থই করেছেন।"
        }
      ]
    },
    {
      "number": "10",
      "uddipok": "শীতের রাতে রফিক বাড়ি ফেরার সময় রাস্তায় ড্রেনের পাশে জটলা দেখে এগিয়ে গেল। দেখলো ড্রেনে একটি কুকুরের বাচ্চা পড়ে হাবুডুবু খাচ্ছে। বাচ্চাটি উপরে ওঠার চেষ্টা করছে, আর ছেলেগুলো লাঠি দিয়ে খোঁচা মেরে নিচে ফেলে দিচ্ছে। রফিক ড্রেনে নেমে কুকুর ছানাটিকে তুলে রাস্তায় ছেড়ে দিল এবং ছেলেগুলোকে এরূপ কাজ করতে বারণ করল।",
      "tag": "CB, CTG.B 19,DGC 24",
      "sub_questions": [
        {
          "label": "ক",
          "question": "ইলম' শব্দের অর্থ কী?",
          "explanation": "ইলম' শব্দের অর্থ জ্ঞান।"
        },
        {
          "label": "খ",
          "question": "'জীবে দয়া করে যেজন, সেজন সেবিছে ঈশ্বর'- উক্তিটি ব্যাখ্যা করো।",
          "explanation": "সৃষ্টির সেবা করার মাধ্যমে আল্লাহর সান্নিধ্য লাভ করা যায়। সমগ্র সৃষ্টির স্রষ্টা হলেন আল্লাহ তায়ালা। আল্লাহর সব সৃষ্টিই তাঁর মহিমা ঘোষণা করে। তাই তাঁর সৃষ্ট জীবের প্রতি দয়া না করলে তাঁর অনুগ্রহ থেকে বঞ্চিত হতে হয়। আর যে ব্যক্তি সৃষ্টির সেবা করে সে আল্লাহর কাছে খুব প্রিয় হয়। এজন্যই কবি বলেছেন, 'জীবে দয়া করে যেজন, সেজন সেবিছে ঈশ্বর'।"
        },
        {
          "label": "গ",
          "question": "উদ্দীপকের আলোকে রফিকের কাজটি ব্যাখ্যা করো।",
          "explanation": "কুকুরের বাচ্চার প্রতি রফিকের সদয় আচরণ করার কাজটি খিদমতে খালক বা সৃষ্টির সেবা হিসেবে অভিহিত। খিদমতে খালক হলো সৃষ্টিজগতের সেবা। আল্লাহ তায়ালা মানুষের কল্যাণের জন্য এই পৃথিবীতে অসংখ্য জীবজন্তু ও প্রাকৃতিক উপাদান সৃষ্টি করেছেন। সৃষ্টির সেরা জীব হিসেবে এসব সৃষ্টির আদর-যত্ন, লালনপালন ও সংরক্ষণ করাই খিদমতে খালক। কুকুর ছানার প্রতি রফিকের কাজের মাধ্যমে এটিই ফুটে উঠেছে। উদ্দীপকের রফিক এক শীতের রাতে বাড়ি ফেরার সময় রাস্তায় ড্রেনের পাশে জটলা দেখে এগিয়ে যায়। সেখানে সে দেখতে পায় একটি কুকুরের বাচ্চা ড্রেনে পড়ে হাবুডুবু খাচ্ছে। বাচ্চাটি উপরে ওঠার চেষ্টা করছে, কিন্তু কিছু দুষ্টু ছেলে লাঠি দিয়ে খোঁচা মেরে কুকুর ছানাটিকে নিচে ফেলে দিচ্ছে। রফিক ড্রেনে নেমে কুকুর ছানাটিকে তুলে রাস্তায় ছেড়ে দেয় এবং ছেলেগুলোকে এরূপ কাজ করতে বারণ করে। দুষ্টু ছেলেদের হাত থেকে কুকুর ছানাটিকে বাঁচিয়ে রফিক আল্লাহর সৃষ্টির প্রতি ভালবাসা ও কর্তব্য পালনের বিষয়টি প্রদর্শন করেছে। তার এ কাজটি খিদমতে খালক বা সৃষ্টির সেবার অন্তর্ভুক্ত।"
        },
        {
          "label": "ঘ",
          "question": "কুকুর ছানার সাথে ছেলেগুলোর আচরণ কি যথাযথ? উদ্দীপকের আলোকে বিশ্লেষণ করো।",
          "explanation": "না, কুকুর ছানার সাথে অসদাচরণ করা ছেলেগুলোর জন্য যথাযথ হয়নি। আশরাফুল মাখলুকাত বা সৃষ্টির সেরা হিসেবে মানুষের প্রতি মানুষের যেমন দায়িত্ব ও কর্তব্য রয়েছে, তেমনি আল্লাহর অন্যান্য সৃষ্টির প্রতিও মানুষের কর্তব্য রয়েছে। তাদের সাথে সদাচরণ করা প্রতিটি মানুষের কর্তব্য। সৃষ্টির সেবার মাধ্যমে আল্লাহর সন্তুষ্টি অর্জন করা যায়। রাসুল (স) বলেন, 'সমগ্র সৃষ্টি আল্লাহর পরিজন। আল্লাহর কাছে সে ব্যক্তি সবচেয়ে প্রিয় যে তার পরিজনের প্রতি বেশি অনুগ্রহশীল' (বায়হাকি)। তাই কুকুর ছানার প্রতি অসদাচরণ করে ছেলেগুলো আল্লাহর অনুগ্রহ থেকে বঞ্চিত হয়েছে। উদ্দীপকে উল্লেখ করা হয়েছে, রাস্তার পাশে ড্রেনে একটি কুকুরের বাচ্চা পড়ে হাবুডুবু খাচ্ছে। বাচ্চাটি উপরে ওঠার চেষ্টা করলে কিছু দুষ্টু ছেলে লাঠি দিয়ে খোঁচা মেরে কুকুরছানাটিকে নিচে ফেলে দিচ্ছে। ছেলেগুলোর এ কাজ করা মোটেই উচিত হয়নি। কারণ সমগ্র সৃষ্টি আল্লাহর পরিজন। আর আল্লাহ তার পরিজনদের প্রতি সদাচরণের নির্দেশ দিয়েছেন। কুকুরছানাটিকে না বাঁচিয়ে বরং সেটাকে আরও বিপদের মধ্যে ঠেলে দিয়ে ছেলেগুলো আল্লাহর আদেশ অমান্য করেছে। যার জন্য ছেলেগুলোকে পরকালে কঠিন জবাবদিহিতার সম্মুখীন হতে হবে। উপরের আলোচনার পরিপ্রেক্ষিতে বলা যায়, কুকুরছানাটির প্রতি অসদাচরণ তথা আল্লাহর সৃষ্টির প্রতি 'কর্তব্যহীনতার পরিচয় দিয়ে ছেলেগুলো যথাযথ কাজ করেনি।"
        }
      ]
    },
    {
      "number": "11",
      "uddipok": "তালিব সাহেব দুই মেয়ে ও এক ছেলে রেখে মারা যান। তালিব সাহেরেব একমাত্র পুত্রসন্তান মনির। মনির পিতার রেখে যাওয়া সমস্ত সম্পদ একাই ভোগ করতে থাকে। কিছুদিন পর দুইবোন আবিদা ও জবেদা বাবার রেখে যাওয়া সম্পদের ভাগ চাইলে মনির তাদের সাথে খারাপ ব্যবহার করে বাড়ি থেকে তাড়িয়ে দেয়। দু'বোন এলাকার চেয়ারম্যান ইসহাক সাহেবের কাছে অভিযোগ দেয়। চেয়ারম্যান সাহেব মনিরকে ইসলামি শরিয়ত মোতাবেক বোনদের প্রাপ্য দেওয়ার নির্দেশ দেন। বাধ্য হয়ে মনির দু'বোনের প্রাপ্য সম্পদ তাদের বুঝিয়ে দেয়।",
      "tag": "CB, CTG.B 19",
      "sub_questions": [
        {
          "label": "ক",
          "question": "'গনিমত' শব্দের অর্থ কী?",
          "explanation": "গনিমত শব্দের অর্থ যুদ্ধলব্ধ সম্পদ।"
        },
        {
          "label": "খ",
          "question": "'নিশ্চয় আল্লাহ আদল প্রতিষ্ঠাকারীদের ভালোবাসেন।' -ব্যাখ্যা করো।",
          "explanation": "প্রকৃত মুমিনরাই আদল প্রতিষ্ঠা করে, যার-মাধ্যমে তারা আল্লাহর ভালোবাসা অর্জনে সক্ষম হয়। আদল বা ন্যায়বিচারহীন ব্যক্তি প্রকৃত মুসলিম নয়। কারণ যে ব্যক্তি অন্যায় বিচার করে তার মাঝে আল্লাহভীতি থাকে না। মানুষ তখনই আদল অনুশীলন করে যখন তার মধ্যে সর্বত্র আল্লাহর উপস্থিতি সম্পর্কে ভয় থাকে। এজন্য সে অন্যায় বিচার করতে পারে না। ফলে সে আল্লাহর পরম ভালোবাসার পাত্রে পরিণত হয়।"
        },
        {
          "label": "গ",
          "question": "মনিরের কর্মকাণ্ডটি শরিয়তের দৃষ্টিতে বিশ্লেষণ করো।",
          "explanation": "বোনদেরকে বাদ দিয়ে মনিরের একা তার পিতার সম্পদ ভোগের কাজটি শরিয়তের দৃষ্টিতে সম্পূর্ণ হারাম। ইসলাম একটি পরিপূর্ণ জীবনব্যবস্থা। কুরআন ও হাদিসে ইবাদতের পাশাপাশি ভাই-বোনদের অধিকার আদায়ের ব্যাপারে নির্দেশনা দেওয়া হয়েছে। ভাই-বোনদের সাথে সদাচরণ করা, ভালোবাসা ও সহানুভূতি প্রদর্শন করা, মিরাস বা উত্তরাধিকারের অধিকার দেওয়া ইত্যাদির ব্যাপারে ইসলামে নির্দেশ দেওয়া হয়েছে। কিন্তু মনিরের কর্মকাণ্ডে উপেক্ষা করার চিত্র দেখা যায়। উদ্দীপকে তালিব সাহেবের একমাত্র পুত্র সন্তান মনির। এছাড়াও তালিব সাহেবের আরো দুই মেয়ে রয়েছে। তিনি এই তিন সন্তানকে রেখে মৃত্যুবরণ করলে মনির একাই তার পিতার সম্পত্তি ভোগ করতে থাকে। কিছুদিন পর দুই বোন আবিদা ও জবেদা বাবার রেখে যাওয়া সম্পত্তির ভাগ চাইলে মনির তা অস্বীকার করে এবং খারাপ ব্যবহার করে তাদেরকে বাড়ি থেকে বের করে দেয়। ইসলামের দৃষ্টিতে তার এ কর্মকাণ্ড মোটেও সঠিক নয়। আল্লাহ তায়ালা বলেন 'তুমি তোমার আপনজনদের হক আদায় করে দাও' (সুরা বনি ইসরাইল:২৬)। সুতরাং আল্লাহর আদেশ অমান্য করে এবং বোনদেরকে সম্পত্তির অধিকার না দিয়ে মনির বড় অন্যায় কাজ করেছে। এর জন্য পরকালে তাকে কঠিন বিচারের সম্মুখীন হতে হবে।"
        },
        {
          "label": "ঘ",
          "question": "চেয়ারম্যান ইসহাক সাহেবের নির্দেশটি কি যথার্থ মনে করো? কুরআন ও হাদিসের আলোকে ব্যাখ্যা করো।",
          "explanation": "হ্যাঁ, ভাইবোনদের পারম্পরিক অধিকার আদায় সম্পর্কিত চেয়ারম্যান ইসহাক সাহেবের নির্দেশটি যথার্থ। পারিবারিক এবং সামাজিক শৃঙ্খলা ও সম্প্রীতি বজায় রাখার জন্য আল্লাহ তায়ালা ভাইবোনের প্রতি কর্তব্য পালন ও তাদের অধিকার আদায় করার নির্দেশ দিয়েছেন। পিতামাতার প্রতি কর্তব্য পালনের পরেই আল্লাহ নিকটাত্মীয়দের অধিকার আদায়ের প্রতি গুরুত্ব দিয়েছেন। এদের মধ্যে ভাইবোনদের পারস্পরিক অধিকার ও কর্তব্য সবচেয়ে বেশি। ভাইবোনের অধিকারের মধ্যে অন্যতম হলো, পিতামাতার সম্পত্তির উত্তরাধিকারী হিসেবে শরিয়তের বিধান অনুযায়ী যার যার প্রাপ্য তাকে যথাযথভাবে বুঝিয়ে দেওয়া। চেয়ারম্যান ইসহাক সাহেবের নির্দেশেও এ বিষয়টি উদ্দীপকের মনির তার বোনদেরকে বাবার সম্পদের অধিকার না দিতে চাইলে চেয়ারম্যান ইসহাক সাহেব তাকে ইসলামি শরিয়ত মোতাবেক। বোনদের প্রাপ্য দেওয়ার নির্দেশ দেন। মনিরকে উত্তরাধিকার আদায়ের ব্যাপারে নির্দেশ দিয়ে চেয়ারম্যান সাহেব সঠিক কাজটি করেছেন। আপনজনদের প্রতি অধিকার আদায়ের নির্দেশ দিয়ে আল্লাহ বলেন, 'তুমি তোমার আপনজনদের হক আদায় করে দাও' (সুরা বনি ইসরাইল: ২৬)। এ প্রসঙ্গে রাসুল (স) বলেন, 'বড় ভাইদের তাদের ছোটদের ওপর তেমন অধিকার রয়েছে যেমন পিতার অধিকার আছে সন্তানের ওপর, (বায়হাকি)। এ হাদিসে বড় ভাইদেরকে অভিভাবক হিসেবে উপস্থাপন করা হয়েছে। আর অভিভাবক কখনোই ছোটদেরকে তাদের অধিকার থেকে বঞ্চিত করেন না। উপরের আলোচনার পরিপ্রেক্ষিতে বলা যায়, মনিরকে বোনদের প্রাপ্য অধিকার আদায়ের নির্দেশ দিয়ে চেয়ারম্যান ইসহাক সাহেব মূলত আল্লাহ ও রাসুল (স) এর নির্দেশ পালনেরই উপদেশ দিয়েছেন। তাই তার নির্দেশটি যথার্থ।"
        }
      ]
    }
  ]
}