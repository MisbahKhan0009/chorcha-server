{
  "title": "ঢাকা সিটি কলেজ ২০২৪",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "জিয়াদ একটি বিশ্ববিদ্যালয়ের সম্মান শ্রেণিতে অধ্যয়ন করে। জিহাদের ছোট বোন রহিমা তাকে বলে, ভাইয়া তুমি কোন বিষয়ে পড়? জিহাদ বললো, আমি এমন একটি বিষয়ে । পড়ি, যাতে আল্লাহর পরিচয়, তাঁর প্রতি ইমান ও আনুগত্য সম্পর্কে জানা যায় এবং ইবাদত বন্দেগির মাধ্যমে তাঁর সন্তুষ্টি অর্জনের উপায় জানা যায়। জিহাদের পিতা গ্রামের মসজিদে পাঁচ ওয়াক্ত নামাজ পড়ান। তিনি গ্রামের ছেলে-মেয়েদের দৈনন্দিন জীবনে যে সকল কাজ করতে যথা: সার্বক্ষণিক আল্লাহকে স্মরণ করা, কাজের শুরুতে বিসমিল্লাহ বলা, কারও সাথে দেখা হলে সালাম দেওয়া, মসজিদে ডান পা দিয়ে প্রবেশ করা ইত্যাদি শিক্ষা দেন।",
      "tag": "DCC 24",
      "sub_questions": [
        {
          "label": "ক",
          "question": "'ইসলাম' শব্দের অর্থ কী?",
          "explanation": "কইসলাম শব্দের অর্থ আনুগত্য করা, আত্মসমর্পণ করা, শান্তির পথে চলা ইত্যাদি।"
        },
        {
          "label": "খ",
          "question": "\"প্রত্যেক মুসলমানের উপর জ্ঞান অর্জন করা ফরজ।\"- ব্যাখ্যা করো।",
          "explanation": "ইসলামের বিধিবিধান এবং মহান আল্লাহর ইবাদতের পদ্ধতি ও গুরুত্ব সম্পর্কে জানার জন্য ইসলামের মৌলিক জ্ঞানার্জন করা প্রত্যেক মুসলিম নর-নারীর জন্য অবশ্য কর্তব্য। দীনি ইলম অর্জনের ক্ষেত্রে ফরজের বিধান দুই ধরনের। যথা- ফরজে আইন বা অবশ্য পালনীয় ফরজ এবং ফরজে কিফায়া বা সামষ্টিক বাধ্যবাধকতা। উল্লিখিত হাদিসের মাধ্যমে দীনের মৌলিক জ্ঞানার্জন করা প্রত্যেক মুসলিমের জন্য ফরজ করা হয়েছে। এটি না করলে ব্যক্তিগতভাবে প্রত্যেককে গুনাহগার হতে হবে। দীনের গভীর জ্ঞানার্জন করা সবার জন্য বাধ্যতামূলক নয়। প্রত্যেক সমাজের কিছু লোককে দীন সম্পর্কে গভীর জ্ঞান-গবেষণা করতে হবে। অন্যথায় সমাজের সবাই গুনাহগার হবে।"
        },
        {
          "label": "গ",
          "question": "জিহাদের অধীত বিষয়টি তোমার পঠিত কোন বিষয়ের সাথে তুলনীয়? ব্যাখ্যা করো।",
          "explanation": "জিহাদের অধীত বিষয়টি আমার গঠিত 'ইসলাম শিক্ষা' বিষয়ে সাথে তুলনীয়। যে শিক্ষাব্যবস্থায় ইসলামকে একটি পরিপূর্ণ জীবনাদর্শ হিসেবে শিক্ষা দেওয়ার ব্যবস্থা থাকে, তাকে ইসলাম শিক্ষা বলে। ইসলাম সম্পর্কে প্রয়োজনীয় জ্ঞান লাভ করার শিক্ষাই ইসলাম শিক্ষা। এর মাধ্যমে মানুষ আল্লাহ তা'আলার শক্তি ও ক্ষমতা সর্ম্পকে ধারণা লাভ করতে পারে। উদ্দীপকে বিশ্ববিদ্যালয় পড়ুয়া জিহাদকে তার বোন বলে, ভাইয়া তুমি কোন বিষয়ে পড়? জিহাদ বলে, আমি এমন একটি বিষয়ে পড়ি, যাতে আল্লাহর পরিচয়, তাঁর প্রতি ইমান ও আনুগত্য সর্ম্পকে জানা যায় এবং ইবাদত বন্দেগির মাধ্যমে তার সন্তুষ্টি অর্জন করা যায়। এ থেকে বোঝা যায় জিহাদ ইসলাম শিক্ষা বিষয়ে অধ্যয়ন করে। ইসলাম শিক্ষার মাধ্যমে মানুষ আল্লাহ তা'য়ালা সম্পর্কে জ্ঞান লাভ করতে পারে; তাঁর প্রতি ইমান আনতে পারে। আল্লাহ ও তাঁর রাসুলের প্রতি আনুগত্য পোষণ করতে পারে। ইসলাম শিক্ষার মাধ্যমে আল্লাহর দীন প্রতিষ্ঠা, পার্থিব কল্যাণ লাভ এবং কর্মমুখী জীবন গঠন করা যায়। ইসলাম শিক্ষা মানুষের জীবনে সুপথ অবলম্বনের কথা বলে এবং সৎকর্ম সম্পাদনের কথা বলে। ফলে আখিরাতের চিরস্থায়ী জীবন সাফল্য উদ্ভাসিত হয়ে উঠে।"
        },
        {
          "label": "ঘ",
          "question": "জিহাদের পিতা যে বিষয়টি শিক্ষা দেন মুসলমানদের দৈনন্দিন জীবনে তার গুরুত্ব বিশ্লেষণ করো।",
          "explanation": "জিহাদের পিতা ছেলে মেয়েদের ইসলামি সংস্কৃতির শিক্ষা দেন। মুসলমানদের দৈনন্দিন জীবনে এর গুরুত্ব সপরিসীম। ইসলাম অনুমোদিত ও কুরআন হাদিসে নির্দেশিত সুসলমানদের জীবন পদ্ধতিই হলো ইসলামি সংস্কৃতি। পরস্পরের সাথে দেখা হলে সালাম দেওয়া, সার্বক্ষণিক আল্লাহকে স্মরণ করা, ভালো কাজের শুরুতে বিসমিল্লাহ বলা, মসজিদে ডান পা দিয়ে প্রবেশ করা প্রভৃতি ইসলামি সংস্কৃতির উদাহরণ। উদ্দীপকে জিহাদের পিতা মসজিদে পাঁচ ওয়াক্ত নামাজ পড়ান এবং গ্রামের ছেলে মেয়েদের প্রাত্যহিক জীবনের প্রয়োজনীয় কার্যাবলি শিক্ষা দেন। তিনি তাদেরকে আল্লাহকে স্মরণ করা, ভালো কাজের শুরুতে বিসমিল্লাহ বলা, পরস্পরকে সালাম দেওয়া, ডান পা দিয়ে মসজিদে প্রবেশ করা ইত্যাদি শিক্ষা দেন। এগুলো ইসলামি সংস্কৃতির গুরুত্বপূর্ণ দিক। মুসলমানদের জীবনে ইসলামি সংস্কৃতির গুরুত্ব অপরিসীম। এ সংস্কৃতি মুসলিম জাতির স্বাতন্ত্র্য, পরিচিতি ও অস্তিত্ব বহন করে। এ সংস্কৃতি অনুশীলনের মাধ্যমে আল্লাহর সান্নিধ্য ও নৈকট্য এবং রাসুল (সা) এর ভালোবাসা অর্জন করা যায়। ইসলামি সংস্কৃতি মানুষকে একই সাথে দুনিয়া ভিত্তিক এবং আখিরাতমুখী করে। উপরের আলোচনার প্রেক্ষিতে বলা যায়, ইসলামি সংস্কৃতির অনুসরণ মুসলমানদের দুনিয়ার জীবনে কল্যাণ নিশ্চিত করে পাশাপাশি আখিরাতে মুক্তির ব্যবস্থা করবে। তাই মুসলমানদের জন্য ইসলামি সংস্কৃতি চর্চার গুরুত্ব অপরিসীম।"
        }
      ]
    },
    {
      "number": "2",
      "uddipok": "রাবেয়া বেগম অত্যন্ত দ্বীনদার ও আল্লাহওয়ালা মহিলা। তিনি সবধরনের অবৈধ বস্তু বর্জন করে চলেন। শুধু তাই নয়, তিনি এমন বৈধ বস্তুও বর্জন করে চলেন, যেগুলো সন্দেহযুক্ত। পক্ষান্তরে, তাঁর ছোট বোন রাবেতা ব্যক্তিগত জীবনে খুবই উদাসীন। বৈধ, অবৈধ সবকিছুই তার কাছে সমান। একদিন রাবেয়া তার ছোট বোনকে বললো, সতর্ক জীবন-যাপন না করলে তোমার শেষ পরিণতি ভালো হবে না। রাবেতা তার বড় বোনের কথায় কোন গুরুত্ব দেয়নি।",
      "tag": "DCC 24",
      "sub_questions": [
        {
          "label": "ক",
          "question": "সালাত শব্দের অর্থ কী?",
          "explanation": "সালাত শব্দের অর্থ দোয়া বা প্রার্থনা করা।"
        },
        {
          "label": "খ",
          "question": "সকল কাজের সূচনায় বিসমিল্লাহ বলতে হয়- ব্যাখ্যা করো।।",
          "explanation": "প্রতিটি ভালো কাজের শুরুতে বিসমিল্লাহ বলা বা আল্লাহর নাম নেওয়া ইসলামি সংস্কৃতির পরিচয় বহন করে। আমাদের সব ধরনের কাজ শুরু করার সময় আল্লাহ তায়ালার নাম নিতে হয়। ফলে আল্লাহ তায়ালা মানুষের কাজ কর্মে কল্যাণ দান করেন। প্রতিটি ভালো কাজের শুরুতে যদি আল্লাহর নাম না নেওয়া হয় তাহলে তা - অসম্পূর্ণ থাকে। তাই প্রতিটি কাজের শুরুতে বিসমিল্লাহ্ বলতে হয়।"
        },
        {
          "label": "গ",
          "question": "উদ্দীপকে রাবেয়ার কর্মকাণ্ড ইমাম গাজ্জালি (রহ) এর দৃষ্টিতে কোন স্তরের? ব্যাখ্যা করো।",
          "explanation": "উদ্দীপকে রাবেয়ার কর্মকাণ্ড ইমাম গাজ্জালি (র) এর দৃষ্টিতে তাকওয়ার ২য় স্তরের। ২য় স্তরটি হলো সন্দেহযুক্ত হালাল বর্জন করা। ইমাম গাজ্জালি তাওয়ার ৪টি স্তরের কথা বলেছেন। ১ম স্তর হারাম বর্জন করা, ২য় স্তর সন্দেহযুক্ত হালাল বর্জন করা, ৩য় স্তর সন্দেহমুক্ত হালাল বর্জন করা এবং ৪র্থ স্তর ইবাদতে অসহযোগী হালাল বর্জন করা। তাকওয়ার ২য় স্তরে যারা অবস্থান করেন তারা সন্দেহযুক্ত হালাল কাজ ও খাবার বর্জন করেন। নির্দিষ্ট খাবার ও কাজটি যদি হালাল হওয়ার বিষয়ে সন্দেহ থাকে তাহলে তারা তা গ্রহণ করেন না। উদ্দীপকের রাবেয়া বেগম অত্যন্ত দীনদার ও আল্লাহ ওয়ালা মহিলা। তিনি সব ধরনের অবৈধ বস্তু বর্জন করেন এবং যেগুলো নিয়ে বৈধ হওয়ার বিষেয়ে সন্দেহ আছে সেগুলোও বর্জন করেন। ইমাম গাজ্জালি (র) এর দৃষ্টিতে রাবেয়া তাকওয়ার ২য় স্তরে অবস্থান করেছেন। সন্দেহযুক্ত বিষয় মানুষের দ্বীনদারি ও সম্মানের পক্ষে হুমকি। সন্দেহযুক্ত বিষয়গুলো পরিহার করা নবি (স) এর চারিত্রিক বৈশিষ্ট্য ও পথনির্দেশ। রাসুল (স) বলেছেন “যে ব্যক্তি সন্দেহজনক বিষয় থেকে বেঁচে থাকে, সে নিজের ধর্ম ও সম্মানকে ত্রুটিমুক্ত রাখে” (সহিহ মুসলিম)।"
        },
        {
          "label": "ঘ",
          "question": "উদ্দীপকে রাবেতার কর্মকান্ডের পরিণতি কী হতে পারে? কুরআন ও হাদিসের আলোকে বিশ্লেষণ করো।",
          "explanation": "উদ্দীপকে রাবেতার কর্মকাণ্ডে আল্লাহ তা'য়ালা অসন্তুষ্ট হবে। কারণ সে বৈধ অবৈধকে এক মনে করেছেন। ইসলামের দৃষ্টিতে বৈধ বলতে হালাল জিনিসকে বোঝানো হয়, আর অবৈধ বলতে হারাম জিনিসকে বোঝায়। 'ইসলাম মানুষকে বৈধ গ্রহণ করতে এবং অবৈধকে বজর্ন করতে শেখায়। ফলে মানুষ তার ব্যক্তিজীবন ও সমাজজীবনে সভাবে চলতে পারবে। এমন জীবনযাপন করলে আল্লাহর সন্তুষ্টি অর্জন করতে পারবে। অপরদিকে বৈধ অবৈধকে এক মনে করে সবকিছু গ্রহণ করা ইসলামে নিষিদ্ধ। এতে আল্লাহ অসন্তুষ্ট হন। উদ্দীপকে রাবেতা বৈধ অবৈধকে এক মনে করে। এ বিষয়ে সে খুব উদাসীন। সে হালাল-হারামকে তোয়াক্কা করে না। যার শাস্তি অত্যন্ত ভয়াবহ। আল্লাহ তায়ালা বলেছেন-“হারাম ভক্ষণের মাধ্যমে মানুষের নৈতিক অবক্ষয় ঘটে। যার পরিণতি হলো জাহান্নাম। সকল বৈধ অবৈধকে এক মনে করা মাহন আল্লাহ তায়ালার আদেশকে অমান্য করা। রাসুল (স) বলেছেন- \"যে ব্যক্তি অবৈধভাবে জীবিকা নির্বাহ করে সে বেহেশতে প্রবেশ করবে না। তার উপযুক্ত বাসস্থান হলো জাহান্নাম\" (মুসনাদে আহমদ)। আল্লাহ তায়ালা বলেছেন- “বলুন মুহাম্মদ (স) হারাম ও অপবিত্র জীবিকা এবং পবিত্র জীবিকা এক নয়। তোমরা আল্লাহকে ভয় করো\" (সুরা আল মানয়িদ:১০)। উপরের আলোচনা থেকে বোঝা যাচ্ছে, হারাম ও হালালকে এক মনে করা কবিরা গুনাহ। যার পরিণতি অত্যন্ত ভয়ানক। এমন ব্যক্তিকে আল্লাহ তায়ালা জাহান্নামে প্রেরণ করবেন। কাজেই আমরা বৈধ ও অবৈধকে আলাদা হিসেবে চিহ্নিত করবো এবং বৈধটিই গ্রহণ করব।"
        }
      ]
    },
    {
      "number": "3",
      "uddipok": "জনাব মুকুল চাতিডাঙ্গা ইউনিয়নের চেয়ারম্যান। তার আচার-আচরণ ও ইনসাফের কারণে বিগত চারবার তিনি একই পদে নির্বাচিত হয়েছেন। তার স্ত্রী নাছিমা একদিন চেয়ারম্যানের সাথে আলাপচারিতায় জানান, পাশের বাড়ির কামরুলের বোনের আচরণ ও চলাফেরা ভালো নয়। হঠাৎ একদিন চেয়ারম্যানের নিকট বিচার আসল, তার প্রতিবেশী কামাল সাহেব ফরমালিন মিশিয়ে মাছ বিক্রি করে। তখন চেয়ারম্যান বিষয়টি খতিয়ে দেখবেন বলে জানান।",
      "tag": "DCC 24",
      "sub_questions": [
        {
          "label": "ক",
          "question": "সুদ কাকে বলে?",
          "explanation": "কঋণদাতা গ্রহীতার কাছ থেকে কোনো বিনিময় ব্যতিরেকে অতিরিক্ত গ্রহণ করলে তাকে সুদ বলে।"
        },
        {
          "label": "খ",
          "question": "\"আত্মীয়তার সম্পর্ক ছিন্নকারী জান্নাতে প্রবেশ করবে না।\"- ব্যাখ্যা করো।",
          "explanation": "আত্মীয়তার সম্পর্ক রক্ষা করার জন্য রাসুল (স) যথেষ্ট তাগিদ দিয়েছেন। আত্মীয়তার সম্পর্ক রক্ষা করা অবশ্য কর্তব্য। ইসলামে আত্মীয়তার সম্পর্ক ছিন্ন করা কবিরা গুনাহ। মহান আল্লাহ তায়ালা আত্মীয়-স্বজনদের অধিকার নির্ধারণ করে দিয়েছেন। আত্মীয়দের দায়িত্ব হলো, অপর আত্মীয়ের অধিকার যথাযথভাবে আদায় করা। রাসুল (স)-ও আত্মীয়তার সম্পর্ক বজায় রাখার নির্দেশ দিয়েছেন এবং আত্মীয়তার সম্পর্ক ছিন্নকারী জান্নাতে প্রবেশ করতে পারবে না বলে সতর্ক করে দিয়েছেন।"
        },
        {
          "label": "গ",
          "question": "উদ্দীপকে নাছিমার আলাপচারিতায় সামাজিক জীবনের কোন দিকটি ফুটে উঠেছে?",
          "explanation": "উদ্দীপকে নাছিমার আলাপচারিতায় সামাজিক জীবনের গিবতের দিকটি ফুটে উঠেছে। গিবত আরবি শব্দ। এর অর্থ পরনিন্দা করা, অসাক্ষাতে কারো দুর্নাম করা, দোষ-ত্রুটি প্রকাশ করা। ইসলামি শরিয়তের পরিভাষায়, কোনো ব্যক্তির অনুপস্থিতিতে তার দোষ-ত্রুটি প্রকাশ বা দুর্নাম করাকে গিবত বলে বিবেচিত করা হয়। গিবত বিভিন্নভাবে হতে পারে। যেমন- প্রকাশ্যে কারো দোষ-ত্রুটি আলোচনা করা, গোপনে আলোচনা করা, লেখনির মাধ্যমে তুলে ধরা, অঙ্গ-প্রতঙ্গের ইশারার মাধ্যমে তুলে ধরা ইত্যাদি। উদ্দীপকে নাছিমা তার স্বামীর সাথে আলাপচারিতায় জানান, পাশের বাড়ির কামরুলের বোনের আচরণ ও চলাফেরা ভালো নয়। নাছিমার এই আলাপচারিতার মাধ্যমে গিবতের দিকটি ফুটে উঠেছে। গিবত বিভিন্নভাবে হতে পারে। কারো অসাক্ষাতে দুর্নাম করা গিবত হিসেবে বিবেচিত। যেমনটি নাছিমা করেছেন। গিবত সামাজিক শান্তি বিনষ্টকারী একটি ঘৃণ্য অপরাধ। গিবত মানুষের পারস্পরিক সম্পর্ক নষ্ট করে। সামাজিক শান্তিও বিনষ্ট করে। এজন্য আমরা সব সময় গিবত থেকে বেঁচে থাকবো।"
        },
        {
          "label": "ঘ",
          "question": "কামাল সাহেবের কর্মটি চিহ্নিত কর এবং এর সামাজিক কুফল বিশ্লেষণ করো।",
          "explanation": "কামাল সাহেবের কর্মটি খাদ্যদ্রব্যে ভেজাল মেশানোকে নির্দেশ করে এবং এর সামাজিক কুফল অত্যন্ত ভয়াবহ। ভেজাল অর্থ নিকৃষ্ট বস্তু উৎকৃষ্ট বস্তুর সাথে মেশানোকে বোঝায়। খাদ্যদ্রব্যে ভেজাল বলতে, খাদ্যদ্রব্যের সাথে অস্বাস্থ্যকর পদার্থ মিশ্রিত করে বিক্রি করা বা সরবরাহ করাকে বোঝায়। যেমন- ফরমালিন জাতীয় বিষাক্ত কেমিক্যাল মিশ্রণ করে মাছ, ফলমূল, শাক-সবজি সংরক্ষণ ও বিক্রয় করা। নিম্নমানের বা ক্ষতিকর উপাদান দিয়ে খাদ্যদ্রব্য তৈরি করাও ভেজালের অন্তর্ভুক্ত। উদ্দীপকে কামাল সাহেব খাদ্যদ্রব্যে ফরমালিন মিশিয়ে মাছ বিক্রি করেন। তার কর্মকাণ্ড খাদ্যদ্রব্যে ভেজাল মেশানোকে ইঙ্গিত করে। খাদ্যদ্রব্যে ভেজাল মেশানোর কুফল অনেক। খাদ্যদ্রব্যে ভেজালের মাধ্যমে মানুষের জীবনের ক্ষতি সাধন হয়। এর পার্শ্বপ্রতিক্রিয়ায় শ্বাসকষ্ট, ডায়ারিয়া, পেপটিক আলসারসহ অনেক রোগ মানব শরীরে বাসা বাঁধে। ভেজাল খাদ্য গ্রহণের ফলে শিশুদের শরীরে খুবই ক্ষতিকর প্রভাব পড়ে। তারা বিভিন্ন রোগ আক্রান্ত হয়। আবার যারা খাদ্যদ্রব্যে ভেজাল মেশাতে ব্যস্ত তারা দুনিয়াবি সুখের জন্য আখিরাতকে হারাচ্ছে। আল্লাহর রাসুল (স) বলেছেন, 'যে ব্যক্তি মিথ্যা হলফ দিয়ে দ্রব্য বিক্রি করে, কিয়ামতের দিন আল্লাহ তার দিকে রহমতের নজরে তাকাবেন না। তার জন্য রয়েছে যন্ত্রণাদায়ক শাস্তি।' (সহিহ মুসলিম) আলোচনার পরিশেষে বলা যায়, উদ্দীপকে কামাল সাহেবের কর্মকাণ্ড হলো খাদ্যদ্রব্যে ভেজাল মেশানো। খাদ্যদ্রব্যে ভেজাল মেশানোর ফলে সমাজ জীবনের নানা ক্ষতি সাধিত হয়।"
        }
      ]
    },
    {
      "number": "4",
      "uddipok": "চাকরিজীবী আয়েশা সম্প্রতি একটি কন্যা সন্তান জন্ম দেন। যার নাম রাখা হয় আফিফা। আফিফার জন্মের পর ডাক্তার হয় মাস পর্যন্ত মাতৃদুগ্ধ ছাড়া শিশুকে অন্য কোনো খাবার দিতে মা-বাবাকে নিরুৎসাহিত করেন। ডাক্তারের পরামর্শ বিবেচনা করে আয়েশা যথাযথ কর্তৃপক্ষের নিকট ছয় মাসের ছুটির জন্য আবেদন করেন। কর্তৃপক্ষ কেবল এক মাসের ছুটি মঞ্জুর করে। এতে আয়েশা সন্তুষ্ট হতে না পেরে চাকরি ত্যাগ করেন এবং আফিফাকে সুষ্ঠুভাবে প্রতিপালনে মনোনিবেশ করেন। আয়েশার স্বামী আব্দুল্লাহ একজন সরকারি কর্মকর্তা। সারাদিনের কর্মব্যস্ততা শেষে হাসিমুখে বাসায় ফেরেন। খোঁজ-খবর নেন আয়েশার শরীরের, তার সাথে উত্তম ব্যবহার করেন। তার এরূপ ব্যবহারে আয়েশা নিজেকে ধন্য মনে করেন এবং গৌরববোধ করেন।",
      "tag": "DCC 24",
      "sub_questions": [
        {
          "label": "ক",
          "question": "ইসলামি পরিবার কী?",
          "explanation": "ইসলামি ভাবধারা, নীতিমালা ও আদর্শের ভিত্তিতে যে পরিবার গড়ে ওঠে তাকে ইসলামি পরিবার বলে।"
        },
        {
          "label": "খ",
          "question": "\"পিতা মাতাই তোমার জান্নাত এবং জাহান্নাম।\"- ব্যাখ্যা করো।",
          "explanation": "পিতামাতার সাথে সদাচরণ ও তাদের সেবা করার মাধ্যমে জাহান্নাম থেকে বেঁচে জান্নাত লাভ করা যায়। পিতামাতা হলেন সন্তানের সবচেয়ে আপনজন। সেবাযত্ন ও ভালো ব্যবহার করার মাধ্যমে তাদের সন্তুষ্ট করতে পারলে আল্লাহ তায়ালাও সন্তুষ্ট হন। এতে জান্নাত লাভের পথ সহজ হয়। আর পিতামাতাকে কষ্ট দিলে বা তাদের অবাধ্য হলে আল্লাহ তায়ালা ক্ষমা করেন না। পিতামাতার অবাধ্যতা বা তাদের কষ্ট দেওয়ার পরিণতি হলো জাহান্নাম।"
        },
        {
          "label": "গ",
          "question": "উদ্দীপকে বর্ণিত আয়েশার কর্মকান্ড তোমার পাঠ্যপুস্তকের আলোকে ব্যাখ্যা করো।",
          "explanation": "উদ্দীপকের আফিফার কর্মকাণ্ডে সন্তানের প্রতি মাতাপিতার কর্তব্যের বিষয়টি ফুটে ওঠেছে। মানবশিশু অত্যন্ত অসহায় অবস্থায় জন্মগ্রহণ করে। সাধারণত মানবশিশুর হাঁটা শিখতে এক বছর সময় লাগে। তখন পর্যন্ত সে পুরোপুরি অন্যদের উপর নির্ভরশীল থাকে। মহান আল্লাহ তায়ালা শিশুর বেড়ে ওঠার জন্য নিয়ামত হিসেবে দিয়েছেন মাতৃদুগ্ধ। শিশুর জন্য এটি হলো সর্বাধিক সুষম খাবার। তাছাড়া প্রাপ্তবয়স্ক না হওয়া পর্যন্ত সন্তান নিজের দায়িত্ব নিতে পারে না। মাতাপিতার পরিচর্যায় তাকে এই সময়টা পার করতে হয়। সন্তানকে আদর যত্ন করে লালন-পালন করা মাতাপিতার আবশ্যকীয় দায়িত্ব ও কর্তব্য। যা আফিফার কর্মকাণ্ডেও প্রতিফলিত হয়। উদ্দীপকের চাকরিজীবী আফিফা সম্প্রতি একটি কন্যা সন্তান জন্ম দেন। সন্তানের সুষ্ঠু লালন-পালনের জন্য তিনি অফিসের কর্তৃপক্ষ বরাবর ছয় মাসের ছুটির আবেদন করেন। কিন্তু কর্তৃপক্ষ কেবল এক মাসের ছুটি মঞ্জুর করেন। এতে আফিফা অসন্তুষ্ট হয়ে চাকরি ছেড়ে দেন এবং সুষ্ঠুভাবে সন্তান পালনে মনোনিবেশ করেন। আফিফা যদি এক মাসের ছুটি গ্রহণ করতেন, তাহলে তার সুষ্ঠুভাবে সন্তান পালন করা ব্যাহত হতো। কিন্তু তিনি তা করেননি বরং সন্তানের সুষ্ঠু প্রতিপালনের জন্য চাকরি ত্যাগ করেন। আফিফার কাজের মাধ্যমে সন্তানের প্রতি মাতাপিতার দায়িত্ববোধের বিষয়টি স্পষ্টভাবে ফুটে উঠেছে।"
        },
        {
          "label": "ঘ",
          "question": "শান্তি ও সৌহার্দ্যপূর্ণ পরিবার গঠন আব্দুল্লাহর আচরণের প্রভাব মূল্যায়ন করো।",
          "explanation": "স্ত্রীর প্রতি রায়হানের মতো সদাচরণ শান্তি ও সৌহার্দপূর্ণ পরিবার গঠনে ইতিবাচক প্রভাব ফেলে। ইসলামি পরিবারব্যবস্থায় স্বামী-স্ত্রী হলো প্রধান নিয়ামক। পরিবারের অস্তিত্ব সংরক্ষণ ও কার্যকারিতা নিশ্চিতকরণের জন্য ইসলামে পরিবারের প্রত্যেক সদস্যের জন্য একে অপরের প্রতি কিছু দায়িত্ব ও কর্তব্যের নির্দেশ দেওয়া হয়েছে। এসব দায়িত্ব ও কর্তব্য সুষ্ঠুভাবে পালনের ওপর পরিবারের সুখ, সমৃদ্ধি ও স্থায়িত্ব নির্ভর করে। রায়হানের স্ত্রীর প্রতি সদাচরণ এবং স্ত্রীর সন্তুষ্টি তারই প্রমাণ। উদ্দীপকের রায়হান একজন ব্যাংক কর্মকর্তা। তিনি সারাদিন কর্মব্যস্ত থাকার পরও বাসায় ফিরে স্ত্রী আফিফার সাথে উত্তম আচরণ করেন। তার শরীরের খোঁজ-খবর নেন এবং তার ভুলগুলো ক্ষমাসুন্দর দৃষ্টিতে দেখেন। রায়হানের এরূপ সৌহার্দপূর্ণ আচরণ নিঃসন্দেহে প্রশংসার দাবিদার। কারণ ইসলামি পরিবারে কেউ কারো প্রতিযোগী বা শত্রু নয় বরং একে অন্যের সহযোগী। স্বামী-স্ত্রীর উত্তম আচরণে পরিবারে যেমন সুখ ও শান্তি বিরাজ করে, তেমনি সুখী, আদর্শ পরিবার থেকেই শিশুরা স্নেহ, মমতা, সহানুভূতিসহ সব ধরনের মানবিক গুণের প্রশিক্ষণ লাভ করে। আর এভাবেই পরিবারের প্রত্যেক সদস্যের মাঝে দয়া, ভালোবাসা, ও সহানুভূতি সৃষ্টি হওয়ার মধ্যে একটি শান্তি ও সৌহার্দপূর্ণ পরিবার গঠিত হয়। উপরের আলোচনা থেকে বলা যায়, স্বামী-স্ত্রী পরস্পরের প্রতি সদাচরণের মাধ্যমে সুখী পরিবার গড়ে তোলা যায়। তাই স্ত্রীর প্রতি রায়হানের আচরণ শান্তি ও সৌহার্দপূর্ণ পরিবার গঠনে গুরুত্বপূর্ণ এবং ইতিবাচক প্রভাব ফেলে।"
        }
      ]
    },
    {
      "number": "5",
      "uddipok": "আফতাব উদ্দীন একজন নববিবাহিত যুবক। তিনি ইসলামের বিধান মেনে বিবাহ মজলিসে ধার্যকৃত নগদ অর্থ স্ত্রীকে প্রদান করেন। পক্ষান্তরে, তার বন্ধু আব্দুল লতিফ বিয়ের পর ব্যবসা করার জন শ্বশুরের নিকট এককালীন মূলধন দাবি করেন এবং এ বিষয়ে স্ত্রীকেও চাপ দিতে থাকেন।",
      "tag": "DB, DIN.B, CB, CTG.B, SB, JB 22,DCC 24",
      "sub_questions": [
        {
          "label": "ক",
          "question": "",
          "explanation": "আদল' শব্দের অর্থ ন্যায়বিচার।"
        },
        {
          "label": "খ",
          "question": "",
          "explanation": "\"মীরা তোমাদের ভূষণ আর তোমরা তাদের  ভূষণ।\"- ব্যাখ্যা করা হলো- স্বামী-স্ত্রীর পারস্পরিক অধিকার ও মর্যাদার প্রতি গুরুত্বারোপ করে আল্লাহ তায়ালা বলেন, في لناس لكم العم لباس لهن অর্থাৎ তারা তোমাদের ভূষণ এবং তোমরা তাদের ভূষণ।\" (সূরা আল বাকারা: ১৮৭) ইসলামি পরিবারে স্ত্রীর অধিকাৰ মূলত স্বামীর অধিকারের সমান। তারা একে অন্যের পরিপূরক। স্বামী ও স্ত্রী পরস্পরকে যথাযথ সম্মান, মর্যাদা ও অধিকার দেবেন। স্বামী-স্ত্রী যেন পরস্পরের প্রতি শ্রদ্ধাশীদ থাকে এবং কেউ যেন কখনো অন্যকে হেয় প্রতিপন্ন না করে এজন্য আল্লাহ তায়ালা স্বামী-স্ত্রীকে পরস্পরের পোশাক বা ভূষণ হিসেবে আখ্যায়িত করেছেন।"
        },
        {
          "label": "গ",
          "question": "",
          "explanation": "উদ্দীপকে আব্দুল লতিফের আচরণে সামাজিক অনাচার যৌতুকের প্রকাশ পেয়েছে। যৌতুক হলো এমন একটি সামাজিক কুপ্রথা। যাতে কন্যা পাত্রস্থ করার সময় কনে ও বরপক্ষের মধ্যে দর কষাকষির মাধ্যমে বরপক্ষকে নগদ অর্থ, দ্রব্যসামগ্রী বা অন্য কোনো আর্থিক সুবিধাদানে কন্যাপক্ষকে বাধ্য করা হয়। এটা বিয়ের পরে ও স্বামী কর্তৃক স্ত্রীকে চাপ প্রয়োগ করে বিভিন্ন কৌশলে আদায় করাও হতে পারে। যেমন- ব্যবসায় করার জন্য মূলধনের যোগান দেওয়া, চাকরির পাওয়ার জন্য টাকা প্রদান, বিদেশ যাত্রার জন্য টাকা প্রদান ইত্যাদি। তবে কন্যাপক্ষ যদি স্বেচ্ছায় কোনো উপহার প্রদান করে এতে দোষের কিছু নেই। উদ্দীপকে জনাব আব্দুল লতিফ বিয়ের পরে ব্যবসায় করার জন্য শ্বশুরের নিকট এককালীন মূলধন দাবি করেন এবং এ বিষয়ে স্ত্রীকেও চাপ দেন। যা সামাজিক অনাচার যৌতুক প্রথার সাথে সামঞ্জস্যপূর্ণ। কেননা ব্যবসায় বারবার মূলধন গঠনের জন্য শ্বশুরকে চাপ দিয়ে স্ত্রীকে চাপ প্রয়োগ করা অনৈতিক ও ইসলাম বহির্ভূত কাজ। যৌতুকের কুফল প্রথার কারণে সমাজে যাদের অর্থনৈতিক সমস্যা আছে তাদের মেয়েদের উপযুক্ত বয়সে বিবাহ দেওয়া কঠিন হয়ে পড়েছে। যৌতুকের দাবিতে মহিলাদের ওপর শারীরিক ও মানসিক অমানবিক নির্যাতন করা হয়। যৌতুক প্রথার কারণে সমাজে দুর্নীতি, ঘুষ, চোরাকারবারি ইত্যাদির প্রসার ঘটে। কারণ মানুষ টাকার যোগান দেওয়ার যেকোনো পন্থা অবলম্বনে দ্বিধা পায় না। যৌতুকের কারণে বিয়ের পরে দাম্পত্য কলহ, স্ত্রী হত্যা, স্ত্রী নির্যাতন ও বিবাহ বিচ্ছেদের মতো ঘটনা অহরহ ঘটতে থাকে।"
        },
        {
          "label": "ঘ",
          "question": "",
          "explanation": "আফতাব উদ্দীনের কর্মকান্ডে ইসলামে স্বামী কর্তৃক স্ত্রীকে মোহরানা আদায়ের বিধানের প্রতিফলন হয়েছে। উদ্দীপকে বর্ণিত তথ্যের আলোকে দেখা যায়, নববিবাহিত যুবক | আফতাব উদ্দীন ইসলামের বিধান মেনে বিবাহ মজলিস ধার্যকৃত নগদ অর্থ স্ত্রীকে প্রদান করেন। যা ইসলামের মোহরানা বিধানের সাথে সাদৃশ্যপূর্ণ। মোহরানা হলো বিবাহের সময় স্বামী কর্তৃক স্ত্রীকে প্রদত্ত নগদ টাকা বা অন্য কোনো সম্পত্তি সম্পদ যা স্ত্রী বিয়ের প্রতিদান হিসেবে পেয়ে থাকে। এটা স্ত্রীর প্রাপ্য অধিকার এবং স্বামীর অপরিহার্য দায়িত্ব ও কর্তব্য। স্বামীর থেকে নারী যে সম্মানজনক মোহরানা লাভ করবে এটির ওপর স্ত্রীর মালিকানা স্বীকৃত হবে। এ সম্পদ নারী তার ইচ্ছামত ব্যবহার করতে পারবে। এর মাধ্যমে নারীদের অর্থনৈতিক স্বয়ংসম্পূর্ণতা ও নারীর মর্যাদা সম্মানকে প্রতিষ্ঠা করা হয়েছে। স্বামী কর্তৃক স্ত্রীকে যদি কোনো মোহরানা আদায় না করা হয় তাহলে বিবার বৈধ বলে গণ্য হবে না। সুতরাং বিবাহের প্রাক্কালেই নারীর জন্য উপযুক্ত মোহরানা ধার্য করে এবং তা আদায় করে বৈবাহিক বন্ধনে আবদ্ধ হতে হবে। এর মধ্যে কল্যাণ রয়েছে কেননা এটি আল্লাহ নির্দেশিত একটি গুরুত্বপূর্ণ বিধান। উদ্দীপকে জনাব আফতাব উদ্দিন ইসলামের অন্যতম একটি সৌন্দর্যপূর্ণ বিধান মোহরানার বিধানটিই যথার্থভাবে পালন করেছেন।"
        }
      ]
    },
    {
      "number": "6",
      "uddipok": "অধ্যাপক আব্দুল হাই একাদশ শ্রেণির ইসলাম শিক্ষা পাঠদানকালে বললেন, ইসলামের বিধান হলো যারা বিত্তবান তারা অবশ্যই বছরান্তে নির্দিষ্ট পরিমাণ সম্পদ নির্ধারিত খাতে ব্যয় করবেন। এতে সম্পদ বৃদ্ধি পাবে, পবিত্র হবে এবং সমাজে ধনী ও গরিবের মাঝে বৈষম্য দূর হবে। তিনি আরও উল্লেখ করলেন, তার' প্রতিবেশী 'মিস্টার ওয়াই' একজন ধনী মানুষ। তিনি কারও সাথে ন্যায়নিষ্ঠ আচরণ করেন না। পাশের বাড়ির অসহায় লোকদের সাহায্যে এগিয়ে আসেন না।",
      "tag": "DB, DIN.B, CB, CTG.B, SB, JB 22,DCC 24",
      "sub_questions": [
        {
          "label": "ক",
          "question": "",
          "explanation": "সৎকাজের আদেশ ও অসৎ কাজের নিষেধ।"
        },
        {
          "label": "খ",
          "question": "",
          "explanation": "'দাওয়াহ'আরবি শব্দ। অর্থ আহ্বান করা, ডাকা, শরিয়তের পরিভাষায় মানুষকে ইসলাম গ্রহণ ও পালনের বিভিন্ন পদ্ধতিতে ডাকা বা আহ্বান করাকে দাওয়াত বলা হয়। যিনি এ দাওয়াতের কাজ করেন তাকে বলা হয় দাঈ। দাওয়াত 'অত্যন্ত মর্যাদাপূর্ণ ও গুরুত্ববহ কাজ। আল্লাহ তায়ালা এ পৃথিবীতে যত নবি- রাসুল পাঠিয়েছেন তাঁরা সবাই দাওয়াতের এ কাজ করেছেন। দাওয়াতের কাজ করা আল্লাহ তায়ালারই নির্দেশ। আল্লাহ তায়ালা বলেন, তোমাদের মধ্যে এমন একদল লোক হোক, যারা কল্যাণের দিকে আহবান করবে এবং সৎকাজের আদেশ দিবে ও অসৎকাজে বাধা দিবে। আর তারাই হলো সফলকাম। (সূরা আলে ইমরান: ১০৪) মহান আল্লাহ তায়ালা এ দায়িত্ব পালনকারীদের কথাকে 'সর্বোত্তম কথা' বলে আখ্যায়িত করেছেন এবং তাদেরকে সফলকাম হিসেত্তর। সাব্যস্ত করেছেন। সুতরাং ইসলামি দাওয়াতের গুরুত্ব এবং তাৎপর্য যে অপরিসীম তা বলার অপেক্ষা রাখে না।"
        },
        {
          "label": "গ",
          "question": "",
          "explanation": "মিস্টার ওয়াই-এর কর্মকান্ড ইসলামের 'ইহসান' গুণের পরিপন্থি। 'ইহসান' শব্দটি আরবি। এর অর্থ কর্মের বিশুদ্ধতা, অন্যের উপকার করা, কারও সাথে সদ্ব্যবহার ও সৌজন্যমূলক আচরণ করা যাতে সে সন্তুষ্ট হয়। ব্যাপকার্থে যাবতীয় কাজের ক্ষেত্রে সর্বোত্তম পন্থা অবলম্বন করাই ইহসান। ইসলামি পরিভাষায়, 'মহান স্রষ্টা ও তাঁর সৃষ্টির প্রতি যেসব দায়িত্ব ও কর্তব্য রয়েছে সেগুলো স্রষ্টার মর্জি মোতাবেক সর্বোত্তমরূপে সম্পন্ন করার নামই ইহসান। ইহসান বিভিন্নভাবে করা যায়। সুন্দর আচরণ ও সাধ্যমত উপকার করা । প্রতিবেশী ও অন্যান্যদের অভাব দূর করে তাদের প্রতি ইহসান করা যায়। সমাজে ন্যায়বিচার প্রতিষ্ঠা করে ইহসান করা যায়। উদ্দীপকে মিস্টার ওয়াই-এর কর্মকাণ্ডে দেখা যায় যে, তিনি ধনী মানুষ। কিন্তু তার প্রতিবেশীরা অসহায় অবস্থায় থাকলেও তিনি তাদের কোনো উপকার করেন না। তাছাড়া তিনি কারও সাথে সদাচরণও করেন না। যা ইহসানের পরিপন্থি। অতএব এর দ্বারা বোঝা যায় যে, মিস্টার ওয়াই-এর কর্মকান্ড ইসলামের ইহসান গুণের পরিপন্থি। কারণ ইহসান মানবচরিত্রের একটি বিশেষ গুণ।"
        },
        {
          "label": "ঘ",
          "question": "",
          "explanation": "উদ্দীপকে অধ্যাপক আবদুল হাই-এর বক্তব্যে ইসলামের যাকাত বিধানের ইঙ্গিত পাওয়া যায়। যাকাত আরবি শব্দ। যার অর্থ, বৃদ্ধি পাওয়া পবিত্রতা ইত্যাদি। পরিভাষায়, যদি কোনো মুসলমান নর-নারী সারা বছরের জীবনযাপনের প্রয়োজনীয় ব্যয় বাদে বছর শেষে নিসাব বা নির্দিষ্ট পরিমাণ সম্পদের অধিকারী হয় এবং তা পূর্ণ এক বছর তার কাছে সঞ্চিত থাকে তবে তার চল্লিশ ভাগের এক ভাগ আল্লাহ তায়ালা প্রদত্ত নির্ধারিত খাতে দান করাকে 'যাকাত' বলে বলে। যাকাত আদায় কাম্য বিত্তবান মুসলমানের ওপর যাতে ধনী-গরিবের দূরত্ব লাঘব হয়। মানুষের সাথে মানুষের বিশেষ করে ধনী-গরিবের মধ্যে পারস্পরিক ভ্রাতৃত্ব তৈরি হয়। এ ব্যাপারে মহানবি (স.) বলেন,  الزكاة قنطرة الإسلام অর্থাৎ, যাকাত হলো ইসলামের সেতুবন্ধ। (মুসলিম) ইসলামের । যাকাত বিধানের ফলে সামাজিক নিরাপত্তা বিধান নিশ্চিত করা যায়। মানুষ অভাবের তাড়নায় বিভিন্ন অপরাধমূলক কাজে জড়িয়ে পড়ে। যাকাত আদায়ের ফলে সমাজে দরিদ্র মানুষের সংখ্যা হ্রাস পায় ফলে তাদের অপরাধপ্রবণতাও দূর হয়। যার ফলে সমাজ থেকে বিভিন্ন অপরাধ দূর হয় এবং সামাজিক নিরাপত্তা নিশ্চিত হয়। যাকাত সঠিকভাবে আদায়ের ফলে সমাজজীবনে পারস্পরিক সহানুভূতি, সহমর্মিতা, কল্যাণ কামনা ও ত্যাগের মনোভাব গড়ে উঠলেই সমাজজীবনে সুখশান্তি ভরে ওঠে। উপরোক্ত আলোচনার প্রতীয়মান হয় যে, উদ্দীপকে জনাব আব্দুল হাই এর বক্তব্যের সাথে ইসলামের যাকাত বিধানের মিল থাকায় জনাব আব্দুল হাই-এর বক্তব্যে ইসলামের যাকাত বিধানের প্রতি ইঙ্গিত পাওয়া যায়।"
        }
      ]
    },
    {
      "number": "7",
      "uddipok": "মিলন ও মনির এবছর এস.এস.সি পরীক্ষা দিয়েছে। এখন পড়াশোনার চাপ কম। এ সুযোগে তারা আল্লাহর নির্দেশ মোতাবেক দীনের প্রচারের কাজে নিজেদের নিয়োজিত করে। অন্যদিকে, তাদের এক বন্ধু রাসেল রাতে রাস্তার ধারের গাছ কেটে বিক্রির করার মাধ্যমে অর্থ উপার্জনের পথ অবলম্বন করে।",
      "tag": "DCC 24",
      "sub_questions": [
        {
          "label": "ক",
          "question": "'উম্মাহ' শব্দের অর্থ কী? ক",
          "explanation": "(উম্মাহ) শব্দের অর্থ দল বা জাতি।"
        },
        {
          "label": "খ",
          "question": "'খিদমাতুল খালক' বলতে কী বোঝ? ব্যাখ্যা করো।",
          "explanation": "সৃষ্টিজগতের সেবাকে খিদমতে খালক বলা হয়। খিদমত ও খালক আরবি ভাষার দুটি পরিভাষা। খিদমত অর্থ সেবা আর খালক বলতে সৃষ্টিজগৎ ও সৃষ্টিজীব দুটোই বোঝায়। অর্থাৎ খিদমতে খালক বলতে সৃষ্টিজগতের সেবা ও সৃষ্টিজীবের পরিচর্যাকে বোঝায়। আল্লাহর সৃষ্টির শ্রেষ্ঠ জীব হলো মানুষ। এই পৃথিবীতে যা কিছু আছে তা মানুষের ব্যবহারের জন্য আল্লাহ তায়ালা সৃষ্টি করেছেন। আর সৃষ্টির সেরা জীব হিসেবে মানুষের এসব সৃষ্টির সুবিধা-অসুবিধা লক্ষ করা হলো খিদমতে খালক।"
        },
        {
          "label": "গ",
          "question": "উদ্দীপকে রাসেলের কর্মকান্ডের পরিণতি ও তা থেকে রক্ষা পাওয়ার উপায় উল্লেখ করো।",
          "explanation": "জিসানের কর্মকান্ডের অর্থাৎ চুরি করে গাছ কাটার ফলে পরিবেশে মারাত্মক বিপর্যয় দেখা দেয়, যার পরিণতি অত্যন্ত ভয়াবহ। চুরি হলো কারো মালিকানাভুক্ত সম্পদ সংরক্ষিত স্থান থেকে গোপনে হাতিয়ে নেওয়া। রাস্তার ধারের গাছ হলো রাষ্ট্রীয় সম্পদ। যার মালিক রাষ্ট্র। আর এ সম্পদ কেউ গোপনে আত্মসাৎ করলে তা চুরি হিসেবে গণ্য হবে। যা জিসানের কর্মকাণ্ডে লক্ষণীয়। উদ্দীপকে জিসান রাতের আঁধারে রাস্তার ধারে গাছ কেটে বিক্রয় করার মাধ্যমে প্রচুর অর্থ উপার্জন করে। তার এরূপ কর্মকাণ্ড চুরির শামিল। তার এ কাজের ফলে পরিবেশের ভারসাম্য নষ্ট হবে। কারণ গাছ মানুষের পরম উপকারী বন্ধু। অক্সিজেন সরবরাহ, প্রাকৃতিক ভারসাম্য রক্ষা, প্রাকৃতিক মহামারি ও দুর্যোগ প্রতিরোধ করে গাছপালা মানুষের অপরিসীম উপকার সাধন করে থাকে। কিন্তু অপরিকল্পিতভাবে ও নির্বিচারে গাছ কাটার ফলে পৃথিবীর বায়ুমণ্ডলে প্রতিবছর যুক্ত হচ্ছে প্রচুর পরিমাণে কার্বন ডাই-অক্সাইড ও অন্যান্য গ্রিন হাউস গ্যাস। এসব গ্যাসের কারণে বৈশ্বিক উষ্ণতা বেড়ে বদলে যাচ্ছে জলবায়ু। আর মানবজাতি ও প্রাণিকুলের অস্তিত্ব মারাত্মক ঝুঁকির মধ্যে পতিত হচ্ছে। এসকল সমস্যা থেকে পরিত্রাণ পাওয়ার জন্য আমাদের ব্যাপক আকারে বৃক্ষরোপণ কর্মসূচি গ্রহণ করতে হবে এবং সাধারণ মানুষের মাঝে এ সম্পর্কে সচেতনতা বৃদ্ধি করতে হবে। আর যারা সরকারি সম্পত্তি চুরি করে আত্মসাৎ করবে, তাদেরকে উপযুক্ত শাস্তির ব্যবস্থা করতে হবে। সুতরাং আমাদের পরিবেশ রক্ষার জন্য বৃক্ষরোপণ ও প্রাকৃতিক পরিবেশ সংরক্ষণ করা উচিত।"
        },
        {
          "label": "ঘ",
          "question": "মিলন ও মনিরের চিন্তা-চেতনা ইসলামের কোন নির্দেশের প্রতি ইঙ্গিত বহন করে? সেটির মাধ্যম ও কৌশল উল্লেখ করো।",
          "explanation": "ফয়েজ ও মনিরের চিন্তা-চেতনা ইসলামি দাওয়াহর ইঙ্গিত বহন করে, যার গুরুত্ব ও তাৎপর্য অপরিসীম। দাওয়াহ অর্থ আহ্বান করা, আর ইসলামি দাওয়াহ অর্থ ইসলামি আহ্বান। শরিয়তের পরিভাষায় মানুষকে ইসলাম গ্রহণ ও পালনের জন্য বিভিন্ন পদ্ধতিতে ডাকা বা আহ্বানকে ইসলামি দাওয়াহ বলা হয়। এটি অত্যন্ত মর্যাদাপূর্ণ ও গুরুত্ববহ কাজ। আল্লাহ তায়ালা পৃথিবীতে যত নবি-রাসুল পাঠিয়েছেন, তাঁরা সকলেই ইসলামি দাওয়াতের কাজ করেছেন। ফয়েজ ও মনিরের চিন্তা-চেতনায়ও উক্ত দাওয়াতের বিষয়টি ফুটে উঠেছে। উদ্দীপকে ফয়েজ ও মনির সদ্য এসএসসি পরীক্ষা দিয়েছে। এখন তাদের পড়াশুনার চাপ কম। এ সুযোগে তারা আল্লাহর নির্দেশ মোতাবেক দীনের প্রচারে নিজেদের নিয়োজিত করেছে। তাদের এরূপ কাজ ইসলামি দাওয়াহর সাথে সাদৃশ্যপূর্ণ। ইসলাম প্রচার ও প্রসারের ক্ষেত্রে ইসলামি দাওয়ার গুরুত্ব ও তাৎপর্য অপরিসীম। পৃথিবীর প্রথম নবি হযরত আদম (আ) থেকে শেষ নবি হযরত মুহাম্মদ (স) পর্যন্ত আবির্ভূত সকল নবি-রাসুল দাওয়াতের দায়িত্ব নিয়ে এসেছেন। রাসুল (স)-এর ইন্তেকালের পরে খোলাফায়ে রাশেদিন, সাহাবি (রা), তাবিঈ ও মুসলিম মনীষীগণ অত্যন্ত নিষ্ঠার সাথে এ দায়িত্ব পালন করেছেন। দাওয়াহ-এর বিষয়ে রাসুল (স) মুসলিম উম্মাহকে নির্দেশ দিয়েছেন। তিনি বলেন, 'আমার পক্ষ থেকে প্রচার করো ও পৌঁছে দাও, যদি তা একটিমাত্র আয়াতও হয়' (সহিহ বুখারি)। সুতরাং বলা যায়, ফয়েজ ও মনিরের চিন্তা-চেতনা ইসলামি দাওয়াহর ইঙ্গিত বহন করে। প্রত্যেক মুসলমানের জীবনে এর গুরুত্ব ও তাৎপর্য অপরিসীম।"
        }
      ]
    },
    {
      "number": "8",
      "uddipok": "জনাব এলহাম উদ্দীন উচ্চ শিক্ষিত হলেও ইসলাম সম্পর্কে তিনি বিরূপ ধারণা পোষণ করেন। তিনি জিহাদকে সন্ত্রাসবাদ মনে করেন। সুযোগ বুঝে আলেমদের খাটো করে দেখেন। বিষয়টি অবগত হয়ে ইমাম সাহেব জুমার খুতবায় বললেন, 'জিহাদ ও সন্ত্রাস পরস্পরের বিপরীত। সন্ত্রাস হলো একটি সামাজিক ব্যাধি আর জিহাদ হলো সন্ত্রাস প্রতিরোধের কার্যকর পদক্ষেপ।",
      "tag": "DCC 24",
      "sub_questions": [
        {
          "label": "ক",
          "question": "'দাওয়াহ' শব্দের অর্থ কী?",
          "explanation": "(দাওয়াহ) শব্দের অর্থ আহ্বান করা।"
        },
        {
          "label": "খ",
          "question": "ইসলামি অর্থব্যবস্থা বলতে কী বোঝ? ব্যাখ্যা করো।",
          "explanation": "ইসলামি অর্থব্যবস্থা হলো একটি কল্যাণকর অর্থব্যবস্থা। যে অর্থব্যবস্থা কুরআন ও সুন্নাহর বিধান অনুযায়ী গড়ে ওঠে ও পরিচালিত হয় তাকে ইসলামি অর্থব্যবস্থা বলা হয়। এটি একটি আদর্শিক অর্থব্যবস্থা। অর্থসম্পদ সম্পর্কীয় সবক্ষেত্রে এর আদর্শিক চেতনা এ অর্থব্যবস্থাকে মানুষের কল্যাণে নিয়োজিত রাখে। তা সত্ত্বেও এই অর্থব্যবস্থার মূল লক্ষ্য কেবল পৃথিবীর অর্থনৈতিক সমস্যা সমাধান নয়, বরং এ ব্যবস্থা মানুষের পরকালীন মুক্তিও নিশ্চিত করে।"
        },
        {
          "label": "গ",
          "question": "জনাব এলহাম উদ্দীনের কর্মকাণ্ডের-পরিণতি আলোচনা করো।",
          "explanation": "জনাব এলাম উদ্দীনের ইসলাম ও জিহাদ সম্পর্কে বিরূপ ধারণা পোষণের জন্য দুনিয়া ও আখিরাতে অত্যন্ত শোচনীয় ভোগ বরণ করতে হবে। ইসলাম একটি পূর্ণাঙ্গ জীবনব্যবস্থার নাম। এতে বিশ্বজগতের সৃষ্টি, ধ্বংস, ইহকাল ও পরকালীন জীবনের সবকিছু সহজ ও সুন্দরভাবে বর্ণনা করা হয়েছে। মানবজীবনের এমন কোনো দিক নেই, যা ইসলামে আলোচনা করা হয়নি। ইসলামের অন্যতম বিষয় জিহাদ। জিহাদ ও সন্ত্রাস পরস্পর বিপরীত দুটি বিষয়। সন্ত্রাস হলো ব্যাধি, আর জিহাদ হলো তার চিকিৎসা। আর যারা জিহাদের সাথে সন্ত্রাসকে মিলিয়ে উপস্থাপন করে তাদের পরিণতি অত্যন্ত ভয়াবহ। জনাব এলাম উদ্দীনের কর্মকাণ্ডেও এমন বিষয় লক্ষ করা যায়। উদ্দীপকে জনার এলাম উদ্দীন উচ্চশিক্ষিত হলেও ইসলাম সম্পর্কে তিনি বিরূপ ধারণা পোষণ করেন। তিনি জিহাদকে সন্ত্রাসবাদ মনে করেন। সুযোগ পেলে আলেমদের খাটো করে দেখেন। তার এরূপ কাজ কুফরের শামিল। জিহাদ ও সন্ত্রাস মোটেই এক বিষয় নয়। সন্ত্রাস হলো মানুষের কু- প্রবৃত্তির অনুসরণ কিংবা শয়তানের কুমন্ত্রণার প্রকাশিত একটি রূপ। এটি। দমনের একটি উত্তম পন্থা হচ্ছে জিহাদ। এজন্য জিহাদ ইসলামের একটি অত্যন্ত গুরুত্বপূর্ণ বিষয়। আর যারা ইসলামের গুরুত্বপূর্ণ বিষয় সম্পর্কে বিরূপ মনোভাব পোষণ করে, তারা দুনিয়াতে পাপাচারে লিপ্ত হয় এবং বিভিন্ন কাজে হতাশ হয়ে পড়ে। তাছাড়া তাদের দ্বারা সমাজে অনৈতিকতার প্রসার ঘটে। অন্যদিকে পরকালে তাদের জন্য রয়েছে জাহান্নামের যন্ত্রণাদায়ক শাস্তি। তাদের স্থায়ী আবাস হবে জাহান্নাম। তাই বলা যায়, জনাব এলাম উদ্দীনের এরূপ কর্মকাণ্ডের জন্য ইহকাল ও পরকালে তাকে অত্যন্ত শোচনীয় পরিণতি ভোগ করতে হবে।"
        },
        {
          "label": "ঘ",
          "question": "ইমাম সাহেবের বক্তব্যের যথার্থতা তোমার পাঠ্যপুস্তকের আলোকে মূল্যায়ন করো।",
          "explanation": "জিহাদ ও সন্ত্রাসবাদ সম্পর্কিত ইমাম সাহেবের বক্তব্যটি যথার্থ। জিহাদ ও সন্ত্রাস একই বিষয় নয়, বরং পরস্পর বিপরীত দুটি বিষয়। মানুষের পেশিশক্তির স্বেচ্ছাচারিতা ও উচ্ছৃঙ্খলতার আরেক নাম সন্ত্রাস। আর জিহাদ হচ্ছে আল্লাহর দীনকে উচ্চশিখরে স্থান দেওয়ার সর্বাত্মক প্রচেষ্টা। জিহাদের মূলভাব হলো শান্তির জন্য চেষ্টা, সাধনা ও সংগ্রাম। উদ্দীপকে ইমাম সাহেবের বক্তব্যেও এই বিষয়টি ফুটে উঠেছে। উদ্দীপকে ইমাম সাহেব, জনাব এলাম উদ্দীনের জিহাদ সম্পর্কে ভুল ধারণার কথা জানতে পেরে জুমার খুতবায় বলেন, জিহাদ ও সন্ত্রাস পরস্পরের বিপরীত। সন্ত্রাস একটি সামাজিক ব্যাধি, আর জিহাদ হলো সন্ত্রাস প্রতিরোধের কার্যকর পদক্ষেপ। জিহাদ সম্পর্কে তার বক্তব্যটি যথার্থ। জিহাদের উদ্দেশ্য হলো মানুষকে মানুষের দাসত্ব থেকে আল্লাহর দাসত্বে নিয়ে আসা। জুলুম, নির্যাতন, শোষণ ইত্যাদির অবসান ঘটিয়ে ন্যায় ও ইনসাফ কায়েম করা। ইসলামের পবিত্র বিধান জিহাদ সন্ত্রাসকে লালন করে না, বরং সন্ত্রাসকে দমন করে। ইসলামে সন্ত্রাসকে দমনের জন্য প্রয়োজনে কঠোর হওয়ার দরকার হলেও তাতে পিছপা হওয়ার সুযোগ নেই। সন্ত্রাস দমনের জন্য আল্লাহ তায়ালা নির্দেশ দিয়েছেন। তিনি বলেন, 'যারা আক্রান্ত হয় তাদের জন্য জিহাদের অনুমতি দেওয়া হলো; কেননা তারা জুলুমের শিকার হয়েছে' (সুরা আল-হজ: ৩৯)। উপরের আলোচনার পরিপ্রেক্ষিতে বলা যায়, জিহাদ ও সন্ত্রাস সম্পর্কে ইমাম সাহেব যে বক্তব্য দিয়েছেন তা যথার্থ। আমাদের প্রত্যেকেরই জিহাদ ও সন্ত্রাস সম্পর্কে সুস্পষ্ট ধারণা থাকা উচিত।"
        }
      ]
    },
    {
      "number": "9",
      "uddipok": "জনাব আব্দুল হামিদ সমাজ সচেতন মানুষ। তিনি পশুপাখি ও জীবজন্তুর প্রতি সদয় আচরণ করেন। অন্যদিকে, জনাব খোদা বক্স একজন শিল্পপতি। তিনি আবাসিক এলাকায় বৃহৎ শিল্প গড়ে তুলেছেন। তাছাড়া গাছ কেটে শিল্পের কাঁচামাল যোগান দেন।",
      "tag": "DCC 24",
      "sub_questions": [
        {
          "label": "ক",
          "question": "'উশর' শব্দের অর্থ কী?",
          "explanation": "(উশর) শব্দের অর্থ এক দশমাংশ।"
        },
        {
          "label": "খ",
          "question": "\"পুরো মানবজাতি একই উম্মাহ।\" ব্যাখ্যা করো।",
          "explanation": "মানুষের আদি পিতামাতা আদম (আ) ও হাওয়া (আ) হওয়ায় পুরো মানবজাতি একই উম্মাহ হিসেবে পরিচিত। উম্মাহ অর্থ দল বা জাতি। অর্থাৎ কোনো একটি বিশেষ নীতি, আদর্শ, চিন্তাধারা, সংস্কৃতি ও বিশ্বাসকে কেন্দ্র করে মিলিত ব্যক্তি ও জনগোষ্ঠীকে উম্মাহ বলে। তবে কুরআন মাজিদে উম্মাহকে দুইটি পারিভাষিক অর্থে ব্যবহার করা হয়েছে। একটি হলো প্রত্যেক নবির নিজ নিজ জাতির মানুষ। অন্যটি হলো সমগ্র মানবজাতি। এখানে জাতি হিসেবে মানুষের মধ্যে অভিন্ন সম্পর্ক বিবেচনা করা হয়েছে। কারণ মানুষ আদি পিতামাতা আদম (আ) ও হাওয়া (আ)-এর সন্তান। আল্লাহতায়ালা বলেন, 'মানবজাতি একটি মাত্র উম্মাহ' (সুরা আল-বাকারা: ২১৩)।"
        },
        {
          "label": "গ",
          "question": "জনাব আব্দুল হামিদের এরূপ কল্যাণমূলক কাজকে কী নামে অভিহিত করা যায়? ব্যাখ্যা করো।",
          "explanation": "জনাব বারিক মৃধার কল্যাণমূলক কাজকে 'খিদমতে খালক' নামে অভিহিত করা যায়। খিদমত অর্থ সেবা করা এবং খালক বলতে সৃষ্টিজগৎ ও সৃষ্টিজীব দুটোই বোঝায়। আল্লাহ তায়ালার সব সৃষ্টিই এর অন্তর্ভুক্ত। কাজেই খিদমতে খালক হলো সৃষ্টিজগতের সেবা, সৃষ্টিজীবের পরিচর্যা। পৃথিবীর সবকিছু মানুষের ব্যবহারের জন্য সৃষ্টি করা হয়েছে। তাই এসব সৃষ্টির সুবিধা-অসুবিধা লক্ষ করা মানুষের দায়িত্ব। যার প্রতিফলন জনাব বারিক মৃধার কর্মকাণ্ডে পরিলক্ষিত হয়। উদ্দীপকে জনাব বারিক মৃধা সমাজ সচেতন একজন মানুষ। তিনি পশুপাখি ও জীবজন্তুর প্রতি সদয় আচরণ করেন। তিনি নিয়মিত গাছ রোপণ করেন। তার এসব কর্মকাণ্ড খিদমতে খালকের সাথে সাদৃশ্যপূর্ণ। কেননা খিদমতে খালক হলো আল্লাহর সকল সৃষ্টির পরিচর্যা করা। পশুপাখি, জীবজন্তু, বৃক্ষরোপণ ও সংরক্ষণ সবকিছুই খিদমতে খালকের অন্তর্ভুক্ত। এগুলো আল্লাহর বৈচিত্র্যময় সৃষ্টির একটি বিশেষ দিক। এগুলোর সুন্দর ও শৃঙ্খলাপূর্ণ স্বাভাবিক জীবনযাপন ও সংরক্ষণের ওপর প্রাকৃতিক ভারসাম্য নির্ভর করে। এজন্য জীবজন্তু ও পশুপাখির সেবায় মানুষ নিজেকে নিয়োজিত রাখবে এবং অপ্রয়োজনে এদেরকে হত্যা করবে না। পাশাপাশি অপ্রয়োজনে বৃক্ষনিধন থেকে নিজেদেরকে বিরত রাখবে। প্রয়োজনে গাছ কাটলেও সাথে সাথে আবার গাছ লাগিয়ে তার অভাব পূরণ করতে হবে। এভাবেই সৃষ্টিজগতের সেবা করা সম্ভব। তাই জনাব বারিক মৃধার এরূপ কল্যাণমূলক কাজকে খিদমতে খালক নামে অভিহিত করা যায়।।"
        },
        {
          "label": "ঘ",
          "question": "জনাব খোদা বক্স এর এরূপ কর্মকাণ্ডে সমাজে কী ধরনের প্রভাব পড়তে পারে? বিশ্লেষণ করো।",
          "explanation": "জনাব খোদা বকসের এরূপ কর্মকান্ড অর্থাৎ আবাসিক এলাকায় বৃহৎ শিল্প নির্মাণ ও বৃক্ষনিধন সমাজে নেতিবাচক প্রভাব ফেলবে। গাছ মানুষের মহা উপকারী বন্ধু। গাছপালা মানুষের জীবনের সাথে ওতপ্রোতভাবে সম্পৃক্ত। অক্সিজেন সরবরাহ, প্রাকৃতিক ভারসাম্য রক্ষা, জ্বালানি ও কাঠ যোগান দিয়ে এবং প্রাকৃতিক মহামারি ও দুর্যোগ প্রতিরোধ করে গাছপালা মানুষের অপরিসীম উপকার সাধন করে থাকে। কিন্তু অধিক হারে গাছ কাটলে এবং যেখানে সেখানে শিল্প-কারখানা গড়ে তুললে তা পরিবেশের জন্য মারাত্মক বিপর্যয় ডেকে আনে। জনাব খোদা বকসের কর্মকান্ডে এরূপ বিষয় লক্ষণীয়। উদ্দীপকে জনাব খোদা বকস একজন শিল্পপতি। তিনি আবাসিক এলাকায় বৃহৎ শিল্প গড়ে তুলেছেন। তাছাড়া গাছ কেটে শিল্পের কাঁচামাল যোগান দেন। তার এমন কর্মকান্ডের ফলে পরিবেশে নেতিবাচক প্রভাব পড়বে। কারণ গাছপালা পরিবেশ থেকে কার্বন ডাই-অক্সাইড শোষণ করে এবং অক্সিজেন সরবরাহ করে পরিবেশের ভারসাম্য রক্ষা করে। কিন্তু যেখানে সেখানে অপরিকল্পিতভাবে শিল্প-কারখানা গড়ে তুললে এবং অধিক হারে গাছ কাটলে পৃথিবীর বায়ুমণ্ডলে প্রচুর পরিমাণে কার্বন ডাই-অক্সাইড ও গ্রিন হাউস গ্যাস বেড়ে যেতে পারে। এসব গ্যাসের কারণে বৈশ্বিক উষ্ণতা বেড়ে বদলে যায় জলবায়ু। যা মানবজাতি ও প্রাণিকুলের অস্তিত্বকে হুমকির মুখে ফেলে দেয়। আর আবাসিক এলাকায় বৃহৎ শিল্প মানুষের স্বাভাবিক জীবনযাপনে বাধা সৃষ্টি করে। প্রাকৃতিক ভারসাম্য রক্ষা করা মানুষের মূল দায়িত্ব, তা না হলে পৃথিবী বসবাসের অযোগ্য হয়ে উঠবে। উপরের আলোচনা পরিপ্রেক্ষিতে বলা যায়, জনাব খোদা বকসের কর্মকান্ডে পরিবেশ সংরক্ষণের ব্যত্যয় ঘটায় তা সমাজে অত্যন্ত নেতিবাচক প্রভাব ফেলবে। তাই আমাদের সকলকেই পরিবেশ সংরক্ষণের বিষয়ে সচেতন হতে হবে।"
        }
      ]
    },
    {
      "number": "10",
      "uddipok": "জামান সাহেব প্রতি মাসে এমন একটি ব্যাংকে কিছু কিছু টাকা সঞ্চয় করেন, যে ব্যাংক সুদের পরিবর্তে ব্যবসায়কে উৎসাহিত করে, লাভ-লোকসানের দায়ভার গ্রহণের শর্তে আমানত গ্রহণ ও বিনিয়োগ করে এবং অবৈধ ও ক্ষতিকর পণ্যের ব্যবসায়কে পরিহার করার নীতি অনুসরণ করে। অপরদিকে জনাব জাবের একজন কৃষক। এবছর তার জমিতে ধানের ফলন ভালো হয়েছে। তাই সে তার ফসলের দশ ভাগের এক ভাগ গরিবদের জন্য সরকারি তহবিলে জমা দেয়।",
      "tag": "DCC 24",
      "sub_questions": [
        {
          "label": "ক",
          "question": "'বায়তুলমাল' কী?",
          "explanation": "ইসলামি রাষ্ট্রের রাষ্ট্রীয় কোষাগার হলো বায়তুল মাল।"
        },
        {
          "label": "খ",
          "question": "'জাকাত ফরজ হওয়ার জন্য নিসাব পরিমাণ সম্পদ থাকা আবশ্যক।'- ব্যাখ্যা করো।",
          "explanation": "জাকাত ফরজ হওয়ার অন্যতম শর্ত হলো ব্যক্তির নিজস্ব মালিকানায় নিসাব পরিমাণ সম্পদ থাকা। জাকাতের নিসাব হলো সাড়ে সাত তোলা স্বর্ণ বা সাড়ে বায়ান্ন তোলা রৌপ্য অথবা এর সমপরিমাণ টাকা-পয়সা। যাদের নিসাব পরিমাণ সম্পদের ব্যক্তিমালিকানা এক বছর পূর্ণ হয় তাদের ওপর জাকাত ফরজ। ব্যাবহারিক ও সাংসারিক দ্রব্যসামগ্রীতে জাকাত দিতে হবে না। তাই জাকাত ফরজ হওয়ার অন্যতম শর্ত হলো নিসাব পরিমাণ সম্পদ থাকা।"
        },
        {
          "label": "গ",
          "question": "উদ্দীপকে জনাব জাবেরের কর্মকান্ড তোমার পাঠ্যপুস্তকের আলোকে বর্ণনা করো।",
          "explanation": "উদ্দীপকে জনাব জাবেরের কর্মকাণ্ড উশরের প্রতি ইঙ্গিত করে। উশর অর্থ এক-দশমাংশ। শরিয়তের পরিভাষায়, কৃত্রিম সেচের মাধ্যমে উৎপন্ন ফসলের বিশ ভাগের এক ভাগ এবং প্রাকৃতিক প্রবাহের পানির মাধ্যমে উৎপন্ন ফসলের দশ ভাগের এক ভাগ জাকাত হিসেবে আদায় করাকে উশর বলে। জনাব জাবেরের কর্মকাণ্ডে এটি পরিলক্ষিত হয়। উদ্দীপকের জনাব জাবের একজন কৃষক। এ বছর তার জমিতে ধানের ফলন ভালো হয়েছে। তাই তিনি তার ফসলের দশ ভাগের এক ভাগ গরিবদের জন্য সরকারি তহবিলে জমা দেন। তার এরূপ দান ইসলামি অর্থব্যবস্থায় উশর হিসেবে পরিচিত। উশর গরিব-দুঃখীদের অভাব মোচন করে। উশরের অর্থ গরিব-দুঃখীদের মাঝে প্রদান করার ফলে তারা মূলধন গঠনের সুযোগ পায় এবং নতুন নতুন উৎপাদনশীল কাজে সেই অর্থ বিনিয়োগের সুযোগ সৃষ্টি হয়। ফলে সমাজে অর্থনৈতিক ভারসাম্য সৃষ্টি হয়। ধনী-গরিবের মধ্যকার বৈষম্য কমে আসে। এছাড়া উশর আদায়ের ফলে আল্লাহর সন্তুষ্টি অর্জন করা যায়। সুতরাং বলা যায়, ইসলামি অর্থব্যবস্থায় উশরের গুরুত্ব অপরিসীম।"
        },
        {
          "label": "ঘ",
          "question": "উদ্দীপকে বর্ণিত ব্যাংকিং পদ্ধতির অর্থনৈতিক গুরুত্ব বিশ্লেষণ করো।",
          "explanation": "উদ্দীপকে ইসলামি ব্যাংকিং পদ্ধতির কথা বলা হয়েছে, যার অর্থনৈতিক গুরুত্ব অপরিসীম। যে ব্যাংকিং ব্যবস্থায় সমস্ত কার্যক্রম তথা পুঁজি সংগ্রহ, অর্থ বিনিয়োগ, ক্রয়- বিক্রয়, জমা গ্রহণ, লভ্যাংশ প্রদান ইত্যাদি ইসলামি শরিয়তের আলোকে পরিচালিত হয় তাকে ইসলামি ব্যাংকিং বলে। ইসলামি ব্যাংকিং এর মূল লক্ষ্য ও উদ্দেশ্য হলো ইসলামি শরিয়াহ অনুসারে আর্থিক ইবাদতের মাধ্যমে আল্লাহর সন্তুষ্টি অর্জন করা। এজন্য এই ব্যবস্থায় অবৈধ পণ্যের ব্যবসাকে পরিহার করা হয়েছে এবং সুদের পরিবর্তে ব্যবসাকে উৎসাহিত করা হয়েছে। উদ্দীপকে ইসলামি ব্যাংকিং ব্যবস্থারই বর্ণনা দেওয়া হয়েছে। ইসলামি ব্যাংকিং ব্যবস্থায় সুদের পরিবর্তে ব্যবসাকে উৎসাহিত করা হয়। এটি শরিয়তসম্মত আমানত ও বিনিয়োগ পদ্ধতি অনুসরণ এবং অবৈধ পণ্য পরিহার করে। ইসলামি ব্যাংক অর্থনৈতিক ক্ষেত্রে গুরুত্বপূর্ণ ভূমিকা পালন করে। মানুষকে ইসলামি শরিয়তসম্মত উপায়ে সঞ্চয় ও বিনিয়োগ করতে অনুপ্রাণিত করে। নতুন নতুন কর্মসংস্থানের সুযোগ সৃষ্টি করে। -এছাড়াও জাকাত ফান্ডের মাধ্যমে গরিবদের আর্থিক সহযোগিতা করে থাকে। মুসলিম উম্মাহ কিছুতেই সুদভিত্তিক অর্থব্যবস্থা গ্রহণ করতে পারে না। তাই শরিয়তসম্মত অর্থনৈতিক পদ্ধতিতে ইসলামি ব্যাংকিং ব্যবস্থার গুরুত্ব ব্যাপক। কারণ মুসলমানদের জন্য আর্থিক লেনদেনের একমাত্র মাধ্যম হচ্ছে ইসলামি ব্যাংকিং পদ্ধতি। উপরের আলোচনার পরিপ্রেক্ষিতে বলা যায়, ইহকালীন কল্যাণ ও পরকালীন সফলতা লাভের জন্য ইসলামি ব্যাংকিং ব্যবস্থা গুরুত্বপূর্ণ ভূমিকা পালন করে। তাই আমাদের উচিত এই ব্যবস্থার মাধ্যমে অর্থনেতিক কার্যক্রম পরিচালনা করা।"
        }
      ]
    },
    {
      "number": "11",
      "uddipok": "মধ্য এশিয়ার একটি অঞ্চলে নানা ধর্ম, বর্ণ, গোত্র ও ভাষার লোকজন একত্রে বসবাস করে। তারা পারস্পরিক স্বার্থ সংরক্ষণ, বিরোধ মীমাংসা ও ধর্মীয় স্বাধীনতা নিশ্চিতকল্পে একত্রে কাজ করার জন্য একটি কমিটি গঠন করে। কিন্তু নামাজের নিয়ম- কানুন বিষয়ে দুটি দলের বিরোধ সকলকে ভাবিয়ে তোলে। তখন কমিটি উক্ত বিরোধ মীমাংসার জন্য বিশিষ্ট ইসলামি ব্যক্তিত্ব জনাব শিহাব উদ্দীনকে আমন্ত্রণ জানান। যিনি প্রাঞ্জল ভাষা, যাদুময়ী ও জ্ঞানগর্ভ বক্তব্যের জন্য বিখ্যাত। তাছাড়া তিনি ইলম ও আমলের পূর্ণ সমন্বয় সাধনের চেষ্টা করেন। তাকে আমন্ত্রণ বিষয়ে কমিটির এক সদস্য জনাব মাহতাব চৌধুরী বলেন 'জনাব শিহাব উদ্দীন একজন সার্থক দীন প্রচারক'।",
      "tag": "DCC 24",
      "sub_questions": [
        {
          "label": "ক",
          "question": "\"দীন গ্রহণে কোনো জবরদস্তি নেই।\"- এটি কোন সুরার বাণী?",
          "explanation": "এটি পবিত্র কুরআনের সূরা আল-বাকারার ২৫৬ নম্বর আয়াতের অংশ।"
        },
        {
          "label": "খ",
          "question": "পরিবেশ সংরক্ষণে ইসলামের ভূমিকা ব্যাখ্যা করো।",
          "explanation": "পরিবেশ সংরক্ষণে ইসলাম গুরুত্বপূর্ণ ভূমিকা পালন করে। মানুষের সুস্থ, সুন্দর ও স্বাভাবিক জীবনযাপনের জন্য পরিবেশ সংরক্ষণ করা জরুরি। প্রাকৃতিক পরিবেশের ভারসাম্য রক্ষায় গাছপালার ভূমিকা অপরিসীম। ইসলামে গাছ লাগানোর প্রতি বিশেষ গুরুত্ব দেওয়া হয়েছে। রাসুল (স) বলেন, \"যদি নিশ্চিতভাবে জানো যে, কিয়ামত এসে গেছে আর তখন যদি হাতে একটি গাছের চারা থাকে যা রোপন করা যাবে, তবে সেই চারাটি লাগাবে\" (বোখারি)। প্রকৃতিক পরিবেশের বিভিন্ন গুরুত্বপূর্ণ উপাদান যেমন- মাটি, পানি ও বায়ু দূষণ ইসলামে নিষেধ। যেখানে সেখানে ময়লা-আবর্জনা না ফেলে নির্দিষ্ট জায়গায় ডাস্টবিন স্থাপন করে সেখানে ফেলতে হবে এবং সময়মতো সেটি পরিষ্কার করতে হবে। রাসুল (স) বলেন, \"পানির ঘাটে, রাস্তার মাঝে এবং বৃক্ষের ছায়ায় মলত্যাগ থেকে বিরত থাকবে\" (আবু দাউদ)।"
        },
        {
          "label": "গ",
          "question": "উদ্দীপকে কোন ধরনের ভ্রাতৃত্ববোধ পরিলক্ষিত হয়? ব্যাখ্যা করো।",
          "explanation": "উদ্দীপকের ঘটনায় বিশ্বভ্রাতৃত্ব পরিলক্ষিত হয়েছে। পৃথিবীর সব মানুষ একই স্রষ্টার সৃষ্টি এবং একই পিতামাতার সন্তান। আদি পিতা হযরত আদম (আ) ও আদি মাতা হযরত হাওয়া (আ) থেকেই আল্লাহ তায়ালা সব মানুষকে সৃষ্টি করেছেন। এ দিক বিবেচনায় পৃথিবীর সব মানুষ ভ্রাতৃত্বের বন্ধনে আবদ্ধ। এর নাম বিশ্বভ্রাতৃত্ব। আদম-হাওয়ার বংশধর মানুষের সংখ্যা বৃদ্ধির সাথে সাথে তারা পৃথিবীর বিভিন্ন অঞ্চলে ছড়িয়ে পড়ে। ফলে আবহাওয়া ও ভৌগোলিক পরিবেশের প্রভাবে এবং কালের বিবর্তনে মানুষ বিভিন্ন আকৃতি-প্রকৃতি, ভাষা, বর্ণ ও গোত্রে বিভক্ত হয়ে যায়। রাসুল (স) বলেন, \"সব মানুষই আদম (আ) এর বংশধর, আর আদম মাটি থেকে সৃষ্ট” (তিরমিযি)। উদ্দীপকে উল্লিখিত মধ্য এশিয়ার একটি অঞ্চলে নানা ধর্ম, বর্ণ, গোত্র ও ভাষার লোকজন একত্রে বসবাস করে। তারা পারস্পরিক স্বার্থ সংরক্ষণ, বিরোধ মীমাংসা ও ধর্মীয় স্বাধীনতা নিশ্চিতকল্পে একত্রে কাজ করার লক্ষ্যে একটি কমিটি গঠন করে। তাই বলা যায়, তাদের মধ্যে বিশ্বভ্রাতৃত্ব বিদ্যমান।"
        },
        {
          "label": "ঘ",
          "question": "জনার শিহাব উদ্দীন সম্পর্কে জনাব মাহতাব চৌধুরীর বক্তব্যের মূল্যায়ন করো।",
          "explanation": "জনাব হাসিম উদ্দিন একজন সার্থক দাঈর গুণাবলির অধিকারী হওয়ায় তার সম্পর্কে জনাব মাহতাব চৌধুরীর বক্তব্যটি যথার্থ। যিনি ইসলামের দাওয়াত দেন তাকে বলা হয় দাঈ। ইসলামের প্রচার, প্রসার, প্রতিষ্ঠা ও সংরক্ষণে দাঈ মুখ্য ভূমিকা পালন করেন। একজন দাঈকে বিশেষ কিছু গুণের অধিকারী হতে হয় যার মাধ্যমে তিনি সহজেই অন্যের মনে স্থান করে নিতে পারেন। এগুলোর মধ্যে উল্লেখযোগ্য হলো- আলিম হওয়া, কথায় ও কাজে মিল থাকা এবং স্পষ্ট ও প্রাঞ্জল ভাষায় কথা বলা। একজন দাঈর অবশ্যই কুরআন, হাদিস, ইসলামি শিক্ষা, জীবনদর্শন ও রীতিনীতি সম্পর্কে গভীর জ্ঞান থাকবে। তার কথায় ও কাজে মিল থাকবে। তিনি যা বলবেন তা করে দেখাবেন। এমন কোনো কথা তিনি বলবেন না, যা নিজে আমল করেন না। দাওয়াতের কাজে তিনি স্পষ্ট ও প্রাঞ্জল ভাষা ব্যবহার করবেন। মানুষ যে ভাষা বুঝতে পারে না সে দাওয়াত কেউ গ্রহণ করে না। উদ্দীপকের মাহতাব চৌধুরী জনাব হাসিম উদ্দিনকে একজন সার্থক দীন প্রচারক বলে মন্তব্য করেছেন। একজন সার্থক দাঈ হিসেবে তিনি গভীর ইসলামি জ্ঞানের অধিকারী। তাই নামাজের নিয়মকানুন সম্পর্কে দুটি দলের মধ্যকার বিরোধ বিরোধ মীমাংসার জন্য তাকে আমন্ত্রণ জানানো হয়। তিনি প্রাঞ্জল ভাষায় জ্ঞানগর্ভ বক্তব্য দেন। ইমান ও আমলের পূর্ণ সমন্বয় সাধনের চেষ্টা করেন। অর্থাৎ তার কথায় ও কাজে মিল রয়েছে। এজন্যই তার সম্পর্কে মাহতাব চৌধুরীর মন্তব্যটি যথার্থ বলে আমি মনে করি। তার মতো একজন সফল দাঈ হতে পারলে আল্লাহর সন্তুষ্টি লাভ করা সম্ভব।"
        }
      ]
    }
  ]
}