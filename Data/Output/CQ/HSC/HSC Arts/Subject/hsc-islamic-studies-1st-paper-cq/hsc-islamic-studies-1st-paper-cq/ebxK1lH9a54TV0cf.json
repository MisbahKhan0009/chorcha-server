{
  "title": "মুন্সি আবদুর রউফ কলেজ ২০২৩",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "আবির এবং সৌরভ দুই বন্ধু। কিন্তু দু'জনের মাঝে কিছুটা পার্থক্য রয়েছে। যেমন আবির পশু-পাখির যত্ন নেয়, গাছ লাগায়, আর্ত-মানবতার সেবায় আত্মনিয়েগ করে। অন্যদিকে সৌরভ এগুলোকে বাড়তি ঝামেলা মনে করে এবং এরূপ কাজকে অর্থ ও সময় অপচয় ভেবে এড়িয়ে চলে।",
      "tag": "BMARPC 23",
      "sub_questions": [
        {
          "label": "ক",
          "question": "'উম্মাহ' শব্দের অর্থ কী?",
          "explanation": "উম্মাহ শব্দের অর্থ জাতি।"
        },
        {
          "label": "খ",
          "question": "'মানবাধিকার' বলতে কী বোঝায়?",
          "explanation": "মানুষের জীবন ধারণের জন্য যেসব অধিকার অপরিহার্য সেগুলোকে মানবাধিকার বলে। জাতিসংঘ মানবাধিকারের যে সংজ্ঞা দিয়েছে তা হলো- মানব পরিবারের সকল সদস্যের জন্য সহজাত, সর্বজনীন, হস্তান্তরযোগ্য এবং অলঙ্ঘনীয় কিছু অধিকার হচ্ছে মানবাধিকার। পৃথিবীর সকল মানুষের কিছু অধিকার রয়েছে। সঠিকভাবে জীবনযাপনের জন্য সেই অধিকারসমূহ লাভ করা অপরিহার্য। সুতরাং মানুষের সর্বজনীন, অহস্তান্তরযোগ্য এবং অলঙ্ঘনীয় এসব অধিকারই হচ্ছে মানবাধিকার।"
        },
        {
          "label": "গ",
          "question": "সৌরভের এরূপ মনোভাব কীসের পরিপন্থি? ব্যাখ্যা করো।",
          "explanation": "সৌরভের মনোভাব খিদমতে খালক বা সৃষ্টির সেবাকে ঝামেলা মনে করা ইসলামের বিধানের পরিপন্থি। খিদমতে খালক হলো সৃষ্টিজগতের সেবা। আল্লাহ তায়ালা মানুষের কল্যাণের জন্য এ পৃথিবীতে অসংখ্য জীবজন্তু ও প্রাকৃতিক উপাদান সৃষ্টি করেছেন। সৃষ্টির সেরা জীব হিসেবে এসব সৃষ্টির আদর-যত্ন, লালনপালন ও সংরক্ষণ করাই খিদমতে খালক। যেমন- আর্তপীড়িতের সেবা করা, ইয়াতিমের প্রতি সদাচরণ করা, পশু-পাখির যত্ন নেওয়া, বৃক্ষরোপণ ও এর পরিচর্যা করা প্রভৃতি খিদমতে খালকের অন্তর্ভুক্ত। আল্লাহর ইবাদত করা যেমন মানুষের কর্তব্য, তেমনি আল্লাহর সৃষ্টির প্রতি সদাচরণ করাও প্রতিটি মানুষের কর্তব্য। কিন্তু সৌরভ সৃষ্টির সেবা করাকে ঝামেলা মনে করে। উদ্দীপকে পশুপাখির যত্ন নেওয়া, গাছ লাগানো, আর্ত-মানবতার সেবা প্রভৃতি কাজকে ঝামেলা এবং অর্থ ও সময়ের অপচয় মনে করে। তার এ ধরনের • মনোভাব ইসলামি আদর্শের পরিপন্থি। ইসলামে খিদমতে খালক বা সৃষ্টির সেবার গুরুত্ব অপরিসীম। রাসুল (স) বলেন, 'সমগ্র সৃষ্টি আল্লাহর পরিজন। আল্লাহর কাছে সে ব্যক্তি সবচেয়ে প্রিয় যে তার পরিজনের প্রতি বেশি অনুগ্রহশীল' (বায়হাকি)। ইসলামে গাছপালা ও ফসল জন্মানোর প্রতি গুরুত্ব দেওয়ার পাশাপাশি তা সংরক্ষণ করতে বলা হয়েছে। সুতরাং বলা যায়, সৃষ্টির সেবা সম্পর্কে সৌরভের নেতিবাচক মনোভাব ইসলামসম্মত নয়।"
        },
        {
          "label": "ঘ",
          "question": "আবিরের কাজ পরিবেশ রক্ষায় গুরুত্বপূর্ণ ভূমিকা পালন করবে- বিশ্লেষণ করো।",
          "explanation": "আবিরের কাজ পরিবেশ রক্ষায় গুরুত্বপূর্ণ ভূমিকা পালন করবে- খিদমতে খালক সম্পর্কিত উক্তিটি যথার্থ। খিদমতে খালক অর্থ সৃষ্টির সেবা। ইসলামি পরিভাষায়, আল্লাহ তায়ালার সৃষ্টির প্রতি আদর-যত্ন, লালন-পালন, হিফাজত ও সংরক্ষণ, সহায়তা, সহানুভূতি ইত্যাদি প্রদর্শনকে খিদমতে খালক বলে। যেমন- পশু-পাখির যত্ন নেওয়া, গাছ লাগানো, মানবতার সেবা করা ইত্যাদি। আর খিদমতে খালক পরিবেশের ভারসাম্য রক্ষা বা পরিবেশ রক্ষায় গুরুত্বপূর্ণ ভূমিকা রাখে। যা আবিরের কর্মকাণ্ডে লক্ষণীয়। উদ্দীপকে আবির পশু-পাখির যত্ন নেয়, গাছ লাগায়, আর্ত-মানবতার সেবা করে। তার এরূপ কাজের মধ্যে থেকে পশু-পাখির যত্ন নেওয়া, গাছ লাগানো পরিবেশ রক্ষায় অত্যন্ত কার্যকরী ভূমিকা রাখে। মানুষ ছাড়া অন্য জীবজন্তু আল্লাহর সৃষ্টি বৈচিত্র্যের একটি বিশেষ দিক। এগুলোর সুন্দর, সুখ ও শৃঙ্খলাপূর্ণ স্বাভাবিক জীবনযাপনের উপর প্রাকৃতিক ভারসাম্য নির্ভর করে। পারস্পরিক মানুষের জীবনে উদ্ভিদের প্রয়োজনীয়তাও সীমাহীন। প্রাকৃতিক ভারসাম্য রক্ষা, জ্বালানি ও অক্সিজেন সরবরাহ, ফল, ফুল ও কাঠ প্রদান এবং বন্যা, মহামারি, দুর্যোগ প্রতিরোধে উদ্ভিদ বা গাছপালার প্রয়োজনীয়তা অপরিসীম। পরিশেষে বলা যায়, পশু-পাখি, গাছ-পালা আমাদের পরিবেশের ভারসাম্য রক্ষায় গুরুত্বপূর্ণ ভূমিকা রাখে। তাই আবিরের উক্ত কর্মকাণ্ড পরিবেশ রক্ষায় যথার্থ ভূমিকা পালন করবে।"
        }
      ]
    },
    {
      "number": "2",
      "uddipok": "রফিক সাহেব ট্রেনে চড়ে রাজশাহী থেকে ঢাকা যাচ্ছিলেন। তার পাশের সিটে বসা ভদ্রলোকটি মাঝপথে হাঠাৎ খুব অসুস্থ হয়ে পড়লে রফিক সাহেব তাকে নিয়ে ট্রেন থেকে নেমে দ্রুত নিকটস্থ হাসপাতালে ভর্তি করান। ভদ্রলোকটি উপযুক্ত চিকিৎসা পেয়ে সুস্থ হয়ে গেলেন এবং বললেন, 'আমার জন্য আপনার নিশ্চয়ই অনেক ক্ষতি হয়ে গেল”- রফিক সাহেব উত্তরে বললেন না, আপনি তো আমার ভাই। আপনার সেবা করা আমার দায়িত্ব।",
      "tag": "BMARPC 23",
      "sub_questions": [
        {
          "label": "ক",
          "question": "উখওয়াত অর্থ কী?",
          "explanation": "উখওয়াত অর্থ ভ্রাতৃত্ব।"
        },
        {
          "label": "খ",
          "question": "'খিদমতে খালক' বলতে কী বোঝায়?",
          "explanation": "খিদমতে খালক অর্থ সৃষ্টির সেবা। ইসলামি পরিভাষায় আল্লাহ তায়ালার সৃষ্টির আদর-যত্ন, লালন-পালন, হিফাজত ও সংরক্ষণ, সৃষ্টির প্রতি সহায়তা, সহানুভূতি ইত্যাদি প্রদর্শনকে খিদমতে খালক বলে। অর্থাৎ আল্লাহ তায়ালার সৃষ্টিকুলের প্রতি মানুষের কর্তব্য পালন করাই খিদমেত খালক বা সৃষ্টির সেবা।"
        },
        {
          "label": "গ",
          "question": "পাশের সিটে বসা ভদ্রলোকটিকে রফিক সাহেবের ভাই বলার কারণ ব্যাখ্যা করো।",
          "explanation": "পাশের সিটে বসা ভদ্রলোককে রফিক সাহেবের ভাই বলার কারণ হলো ইসলামি উখওয়াত বা ভ্রাতৃত্ব। ইসলামি ভ্রাতৃত্ব হলো পরস্পরের মধ্যে হৃদ্যতা ও আন্তরিকতার সম্পর্ক। এটি বিশ্বভ্রাতৃত্বেরই এক বিশেষ রূপ। এই ভ্রাতৃত্বের কারণে পৃথিবীর সকল মানুষ এক সুমহান আদর্শিক ভ্রাতৃত্বের বন্ধনে আবদ্ধ হতে পারে। মানুষের মধ্যে ভালোবাসা, সহযোগিতা, সম্প্রীতি জাগিয়ে তোলে। ইসলামি ভ্রাতৃত্বের কাজ যা রফিক সাহেবের কর্মকাণ্ডে পরিলক্ষিত হয়। উদ্দীপকের রফিক সাহেব ট্রেনে চড়াকালে তার পাশের সিটে বসা এক ভদ্রলোক হঠাৎ অসুস্ত হলে তাকে নিয়ে হাসপাতালে যান। সুস্থ হওয়ার পর লোকটি রফিক সাহেবকে বলেন, আমার জন্য আপনার নিশ্চয়ই অনেক ক্ষতি হয়ে গেল। তখন রফিক সাহেব বলেন, না, আপনি তো আমার ভাই। আপনার সেবা করা আমার দায়িত্ব। রফিক সাহেব উক্ত ব্যক্তিকে ভাই ডাকার কারণ হলো ইসলামি ভ্রাতৃত্ব। কেননা পৃথিবী সকল মানুষের আদি পিতা হযরত আদম (আ) এবং মাতা হযরত হাওয়া (আ)। আর আমরা সবাই তাদেরই সন্তান। সেই হিসেবে আমরা সবাই ভাই-ভাই। পারস্পরিক ইসলামি ভ্রাতৃত্ব কারো ইচ্ছা-অনিচ্ছার ওপর নির্ভরশীল নয়। আল্লাহ ও রাসুল (স)-এর উপর ইমান আনার সাথে সাথে মুমিনদের মধ্যে এ ভ্রাতৃত্ব প্রতিষ্ঠা পায়। আল্লাহ তায়ালা বলেন, 'মুমিনরা পারস্পরিক ভাই ভাই। (সুরা আল হুজুরাত: ১০) তাই বলা যায়, ইসলামি ভ্রাতৃত্বের কারণে রফিক সাহেব তার পাশের সিটের ব্যক্তিকে ভাই বলে ডেকেছেন।"
        },
        {
          "label": "ঘ",
          "question": "রফিক সাহেবের গৃহীত পদক্ষেপটি তোমার পাঠ্যবইয়ের আলোকে বিশ্লেষণ করো।",
          "explanation": "রফিক সাহেবের গৃহিত পদক্ষেপটি খিদমতে খালককে নির্দেশ করে। খিদমতে খালক হলো সৃষ্টিজীবের পরিচর্যা, সৃষ্টিজগতের সেবা। সৃষ্টির | সেবায় মানুষের অনেক দায়িত্ব ও কর্তব্য রয়েছে। যেমন- সবার প্রতি সদয় আচরণ করা, মানুষের সেবা ও সাহায্য করা, প্রতিবেশির প্রতি দায়িত্ব; অসুস্থাকে সেবা করা ইত্যাদি। যা রফিক সাহেবের কর্মকাণ্ডে প্রকাশ পেয়েছে। উদ্দীপকের রফিক সাহেব ট্রেনে চড়ে রাজশাহী থেকে ঢাকা যাচ্ছিলেন। তার পাশের সিটে বসা ভদ্রলোক মাঝ পথে হঠাৎ খুব অসুস্থ হয়ে পড়লে রফিক সাহেব ট্রেন থেকে নেমে তাকে দ্রুত নিকটস্থ হাসপাতালে ভর্তি করেন। ভদ্রলোকটি উপযুক্ত চিকিৎসা পেয়ে সুস্থ হয়ে ওঠেন। তার এ কাজ খিদমতে খালকের সাথে সাদৃশ্যপূর্ণ। মানুষ সৃষ্টির সেরা জীব। তবে মানুষ সৃষ্টির সেরা হলেও স্বয়ংসম্পূর্ণ নয়। বিভিন্ন বিষয়ে তারা একজন অপরজনের মুখাপেক্ষী। আর মানুষের দায়িত্ব হলো খিদমতে খালকের অংশ হিসেবে একে অপরকে সাহায্য-সহযোগিতা করা। পারস্পরিক মানুষের মানসিক, ধর্মীয় ও নৈতিক দায়িত্ব হলো অসুস্থ ব্যক্তির সেবা করা। তাছাড়া চিকিৎসার সামর্থ্য না থাকলে তাদের সাহায্য করা। রাসুল (স) বলেন, 'তোমরা ক্ষুধার্তকে খাদ্য দাও, অসুস্থের সেবা করো এবং বন্দিকে মুক্ত করো।' (সহিহ বুখারি) সুতরাং বলা যায়, রফিক সাহেবের কর্মকাণ্ডে খিদমতে খালক প্রকাশ পেয়েছে। আমাদের প্রত্যেকের উচিত সর্বাবস্থায় সৃষ্টির সেবা করা।"
        }
      ]
    },
    {
      "number": "3",
      "uddipok": "রুহুল আমিন সাহেব একজন শিল্পপতি। প্রতিবছর তিনি সমাজের অসহায় ও গরিবদের মাঝে টাকা ও প্রয়োজনীয় কাপড় বিতরণ করেন। তাছাড়া মসজিদ মাদ্রাসা ও ইয়াতিমখানায়ও কিছু দান করেন। কিন্তু বছরান্তে সম্পদের কোনো হিসাব-নিকাশ করেন না। অন্যদিকে সাদেক সাহেব তার সম্পদের সুষ্ঠ হিসেব করে মানবকল্যাণ ও আত্ম-কর্মসংস্থানমূলক কাজে ব্যয় করেন। এ অর্থ ব্যয়ের ফলে অনেক গরিব স্বাবলম্বী হয়।",
      "tag": "BMARPC 23",
      "sub_questions": [
        {
          "label": "ক",
          "question": "পুঁজিবাদ বলতে কী বুঝ?",
          "explanation": "পুঁজিবাদ বলতে বোঝায় ব্যক্তিমালিকানার সীমাহীন অধিকার।"
        },
        {
          "label": "খ",
          "question": "জাকাত কীভাবে সামাজিক নিরাপত্তা বিধান করে?",
          "explanation": "মানুষের জন্য কর্মসংস্থান সৃষ্টি ও অভাব দূর করার মাধ্যমে জাকাত সামাজিক নিরাপত্তা বিধান করে। সামাজিক নিরাপত্তা বিধানে জাকাত ব্যবস্থা অত্যন্ত কার্যকর। মানুষ সাধারণত অর্থের অভাবে চুরি, ডাকাতি, ছিনতাইসহ বিভিন্ন অসামাজিক কাজে জড়িত হয়। ফলে সমাজে নিরাপত্তাহীনতা ও বিশৃঙ্খলা দেখা দেয়। শরিয়তের বিধান অনুযায়ী যথাযথভাবে জাকাত আদায় করে বেকারদের জন্য উপযুক্ত কর্মসংস্থান সৃষ্টি ও সমাজের অভাবী লোকদের অভাব দূর করা যায়। ফলে তারা অসামাজিক ও হারাম কাজ পরিহার করে হালাল উপার্জনের প্রতি উদ্বুদ্ধ হয়। ধনী-গরিবের মধ্যে দূরীভুত হয়৷"
        },
        {
          "label": "গ",
          "question": "রুহুল আমিন সাহেব ইসলামের কোন বিধান লঙ্ঘন করেছেন? ইহা লঙ্ঘনের পরিণতি বর্ণনা করো।",
          "explanation": "রুহুল আমিন সাহেব ইসলামের জাকাত বিধানটি লঙ্ঘন করেছেন, যার পরিনতি অত্যন্ত ভয়াবহ। নিসাব পরিমাণ সম্পদ অর্থাৎ ৭.৫ তোলা সোনা বা ৫২.৫ তোলা রূপা কিংবা এর যেকোনো একটির সমপরিমাণ অর্থ যদি কোনো মুসলিম ব্যক্তির মালিকানায় পূর্ণ এক বছর থাকে এবং তা যদি তার প্রয়োজনের অতিরিক্ত হয় তাহলে শরিয়তের নির্ধারণ অনুযায়ী সে সম্পদ থেকে ২.৫% হারে নির্দিষ্ট আটটি বিশেষ খাতে কিংবা কোনো একটি খাতে অর্থ দান করতে হয়। বস্তুত শরিয়তের নির্দেশনানুযায়ী সম্পদ দানের এ পদ্ধতিই জাকাত। উদ্দীপকে রুহুল আমিনের কর্মকান্ডে জাকাতের বিধানের অনুপস্থিতি লক্ষ করা যায়। উদ্দীপকের রুহুল আমিন একজন শিল্পপতি। প্রতি বছর তিনি সমাজের অসহায় ও গরিবদের মাঝে টাকা ও প্রয়োজনীয় কাপড় বিতরণ করেন। তাছাড়া তিনি মসজিদ, মাদ্রাসা ও ইয়াতীমখানায়ও দান করেন। কিন্তু বছরান্তে সম্পদের হিসাব নিকাশ করেন না। তার এরূপ কাজে ইসলামের অন্যতম বিধান জাকাত লঙ্ঘিত হয়েছে। জাকাত একটি ফরজ ইবাদত। ইসলাম যে পাঁচটি মূল স্তম্ভের ওপর অস্তিত্বপায় জাকাত তার অন্যতম। জাকাত দেওয়া মুমিনের বৈশিষ্ট্য। তবে যদি কেউ জাকাতের বিধানকে অবহেলা বা অস্বীকার করে তাহলে সে কাফির হিসেবে বিবেচিত হবে। কারণ ইসলামের মৌলিক কোনো বিধান বা ইবাদতকে অস্বীকার করাই কুফর। আর যে কুফরের সাথে যুক্ত থাকে সেই কাফির। মানবজীবনে কুফরের পরিণতি অত্যন্ত ভয়াবহ। কাফির চিরস্থায়ীভাবে জাহান্নামে অবস্থান করবে। তাই আমাদের উচিত যথাযথভাবে জাকাত আদায় করা।"
        },
        {
          "label": "ঘ",
          "question": "উদ্দীপকের উভয়ের দানের মধ্যে কার দান সমাজ থেকে দারিদ্র দূরীকরণে অগ্রণী ভূমিকা পালন করবে? বিশ্লেষণ করো।",
          "explanation": "উদ্দীপকে রুহুল আমিন সাহেবের দানটি হলো সাদাকাত এবং সাদেক সাহেবের দানটি হলো জাকাত। তাদের উভয়ের দানের মধ্যে সাদেক সাহেবের দান অর্থাৎ জাকাত সমাজ থেকে দারিদ্র দূরীকরণে অগ্রণী ভূমিকা পালন করবে। স্বত্ব ত্যাগ করে কাউকে বিশেষ করে অভাবগ্রস্ত বা নিঃস্ব লোকদের কিছু দান করাকে সাদাকাত বলে। 'পক্ষান্তরে ব্যক্তির মালিকানাধীন সম্পদের নিসাব পূর্তির পর যে কোনো মুসলিম দরিদ্রকে শরিয়তের নির্ধারণ অনুযায়ী সেখান থেকে ধনসম্পদ দেওয়াই জাকাত। উদ্দীপকের রুহুল আমিন সাহেব সমাজের অসহায় গরিবদের মাঝে টাকা ও প্রয়োজনীয় কাপড় বিতরণ ও মসজিদ মাদ্রাসা ও ইয়াতীম খানায় কিছু দান করেন, যা হলো সাদাকাত। অন্যদিকে সাদেক সাহেব তার সম্পদের যথাযথ হিসাব করে মানবকল্যাণ ও আত্ম-কর্মসংস্থামূলক কাজে ব্যয় করেন। তার এরূপ কাজ হলো জাকাত। আর এই দুইটি বিধান অর্থাৎ সাদাকাত ও জাকাতের মধ্যে, জাকাত সমাজ থেকে দারিদ্রদূরীকরণে অত্যন্ত গুরুত্বপূর্ণ ভূমিকা পালন করে। জাকাত সমাজে সর্বজনীন অর্থনৈতিক নিরাপত্তার বিধান নিশ্চিত করে। এটি মৌলিক অধিকার পূরণ করার পাশাপাশি অর্থনেতিক বৈষম্য নির্মূল করে সমাজ থেকে অভাব অনটন দূর করে। এর মাধ্যমে কর্মসংস্থানের সৃষ্টি হয়। যার ফলে ব্যক্তি উন্মুক্ত হয় এবং ভিক্ষাবৃত্তি রোধ হয়। এভাবে অসহায় দরিদ্ররা আর্থিকভাবে শক্তিশালী হয় এবং সমাজ থেকে দারিদ্র দূর হয়। পরিশেষে বলা যায়, রুহুল আমিন সাহেবের দান অর্থাৎ, সাদাকাত দ্বারা সমাজের মানুষের উপকার হলেও সাদেক সাহেবের দান অর্থাৎ জাকাত সমাজ থেকে দরিদ্র দূর করতে অগ্রনী ভূমিকা পালন করে।"
        }
      ]
    },
    {
      "number": "4",
      "uddipok": "ইসলামে পরিবারের ভূমিকা অত্যন্ত ব্যাপক ও বিস্তৃত। নতুন প্রজন্মকে আদর্শবান করে গড়ে তোলা পরিবারের দায়িত্ব। বাবা-মাকে অন্যান্য দায়িত্ব কর্তব্য পালনের সাথে সাথে সন্তানের আমল-আকিদা ও নৈতিক চরিত্র গঠনের প্রতি বিশেষ নজর দিতে হবে। পরিবারের সুশিক্ষা ছাড়া মানজীবনের সত্যিকারের বিকাশ অসম্ভব। মানবসভ্যতার উৎকর্ষ সাধন, পুত-পবিত্রকরণের জন্য ইসলামে পরিবার এক অনিবার্য প্রয়োজন।শিশুর মানসিক বিকাশে বাবা-মা বিশেষ করে মায়ের ভূমিকা সীমাহীন। এজন্য বলা হয়, শিশুর প্রথম শিক্ষক তার মা।",
      "tag": "BMARPC 23",
      "sub_questions": [
        {
          "label": "ক",
          "question": "ইসলামি পরিবার কাকে বলে?",
          "explanation": "ইসলামি ভাবধারা, নীতিমালা ও আদর্শের ভিত্তিতে যে পরিবার গড়ে ওঠে তাকে ইসলামি পরিবার বলে।"
        },
        {
          "label": "খ",
          "question": "“পিতামাতাই তোমার জান্নাত এবং পিতামাতাই তোমার জাহান্নাম\" ব্যাখ্যা করো।",
          "explanation": "পিতামাতার সাথে সদাচরণ ও তাদের সেবা করার মাধ্যমে জাহান্নাম, থেকে বেঁচে জান্নাত লাভ করা যায়। পিতামাতা হলেন সন্তানের সবচেয়ে আপনজন। সেবাযত্ন ও ভালো ব্যবহার- করার মাধ্যমে তাদের সন্তুষ্ট করতে পারলে আল্লাহ তায়ালাও সন্তুষ্ট হন। এতে জান্নাত লাভের পথ সহজ হয়। আর পিতামাতাকে কষ্ট দিলে বা তাদের অবাধ্য হলে আল্লাহ তায়ালা ক্ষমা করেন না। পিতামাতার অবাধ্যতা বা তাদের কষ্ট দেওয়ার পরিণতি হলো জাহান্নাম।"
        },
        {
          "label": "গ",
          "question": "নৈতিক ও মানবিক জীবন গঠনে কিসের ভূমিকা সবেেচয় বেশি গুরুত্বপূর্ণ- উদ্দীপকের আলোকে বর্ণনা করো।",
          "explanation": "নৈতিক ও মানবিক জীবন গঠনে ইসলামি পরিবারের ভূমিকা সবচেয়ে বেশি গুরুত্বপূর্ণ। যে পরিবার ইসলামি ভাবধারা, ইসলামি নীতিমালা অনুশাসন ও বিধিবিধান, অনুসরণে গড়ে ওঠে। যেখানে ইসলামের পারিবারিক আইনের পূর্ণ অনুশীলন হয় এবং যে পরিবার ইসলামি মূলনীতিতে পরিচালিত হয় তাকে ইসলামি পরিবার বলা হয়। উদ্দীপকের আলোচনায় লক্ষ করা যায় ইসলামে পরিবারের ভূমিকা অত্যন্ত ব্যাপক ও বিস্তৃত। নতুন প্রজন্মকে আদর্শবান করে গড়ে তোলা পরিবারের দায়িত্ব। বাবা-মাকে অন্যান্য দায়িত্ব-কর্তব্য পালনের সাথে সাথে সন্তানের আমল-আকিদা ও নৈতিক চরিত্র গঠনের প্রতি বিশেষ নজর দিতে হবে। পরিবারে সুশিক্ষা ছাড়া মানবজীবনের সত্যিকারের বিকাশ অসম্ভব। মানবসভ্যতার উৎকর্ষ সাধন, পুত-পবিত্রকরণের জন্য ইসলামি পরিবার এক অনিবার্য প্রয়োজন। ইসলামি পরিবার সম্পর্কিত উদ্দীপকের আলোচনাটি সঠিক। কেননা পরিবারই সব সভ্যতা ও সংস্কৃতির মূল উৎস। ইসলামি পরিবারের ক্ষেত্রে এ কথা আরো বেশি বাস্তব। কারণ এ পরিবারই ধর্মীয় বিধি-বিধানের, আলোকে সন্তান-সন্ততিকে প্রয়োজনীয় সব শিক্ষা দেওয়ার দায়িত্ব নিষ্ঠার সাথে পালন করে। এই পরিবার ব্যবস্থায় মানুষের শ্রেষ্ঠত্ব ও মর্যাদা সংরক্ষিত থাকে। মানুষের চারিত্রিক' পবিত্রতা ও নৈতিকতা সংরক্ষণে ইসলামি পরিবারের কোনো বিকল্প নেই। মানুষের মানবিক গুণাবলির যথাযথ বিকাশ এবং বিকশিত গুণাবলির সুষ্ঠু লালনের জন্য ইসলামি পরিবার হলো আদর্শতম প্রতিষ্ঠান। তাই বলা যায়, নৈতিক ও মানবিক জীবন গঠনে ইসলামি পরিবারের ভূমিকা সবচেয়ে বেশি।"
        },
        {
          "label": "ঘ",
          "question": "উদ্দীপকের সর্বশেষ কথাটি বিশ্লেষণ করো।",
          "explanation": "উদ্দীপকের সর্বশেষ কথা অর্থাৎ শিশুর প্রথম শিক্ষক তার মা কথাটি যৌক্তিক। ইসলামি পরিবারে মাতাপিতা হলেন কেন্দ্রীয় চরিত্র। তাদের মাধ্যমেই পৃথিবীতে আসে মানবশিশু, তাদের মমতা ও ভালোবাসা শিশুকে ঘিরে রাখে। স্বভাবতই তারা সন্তানের প্রতি প্রয়োজনীয় দায়িত্ব এ কর্তব্যসমূহ পালন করেন। তবে বেশি দায়িত্ব থাকে শিশুর মায়ের ওপর। ইসলামি পরিবার উদ্দেশ্যবিহীন কোনো সামাজিক সংগঠন নয় বরং এটি হলো পরিপূর্ণ ও পূর্ণাঙ্গ বিদ্যালয়। এ পরিবার শিশুর আদব-কায়দা ও চরিত্র গঠনের ভূমিকা পালন করে। এ পরিবারে শিশুর প্রধান শিক্ষক. হলেন তার মা। মায়ের কাছেই শিশু প্রাথমিক শিক্ষা লাভ করে। শিশুর জীবনে সবচেয়ে প্রভাবক চরিত্র হলেন তার মা'। এজন্য মায়ের প্রধান দায়িত্ব শিশুকে প্রয়োজনীয় প্রাথমিক শিক্ষা দেওয়া এবং এ শিক্ষা অবশ্যই ইসলামি শিক্ষা। তাছাড়া মানবশিশুর সার্বিক বিষয় তত্ত্বাবধানের দায়িত্ব ও তিনি পালন করেন। সন্তানের প্রয়োজনীয় সব বিষয়ের খোঁজ রাখার পাশাপাশি সন্তানের সব কর্মতৎপরতা সম্পর্কে তার স্বচ্ছ ধারণা থাকে। মায়ের দায়িত্ব সম্পর্কে রাসুল (স) বলেন, 'আর নারী তার স্বামীর পরিবার-পরিজনের এবং সন্তানের তত্ত্বাবধায়ক। সে তাদের সম্পর্কে জিজ্ঞাসিত হবে। (বুখারী ও মুসলিম) সুতরাং বলা যায়, উদ্দীপকের 'শিশুর প্রথম শিক্ষক তার মা' কথাটি সঠিক। আর প্রত্যেক মায়ের উচিত তার দায়িত্ব যথাযথ পালন করা।"
        }
      ]
    },
    {
      "number": "5",
      "uddipok": "রশিদ সাহেব তার স্ত্রীর সাথে অসদাচরণ করেন। স্ত্রীকে মোহরানা প্রদান করেননি। উল্টো স্ত্রীর কাছে যৌতুক দাবি করে আসছেন। স্ত্রী কিছু সম্পদ ছিল তাও বিক্রি করে খেয়ে ফেলেছেন। বিষয়টি জেনে প্রতিবেশি জাকির সাহেব তাকে বললেন, স্ত্রীর সাথে অসদাচরণ করে সত্যিকারের ইমানদার হওয়া যায় না। রাসুলুল্লাহ (স.) বলেছেন, \"তোমাদের মধ্যে তারাই উত্তম যারা স্ত্রীদের কাছে উত্তম।”",
      "tag": "BMARPC 23",
      "sub_questions": [
        {
          "label": "ক",
          "question": "'স্ত্রীরা তোমাদের ভূষণ এবং তোমরা তাদের ভূষণ'- বাণীটি কার?",
          "explanation": "স্ত্রীরা তোমাদের ভূষণ এবং তোমরা তাদের ভূষণ'- বাণীটি মহান আল্লাহ তায়ালার।"
        },
        {
          "label": "খ",
          "question": "\"ইসলামি পরিবার একটি শিক্ষালয়” ব্যাখ্যা করো।",
          "explanation": "ইসলামি পরিবার শিক্ষামূলক বিভিন্ন কাজ সম্পাদনের মাধ্যমে শিক্ষালয় হিসেবে ভূমিকা পালন করে। পরিবার হলো স্নেহ-মায়া-মমতা ও ভালোবাসার বন্ধনে গঠিত একটি ক্ষুদ্র সামাজিক প্রতিষ্ঠান। পারিবারিক জীবনে ছোট-বড় সবার নৈতিক চরিত্র গঠন ও মানসিক উৎকর্ষ সাধনের বিশেষ প্রয়োজন রয়েছে। ইসলামি পরিবারে মা-বাবা, ভাই-বোন ও অন্যান্য সদস্যদের পারস্পরিক সহায়তায় শিশুরা ইসলামের প্রাথমিক জ্ঞান, বর্ণমালা, সততা, শিষ্টাচার, নিয়মানুবর্তিতা প্রভৃতি শিক্ষা লাভ করে। তাই ইসলামি পরিবারকে একটি শিক্ষালয় হিসেবে অভিহিত করা হয়।"
        },
        {
          "label": "গ",
          "question": "জাকির সাহেব যে হাদিসটি উল্লেখ করেছেন তার আলোকে স্ত্রীর সাথে সদাচরণের প্রয়োজনীয়তা ব্যাখ্যা করো।",
          "explanation": "জাকির সাহেবের উল্লেখিত হাদিস অনুযায়ী স্ত্রীর সাথে সদাচরণের প্রয়োজনীয়তা অপরিসীম। ইসলামি পরিবারব্যবস্থায় স্বামী-স্ত্রী হলেন প্রধান নিয়ামক। পরিবারের অস্তিত্ব সংরক্ষণ ও কার্যকারিতা নিশ্চিত করার জন্য ইসলাম স্বামীর প্রতি স্ত্রীর ও স্ত্রীর প্রতি স্বামীর কিছু কর্তব্য নির্দেশ করেছে। পাশাপাশি নির্ধারণ করে দিয়েছে তাদের পারস্পরিক অধিকার। আর স্ত্রীর প্রতি স্বামীর দায়িত্ব হলো মোহরানা প্রদান করা, সাধ্যমতো ব্যয় বহন করা, সদাচরণ করা, নৈতিক পবিত্রতা রক্ষা করা ইত্যাদি। যা জাকির সাহেবের কথাও পরিলক্ষিত হয়। উদ্দীপকের রশিদ সাহেব তার স্ত্রীর সাথে অসদাচরণ করলে জাকির সাহেব তাকে বলেন, স্ত্রীর সাথে সদচারণ করে সত্যিকারের ইমানদার হওয়া যায় না। রাসুল (স) বলেন, “তোমাদের মধ্যে তারাই উত্তম, যারা স্ত্রীদের কাছে উত্তম।\" তার এ বক্তব্য দ্বারা স্ত্রীর প্রতি সদাচরণের প্রয়োজনীয়তা উপলব্ধি করা যায়। স্ত্রী ভালোবাসাপূর্ণ সুন্দর আচরণের হকদার। সেজন্য স্বামীর নৈতিক ও মানবিক দায়িত্ব স্ত্রীর সাথে ভালোবাসাপূর্ণ আচরণ করা। স্ত্রীর প্রতি স্বামীর প্রধান কর্তব্য হলো, স্বামীর নিজের নীতি-নৈতিকতার পবিত্রতা রক্ষা করা। ব্যভিচারিতা বা পরকীয়ার মতো কোনো ঘটনায় নিজেকে জড়িয়ে স্ত্রীর অমর্যাদা না করা। নিজের সুকৃতি ও সুকুমার বৃত্তির সর্বোচ্চ বিকাশ ঘটাবেন, যেন স্ত্রী তাকে ভালো মানুষ, আদর্শ চরিত্রবান মনে করেন। কেননা স্বামীর শ্রেষ্ঠত্বের মাপকাঠি হলো তার স্ত্রীর মূল্যায়ন। তাই বলা যায়, রাসূল (স)-এর হাদিস অনুযায়ী স্ত্রীর প্রতি সদাচরণ করা অত্যন্ত জরুরি।"
        },
        {
          "label": "ঘ",
          "question": "রশিদ সাহেবের আচরণের ও কর্মকাণ্ডের কুফল বিশ্লেষণ করো।",
          "explanation": "রশিদ সাহেবের আচরণের ও কর্মকাণ্ডের অর্থাৎ স্ত্রীর সাথে অসদাচরণের কুফল অত্যন্ত ভয়াবহ। পরিবারের সুখ, সমৃদ্ধি, স্থায়িত্ব ও অস্তিত্ব নির্ভর করে স্ত্রীর প্রতি স্বামীর কর্তব্যসমূহ নিষ্ঠার সাথে পালন এবং অধিকারগুলো আন্তরিকতার সাথে আদায়ের উপর। কিন্তু স্বামীর দ্বারা যদি এসব কর্তব্য পালনে অভাব পরিলক্ষিত হয় বা এর ব্যত্যয় ঘটে তাহলে তা পারিবারিক সুখ-শান্তি নষ্ট করে দেয়। যা রশিদ সাহেবের কর্মকাণ্ডে লক্ষ করা যায়। উদ্দীপকের রশিদ সাহেব তার স্ত্রীর সাথে অসদাচরণ করেন। স্ত্রীকে মোহরানা প্রদান করেননি। উল্টো স্ত্রীর কাছে যৌতুক দাবি করে আসছেন। স্ত্রীর কিছু সম্পদ ছিলো তাও তিনি বিক্রি করে খেয়ে ফেলেছেন। তার এরূপ আচরণে স্ত্রীর অধিকার ক্ষুণ্ণ হয়েছে। স্ত্রীর অধিকার বা স্ত্রীর প্রতি স্বামীর দায়িত্ব হলো তাকে মোহরানা, দেওয়া, তার ব্যয় নির্বাহ করা, খাদ্য-বস্ত্র, বাসস্থানের ব্যবস্থা করা, তাকে মর্যাদা দেওয়া, সদাচরণ করা, গোপনীয়তা রক্ষা করা, যৌতুক না নেওয়া ইত্যাদি। আর এসব দায়িত্বের কোনো কিছু স্বামীর দ্বারা যদি ক্ষুণ্ণ হয় তার প্রভাব পড়ে দাম্পত্য জীবন ও পরিবারের উপর। এটি কোনো কোনো ক্ষেত্রে স্বামী-স্ত্রীর মধ্যে বিচ্ছেদ ঘটিয়ে থাকে। এর ফলে প্রত্যক্ষ ও পরোক্ষভাবে সন্তানের ওপর নেতিবাচক প্রভাব পড়ে, যা তাদের শারীরিক ও মানসিক বৃদ্ধিতে বাধা সৃষ্টি করে। আর ইসলামে যৌতুক বা যৌতুক গ্রহণ সম্পূর্ণরূপে হারাম করা হয়েছে। উপরের আলোচনা শেষে বলা যায়, রশিদ সাহেবের আচরণের ও কর্মকাণ্ডের ফলাফল অত্যন্ত ভয়াবহ। প্রত্যেক স্বামীর উচিত তার স্ত্রীদের সাথে উত্তম ব্যবহার করা। তাদের অধিকারসমূহ যথাযথভাবে পালন করা"
        }
      ]
    },
    {
      "number": "6",
      "uddipok": "বাবুল বিশ্ববিদ্যালয়ের ছাত্র। বন্ধুদের সাথে নিয়ে একটি দল গঠন করে। যারা রাতের বেলায় পণ্যবাহী ট্রাক, রিকশা ও পথচারীদের অস্ত্রের মুখে টাকা-পয়সা ও মূল্যবান মালামাল নিয়ে চলে আসে। আর দিনের বেলায় বিশ্ববিদ্যালয়ে ত্রাসের পরিবেশ তৈরি করে রাখে এবং অনেক সময় ছাত্রীদের সাথে খারাপ আচরণ করে থাকে। বিষয়টি আলোচনায় আসলে জানা যায় যে, একজন রাজনৈতিক বড় ভাই ও পুলিশ ঊর্ধ্বতন কর্মকর্তার যোগসাজেশে তারা এই অপরাধগুলো নিরাপদে করে যাচ্ছে।",
      "tag": "BMARPC 23",
      "sub_questions": [
        {
          "label": "ক",
          "question": "'যৌতুক' কাকে বলে?",
          "explanation": "বিবাহের সময় বা পরে কনের অভিভাবক ও পরিবার বাধ্য হয়ে পাত্রপক্ষকে যে সম্পদ, নগদ অর্থ, অলঙ্কার ইত্যাদি প্রদান করে তাকে যৌতুক বলে।"
        },
        {
          "label": "খ",
          "question": "কী কারণে ইভটিজিং হচ্ছে বলে মনে কর? তোমার মতামত দাও।",
          "explanation": "ইসলামি শিক্ষার অভাব ও নারীদের অসচেতনতার কারণে ইভটিজিং হচ্ছে বলে আমি মনে করি। ইভটিজিং ইসলামি আদর্শের সম্পূর্ণ পরিপন্থি। নারী-পুরুষের ব্যাপারে ইসলামের মন্তব্য হলো তারা একে অপরের রক্ষাকবচ। এই শিক্ষার অভাবের কারণে সমাজে ইভটিজিং বৃদ্ধি পাচ্ছে। পাশাপাশি ইভটিজিং প্রতিকার ও প্রতিরোধে নারীদেরও ভূমিকা রয়েছে। নারীদের বুঝতে হবে আল্লাহ তায়ালা তাদেরকে অনেক বেশি সম্মান দিয়েছেন। দামি বানিয়েছেন। আর দামি জিনিসকে (সোনা, রূপা ইত্যাদি) খুব হিফাজতে রাখা হয়। খোলা ময়দানে ফেলে রাখা হয় না। নারীদেরকে আল্লাহ তায়ালা পর্দার বিধান দিয়েছেন তাদের সম্মান রক্ষার জন্য, কষ্ট দেওয়ার জন্য নয়। তাই নারীরা প্রয়োজনে বাহিরে বের হলে শালীনতার সাথে পর্দা রক্ষা করে বের হবে। কিন্তু এর ব্যত্যয় ঘটলে তারা বখাটে ছেলেদের দ্বারা উত্যক্তের শিকার হয়।"
        },
        {
          "label": "গ",
          "question": "উদ্দীপকে বাবুলের কাজটি কোন ধরনের? ব্যাখ্যা করো।",
          "explanation": "উদ্দীপকে বাবুলের কাজটি হলো সন্ত্রাসবাদ। সন্ত্রাসবাদ হলো মানুষের কু-প্রবৃত্তির অনুসরণ কিংবা শয়তানের কুমন্ত্রণার প্রকাশিত একটি রূপ। মানুষের পেশি শক্তির স্বেচ্ছাচারিতা এবং উচ্ছৃঙ্খলতার আরেক নাম সন্ত্রাস। সন্ত্রাসীদের লক্ষ্য হলো শক্তি ও ক্ষমতা প্রয়োগ করে দুর্বলদের ওপর নিপীড়ন চালানো। সম্পদ গ্রাস করা, প্রতিপক্ষকে ঘায়েল করা, সর্বোপরি জাগতিক সুখ ভোগ ও আরাম আয়েশে মেতে থাকা। যা বাবুলের কাজেও লক্ষ করা যায়। উদ্দীপকের বাবুল বিশ্ববিদ্যালয়ের ছাত্র। সে বন্ধুদের সাথে নিয়ে একটি দল গঠন করে। যারা রাতের বেলায় পণ্যবাহী ট্রাক, রিকশা ও পথচারীদের অস্ত্রের মুখে টাকা-পয়সা ও মূল্যবান মালামাল নিয়ে চলে আসে। আর দিনের 'বেলায় বিশ্ববিদ্যালয়ে ত্রাসের পরিবেশ তৈরি করে রাখে এবং অনেক সময়, ছাত্রীদের সাথে খারাপ আচরণ করে থাকে। তার এসব কর্মকাণ্ড সন্ত্রাসবাদকে নির্দেশ করে। কেননা সন্ত্রাস অর্থ আতঙ্কগ্রস্ত করা, অতিশয় ভয়ের পরিবেশ। কোনো কারণ যা উদ্দেশ্যে সমাজে বিশৃঙ্খলা সৃষ্টি, জানমালের ক্ষতিসাধন, দেশ ও সমাজে অস্থিরতা সৃষ্টি, শান্তি ও নিরাপত্তা ক্ষুন্নকরণ, স্থাপনা ও স্থাপত্য ধ্বংস ও সর্বস্তরের নাগরিকদের আতঙ্কিত করে দেশের স্বাধীনতা ও সার্বভৌমত্বকে হুমকির সম্মুখীন করাকে সন্ত্রাস বলে। তাই বলা যায়, বাবুলের কাজটি হলো সন্ত্রাসবাদ।"
        },
        {
          "label": "ঘ",
          "question": "সমাজের এ অপরাধ কিভাবে নির্মূল করা যায়?- বিশ্লেষণ করো।",
          "explanation": "সমাজের এ অপরাধ অর্থাৎ 'সন্ত্রাস' জিহাদের মাধ্যমে নির্মূল করা যায়। কোনো অবৈধ সুযোগ আদায় বা পার্থিব স্বার্থ লাভের উদ্দেশ্যে বিশৃঙ্খলা • ও তান্ডবলীলার মাধ্যমে জনসাধারণের মনে আতঙ্ক সৃষ্টি করা বা তাদের ক্ষতি করা হলো সন্ত্রাস। পক্ষান্তরে হাতিয়ার, ধন-সম্পদ, আমল, ইলম, কলম, কথা বা বক্তৃতা ইত্যাদির মাধ্যমে আল্লাহর কালিমা তথা দীনকে সুউচ্চ শিখরে প্রতিষ্ঠিত করা এবং কাফির ও কুফরের প্রভাব-প্রতিপত্তিকে দমন করার নিমিত্তে সর্বশক্তি প্রয়োগ করাকে জিহাদ বলে।. উদ্দীপকের বাবুল তার বন্ধুদের সাথে মিলে বিশ্ববিদ্যালয়ের সন্ত্রাসী কার্যক্রম পরিচালনা করে। আর সন্ত্রাস সমাজের জন্য হুমকিস্বরূপ। সমাজ থেকে সন্ত্রাস দূর করতে হিাদের ভূমিকা অপরিসীম। জিহাদ ও সন্ত্রাস পরস্পর বিপরীত দুটি বিষয়। সন্ত্রাস হলো ব্যাধি আর জিহাদ হলো তার চিকিৎসা। জিহাদের উদ্দেশ্য হলো মানুষকে মানুষের দাসত্ব থেকে আল্লাহর দাসত্বে নিয়ে আসা। জুলুম, নির্যাতন, নিপীড়ন, শোষণ, বঞ্চনা, অধিকারহরণ ইত্যাদির অবসান ঘটিয়ে ন্যায় ও ইনসাফ কায়েম করা। ইসলামে পবিত্র জিহাদ সন্ত্রাসকে লালন করে না বরং সন্ত্রাসকে দমন করে। সন্ত্রাসীদের বিরুদ্ধে জিহাদের কয়েকটি স্তর রয়েছে। প্রথম পর্যায়ে তাদেরকে কুরআনও হাদিসের আলোকে বোঝানোর সর্বাত্মক প্রচেষ্টা চালাতে হবে। দ্বিতীয় স্তরে ইসলামের শত্রু তথা সন্ত্রাসী দ্বারা মুসলমানরা আক্রান্ত হলে আক্রমণকারীদের বিরুদ্ধে যুদ্ধ করা। কেননা সন্ত্রাস দমনের জন্য প্রয়োজনে কঠোর হতে হলে তাতে পিছপা হওয়ার কোনো সুযোগ নেই। আল্লাহ তায়ালা এই স্তরে জিহাদের অনুমতি দিয়ে বলেন, \"যারা আক্রান্ত হয় তাদের জন্য জিহাদের অনুমতি দেওয়া হলো; কেননা তারা জুলুমের শিকার হয়েছে' (সুরা আল-হজ: ৩৯)। পরিশেষে বলা যায়, সন্ত্রাস নির্মূলে অন্যান্য কার্যকরী একটি পদক্ষেপ হলো জিহাদ। আর তাই জিহাদের প্রকৃতি অর্থ জেনে প্রয়োজনে সন্ত্রাসের বিরুদ্ধে জিহাদ করে তা নির্মূল করা জরুরি।"
        }
      ]
    },
    {
      "number": "7",
      "uddipok": "আকবর সাহেব বাজার থেকে ২০ কেজি চাল কিনলেন। অন্য দোকানে তিনি মেপে দেখেন তাতে ওজনে প্রায় ৫০০ গ্রাম কম। অন্যদিকে বোরহান সাহেব সৎ ব্যবসায়ী ছিলেন, কিন্তু তার আশপাশের দোকানদারদের অবস্থা দেখে অধিক মুনাফার আশায় মাদকের ব্যবসার সাথে জড়িয়ে পড়ে। একদিন পুলিশ তার দোকানে রেড দিয়ে অনেক অবৈধ পণ্য ও মাদক জব্দ করে ও. তার দোকান সীলগালা করে দেয়, পরে কোর্ট তাকে আর্থিক জরিমানা ও জেল জরিমানা প্রদান করে। একসময় তার ব্যবসায় বন্ধ হয়ে যায়।",
      "tag": "BMARPC 23",
      "sub_questions": [
        {
          "label": "ক",
          "question": "জুয়া কী?",
          "explanation": "বিনা পরিশ্রম বা কম পরিশ্রমে বিনিয়োগ ছাড়া বা তুলনামূলক কম বিনিয়োগে একজন অন্যজন বা অনেকজনকে বঞ্চিত করে সহজে বিপুল অর্থ সম্পদ উপার্জনের অনৈতিক ও প্রতারণামূলক পদ্ধতিই জুয়া।"
        },
        {
          "label": "খ",
          "question": "‘সৎ কাজের আদেশ ও অসৎ কাজে নিষেধ' দ্বারা কী বোঝানো হয়েছে- ব্যাখ্যা করো।",
          "explanation": "সৎ কাজের আদেশ ও অসৎ কাজে নিষেধ দ্বারা মুসলমানদের কর্তব্য বোঝানো হয়েছে। ইসলামের বিধান অনুযায়ী প্রত্যেক মুসলমান পরস্পরকে সৎ কাজের আদেশ দেবে ও অসৎ কাজে নিষেধ করবে। সম্পর্ক ও অবস্থাভেদে আদেশ, নির্দেশ, অনুরোধ, উপদেশ ইত্যাদির মাধ্যমে মানুষ একে অপরকে সৎ কাজের তাগিদ দেবে। পক্ষান্তরে কোনো অসৎ কাজ না করার নির্দেশ দেওয়া কিংবা কাজটি না করতে বাধ্য করা অথবা কাজটি না করার জন্য অনুরোধ করা ইত্যাদি পদ্ধতি অনুসরণের মাধ্যমে মানুষকে অসৎ কাজে নিষেধ করা হয়। এভাবে সৎ কাজের আদেশ ও অসৎ কাজে নিষেধ করা মুসলমানদের কর্তব্য।"
        },
        {
          "label": "গ",
          "question": "আকবর চাল বিক্রেতার নিকট থেকে যে আচরণ পেয়েছেন তা কীসের শামিল? ব্যাখ্যা করো।",
          "explanation": "আকবর চাল বিক্রেতার নিকট থেকে যে আচরণ পেয়েছেন তা প্রতারণার শামিল। প্রতারণা মিথ্যারই এক বিশেষ রূপ। মানুষকে ঠকানো, ফাঁকি দেওয়া, বিশ্বাস ভঙ্গ করা, পণ্যে ভেজাল দেওয়া, পণ্যের দোষ গোপন করা, ওজনে কম দেওয়া কিংবা হয়রানি করার নাম প্রতারণা। যার মধ্যে প্রতারণার বৈশিষ্ট্য রয়েছে সে হলো প্রতারক। এটি একটি মারাত্মক চারিত্রিক দোষ। ইসলামের দৃষ্টিতে এটি অত্যন্ত ঘৃণিত ও জঘন্য অপরাধ। যা চাল বিক্রেতার কর্মকাণ্ডে প্রকাশ পেয়েছে। উদ্দীপকের আকবর বাজারের এক দোকান থেকে ২০ কেজি চাল কেনেন। তারপর অন্য দোকানে তিনি মেপে দেখেন তাতে ৫০০ গ্রাম চাল কম আছে। আকবর সাহেবের সাথে চাল বিক্রেতা যে আচরণ করেছেন তা হলো প্রতারণা। কেননা প্রতারণার মাধ্যমে মানুষকে ঠকানো হয়। প্রতারণা ইসলামে হারাম। সত্যকে মিথ্যার সাথে মিশ্রণ কিংবা সত্যকে মিথ্যা দিয়ে ঢাকতে ইসলামে নিষেধ করা হয়েছে। প্রতারণা করা মুনাফিকদের অন্যতম লক্ষণ। তারা মানুষকে ঠকিয়ে নিজেদের ভাগ্য গড়ার কাজে ব্যস্ত থাকে। মুনাফিকরা সমাজের অত্যন্ত নিকৃষ্ট ও ঘৃণিত ব্যক্তি। তাছাড়া ব্যবসায়ে প্রতারণা করা অত্যন্ত জঘন্য কাজ। এতে মানুষদের বিশ্বাস নষ্ট হয়ে যায়। রাসুল (স.) বলেন, 'যদি পণ্যের প্রকৃত অবস্থা গোপন করেও, মিথ্যা বলে তবে ক্রয়-বিক্রয়ের বরকত চলে যাবে'। (বুখারি)। তাই বলা যায়, আকবর চাল বিক্রেতার কাছ থেকে প্রতারণার শিকার হয়েছেন।"
        },
        {
          "label": "ঘ",
          "question": "উদ্দীপকের বোরহানের করুণ পরিণতির কারণ পাঠ্যবইয়ের আলোকে নির্ণয় পূর্বক বিশ্লেষণ করো।",
          "explanation": "উদ্দীপকের বোরহানের করুণ পরিণতির কারণ হলো অসৎ সঙ্গ। অসৎ সঙ্গ হলো অসৎ ব্যক্তি যা অন্যয়ের সান্নিধ্য। এটি ভালো মানুষকেও অসৎ করে তোলে। অসৎ সঙ্গ সংক্রমক ব্যক্তির মতো। অসৎ \"সঙ্গীদের সাথে থাকলে মানুষ ক্রমান্বয়ে পাপাচারের দিকে ধাবিত হয়। যেমন- সঙ্গীরা কেউ সালাত আদায় না করলে একা একা বেশি দিন সালাত আদায়ে নিষ্ঠাবান থাকা সম্ভব না। সঙ্গীরা হারাম উপার্জনের মাধ্যমে বিপুল অর্থ গড়ে তুললে সৎ সঙ্গীরাও প্রলোভনে পড়ে। যা বোরহানের ক্ষেত্রে লক্ষ করা যায়। উদ্দীপকের বোরহানের সাথে সৎ ব্যবসায়ী ছিলেন। কিন্তু তার আশপাশের দোকানদারদের অবস্থা দেখে অধিক মুনাফার আশায় মাদকের ব্যবসায় জড়িয়ে পড়েন। একদিন পুলিশ তার দোকানে রেড দিয়ে অবৈধ পণ্য ও মাদক দ্রব্য জব্দ করে তার দোকান বন্ধ করে দেয়। পরে কোট তাকে আর্থিক জরিমানা ও জেল প্রদান করে। একসময় তার দোকান বন্ধ হয়ে যায়। তার এরূপ কর্মকাণ্ডের জন্য দায়ী অসৎসঙ্গ। কেননা তিনি তার আশপাশের অসৎ ব্যবসায়ীদের দেখে প্রলোভিত হয়ে অবৈধ ব্যবসা শুরু করেন। অসৎ সঙ্গ মানুষকে অসৎ করে। সঙ্গী যা করে এক সময় অপর সঙ্গীও তা করার চেষ্টা করে। এক্ষেত্রে খারাপ ব্যাপারগুলো যেহেতু সহজেই অর্জিত হয় সে কারণে মানুষ খারাপ ও অসৎ কাজের দিকে ঝুঁকে পড়ে। এমনকি সঙ্গীর কুফরি, নিফাকি, শিরকি পর্যন্ত তার মধ্যে প্রভাব বিস্তার করে। সে ক্রমান্বয়ে সত্য ও সুন্দরের আলোকিত পথ ছেড়ে সংশয় ও ধ্বংসের পথে পদচারণা করে। আর এসবই হয় অসৎসঙ্গ কুপ্রভাবে। সুতরাং বলা যায়, বোরহানের এমন করুণ পরিণতির জন্য অসৎসঙ্গীই দায়ী। তাই আমাদের সঙ্গী নির্বাচনের সাবধান হওয়া উচিত।"
        }
      ]
    },
    {
      "number": "8",
      "uddipok": "ইসলামি সংস্কৃতি অসামঞ্জস্যপূর্ণ ও অশালীন বিষয়াদি পরিহার করার ব্যাপারে গুরুত্বারোপ করে এবং ইমানভিত্তিক, মার্জিত, পরিশীলিত, উন্নত, পূতপবিত্র ও পরিচ্ছন্ন সংস্কৃতিকে উৎসাহিত করে। ইসলামি সংস্কৃতি যেমন ব্যাপক তেমনি আদর্শভিত্তিক ও সর্বজনীন।",
      "tag": "BMARPC 23",
      "sub_questions": [
        {
          "label": "ক",
          "question": "মক্তব কাকে বলে?",
          "explanation": "যে প্রতিষ্ঠানে ছোট ছোট মুসলিম ছেলেমেয়েদেরকে ইসলামের প্রাথমিক জ্ঞান দান করা হয় তাকে মক্তব বলে।"
        },
        {
          "label": "খ",
          "question": "'জ্ঞান অন্বেষণ করা প্রত্যেক মুসলিমের ওপর ফরজ।' ব্যাখ্যা করো।",
          "explanation": "ইসলামের বিধি-বিধান যথাযথভাবে পালন করার জন্য ইসলামের মৌলিক জ্ঞানার্জন করা প্রত্যেক মুসলিম নর-নারীর জন্য অবশ্যকর্তব্য। দীনি ইলম অর্জনের ক্ষেত্রে ফরজের বিধান দুই ধরনের। যথা- ফরজে আইন বা অবশ্যই পালনীয় ফরজ এবং ফরজে কিফায়া বা সামষ্টিক বাধ্যবাধকতা। , উল্লিখিত হাদিসের মাধ্যমে দীনের মৌলিক জ্ঞানার্জন করা প্রত্যেক মুসলিমের জন্য ফরজ করা হয়েছে। কেউ এটি না করলে ব্যক্তিগতভাবে গুনাহগার হবে। দীনের গভীর জ্ঞানার্জন করা সবার জন্য বাধ্যতামূলক নয়। প্রত্যেক সমাজের কিছু লোককে দীন সম্পর্কে গভীর জ্ঞানার্জন ও গবেষণা করতে হবে। অন্যথায় সমাজের সবাই গুনাহগার হবে।"
        },
        {
          "label": "গ",
          "question": "উদ্দীপকে উল্লেখিত সংস্কৃতির প্রয়োজনীয়তা কুরআন সুন্নাহভিত্তিক- বর্ণনা করো।",
          "explanation": "কুরআন ও সুন্নাহের ভিত্তিতে উদ্দীপকে উল্লেখিত সংস্কৃতি অর্থাৎ ইসলামি সংস্কৃতির প্রয়োজনীয়তা অপরিসীম। ইসলামি সংস্কৃতি একটি আদর্শিক সংস্কৃতি। ইসলাম মানবজাতির জীবনযাপনের যে বিধিব্যবস্থা দিয়েছে তার ব্যবসায়িক দিক হলো ইসলামি সংস্কৃতি। এ সংস্কৃতির মূল উৎস হলো আল-কুরআন ও হাদিস। আর এ দুটির মৌলিক নীতির সাথে সামঞ্জস্যপূর্ণ ইজমা ও কিয়াস ও ইসলামি সংস্কৃতির উৎস। উদ্দীপকে উল্লেখিত আছে, ইসলামি সংস্কৃতি অসমাঞ্জস্যপূর্ণ ও অশালীন বিষয়াদি পরিহার করার ব্যাপারে গুরুত্বারোপ করে এবং ইমান ভিত্তিক, মার্জিত, পরিশীলিত, উন্নত, পূতপবিত্র ও পরিচ্ছন্ন সংস্কৃতিকে উৎসাকি করে। ইসলামি সংস্কৃতি যেমন ব্যাপক তেমনি আদর্শভিত্তিক ও সর্বজনীন। ইসলামি সংস্কৃতি সম্পর্কেও উদ্দীপকের বর্ণনাটি যথার্থ। কেননা ইসলামি সংস্কৃতি হলো কুরআন-সুন্নাভিত্তিক। মুসলিম জাতিকে জাতীয় জীবনে এর প্রয়োজনীয়তা অনেক বেশি। একটি জাতির স্বাতন্ত্র্য, স্বকীয়তা, পরিচিতি, অস্তিত্ব এ সবকিছুই ইসলামি সংস্কৃতির অনুশীলনের ওপর নির্ভর করে। এটি ইমানভিত্তিক, তাওহিদ, রিসালাত, আখিরাত প্রভৃতি বিষয়ে সুদৃঢ় বিশ্বাস পোষণ করে এবং ইমান সংশ্লিষ্ট অনুশীলন এ সংস্কৃতির মূল উপাদান। আল্লাহ তায়ালা বলেন, হে মুমিনগণ! তোমরা যদি আহলে কিতাবদের কোনো দলের অনুসরণ করো তাহলে ইমান থেকে বিচ্যুত করে তারা তোমাদের কাফির হিসেবে প্রত্যাবর্তন করাবে। (সুরা আলে ইমরান: ১০০) ইসলামি সংস্কৃতি একটি জাতির পরিচিতি প্রতীক। রাসুল (স.) বলেন, 'যে ব্যক্তি যে জাতির অনুসরণ করে, সে তাদেররই অন্তর্ভুক্ত হবে (মুসনাদে আহমদ)"
        },
        {
          "label": "ঘ",
          "question": "উদ্দীপকে উল্লেখিত সংস্কৃতির ৫টি ব্যবহারিক দিকসমূহ উল্লেখ করো।",
          "explanation": "উদ্দীপকে উল্লেখিত সংস্কৃতি অর্থাৎ ইসলামি সংস্কৃতির অনেক ব্যবহারিক দিক বিদ্যমান। ইসলামি সংস্কৃতি হলো মুসলিম জাতির জীবনপদ্ধতি, যা কুরআন ও সুন্নাহর আলোকে নির্ধারিত ও পরিচালিত হয়। মানুষের সমগ্র জীবন নিয়েই ইসলামি সংস্কৃতির বিস্তার। জন্ম, মৃত্যু, লেনদেন ইত্যাদি জীবনের প্রত্যেক ক্ষেত্রে এ সংস্কৃতি বিরাজমান। ইসলামি সংস্কৃতির ৫টি ব্যবহারিক দিক সংক্ষেপে তুলে ধরা হলো: প্রথম, ইসলামি সংস্কৃতির বিশেষ দিক হলো জন্মের পর শিশুকে আজানের ধ্বনি শোনানো, তাকে অর্থসহ সুন্দর নাম রাখা এবং জন্মের ৭ম, ১৪তম বা ২১তম দিনে আকিকা দেওয়া; দ্বিতীয়, প্রতিটি ভালো কাজের শুরুতে আল্লাহর নাম নেওয়া ইসলামি সংস্কৃতির অংশ। তৃতীয়, খাবার খাওয়ার সময় ডান হাতে খাওয়া। সবাই মিলে একসাথে খাদ্য গ্রহণ করা। খাবারের শুরুতে 'বিসমিল্লাহি ওয়া আলা বারাকাতিল্লাহ' এবং খাওয়ার শেষে আলহামদু লিল্লাহিল্লাযি আত্মমানা ওয়া সাকানা ওয়া জাআলনা মিনাল মুসলিমীন বা শুধুমাত্র আলহামদুলিল্লাহি' বলা; চতুর্থ, মুসলমানদের পারস্পরিক সাক্ষাতে প্রথমেই সালাম বিনিময় করা। সালামের পর কুশল জিজ্ঞাসা, মুসাফাহা ও মুআনাকা' করা; এবং পঞ্চম, ইসলামি সংস্কৃতিতে ছোটরা বড়দের সম্মান করবে। লেনদেন, কথাবার্তায় তাদের প্রতি শ্রদ্ধা প্রদর্শন করবে। আর বড়রা ছোটদের স্নেহ করবে, আদব শেখাবে। এ সম্পর্কে রাসূল (স.) বলেন, 'যে ব্যক্তি ছোটদের স্নেহ করে না এবং বড়দের শ্রদ্ধা করে না সে আমাদের অন্তর্ভুক্ত নয়। (তিরমিযি)।, পরিশেষে বলা যায়, ইসলামি সংস্কৃতি একটি আদর্শিক সংস্কৃতি। এখানে মানব জীবনে সর্ব কার্যক্রম পরিচালিত হয় আল্লাহ প্রদত্ত বিধান ও রাসুলের আদর্শ অনুসারে। তাই আমাদের সকলের উচিত, জীবনের প্রতিটি ক্ষেত্রে এ সংস্কৃতি বাস্তবায়ন করা।"
        }
      ]
    },
    {
      "number": "9",
      "uddipok": "রায়হান ও সোবহান দুই ভাই। রায়হান কুরআন-হাদিসের আলোকে প্রণীত এমন শিক্ষা অর্জন করে যা ইসলাম সম্পর্কে প্রয়োজনীয় জ্ঞান দেয়। যা আল্লাহ ও রাসূল (সা.) কে চিনতে সহায়তা করে এবং ইহকালীন শান্তি ও পরকালীন মুক্তির পথ দেখায়। সোবহান পড়াশোনার পাশাপাশি সবার সাথে হাসিমুখে মার্জিত ভাষায় কথা বলে, শালীন পোশাক পড়ে, কারো সাথে দেখা হলে সালাম দেয়। সে নিয়মিত সালাত আদায় করে এবং সকল ভালো কাজে ইসলামি কালচার মেনে চলে।",
      "tag": "BMARPC 23",
      "sub_questions": [
        {
          "label": "ক",
          "question": "দারুল আরকাম কী?",
          "explanation": "দারুল আরকাম হলো মুসলমানদের প্রথম শিক্ষালয়।"
        },
        {
          "label": "খ",
          "question": "‘জ্ঞান অন্বেষণ করা প্রত্যেক মুসলিমের ওপর ফরজ।' ব্যাখ্যা করো।",
          "explanation": "ইসলামের বিধি-বিধান যথাযথভাবে পালন করার জন্য ইসলামের মৌলিক জ্ঞানার্জন করা প্রত্যেক মুসলিম নর-নারীর জন্য অবশ্যকর্তব্য। দীনি ইলম অর্জনের ক্ষেত্রে ফরজের বিধান দুই ধরনের। যথা- ফরজে আইন বা অবশ্যই পালনীয় ফরজ এবং ফরজে কিফায়া বা সামষ্টিক বাধ্যবাধকতা। উল্লিখিত হাদিসের মাধ্যমে দীনের মৌলিক জ্ঞানার্জন করা প্রত্যেক মুসলিমের জন্য ফরজ করা হয়েছে। কেউ-এটি না করলে ব্যক্তিগতভাবে গুনাহগার হবে। দীনের গভীর জ্ঞানার্জন করা সবার জন্য বাধ্যতামূলক নয়। প্রত্যেক সমাজের কিছু লোককে দীন সম্পর্কে গভীর জ্ঞানার্জন ও গবেষণা করতে হবে। অন্যথায় সমাজের সবাই গুনাহগার হবে।।"
        },
        {
          "label": "গ",
          "question": "সোবহানের কর্মকাণ্ড কী নির্দেশ করে। ব্যাখ্যা করো",
          "explanation": "সোবহানের কর্মকাণ্ড ইসলামি সংস্কৃতিকে নির্দেশ করে। ইসলামি সংস্কৃতি একটি আদর্শিক সংস্কৃতি। ইসলাম মানবজাতির জীবনযাপনের যে বিধিব্যবস্থ দিয়েছে তার ব্যবহারিক দিকই ইসলামি সংস্কৃতি। এ সংস্কৃতির লক্ষ্য হলো এমন এক বিশ্বব্যবস্থা গড়ে তোলা যেখানে মানুষ পরস্পরের সাথে হাসিমুখে কথা বলবে, একে অপরকে ভালোবাসবে, পরস্পরকে সাহায্য-সহযোগিতা, আদর স্নেহ ও সম্মান প্রদর্শন করবে যেখানে মানুষ সন্দুরভাবে আল্লাহর ইবাদত করবে ইত্যাদি। আর এ সকল কর্মকাণ্ড সোবাহানের ক্ষেত্রেও লক্ষ করা যায়। উদ্দীপকের সোবহান পড়াশোনার পাশাপাশি সবার সাথে হাসিমুখে মার্জিত ভাষায় কথা বলে, শালীন পোশাক পড়ে, কারো সাথে দেখা হলে সালাম দেয়। সে নিয়মিত নামাজ আদায় করে এবং ভালো কাজে ইসলামি কালচার মেনে চলে। তাই চরিত্রে ইসলামি সংস্কৃতি পালনের বিষয়টি প্রকাশ পেয়েছে। মানুষের জীবনসংশ্লিষ্ট সব বিষয়ের সমন্বয়ই হলো ইসলামি সংস্কৃতি। মানবজীবনের বিভিন্ন দিক ও বিভাগগুলো ইসলামি সংস্কৃতির অন্তর্ভুক্ত। এ সংস্কৃতিতে আধ্যাত্মিক, নৈতিক, বুদ্ধিবৃত্তিক, পারিবারিক, অর্থনৈতিক, জাতীয়, ধর্মীয় ও আন্তর্জাতিক সকল দিকের নির্দেশনা বিদ্যমান। ইসলামি সংস্কৃতি মানুষকে শিক্ষা দেয় কীভাবে একজনের সাথে কথা বলতে হয়, পারস্পরিক সাক্ষাতে কী করা উচিত, মানুষের সাথে কীভাবে উঠাবসা, চলাফেরা করা উচিত ইত্যাদি। তাই বলা যায়, সোবহানের কর্মকাণ্ড ইসলামি সংস্কৃতিকে নির্দেশ করে।"
        },
        {
          "label": "ঘ",
          "question": "রায়হান কোন শিক্ষা অর্জন করে? তার গুরুত্ব ও প্রয়োজনীয়তা উল্লেখ করো।",
          "explanation": "রায়হান ইসলাম শিক্ষা অর্জন করেছে, মানবজীবনে যার গুরুত্ব ও প্রয়োজনীয়তা অপরিসীম। যে শিক্ষাব্যবস্থায় ইসলামকে একটি পূর্ণাঙ্গ জীবনব্যবস্থা হিসেবে শিক্ষা * দেওয়ার ব্যবস্থা আছে তাকে ইসলাম শিক্ষা বলে। এ শিক্ষা কুরআন, সুন্নাহ, তাওহিদ ও রিসালাতভিত্তিক। এ শিক্ষা লাভের ফলে মানুষ তার জীবনের সকল কর্মকাণ্ড ইসলামের আদর্শ অনুযায়ী পরিচালনা করতে পারে। আর এজন্যই এটি মানবজীবনের পরিপূর্ণ একটি জীবনাদর্শ হিসেবে খ্যাত। যা রায়হানের অর্জিত শিক্ষায়ও পরিলক্ষিত হয়। উদ্দীপকে রায়হান কুরআন-হাদিসের আলোকে প্রণীত এমন শিক্ষা অর্জন করে যা ইসলাম সম্পর্কে প্রয়োজনীয় জ্ঞান দেয়। যা আল্লাহ ও রাসূল (স.) কে চিনতে সহায়তা করে এবং ইহকালীন শান্তি ও পরকালীন মুক্তির পথ দেখায়। তার অর্জিত এ শিক্ষাব্যবস্থায় ইসলাম শিক্ষার পরিচয় ফুটে উঠেছে। কেননা ইসলামই হলো মানুষের জন্য মহান আল্লাহ কর্তৃক মনোনীত একমাত্র পরিপূর্ণ জীবনব্যবস্থা। মানবজীবনের এমন কোনো দিক ও বিভাগ নেই যা ইসলামে আলোচনা করা হয়নি। ইসলামে রয়েছে ব্যক্তিগত, পারিবারিক, সামাজিক, রাষ্ট্রীয়, অর্থনৈতিক, আন্তর্জাতিক নীতিমালা। মানবচরিত্রের উৎকর্ষ সাধন, ন্যায়নীতি ও সুবিচারভিত্তিক শান্তিপূর্ণ সমাজ - গঠন ও সংরক্ষণে ইসলামের কোনো বিকল্প নেই। ইসলাম শিক্ষায় রয়েছে মানুষের জন্য ইহকালীন সফলতা ও পরকালীন মুক্তির উপায় বস্তুত মানুষকে পরিপূর্ণ শিক্ষাদান করে একজন নিষ্ঠাবান ও প্রকৃত মুসলিম হিসেবে গড়ে তোলাই ইসলাম শিক্ষার মূল উদ্দেশ্য। সুতরাং বলা যায়, ইসলাম শিক্ষা এক পরিপূর্ণ জীবনব্যবস্থার নাম। আর রায়হান যে শিক্ষাটি গ্রহণ করেছে সেটি হলো ইসলাম শিক্ষা।"
        }
      ]
    },
    {
      "number": "10",
      "uddipok": "চিত্র-১ জসীম সাহেব সরকারি অফিসে চাকরি করেন। তার মাধ্যমে অনেক গুরুত্বপূর্ণ ফাইল সই হয়। তিনি ইচ্ছা করলেই অনেক অর্থবিত্তের মালিক হতে পারতেন, কিন্তু নিজের কর্তব্যকাজ যথা নিয়মে সম্পন্ন করেন। কেউ টাকা দিতে চাইলেও নেন না । চিত্র-২ এ হারুন সাহেবের একমাত্র মেয়ে প্রতিবন্ধী। তিনি তার মেয়েকে নিজের জীবনের চেয়ে বেশি ভালোবাসেন ও সব চাহিদা পূরণ করন। তাকে স্কুলে ভর্তি করেছেন । মাঝে মাঝে তাকে নিয়ে বেড়াতে যান, তার সাথে খেলেন, কখনো তিনি মনে করেন না যে, তার মেয়ে সুস্থ নয় ।",
      "tag": "BMARPC 23",
      "sub_questions": [
        {
          "label": "ক",
          "question": "আদল শব্দের অর্থ কী?",
          "explanation": "আদল শব্দের অর্থ ন্যায়বিচার।"
        },
        {
          "label": "খ",
          "question": "“হালাল উপার্জন একটি ফরজ ইবাদত\" ব্যাখ্যা করো।",
          "explanation": "হালাল উপার্জন একটি ফরজ ইবাদত- উক্তিটি যথার্থ। হালাল উপার্জন- বলতে বৈধ, আইনানুগ বা অনুমোদিত পন্থায় উপার্জন করাকে বোঝায়। শরিয়তের পরিভাষায়, ইসলাম অনুমোদিত ও কুরআন- হাদিস নির্দেশিত উপায়ে উপার্জন করাকে হালাল উপার্জন বলে। এটি ইবাদত কবুল হওয়ার প্রধান শর্ত। মানুষ যদি হালাল উপার্জন করে এবং হালাল জীবিকা গ্রহণ করে, তাহলে তার ইবাদত কবুল হবে। অন্যথায় ইবাদত কবুল হবে না। সালাত, সাওম, জাকাত ও হজ প্রভৃতির মতো হালাল উপার্জনও একটি ফরজ ইবাদত। রাসুল (স) বলেন, 'হালাল জীবিকা উপার্জন করা ফরজের পরে একটি ফরজ' (সহিহ বুখারি)।"
        },
        {
          "label": "গ",
          "question": "চিত্র-১ দ্বারা তুমি কি বুঝো; পাঠ্যবইয়ের আলোকে ব্যাখ্যা করো।",
          "explanation": "চিত্র-১ এ কর্তব্যপরায়ণতার বিষয়টি ফুটে উঠেছে বলে বোঝা যাচ্ছে। দায়িত্ব পালনে নিষ্ঠা ও আন্তরিকতা অবলম্বন করা হলো কর্তব্যপরায়ণতা। কর্তব্যপরায়ণতার মাধ্যমে সমাজ বা দেশ থেকে অপরাধ নির্মূল করে একটি আদর্শ সমাজ প্রতিষ্ঠা করা সম্ভব। শৃঙ্খলা প্রতিষ্ঠা ও জাতীয় উন্নয়নে কর্তব্য পরায়ণতার কোনো বিকল্প নেই। জসীম সাহেবের মধ্যে কর্তব্যপরায়ণতা গুণটি লক্ষণীয়। চিত্র-১ এর জসীম সাহেব সরকারি অফিসে চাকরি করেন। তার মাধ্যমে অনেক গুরুত্বপূর্ণ ফাইল সই হয়। তিনি ইচ্ছা করলেই অনেক অর্থবিত্তের মালিক হতে পারতেন, কিন্তু নিজের কর্তব্য কাজ যথা- নিয়মে সম্পন্ন করেন। কেউ তাকে টাকা দিতে চাইলে তিনি তা নেন না। তার কর্মকান্ডে কর্তব্যপালনের দিকটি প্রকাশ পেয়েছে। জসীম সাহেবের মতো সবাই নিজ নিজ জায়গায় কর্তব্যপরায়ণ হলে ব্যক্তিগত, সামাজিক, রাষ্ট্রীয় ইত্যাদি সবক্ষেত্রেই কল্যাণ হয়। কর্তব্যপরায়ণ হলে নিয়োজিত ব্যক্তি তার দায়িত্বে অবহেলা করবে না, শিক্ষক নিষ্ঠা ও আন্তরিকতার সাথে পাঠদান করবেন, ছাত্র অধ্যয়নে ফাঁকি দেবে না, ডাক্তার সঠিকভাবে রোগীর সেবা করবেন, সরকারি কর্মকর্তা এবং নেতারা তাদের দায়িত্ব পালনে আন্তরিক হবেন। এভাবে নাগরিকদের প্রত্যেকে নিজ নিজ জায়গা থেকে নিষ্ঠা ও আন্তরিকতার সাথে তাদের কর্তব্যপালন করলে কোনো জাতি বা দেশ কখনই বিপথে যাবে না। অন্যথায় সবাইকে দুর্ভোগ পোহাতে হবে। তাই বলা যায়, জসীম সাহেবের কর্মকাণ্ডে কর্তব্যপরায়ণতার দিকটি ফুটে উঠেছে।"
        },
        {
          "label": "ঘ",
          "question": "চিত্র-২ এ যে বিষয় নিয়ে আলোচনা করা হয়েছে তাদের অধিকারগুলো উল্লেখ করো।",
          "explanation": "চিত্র-২ এ যে বিষয় নিয়ে আলোচনা করা হয়েছে তা হলো প্রতিবন্ধীর অধিকার; যা নিশ্চিত করা আমাদের আবশ্যকীয় দায়িত্ব।, যে ব্যক্তি জন্মগত বা অন্য কোন কারণে দৈহিকভাবে বিকলাঙ্গ অথবা মানসিকভাবে ভারসাম্যহীন এবং স্বাভাবিক জীবনযাপনে অক্ষম তাকে প্রতিবন্ধী বলে। ইসলামে সুস্থ মানুষের মত প্রতিবন্ধীদেরও সব ধরনের অধিকার রয়েছে। আল্লাহ বলেন- 'নিশ্চয়ই আমি আদমের সন্তান-সন্ততিকে মর্যাদা দান করেছি' (সুরা বনি ইসরাইল: ৭০)। তাই আদমসন্তান হিসেবে প্রতিবন্ধীরাও এই মর্যাদার অধিকারী। প্রতিবন্ধীরা মৌলিক মানবিক চাহিদা | পূরণ, উপযুক্ত শিক্ষা ও মর্যাদা লাভ ইত্যাদি সব অধিকারেরই যোগ্য। যা চিত্র-২ এর হারুন সাহেবের ক্ষেত্রে পরিলক্ষিত হয়। চিত্র-২ এর হারুন সাহেবের একমাত্র মেয়ে প্রতিবন্ধী। তিনি তার মেয়েকে নিজের জীবনের চেয়ে বেশি ভালোবাসেন ও সব চাহিদা পূরণ করেন। তাকে স্কুলে ভর্তি করেছেন, মাঝে মাঝে তাকে নিয়ে বেড়াতে যান, তার সাথে খেলেন। কখনো মনে করেন না যে, তার মেয়ে সুস্থ নয়। তার কর্মকাণ্ডে প্রতিবন্ধীর অধিকার আদায়ে বা বিষয়টি প্রকাশ পেয়েছে। ইসলামে সুস্থ মানুষের ন্যায় প্রতিবন্ধীরাও সব ধরনের অধিকার পাওয়ার যোগ্য। শুধু তাই নয়, সুস্থ মানুষের চেয়ে প্রতিবন্ধীদের কিছু বাড়তি অধিকার দেওয়া হয়েছে। তাদের অধিকারগুলো হলো- প্রাণ ও জীবনের নিরাপত্তা লাভের অধিকার, মৌলিক চাহিদা পূরণের অধিকার, শিক্ষা গ্রহণের অধিকার, চিকিৎসা, মর্যাদা লাভ, ব্যক্তিগত এ পারিবারিক গোপনীয়তা রক্ষা, ধর্মীয় বিধান পালন, ন্যায়বিচার লাভ, বিশ্বাসের স্বাধীনতা, রাজনৈতিক, অর্থোপার্জন, জমাকরণ এবং ব্যয়ের অধিকার, পেশা নির্বাচন, বিবাহ ও সংসার করা, সাহায্য-সহযোগিতা পাওয়ার অধিকার। পরিশেষে বলা যায়, হারুন, সাহেব তার কর্মকান্ড দ্বারা প্রতিবন্ধীর অধিকার আদায় করেছেন। আমাদের প্রত্যেকের প্রতিবন্ধীদের অধিকারের বিষয় সচেতন হওয়া কর্তব্য।"
        }
      ]
    },
    {
      "number": "11",
      "uddipok": "'ক' দেশের অর্থব্যবস্থা সুদভিত্তিক। সে দেশের সকল লেনদেন কার্যক্রম মুনাফার উপর নির্ভর করে। দেশটির পার্শ্ববর্তী 'খ' দেশে সকল অর্থব্যবস্থা সুদমুক্ত এবং দেশটিতে সম্পদের সুষম বণ্টন ব্যবস্থা প্রচলিত।",
      "tag": "BMARPC 23",
      "sub_questions": [
        {
          "label": "ক",
          "question": "সুদের হুকুম কী?",
          "explanation": "সুদের হুকুম হলো এটি হারাম।"
        },
        {
          "label": "খ",
          "question": "ইসলামি অর্থব্যবস্থায় রাষ্ট্রীয় আয়ের উৎস কী কী লেখো।",
          "explanation": "ইসলামি অর্থব্যবস্থায় রাষ্ট্র ব্যয় সঙ্কুলানের জন্য বিভিন্ন উৎস থেকে অর্থ সংগ্রহ করে। ইসলামি রাষ্ট্র একটি জনকল্যাণমূলক প্রতিষ্ঠান। কোনো রাষ্ট্রই অর্থসম্পদ ছাড়া চলতে পারে না। ইসলামি রাষ্ট্রও জনকল্যাণ, খাদ্য, বাসস্থান, শিক্ষা,স্বাস্থ্য, চিকিৎসা, প্রতিরক্ষা, ব্যক্তিগত ভাতা, প্রশাসনিক ব্যয় ইত্যাদি খাতে অনেক অর্থ ব্যয় করে থাকে। সুতরাং ইসলামি রাষ্ট্রকে এসব ব্যয় সঙ্কুলানের জন্য অর্থসংস্থান করতে হয়। ইসলামি অর্থব্যবস্থায় রাষ্ট্রীয় আয়ের উৎসগুলো হচ্ছে জাকাত, উশর, খারাজ, সাদাকাত, খুমুস, জিজিয়া, গণিমত ইত্যাদি।"
        },
        {
          "label": "গ",
          "question": "উদ্দীপকে 'খ' দেশের কী রূপ অর্থব্যবস্থা প্রচলিত তার বৈশিষ্ট্য বর্ণনা করো।",
          "explanation": "উদ্দীপকে 'খ' দেশে ইসলামি অর্থব্যবস্থা প্রচলিত। আর এ অর্থব্যবস্থায় অনেক বৈশিষ্ট্য বিদ্যমান। ইসলামি শরিয়তের বিধি-বিধানের আলোকে অর্থ আয় ও ব্যয়সহ দৈনন্দিন জীবনের যাবতীয় অর্থনৈতিক কর্মকান্ড পরিচালনা করাই ইসলামি অর্থব্যবস্থা বলে। ইসলামি অর্থব্যবস্থা একটি আদর্শিক অর্থব্যবস্থা। যা 'খ' দেশের অর্থব্যবস্থার সাথে সাদৃশ্যপূর্ণ। উদ্দীপকের \"খ' দেশের সকল অর্থব্যবস্থা সুদমুক্ত এবং দেশটিতে সম্পদের সুষম বণ্টন ব্যবস্থা প্রচলিত। যা ইসলামি অর্থব্যবস্থার বেশিষ্ট্যকে নির্দেশ করে। অর্থসম্পদ সম্পর্কীয় সব ক্ষেত্রে ইসলামি অর্থব্যবস্থার আদর্শিক চেতনা এ অর্থব্যবস্থাকে মানুষের কল্যাণে নিয়োজিত রাখে। এ অর্থব্যবস্থার অনেক বৈশিষ্ট্য রয়েছে। যথা-এটি শরিয়তভিত্তিক অর্থব্যবস্থা; এতে উৎপাদন উপার্জন ও ব্যয়নীতি ইসলামি অনুশাসন অনুযায়ী হয়ে থাকে; এই অর্থব্যবস্থায় সম্পদের সুষম ও ভারসাম্যপূর্ণ বণ্টননীতি অনুসৃত হয়; এটি জাকাতভিত্তিক অর্থব্যবস্তা; এই অর্থব্যবস্থায় সব রকমের লেনদেন সুদমুক্ত; এই ব্যবস্থায় প্রয়োজনে সঞ্চয়কে বৈধ' করা হয়, তবে বিত্ত-বৈভব এ ঐশ্বর্যের পহাড় গড়া বা নিকটাত্মীয় ও প্রতিবেশীদের অভাব-অনটনে রেখে সম্পদ সঞ্চয় করা ইসলামে হালাল মনে করা হয় না; এখানে সম্পদের মূল মালিক মনে করা হয় আল্লাহ তায়ালাকে। এটি বাইতুল মাল ভিত্তিক ও হালাল-হারাম নির্ধারক অর্থব্যবস্থা। এখানে স্বার্থ সংরক্ষণ করে মৌলিক অধিকার নিশ্চিত করা হয়; সর্বোপরি এটি একটি আখিরাত ভিত্তিক অর্থব্যবস্থা।"
        },
        {
          "label": "ঘ",
          "question": "'ক' দেশের অর্থব্যবস্থার ক্ষতিকর দিকগুলো বিশ্লেষণ করো।",
          "explanation": "ক' দেশের অর্থব্যবস্থাটি হলো পুঁজিবাদী অর্থব্যবস্থা। এ অর্থব্যবস্থার অনেক ক্ষতিকর দিক রয়েছে। যে অর্থব্যবস্থায় ব্যক্তি উদ্যোগে সব অর্থনৈতিক কর্মকান্ড পরিচালিত হয়। এটি মূলত সুদনির্ভর অর্থব্যবস্থা। যা' 'ক' দেশের অর্থব্যবস্থার সাথে সাদৃশ্যপূর্ণ। উদ্দীপকের 'ক' দেশের অর্থব্যবস্থা সুদভিত্তিক। সে দেশের সকল লেনদেন কার্যক্রম মুনাফার উপর নির্ভর করে। যা পুঁজিবাদী অর্থব্যবস্থাকে নির্দেশ করে। কেননা পুজিবাদী অর্থব্যবস্থায় ব্যক্তিমালিকানার সীমাহীন স্বাধীনতা প্রদান করা হয়। যা সমাজে বা রাষ্ট্রে ক্ষতিকর প্রভাব ফেলে। এই অর্থব্যবস্থায় ব্যক্তিই অর্থ সম্পদ উৎপাদন, উপার্জন, বিপণন ও ব্যয়ের নীতি নির্ধারণ করে। ফলে বৈধতা অবৈধতার বিচার না করে উপার্জন ও ভোগের তীব্র প্রতিযোগিতা লিপ্ত থাকে। যার কারণে পুঁজিবাদী অর্থব্যবস্থায় ধনী আরো ধনী হয়। গরিব চরম দরিদ্রতায় হাবুডুবু খায়। এটি পুরোপুরি সুদনির্ভর একটি অর্থব্যবস্থা। এতে জাকাতের কোনো স্থান নেই। পুঁজিবাদী অর্থব্যবস্থায় মুনাফাই মুলকথা। এতে হালাল, হারাম, জনস্বার্থ প্রভৃতি ক্ষেত্রে কোনো রীতিনীতি তোয়াক্কা করা হয় না। পুঁজিবাদে ব্যক্তির ইচ্ছায় সম্পদ ঘণ্টিত হওয়ায় এখানে সুষম ও ভারসাম্যপূর্ণ বণ্টন নিশ্চিত করা সম্ভব হয় না। এই অর্থব্যবস্থা শুধু ইহকালীন জীবনের জন্য প্রযোজ্য, - পরকালে এর কোনো গুরুত্ব নেই। পরিশেষে বলা যায়, বর্তমান সময়ে পুঁজিবাদী অর্থব্যবস্থায় বেশি প্রচলন থাকলেও এর ক্ষতিকর দিকগুলো অনেক বেশি। তাই আমাদের ইসলামি অর্থব্যবস্থা অনুযায়ী কার্যক্রম পরিচালনা করা উচিত।"
        }
      ]
    }
  ]
}