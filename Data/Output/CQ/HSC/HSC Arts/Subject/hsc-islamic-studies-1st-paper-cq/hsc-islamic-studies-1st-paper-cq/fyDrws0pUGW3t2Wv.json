{
  "title": "মুমিনুন্নিসা মহিলা কলেজ, ময়মনসিংহ ২০২৩",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "জাহানারা রাজশাহী বিশ্ববিদ্যায়ের ছাত্রী। তার চলাফেরা, আচার আচরণ, কথাবার্তা সবকিছুই সুন্দর। পোশাক পরিচ্ছদে শালীনতা বজায় রাখে এবং নিরহংকারী মেয়ে হিসেবে তার সুনাম রয়েছে। সে প্রতিদিন। ফজরের নামায আদায় শেষে কমপক্ষে এক পৃষ্ঠা কুরআন তেলাওয়াত করে। জাহানারার বান্ধবী সুইটি প্রতিদিন অনেক দেরিতে ঘুম থেকে উঠে এবং তার চালচলনে ভদ্রতার ছাপ প্রতিফলিত হয় না।",
      "tag": "MGMC 23",
      "sub_questions": [
        {
          "label": "ক",
          "question": "ইবনে সিনা কে ছিলেন?",
          "explanation": "ইবনে সিনা ছিলেন আধুনিক চিকিৎসাবিজ্ঞানের জনক।"
        },
        {
          "label": "খ",
          "question": "ইসলামি শিক্ষার উদ্দেশ্য লেখো।",
          "explanation": "ইসলাম শিক্ষার নৈতিক উদ্দেশ্য হলো- মনুষ্যত্ব ও মানবিক গুণাবলির বিকাশ সাধন করা। কুরআন হাদিসের জ্ঞান আহরণের মাধ্যমেই মনুষ্যত্বের প্রকৃত বিকাশ, আত্মার উন্নতি, আধ্যাত্মিক জগতের রহস্যাবলি, আল্লাহ ও সৃষ্টিজগত সম্পর্কিত জ্ঞান লাভ করা যায়। মানুষের শ্রেষ্ঠত্ব প্রমাণ, আত্মপরিচয় ও আত্মোপলব্ধি সম্পর্কে জ্ঞানার্জন করা ইসলামের নৈতিক উদ্দেশ্য।"
        },
        {
          "label": "গ",
          "question": "জাহানারার আচরণ কোন সংস্কৃতির প্রতিফলন? আলোকে বিশ্লেষণ করো।",
          "explanation": "জাহানারার আচরণ ইসলামি সংস্কৃতির প্রতিফলন। ইসলাম অনুমোদিত ও কুরআন-হাদিসে নির্দেশিত মুসলমানদের জীবন পদ্ধতিই হলো ইসলামি সংস্কৃতি। এর মাধ্যমে মুসলিম জাতির স্বতন্ত্র অস্তিত্ব প্রকাশ পায়। ইসলামের মূলনীতি ও আদর্শের আলোকে এ সংস্কৃতি গড়ে উঠেছে। পারস্পরিক সাক্ষাতে সালাম বিনিময় করা, ভালো কাজের শুরুতে আল্লাহর নাম নেওয়া, কথাবার্তা, আচার-আচরণ ও চলাফেরায় শালীন ও মার্জিত হওয়া, পরিষ্কার-পরিচ্ছন্ন, মার্জিত ও শালীন পোশাক পরিধান করা, বড়দের শ্রদ্ধা ও ছোটদের স্নেহ করা ইত্যাদি ইসলামি সংস্কৃতির গুরুত্বপূর্ণ দিক। এ দিকটিরই অনুশীলন হয়েছে জাহানারার কাজে। উদ্দীপকের জাহানারা তার চলাফেরা, আচার-আচরণ, কথাবার্তা সবকিছুতেই সুন্দর। সে পোশাক পরিচ্ছদেও শালীনতা বজায় রাখে এবং অহংকার থেকে মুক্ত। তার এরূপ আচরণ ইসলামি সংস্কৃতিকেই নির্দেশ করে। কেননা ইসলামি সংস্কৃতির মাধ্যমেই মানুষ নৈতিক চরিত্র গঠন ও শালীনতার শিক্ষা লাভ করে থাকে। সুতরাং জাহানারার সংস্কৃতিটি হলো ইসলামি সংস্কৃতি।"
        },
        {
          "label": "ঘ",
          "question": "উদ্দীপকের আলোকে সুইটির করণীয় বর্ণনা করো।",
          "explanation": "উদ্দীপকের আলোকে সুইটির করণীয় হলো ইসলামি সংস্কৃতির ব্যবহারিক দিক অনুশীলন করা। ইসলামি সংস্কৃতি একটি আদর্শিক সংস্কৃতি। ইসলামের নীতি ও আদর্শের - আলোকে এ সংস্কৃতি গড়ে উঠেছে। মানুষের সমগ্র জীবন নিয়েই সংস্কৃতির বিস্তার। জীবনের প্রতিটি পর্যায়ে এ সংস্কৃতির ব্যাবহারিক দিক লক্ষণীয়। - যেমন- প্রতিটি ভালো কাজের শুরুতে আল্লাহর নাম নেওয়া, ঘুমাতে যাওয়ার -আগে এবং ঘুম থেকে জেগে ওঠে আল্লাহর কৃতজ্ঞতা প্রকাশ করা, শালীন ও শোভন পোশাক-পরিচ্ছদ পরিধান করা, ইত্যাদি। উদ্দীপকের সুইটি প্রতিদিন অনেক দেরিতে ঘুম থেকে ওঠে এবং তার চাল-চলনেও ভদ্রতার ছাপ নেই। ইসলামি সংস্কৃতির ব্যবহারিক দিকসমূহ অনুশীলনের মাধ্যমে সুইটি এরূপ আচরণ পরিত্যাগ করতে পারে। কেননা ইসলামি সংস্কৃতিতে মানুষের কথা-বার্তা, উঠা-বসা, আচার-আচরণ ইত্যাদি ব্যবহারিক দিকসমূহের শিক্ষা দেওয়া হয়। আর এ শিক্ষা কুরআন ও সুন্নাহের আলোকেই প্রদান করা হয়। এছাড়া মানুষ কীভাবে খাদ্যগ্রহণ করবে, কীভাবে কোনো কাজের সূচনা করবে, কীভাবে শয়ন করবে এসব দিকও ইসলামি সংস্কৃতির ব্যবহারিক দিক। সুতরাং বলা যায়, ইসলামি সংস্কৃতি হলো আদর্শিক সংস্কৃতি। তাই সুইটি - এ সংস্কৃতি অনুসরণের মাধ্যমে চারিত্রিক উন্নতি সাধন করে তার বর্তমান অবস্থা থেকে উত্তরণ পেতে পারে।"
        }
      ]
    },
    {
      "number": "2",
      "uddipok": "লিয়াকত সাহেব চাকুরি থেকে অবসর গ্রহণ করে গ্রামের বাড়িতে অবস্থান করছেন। তিনি প্রতিদিন সকালে তার বাড়ির উঠানে পাড়ার ছোট ছোট ছেলে-মেয়েদের একত্র করেন এবং তাদেরকে বিনামূল্যে কুরআন শিক্ষা ও ধর্মীয় বিভিন্ন বিষয়ে শিক্ষা দেন। তিনি তার চাকুরি জীবনে ও ব্যক্তিগত জীবনে কখনও মিথ্যা বলেননি।",
      "tag": "MGMC 23",
      "sub_questions": [
        {
          "label": "ক",
          "question": "ইসলাম শিক্ষা কী?",
          "explanation": "যে শিক্ষাব্যবস্থায় ইসলামকে একটি পূর্ণাঙ্গ জীবনব্যবস্থা হিসেবে শিক্ষা দেওয়া হয় তাকে ইসলাম শিক্ষা বলে।"
        },
        {
          "label": "খ",
          "question": "'ইসলামের নিজস্ব সংস্কৃতি রয়েছে' ব্যাখ্যা করো।",
          "explanation": "\"ইসলামের নিজস্ব সংস্কৃতি রয়েছে\"- বাক্যাংশে ইসলামি সংস্কৃতির। কথা বলা হয়েছে। পৃথিবীর প্রত্যেক জাতি ও ধর্মেরই নিজস্ব সংস্কৃতি রয়েছে। আর ইসলামের যে' সংস্কৃতি রয়েছে তা হলো ইসলামি সংস্কৃতি, যা ইসলামি বিধান মোতাবেক পরিচালিত হয়। ইসলামি সংস্কৃতির মাধ্যমে মুসলিম জাতির স্বতন্ত্র অস্তিত্ব প্রকাশ পায়। এ সংস্কৃতি সঠিকভাবে চর্চা করার মাধ্যমে তাকওয়াবান হতে পারলে দুনিয়া ও আখিরাতের সাফল্য নিশ্চিত হয়। এতে ইসলামের চেতনা, বিশ্বাস ও মূল্যবোধের পরিপন্থি যেকোনো অপসংস্কৃতি প্রত্যাখ্যান করা হয়। রাসুল (স) বলেন, \"যে ব্যক্তি যে জাতির অনুকরণ করে সে তাদেরই অন্তর্ভুক্ত হবে\" (মুসনাদে আহমদ)।"
        },
        {
          "label": "গ",
          "question": "উদ্দীপকে উল্লিখিত কুরআন শিক্ষা ও ধর্মীয় শিক্ষার স্বরূপ বিশ্লেষণ করো।",
          "explanation": "উদ্দীপকে উল্লেখিত কুরআন শিক্ষা এ ধর্মীয় শিক্ষার স্বরূপ হলো মক্তব। আরবি 'মক্তব' শব্দের বাংলা অর্থ হলো লেখার স্থান, বিদ্যালয় বা শিক্ষাকেন্দ্র। এটি ইসলামের প্রাথমিক জ্ঞান ও মৌলিক বিষয়গুলো শেখার একটি আদর্শ স্থান। মস্তব বলতে সাধারণত সে প্রতিষ্ঠানকে বোঝায়, যেখানে ছোট ছোট মুসলিম ছেলেমেয়েদেরকে কুরআন তিলাওয়াত, হাদিস ও ইসলামের মৌলিক বিষয়গুলোর প্রাথমিক শিক্ষা দেওয়া হয়। সাধারণত মসজিদের বারান্দায়, মাদরাসার সাথে, বৈঠকখানায় বা বাড়ির আঙিনায় এ ধরনের প্রতিষ্ঠান গড়ে তোলা হয়। উদ্দীপকে এই প্রতিষ্ঠানটির স্বরূপ প্রকাশ পেয়েছে। উদ্দীপকে কুরআন ও ধর্মীয় শিক্ষার একটি দিক তুলে ধরা হয়েছে, যেখানে শিশুরা সকালবেলা নির্দিষ্ট একটি স্থানে মিলিত হয়ে শিক্ষাগ্রহণ করে। যা মন্ত্রবকেই নির্দেশ করে। এখানে মূলত ইসলামের মূলগ্রন্থ আল-কুরআন ও হাদিস ছাড়াও ওযু, গোসল, নামাজ, রোজা প্রভৃতির সঠিক নিয়মকানুন ও বিভিন্ন দোয়া শিক্ষা দেওয়া হয়। মক্তবের মাধ্যমে শিশুরা নিজেদের যোগ্য ও প্রকৃত মানুষ হিসেবে গড়ে তুলতে নিয়মিত অনুশীলন শুরু করে। এ মক্তবের শিক্ষা শিশুকে শৈশবেই নীতিবান করে তোলে। উদ্দীপকে উল্লেখিত লিয়াকত সাহেব এলাকার মুরব্বি লোকদের সাথে আলোচনা করে গ্রামে একটি শিক্ষা প্রতিষ্ঠান গড়ে তোলেন। সেখানে ছোট ছোট ছেলেমেয়েরা কুরআন তিলাওয়াত, বিভিন্ন দোয়া ও মাসয়ালা শিক্ষা লাভ করে। এ ধরনের শিক্ষা মূলত মস্তবেই দেওয়া হয়। তাই বলা যায়, লিয়াকত সাহেবের গড়ে তোলা শিক্ষা প্রতিষ্ঠানটি হলো মস্তব।"
        },
        {
          "label": "ঘ",
          "question": "মিথ্যা পরিহার করার ফলে লিয়াকত সাহেব কী পুরস্কার পাবেন? উদ্দীপকের আলোকে বর্ণনা করো।",
          "explanation": "মিথ্যা পরিহার করা অর্থ্যাৎ সত্যবাদিতার ফলে লিয়াকত সাহেব দুনিয়াতে কল্যাণ ও আখিরাতে অশেষ পুরস্কার লাভ করবেন। সত্য কথা বলার প্রবণতা কিংবা অভ্যন্তরূপে সত্য কথা বলাকে সত্যবাদিতা বলে। যিনি সত্যবাদিতার গুণে গুণান্বিত তাকে আরবিতে সাদিক বা সত্যবাদী বলা হয়। একজন সত্যবাদী ব্যক্তি সর্বক্ষেত্রেই সত্য কথা বলেন এবং সত্যের ওপর প্রতিষ্ঠিত থাকেন। কোনো বিপদই তাকে সত্য থেকে বিচ্যুত করতে পারে না। লিয়াকত সাহেবের আচরণেও এ বিষয়টি লক্ষণীয়। উদ্দীপকের লিয়াকত সাহেব তার চাকুরি জীবন এবং ব্যক্তিজীবনে কখনো মিথ্যা বলেননি। তার এ কাজটি সত্যবাদিতাকে নির্দেশ করে। এ কারণে উত্তম পুরস্কারে ভূষিত হবেন। সত্যবাদিতা মানুষকে সামাজিকভাবে সম্মানিত করে। সমাজের সবাই তাকে বিশ্বাস করে, ভালোবাসে এবং যেকোনো ক্ষেত্রে তার উপর আস্থা রাখে, তাছাড়া পরকালেও সত্যবাদিতার সুফল রয়েছে। সত্যবাদিতার পুরস্কার ঘোষণা করে আল্লাহ তায়ালা বলেন, \"আল্লাহ বলবেন, এ হচ্ছে সেই দিন, সেদিন সত্যবাদীরা তাদের সত্যবাদিতার জন্য কল্যাণ লাভ করবে। তাদের জন্য রয়েছে এমন জান্নাত যার তলদেশ থেকে ঝর্ণাধারা প্রবাহিত হয়\" (সুরা আল-মায়িদা: ১১৯)। পরিশেষে বলা যায়, দুনিয়া ও আখিরাতে সত্যবাদিতার সুফল অপরিসীম। বিশেষ করে পরকালীন জীবনে সত্যবাদিতার জন্য রয়েছে মহাপুরস্কার। তাই সবাইকে এই গুণ অর্জনের সর্বাত্মক চেষ্টা করতে হবে।"
        }
      ]
    },
    {
      "number": "3",
      "uddipok": "মাসুদ সাহেব সবসময় স্বল্পমূল্যের পোশাক পরিধান করেন। দামী পোশাক কেনার সামর্থ্য থাকা সত্ত্বেও তিনি কমদামী পোশাক পরিধান করে আল্লাহর সন্তুষ্টি লাভ করতে চান। তিনি অত্যন্ত সাধারণ জীবন যাপন করেন। তার অফিসের সহকর্মী সালেহ সাহেবও আল্লাহর সন্তুষ্টি লাভ করতে চান। তিনি সালাত আদায় করেন কিন্তু জাকাত যথাযথ প্রদান করেন না।",
      "tag": "MGMC 23",
      "sub_questions": [
        {
          "label": "ক",
          "question": "কিজব কী?",
          "explanation": "অভ্যাসগতভাবে মিথ্যা বলা বা মিথ্যা কাজ করা কিংবা মিথ্যা কথা এ কাজে অভ্যস্ত হয়ে যাওয়াই হলো কিজব।"
        },
        {
          "label": "খ",
          "question": "আল্লাহর জিকর কীভাবে করতে হয়?",
          "explanation": "আল্লাহর জিকির দুইভাবে করা যায়। যথা- ১. অন্তরের জিকিরের মাধ্যমে ও ২. মৌলিক জিকিরের মাধ্যমে। অন্তরে আল্লাহর উপস্থিতি অনুভব করে জিকির করাকে মৌলিক জিকির বলে। আর লিমান বা জিহ্বার মাধ্যমে আল্লাহর নাম উচ্চারণ, কুরআন । তিলাওয়াত প্রভৃতির মাধ্যমে আল্লাহকে স্মরণ করার নাম মৌলিক জিকির। মূলত সার্বক্ষণিক আল্লাহকে স্মরণে রাখা, তাঁর প্রশংসা করা ও তাঁর কাছে । সাহায্য প্রার্থনার মাধ্যমেই জিকির করা যায়।"
        },
        {
          "label": "গ",
          "question": "কমদামী পোশাক, পরিধান করা তাকওয়ার কোন স্তরের বহিপ্রকাশ উদ্দীপকের আলোকে বর্ণনা কর।",
          "explanation": "মাসুম সাহেবের কমদামী পোশাক পরিধান করা তাকওয়ার তৃতীয় স্তর তথা সন্দেহমুক্ত হালাল বর্জন করার বহিঃপ্রকাশ। ইমাম গাযযালি (র) তাকওয়ার চারটি স্তর উল্লেখ করেছেন। এর মধ্যে : তৃতীয় স্তরটি হলো- সন্দেহমুক্ত হালাল বর্জন করা। এ স্তরের তাকওয়া অনুশীলনকারীদের আতকীয়া বলা হয়। মাসুদ সাহেবের কাজে এ স্তরের ইঙ্গিত পাওয়া যায়। উদ্দীপকের মাসুদ সাহেব সামর্থবান হওয়া সত্ত্বেও আল্লাহর সন্তুষ্টি লাভের ' উদ্দেশ্যে কমদামী পোশাক পরিধান করেন এবং সাধারণ জীবনযাপন *করেন। তার এ কাজটি তাকওয়ার তৃতীয় স্তর সন্দেহমুক্ত হালাল বর্জনের 1 পর্যায়ভুক্ত। কেননা তাকওয়ার তৃতীয় স্তরে রয়েছে কথা, কাজ বা বিষয় । হালাল হওয়া সম্পূর্ণ সন্দেহমুক্ত, তবে জীবনের জন্য যা অপরিহার্য নয় তা বর্জনের কথা বলা হয়েছে। যেমন- অতিরিক্ত সুস্বাদু ও দামি খাবার বা পোশাক বর্জন করা। সুতরাং বলা যায়, আল্লাহর সন্তুষ্টি লাভের উদ্দেশ্যে মাসুদ সাহেব দামী পোশাক পরিধান করে না বিধায় তার এ কাজটি তাকওয়ার তৃতীয় স্তরের অন্তর্ভুক্ত।"
        },
        {
          "label": "ঘ",
          "question": "উদ্দীপকে উল্লিখিত সালেহ সাহেব কি মুত্তাকি? তোমার মতের যৌক্তিকতা বিশ্লেষণ করো।",
          "explanation": "না, উদ্দীপকে উল্লেখিত সালেহ সাহেব মুত্তাকি নন। তাকওয়ার গুণে গুণান্বিত ব্যক্তি হলেন মুত্তাকি। মুত্তাকি, ব্যক্তি আল্লাহ তায়ালা ও রাসুল (স)-এর নির্দেশনা অনুযায়ী জীবন পরিচালনা করেন। মুত্তাকির অন্যতম বৈশিষ্ট্য হলো তারা অদৃশ্যে বিশ্বাস রাখে, সালাত ও জাকাত আদায় করে, আল্লাহর সকল বিধানের উপর দৃঢ় বিশ্বাস রাখে ইত্যাদি। যা সালেহ সাহেবের মধ্যে অনুপস্থিত। উদ্দীপকের সালেহ সাহেব সালাত আদায় করলেও জাকাত যথাযথভাবে প্রদান করেন না। অর্থাৎ তিনি মুত্তাকি নন। কেননা মুত্তাকির অন্যতম বৈশিষ্ট্য হলো জাকাত আদায় করা। কিন্তু এগুণটি তার মধ্যে অনুপস্থিত। অথচ মুত্তাকিদের বৈশিষ্ট্য উল্লেখ করে আল্লাহ তায়ালা বলেন, \"মুত্তাকি তারা, যারা- ১. অদৃশ্যে বিশ্বাস স্থাপন করে, ২. সালাত কায়েম করে, ৩. তাদেরকে আমি যে রিজিক দিয়েছি তা থেকে দান করে, ৪. আপনার প্রতি যে কিতাব নাজিল করেছি তার ওপর ইমান রাখে, ৫. আপনার আগে যা । নাজিল হয়েছে তার ওপর ইমান রাখে এবং ৬. আখিরাতে দৃঢ় বিশ্বাস পোষণ করে।\" (সুরা আল-বাকারা: ৩-৪)। সুতরাং বলা যায়, মুত্তাকি হলেন তারাই, যারা আল্লাহর ভয়ে পাপ থেকে বিরত থাকেন এবং আল্লাহর দেওয়া বিধান অনুযায়ী জীবনযাপন করেন। । কিন্তু সালেহ সাহেবের কাজে আল্লাহর দেওয়া বিধান জাকাত আদায় না করার বিষয়টি প্রকাশ পেয়েছে। সুতরাং তিনি মুত্তাকি নন। (স) বলেছেন- 'মায়ের পায়ের তলে সন্তানের বেহেশত'। অন্যত্র তিনি বলেছেন পিতার সন্তুষ্টিতে প্রতিপালকের সন্তুষ্টি, আর পিতার অসন্তুষ্টিতে প্রতিপালকের অসন্তুষ্টি। আল্লাহ তায়ালার সন্তুষ্টি ও আখিরাতে সুখ লাভ করা মাতা-পিতার সন্তুষ্টি লাভের ওপর নির্ভর করে। পিতা-মাতার সন্তুষ্টির ওপর সন্তানের জান্নাত নির্ভরশীল হওয়া বিষয়ক আজমল সাহেবের আলোচ্য বক্তব্য যথার্থ।"
        }
      ]
    },
    {
      "number": "4",
      "uddipok": "একাদশ শ্রেণির ছাত্রী সুজানা একটি আবাসিক এলাকায় বসবাস করে। উক্ত আবাসিক এলাকায় প্রায় ৭০টি পরিবার রয়েছে। তাদের বাসায় যখনই কোনো ভালো রান্না-বান্না করা হয়, তখন তার মা আশেপাশের দুই একবাসায় কিছু খাবার দিয়ে আসেন। সুজানার ফুপাতো বোন রিমি নবম শ্রেণির ছাত্রী। সে তার পরিবারের সাথে ঢাকার একটি দশতলা বিশিষ্ট ফ্লাটের ৬ষ্ঠ তলায় বসবাস করে। ৬ষ্ঠ তলায় একটি পরিবারই বাস করে।",
      "tag": "MGMC 23",
      "sub_questions": [
        {
          "label": "ক",
          "question": "ইসলামি সমাজ কী?",
          "explanation": "ইসলামের আদর্শ, রীতিনীতি ও বিধিবিধানের, ভিত্তিতে সে সমাজ - গড়ে ওঠে এবং পরিচালিত হয় তাকে ইসলামি সমাজ বলে।"
        },
        {
          "label": "খ",
          "question": "'ইসলামি পরিবারের প্রধান পিতা'- ব্যাখ্যা করো।",
          "explanation": "ইসলামি পরিবারের সম্পূর্ণ ব্যয়ভার বহন এবং সদস্যদের নিরাপত্তার দায়িত্ব পিতার ওপর ন্যস্ত থাকায় ইসলামি পরিবারের কর্তা হলেন পিতা। শরিয়তের বিধান অনুযায়ী ইসলামি পরিবারে পিতা হলেন প্রধান কর্তা। পরিবারের যাবতীয় ব্যয়ভার বহনের দায়িত্ব তার। তিনি পরিবারের সদস্যদের নিরাপত্তা নিশ্চিত করেন। ইসলামি পরিবারে স্ত্রী-সন্তানদের ভরণপোষণ, পোশাক-পরিচ্ছদ ও বাসস্থানের ব্যবস্থাও পিতা করে থাকেন। আল্লাহ তায়ালা বলেন, 'পুরুষরা নারীর কর্তা, কেননা আল্লাহ তাদের একজনের ওপর অন্যজনের শ্রেষ্ঠত্ব দান করেছেন এবং এটা এজন্য যে পুরুষরা তাদের ধনসম্পদ ব্যয় করে' (সুরা আন-নিসা: ৩৪)।"
        },
        {
          "label": "গ",
          "question": "সুজানার মা কোন দায়িত্ব পালন করছেন? উদ্দীপকের আলোকে বিশ্লেষণ করো।",
          "explanation": "সুজানার মা প্রতিবেশীর প্রতি দায়িত্ব পালন করেছেন। স্থায়ী বা অস্থায়ীভাবে পাশাপাশি অবস্থানকারীকে প্রতিবেশী বলা হয়। এ অর্থে সহকর্মী, সহপাঠী, এমনকি সহযাত্রীরাও প্রতিবেশীর আওতায় পড়ে। রাসুল (স) এর মতে, সামনে, পেছনে, ডানে, বামে চল্লিশ বাড়ি পর্যন্ত সবাই প্রতিবেশী। বস্তুত তারাই সুখ-দুঃখ, বিপদ-আনন্দের প্রথম অংশীদার। এজন্য আল্লাহ তায়ালা এক প্রতিবেশীর ওপর অপর প্রতিবেশীর অধিকার নির্ধারণ করে দিয়েছেন। সমাজের প্রত্যেক মানুষেরই এ অধিকার আদায়ে বিশেষ যত্নবান হওয়া উচিত। যা সুজানার মায়ের ক্ষেত্রে লক্ষ করা যায়। উদ্দীপকে সুজানার বাসায় যখন ভালো রান্না হয়, তখন তার মা আশেপাশের দুই-এক বাসায় খাবার দিয়ে আসেন। তার এ কাজের মাধ্যমে প্রতিবেশীর প্রতি কর্তব্য পালন বা তাদের অধিকার আদায়ের বহিঃপ্রকাশ ঘটেছে। প্রতিবেশী খাদ্যাভাবে থাকলে অপর প্রতিবেশী তা পূরণ করবেন। রাসুল (স) বলেছেন, 'সে ব্যক্তি মুমিন নয়, যে পেট পুরে খায় আর পাশেই তার প্রতিবেশী অনাহারে থাকে' (বায়হাকি)।"
        },
        {
          "label": "ঘ",
          "question": "রিমি কীভাবে প্রতিবেশীর হক আদায় করবে? তোমার মতের যৌক্তিকতা মূল্যায়ন করো।",
          "explanation": "ইসলামি বিধান অনুসরণ করে রিমি প্রতিবেশীর প্রতি দায়িত্ব পালন করে প্রতিবেশীর হক বা অধিকার আদায় করবে। আন্তরিক ও শান্তিপূর্ণ সামাজিক জীবনের জন্য প্রতিবেশীর প্রতি দায়িত্ব- কর্তব্য পালনের গুরুত্ব অপরিহার্য। প্রতিবেশী মানুষের সবচেয়ে কাছের মানুষ। তারা সুখ-দুঃখ, বিপদ-আপদ ও আনন্দের প্রথম অংশীদার। এজন্য সমাজে অবস্থানরত প্রত্যেক মানুষকেই প্রতিবেশীর হক বা অধিকার আদায় করতে হয়। তাই রিমিকেও অন্যান্য প্রতিবেশীর প্রতি দায়িত্ব পালন করতে হবে। উদ্দীপকের রিমি তার পরিবারের সাথে ঢাকায় দশতলা একটি ফ্লাটের ষষ্ঠ তলায় থাকে। এখানে রিমির প্রতিবেশী হলো তার বসবারত বিভিংয়ে অন্যান্য ফ্লাটের লোকজন। আর প্রতিবেশী হিসেবে রিমিকে কতিপয় দায়িত্ব পালন রকতে হয়। প্রতিবেশীর সাথে সদাচরণ করা, জীবন-সম্পদ ও সম্ভ্রমের নিরাপত্তা দেওয়া, প্রয়োজনে সাহায্য করা, ঝগড়া না করা, তৈজসপত্র ধার দেওয়া, হেয় প্রতিপন্ন না করা ইত্যাদি কাজসমূহ একজন প্রতিবেশীর প্রতি অন্য প্রতিবেশীর দায়িত্ব। রিমি এ দায়িত্বসমূহ পালনের মাধ্যমে প্রতিবেশীর হক আদায় করতে পারে। এছাড়া রিমি অমুসলিম প্রতিবেশীর প্রতি সদাচরণ করে, তাদের জীবন, সম্পদ ও সম্ভ্রমের নিরাপত্তা দিয়ে তাদের হক আদায় করতে পারে। পরিশেষে বলা যায়, ইসলামি সমাজব্যবস্থায় প্রতিবেশীর প্রতি দায়িত্ব পালনের গুরুত্ব অনেক। রিমি ইসলামি বিধান অনুরণ করে অন্যান্য ফ্লাটের মানুষদের প্রতি দায়িত্ব ও কর্তব্য পালনের মাধ্যমে প্রতিবেশীর হক, আদায় করতে পারে।"
        }
      ]
    },
    {
      "number": "5",
      "uddipok": "রোমান ও লুবনা ভাই বোন। রোমান তার বোনের সাথে ভালো আচরণ করে না। সে সর্বদা তার সাথে রুক্ষ আচরণ করে। তাদের বাবা তৌফিক সাহেব একজন ব্যবসায়ী। তিনি ছেলেমেয়েদের ইহকালীন ও পরকালীন উন্নতির ব্যাপরে খুবই সচেতন। কিন্তু তিনি তাদের ধর্মীয় শিক্ষায় শিক্ষিত করতে চান না। তৌফিক সাহেবের স্ত্রীর ইচ্ছা ছেলেমেয়েরা ধর্মীয় শিক্ষায় শিক্ষিত হোক।",
      "tag": "MGMC 23",
      "sub_questions": [
        {
          "label": "ক",
          "question": "ইসলামি পরিবার কাকে বলে",
          "explanation": "যে পরিবার ইসলামের নীতি ও আদর্শের ভিত্তিতে গড়ে ওঠে এবং পরিচালিত হয় তাকে ইসলামি পরিবার বলে।"
        },
        {
          "label": "খ",
          "question": "মোহরানা পরিশোধ স্বামীর দায়িত্ব কেন?",
          "explanation": "মোহরানা স্ত্রীর ন্যায়সঙ্গত অধিকার এবং আল্লাহ প্রদত্ত বিধান হওয়াই স্ত্রীকে মোহরানা পরিশোধ করা স্বামীর অপরিহার্য দায়িত্ব। ইসলামি বিবাহ-রীতিতে মোহরানা বিশেষ গুরুত্বপূর্ণ। এটি স্ত্রীর ন্যায়-সজাত ও আল্লাহ প্রদত্ত অধিকার। সেজন্য স্ত্রীর প্রতি স্বামীর প্রথম কর্তব্য হলো তার মোহরানা আদায় করে দেওয়া। স্বামী স্ত্রীর মর্যাদা ও নিজের সামর্থ্য অনুযায়ী মোহরানা নির্ধারণ করবেন এবং স্বেচ্ছায় ও স্বতঃস্ফূর্তভাবে তা আদায় করে দেবেন। আল্লাহ তায়ালা বলেছেন, \"আর স্ত্রীদের মোহরানা স্বেচ্ছায় ও খুশিমনে দিয়ে দাও। তবে তারা যদি সন্তুষ্টিচিত্তে মোহরানা অংশবিশেষ তোমাদের জন্য ছেড়ে দেয় তাহলে তা স্বাচ্ছন্দে ভোগ কর\" (সূরা আন-নিসা: ৪)।"
        },
        {
          "label": "গ",
          "question": "উদ্দীপকের আলোকে",
          "explanation": "ইসলামি পরিবারে ভাই-বোনদের পারস্পরিক অনেক দায়িত্ব ও কর্তব্য পালন করতে হয়। ইসলাম একটি পরিপূর্ণ জীবনব্যবস্থা। কুরআন ও হাদিসে ইবাদতের পাশাপাশি ভাই-বোনদের অধিকার আদায়ের ব্যাপারে নির্দেশনা দেওয়া হয়েছে। ভাই-বোনদের সাথে সদাচরণ করা, ভালোবাসা ও সহানুভূতি প্রদর্শন করা, রুক্ষ আচরণ না করা, মিরাস বা উত্তরাধিকারের অধিকার পেওয়া ইত্যাদির ব্যাপারে ইসলামে নির্দেশ দেওয়া হয়েছে। কিন্তু রোমানের কর্মকাণ্ডে তা উপেক্ষা করার চিত্র দেখা যায়। উদ্দীপকের রোমান ও লুবনা ভাই-বোন। রোমান তার বোনের সাথে ভালো আচরণ করে না। সে সর্বদা তার সাথে রুক্ষ আচরণ করে। তার এ কাজে বোনের প্রতি দায়িত্ব পালনের বিধান লঙ্ঘিত হয়েছে। কেননা ইসলামি বিধানানুযায়ী, বোনের প্রতি ভাইয়ের দায়িত্ব হলো বোনের সাথে সবসময় ভালো আচরণ করা, তার সাথে বাজে বা বুক্ষ ব্যবহার না করা। আর এ দায়িত্ব পালনে অবহেলা করা ইসলামি বিধান পালনে অবহেলা করারই নামান্তর। তাই রোমানের উচিত তার চরিত্র সংশোধন করে বোনের অধিকারের ব্যাপারে সচেতন হয়ে দায়িত্ব পালন করা।"
        },
        {
          "label": "ঘ",
          "question": "উদ্দীপকের আলোকে পিতার দায়িত্ব বর্ণনা করো।",
          "explanation": "ইসলামি পরিবারে সন্তানের প্রতি পিতার অনেক দায়িত্ব পালন করতে হয়। পিতা হলেন ইসলামি পরিবারের প্রধান। তাই পিতাকে সন্তানের জন্য নির্দিষ্ট কিছু দায়িত্ব পালন করতে হয়। এ দায়িত্বগুলো মাতাও পালন করতে পারেন কিন্তু সেজন্য তিনি বাধ্য নন। এসব দায়িত্বের ব্যাপারে পিতাকেই জবাবদিহি করতে হবে। সন্তানের প্রতি পিতার উল্লেখযোগ্য দায়িত্বসমূহ হলো- সন্তানের ব্যয় নির্বাহ করা, শিশুর জন্মের পর আজানের ধ্বনি শোনানো, অর্থবহ নাম রাখা, ধর্মীয় শিক্ষাদান, উত্তরাধিকার বণ্টন করা ইত্যাদি। কিন্তু তৌফিক সাহেবের আচরণে এর ব্যতিক্রম পরিলক্ষিত হয়। উদ্দীপকের তৌফিক সাহেব ছেলেমেয়েদের ইহকালীন ও পরকালীন উন্নতির ব্যাপারে খুবই সচেতন। কিন্তু তিনি সন্তানদের ধর্মীয় শিক্ষায় শিক্ষিত করতে চান না। তার এ মনোভাবটি মোটেই সমর্থিত নয়। কেননা ইসলামি পরিবারে পিতার অন্যতম দায়িত্ব হলো সনান্তকে ধর্মীয় শিক্ষা দান করা সন্তানদেরকে ধর্মীয় শিক্ষাদানের মাধ্যমে তারা যথাযথ জ্ঞান আহরণ করতে পারে। ফলে তারাও তাদের দায়িত্বের ব্যাপারে সচেতন হয় এবং ইহ ও পরকালীন কল্যাণ সাধন করতে পারে। সুতরাং বলা যায়, সন্তানদেরকে ধর্মীয় শিক্ষায় শিক্ষিত না করে তৌফিক সাহেব পিতার দায়িত্ব পালনে অবহেলা করেছেন। তার এ কাজটি ইসলাম সমর্থন করে না।"
        }
      ]
    },
    {
      "number": "6",
      "uddipok": "আব্দুল কাদের একজন ব্যবসায়ী। তিনি গত বছর ব্যবসা করে অনেক মুনাফা করেছেন। ব্যবসা থেকে তার যা আয় হয়েছে তার তিনি জাকাত দিতে আগ্রহী। বছর শেষে তিনি হিসাব করে দেখলেন যে, তার যাবতীয় ব্যয় নির্বাহের পর যে সম্পদ অবশিষ্ট থাকে তা সাড়ে পাঁচ ভরি স্বর্ণের দামের সমান।",
      "tag": "MGMC 23",
      "sub_questions": [
        {
          "label": "ক",
          "question": "উশর কাকে বলে?",
          "explanation": "কর জমিতে উৎপন্ন ফসলের জাকাত হলো উশর।"
        },
        {
          "label": "খ",
          "question": "ইসলাম একটি সুদমুক্ত অর্থ ব্যবস্থা- ব্যাখ্যা করো।",
          "explanation": "ইসলামে যে অর্থব্যবস্থা চালু রয়েছে তার অন্যতম বৈশিষ্ট্য হলো এ অর্থব্যবস্থা সুদমুক্ত। ইসলামি অর্থব্যবস্থায় সব লেনদেন সুদমুক্ত। ইসলামে সুদ নিষিদ্ধ করে । শোষণের পথ বন্ধ করা হয়েছে। আল্লাহ তায়ালা বলেন, \"আর আল্লাহ : তায়ালা ব্যবসায় হালাল করেছেন এবং সুদ হারাম করেছেন\" (সূরা আল-বাকারা: ২৭৫)। রাসুলুল্লাহ (স)ও সুদসংশ্লিষ্ট সবার জন্য আল্লাহর। অভিসম্পাত কামনা করেছেন।"
        },
        {
          "label": "গ",
          "question": "উদ্দীপকের আলোকে জাকাতের নিসাব বর্ণনা করো।",
          "explanation": "জাকাত প্রদানের জন্য নিসাব বা নির্ধারিত পরিমাণ সম্পদ থাকতে হয়। জাকাতের নিসাব হলো জাকাত প্রদানের জন্য নির্ধারিত পরিমাণ সম্পদ। অর্থাৎ যে পরিমাণ সম্পদ কোনো ব্যক্তির মালিকানায় থাকলে তার উপর জাকাত ফরজ হয় তাকে নিসাব বলে। ব্যবসায়িক পণ্যসামগ্রী ও বিশেষায়িত কিছু দ্রব্যে জাকাত আদায় করা ফরজ। যেমন- সোনা, রূপা, নগদ অর্থ, চতুষ্পদ জন্তু, ফসল প্রভৃতি দ্রব্যে, জাকাত দিতে হয়। উদ্দীপকে এরূপ দুটি। । বিষয় তুলে ধরা হয়েছে। উদ্দীপকে দেখা যায়, আব্দুল কাদের জাকাতের ব্যাপারে তার সম্পদ ও স্বর্ণের হিসাব করে জাকাত আদায় করতে চেয়েছেন। তার কাছে যে সম্পদ ছিল তা সাড়ে পাঁচ ভরি স্বর্ণের দামের সমান। এক্ষেত্রে তার সম্পদে জাকাত ফরজ হওয়ার জন্য যে নিসাব পরিমাণ সম্পদের প্রয়োজন তা সাড়ে সাত ভরির সমান হওয়া বাঞ্ছনীয়। সম্পদের পরিমাণ যদি সাড়ে সাত ভরি স্বর্ণের সমমূল্যের চেয়ে কম হয়, তাহলে যে সম্পদে জাকাত দিতে হয় না। তাই আব্দুল কাদেরের জন্যও জাকাত আদায় ফরজ নয়।"
        },
        {
          "label": "ঘ",
          "question": "আব্দুল কাদের জাকাত প্রদান করতে পারবে কি? তোমার মতের যৌক্তিকতা বিশ্লেষণ করো।",
          "explanation": "না, জাকাতের নিসাব পরিমাণ সম্পদ না থাকায় আব্দুল, কাদের জাকাত প্রদান করতে পারবে না। যে পরিমাণ সম্পদ কোনো ব্যক্তির মালিকানায় থাকলে তার ওপর, জাকাত ফরজ হয় তাকে নিসাব বলে। ব্যবহারিক ও সাংসারিক তৈজষপত্র রা দ্রব্যসামগ্রীতে জাকাত দিতে হয় না। জাকাত দিতে হয় ব্যবসায়িক পণ্য ও বিশেষায়িত কিছু দ্রব্যে। স্বর্ণের ন্যূনতম নিসাব হলো সাড়ে সাত তোলা, রৌপ্যের নিসাব সাড়ে বায়ান্ন তোলা অথবা এর সমপরিমাণ সম্পদ। বস্তুত এক তোলা সমান এক ভরি। তাই আব্দুল কাদেরের জন্য জাকাত দেওয়া ফরজ হয়নি। উদ্দীপকের আব্দুল কাদের ব্যবসায় অধিক মুনাফা অর্জন করায় জাকাত আদায় করতে চান। বছর শেষে তার যাবতীয় ব্যয় নির্বাহের পর দেখলেন, তার যে সম্পদ অবশিষ্ট আছে তা সাড়ে পাঁচ ভরির দামের সমান। অর্থাৎ তার জন্য জাকাত আদায় ফরজ হয়নি। কেননা অর্থ-সম্পদের ক্ষেত্রে জাকাতের নিসাব হলো সাড়ে সাত তোলা স্বর্ণ বা সাড়ে বায়ান্ন তোলা রৌপ্যের সমমূল্যের সম্পদ থাকা। যেহেতু আব্দুল কাদেরের সম্পদ সাড়ে সাত তোলা স্বর্ণের সমমূল্যের সমান হয়নি, সেহেতু নিসাব বিবেচনায় তার জন্য জাকাত আদায় করা ফরজ নয়। পরিশেষে বলা যায়, জাকাত আদায়ের জন্য নিসাব পরিমাণ শর্ত থাকা শর্ত। আবার কারো কাছে নিসাব পরিমাণ সম্পদ থাকলে অবশ্যই সে জাকাত আদায় করবে। অন্যথায় তাকে গোনাহগার হতে হবে।"
        }
      ]
    },
    {
      "number": "7",
      "uddipok": "মাহমুদুল হক সাহেব চাকরি শেষে সত্তর লাখ টাকা পেনশন পেয়েছেন। বন্ধুদের পরামর্শে তিনি প্রথমে এ টাকা দিয়ে ব্যবসা করতে চাইলেন। ইসলাম ব্যবসাকে বৈধ ঘোষণা করেছে। তাই খুরশেদ সাহেব লাভের আশায় তার পেনশনের টাকা ব্যবসায়ে বিনিয়োগে মনস্থির করলেন। কিন্তু তার স্ত্রী ব্যবসায়ে ঝুঁকির কথা চিন্তা করে টাকাগুলো কোন সুদমুক্ত ব্যাংকে গচ্ছিত রাখার পরামর্শ দিলেন।",
      "tag": "MGMC 23",
      "sub_questions": [
        {
          "label": "ক",
          "question": "খিলাফত শব্দের অর্থ কী?",
          "explanation": "খিলাফত শব্দের অর্থ প্রতিনিধিত্ব করা।"
        },
        {
          "label": "খ",
          "question": "ইসলামি রাষ্ট্রে নাগরিক কারা?",
          "explanation": "যারা ইসলামি রাষ্ট্রে স্থায়ীভাবে বসবাস, রাষ্ট্রের প্রতি আনুগত্য প্রদর্শন, ইসলামি রাষ্ট্রের দেওয়া সুযোগ-সুবিধা ভোগ এবং রাষ্ট্রনির্ধারিত কর্তব্যসমূহ নিষ্ঠার সাথে পালন করে তারা ইসলামি রাষ্ট্রের নাগরিক ইসলামি রাষ্ট্রের নাগরিকরা দুই ভাগে বিভক্ত। যথা- ১. মুসলিম নাগরিক ও ২. অমুসলিম বা জিম্মি নাগরিক। দেশের ভেতরে বৈধভাবে অবস্থানরত সকল মুসলমানই মুসলিম নাগরিক। যদি কোনো মুসলিম জন্মসূত্রে বাইরের দেশের হয়, বৈধভাবে ইসলামে রাষ্ট্রে অবস্থান করে তবে যে এই শ্রেণির নাগরিক হবে। নওমুসলিমও এ নাগরিকের আওতাভুক্ত। জন্মসূত্রে বা দেশান্তরের ভিত্তিতে ইসলামি রাষ্ট্রে অবস্থানরত সকল অমুসলিম হলো হলো অমুসলিম নাগরিক। তারা জিম্মি নাগরিক নামেও পরিচিত।"
        },
        {
          "label": "গ",
          "question": "উদ্দীপকের আলোকে সুদমুক্ত ব্যাংকের পরিচয় ব্যাখ্যা করো।",
          "explanation": "উদ্দীপকে সুদমুক্ত ব্যাংক বলতে ইসলামি ব্যাংককে বোঝানো হয়েছে। যে ব্যাংকের যাবতীয় কার্যক্রম ইসলামি শরিয়তের আলোকে পরিচালিত হয় তাকে ইসলামি ব্যাংক বলে। ইসলামি ব্যাংক শরিয়তের নীতিমালা অনুসরণ করে অর্থ বিনিয়োগ করে এবং এর মাধ্যমে মুনাফা অর্জন করে। এ ব্যাংকের অন্যতম একটি বৈশিষ্ট্য হলো এটি সুদমুক্ত ব্যাংকিং ব্যবস্থা। যা উদ্দীপকেও প্রতিফলিত হয়। উদ্দীপকের মাহমুদুল হক পেনশনের টাকা দিয়ে ব‍্যবসা করতে চাইলে তার স্ত্রী তাকে সুদমুক্ত ব্যাংকে রাখার জন্য পরামর্শ দেন। আর সুদমুক্ত ব্যাংক বলতে ইসলামি ব্যাংককেই বোঝায়। কেননা ইসলামি ব্যাংকিং ব্যবস্থা ইসলামি শরিয়ত তথা কুরআন ও হাদিসসম্মত। সেখানে সুদের কোনো কারবার নেই। আর ইসলামি বিধানে সুদ গ্রহণ করা জঘন্য অপরাধ। কুরআন মাজিদে এসেছে, 'আল্লাহ বেচাকেনাকে বৈধ এবং সুদকে অবৈধ করেছেন' (সুরা বাকারা: ২৭৫)। তাই আল্লাহর বিধান মানতে মাহমুদুল হকের স্ত্রী সুদমুক্ত ব্যাংক হিসেবে যেটিকে বোঝাতে চেয়েছেন সেটি হলো ইসলামি ব্যাংক।"
        },
        {
          "label": "ঘ",
          "question": "ব্যবসায়ে অর্থ বিনিয়োগ কী বৈধ? উদ্দীপকের আলোকে বিশ্লেষণ করো।",
          "explanation": "হ্যাঁ, ব্যবসায়ে অর্থ বিনিয়োগ করা বৈধ। ইসলামি অর্থব্যবস্থা শরিয়তভিত্তিক। এ অর্থব্যবস্থায় শরিয়ত মোতাবেক ব্যবসায়-বাণিজ্য করার বৈধতা দেওয়া হয়েছে। বস্তুত ইসলামে ব্যবসায়- বাণিজ্য হালাল, কিন্তু সুদ হারাম। এ সম্পর্কে আল্লাহ তায়ালা বলেন, \"আল্লাহ ব্যবসায়কে হালাল করেছেন এবং সুদকে হারাম করেছেন\" (সুরা আল-বাকারা: ২৭৫)। তাই মাহমুদুল হকের জন্যেও ব্যবসায় অর্থ বিনিয়োগ বৈধ ছিল। উদ্দীপকের মাহমুদুল হক তার পেনশনের টাকা দিয়ে প্রথমে ব্যবসায় করতে চান। কারণ তিনি জানেন, ইসলামে ব্যবসায়ের বৈধতা রয়েছে। তার এ ধারণাটি সঠিক। কেননা ইসলামের সুদ হারাম হলেও ব্যবসায়-বাণিজ্য করা বৈধ। প্রকৃতপক্ষে সুদ ও ব্যবসায় সম্পূর্ণ আলাদা বিষয়। সুদের কারণে একশ্রেণির মানুষ দরিদ্র থেকে আরও দরিদ্র হয়। অপরদিকে আরেক শ্রেণির মানুষ সম্পদের পাহাড় গড়ে তোলে। আর এরূপ প্রথা সমাজে ব্যাপক বৈষম্য সৃষ্টি করে। যা ইসলামে সমর্থিত নয়। এক্ষেত্রে ব্যবসা মানুষের নিজস্ব শ্রমের ফল। এর মাধ্যমে কেউ বৈষম্যের শিকার হয় না। এজন্য ইসলামও এটিকে স্বীকৃতি দিয়েছে। যা সুরা আল-বাকারায় উল্লেখিত ২৭৫ নম্বর আয়াতের মাধ্যমেই বোঝা যায়। সুতরাং বলা যায়, ব্যবসায় অর্থ বিনিয়োগ করা বৈধ। তবে ব্যবসায়ের ক্ষেত্রে অধিক মুনাফা লাভের আশায় কারো প্রতি যেন জুলুম না করা হয় সেদিকেও সবাইকে খেয়াল রাখতে হবে।"
        }
      ]
    },
    {
      "number": "8",
      "uddipok": "মুমিনুন্নিসা সরকারি মহিলা কলেজ, ময়মনসিংহ। প্রশ্ন নম্বর ৮ নাদিম উচ্চ মাধ্যমিক পরীক্ষা দিয়েছে। সে তার বন্ধুদের ভাল পথে চলার আহ্বান জানায়। ধর্মের পথে মানুষকে ডাক দেয়। নাদিম নিয়মিত সালাত আদায় করে। কিন্তু সে ব্যক্তিগত জীবনে কথা ও কাজের মধ্যে মিল রাখে না। এজন্য তার বন্ধুরা তার আহ্বানকে গুরুত্ব দেয় না।",
      "tag": "MGMC 23",
      "sub_questions": [
        {
          "label": "ক",
          "question": "উম্মাহ অর্থ কী?",
          "explanation": "উম্মাহ অর্থ জাতি।"
        },
        {
          "label": "খ",
          "question": "বিশ্বভ্রাতৃত্বের গুরুত্ব লেখো।",
          "explanation": "বিশ্বব্যাপী শান্তি ও সম্প্রীতি প্রতিষ্ঠায় বিশ্বভ্রাতৃত্বের গুরুত্ব অপরিসীম। বিশ্বভ্রাতৃত্বের ধারণা অনুযায়ী জাতি, ধর্ম, বর্ণ নির্বিশেষে পৃথিবীর সব মানুষ, ভাই-ভাই। তাই এ ভ্রাতৃত্বে আবন্ধ সবাই সবার সাথে উত্তম আচরণ করে এবং বিপদাপদে পাশে দাঁড়ায়। একের সুখে অন্যজন সুখী হয়, আর দুঃখে সমব্যথী হয়। এভাবে পৃথিবীব্যাপী সবার মাঝে ভ্রাতৃত্ববোধের যে সম্পর্ক তার উৎকর্ষতা সাধনের ফলে অশান্ত পৃথিবীতে স্বভাবতই শান্তি প্রতিষ্ঠিত হয়। তাই ইসলামি জীবনবিধানে বিশ্বভ্রাতৃত্বের গুরুত্ব অনস্বীকার্য।"
        },
        {
          "label": "গ",
          "question": "নাদিম কি একজন দাঈ? উদ্দীপকের আলোকে বিশ্লেষণ করো।",
          "explanation": "না, নাদিম দাঈ নয়। যিনি ইসলামি দাওয়াতের কাজ করেন তাকে দাঈ বলে। অর্থাৎ দাঈ এমন ব্যক্তি যিনি মানুষের কাছে ইসলামের আদর্শ পৌঁছে দেন এবং কুরআন হাদিসের শিক্ষা প্রচার করেন। আলিম হওয়া, আমলকারী হওয়া, 'কথা ও কাজে মিল রাখা ইত্যাদি দাঈর অন্যতম গুণ। যা নাদিমের মধ্যে অনুপস্থিত। উদ্দীপকের নাদিম তার বন্ধুদেরকে ধর্মের পথে চলার আহ্বান জানায় এবং নিয়মিত সালাত আদায় করে। কিন্তু ব্যক্তিগত জীবনে যে নিজেই কথা ও কাজে মিল রাখে না, এজন্য সে দাঈ বা ধর্ম প্রচারক নয়। কেননা দাঈর যেসব গুণাবলি রয়েছে তা থেকে কোনো গুণ অনুপস্থিত থাকলে সে দাঈ হিসেবে বিবেচিত হবে না। আর কথা ও কাজে মিল রাখা দাঈর অন্যতম গুণ। সুতরাং এই গুণটি নাদিমের মধ্যে অনুপস্থিত থাকাই সে দাঈ হিসেবে বিবেচিত হবে না।"
        },
        {
          "label": "ঘ",
          "question": "নাদিমের আহ্বানকে গুরুত্ব না দেওয়ার কারণ ব্যাখ্যা করো",
          "explanation": "নাদিমের 'আহ্বানে তার বন্ধুদের গুরুত্ব না দেওয়ার কারণ হলো নাদিমের মধ্যে দাঈর অন্যতম একটি দিক কথা ও কাজে মিল রাখা গুণটি অনুপস্থিত। একজন দাঈকে দীন প্রচারের ক্ষেত্রে কতকগুলো গুণের অধিকারী হতে হয়। যেমন- আলিম হওয়া, সত্যবাদী হওয়া, কথায় ও কাজে মিল রাখা ইত্যাদি। এসব গুণাবলির কোনো একটি গুণ অনুপস্থিত থাকলে সাধারণ মানুষের কাছে দাঈর গ্রহণযোগ্যতা থাকে না। যা নাদিমের ক্ষেত্রে লক্ষণীয়। উদ্দীপকের নাদিম নিয়মিত সালাত আদায় করলেও কথা ও কাজে মিল রাখে না। এজন্য সে তার বন্ধুদেরকে দীনের দাওয়াত দিলেও তার বন্ধুরা সে দাওয়াতে গুরুত্ব দেয় না। নাদিমের বন্ধুদের এরূপ আচরণের কারণ হলো নাদিমের মধ্যে দাঈর অন্যতম একটি দিক কথা ও কাজে মিল রাখা গুণটি অনুপস্থিত। মূলত কথা ও কাজে মিল রাখা দাঈর অন্যতম একটি গুণ। দাঈ যা বলবেন, তাই করে দেখাবেন। তার কোনো কাজই তার কথার বিপরীত হবে না। আল্লাহ তায়ালা এ বিষয়টিকে অত্যন্ত অপছন্দ করেন। আল্লাহ বলেন, \"আল্লহর কাছে এটা অত্যন্ত ঘৃণার কাজ যে, তোমরা যা বলবে তা করবে না\" (সুরা আছ-ছফঃ ৩)। পরিশেষে বলা যায়, কথা ও কাজে মিল রাখা দাঈর অন্যতম গুণ। এই একটি গুণের অনুপস্থিতির কারণেই নাদিমের বন্ধুরা নাদিমের দাওয়াতি কাজে গুরুত্ব দেয়নি। তাই সবার উচিত এটি থেকে শিক্ষা নিয়ে জীবনের সবক্ষেত্রে নৈতিক চরিত্রের অনুশীলন করা।"
        }
      ]
    },
    {
      "number": "9",
      "uddipok": "রোহান এইচ, এস, সি পরীক্ষার্থী। আর কিছুদিন পরেই তার ফাইনাল পরীক্ষা। পরীক্ষায় ভাল ফলাফলের আশায় রোহান নিয়মিত লেখাপড়া করে এবং আল্লাহর সাহায্য প্রার্থনা করে। রোহানের এক বন্ধু তার কার্যকলাপ দেখে রোহানকে বলে, 'এত পড়াশুনা করে কী লাভ হবে? আল্লাহর উপর ছেড়ে দাও। তিনিই আমাদের ফলাফল ভাল করে দেবেন'। তাদের কথা-বার্তা শুনে রোহানের বাবা বললেন, 'চেষ্টা না করে হাত-পা গুটিয়ে থাকা বা ভালো ফলাফলের আশায় বসে থাকা ইসলামের আদর্শ নয়'।",
      "tag": "MGMC 23",
      "sub_questions": [
        {
          "label": "ক",
          "question": "'বায়তুল মাল' অর্থ কী?",
          "explanation": "বায়তুল মাল অর্থ কোষাগার।"
        },
        {
          "label": "খ",
          "question": "'সবর ইমানের অর্ধাংশ' ব্যাখ্যা করো।",
          "explanation": "ইমানের পূর্ণতা লাভে সবর অপরিহার্য ভূমিকা পালন করে। সবর বা ধৈর্য ছাড়া ইমান পূর্ণতা পায় না। কারণ আল্লাহর প্রতি ইমান পোষণ এবং ইমানের দাবি নিষ্ঠার সাথে পূরণের জন্য সবরের বিকল্প নেই। ধৈর্যহীনতার কারণে মানুষ সঠিক পথ থেকে বিচ্যুত হয়ে যায়। তাই ধৈর্যের সাথে যারা ইবাদত করতে পারে তারা আল্লাহর অশেষ অনুগ্রহ লাভের নিশ্চয়তা পায়। এজন্য রাসুল (স) বলেছেন, 'সবর ইমানের অধাংশ' (বুখারি ও মুসলিম)।"
        },
        {
          "label": "গ",
          "question": "রোহানের চরিত্রে যে গুণাবলি লক্ষ করা যায় তাকে কী বলে? উদ্দীপকের আলোকে ব্যাখ্যা করো।",
          "explanation": "রোহানের চরিত্রে যে গুণাবলি লক্ষ করা যায় তাকে তাওয়াক্কুল বলে। তাওয়াক্কুল হলো কোনো কিছু অর্জনের জন্য চেষ্টা বা সাধনা করার পর সফলতার জন্য মহান আল্লাহর ওপর ভরসা করা। মানুষ তার কাঙ্ক্ষিত ফললাভের আশায় নিজে আগে সাধ্যমতো চেষ্টা করবে, তারপর আল্লাহর ওপর ভরসা করবে এটাই তাওয়াক্কুলের শিক্ষা। রোহানের চরিত্রে এ শিক্ষাই প্রতিফলিত হয়। উদ্দীপকের রোহান এইচ, এস, সি পরীক্ষার্থী। পরীক্ষায় ভালো ফলাফলের আশায় সে নিয়মিত লেখাপড়া করে এবং আল্লাহর সাহায্য প্রার্থনা করে। রোহানের এ গুণাবলি তাওয়াক্কুলের প্রতি নির্দেশ করে। কারণ তাওয়াক্কুল হলো নিজে আগে চেষ্টা করার পর ভালো ফলাফলের জন্য আল্লাহর উপর ভরসা করা। সুতরাং বলা যায়, রোহানের নিয়মিত লেখাপড়া করা এবং আল্লাহর সাহায্য প্রার্থনা করার গুণাবলি তাওয়াক্কুলকেই নির্দেশ করে।"
        },
        {
          "label": "ঘ",
          "question": "রোহানের বাবার বক্তব্যের যৌক্তিকতা তোমার পাঠ্যবইয়ের আলোকে বিশ্লেষণ করো।",
          "explanation": "চেষ্টা না করে হাত-পা গুটিয়ে থাকা বা ভালো ফলাফলের আশায় বসে থাকা ইসলামের আদর্শ নয়'- তাওয়াক্কুল সম্পর্কিত রোহানের বাবার এ বক্তব্যটি যথার্থ এবং যুক্তিযুক্ত। কোনো কিছু অর্জনের জন্য চেষ্টা করার পর সফলতার জন্য মহান আল্লাহর ওপর ভরসা রাখাকে তাওয়াক্কুল বলে। তাওয়াক্কুলের শর্ত হলো, ব্যক্তি প্রথমে নিজে চেষ্টা করবে, তারপর সফলতার জন্য আল্লাহর ওপর ভরসা করবে। যা রোহানের বাবার বক্তব্যেও ফুটে ওঠে। উদ্দীপকের রোহানের বাবা তার ছেলের বন্ধুর কথা শুনে তাকে তাওয়াক্কুল সম্পর্কে সঠিক ধারণা দেন। রোহানের বন্ধু ভালো ফলাফলের জন্য পড়াশোনার প্রতি গুরুত্ব না দিয়ে শুধু আল্লাহর উপর ভরসা করার কথা বলে। তার এ কথা শুনে রোহানের বাবা বলেন, চেষ্টা না করে হাত-পা গুটিয়ে থাকা বা ভালো ফলাফলের আশায় বসে থাকা ইসলামের আদর্শ নয়। তাওয়াক্কুল সম্পর্কে রোহানের বাবার এ উক্তিটি যথার্থ। কারণ তাওয়াক্কুলের বিধান হলো ব্যক্তি আগে নিজে চেস্টা করবে তারপর ভালো ফলাফলের জন্য আল্লাহর ওপর ভরসা করবে। কেউ যদি খাবার তৈরি না করে উপকরণগুলো নিয়ে বসে থাকে এবং ক্ষুধা মেটানোর জন্য শুধু আল্লাহর উপর ভরসা করে, তাহলে তার ক্ষুধার নিবৃত্তি হবে না। তাই তাওয়াক্কুল সম্পর্কিত রোহানের বাবার বক্তব্যটি যথার্থ।"
        }
      ]
    },
    {
      "number": "10",
      "uddipok": "সুমন ঢাকার বাড্ডা এলাকার বাসিন্দা। সে প্রতিদিন ঘুম থেকে উঠে অফিসে যাওয়ার আগে তার গলির রাস্তা ঝাড়ু দেয়। সরকারি ছুটির দিনে সে আশেপাশের নর্দমাসমূহ হতে ময়লা-আবর্জনা পরিষ্কার করে। এর ফলে এলাকায় মশা মাছির উপদ্রপ কমেছে। এলাকায় কেউ অসুস্থ হলে। সুমন দ্রুত হাসপাতালে পৌঁছে দেয়ার ব্যবস্থা করে। তার এই উদ্যোগে উৎসাহী হয়ে এলাকার অনেকেই পরিবেশ রক্ষায় কাজ করছে।",
      "tag": "MGMC 23",
      "sub_questions": [
        {
          "label": "ক",
          "question": "উখওয়াত কাকে বলে?",
          "explanation": "পরস্পরের মাঝে হৃদ্যতা, ভালোবাসা ও আন্তরিকতার সম্পর্ককে উখওয়াত বলে।"
        },
        {
          "label": "খ",
          "question": "মুবাল্লিগ এর কাজ ব্যাখ্যা করো?",
          "explanation": "মুবাল্লিগের কাজ হলো ইসলাম প্রচার ও প্রসার করা। মুবাল্লিগ এমন ব্যক্তি যিনি মানুষের কাছে ইসলামের আদর্শ পৌঁছে দেন। মুবাল্লিগ মানুষের কাছে কুরআন-হাদিসের শিক্ষা পৌঁছে দেন এবং সে অনুযায়ী জীবন পরিচালনা করতে উৎসাহিত করেন। মুবাল্লিগ ইসলামের প্রচার, প্রসার, প্রতিষ্ঠা ও সংরক্ষণে গুরুত্বপূর্ণ ভূমিকা পালন করেন।"
        },
        {
          "label": "গ",
          "question": "উদ্দীপকের আলোকে পরিবেশ সংরক্ষণে ভূমিকা বর্ণনা করো।",
          "explanation": "পরিবেশ সংরক্ষণে সুমনের কর্মকাণ্ডসমূহ গুরুত্বপূর্ণ ভূমিকা পালন করবে। পরিবেশ সংরক্ষণ বলতে প্রাকৃতিক ও নৈসর্গিক বিষয়গুলো প্রকৃত অবস্থায় রক্ষা করাকে বোঝায়। এই রক্ষণাবেক্ষণ ব্যাহত হলে সুন্দর ও সুস্থভাবে জীবন বিকশিত করা সম্ভব হয় না এবং বিভিন্ন ধরনের বিপর্যয়ের মুখোমুখি হতে হয়। বায়ু দূষণ, শব্দ দূষণ, সর্বোপরি পরিবেশ দূষণ রোধ করার মাধ্যমে পরিবেশ সংরক্ষণ করা যায়। যা সুমনের কর্মকাণ্ডে লক্ষণীয়। উদ্দীপকের সুমন প্রতিদিন সকালে তার গলির রাস্তা ঝাড়ু দেয় এবং সাপ্তাহিকভাবে সে আশেপাশের নর্দমাসমূহের ময়লা নিজ দায়িত্বে পরিষ্কার করে। তার এ কাজ পরিবেশ সংরক্ষণে গুরুত্বপূর্ণ ভূমিকা পালন করে। তার এ কাজের ফলে প্রাকৃতিক ভারসাম্য রক্ষা হয়। যার ফলে মানুষ প্রয়োজনীয় অক্সিজেন পায়, জ্বালানী ও কাঠের যোগান এবং প্রাকৃতিক দুর্যোগ প্রতিরোধ করতে সক্ষম হয়। মানুষের আমিষের চাহিদা মেটায় জলজ সম্পদ। পরিবেশ সংরক্ষণের কারণে নদ-নদীর প্রাণপ্রবাহ অব্যাহত থাকে এবং আমিষের এই চাহিদা পূরণ হয়। তাছাড়া পরিবেশ সংরক্ষণ ব্যাহত হলে বৈশ্বিক জলবায়ুতে বিরূপ প্রভাব পড়ে। ফলে মানবজাতি ও প্রাণিকূলের অস্তিত্ব ঝুঁকির মধ্যে পতিত হয়। তাই বলা যায়, পরিবেশ সংরক্ষণে সুমনের ভূমিকা অত্যন্ত প্রশংসনীয়।"
        },
        {
          "label": "ঘ",
          "question": "উদ্দীপকে উল্লেখিত 'হাসপাতালে পৌঁছে দেয়া কি খিদমতে খালক?' এ ব্যাপারে তোমার যুক্তি ব্যাখ্যা করো।",
          "explanation": "হ্যাঁ, উদ্দীপকে উল্লেখিত 'হাসপাতালে পৌছে দেয়া' কাজটি খিদমতে খালক এর অন্তর্ভুক্ত। খিদমতে খালক বলতে সৃষ্টিজীবের সেবা ও পরিচর্যা করাকে বোঝায়। সবার সাথে সদাচরণ করা, সেবা ও সাহায্য করা, হক আদায় করা, অসুস্থদের দায়িত্ব নেওয়া ইত্যাদি কর্মকাণ্ডসমূহ খিদমতে খালক-এর অন্তর্ভুক্ত। যা সুমনের আচরণেও পরিলক্ষিত হয়। উদ্দীপকের সুমন এলাকায় কেউ অসুস্থ হলে তাকে দ্রুত হাসপাতালে পৌঁছে দেওয়ার ব্যবস্থা করে। তার কাজটি নিঃসন্দেহে খিদমতে খালক-এর অন্তর্ভুক্ত। কতিপয় সৎ ও প্রশংসনীয় কাজের মাধ্যমে খিদমতে খালক এর দায়িত্ব পালন করা যায়। এর মধ্যে অন্যতম একটি কাজ হলো অসুস্থের দায়িত্ব নেওয়া। অসুস্থ ব্যক্তির শুশ্রুষার জন্য প্রয়োজনীয় সেবা ও চিকিৎসার ব্যবস্থা করা। এ সম্পর্কে রাসুলুল্লাহ (স) বলেন, \"তোমরা ক্ষুধার্তকে খাদ্য দাও, অসুস্থের সেবা করো এবং বন্দিকে মুক্ত করো।” (সহিহ বুখারি) সুতরাং বলা যায়, সুমনের অসুস্থ ব্যক্তিকে দ্রুত হাসপাতালে পৌঁছে দেওয়ার কাজটি খিদমতে খালক-এর অন্তর্ভুক্ত। তার এ কাজটি ইহকালীন ও পরকালীন কল্যাণ লাভে গুরুত্বপূর্ণ ভূমিকা পালন করবে।"
        }
      ]
    },
    {
      "number": "11",
      "uddipok": "স্ত্রী ও দুই ছেলে-মেয়ে নিয়ে আজগর আলীর পরিবার। পরিবারের সদস্যরা সকল কাজে একে অপরকে সহযোগিতা করেন এবং সবাই ধর্মীয় অনুশাসন পরিপূর্ণভাবে মেনে চলেন। অন্যদিকে, তাঁর প্রতিবেশী জয়নাল মিয়া স্ত্রী ও ছেলেমেয়ে নিয়ে আমেরিকা থাকেন। নিয়মিত বাড়ি না এসে বাবা-মার জন্য লক্ষ লক্ষ টাকা পাঠান। এ বছর তার বাবা প্রচণ্ড অসুস্থ হলে তিনি দেশে না এসে বাবার দেখাশুনার জন্য একজন সেবিকা নিয়োগ দেন। এ অবস্থায় দীর্ঘদিন রোগ ভোগের পর তার বাবা মারা যান।",
      "tag": "MGMC 23",
      "sub_questions": [
        {
          "label": "ক",
          "question": "'মোহরানা' কী?",
          "explanation": "মোহরানা হলো স্ত্রীর ন্যায়সঙ্গত ও আল্লাহপ্রদত্ত অধিকার যা বিবাহের সময় বা পরে স্বামী তার স্ত্রীকে নির্দিষ্ট পরিমাণে প্রদান করে।"
        },
        {
          "label": "খ",
          "question": "'স্বামী-স্ত্রী একে অপরের পরিপূরক' ব্যাখ্যা করো।",
          "explanation": "স্বামী-স্ত্রীর পারস্পরিক অধিকার ও মর্যাদা এবং তাদের পরিপূরক হওয়ার প্রতি গুরুত্বারোপ করে আল্লাহ তায়ালা বলেন, 'তারা তোমাদের ভূষণ এবং তোমরা তাদের ভূষণ' (সুরা আল-বাকারা: ১৮৭)। ইসলামি পরিবারে স্ত্রীর অধিকার স্বামীর অধিকারের সমান। তারা একে অন্যের পরিপূরক। স্বামী ও স্ত্রী পরস্পরকে যথাযথ সম্মান, মর্যাদা ও অধিকার দেবেন। স্বামী-স্ত্রী যেন পরস্পরের প্রতি শ্রদ্ধাশীল থাকে এবং কেউ যেন কখনও অন্যকে হেয় না করে এজন্য আল্লাহ তায়ালা স্বামী-স্ত্রীকে পরস্পরের পোশাক বা ভূষণ হিসেবে আখ্যায়িত করেছেন। এ থেকে বোঝা যায় স্বামী-স্ত্রী পরস্পরের পরিপূরক।"
        },
        {
          "label": "গ",
          "question": "আজগর আলীর পরিবারটি কোন ধরনের? আলোচনা করো।",
          "explanation": "আজগর আলীর পরিবারটি একটি ইসলামি পরিবার। যে পরিবার ইসলামের আদর্শ, নীতিমালা ও বিধিবিধানের ভিত্তিতে গড়ে ওঠে এবং পরিচালিত হ্যা তাকে ইসলামি পরিবার বলে। ইসলামি পরিবারের প্রত্যেক সদস্য নিষ্ঠাবান মুসলিম। তারা ইসলামি শরিয়তের আলোকে জীবনযাপন করে এবং নিয়মিত আল্লাহর ইবাদত করে। এ পরিবারের সদস্যরা পরস্পরের প্রতি শ্রদ্ধাশীল। তারা নিজেদের দায়িত্ব ও কর্তব্য যথাযথভাবে পালন করে। এসব বৈশিষ্ট্যের আলোকে বলা যায়, আজগর আলীর পরিবারটি একটি ইসলামি পরিবার। উদ্দীপকে উল্লেখ করা হয়েছে, স্ত্রী ও দুই ছেলে-মেয়ে নিয়ে আজগর আলীর পরিবার। এ পারিবারের সদস্যরা সব কাজে একে অপরকে সহযোগিতা করে এবং সবাই ধর্মীয় অনুশাসন পরিপূর্ণভাবে মেনে চলে। ইসলামি আদর্শ ও বিধিবিধানের ভিত্তিতে পরিচালিত পরিবার ইসলামি পরিবারের বৈশিষ্ট্য বহন করে। তাই বলা' যায়, ইসলামি অনুশাসনের ভিত্তিতে পরিচালিত আজগর আলীর পরিবারটি হলো একটি ইসলামি পরিবার।"
        },
        {
          "label": "ঘ",
          "question": "জয়নালের কর্মকাণ্ডে তুমি কি একমত? কুরআন ও হাদিসের আলোকে বিশ্লেষণ করো।",
          "explanation": "না, জয়নালের মাতাপিতার প্রতি কর্তব্যে অবহেলা প্রকাশ পাওয়া কাজটির সাথে আমি একমত নই। ইসলামি পরিবারে মাতাপিতার প্রতি সন্তানকে অনেক দায়িত্ব ও কর্তব্য পালন করতে হয়। মাতাপিতার জীবদ্দশায় তাদের প্রতি সন্তানের মূল কর্তব্যসমূহ হলো- তাদের সাথে সদাচরণ করা, তাদের অবাধ্য না হওয়া, অসুস্থ হলে তাদের সেবাযত্ন ও সুচিকিৎসার ব্যবস্থা করা ইত্যাদি। কিন্তু জয়নালের কর্মকাণ্ডে এসব কর্তব্য পালনে অবহেলার প্রকাশ ঘটেছে। উদ্দীপকের জয়নাল মিয়া স্ত্রী ও ছেলে-মেয়ে নিয়ে আমেরিকা থাকেন। বাবা- মায়ের জন্য তিনি লক্ষ লক্ষ টাকা পাঠান। কিন্তু তার বাবা গুরুতর অসুস্থ হলে তিনি দেশে না এসে বরং বাবার দেখাশোনার জন্যে সেবিকা নিয়োগ দেন। এ অবস্থায় দীর্ঘদিন রোগভোগের পর বাবা মারা যান। মাতাপিতার প্রতি কর্তব্যে এরূপ অবহেলার পরিণাম অত্যন্ত ভয়াবহ। মাতাপিতার প্রতি ভাল ব্যবহার করার নির্দেশ দিয়ে আল্লাহ তায়ালা বলেন, 'তোমরা মাতাপিতার সাথে সদাচারণ করো' (সুরা আন-নিসা: ৩৬)। এ প্রসঙ্গে মহানবি (স) বলেন- 'সে ধ্বংস হোক, সে ধ্বংস হোক, সে ধ্বংস হোক। বলা হলো- হে আল্লাহর রাসুল (স), কে ধ্বংস হবে? তিনি বলেন, যে তার মাতাপিতার দুই জনের একজনকে অথবা উভয়কে বৃদ্ধাবস্থায় পেল অথচ তাদের সেবা করে জান্নাতে প্রবেশ করতে পারল না' (সহিহ মুসলিম)। আল্লাহ ও রাসুল (স) মাতাপিতার প্রতি সদাচরণ করা ও দায়িত্ব পালনের নির্দেশ দিয়েছেন। আর তা অমান্য করলে জাহান্নাম অনিবার্য। তাই মাতা- | পিতার প্রতি জয়নালের এরূপ কর্তব্যে অবহেলা মোটেই ইসলাম সমর্থিত নয়।"
        }
      ]
    }
  ]
}