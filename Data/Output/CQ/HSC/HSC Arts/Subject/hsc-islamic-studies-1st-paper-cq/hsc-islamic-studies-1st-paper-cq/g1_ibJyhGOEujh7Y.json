{
  "title": "আদমজী ক্যান্টনমেন্ট কলেজ ২০২৩",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "ড. জাফরুল্লাহ চৌধুরী ঢাকা মেডিকেল কলেজ থেকে এমবিবিএস কোর্স সম্পন্ন করে উচ্চশিক্ষার উদ্দেশ্যে বিলেতে পারি 'জমান। সেখানে তিনি রাজকীয় জীবনযাপনে অভ্যস্থ হয়ে পড়েন। এমতাবস্থায় তিনি শুনতে পান মাতৃভূমির মহান স্বাধীনতা সংগ্রামের কথা। ফিরে আসেন নিজ দেশে এবং যুদ্ধাহত যোদ্ধাদের জন্য মুক্ত চিকিৎসার ব্যবস্থা গড়ে তুলেন। স্বাধীনোত্তর দেশে চিকিৎসা সেবা সকল মানুষের নিকট সহজলভ্য করার লক্ষ্যে তিনি প্রতিষ্ঠা করেন গণস্বাস্থ্য কেন্দ্র। ডা. জাফরুল্লাহ চৌধুরী অত্যন্ত সহজ সরল ও অনাড়ম্বর জীবন-যাপনে অভ্যস্ত ছিলেন। একটি ভিডিও চিত্রে দেখা যায়, তিনি একটি তালিযুক্ত প্যান্ট ও ৩০ বছরের পুরনো একটি শার্ট পরে আছেন। তাকে জিজ্ঞাসা করা হলে তিনি বলেন, বিলাসী জীবন- যাপনের জন্য অর্থ ব্যয় করা নেহাত বোকামি ও ছেলেমানুষি।",
      "tag": "ACC 23",
      "sub_questions": [
        {
          "label": "ক",
          "question": "স্বদেশ প্রেম বলতে কি বুঝো?",
          "explanation": "স্বদেশ প্রেম বলতে নিজের দেশের প্রতি ভালোবাসা ও আকর্ষষণকে বুঝায়।"
        },
        {
          "label": "খ",
          "question": "অপচয়কারী শয়তানের ভাই বুঝিয়ে লেখো।",
          "explanation": "অপচয়কারীকে আল্লাহ তায়ালা শয়তানের ভাই হিসেবে আখ্যায়িত করেছেন। আল্লাহ তায়ালার অসংখ্য নেয়ামত থেকে মানুষের জন্য বৈধ বস্তু ভক্ষণ করা যাবে, তবে প্রয়োজনাতিরিক্ত গ্রহণ করা যাবে না। সুরা আরাফে উল্লেখ করা হয়েছে, তোমরা আহার করো ও পান করো; কিন্তু অপচয় করে না। নিশ্চয়ই আল্লাহ অপচয়কারীকে পছন্দ করেন না। অন্যত্র বলেছেন, নিশ্চয় অপচয়কারী শয়তানের ভাই। এ দ্বারা বোঝা যায়, আল্লাহ তায়ালা অপচয়কে কতটা অপছন্দ করেন। এজন্য প্রতিটা কর্মকাণ্ডই যা অপচয়ের সাথে সাদৃশ্যপূর্ণ তা বর্জন করা একান্ত প্রয়োজন।"
        },
        {
          "label": "গ",
          "question": "ড. জাফরুল্লাহ চৌধুরীর চরিত্রে স্বদেশ প্রেমের যে চিত্র ফুটে উঠেছে তার বর্ণনা দাও।",
          "explanation": "ড. জাফরুল্লাহ চৌধুরীর চরিত্রে প্রকৃত একজন দেশপ্রেমিকের পরিচয় পাওয়া যায়। দেশপ্রেম হলো নিজের দেশের প্রতি ভালোবাসা ও আকর্ষণ। মাতৃভূমির প্রতি গভীর অনুরাগ, ভালোবাসা, আনুগত্য প্রকাশ প্রভৃতির মধ্যে দেশপ্রেম নিহিত। সব নবি-রাসুল ও মহামানবের মধ্যে পূর্ণমাত্রায় দেশপ্রেম ছিল। দেশপ্রেম ছাড়া স্বাধীনতা অর্জন এবং রক্ষা করা যায় না। উদ্দীপকের ড. জাফরুল্লাহ চৌধুরীর চরিত্রেও আমরা একজন প্রকৃত দেশপ্রেমিকের গুণাবলি খুঁজে পায়। উদ্দীপকে আমরা দেখতে পাই, ড. জাফরুল্লাহ চৌধুরী বিদেশে রাজকীয় জীবনযাপন করলেও মাতৃভূমির মহান স্বাধীনতা সংগ্রামের কথা শুনে তিনি দেশে ফিরে আসেন। এবং যুদ্ধাহত যোদ্ধাদের জন্য গণস্বাস্থ্য কেন্দ্র গড়ে তোলেন। যার দ্বারা তিনি সহজলভ্য চিকিৎসাসেবা নিশ্চিত করেন। যা একটি প্রকৃত দেশপ্রেমিকের পরিচায়ক। তার এরূপ কর্মকাণ্ড দ্বারা দেশের প্রতি তার ভালোবাসা প্রকাশ পেয়েছে এবং দেশের জন্য তার অবদান চিরস্মরণীয় হয়ে থাকবে।"
        },
        {
          "label": "ঘ",
          "question": "উদ্দীপকে হাক্কুল ইবাদের যে চিত্র ফুটে উঠেছে তা তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকে হাক্কুল ইবাদের কর্তব্যপরায়ণতার দিকটি ফুটে উঠেছে। পৃথিবীতে মানুষের দায়িত্ব সম্পর্কে সঠিক জ্ঞান রাখা এবং তা পালনের আন্তরিক উদ্যোগই হচ্ছে কর্তব্যপরায়ণতা। মানুষের সবরকম কর্তব্য দুভাগে বিভক্ত। তা হলো- হাক্কুল্লাহ ও হাক্কুল ইবাদ। হাকুল ইবাদ বলতে বান্দার হককে বোঝায়। সকল জাতি, ধর্ম, বর্ণ নির্বিশেষে সব মানুষকে ভালোবাসা, সবার সেবা করা, সাহায্য-সহযোগিতা করা হাক্কুল ইবাদের অন্তর্ভুক্ত। পরিবার, সমাজ ও মানবসেবা হলো হাক্কুল ইবাদের অন্যতম দিক। অভাবী মানুষকে সহায়তা করা, তাদের তরে নিজেকে বিলিয়ে দেওয়া, বস্ত্রহীনকে পোশাক-আশাক দিয়ে সহায়তা করা হাক্কুল ইবাদের অন্তর্ভুক্ত। উদ্দীপকে ড. জাফরুল্লাহ চৌধুরীর কর্মকাণ্ডে হাক্কুল ইবাদের কর্তব্য পরায়ণতার দিকটিই ফুটে উঠেছে। উদ্দীপকে আমরা দেখতে পাই, ড. জাফরুল্লাহ চৌধুরী বিদেশে রাজকীয় জীবনযাপন করার পরও দেশের স্বাধীনতা সংগ্রামের খবর পেয়ে নিজ দেশে ফিরে আসেন। তিনি যুদ্ধাহত যোদ্ধাদের জন্য মুক্ত চিকিৎসা ব্যবস্থা গড়ে তুলেন। স্বাধীনোত্তর দেশে চিকিৎসাসেবা সকল মানুষের নিকট সহজলভ্য করার লক্ষ্যে তিনি গণসাস্থ্য কেন্দ্র প্রতিষ্ঠা করেন। যা প্রকৃতপক্ষে মানুষের প্রতি তার কর্তব্যপরায়ণতার দিকটি নির্দেশ করে। দেশের মানুষের জন্য তার এরূপ কাজ হাক্কুল ইবাদের অন্তর্ভুক্ত। কেননা স্বদেশের প্রতি তিনি যে কর্তব্য পালন করেছেন তা দ্বারা দেশের মানষের অনেক প্রয়োজন লাঘব হবে। তিনি যেহেতু দেশের মানুষের প্রতি এই অনিবার্য কাজ সম্পাদনে নিজেকে আত্মনিয়োগ করেছেন সেহেতু তিনি তার কর্তব্য পালন করেছেন।"
        }
      ]
    },
    {
      "number": "2",
      "uddipok": "অর্থনীতিবিদ এম এ মান্নান স্যার ইসলামি অর্থব্যবস্থা ও প্রচলিত অর্থ ব্যবস্থার ওপর গবেষণা করে উপলব্ধি করেন যে, ইসলামি অর্থব্যবস্থা কল্যাণমুখী। সম্পদের সুষম বণ্টন নীতি, যাকাত, উশর, করযে হাসানা ও সদাকা বিদ্যমান থাকায় তিনি এ অর্থব্যবস্থার প্রতি আকৃষ্ট হন।",
      "tag": "ACC 23",
      "sub_questions": [
        {
          "label": "ক",
          "question": "ইসলামি অর্থনীতিতে সুদের বিধান কী?",
          "explanation": "ইসলামি অর্থনীতিতে সুদ হারাম।"
        },
        {
          "label": "খ",
          "question": "করযে হাসানা বলতে কী বোঝ?",
          "explanation": "করযে হাসানা বলতে উত্তম ঋণ ব্যবস্থাকে বুঝায়। আল্লাহ তাআলার সন্তুষ্টি লাভের আশায়, সওয়াবের নিয়তে বিনাশর্তে কাউকে কোনোকিছু ঋণ দিলে তাকে করযে হাসান বা উত্তম ঋণ বলা হয়। ইসলামী আর্থসামাজিক ব্যবস্থায় করযে হাসানার গুরুত্ব ও তাৎপর্য অপরিসীম। মানব কল্যাণের যত দিক আছে সবগুলোই করযে হাসানার অন্তর্ভুক্ত। যেমন কোনো অভাবী ও চিন্তাগ্রস্থকে এই নিয়তে ঋণ দেওয়া যে, ওই ব্যক্তি যদি স্বীয় সামর্থ্য ও চিন্তার দরূণ ঋণ পরিশোদ করতে না পারে, তবে তার কাছে আর চাওয়া হবে না এটাই করযে হাসানার অন্তর্ভুক্ত"
        },
        {
          "label": "গ",
          "question": "উদ্দীপকের আলোকে ইসলামি অর্থব্যবস্থার সাথে প্রচলিত অর্থব্যবস্থার তুলনামূলক আলোচনা করো।",
          "explanation": "উদ্দীপকের আলোকে ইসলামি অর্থব্যবস্থায় ব্যক্তি ও সামাজের সামগ্রিক কল্যাণ আর মুক্তি নিশ্চিত করার ব্যবস্থা রয়েছে কিন্তু প্রচলিত অর্থব্যবস্থায় তা অনুপস্থিত। কুরআন ও সুন্নাহর বিধান অনুযায়ী যে অর্থব্যবস্থা গড়ে ওঠে তাকে ইসলামি অর্থব্যবস্থা বলে। ইসলামি অর্থব্যবস্থায় আয়, ব্যয় ও বণ্টননীতি ভারসাম্যপূর্ণ ও সর্বজনীন। এ অর্থব্যবস্থায় দুর্নীতি, প্রতারণা, সুদ, ঘুষ ইত্যাদি শোষণমূলক পন্থায় অর্থ উপার্জনের সুযোগ নেই। আর প্রচলিত অর্থব্যবস্থা বলতে সাধারণত পুঁজিবাদী ও সামজতান্ত্রিক অর্থব্যবস্থাকে বুঝায়। এ ধরণের অর্থব্যবস্থা মানবকল্যাণের লক্ষ্যে প্রবর্তিত হলেও তা প্রকৃতপক্ষে মানুষের কল্যাণ করতে পারেনি। তাই ইসলামি অর্থব্যবস্থার সাথে প্রচলিত অর্থব্যবস্থার পার্থক্য বিদ্যমান। উদ্দীপকে আমরা দেখতে পাই, অর্থনীতিবিদ এমএ মান্নান স্যার ইসলামি অর্থব্যবস্থা ও প্রচলিত অর্থব্যবস্থার ওপর গবেষণা করে উপলব্ধি করেন ইসলামি অর্থব্যবস্থা কল্যাণমুখী। সম্পদের সুষম বণ্টননীতি, জাকাত, উশর, করযে হাসানা সাদাকা বিদ্যমান এ অর্থব্যবস্থায়। তাই তিনি এ অর্থব্যবস্থার প্রতি আকৃষ্ট হন। মূলত পৃথিবীর যাবতীয় অর্থনৈতিক সমস্যার সমাধান করার পাশাপাশি মানুষের পরকালীন মুক্তি নিশ্চিত করাই ইসলামি অর্থব্যবস্থার মূল লক্ষ্য। তাছাড়া সঠিকভাবে সম্পদের মালিকানা নির্ধারণ করে এই অর্থব্যবস্থা। অপরদিকে প্রচলিত অর্থব্যবস্থা সামগ্রিক মানবকল্যাণে ব্যর্থ হওয়ার মূল কারণ হলো সম্পদের মালিকানা নির্ধারণে ব্যর্থতা। কেননা এ অর্থব্যবস্থায় সম্পদের প্রকৃত মালিক ভাবা হয় ব্যক্তিকে। এজন্য ব্যক্তি অন্যায় পথে এবং অবৈধভাবে সম্পদ উপার্জন করতে পারে, যা ব্যক্তি ও সামাজজীবনে বিরূপ প্রভাব ফেলে। যে কারণে মানুষের অর্থনৈতিক মুক্তি ও সমৃদ্ধি অর্জনের জন্য ইসলামি অর্থব্যবস্থার বিকল্প নেই।"
        },
        {
          "label": "ঘ",
          "question": "ইসলামি অর্থব্যবস্থার ব্যাপারে এম এ মান্নান স্যারের দৃষ্টিভঙ্গি মূল্যায়ন করো।",
          "explanation": "ইসলামি অর্থ ব্যবস্থার ব্যাপারে এম এ মান্নান স্যারের দৃষ্টিভঙ্গি যথার্থ। কুরআন ও সুন্নাহর বিধান অনুযায়ী যে অর্থব্যবস্থা গড়ে ওঠে তাকে ইসলামি অর্থব্যবস্থা বলে। ইসলামি অর্থব্যবস্থায় আয়, ব্যয় ও বণ্টননীতি ভারসাম্যপূর্ণ এবং সর্বজনীন। এ অর্থব্যবস্থায় সুদ, ঘুষ, দুর্নীতি ভারসাম্যপূর্ন এবং সর্বজনীন। এ অর্থব্যবস্থায় সুদ, ঘুষ, দুর্নীতি, প্রতারণা ইত্যাদি শোষণমূলক পন্থায় অর্থ উপার্জনের সুযোগ নেই। আবার ব্যয়ের ক্ষেত্রেও সীমালঙ্ঘন করা ইসলামে সম্পূর্ণ নিষিদ্ধ। তাই এটি ধনী-গরিব, নির্বিশেষে সব শ্রেণির মানুষের জন্য কল্যাণকর। যা এম এ মান্নান স্যারের গবেষণায় প্রতিফলিত হয়েছে। আলোচ্য উদ্দীপকে আমরা দেখতে পাই অর্থনীতিবিদ এম এ মান্নান স্যার ইসলামি অর্থব্যবস্থা ও প্রচলিত অর্থব্যবস্থার ওপর গবেষণা করে উপলব্ধি করেন যে, ইসলামি অর্থব্যবস্থা কল্যাণমুখী। সম্পদের সুষম বণ্টন নীতি, জাকাত, উশর, করযে হাসানা ও সাদকা বিদ্যমান থাকায় তিনি এ অর্থব্যবস্থার প্রতি আকৃষ্ট হন। প্রকৃতিপক্ষেই এ অর্থব্যবস্থায় রয়েছে সুষ্ঠু উৎপাদন ও উপার্জন নীতি, ব্যয়নীতি, বণ্টননীতি ও সঞ্চয়নীতি। এছাড়া অর্থ সম্পর্কীয় সকল কার্যক্রমের সাথে ন্যায়, নিষ্ঠ ও সুবিচার এবং ইহসান ও সাদাচার সম্পৃক্ত। ধনী-গবির, নির্যাতিত, বঞ্চিত, শোষিতদের স্বার্থরক্ষায় এ অর্থব্যবস্থা বিশেষ ভূমিকা পালন করে। জাকাতের সঙ্গে কার্যকর একটি বিষয় এ অর্থব্যবস্থাকে বৈশিষ্ট্যমন্ডিত করেছে। ফলে সম্পদ কারো হাতে পুঞ্জিভূত হয় না, গরিবদের হাতেও একটি ভাগ চলে আসে। কারো অধিক ফসল উৎপাদন হলেও একটি অর্থ গরিবদের হাতে পৌঁছে যায়। তাছাড়া সুদমুক্ত ঋণ বা করযে হাসানা একটি উত্তম অর্থনৈতিক পদ্ধতির কারণে এটি ধনী-গরিব সকলের জন্য কল্যাণকর। উপরের আলোচনার পরিপ্রেক্ষিতে বলা যায়, এম এ মান্নান স্যার ইসলামি অর্থব্যবস্থার ব্যাপারে ইতিবাচক দৃষ্টিভঙ্গি লালন করেন। যা সমাজ এবং রাষ্ট্রের জন্য কল্যাণকর অর্থব্যবস্থা।"
        }
      ]
    },
    {
      "number": "3",
      "uddipok": "ইসলাম শিক্ষা ক্লাসে শিক্ষক স্বদেশ প্রেমের উপর একটি পোস্টার তৈরি করতে বললে রিনাদ ও নাইব নিম্নোক্ত পোস্টারটি তৈরি করে। স্বদেশ প্রেমের গুরুত্ব স্বদেশ প্রেমের গুরুত্ব ১. মহানবির (স) সুন্নাহ ২. অধিক সাওয়াব ৩. শহিদের মর্যাদা (রিনাদ) ১. বৃক্ষরোপণ ২. দেশের মানুষকে ভালোবাসা ৩. শিক্ষা প্রতিষ্ঠান, রাস্তাঘাট নির্মাণ (নাইব)",
      "tag": "ACC 23",
      "sub_questions": [
        {
          "label": "ক",
          "question": "'হুরুল ওয়াতানি মিনাল ইমান' প্রবাদটির অর্থ লেখ।",
          "explanation": "'হুব্বুল ওয়াতানি মিনাল ইমান' অর্থ- দেশপ্রেম ইমানের অঙ্গ।"
        },
        {
          "label": "খ",
          "question": "দেশরক্ষা করতে না পারলে ধর্ম রক্ষা করা যায় না'- ব্যাখ্যা করো।",
          "explanation": "দেশের নিরাপত্তা ব্যবস্থা দুর্বল হলে যেকোনো সময় দেশ শত্রুর হস্তগত হতে পারে, আর পরাধীন অবস্থায় ধর্ম রক্ষা করা কষ্টকর। স্বদেশের প্রতি ভালোবাসা ইমানের অঙ্গ। প্রত্যেক মুমিন ব্যক্তি নিজ জন্মভূমিকে ভালোবাসেন। মুমিন হতে হলে ইবাদত করা যেমন জরুরি দেশের স্বার্থরক্ষায় কাজ করাও তেমন জরুরি। দেশকে অরক্ষিত রেখে ইবাদতে মশগুল হওয়া অনুচিত। দেশকে যারা অরক্ষিত রেখে ধর্মপালনে। ব্যস্ত হয় তারা প্রকৃত মুমিন ও ধার্মিক হতে পারে না। তাই বলা হয় দেশ রক্ষা করতে না পারলে ঠিক মতো ধর্ম রক্ষা করা যায় না।"
        },
        {
          "label": "গ",
          "question": "রিনাদের উপস্থাপিত পোস্টারটির ব্যাখ্যা করো।",
          "explanation": "রিনাদের উপস্থাপিত পোস্টারে স্বদেশপ্রেমের গুরুত্বের কথা বলা হয়েছে। স্বদেশপ্রেম মহানবি (স) এঁর আদর্শ। তিনি ছিলেন সত্যিকারের দেশপ্রেমিক। মদিনা সনদের প্রতিটি ধারায় দেশপ্রেম ফুটে উঠেছে। সনদের একটি ধারায় বলা হয়েছে, মদিনার কোনো সম্প্রদায়কে লোকেরা একত্রিত হয়ে প্রতিহত করবে। এছাড়া মক্কা থেকে মদিনা হিজরতের সময় মহানবি (স) বারবার মক্কার দিকে ফিরে ফিরে তাকাচ্ছিলেন। দেশপ্রেমের মাধ্যমে শহিদের মর্যাদা লাভের সুযোগ রয়েছে। কোনো ব্যক্তি যদি আল্লাহর সন্তুষ্টি লাভের উদ্দেশ্যে দেশের জন্য জীবন দেন, তিনি শহিদ হিসেবে গণ্য হবেন। সর্বোপরি দেশপ্রেম অধিক সওয়াবের কাজ। কারণ দেশকে ভালোবাসতে হলে দেশের জন্য ভালো ভালো কাজ করতে হয়। দেশের প্রয়োজনে ঝাঁপিয়ে পড়তে হয়। এতে জান-মালের ক্ষতি সাধন হয় এবং কখনো কখনো প্রাণ ত্যাগও করতে হয়। আর দেশের জন্য প্রাণ ত্যাগ করলে সে মহান আল্লাহর কাছে শহিদ বলে বিবেচিত ও পুরস্কৃত হয়। আল্লাহ তাকে অধিক সওয়াব প্রদান করেন। উদ্দীপকের রিনাদ তার উত্থাপিত পোস্টারে উল্লিখিত দিকগুলোই তুলে ধরে দেশপ্রেমের গুরুত্বের বিষয়টি ফুটিয়ে তুলেছে।"
        },
        {
          "label": "ঘ",
          "question": "নাইবের পোস্টারটিতে স্বদেশ প্রেমের কোন দিকটি প্রাধান্য পেয়েছে? দুটি পোস্টারের তুলনামূলক আলোচনা করো।",
          "explanation": "নাইবের পোস্টারটিতে দেশপ্রেমের সেবার পদ্ধতির দিকটি প্রাধান্য পেয়ে নিজের জন্মভূমি বা দেশের প্রতি অকৃত্রিম ভালোবাসাই দেশপ্রেম। মাতৃভূমির প্রতি গভীর অনুরাগ, ভালোবাসা, সেবামূলক কাজ করা, আনুগত্য প্রকাশ প্রভৃতির মধ্যে দেশপ্রেম নিহিত। প্রত্যেক নবি-রাসুল দেশকে ভালোবাসতেন। রাসুল (স.)-এর বর্ণনা অনুযায়ী দেশপ্রেম হলো ইমানের অঙ্গ। নাইবের পোস্টারটিতে আমরা দেখতে পাই সে দেশসেবার কিছু পদ্ধতি সম্পর্কে আলোকপাত করেছে। বৃক্ষরোপণের মাধ্যমে দেশের সেবা করা যায়।' রাসুল (স)-এর হাদিস থেকে আমরা জানতে পারি, যদি কোনো ব্যক্তি গাছ লাগায় এবং সে গাছ থেকে কোনো মানুষ বা পশুপাখি আহার করে তাহলে তা সাদকা হিসেবে গণ্য হবে। আর দেশকে ভালোবাসতে হলে দেশের মানুষকে ভালোবাসতে হবে। যেকোনো কাজে দুর্নীতির আশ্রয় দেওয়া যাবে না। কেননা দুর্নীতি সকল অপকর্মের সূত্রপাত ঘটায়। সর্বোপরি দেশের সেবায় বেশি বেশি শিক্ষা প্রতিষ্ঠান নির্মাণ করতে হবে যেন দেশের মানুষ সঠিক শিক্ষা অর্জন করতে পারে। আর রাস্তাঘাট নির্মাণের ফলে জনগণের চলাফেরা ও যোগাযোগ সহজ হবে। উদ্দীপকে আমরা দেখতে পাই, রিনাদ স্বদেশপ্রেমের গুরুত্বের দিকটি তুলে ধরেছে। স্বদেশ প্রেম রাসুল (স)-এর সুন্নাহ, অধিক সাওয়াব পাওয়া যায় এবং দেশের জন্য মৃত্যুবরণ করলে শহিদের মর্যাদা পাওয়া যায়। যা আমরা রাসুল (স)-এর জীবনীতে দেখতে পেয়েছি। রাসুল (স) নিজেও দেশকে অকৃত্রিম ভালোবাসতেন। আর নাইব তার পোস্টারে দেশসেবার কিছু পদ্ধতি তুলে ধরেছেন। বৃক্ষরোপণ করে জনগণের কল্যাণ সাধন করা যায়। দেশের মানুষকে ভালোবেসে দেশের সেবা করা যায়। দেশের সকল কর্মকাণ্ডে দুর্নীতি রোধ করে মানুষের কল্যাণ করা যায়। তাছাড়া দেশের বিভিন্ন স্থানে শিক্ষা প্রতিষ্ঠান নির্মাণ করে এবং রাস্তাঘাট তৈরি করে দেশের সেবায় অংশগ্রহণ করা যায়। প্রকৃতপক্ষে দেশপ্রেমের মধ্যে দেশের সেবামূলক কর্মকাণ্ড জড়িত। অতএব, উপর্যুক্ত আলোচনার পরিপ্রেক্ষিতে বলা যায়, নাইব এবং রিনাদের কর্মকাণ্ড দেশের উন্নতির জন্য অত্যন্ত গুরুত্বপূর্ণ। নাইবের কর্মকাণ্ড অনুসরণ করে আমরা দেশসেবায় অংশগ্রহণ করতে পারি।"
        }
      ]
    },
    {
      "number": "4",
      "uddipok": "মিসেস 'ক' একটি স্বনামধন্য শিক্ষা প্রতিষ্ঠানের শিক্ষার্থী। সে ধনাঢ্য পরিবারের সন্তান হওয়ায় তার সহপাঠীদের সাথে হৃদ্যতাপূর্ণ আচরণ করে না এবং প্রতিষ্ঠানের নিয়ম-কানুনও পরিপূর্ণ মেনে চলে না। প্রতিবেশী ও আত্মীয়-স্বজনদেরও তেমন খোঁজ-খবর রাখে না। সে মনে করে, উচ্চবিত্ত পরিবারের সন্তান হওয়ায় তাকে অন্যদের সাথে মেলামেশা ঠিক হবে না। এজন্য অনেকটাই আত্মকেন্দ্রিক ও অহংকারী। যার ফলে সহপাঠীরাও তাকে খুব একটা পছন্দ করে না।",
      "tag": "ACC 23",
      "sub_questions": [
        {
          "label": "ক",
          "question": "প্রতিবেশী কাকে বলে?",
          "explanation": "পাশাপাশি স্থায়ী বা অস্থায়ীভাবে অবস্থানকারীকে প্রতিবেশী বলে।"
        },
        {
          "label": "খ",
          "question": "প্রতিবেশী কত প্রকার? বুঝিয়ে লেখো।",
          "explanation": "হক বা অধিকার হিসেবে মহানবি (স) প্রতিবেশীকে তিন শ্রেণিতে ভাগ করেছেন। ১. অমুসলিম প্রতিবেশী: হিন্দু, খ্রিস্টান, বৌদ্ধ বা অন্য ধর্মের লোক অর্থাৎ যারা অমুসলিম; প্রতিবেশী হিসেবে তাদের একটি মাত্র হক রয়েছে। ২. অনাত্মীয় মুসলিম প্রতিবেশী: সব মুসলিম এ শ্রেণির প্রতিবেশীর অন্তর্ভুক্ত। এদের হক দুইটি। যথা- মুসলিম হিসেবে একটি এবং প্রতিবেশী হিসেবে একটি। ৩. আত্মীয় মুসলিম প্রতিবেশী: এরা সবচেয়ে কাছের প্রতিবেশী। এদের হক তিনটি। যথা- মুসলিম হিসেবে, আত্মীয় হিসেবে এবং প্রতিবেশী হিসেবে। এছাড়া সফরসঙ্গীরাও ইসলামে প্রতিবেশী হিসেবে স্বীকৃত। এদের হক যথাযথভাবে আদায় করতে হবে।"
        },
        {
          "label": "গ",
          "question": "মিস 'ক' এর আচরণ ইসলামের দৃষ্টিতে কি সমর্থনযোগ্য? বুঝিয়ে লেখো।",
          "explanation": "আত্মীয়-স্বজন ও প্রতিবেশীর অধিকার রক্ষা না হওয়ায় মিসেস 'ক'- এর আচরণ সমর্থনযোগ্য নয়। সাধারণভাবে যাদের সাথে আত্মার সম্পর্ক রয়েছে তারাই আত্মীয়। আর পাশাপাশি স্থায়ী বা অস্থায়ীভাবে অবস্থানকারীকে বলে প্রতিবেশী। আত্মীয় ও প্রতিবেশীর নির্দিষ্ট কিছু হক বা অধিকার রয়েছে। ইসলাম মেনে চলতে হলে এ হকগুলো আদায় করতে হবে। উদ্দীপকের মিসেস 'ক' ধনী লোক। অথচ তিনি আত্মীয়-স্বজন ও প্রতিবেশীর খোঁজ খবর রাখেন না। ইসলাম হলো মানবিকতা ও মানবতার ধর্ম। এটি মানবজীবনকে সহজতর, শান্তিময় ও সুখকর করার জন্য বিভিন্ন সামাজিক নিরাপত্তার বিধান দিয়েছেন। সমাজজীবনে এর প্রভাব সুস্পষ্ট। আল্লাহ তায়ালা বলেন, 'আর তুমি নিকটাত্মীয়কে তার হক বা অধিকার দিয়ে দাও' (সুরা বনি ইসরাইল: ২৬)। মহান আল্লাহ অন্যত্র বলেছেন, 'আর মাতাপিতার প্রতি ইহসান করো এবং আত্মীয়-স্বজনের সাথেও।' মহান আল্লাহর এই আদেশগুলোর তোয়াক্কা না করে, ধনবান মিসেস 'ক' তার আত্মীয় ও প্রতিবেশীর খোঁজ না নিয়ে নিশ্চিতভাবেই আল্লাহর আদেশ লঙ্ঘন করেছেন।"
        },
        {
          "label": "ঘ",
          "question": "সদাচরণ করো নিকট আত্মীয়, প্রতিবেশী, পার্শ্বে অবস্থানকারী প্রতিবেশী ও পার্শ্ববর্তীর সাথে- উক্তিটির ব্যাখ্যা করে তোমার অভিমত দাও।",
          "explanation": "ইসলামে আত্মীয়-স্বজন ও প্রতিবেশীদের সাথে ভালো ব্যবহার করতে নির্দেশ করা হয়েছে। সাধারণভাবে যাদের সাথে আত্মার সম্পর্ক রয়েছে তারাই আত্মীয়। আর পাশাপাশি স্থায়ী বা অস্থায়ীভাবে অবস্থানকারীকে বলে প্রতিবেশী। আত্মীয় ও প্রতিবেশীর নির্দিষ্ট কিছু হক বা অধিকার রয়েছে। ইসলাম মেনে চলতে হলে এ হকগুলো আদায় করতে হবে। আত্মীয়রা পরস্পরের সদাচরণ, সহানুভূতি, সাহায্য ও উত্তরাধিকার লাভের অধিকার সংরক্ষণ করেন। মহান আল্লাহ তায়ালা তাদের এ অধিকার নির্ধারণ করে দিয়েছেন। আত্মীয়ের দায়িত্ব হলো অপর আত্মীয়ের এসব অধিকার যথাযথভাবে আদায় করা। যার যা প্রাপ্য তাকে তা যথাযথভাবে বুঝিয়ে দেওয়া। কেননা আল্লাহ তায়ালা নির্দেশ দিয়েছেন- আর তুমি নিকটাত্মীয়কে তার হক বা অধিকার দিয়ে দাও (সুরা বনি- ইসরাইল: ২৬)। আত্মীয়তার সম্পর্ক রক্ষা করা অবশ্য কর্তব্য। কোনো কারণেই এ সম্পর্ক ছিন্ন করা উচিত নয়। এ প্রসঙ্গে রাসুলুল্লাহ (স) বলেছেন- সুনিশ্চিতভাবেই আল্লাহ তায়ালা তোমাদেরকে আত্মীয়তার সম্পর্ক রক্ষা করার নির্দেশ দিয়েছেন (নাসাঈ)। মাতাপিতার পরে মানুষের সদাচরণ পাওয়ার অধিকার আত্মীয়-স্বজনের। আল্লাহ তায়ালা বলেন- আর মাতাপিতার প্রতি ইহসান কর এবং আত্মীয়-স্বজনের সাথে (সুরা আন- নিসা: ৩৬)। সুতরাং আল্লাহর নির্দেশ মেনে নিয়ে মানুষ তাদের আত্মীয়ের সাথে ভালোবাসাপূর্ণ আচরণ করবে। এর ফলে পৃথিবীতে সে লাভবান হবে।"
        }
      ]
    },
    {
      "number": "5",
      "uddipok": "বিদ্যানন্দ ফাউন্ডেশন একটি বাংলাদেশি স্বেচ্ছাসেবী সংস্থা। ২০১৩ সালে কিশোর কুমার দাস নামের জনৈক ব্যক্তি \"পড়বো, লেখবো, শিখবো” এই নীতিবাক্যকে সামনে রেখে প্রতিষ্ঠানটি প্রতিষ্ঠা করেন। এক দৃশ্যমান কাজগুলোর মধ্যে রয়েছে ছিন্নমূল পথশিশু, সুবিধাবঞ্চিত দরিদ্র ও অসচ্ছল শিশুদের মৌলিক শিক্ষা, আহার, চিকিৎসা এবং আইন সেবা প্রদান করে থাকে। প্রতিষ্ঠানটি বাংলাদেশ সরকার কর্তৃক ২০২৩ সালের একুশে পদকে ভূষিত হয়। সাধারণত প্রবাসী ও দেশীয় দাতা গোষ্ঠীর অর্থে প্রতিষ্ঠানটি পরিচালিত হয়ে থাকে। প্রতিষ্ঠানটির পক্ষ থেকে ধনাঢ্যবানদেরকে জাকাতের অর্থ দানেরও অনুরোধ করা হয়।",
      "tag": "ACC 23",
      "sub_questions": [
        {
          "label": "ক",
          "question": "জাকাতের অর্থ ব্যয়ের খাত কতটি?",
          "explanation": "জাকাতের অর্থ ব্যয়ের খাত আটটি।"
        },
        {
          "label": "খ",
          "question": "ইসলামের আলোকে শিশুর পরিচয় দাও।",
          "explanation": "কোনো মানবসন্তান বালেগ হওয়ার পূর্ববর্তী অবস্থাকে ইসলামের দৃষ্টিতে শিশু বলা হয়। কোনো সন্তান যখন বিয়ে করার যোগ্যতা লাভ করে তখন সে বালেগ হিসেবে গণ্য হবে। আর সাবালকত্ব প্রাপ্তির আগের সময়কালীন মানবসন্তানকে শিশু বলা হয়। সাধারণত ১৩-১৪ বছর বয়সে ছেলেমেয়েরা বালেগ হয়। বালেগ হওয়ার কিছু লক্ষণ আছে। সেগুলো কারো মধ্যে প্রকাশ পাওয়ার আগ পর্যন্ত সে শিশু থাকে। কুরআন মাজিদে ইরশাদ হয়েছে- 'যতক্ষণ পর্যন্ত তারা বিয়ের বয়সে উপনীত না হয়' এ দ্বারা বালেগ হওয়ার পূর্বে পর্যন্ত শিশু হিসেবে ধরা হয়।"
        },
        {
          "label": "গ",
          "question": "বিদ্যানন্দ ফাউন্ডেশনের কার্যক্রমে বঞ্চিত শিশুর যে অধিকার ফুটে উঠেছে তা-তোমার পাঠ্য বইয়ের আলোকে বিশ্লেষণ করো।",
          "explanation": "বিদ্যানন্দ ফাউন্ডেশনের কার্যক্রমে বঞ্চিত শিশুর কিছু মৌলিক অধিকার ফুটে উঠেছে। জন্মের পূর্ববর্তী এবং পরবর্তীতে শিশুদের প্রতি পরিবার তথা সমাজের করণীয় দায়িত্ব পালন করাই হলো শিশু অধিকার। আজকের শিশু আগামী দিনের সম্পদ। এ দ্বন্দ্ব-সংঘাতময় বিশ্বে শিশুদের নিরাপদে বেড়ে ওঠার সুষ্ঠু বিকাশের, অত্যাচার-অন্যায় থেকে মুক্ত থাকার সম্পূর্ণ অধিকার রয়েছে। ইসলামি ও প্রাতিষ্ঠানিক পড়াশোনা করে সুন্দরভাবে জীবন গড়ার অধিকার রয়েছে। মোটকথা ইসলামি ও সামাজিক নিয়ম মেনে শিশুদের যাবতীয় প্রয়োজন পূরণ করাই শিশু অধিকার। আর বিদ্যানন্দ ফাউন্ডেশনের কর্মকান্ডের এ মৌলিক অধিকারগুলোই ফুটে উঠেছে। উদ্দীপকে আমরা দেখতে পাই, বিদ্যানন্দ ফাউন্ডেশনের দৃশ্যমান বেশকিছু কাজ রয়েছে। ছিন্নমূল পথশিশু, সুবিধাবঞ্চিত দরিদ্র ও অসচ্ছল শিশুদের মৌলিক শিক্ষা, আহার, চিকিৎসা এবং আইনি সেবা প্রদান করে থাকে। বিদ্যানন্দ ফাউন্ডেশন তাদের এসকল কার্যক্রম পরিচালনার মাধ্যমে পথশিশুদের জন্য কল্যাণ বয়ে এনেছে এবং তাদের দৈনন্দিন জীবন • পরিচালনা সহজ করে দিয়েছে। কল্যাণকর কাজ করার পাশাপাশি তারা তাদের কার্যক্রমের মাধ্যমে কর্তব্যপরায়নের দৃষ্টান্ত রেখেছে।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানকে কি জাকাতের অর্থ প্রদান করা যাবে? তোমার মতামতসহ কারণ বর্ণনা করো।",
          "explanation": "আমার মতে, উদ্দীপকে উল্লিখিত প্রতিষ্ঠানকে জাকাতের অর্থ প্রদান করা যাবে না। ব্যক্তির মালিকানাধীন সম্পদের নিসাব পূর্তির পর যেকোনো মুসলিম দরিদ্রকে শরিয়তের নির্ধারণ অনুযায়ী সেখান থেকে ধনসম্পদ দেওয়াই জাকাত। জাকাতের সম্পদ শরিয়তের নির্দেশনানুযায়ী দান করা হয়। এ সম্পদ পরিকল্পিত উপায়ে সংগ্রহ ও ব্যয় করা হলে সমাজে অভাব অনটন থাকবে না। কেননা সমাজের ধনীদের নিকট থেকে জাকাত সংগ্রহ করে তা গরিবদের জন্যই ব্যয় করা হবে। নিসাব পরিমাণ সম্পদ অর্থাৎ, ৭.৫ তোলা সোনা বা ৫২.৫ তোলা রূপা কিংবা এর যে কোনো একটি সমপরিমাণ অর্থ যদি কোনো মুসলিম ব্যক্তির মালিকানায় পূর্ণ এক বছর থাকে এবং তা যদি তার প্রয়োজনের অতিরিক্ত হয় তাহলে শরিয়তের নির্ধারণ অনুযায়ী সে সম্পদ থেকে ২.৫% হারে আটটি বিশেষ খাতে কিংবা কোনো একটি বিশেষ খাতে জাকাতের অর্থ প্রদান করতে হয়। উদ্দীপকে আমরা দেখতে পাই, বিদ্যানন্দ ফাউন্ডেশন একটি স্বেচ্ছাসেবী সংস্থা। তারা ছিন্নমূল পথশিশু, সুবিধাবঞ্চিত দরিদ্র ও অস্বচ্ছল শিশুদের মৌলিক শিক্ষা, আহার, চিকিৎসা এবং আইন সেবা প্রদান করে থাকে। যেগুলো কল্যাণমূলক কাজের অন্তর্ভুক্ত। ইসলামে জাকাত বণ্টনের নির্দিষ্ট খাত উল্লেখ করা হয়েছে। জাকাতের সম্পদ ইসলামি রাষ্ট্রের বায়তুল মালে জমা হবে কিংবা ব্যক্তি নিজ দায়িত্বে জাকাতের অর্থ বণ্টন করে দেবে। অর্থ বণ্টনের এ খাতগুলো আল্লাহ নির্ধারণ করে দিয়েছেন। আল্লাহ তাআলা বলেন, \"জাকাত হলো ফকির, মিসকিন, জাকাত আদায়কারী এবং যাদের চিত্তাকর্ষণ প্রয়োজন তাদের হক এবং তা দাস-মুক্তির জন্য ঋণগ্রস্তদের জন্য, আল্লাহর পথে জিহাদকারীদের জন্য এবং মুসাফিরদের জন্য। এজন্য জাকাতের অর্থ যে কোনো খাতে ব্যয় করার সুযোগ নেই। উপরিউক্ত আরোচনার প্রেক্ষিতে বলা যায়, যেহেতু জাকাত বণ্টনের খাত মহান আল্লাহ কর্তৃক নির্ধারিত। সেহেতু ইসলামি রাষ্ট্রের বায়তুল মালে জাকাত জমা দিতে হবে অথবা নিজ দায়িত্বে জাকাত আদায় রাখতে হবে। এ পদ্ধতি ব্যতীত অন্য যেকোনো পদ্ধতিতে জাকাত আদায় করতে হবে। এ পদ্ধতি ব্যতীত অন্য যেকোনো পদ্ধতিতে জাকাত আদায় হবে না বিধায় উক্ত প্রতিষ্ঠানে জাকাতের অর্থ প্রদান করা যারে না।"
        }
      ]
    },
    {
      "number": "6",
      "uddipok": "সাম্প্রতিক বঙ্গ বাজার ও নিউ সিটি মার্কেটে ভয়াবহ অগ্নিকাণ্ড সংঘটিত হয়। এতে ব্যবসায়ীদের কয়েক হাজার কোটি টাকা ক্ষতিগ্রস্থ হয়। চারদিকে আগুন ছড়িয়ে পরলে এক শ্রেণির অসাধু ও নীতিহীন লোকজন বিপদগ্রস্তদের সাহায্য না করে বরং বিভিন্ন দোকান থেকে লুটপাট করে মালামাল নিয়ে যায়। যা ব্যবসায়ীদের জন্য আরো বেশী বেদনার কারণ হয়ে দাড়ায়। দ্বাদশ শ্রেণির শিক্ষার্থী তৌফিক মনে করে, ইসলামি মূল্যবোধের অনুপস্থিতিতেই বিপদগ্রস্তকে সাহায্য না করে কতিপয় অসাধু লুটপাটে অংশ নিয়েছে।",
      "tag": "ACC 23",
      "sub_questions": [
        {
          "label": "ক",
          "question": "হাক্কুল ইবাদ অর্থ কী?",
          "explanation": "হাক্কুল ইবাদ অর্থ- বান্দার হক।"
        },
        {
          "label": "খ",
          "question": "এক মুসলিম অপর মুসলিমের উপর হকগুলো কী কী?",
          "explanation": "এক মুসলিমের প্রতি অন্য মুসলিমের ছয়টি হক রয়েছে। ইসলাম প্রত্যেক মুসলমানের উপর পিতামাতা থেকে শুরু করে প্রতিবেশী • সমাজ ও রাষ্ট্রসহ সকলের প্রতি নির্দিষ্ট দায়িত্ব ও কর্তব্য নির্ধারণ করেছে। সেই ধারা অনুযায়ী এক মুসলিম ভাইয়ের প্রতি অপর মুসলিমেরও ৬টি দায়িত্ব ও কর্তব্য রয়েছে। তা হলো- সাক্ষাত হলে সালাম দেওয়া, দাওয়াত করলে দাওয়াত গ্রহণ করা, পরামর্শ চাইলে পরামর্শ দেওয়া, হাঁচি দিলে তার জাওয়াব দেওয়া, অসুস্থ হলে তাকে দেখতে যাওয়া এবং মারা গেলে তার জানাযায় ও দাফনে অংশগ্রহণ করা।"
        },
        {
          "label": "গ",
          "question": "উদ্দীপকে উল্লেখিত অসাধু লোকজনের চরিত্র তোমার পাঠ্য বইয়ের আলোকে মূল্যায়ন করে বিপদগ্রস্তদের জন্য করণীয়গুলো লেখো।",
          "explanation": "উদ্দীপকে উল্লেখিত অসাধু লোকজনের চরিত্রে অপরের অধিকার হরণের প্রতিফলন ঘটেছে। অন্যের অধিকার হরণ করা হাক্কুল ইবাদ লঙ্ঘনের শামিল। মানুষের প্রতি মানুষের যে অধিকার ও'কর্তব্য আছে তা পালন করাই হলো হাক্কুল ইবাদ বা বান্দার অধিকার। হাক্কুল্লাহ বা আল্লাহর হক আদায় করতে কোনো ত্রুটি হলে, ক্ষমা চাইলে আল্লাহ তা ক্ষমা করে দিতে পারেন। কিন্তু বান্দার হক নষ্ট হলে, আল্লাহ ক্ষমা করেন না। প্রত্যেক মানুষের জান-মাল রক্ষা ও সুন্দর ব্যবহার পাওয়ার অধিকার রয়েছে। জোর করে অন্যের সম্পদ ভোগ- দখল করা বা লুটপাট করা ইসলাম নিষেধ করা হয়েছে। যে ধরনের আচরণ অসাধু লোকজনের চরিত্রের মধ্যে বিদ্যমান। উদ্দীপকে সাম্প্রতিক বঙ্গ বাজার ও নিউ সিটি মার্কেটে ভয়াবহ অগ্নিকাণ্ড ঘটলে এক শ্রেণির অসাধু ও নীতিহীন লোকজন বিপদগ্রস্তদের বিভিন্ন দোকান থেকে লুটপাট করে মালামাল নিয়ে যায়। যা ব্যবসায়ীদের জন্য আরো বেশি বেদনার কারণ হয়ে দাঁড়ায়। এরকম কর্মকান্ডের দ্বারা অসাধু লোকজন দোকান মালিকদের অধিকার হরণ করেছে। বিপদগ্রস্তদের জন্য উচিত ছিল প্রয়োজনীয় সাহায্য সহযোগিতা করা। তাদের সম্মতির ভিত্তিতে তাদের উদ্ধারকৃত সম্পদে ব্যবসার অংশীদার হওয়া। তাদের সাথে সাম্প্রদায়িক সম্প্রীতির তৈরি করা। এছাড়াও তাদেরকে যেকোনো প্রকার মানসিক ও অর্থনৈতিক সহযোগিতা করা।"
        },
        {
          "label": "ঘ",
          "question": "উদ্দীপকে উল্লেখিত তৌফিকের মতের সাথে কি তুমি সহমত পোষণ কর? ইসলামি মূল্যবোধের বৈশিষ্ট্যগুলো লেখো।",
          "explanation": "হ্যাঁ, উদ্দীপকে উল্লেখিত তৌফিকের মতের সাথে আমি সহমত পোষণ করি। ইসলাম ব্যক্তির বিশ্বাস ও আচরণে ইতিবাচক পরিবর্তন সাধন করে। মানুষের সামগ্রিক আমল তথা কর্ম বা আচরণ তার বিশ্বাসের বহিঃপ্রকাশ। মানুষ তার প্রাপ্ত বা অর্জিত জ্ঞান ও বিশ্বাসের আলোকেই ব্যক্তি বা বস্তুর সাথে আচরণ করে থাকে। ইসলামি মূল্যবোধ হলো স্রষ্টা ও সৃষ্টির সঙ্গে তার প্রাপ্য অধিকার অনুযায়ী যথাযথ আচরণ বা কর্ম সম্পাদন করা। আর উদ্দীপকে তৌফিক এ বিষয়টিই তুলে ধরেছেন। উদ্দীপকে আমরা দেখতে পাই, সম্প্রতি বঙ্গবাজার এবং নিউ সিটি মার্কেটে অগ্নিকাণ্ড ঘটে। চারদিকে আগুন ছড়িয়ে পড়লে এক শ্রেণির অসাধু ও নীতিহীন লোকজন বিপদগ্রস্তদের সহযোগিতা না করে তাদের দোকান থেকে লুটপাট করে। তৌফিকের ভাষ্য অনুযায়ী ইসলামি মূল্যবোধের অনুপস্থিতিই বিপদগ্রস্তকে সাহায্য না করে কতিপয় অসাধু লুটপাটে অংশ নিয়েছে। যা প্রকৃতপক্ষে ইসলামি মূল্যবোধের অভাবের কারণেই হয়ে থাকে। ইসলাম নীতি নৈতিকতার শিক্ষা দেয়। ইসলামি মূল্যবোধের প্রথম কথাই হলো তাকওয়া বা আল্লাহর ভীতি। যার মধ্যে আল্লাহর ভয় বিরাজমান সে কখনো অন্যের সাথে অন্যায় আচবরণ করতে পারে না। তাছাড়া তাওহিদের উপর বিশ্বাস ইসলামি মূল্যবোধের আরেকটি দিক। ইসলামি সমাজের পুরো অবকাঠামো ও বিধি-ব্যবস্থাপনা এই তাওহিদের উপর প্রতিষ্ঠিত। ইসলামি মূল্যবোধের আরেকটি দিক হলো এটি আখিরাত ভিত্তিক প্রতিষ্ঠিত। এগুলো ছাড়াও ইবাদত, ইহসান, ইত্তেহাদ ইত্যাদির উপর ইসলামি মূল্যবোধ নির্ভর করে। উপর্যুক্ত আলোচনার পরিপ্রেক্ষিতে বলা যায়, ইসলামি এসকল মূল্যবোধের অনুপস্থিতিই অসাধু ব্যবসায়ীদের বিপদগ্রস্তদের সহযোগীতায় অংশ না নেওয়ার প্রধান কারণ। তৌফিকের ভাষ্যে ও বিষয়টি ফুটে উঠেছে।"
        }
      ]
    },
    {
      "number": "7",
      "uddipok": "",
      "tag": "ACC 23",
      "sub_questions": [
        {
          "label": "ক",
          "question": "ফাই কী?",
          "explanation": "ফাই হলো অমুসলিমদের পরিত্যাক্ত সম্পদ, যা বিনা যুদ্ধে মুসলিমদের অধিকারে আসে।"
        },
        {
          "label": "খ",
          "question": "উশরের বিধান কী কী?",
          "explanation": "উশরের নিসাব দশ ভাগের একভাগ এবং বিশ ভাগের একভাগ। উশর অর্থ এক দশমাংশ। জমিতে উৎপন্ন ফসলের জাকাতকে উশর বলা হয়।। উশরের দুপ্রকার নিসাব রয়েছে। যদি জমিতে ফসল উৎপন্ন হয় বৃষ্টির পানি, নদী বা ঝরনার স্বাভাবিক প্রবাহে তাহলে উৎপ্লন ফসলের দশ ভাগের এক ভাগ জাকাত হিসেবে আদায় করা হয়। আর জমির ১০ ফসল উৎপাদনে যদি কৃত্তিমভাবে পানি সেচ করা হয় তাহলে উৎপন্ন ফসলের বিশ ভাগের এক ভাগ জাকাত হিসেবে আদায় করা হয়।"
        },
        {
          "label": "গ",
          "question": "\"?\" স্থানে কী নির্দেশ করে? ব্যাখ্যা করো।",
          "explanation": "উদ্দীপকে \"?\" স্থানে ইসলামি ব্যাংকিং পদ্ধতি নির্দেশ করে। যে ব্যাংকিং ব্যবস্থায় সমস্ত কার্যক্রম তথা পুঁজি সংগ্রহ, অর্থ বিনিয়োগ, ক্রয়-বিক্রয়, জমা গ্রহণ, লভ্যাংশ প্রদান ইত্যাদি ইসলামি শরিয়তের আলোকে পরিচালিত হয় তাকে ইসলামি ব্যাংকিং বলে। ইসলামি ব্যাংকিং এর মূল লক্ষ্য ও উদ্দেশ্য হলো ইসলামি শরিয়াহ অনুসারে আর্থিক ইবাদতের মাধ্যমে আল্লাহর সন্তুষ্টি অর্জন করা। এজন্য এই ব্যবস্থায় অবৈধ পণ্যের ব্যবসাকে পরিহার করা হয়েছে এবং সুদের পরিবর্তে ব্যবসাকে উৎসাহিত করা হয়েছে। উদ্দীপকে \"?\" স্থানে ইসলামি ব্যাংকিং ব্যবস্থারই বর্ণনা দেওয়া হয়েছে। ইসলামি ব্যাংকিং ব্যবস্থায় সুদের পরিবর্তে ব্যবসাকে উৎসাহিত করা হয়। এটি শরিয়তসম্মত আমানত ও বিনিয়োগ পদ্ধতি অনুসরণ এবং অবৈধ 'পণ্য পরিহার করে। ইসলামি ব্যাংক অর্থনৈতিক ক্ষেত্রে গুরুত্বপূর্ণ ভূমিকা পালন করে। মানুষকে ইসলামি শরিয়তসম্মত উপায়ে সঞ্চয় ও বিনিয়োগ করতে অনুপ্রাণিত করে। নতুন নতুন কর্মসংস্থানের সুযোগ সৃষ্টি করে।এছাড়াও জাকাত ফান্ডের মাধ্যমে গরিবদের আর্থিক সহযোগিতা করে থাকে। মুসলিম উম্মাহ কিছুতেই সুদভিত্তিক অর্থব্যবস্থা গ্রহণ করতে পারে না। তাই শরিয়তসম্মত অর্থনৈতিক পদ্ধতিতে ইসলামি ব্যাংকিং ব্যবস্থার গুরুত্ব ব্যাপক। কারণ মুসলমানদের জন্য আর্থিক লেনদেনের একমাত্র মাধ্যম হচ্ছে ইসলামি ব্যাংকিং পদ্ধতি।"
        },
        {
          "label": "ঘ",
          "question": "উদ্দীপকে উল্লিখিত বিধান ছাড়াও আর কী কী বিষয় যুক্ত হতে পারে বলে তুমি মনে কর? বিশ্লেষণ করো।",
          "explanation": "উদ্দীপকে উল্লিখিত ইসলামি ব্যাংকিং পদ্ধতিগুলো ছাড়াও ইসলামি ব্যাংকিং ব্যবস্থায় অনেকগুলো বিনিয়োগ পদ্ধতি রয়েছে। ইসলামি ব্যাংক ইসলামি শরিয়তের নীতিমালা অনুসরণ করে বিনিয়োগ করে এবং এর মাধ্যমে মুনাফা অর্জন করে থাকে। বেশকিছু পদ্ধতি অনুসরণ করে ইসলামি ব্যাংক অর্থসম্পদ বিনিয়োগ করে। বাই মুরাবাহা পদ্ধতি।; এ পদ্ধতি হলো কোনো মাল ক্রয় করার পর ক্রয়মূল্যের সাথে নির্দিষ্ট পরিমাণ লাভের অঙ্ক যোগ করে বিক্রি করা। বাই মুয়াযযাল পদ্ধতিও অধিক পরিচিত, এ পদ্ধতি হলো গ্রহীতাকে আগে বিক্রিত মাল সরবরাহ করা হয় এবং গ্রহীতাকে একটি নির্দিষ্ট সময়ের মধ্যে মূল্য পরিশোধ করতে বলা হয়। গ্রহিতা লাভসহ মূল্য ধীরে ধীরে নির্দিষ্ট সময়ের মধ্যে পরিশোধ করে। ইজারা পদ্ধতি রয়েছে, মুনাফা অর্জনের জন্য কোনো স্থানের বা অবস্থার সম্পত্তি স্বত্বত্যাগ ব্যতীত নির্ধারিত সময়ের জন্য কাউকে ব্যবহার করার ক্ষমতা প্রদান করাই হলো ইজারা পদ্ধতি। ইসতিসনা পদ্ধতিও অনেক পরিচিত, এ পদ্ধতিতে পরিশ্রমিকের বিনিময়ে কোনো জিনিস উৎপাদন বা নির্মাণ করার জন্য কোনো দক্ষ ব্যক্তির সাথে চুক্তিবদ্ধ হওয়া হয়। তাছাড়া বাই তাওলিয়া, বাই ওয়াদইয়াহ, বাই মুসাওয়ামা, বাই মুকাসিমা, বাই মুতলাক ইত্যাদি। বিনিয়োগ পদ্ধতি ইসলামি অর্থব্যবস্থায় বহুল ব্যবহৃত হয়। আলোচ্য উদ্দীপকে আমরা চার প্রকার ব্যাংকিং পদ্ধতি দেখতে পাই। আর তা হলো বাই মুরাবাহা, বাই মুশারাকা, বাই সালাম এবং বাই সারফ। এ পদ্ধতিগুলোর পাশাপাশি উপরিউক্ত অর্থব্যবস্থাগুলো ইসলামি অর্থব্যবস্থাকে বৈশিষ্ট্যমন্ডিত করেছে। ইসলামি শরিয়তের আলোকে গড়ে ওঠা এবং পরিচালিত হওয়া এ পদ্ধতিগুলো প্রচলিত ব্যাংকগুলোর মতোই যাবতীয় ব্যাংকিং কার্যক্রম পরিচালনা করে। তবে পার্থক্য হলো- সুদি ব্যাংকগুলো তাদের ব্যাংকিং কার্যক্রমে ইসলামি শরিয়তের অনুসরণ করতে বাধ্য থাকে না। অপরপক্ষে, ইসলামি ব্যাংক এর অনুসরণ করতে বাধ্য। উপরিউক্ত আলোচনার প্রেক্ষিতে বলা যায় ইসলামি ব্যাংকিং ব্যবস্থার পদ্ধতিগুলো সমাজ এবং রাষ্ট্রের জন্য কল্যাণকর পদ্ধতি অনুসরণ করে।"
        }
      ]
    },
    {
      "number": "8",
      "uddipok": "রাশিয়া-ইউক্রেন যুদ্ধের প্রভাবে বিশ্বব্যাপী দ্রব্যমূল্যের ঊর্ধ্বগতি। এই সুযোগে এক শ্রেণির অসাধু ব্যবসায়ী দেশীয় পণ্য গুদামজাত করে বাজারে কৃত্রিম সংকট তৈরি করে নিত্যপ্রয়োজনীয় দ্রব্যসমূহকে সাধারণ মানুষের ক্রয় ক্ষমতার বাহিরে নিয়ে যাচ্ছে। ভোক্তা অধিকারসহ সরকারের বিভিন্ন সংস্থা নিয়মিত বাজারদর পর্যবেক্ষণ করেও নিয়ন্ত্রণে হিমশিম খাচ্ছেন। এমন পরিস্থিতিতে সৎ ব্যবসায়ীরাও নিজেদের পেশা নিয়ে বেশ ঝুঁকিতে রয়েছেন।",
      "tag": "ACC 23",
      "sub_questions": [
        {
          "label": "ক",
          "question": "সিদ্ধ কী?",
          "explanation": "সাধারণভাবে সত্য বলার অভ্যাস কিংবা অভ্যস্তরূপে সত্য বলাকে সিদ্‌ক বা সত্যবাদিতা বলে।"
        },
        {
          "label": "খ",
          "question": "ইসলামে প্রতারণার বিধান কী",
          "explanation": "ইসলামে প্রতারণাকে হারাম ঘোষণা করা হয়েছে। মানুষকে ঠকানো, ফাঁকি দেওয়া, বিশ্বাস ভঙ্গ করা, পণ্যে ভেজাল দেওয়া, পণ্যের দোষ গোপন করা, ওজনে কমবেশি করা কিংবা অন্য কোনোভাবে হয়রানি করার নাম প্রতারণা। এ পদ্ধতিতে প্রকৃত বিষয় গোপন বা আড়াল রেখে ধোঁকার ওপর স্বার্থসিদ্ধি করা হয়। প্রতারণা করা মুনাফিকের অন্যতম লক্ষণ। আর মুনাফিকরা সমাজের অত্যন্ত নিকৃষ্ট ও ঘৃণিত ব্যক্তি।"
        },
        {
          "label": "গ",
          "question": "উদ্দীপকে উল্লিখিত অসাধু ব্যবসায়ীদের কর্মকাণ্ডকে তোমার পাঠ্যবইয়ের আলোকে মূল্যায়ন করে তাদের উপার্জিত অর্থের বিধান লেখো।",
          "explanation": "অসাধু ব্যবসায়ীরা পণ্য গুদামজাতকরণ ও কৃত্রিম সংকট তৈরি করে হারাম উপার্জন করেছে। অবৈধ, অননুমোদিত বা শরিয়ত পরিপন্থি যেকোনো উপায়ে উপার্জন করাকে হারাম উপার্জন বলে। আর হারাম পন্থায় অর্জিত সম্পদকে অপবিত্র ও নাপাক আখ্যা দেওয়া হয়েছে। এছাড়া অবৈধ পন্থায় অর্জিত সম্পদ ইবাদত কবুলের অন্তরায়। আর উদ্দীপকের অসাধু ব্যবসায়ীদের শরিয়তের বর্হিভূত পন্থায় গুদামজাত করে উপার্জিত ইনকাম হারাম হিসেবে গণ্য হবে। উদ্দীপকে দেখা যায়, রাশিয়া-ইউক্রেন যুদ্ধের প্রভাবে বিশ্বব্যাপী দ্রব্যমূল্যের ঊর্ধ্বগতি। এই সুযোগ অসাধু ব্যবসায়ীরা দেশীয় পণ্য গুদামজাত করে কৃত্রিম সংকট তৈরি করে দ্রব্যমূল্য বাড়িয়ে দিচ্ছে। যা প্রকৃতপক্ষে একপ্রকার অনাচার ও দুর্নীতির শামিল। তাদের এ প্রকার উপার্জন স্পষ্ট হারাম। ইসলামে হারাম উপার্জন নিরুৎসাহিত করা হয়েছে এবং হালাল উপার্জন ফরজ করা হয়েছে। কারণ হারাম উপার্জনের মাধ্যমে ব্যক্তির সব রকমের পাপের দরজা খুলে যায়। হারাম উপার্জনে মিথ্যা, শঠতা, প্রতারণাসহ বিভিন্ন পাপের আশ্রয় নিতে হয়। রাসুল (স) বলেন, যে গোশত হারাম জীবিকা দিয়ে গঠিত তা বেহেশতে প্রবেশ করবে না। তাই, অসাধু ব্যবসায়ীদের অবৈধ উপার্জনের পরিণাম উভয় জগতে অত্যন্ত ভয়াবহ।"
        },
        {
          "label": "ঘ",
          "question": "সৎ ব্যবসায়ীদের জন্য ইসলাম কী কী মর্যাদা ঘোষণা করেছেন? উদ্দীপকের আলোকে বিশ্লেষণ করো।",
          "explanation": "সৎ ব্যবসায়ীদেরকে আল্লাহর বন্ধু হিসেবে ঘোষণা দেওয়া হয়েছে এবং মুজাহিদের মর্যাদা দেওয়া হয়েছে। সৎ ব্যবসায়ী বলা হয় তাদেরকে যারা বৈধ, আইনানুগ বা অনুমোদিত পন্থায় ব্যবসা করে। সঠিকভাবে ওজন করে পারস্পরিক সন্তুষ্টির মাধ্যমে ক্রয়-বিক্রয় পরিচালনা করে। নবি-রাসুল, সাহাবি, তাবিয়িসহ অনেকেই ব্যবসা করে জীবিকা নির্বাহ করেছেন। ব্যবসা মহৎ পেশা। কিন্তু সে পেশা অবশ্যই নির্ভেজাল ও ত্রুটিমুক্ত হতে হবে। যারা সত্য ও বিশ্বস্ততার সাথে ব্যবসা-বাণিজ্য করেন, তারা যেমন মানুষের কাছে সম্মানিত, তেমনি আল্লাহর কাছেও মর্যাদাবান। উদ্দীপকের আলোকে দেখা যায়, এক শ্রেণির অসাধু ব্যবসায়ীদের কুকর্মের কারণ সৎ ব্যবসায়ীরা বেশ ঝুঁকির মধ্যে রয়েছেন। তারা যেহেতু অসৎ পথ অবলম্বন করছে না তাই তাদের উপর ব্যবসায়িক ক্ষতি সম্ভাবনা রয়েছে। আর এদেরই সুসংবাদ দিয়েছেন রাসুল (স)। তিনি বলেছেন, \"হালাল উপার্জনকারী আল্লাহর বন্ধু। অন্যত্র রাসুল (স) তাদের মর্যাদার ঘোষণা দিয়েছেন এভাবে যে, \"যে ব্যক্তি হালাল উপার্জন দিয়ে তার পরিবার প্রতিপালনের চেষ্টা করে সে যেন আল্লাহর পথের মুজাহিদ। (ইবনে মাজাহ) সত্যবাদী ও বিশ্বস্ত ব্যবসায়ীরা আখেরাতে নবি, সিদ্দিক ও শহিদগণের সঙ্গে থাকবেন। এ সকল মর্যাদায় ঘোষণা করা ছাড়াও ইসলাম সৎপথে উপার্জনকারী ব্যবসায়ীদের আখেরাতে পুরস্কার প্রাপ্তির সুসংবাদ দিয়েছে। ব্যবসায়ে সৎপথ অবলম্বন করা ফরয। আল কুরআনে ইরশাদ হয়েছে- তোমরা পবিত্র রুজি সৎভাবে অর্জন করো এবং সৎ ও ঈমানদারি ব্যবসায় নিজেদের বুজি অন্বেষণে আত্মনিয়োগ করো। সুতরাং সৎপথে উপার্জন করা অন্যতম ফরয কাজ। সৎ ব্যবসায়ীরা দুনিয়া এবং আখেরাতে অফুরন্ত নেয়ামত প্রাপ্ত হবেন এবং সম্মানিত হবেন। সর্বোপরি রাসুল (স) বলেন, \"সত্যবাদী ও বিশ্বস্ত ব্যবসায়ীরা আখিরাতে নবি, সিদ্দিক ও শহিদগণের সঙ্গে থাকবেন।"
        }
      ]
    },
    {
      "number": "9",
      "uddipok": "ওহি ঢাকার একটি স্বনামধন্য কলেজে দ্বাদশ শ্রেণিতে অধ্যয়নরত। ব্যক্তি জীবনে সে ধর্মীয় অনুশাসন মেনে চলে। একদিন ওহি ও তার বন্ধু মুনতাসির ক্লাস শেষে ক্যাম্পাসে বসে গল্প করছিল। তখন জহুরের আজান হলে ওহি মুনতাসিরকে বলল- চল বন্ধু সালাত পড়ি, মুনতাসির : বন্ধু আমি সালাত পড়তে জানিনা। ওহি : আফসোস এটা প্রত্যেক প্রাপ্তবয়স্ক মুসলিমের উপর ফরজ, তাছাড়া এটি ইসলামের বুনিয়াদি আমলসমূহের ও অন্যতম। মুনতাসির: সালাত পড়লে কী হবে? ওহি : সালাত জান্নাতের চাবি এবং ইমান ও কুফরের মধ্যে পার্থক্যকারী।",
      "tag": "ACC 23",
      "sub_questions": [
        {
          "label": "ক",
          "question": "সালাত ইসলামের কততম বুনিয়াদ?",
          "explanation": "সালাত ইসলামের প্রথম বুনিয়াদ।"
        },
        {
          "label": "খ",
          "question": "ইসলামের বুনিয়াদি আমলসমূহ কী কী?",
          "explanation": "সালাত, জাকাত, সাওম ও হজ এই চারটি বিষয়ের ওপর আমল করাকে ইসলামের বুনিয়াদি আমল বলে। ইসলামের পাঁচটি বুনিয়াদের মধ্যে প্রথমটি হলো ইমান যা মানুষের অন্তরের সাথে সম্পৃক্ত। এটি ছাড়া বাকি ৪টি তথা সালাত, জাকাত, সাওম ও হজ- এর ওপর আমল করা হলো ইসলামের বুনিয়াদি আমল। এ বিষয়গুলোর কোনো একটিকে অস্বীকার করলে সে কাফির হয়ে যায়। উক্ত বিষয়গুলোর ব্যাপারে পবিত্র কুরআনে যেভাবে বলা হয়েছে এবং রাসুল (স) তার নবুয়তের জীবনে যেভাবে চলার জন্য হাতে-কলমে শিক্ষা দিয়েছেন, সেভাবে এগুলোর ওপর আমল করতে হবে। তাহলেই প্রকৃত মুমিন হিসেবে জীবন সার্থক হবে।"
        },
        {
          "label": "গ",
          "question": "উদ্দীপকে ওহির চিন্তা-চেতনার সাথে মুনতাসির এর আদর্শগত পার্থক্যটি ইসলামি অনুশাসনের আলোকে নিরূপণ করো।",
          "explanation": "উদ্দীপকে ওহির চিন্তা-চেতনা এবং মুনতাসিরের আদর্শের মধ্যে যথেষ্ট পার্থক্য বিদ্যমান। ইসলামের মৌলিক বা প্রধান কতগুলো আমলকে বুনিয়াদি আমল বলা হয়। এগুলোর উপর ভিত্তি করেই ইসলাম প্রতিষ্ঠিত। ইসলামের এ বুনিয়াদি আমল পাঁচটি। এর মধ্যে সালাত অন্যতম। ইমান বা বিশ্বাস স্থাপনের পর একজন মুসলিমের সবচেয়ে গুরুত্বপূর্ণ ইবাদত হিসেবে সালাত আদায় করতে হয়। যা ওহির কর্মকাণ্ডের মধ্যে প্রতীয়মান হয়। অপরদিকে মুনতাসিরের কর্মকাণ্ডে বুঝা যায় সে সালাত সম্পর্কে উদাসীন এবং 'সালাতের বিধিবিধান সম্পর্কে কোনো জ্ঞান রাখে না। উদ্দীপকে মুনতাসির সালাত পড়তে জানে না। সালাত আদায়ের গুরুত্ব এবং ফযিলত সম্পর্কে তার কোনো জ্ঞান নেই। এ কারণে তার আদর্শে ইসলাম পরিপন্থি আদর্শের মিল পাওয়া যায়। কেননা একজন মুসলিম মাত্রই সালাত সম্পর্কে তার জ্ঞান থাকা আবশ্যক। আল্লাহ তায়ালা বলেন- \"তোমরা সালাত কায়েম কর এবং যাকাত আদায় কর।\" সালাতসহ ইসলামের মৌলিক আমল-ইবাদত সম্পর্কে জ্ঞানার্জন করা প্রতিটি মুসলিমের জন্য ফরজ করা হয়েছে। কেউ ইচ্ছাকৃতভাবে এ সকল বিষয়ে জ্ঞানার্জন না করলে সে গুনাহগার হবে এবং এজন্য কঠোর শাস্তি ভোগ করতে হবে। ওহি তার বন্ধুকে নামাজের জন্য ডেকে ইসলামের বিধান পালন করেছে। আর মুনতাসির সালাত সম্পর্কে না জানার কারণে ইসলামের মৌলিক বিধানের প্রতি উদাসীনতা প্রকাশ করেছে।"
        },
        {
          "label": "ঘ",
          "question": "ওহি কর্তৃক তার বন্ধুকে সালাতের প্রতি আহ্বানের দিকটি মূল্যায়ন করো।",
          "explanation": "ওহি কর্তৃক তার বন্ধুকে সালাতের প্রতি আহ্বান পবিত্র কুরআন ও সুন্নাহের নির্দেশের বহিঃপ্রকাশ। নামাজ একটি ফরজ বা আবশ্যকীয় ইবাদত। কুরআন মাজিদের অসংখ্য স্থানে আল্লাহ তায়ালা নামাজ আদায়ের নির্দেশ দিয়েছেন। তাঁর নির্দেশ পালন করা ফরজ। কিয়ামতের কঠিন দিনে নামাজ মানুষের জন্য মুক্তির ওসিলা হবে। আল্লাহ তায়ালা এ ইবাদত আদায়কারীদের আজাব ও নিদারুণ ও দুর্দশা থেকে মুক্তি দিবেন। অবর্ণনীয় যন্ত্রণা থেকে তারা রেহাই পাবেন। তাদের পক্ষে সাক্ষী হয়ে দাঁড়াবে নামাজ। ইসলামের এ বুনিয়াদি আমলটি মুসলিম ও কাফেরের মাঝে পার্থক্যকারী। ওহির নামাজের জন্য ডাকার বিষয়টি সৎকাজে সহযোগিতার নামান্তর। ওহি তার বন্ধু মুনতাসিরকে নামাজের প্রতি আহ্বান করেছে সুন্দর উক্তি দ্বারা। ওহি বলেছে নামাজ আদায় করা প্রত্যেক প্রাপ্তবয়স্ক মুসলিমের উপর ফরজ এবং নামাজ ইসলামের বুনিয়াদি আমলসমূহের অন্যতম। সে আরও বলেছে সালাত জান্নাতের চাবি এবং ইমান ও কুফরের মধ্যে পার্থক্যকারী। ওহির এ উক্তিগুলো পবিত্র-কুরআন এবং হাদিসের বাণী। সে আফসোস করে তার বন্ধুকে সুন্দর ও সাবলীল ভাষার মাধ্যমে নামাজের গুরুত্ব বুঝিয়ে দিয়েছেন। ওহির উক্তি অনুযায়ী আমল করা জরুরি, কেননা নামাজ আদায় না করলে সে পরকালে কঠিন শাস্তি ভোগ করবে। নামাজের ব্যাপারে বন্ধুর উদাসীনতার ব্যাপারে ওহি খুব সুন্দর উক্তির মাধ্যমে বুঝিয়েছেন। তার কথায় কল্যাণ কামনার প্রতিফলন ঘটেছে। আমরা কাউকে নামাজের প্রতি আহ্বান করার সময় তার শেখানো পদ্ধতি অবলম্বন করবো। তাহলে পার্থিব জীবনে সুখ-শান্তি অর্জন ও পরকালীন জীবনে চির সুখের স্থান লাভ করতে পারবো।"
        }
      ]
    },
    {
      "number": "10",
      "uddipok": "ফাইজা একাদশ শ্রেণির শিক্ষার্থী। সে প্রত্যেক বিষয়ে শিক্ষকের আলোচনা নোট করে। ইসলাম শিক্ষার খাতায় সে তিনটি পয়েন্ট নোট করেছে। সেগুলো হলো- (ক) ওহি ভিত্তিক, (খ) কুরআন ও সুন্নাহ ভিত্তিক এবং (গ) রিসালাতের শিক্ষা।",
      "tag": "ACC 23",
      "sub_questions": [
        {
          "label": "ক",
          "question": "মক্তব কাকে বলে?",
          "explanation": "যে প্রতিষ্ঠানে ছোট ছোট মুসলিম ছেলেমেয়েদেরকে ইসলামের প্রাথমিক জ্ঞান দান করা হয় তাকে মক্তব বলে।"
        },
        {
          "label": "খ",
          "question": "“হালাল উপার্জন করা ফরজের পরেও আরেকটি ফরজ\" উক্তিটির ব্যাখ্যা করো।",
          "explanation": "হালাল উপার্জন ফরজ ইবাদতের অন্তর্ভুক্ত। হালাল উপার্জন বলতে বৈধ, আইনানুগ বা অনুমোদিত পন্থায় উপার্জন করাকে বোঝায়। এটি ইবাদত কবুল হওয়ার প্রধান শর্ত। মানুষ যদি হালাল উপার্জন করে এবং হালাল জীবিকা গ্রহণ করে তাহলে তার ইবাদত কবুল হবে। অন্যথায় সে যতই দিনরাত ইবাদত করুক না কেন সে ইবাদত মোটেই কবুল হবে না। সব ফরজ ইবাদত যেমন- সালাত, সাওম, জাকাত, হজ প্রভৃতির মতোই হালাল উপার্জনও একটি ফরজ ইবাদত। রাসুল (স) বলেছেন, 'হালাল জীবিকা উপার্জন করা ফরজের পরে একটি ফরজ' (সহিহ বুখারি)।"
        },
        {
          "label": "গ",
          "question": "উদ্দীপকে ফাইজা ইসলাম শিক্ষার কোন দিকটি নোট করেছে? ব্যাখ্যা করো।",
          "explanation": "উদ্দীপকে ফাইজা ইসলাম শিক্ষার বৈশিষ্ট্যের দিকটি নোট করেছে। ইসলামি নীতিমালা, অনুশাসন ও বিধি মোতাবেক মানুষের জ্ঞান, কর্মদক্ষতা, চরিত্র ও মানসিক শান্তির বিকাশের প্রয়াসকে ইসলাম শিক্ষা বলে। উদ্দেশ্য ও লক্ষ্যের দিক থেকে ইসলাম শিক্ষা এক অনন্য বৈশিষ্ট্যের অধিকারী। ইসলাম শিক্ষা ওহিভিত্তিক, কুরআন ও সুন্নাহ এবং রিসালাত ভিত্তিক। যা আজিজুল হাকিমের নোট করা বিষয়টিতেও প্রতিফলিত হয়। উদ্দীপকে আজিজুল হাকিম ইসলাম শিক্ষার নোট খাতায় তিনটি পয়েন্ট লিখেছে। সেগুলো হলো- ওহিভিত্তিক, কুরআন ও সুন্নাহভিত্তিক এবং রিসালাতের শিক্ষা। যা ইসলাম শিক্ষার বৈশিষ্ট্যকে তুলে ধরে। ইসলাম শিক্ষা সর্বজনীন ও আদর্শ শিক্ষাব্যবস্থা। এ শিক্ষা আল্লাহ তায়ালার সাথে মানুষের সুসম্পর্ক তৈরি করে। এ শিক্ষা মানুষের দুনিয়া ও আখিরাতের জীবনের মধ্যে সমন্বয় সাধন করে। সুতরাং উদ্দীপকের আজিজুল হাকিম ইসলাম শিক্ষার বৈশিষ্ট্যকে তুলে ধরে।"
        },
        {
          "label": "ঘ",
          "question": "উদ্দীপকে ফাইজা ইসলাম শিক্ষার যা নোট করেছে সেটি তিনটি পয়েন্টে সীমাবদ্ধ নয়। বিশ্লেষণ করো।",
          "explanation": "ইসলাম শিক্ষা এক অনন্য বৈশিষ্ট্যের অধিকারী, যা উদ্দীপকের শুধু তিনটি বৈশিষ্ট্যের মধ্যে সীমাবদ্ধ নয়। ইসলাম সম্পর্কে প্রয়োজনীয় জ্ঞান লাভ করার শিক্ষাই ইসলাম শিক্ষা। ইসলাম শিক্ষা ওহিভিত্তিক, কুরআন-সুন্নাহ ভিত্তিক, রিসালাত ভিত্তিক, আদর্শিক শিক্ষা, তাকওয়াভিত্তিক শিক্ষা, চিরপ্রগতিশীল, নির্ভুল, সর্বজনীন, চরিত্র গঠনমূলক ও পূর্ণাঙ্গ ইত্যাদি বৈশিষ্ট্যের অধিকারী। যা আজিজুল হাকিমের কর্মকান্ডে আংশিক ব্যক্ত হয়েছে। উদ্দীপকে ফাইজা ইসলাম শিক্ষার ক্লাসে, কুরআন-সুন্নাহ এবং রিসালাত এ তিনটি বিষয় নোট করেছে। এছাড়াও ইসলাম শিক্ষার আরো কিছু বৈশিষ্ট্য রয়েছে। ইসলাম শিক্ষা একটি আদর্শিক শিক্ষা। এ শিক্ষা ইসলামি আদর্শিক চেতনায় উদ্বুদ্ধ করে মানুষের কথা ও কাজ পরিশুদ্ধ করে। ইসলাম শিক্ষা মূলত নৈতিক শিক্ষা। এ শিক্ষা মানুষকে সত্য, সুন্দর ও ন্যায়ের পথে পরিচালিত করে। ইসলাম শিক্ষার আরেকটি বৈশিষ্ট্য হলো এটি নির্ভুল ও সন্দেহমুক্ত। এ শিক্ষার প্রধান উৎস কুরআন সম্পর্কে আল্লাহ বলেছেন, 'এটা সেই কিতাব যাতে কোনো সন্দেহ নেই (সুরা বাকারা: ২)। নারী-পুরুষ তথা সব মানুষের জন্য এ শিক্ষার দ্বার উন্মুক্ত। মহানবি (স) বলেছেন, ইসলামি জ্ঞান (ইলম) অন্বেষণ করা প্রত্যেক মুসলিম নর-নারীর ওপর ফরজ (ইবনে মাজাহ)। এ শিক্ষা চরিত্র গঠনমূলক শিক্ষা। এ শিক্ষার প্রধান শিক্ষক ও বাস্তবায়নকারী হলেন মহানবি (স)। তিনি এ শিক্ষার মাধ্যমে গোটা মুসলিম জাতির চরিত্র গঠনে নিরলস প্রয়াস চালিয়েছেন। তাই বলা যায় যে, উদ্দীপকের ফাইজা ইসলাম শিক্ষার আংশিক বৈশিষ্ট্য ব্যক্ত করেছেন। মূলত ইসলাম শিক্ষা হলো অনন্য বৈশিষ্ট্যের সমন্বয়ক।"
        }
      ]
    },
    {
      "number": "11",
      "uddipok": "সাফা ও মারওয়া দুই বান্ধবী শিক্ষার বিষয়বস্তু নিয়ে আলোচনা করছিল। সাফা বলল, ন্যায়ের উপর অবিচল থাকা ও চারিত্রিক উৎকর্ষ সাধনের জন্য শিক্ষা অতীব প্রয়োজন। মারওয়া বললো, আল্লাহর দ্বীনকে সমুন্নত রাখা, মানবতার বিকাশসাধন এবং সুন্দর জীবনযাপনের জন্য মহানবি যা বলেছেন, প্রত্যেক মুসলিম নর-নারীর উপর জ্ঞান অর্জন করা ফরজ।",
      "tag": "ACC 23",
      "sub_questions": [
        {
          "label": "ক",
          "question": "সংস্কৃতির আরবি প্রতিশব্দ কী?",
          "explanation": "সংস্কৃতির আরবি প্রতিশব্দ হলো- তাহজিব বা সাকাফাহ।"
        },
        {
          "label": "খ",
          "question": "ধর্মীয় শিক্ষার প্রয়োজন কেন? ব্যাখ্যা করো।",
          "explanation": "নৈতিকতা অর্জনের জন্য ধর্মীয় শিক্ষার প্রয়োজন। নৈতিকতার মূল উৎস হলো ধর্ম। কেননা ধর্ম থেকেই নৈতিকতার উদ্ভব হয়। এজন্য ধর্মই হলো নৈতিকতার মানদণ্ড। আর ধর্মের অন্যতম উদ্দেশ্য হলো মানুষকে নৈতিকতা শিক্ষা দেওয়া। কোনো ধর্মেই নৈতিকতা বিবর্জিত কোন নির্দেশ প্রদান করা হয়নি। সুতরাং ধর্মই নৈতিকতার মূল উৎস।"
        },
        {
          "label": "গ",
          "question": "উদ্দীপকে সাফার বক্তব্য কোন শিক্ষার প্রতি ইঙ্গিত করেছে? ব্যাখ্যা করো।",
          "explanation": "উদ্দীপকে সাফার বক্তব্য ইসলাম শিক্ষার প্রতি ইঙ্গিত করেছে। যে শিক্ষাব্যবস্থায় ইসলামকে একটি পরিপূর্ণ জীবনব্যবস্থা হিসেবে শিক্ষা দেওয়া হয় তাকে ইসলাম শিক্ষা বলে। এটি কুরআন ও সুন্নাহভিত্তিক একটি আদর্শ শিক্ষাব্যবস্থা। মানুষকে ইসলামের বিধিবিধান, আল্লাহর ইবাদতের পদ্ধতি শেখানো, জীবনের সর্বক্ষেত্রে ন্যায়নীতি প্রতিষ্ঠা করা এবং ব্যক্তির চারিত্রিক উৎকর্ষ সাধন ইসলাম শিক্ষার অন্যতম উদ্দেশ্য যা সাফার বক্তব্যে ফুটে উঠেছে। উদ্দীপকের সাফা বললো, ন্যায়ের ওপর প্রতিষ্ঠিত থাকা এবং চারিত্রিক উৎকর্ষের জন্য শিক্ষা অতীব প্রয়োজন। তার এ বক্তব্য ইসলাম শিক্ষার উদ্দেশ্যের সাথে সঙ্গতিপূর্ণ। ইসলাম শিক্ষার অন্যতম গুরুত্বপূর্ণ উদ্দেশ্য হলো মানুষকে উত্তম চরিত্রবান ও আদর্শ মানুষ হিসেবে গড়ে তোলা। উত্তম চরিত্র মৌলিক মানবীয় গুণ এবং জীবনের শ্রেষ্ঠ সম্পদ। এটি ছাড়া অন্য সবকিছু অর্থহীন। ইসলাম শিক্ষা মানুষকে সত্য ও ন্যায়ের পথ প্রদর্শন করে এবং অন্যায় ও অসত্য থেকে দূরে রাখে। এ শিক্ষা ব্যক্তির পাপপ্রবণতা ও মানবিক ত্রুটিসমূহ নিয়ন্ত্রণ করে তার চরিত্রকে সুন্দর করে। মানব চরিত্রের উৎকর্ষ সাধন ও সুনীতি প্রতিষ্ঠায় ইসলামের রয়েছে সুনির্ধারিত পদ্ধতি যা এ শিক্ষার মাধ্যমে অর্জিত হয়। এ শিক্ষা মানব চরিত্রের পাশবিকতাকে নির্মূল করে কাঙ্ক্ষিত মানবিক গুণাবলির বিকাশ ঘটায়। সুতরাং বলা যায়, সাফার বক্তব্যে ইসলাম শিক্ষার প্রতি ইঙ্গিত করা হয়েছে।"
        },
        {
          "label": "ঘ",
          "question": "মারওয়ার শেষ উক্তির মাধ্যমে যে শিক্ষার প্রতি দৃষ্টি দেওয়া হয়েছে তার গুরুত্ব বিশ্লেষণ করো।",
          "explanation": "মারওয়ার শেষ উক্তির মাধ্যমে দীনি ইলম তথা ইসলাম শিক্ষার প্রতি দৃষ্টি দেওয়া হয়েছে। মুসলিমদের জন্য ইসলাম শিক্ষার গুরুত্ব ও প্রয়োজনীয়তা অপরিসীম। ইসলামের বিধিবিধান সম্পর্কে প্রয়োজনীয় জ্ঞানার্জন, আল্লাহর ইবাদতের নিয়মকানুন ও পদ্ধতি জানা, আল্লাহর দীনকে সমুন্নত রাখা, মানবকল্যাণ সাধন এবং সুন্দর জীবনযাপনের জন্য ইসলামি শিক্ষা গ্রহণ করা অত্যাবশ্যক; যা মারওয়ার বক্তব্যে ফুটে উঠেছে। উদ্দীপকের মারওয়া বললো, আল্লাহর দীনকে সমুন্নত রাখা, মানবতার বিকাশ ও সুন্দর জীবনযাপনের জন্য মহানবি (স) বলেছেন, 'জ্ঞানান্বেষণ করা প্রত্যেক মুসলিম নর-নারীর ওপর ফরজ।' মারওয়ার এ বক্তব্যের মাধ্যমে মূলত ইসলাম শিক্ষার প্রতি বিশেষ গুরুত্বারোপ করা হয়েছে। দীনি ইলম অর্জনের ক্ষেত্রে ফরজের বিধান দুই ধরনের। যথা- ফরজে আইন বা অবশ্যই পালনীয় ফরজ এবং ফরজে কিফায়া বা সামষ্টিক বাধ্যবাধকতা। উল্লিখিত হাদিসের মাধ্যমে দীনের মৌলিক জ্ঞানার্জন করা প্রত্যেক মুসলিমের জন্য ফরজ করা হয়েছে। দীনের গভীর জ্ঞানার্জন করা সবার জন্য বাধ্যতামূলক নয়। প্রত্যেক সমাজের কিছু লোককে এ জ্ঞান অর্জন ও গবেষণা করতে হবে। অন্যথায় সমাজের সবাই গুনাহগার হবে। মানুষের সামগ্রিক কল্যাণ সাধন ও সুখী, সুন্দর জীবনযাপনের জন্য ইসলামের জ্ঞানার্জন করা প্রয়োজন। উপরের আলোচনার পরিপ্রেক্ষিতে বলা যায়, আল্লাহর দীন ইসলামকে সমুন্নত রাখা এবং মানুষের জীবনের সামগ্রিক কল্যাণের জন্য ইসলাম শিক্ষার গুরুত্ব ও প্রয়োজনীয়তা অপরিসীম।"
        }
      ]
    }
  ]
}