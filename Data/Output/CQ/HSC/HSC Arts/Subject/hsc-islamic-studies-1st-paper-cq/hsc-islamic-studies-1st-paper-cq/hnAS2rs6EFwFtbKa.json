{
  "title": "গাজীপুর ক্যান্টমেন্ট কলেজ ২০২৩",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "মেধাবী শিক্ষার্থী রাইয়ান উচ্চ মাধ্যমিক পরীক্ষায় পাশ করার পর এমন একটি বিষয়ে উচ্চ শিক্ষা নিতে আগ্রহী যা মানুষের গবেষণা প্রসূত নয়। এ শিক্ষা সরাসরি মহান আল্লাহর পক্ষ থেকে নাযিলকৃত এবং এতে রয়েছে দুনিয়া ও আখিরাতের কল্যাণ",
      "tag": "GCC 23",
      "sub_questions": [
        {
          "label": "ক",
          "question": "“ ثَمَّائَةٌ “ (ছাকাফাহ) শব্দের অর্থ কী?",
          "explanation": "“ ثَمَّائَةٌ “(ছাকাফাহ) শব্দের অর্থ সংস্কৃতি।"
        },
        {
          "label": "খ",
          "question": "'ইসলাম শিক্ষা নির্ভুল শিক্ষা'-ব্যাখ্যা করো।",
          "explanation": "ইসলাম শিক্ষার প্রবর্তক স্বয়ং আল্লাহ তায়ালা, বিধায় এটি একটি নির্ভুল শিক্ষা। আল্লাহ তায়ালা মানবজাতিকে সৃষ্টি করেছেন। ইসলাম শিক্ষার প্রবর্তকও তিনি। তাই ইসলাম শিক্ষা নির্ভুল ও মানুষের প্রকৃতি স্বভাবসম্মত। এ শিক্ষায় এমন কোনো বিধান দেওয়া হয়নি যা মানুষের পক্ষে পালন করা অসম্ভব। আল্লাহ বলেন, আল্লাহ কোনো ব্যক্তিকে তার সাধ্যের বাইরে কোনো দায়িত্ব দেন না।\" (সূরা আল-বাকারা: ২৮৬)।"
        },
        {
          "label": "গ",
          "question": "রাইয়ান যে বিষয়ে উচ্চ শিক্ষা নিতে আগ্রহী তার তিনটি বৈশিষ্ট্য লেখো।",
          "explanation": "রাইয়ান ইসলাম শিক্ষা নিতে আগ্রহী, যার বহু বৈশিষ্ট্য বিদ্যমান। ইসলাম শিক্ষার প্রবর্তক স্বয়ং আল্লাহ তায়ালা। এ শিক্ষা আল্লাহ তায়লার পক্ষ থেকে নাজিলকৃত শিক্ষা। এতে মানুষের জন্য দুনিয়া ও আখিরাতের কল্যাণ নিহিত রয়েছে। রাইয়ান এ শিক্ষা গ্রহণে আগ্রহ প্রকাশ করেছে। উদ্দীপকের রাইয়ান এমন শিক্ষা নিতে আগ্রহী যা আল্লাহর পক্ষ থেকে নাজিলকৃত এবং এর মধ্যে রয়েছে দুনিয়া ও আখিরাতের কল্যাণ। তার গৃহীত এ সিদ্ধান্তে ইসলাম শিক্ষার পরিচয় পাওয়া যায়। ইসলাম শিক্ষার কতগুলো বৈশিষ্ট্য বিদ্যমান। এর মধ্যে উল্লেখযোগ্য তিনটি বৈশিষ্ট্য হলো- ১. তাওহিদভিত্তিক শিক্ষা; ২. কুরআন-সুন্নাহভিত্তিক শিক্ষা ও ৩. সর্বজনীন শিক্ষা। ইসলাম শিক্ষা তাওহিদভিত্তিক। এটি আল্লাহর একত্ববাদের ওপর প্রতিষ্ঠিত। এ শিক্ষার মূল উৎস হলো কুরআন ও হাদিস। এ শিক্ষা কোনো বিশেষ দেশ, জাতি বা অঞ্চলের জন্য সীমাবদ্ধ নয়। এটি পৃথিবীর সব স্থানে, সব জাতির জন্যই প্রযোজ্য।"
        },
        {
          "label": "ঘ",
          "question": "রাইয়ানের সিদ্ধান্তটি মূল্যায়ন করো।",
          "explanation": "ইসলাম শিক্ষা গ্রহণের সিদ্ধান্ত নেওয়াই রাইয়ানের কাজটি সঠিক এবং যৌক্তিক। যে শিক্ষা ব্যবস্থায় ইসলামকে একটি পূর্ণাঙ্গ জীবনব্যবস্থা হিসেবে শিক্ষা দেওয়া হয় তাকে ইসলাম শিক্ষা বলে। ইসলাম শিক্ষা সৃষ্টির সামগ্রিক কল্যাণ নিশ্চিত করে। এ শিক্ষা কুরআন-সুন্নাহর আলোকে মানুষের ইহ ও পরকালীন উভয় জীবনে কল্যাণ বয়ে আনে। রাইয়ান এই শিক্ষা গ্রহণের সিদ্ধান্ত নিয়েছে। উদ্দীপকের রাইয়ান এমন একটি বিষয়ে উচ্চশিক্ষা নিতে আগ্রহী যা দুনিয়া ও আখিরাতের জন্য কল্যাণকর। তার এ বিষয়টি হলো ইসলাম শিক্ষা। আর এ শিক্ষা গ্রহণের সিদ্ধান্ত নিয়ে সে যথার্থই করেছে। কেননা দুনিয়া ও আখিরাতের উভয় জগতে কল্যাণ ও সফলতা লাভে ইসলাম শিক্ষার ভূমিকা অপরিসীম। এ শিক্ষা মানুষের মর্যাদার মাপকাঠি। এর মাধ্যমে মানুষের নৈতিক ও মানবিক গুণাবলি বিকশিত হয়। আদিকাল থেকে পৃথিবীতে যত অন্যায়, জুলুম, নির্যাতন ও অপরাধ সংঘটিত হয়েছে, তার কারণ হলো অনৈতিকতা ও ইসলামের বিধান পালন না করা। আধুনিক যুগেও অন্যায় ও অনৈতিকতার ভয়াবহ বিস্তার লক্ষ করা যায়। এর থেকে মুক্তি পেতে দরকার সচ্চরিত্রবান মানুষ। আর সচ্চরিত্র নামের এ মহামূল্যবান সম্পদটি অর্জন করা সম্ভব ইসলাম শিক্ষা অর্জনের মাধ্যমে। সুতরাং বলা যায়, উচ্চ শিক্ষা লাভের ক্ষেত্রে ইসলাম শিক্ষাকে বেছে নিয়ে রাইয়ান যথার্থ এবং সঠিক সিদ্ধান্ত নিয়েছে।"
        }
      ]
    },
    {
      "number": "2",
      "uddipok": "কলেজ মসজিদের খতিব জুমুয়ার খুতবায় বললেন-'আমরা কুরআন ও সুন্নাহর অনুসারী জাতি। আমাদের জীবনাচার ও সংস্কৃতি অন্য জাতি থেকে অনেকাংশেই পৃথক। জীবনযাপনের প্রতিটি ক্ষেত্রে আমাদেরকে আমাদের নিজস্ব সংস্কৃতির অনুসরণ করতে হবে। আমাদের সংস্কৃতি বাদ দিয়ে অন্য সংস্কৃতির অনুশীলন করার অর্থ হলো আমাদেরকে অন্য সংস্কৃতির লোক বলে পরিচয় করিয়ে দেয়া'। তার বক্তব্যের সমর্থনে তিনি রাসূল স. এর একটি হাদীস উল্লেখ করলেন-'যে ব্যক্তি অন্য সংস্কৃতির সাথে সামঞ্জস্য রাখে সে তাদেরই অন্তর্ভুক্ত'।",
      "tag": "GCC 23",
      "sub_questions": [
        {
          "label": "ক",
          "question": "আল্লাহর নিকট মানুষের মর্যাদার মানদণ্ড কী?",
          "explanation": "আল্লাহর নিকট মানুষের মর্যাদার মানদণ্ড হলো তাকওয়া।"
        },
        {
          "label": "খ",
          "question": "ইসলামি সংস্কৃতি মধ্যপন্থী সংস্কৃতি'- ব্যাখ্যা করো।",
          "explanation": "ইসলামি সংস্কৃতি দুনিয়াভিত্তিক ও আখিরাতমুখী হওয়ায় এটিকে মধ্যপন্থী সংস্কৃতি বলা হয়। মধ্যপন্থী সংস্কৃতি হলো যে সংস্কৃতি আমূলপন্থী বা পক্ষপাতিত্বমূলক দৃষ্টিভঙ্গি বর্জন করে তার মূল ধারায় অবস্থান করে। এক্ষেত্রে ইসলামি সংস্কৃতির মূলধারা হলো শুধু আখিরাত নয় বরং দুনিয়ার কল্যাণ লাভের পাশাপাশি আখিরাতের সফলতা নিশ্চিত করা। মূলত ইসলামি সংস্কৃতি একই সাথে দুনিয়াভিত্তিক এবং আখিরাতমুখী। এতে দুনিয়াকে উপেক্ষা বা অবজ্ঞা করা হয়নি; বরং যথাযথ গুরুত্ব দেওয়া হয়েছে। পাশাপাশি আখিরাতকে বলা হয়েছে মূলবিবেচ্য বিষয়। এভাবে ইসলামি সংস্কৃতি দুটি পর্যায়েই প্রয়োজনীয় গুরুত্ব দিয়ে ব্যক্তির পার্থিব সাফল্য লাভ যেমন নিশ্চিত করেছে তেমনি নিশ্চিত করেছে পরকালীন মুক্তি। আর এজন্যই এটি মধ্যপন্থী সংস্কৃতি"
        },
        {
          "label": "গ",
          "question": "খতিব সাহেব যে সংস্কৃতির উপরে বক্তব্য রাখছিলেন তার কয়েকটি নমুনা বর্ণনা করো।",
          "explanation": "খতিব সাহেব ইসলামি সংস্কৃতির উপর বক্তব্য রাখছিলেন। ইসলামি সংস্কৃতি হলো মুসলিম জাতির জীবনপদ্ধতি, যা কুরআন ও সুন্নাহর আলোকে নির্ধারিত ও পরিচালিত হয়। ইসলামি সংস্কৃতির বিভিন্ন নমুনা বা নিদর্শন রয়েছে। আর এসব নমুনার মাধ্যমেই কোনো সংস্কৃতিকে ইসলামি সংস্কৃতি বলা যায়। ইসলামি সংস্কৃতির নমুনাসমূহ হলো পারস্পরিক সাক্ষাতে সালাম বিনিময় করা, মুসাফাহ করা, মুআনাকা করা, মার্জিত পোশাক পরা, খাদ্যগ্রহণে ডান হাত ব্যবহার করা ইত্যাদি। খতিব সাহেব এ সংস্কৃতির কথাই তুলে ধরেছেন। উদ্দীপকের খতিব সাহেব নিজেদের সংস্কৃতি অনুসরণের ব্যাপারে বক্তব্য রেখেছেন। আর সে সংস্কৃতি হলো কুরআন ও সুন্নাহভিত্তিক সংস্কৃতি। আর এ বক্তব্যে ইসলামি সংস্কৃতির পরিচয় পাওয়া যায়। আর বিভিন্ন নমুনা বা নির্দশনের ভিত্তিতে এ সংস্কৃতি চিহ্নিত করা যায়। মানুষের দৈনন্দিন জীবনের সব ক্ষেত্রেই এ সংস্কৃতির নমুনা পাওয়া যায়। যেমন: কেউ কাজের শুরুতে বিসমিল্লাহ বললে সেটি ইসলামি সংস্কৃতির নমুনা, কেউ মুচকি হাসি দিলেও সেটি ইসলামি সংস্কৃতির নমুনা। এভাবে মানুষের উঠাবসা, চলাফেরা, খাদ্যগ্রহণ, পোশাক পরিধান ইত্যাদি সকল কাজে যখন ইসলামি বিধান পালনের বিষয়টি প্রকাশ পাবে, তখন সেটি ইসলামি সংস্কৃতির নমুনা বা নিদর্শন হিসেবে আখ্যায়িত করা যাবে।"
        },
        {
          "label": "ঘ",
          "question": "উল্লিখিত হাদিসের আলোকে উদ্দীপকে নির্দেশিত সংস্কৃতি অনুসরণের গুরুত্ব বিশ্লেষণ করো।",
          "explanation": "যে ব্যক্তি অন্য সংস্কৃতির সাথে সামঞ্জস্য রাখে সে তাদেরই অন্তর্ভুক্ত। উদ্দীপকে উল্লেখিত এ হাদিসটিতে ইসলামি সংস্কৃতির গুরুত্ব প্রকাশ পেয়েছে। ইসলামি সংস্কৃতি মুসলিম জাতির অস্তিত্ব রক্ষা করে। এক জাতি থেকে অন্য জাতির নীতি, দর্শন ও চরিত্র সংস্কৃতির মাধ্যমে আলাদা অস্তিত্ব পায়। তাই ইসলামি সংস্কৃতি বাদ দিয়ে অন্য ধর্মের সংস্কৃতি অনুকরণ করা প্রত্যেক মুসলিমের জন্য হারাম। এজন্যই রাসুল (স.) বলেন, \"যে ব্যক্তি যে জাতির অনুসরণ করে, সে তাদেরই অন্তর্ভুক্ত হবে\" (মুসনাদে আহমদ)। উদ্দীপকে এ হাদিসটিই বর্ণিত হয়েছে। উদ্দীপকে হাদিসটিতে ইসলামি সংস্কৃতির গুরুত্ব উপস্থাপন করা হয়েছে। মানবজীবনে ইসলামি সংস্কৃতির গুরুত্ব অপরিসীম। ইসলামি সংস্কৃতি মুমিনের ইমান অক্ষুণ্ণ রাখার রক্ষাকবচ। ইসলামি নীতি ও দর্শনের ভিত্তিতে পরিচালিত হয় বলে এ সংস্কৃতি ইমানের পূর্ণতা সাধন করে। মুসলিম জাতির অস্তিত্ব রক্ষায়ও ইসলামি সংস্কৃতি ভূমিকা রাখে। এ সংস্কৃতি অনুশীলনের মাধ্যমে আল্লাহ তায়ালা ও রাসূল (স.) এর আনুগত্যের বহিঃপ্রকাশ ঘটে। সর্বোপরি দুনিয়া ও আখিরাতের কল্যাণ লাভে ইসলামি সংস্কৃতির গুরুত্ব অপরিসীম। পরিশেষে বলা যায় যে, ইসলামি সংস্কৃতি দুনিয়া ও আখিরাতে উভয় পর্যায়েরই প্রয়োজনীয় গুরুত্ব দিয়ে ব্যক্তির পার্থিব সাফল্য লাভ নিশ্চিত করে এবং পরকালীন কল্যাণ ও মুক্তি নিশ্চিত করে।"
        }
      ]
    },
    {
      "number": "3",
      "uddipok": "",
      "tag": "GCC 23",
      "sub_questions": [
        {
          "label": "ক",
          "question": "হাদিসের আলোকে সর্বোত্তম খাবার কোনটি?",
          "explanation": "হাদিসের আলোকে সর্বোত্তম খাবার হলো দুহাত দিয়ে উপার্জিত খাবার।"
        },
        {
          "label": "খ",
          "question": "'সালাত মুমিনের মেরাজ স্বরূপ'- ব্যাখ্যা করো।",
          "explanation": "আলোচ্য হাদিসাংশে সালাত আদায়ের তাৎপর্য বর্ণিত হয়েছে। নির্দিষ্ট আহকাম-আরকানের মাধ্যমে আল্লাহ তায়ালার ইবাদত করার একটি মাধ্যম হলো সালাত। সালাতের মাধ্যমে বান্দা ও আল্লাহর সাথে বান্দার যোগসূত্র স্থাপিত হয়। আল্লাহ তায়ালা নামাজে বান্দার প্রতিটি কথার উত্তর দেন। মহানবি (স) মিরাজ লাভ করেছিলেন এটা তাঁর অন্যতম মুজিজা। মিরাজ লাভের প্রতি সাহাবিদের আকাঙ্ক্ষা দেখে নবি (স) নামাজকেই তাদের মিরাজ স্বরূপ বলেছেন। নবি (স) প্রত্যক্ষভাবে যেমন আল্লাহর সান্নিধ্য বা মিরাজ লাভ করেছিলেন, বান্দা পরোক্ষভাবে নামাজের মাধ্যমে তা পেতে পারে।"
        },
        {
          "label": "গ",
          "question": "উপরের ১নং ইবাদতের সামাজিক গুরুত্ব বর্ণনা করো।",
          "explanation": "ছকে নির্দেশিত ১ নম্বর ইবাদতটি সালাত, যার সামাজিক গুরুত্ব অপরিসীম। সালাত একটি ফরজ বা অবশ্যকরণীয় ইবাদত। ইসলামের ধর্মীয় কাঠামো যে পাঁচটি স্তম্ভের ওপর দাঁড়িয়ে আছে সালাত তার মধ্যে দ্বিতীয়। মৌলিক ইবাদতগুলোর মধ্যে কেবল সালাতই আনুষ্ঠানিক এবং দৈহিক ইবাদত যা প্রত্যহ পাঁচবার আদায় করতে হয়। সমাজজীবনে শৃঙ্খলাবোধ, সময়ানুবর্তিতা, আইন ও নেতার আনুগত্য প্রতিষ্ঠায় এ ইবাদতের ভূমিকা অপরিসীম। উল্লিখিত ছকের ১ নম্বর ইবাদতটি হলো সালাত। সমাজজীবনে সালাতের গুরুত্ব অপরিসীম। সালাত মানুষকে সময়ানুবর্তিতা ও শৃঙ্খলার প্রশিক্ষণ দেয়। যখন রুকু করার কথা তখন রুকু এবং যখন সিজদা করার কথা তখন সিজদা করতে হয়। এভাবে প্রতিদিন পাঁচবার সামষ্টিক সালাতে শৃঙ্খলার এই কঠোর অনুশীলনের ফলে সমাজজীবনে শৃঙ্খলাবোধের উন্মেষ ঘটে। সালাতের অন্যতম গুরুত্ব হচ্ছে আনুগত্য ও আইন মেনে চলার প্রশিক্ষণ। সালাত আদায়কারী একজন ইমামের পেছনে আদায় করে। নির্দ্বিধায় তার নির্দেশনা অনুযায়ী সালাত শুরু করে। রুকু ও সিজদা করে এবং সালাত সমাপ্ত করে। ইমামের আনুগত্য তাদের সমাজের বৃহত্তর অঙ্গনে সমাজের নেতা বা জাতীয় নেতার আনুগত্যের প্রশিক্ষণ দেয়। এভাবে সমাজজীবনের প্রতিটি দিক ও বিভাগে সালাত গুরুত্বপূর্ণ ভূমিকা পালন করে।"
        },
        {
          "label": "ঘ",
          "question": "তাকওয়া অর্জনে ৪নং ইবাদতটির গুরুত্ব বিশ্লেষণ করো।",
          "explanation": "তাকওয়া অর্জনে ছকে উল্লেখিত ৪ নম্বর ইবাদত অর্থাৎ সাওম বা রোযার গুরুত্ব অপরিসীম। সুবহে সাদিক থেকে সূর্যাস্ত পর্যন্ত পানাহার ও পাপাচার থেকে বিরত থাকার নামই হলো সাওম। সাওম তাকওয়া অর্জনের সর্বোত্তম মাধ্যম। কেননা সাওম পালনে রিয়া বা লোক দেখানো মনোভাব থাকে না এবং একমাত্র আল্লাহর সন্তুষ্টির উদ্দেশ্যেই এ ইবাদতটি পালন করা হয়। ছকের ৪ নম্বর ইবাদতে সাওমুকেই নির্দেশ করা হয়েছে। প্রকৃতপক্ষে সাওমের মূল লক্ষ্যই হলো তাকওয়া অর্জন। সাওম পালনকারী দুনিয়ার যাবতীয় কামনা-বাসনা, আরাম-আয়েশ, অবৈধ কাজ থেকে বিরত থাকে। এ ধরনের মানুষ দুনিয়াতে সঠিক পথে জীবন পরিচালনা করে। এটি তাদের তাকওয়া অবলম্বনকারীর মর্যাদা দেয়। এজন্য সাওমকে তাকওয়া লাভের সর্বোত্তম পথ বলা হয়। পরিশেষে বলা যায়, সাওম হলো তাকওয়া অর্জনের সর্বোৎকৃষ্ট পন্থা। তাই সবাইকে এই ইবাদতটি যথাযথভাবে পালন করতে হবে।"
        }
      ]
    },
    {
      "number": "4",
      "uddipok": "জনাব আক্কাস আলি ছোট চাকরি করেন। কিন্তু স্পিডমানি ছাড়া কোন কাজ করেন না তিনি। তাই অল্প দিনেই বাড়ি গাড়ির মালিক হয়ে গেলেন। একই পদের চাকরি করেন জনাব কুদরত আলি। মাসের শেষে সামান্য বেতনের টাকা পান তিনি। অভাব অনটনের মধ্য দিয়েই চলছে তার সংসার। কিন্তু কোনো অবস্থাতেই নৈতিক স্খলন যেন না ঘটে সে বিষয়ে তিনি সচেতন।",
      "tag": "GCC 23",
      "sub_questions": [
        {
          "label": "ক",
          "question": "صدق (সিদক) শব্দের অর্থ কী?",
          "explanation": "صِدْقٌ (সিদক) শব্দের অর্থ সত্যবাদিতা।"
        },
        {
          "label": "খ",
          "question": "'মিথ্যা সকল পাপের মূল'-ব্যাখ্যা করো।",
          "explanation": "মিথ্যা মানুষকে নতুন নতুন পাপে নিমজ্জিত করে বলে এটিকে সকল পাপের মূল বলা হয়। মিথ্যাচার ব্যক্তিকে আকণ্ঠ পাপে নিমজ্জিত করে। এর ফলে মানুষ ক্রমাগত পাপ করতে থাকে। একটি মিথ্যা বললে সেই মিথ্যাটিকে প্রতিষ্ঠিত করার জন্য আরো মিথ্যা বলতে হয়। মিথ্যা বলার মানসিকতা ব্যক্তিকে নতুন পাপে নিমজ্জিত করে। এজন্য বলা হয় মিথ্যা সব পাপের জননী বা মূল।"
        },
        {
          "label": "গ",
          "question": "তোমার পাঠ্যপুস্তকের আলোকে জনাব কুদরত আলি কী ধরণের পুরস্কার পেতে পারেন তার বর্ণনা দাও।",
          "explanation": "আমার পাঠ্যপুস্তকের আলোকে জনাব কুদরত আলি হালাল উপার্জন করায় দুনিয়া ও আখিরাতে অশেষ পুরস্কার পেতে পারেন। হালাল উপার্জন হলো শরিয়তসম্মত পন্থায়-উপার্জন করা। বিভিন্নভাবে হালাল উপার্জন করা যায়। যেমন- ১. সঠিকভাবে ওজন করে পারস্পরিক সন্তুষ্টির মাধ্যমে ক্রয়-বিক্রয়, ২. শরিয়তের বিধান লঙ্ঘন না করে চাকরি করা, ৩. শিল্প-কারখানায় শ্রমিকদের হক আদায় করে পন্য উৎপাদন করা ইত্যাদি। জনাব কুদরত আলির কর্মকাণ্ডে এরূপ একটি বৈশিষ্ট্য ফুটে উঠেছে। উদ্দীপকের জনাব কুদরত আলি একজন চাকুরিজীবী। অভাব-অনটনে থাকলেও নৈতিক স্খলন যাতে না ঘটে সে বিষয়ে তিনি সর্বাত্মক সচেতন থাকেন। তার এ আচরণে শরিয়তের বিধান লঙ্ঘন না করে চাকরি করার বিষয়টি প্রকাশ পেয়েছে। তার এ কাজের জন্য তিনি অশেষ কল্যাণ লাভ করবেন। তার এরূপ হালাল উপার্জন তাকে কর্মপ্রেরণা যোগাবে এবং জাতীয় উন্নয়ন সমৃদ্ধ করবে। তাছাড়া পরকালেও তার জন্য থাকবে কল্যাণ। তিনি আল্লাহকে বন্ধু হিসেবে পাবেন। এ সম্পর্কে রাসুল, (স) বলেন, “হালাল উপার্জনকারী ব্যক্তি আল্লাহর বন্ধু” (বায়হাকী)। তাই বলা যায়, জনাব কুদরত আলি হালাল উপার্জনের কারণে দুনিয়া ও আখিরাতে অশেষ কল্যাণ লাভ করবেন।"
        },
        {
          "label": "ঘ",
          "question": "জনাব আক্কাস আলির কাজের পরিণাম ইসলাম শিক্ষার আলোকে বিশ্লেষণ করো।",
          "explanation": "জনাব আক্কাস আলির কাজে হারাম উপার্জনের বিষয়টি প্রকাশ পেয়েছে, যার ইহকালীন ও পরকালীন পরিণাম অত্যন্ত ভয়াবহ। শরিয়তপরিপন্থি যেকোনো পন্থায় অর্থ সম্পদ উপার্জন করাকে হারাম। উপার্জন বলে। হারাম উপার্জনের কয়েকটি উদাহরণ হলো- ১. সুদের মাধ্যমে অর্থোপার্জন, ২. ঘুষের মাধ্যমে অর্থোপার্জন, ৩. প্রতারণার মাধ্যমে অর্থোপার্জন ইত্যাদি। আক্কাস আলির কাজে এরূপ হারাম পন্থায় উপার্জনের বিষয়টি প্রতিফলিত হয়েছে। উদ্দীপকের আক্কাস আলি একজন চাকুরিজীবী। তিনি স্পিডমানি ছাড়া কোনো কাজ করেন না। তার এ কাজটি ইসলামি শরিয়তে সম্পূর্ণ হারাম। কেননা স্পিডমানি বলতে ঘুষ বোঝায়। আর ঘুষ হারাম উপার্জনের পর্যায়ভুক্ত। ইসলামি বিধানে হারাম উপার্জনের পরিণতি অত্যন্ত ভয়াবহ। হারাম উপার্জনের অন্যতম কুফল হলো হারাম উপার্জনকারীর ইবাদত আল্লাহ কবুল করেন না। হারাম উপার্জন ব্যক্তিকে শয়তান ও কু-প্রবৃত্তির অনুসরণ করায়। এর ফলে সে ব্যক্তির জন্য ধ্বংস ছাড়া কিছুই অবশিষ্ট থাকে না। আর হারাম উপার্জনকারীর স্থায়ী আবাস হলো জাহান্নাম। এ সম্পর্কে রাসুল (স) বলেন, \"যে গোশত হারাম জীবিকা দিয়ে গঠিত তা বেহেশতে প্রবেশ করবে না।\" (মুসনাদে আহমদ) পরিশেষে বলা যায়, হারাম উপার্জনের ফল ধ্বংস ছাড়া কিছু নয়। তাই সবাই উপার্জনের ব্যাপারে সর্বোচ্চ সতর্কতা অবলম্বন করতে হবে এবং হারাম উপার্জন থেকে বিরত থাকতে হবে।"
        }
      ]
    },
    {
      "number": "5",
      "uddipok": "দৃশ্যপট-১: জনাব সালমান ঈদের ছুটিতে স্ত্রী ও ২ বছর বয়সী পুত্র সুহানকে নিয়ে গ্রামের বাড়ি এসেছিলেন। ছুটির পরে কর্মস্থলে ফেরার পথে সড়ক দুর্ঘটনায় স্বামী-স্ত্রী দুজনেই নিহত হন, কিন্তু শিশুসুহান বেঁচে যায়। দৃশ্যপট-২: পিতামাতা জীবিত না থাকায় পৈত্রিক সম্পত্তির অংশ বুঝিয়ে দেয়ার জন্য আরিফা বেগম ভাইদের উপরে চাপ সৃষ্টি করছে। কিন্তু ভাইয়েরা তার সম্পত্তি বুঝিয়ে দিতে রাজি নয়। এমতাবস্থায় বিষয়টি নিয়ে আরিফার সাথে তার স্বামীর সম্পর্কের অবনতি চরমে। এমনকি স্বামী তাকে ডিভোর্সের হুমকি দিচ্ছে।",
      "tag": "GCC 23",
      "sub_questions": [
        {
          "label": "ক",
          "question": "حَرَامٌ (হারাম) অর্থ কী?",
          "explanation": "حُرَامٌ (হারাম) অর্থ নিষিদ্ধ।"
        },
        {
          "label": "খ",
          "question": "‘মায়ের পায়ের নিচে সন্তানের জান্নাত'-এর মর্মার্থ লেখো।",
          "explanation": "মহানবি (স) বলেছেন, 'মায়ের পদতলে সন্তানের বেহেশত'। হাদিসের এ কথাটি একটি রূপক অর্থে ব্যবহৃত হয়েছে। আসলে মায়ের পায়ের নিচে মাটি খনন করলে বেহেশত পাওয়া যাবে না, বরং কেউ যদি মাকে খুশি করতে পারে তাহলে তার ওপর আল্লাহ খুশি হবেন। আর যার ওপর আল্লাহ খুশি সে নিশ্চিত জান্নাতে যাবে। তবে এটি অবশ্যই মনে রাখতে হবে, মাকে খুশি করতে গিয়ে আল্লাহ ও রাসুল (স) এর কোনো নির্দেশ অমান্য করা যাবে না।"
        },
        {
          "label": "গ",
          "question": "উদ্দীপকে উল্লিখিত পরিস্থিতিতে সুহানের সামাজিক অধিকারগুলো কী কী? ব্যাখ্যা করো।",
          "explanation": "উদ্দীপকে উল্লেখিত পরিস্থিতিতে সুহান শিশু অধিকারের ভিত্তিতে নানা ধরনের সামাজিক অধিকার ভোগ করবে। কোনো মানবসন্তান বালেগ হওয়ায় পূর্ববর্তী অবস্থাকে শিশু বলা হয়। পরিপূর্ণ জীবনব্যবস্থা হিসেবে ইসলাম বড়দের পাশাপাশি ছোটোদের অধিকারও নিশ্চিত করে। শিশু সোহানও এক্ষেত্রে নানা ধরনের সামাজিক অধিকার পাওয়ার যোগ্য। উদ্দীপকে শিশু সোহানের বয়স মাত্র দুই বছর তার পিতা ও মাতা উভয়ই সড়ক দুর্ঘটনায় মারা যান। এক্ষেত্রে সে শিমু অধিকারের ভিত্তিতে সামাজিক অধিকারসমূহ ভোগ করবে। আর দেখাশোনা করার দায়িত্ব তার আত্মীয়দের উপরে বর্তাবে। সে আত্মীয়দের থেকে নানা ধরনের সামাজিক অধিকার পাবে। আত্মীয়দের কেউ যদি এতিম হয়, তাহলে অপর আত্মীয় তথা চাচা, দাদা, ভাই প্রভৃতি লোকজন তার লালন-পালনের দায়িত্ব নিবে। উত্তরাধিকার স্বত্বের ব্যাপারেও এতিম অধিকার রাখে। আল্লাহ তায়ালা বলেন, \"ইয়াতিমদের প্রতি লক্ষ রাখবে যে পর্যন্ত তারা বিবাহযোগ্য না হয়; আর তাদের মধ্যে ভালো-মন্দের বিচারের জ্ঞান দেখলে তাদের সম্পদ তাদের কাছে ফিরিয়ে দাও।\" (সুরা আন-নিসা: ৬) তাই বলা যায়, শিশু সুহান আত্মীয়দের মাধ্যমে সামাজিক অধিকার হিসেবে সদাচার, সহানুভূতি, সাহায্য, উত্তরাধিকার প্রভৃতি অধিকার লাভ করবে।"
        },
        {
          "label": "ঘ",
          "question": "আরিফা কীভাবে স্বাভাবিক জীবনে ফিরে আসতে পারে তার উপায় নির্ণয় করো।",
          "explanation": "আরিফা তার ভাইদেরকে ভাইবোনের পারস্পরিক অধিকার ও কর্তব্য ইসলামি বিধানের আলোকে বুঝিয়ে দেওয়ার মাধ্যমে স্বাভাবিক জীবনে ফিরে আসতে পারে। ইসলামি পরিবারে সহোদর, বৈমাত্রেয়, বৈপিত্রেয় বা দুগ্ধসম্পর্কীয় ভাইয়ের প্রতি বা ভাইয়ের প্রতি বোনের, কিংবা বোনের প্রতি ভাইয়ের অথবা বোনের প্রতি বোনের বিভিন্ন দায়িত্ব পালনের বিধান দেওয়া হয়েছে। এ দায়িত্ব পালন করা একজন ভাই বা বোনের যেমন কর্তব্য, অপরজনের তা হলো অধিকার। কুরআন ও হাদিসে এ বিষয়ে নির্দেশ প্রদান করা হয়েছে। আল্লাহ তায়ালা বলেন, \"তুমি তোমার আপনজনদের হক আদায় করে দাও।\" (সুরা বনি ইসরাইল: ২৬)। আরিফা এরূপ বিধান সম্পর্কিত নীতিমালা তার ভাইদেরকে জানাতে পারে। উদ্দীপকে আরিফার পিতামাতা জীবিত না থাকায় তার ভাইদেরকে সম্পত্তির অংশ বুঝিয়ে দেওয়ার জন্য চাপ সৃষ্টি করে। তার ভাইয়েরা রাজি না হলে তার স্বামীও তাকে ডিভোর্স দেওয়ার হুমকি দেয়। এক্ষেত্রে স্বাভাবিক জীবনে ফিরে আসতে হলে আরিফা তার ভাইদেরকে মাতাপিতার পরিত্যক্ত সম্পদে ভাই-বোনদের মিরাসের ব্যাপারে সতর্ক করবে। তার স্বামীকেও ধৈর্যধারণের জন্য বলবে এবং স্বামী-স্ত্রী একে অপরের পরিপূরক সে বিষয়ে বোঝাবে। এক্ষেত্রে আরিফা ইসলামি নির্দেশনা সম্পর্কিত বিধান জানবে এবং তার ভাইদেরকেও স্বামীকে এ বিষয়ে জানাবে। তারপর মিরাস অনুযায়ী বণ্টিত সম্পদের নির্ধারিত পরিমাণ সে ভোগ করবে। পরিশেষে বলা যায়, আরিফা স্বাভাবিক জীবনে ফেরার জন্য ইসলামি বিধান অনুসরণ করবে। প্রয়োজনে অধিকার আদায়ে দেশের প্রচলিত আইনেরও আশ্রয় নিবে।"
        }
      ]
    },
    {
      "number": "6",
      "uddipok": "জনাব আকরাম স্ত্রী মরিয়ম এবং ২ সন্তান রানা ও রুনাকে নিয়ে সুখেই জীবন যাপন করছেন। তিনি স্ত্রী ও সন্তানের প্রতি দায়িত্বশীল এবং তাদের যথাযথ সম্মান, মর্যাদা ও অধিকার প্রদানের ক্ষেত্রে সচেতন।",
      "tag": "GCC 23",
      "sub_questions": [
        {
          "label": "ক",
          "question": "দেনমোহর কী?",
          "explanation": "দেনমোহর হলো বিবাহের সময় কনের দাবিকৃত অর্থ বা সম্পদ, যা বর বা বরের পিতার পক্ষ থেকে কনেকে প্রদান করতে হয়।"
        },
        {
          "label": "খ",
          "question": "‘তারা তোমাদের ভূষণ এবং তোমরা তাদের ভূষণ'-ব্যাখ্যা করো।",
          "explanation": "স্বামী-স্ত্রীর পারস্পরিক অধিকার ও মর্যাদার প্রতি গুরুত্বারোপ করে আল্লাহ তায়ালা বলেন, 'তারা তোমাদের ভূষণ এবং তোমরা তাদের ভূষণ' (সুরা আল-বাকারা: ১৮৭)। ইসলামি পরিবারে স্ত্রীর অধিকার স্বামীর অধিকারের সমান। তারা একে অন্যের পরিপূরক। স্বামী ও স্ত্রী পরস্পরকে যথাযথ সম্মান, মর্যাদা ও অধিকার দেবেন। স্বামী-স্ত্রী যেন পরস্পরের প্রতি শ্রদ্ধাশীল থাকে এবং কেউ যেন কখনও অন্যকে হেয় না করে এজন্য আল্লাহ তায়ালা স্বামী- স্ত্রীকে পরস্পরের পোশাক বা ভূষণ হিসেবে আখ্যায়িত করেছেন।"
        },
        {
          "label": "গ",
          "question": "জনাব আকরামের প্রতি মরিয়মের করণীয়গুলো বর্ণনা করো।",
          "explanation": "জনাব আকরামের প্রতি তার স্ত্রী মরিয়মের করণীয় অনেক দায়িত্ব ও কর্তব্য রয়েছে। ইসলামি পরিবারে স্বামী-স্ত্রীর সম্পর্ক অত্যন্ত পবিত্র। স্বামীর প্রতি সম্মান প্রদর্শন করা তার অনুগত থাকা, তার পরিবারের তত্ত্বাবধান করা স্ত্রীর কর্তব্য। স্ত্রী সর্বাবস্থায় স্বামীকে সন্তুষ্ট ও খুশি রাখার আপ্রাণ চেষ্টা করবে। স্ত্রী মরিয়ম এ সকল দায়িত্ব পালন করতে পারেন।- উদ্দীপকের মরিয়ম জনাব আকরামের স্ত্রী। আর ইসলামি পরিবারে স্ত্রীকে স্বামীর প্রতি কতগুলো দায়িত্ব পালন করতে হয়। মরিয়মের জন্য তার স্বামীর প্রতি করণীয় অন্যান্য দায়িত্বসমূহ হলো- স্বামীর অধিকারসমূহ আদায় করবে। নৈতিক পবিত্রতা অক্ষুণ্ণ রাখবে, স্বামীর আহ্বানে সাড়া দিবে, শালীনতা বজায় রাখবে ইত্যাদি। এছাড়াও স্বামীর অনুমতি ছাড়া অর্থ ব্যয় না করা এবং গৃহ ত্যাগ না করা স্ত্রীর অপরিহার্য দায়িত্ব। এমনকি স্বামীর মৃত্যুর পর তার মাগফিরাত কামনা করা, ঋণ পরিশোধ করা, সন্তানের দায়িত্ব নেওয়া স্ত্রীর জন্য বিশেষ দায়িত্ব ও কর্তব্য। মরিয়ম তার স্বামীর জন্য এ সকল দায়িত্ব পালন করবেন।"
        },
        {
          "label": "ঘ",
          "question": "রানা ও রুনার প্রতি জনাব আকরামের দায়িত্বগুলো বিশ্লেষণ",
          "explanation": "পিতা হিসেবে জনাব আকরামকে রানা ও রুনার জন্য কতিপয় দায়িত্ব ও কর্তব্য পালন করতে হয়। ইসলামি পরিবারে পিতাকে সন্তানের প্রতি কিছু দায়িত্ব পালন করতে হয়। এ দায়িত্বগুলো মাতাও পালন করতে পারেন, কিন্তু সেজন্য তিনি বাধ্য নন। এসব দায়িত্বের ব্যাপারে পিতাকেই জবাবদিহি করতে হয়। তাই পিতা হিসেবে জনাব আকরামও তার সন্তানদের প্রতি কিছু দায়িত্ব পালনে বাধ্য। উদ্দীপকের জনাব আকরামের দুই সন্তান রানা ও রুনা। ইসলামি পরিবারের বিধানানুযায়ী জনাব আকরামের জন্য তার সন্তানদের প্রতি নির্দিষ্ট কিছু দায়িত্ব রয়েছে। পিতা তার সন্তানের আনুসঙ্গিক সকল ব্যয় নির্বাহ করবেন। শিশু জন্মগ্রহণ করলে পিতা সন্তানের কানে আজানধ্বনি পৌঁছে দেবেন। শিশুর আকিকা করা ও সুন্দর নাম রাখার পিতার অপরিহার্য দায়িত্ব। দুস্থ কন্যা সন্তানকে আশ্রয় দেওয়া ও ভরণপোষণের ব্যাপারেও ইসলামে পিতার প্রতি বিশেষ তাগিদ দেওয়া হয়েছে। পিতার আরও একটি। দায়িত্ব হলো মৃত্যুর পূর্বে তার সন্তানদেরকে উত্তরাধিকার যথাযথভাবে বুঝিয়ে দেওয়া। সন্তানদের উত্তরাধিকার বিষয়ে যাতে ঝগড়া-বিবাদ না হয় সেদিকে খেয়াল রাখা পিতার দায়িত্ব। সুতরাং বলা যায়, পিতা হিসেবে জনাব আকরাম উক্ত দায়িত্বসমূহ পালনের মাধ্যমে সন্তানের প্রতি পিতার দায়িত্ব ও কর্তব্য পালন করতে পারেন।"
        }
      ]
    },
    {
      "number": "7",
      "uddipok": "দৃশ্যপট-১: নিচের চিত্রটি লক্ষ করো। দৃশ্যপট-২: মাওলানা যুলফিকার একজন বিজ্ঞ ও পরহেজগার আলেম। পেশাগত জীবনে তিনি রসুলপুর জামে মসজিদের ইমাম।",
      "tag": "GCC 23",
      "sub_questions": [
        {
          "label": "ক",
          "question": "مَسْجِدٌ (মসজিদ) শব্দের অর্থ কী?",
          "explanation": "مَسْجِدٌ মসজিদ) শব্দের অর্থ সিজদার স্থান।"
        },
        {
          "label": "খ",
          "question": "মাদকাসক্তি কী? ব্যাখ্যা করো।",
          "explanation": "মাদকাসক্তি হলো মদ বা মাদকদ্রব্যের প্রতি আসক্তি বা মাদকদ্রব্য সেবনের তীব্র আকাঙ্ক্ষা। মাদকাসক্তি মানুষের নৈতিক চরিত্রের অবক্ষয় ঘটায়। শ্লীলতা-অশ্লীলতার বিচার মাদকাসক্তের কাছে অর্থহীন। মাদকাসক্তির ফলে ব্যক্তি ইবাদতে আগ্রহ হারায় এবং নানা ধরনের হারাম কাজে জড়িয়ে পড়ে। শত্রুতা, ব্যভিচার, নরহত্যা ইত্যাদি বেশিরভাগ সময় মাদকাসক্তির কারণেই হয়ে থাকে। উল্লেখযোগ্য মাদকদ্রব্যের মধ্যে রয়েছে মদ, গাঁজা, হেরোইন ইত্যাদি। আর মাদকাসক্তির শেষ পরিণতি হলো জাহান্নাম।"
        },
        {
          "label": "গ",
          "question": "মাওলানা যুলফিকারকে স্বীয় পেশায় নিযুক্ত থাকার কারণে কী কী দায়িত্ব পালন করতে হবে? ব্যাখ্যা করো।",
          "explanation": "ইমাম হিসেবে মাওলানা যুলফিকারকে স্বীয় পেশায় নিযুক্ত থাকার কারণে কতিপয় দায়িত্ব ও কর্তব্য পালন করতে হয়। ইমাম অর্থ নেতা। ইসলামি শরিয়তের পরিভাষায়, মুসলিম সমাজের ধর্মীয় নেতাকে ইমাম বলা হয়। ইসলামি জীবনদর্শনে ইমাম হলেন নির্বাচিত নেতা। মুসিলম সমাজের সামাজিক, রাষ্ট্রীয়, অর্থনৈতিক ও ধর্মীয় কাজে নেতৃত্ব দেওয়া তার প্রধান দায়িত্ব। মূলত মুসলিম সমাজে ইমামগণ সামাজিক ও রাষ্ট্রীয় ক্ষেত্রে বিভিন্ন ধরনের দায়িত্ব পালন করে থাকেন। মাওলানা যুলফিকারকেও এসব দায়িত্ব পালন করতে হয়। উদ্দীপকের মাওলানা যুলফিকার পেশাগত জীবনে রসুলপুর জামে মসজিদের ইমাম। আর ইমাম হওয়ার কারণে তাকে বিশেষ কিছু দায়িত্ব পালন করতে হয়। মূলত ইসলামি সমাজব্যবস্থায় ইমাম হলেন নির্বাচিত নেতা। সমাজের বিভিন্ন ধরনের সামষ্টিক কাজে তাকে গুরুত্বপূর্ণ দায়িত্ব পঅলন করতে হয়। গণশিক্ষা বিস্তারের জন্য নৈশবিদ্যালয় পরিচালনায় নেতৃত্বদান, সামাজিক সমস্যা সমাধানে সহায়তা প্রদান, পরিচ্ছন্নতা অভিযান পরিচালনা, সমসাময়িক বিষয়াদি সম্পর্কে মুসলমানদের অবহিত করা এবং বাস্তব পদক্ষেপ গ্রহণ করা প্রভৃতি ইমামের দায়িত্বসমূহের মধ্যে অন্যতম। মাওলানা যুলফিকারকে ইমামের এসব দায়িত্বসমূহ পালন করতে হয়।"
        },
        {
          "label": "ঘ",
          "question": "দৃশ্যপট-১ এ প্রদর্শিত প্রতিষ্ঠানটির সামাজিক গুরুত্ব বিশ্লেষণ করো।",
          "explanation": "দৃশ্যপট-১ এ প্রদর্শিত প্রতিষ্ঠান অর্থাৎ মসজিদের সামাজিক গুরুত্ব অপরিসীম। মহান আল্লাহর ঘর হলো মসজিদ। মসজিদ শুধু ইবাদতের স্থান নয়; বরং আদর্শ সমাজ বিনির্মাণসহ বিভিন্ন সামাজিক সমস্যা সমাধানে এর ভূমিকা ও অবদান অতুলনীয়। দৃশ্যপট-১ এর চিত্রে এরই ইঙ্গিত রয়েছে। দৃশ্যপট-১ এ একটি মসজিদের চিত্র তুলে ধরা হয়েছে। ইসলামি সমাজব্যবস্তায় মসজিদের গুরুত্ব অপরিসীম। মসজিদ হচ্ছে মুসলিম শিশুর জন্য প্রাথমিক শিক্ষাকেন্দ্র। যেটিকে আমরা অনেকে ফোরকানিয়া মাদ্রাসা বা মক্তব বলে থাকি। এখানে সাধারণত শিশু তথা ছোট ছোট ছেলেমেয়েদেরকে কুরআন, বাংলা, গণিতসহ ধর্মীয় মাসয়ালা-মাসায়েল শিক্ষা দেওয়া হয়। এছাড়া মসজিদ সংলগ্ন মহল্লার জনগণকে মসজিদে একত্রিত করে তাদের সামাজিক সমস্যা ও উন্নয়নমূলক পরিকল্পনা সম্পর্কে আলোচনা করা হয়। মহল্লার কারও মধ্যে ঝগড়া-বিবাধ হলে বা কোনো সমস্যা দেখা দিলে তাদের সমস্যা সমাধান করা, তাদের মধ্যে নিরপেক্ষ মীমাংসা করে দেওয়া হয়। মসজিদের মাধ্যমে সমাজের মানুষকে আখলাকে হামিদাহর শিক্ষাদান এবং আখলাকে যামিমাহ থেকে দূরে রাখার চেষ্টা করা, বিভিন্ন ওয়াজ মাহফিল ইত্যাদির মাধ্যমে মানুষকে উত্তম চরিত্রবান বানানোর চেষ্টা করা হয়। এছাড়া এলাকার অনৈতিক কাজ দমনে মুসল্লিদের নিয়ে শক্তিশালী কমিটি গঠন করে তা প্রতিরোধের চেষ্টা করা হয়। উপর্যুক্ত আলোচনা থেকে বোঝা যায়, সমাজে বিদ্যমান বিভিন্ন সমস্যার সমাধানকল্পে মসজিদের ভূমিকা অনস্বীকার্য।"
        }
      ]
    },
    {
      "number": "8",
      "uddipok": "জনাব ফরিদ উদ্দিন ও জনাব দিদারুল আলম আজমতপুর গ্রামে পাশাপাশি বসবাস করেন। তারা পরস্পরের প্রতিবেশী। একসময়ে এই গ্রামে সামাজিক শান্তি বিরাজ করছিল। কিন্তু কিছুদিন যাবৎ কতিপয় যুবক মাদকাসক্ত হয়ে পড়েছে এবং তাদের কারণে সমাজে নানাবিদ অনাচার দেখা দিয়েছে। কীভাবে গ্রামে শান্তিপূর্ণ অবস্থা ফিরিয়ে আনা যায় তার উপায় বলতে গিয়ে জনাব ফরিদ উদ্দিন জনাব দিদারুল আলমকে বললেন-'গ্রামে যদি আদল বা ন্যায় বিচার প্রতিষ্ঠিত করা যায় তাহলে গ্রামে পুনরায় শান্তি ফিরে আসবে'।",
      "tag": "GCC 23",
      "sub_questions": [
        {
          "label": "ক",
          "question": "বৈমাত্রেয় ভাই কাকে বলে?",
          "explanation": "পিতার অন্য পত্নী বা স্ত্রীর পুত্রকে অর্থাৎ সৎ মায়ের ছেলেকে বৈমাত্রেয় ভাই বলে।"
        },
        {
          "label": "খ",
          "question": "প্রতিবেশী কত প্রকার? ব্যাখ্যা করো।",
          "explanation": "হক বা অধিকার হিসেবে মহানবি (স) প্রতিবেশীকে তিন শ্রেণিতে ভাগ করেছেন। ১. অমুসলিম প্রতিবেশী: হিন্দু, খ্রিস্টান, বৌদ্ধ বা অন্য ধর্মের লোক অর্থাৎ যারা অমুসলিম; প্রতিবেশী হিসেবে তাদের একটি মাত্র হক রয়েছে। ২. অনাত্মীয় মুসলিম প্রতিবেশী: সব মুসলিম এ শ্রেণির প্রতিবেশীর অন্তর্ভুক্ত। এদের হক দুইটি। যথা- মুসলিম হিসেবে একটি এবং প্রতিবেশী হিসেবে একটি। ৩. আত্মীয় মুসলিম প্রতিবেশী: এরা সবচেয়ে কাছের প্রতিবেশী। এদের হক তিনটি। যথা- মুসলিম হিসেবে, আত্মীয় হিসেবে এবং প্রতিবেশী হিসেবে। এছাড়া সফরসঙ্গীরাও ইসলামে প্রতিবেশী হিসেবে স্বীকৃত। এদের হক যথাযথভাবে আদায় করতে হবে।"
        },
        {
          "label": "গ",
          "question": "ইসলামের দৃষ্টিতে জনাব ফরিদ উদ্দিন ও জবান দিদারুল আলমের পারস্পরিক দায়িত্বগুলো কী কী? ব্যাখ্যা করো।",
          "explanation": "ইসলামের দৃষ্টিতে প্রতিবেশী হিসেবে জনাব ফরিদ উদ্দিন ও জনাব দিদারুল আলমের পারস্পরিক দায়িত্ব ও কর্তব্য রয়েছে। পাশাপাশি স্থায়ী বা অস্থায়ীভাবে অবস্থানকারীকে প্রতিবেশী বলে। ঘরের পাশে ঘর, বাড়ির পাশে বাড়ি, একটি পরিবারের পাশে আরেকটি পরিবারের উপস্থিতির মাধ্যমেই পাড়া ও মহল্লা গড়ে ওঠে। আর এভাবে যারা কাছাকাছি বাস করে, তারা পরস্পরের প্রতিবেশী। সুতরাং জনাব ফরিদ উদ্দিন ও জনাব দিদারুল আলমও একে অপরের প্রতিবেশী। উদ্দীপকের জনাব ফরিদ উদ্দিন ও জনাব দিদারুল আলম একই গ্রামে পাশাপাশি বসবাস করেন। তারা একে অপরের প্রতিবেশী। আর এজন্য তাদেরকে এক অপরের কল্যাণে কতিপয় দায়িত্ব পালন করতে হয়। ইসলামি সমাজব্যবস্থায় প্রতিবেশীর দায়িত্ব হলো- ১. অপর প্রতিবেশীর সাথে সুসম্পর্ক বজায় রাখা, ২. সদাচরণ করা, ৩. নিরাপত্তা দেওয়া, ৪. বিপদে-আপদে পাশে দাঁড়ানো, ৫. উপহার প্রদান ইত্যাদি। সর্বোপরি প্রতিবেশীর সাথে সুসম্পর্ক রাখা এবং সুখ-দুঃখের ভাগিদার হওয়া অপর প্রতিবেশীর অপরিহার্য দায়িত্ব।"
        },
        {
          "label": "ঘ",
          "question": "‘ তুমি কি জনাব ফরিদ উদ্দিনের সাথে একমত? তোমার মতের সপক্ষে যুক্তি দাও।’",
          "explanation": "হ্যাঁ, আদলের গুরুত্ব তুলে ধরায় আমি জনাব ফরিদ উদ্দিনের সাথে একমত। আদল শব্দের অর্থ ন্যায়বিচার, নীতিপরায়ণ, ইনসাফ ইত্যাদি। ইসলামি শরিয়তের পরিভাষায়, ইসলামের আদর্শ ও বিধান অনুযায়ী যথাযথভাবে আল্লাহর হক আদায় এবং মানবসমাজে যার যা প্রাপ্য তাকে তা পুরোপুরিভাবে প্রদান করার নাম আদল। জনাব ফরিদ উদ্দিনের গ্রামে এটিরই পূর্ণ বাস্তবায়ন দরকার। উদ্দীপকের জনাব ফরিদ উদ্দিনের গ্রামে মাদকাসক্তিসহ নানাবিধ অনাচার দেখা দিয়েছে। সমাজের এরূপ অবস্থায় জনাব ফরিদ উদ্দিন আদল প্রতিষ্ঠার উপর গুরুত্বারোপ করেছেন। তার এ ধারণাটি সঠিক। মানবসমাজে শান্তি প্রতিষ্ঠায় আদল বা ন্যায়বিচারের গুরুত্ব অপরিসীম। আদলের মাধ্যমে সমাজের অপরাধ নির্মূল করা যায় এবং শৃঙ্খলা প্রতিষ্ঠিত হয়। কারণ সমাজে আদল প্রতিষ্ঠা হলে মানুষ দণ্ডবিধির ভয়ে অন্যায় কাজে জড়াতে পারে না। সমাজে আদল প্রতিষ্ঠা হলে আর্থিক শৃঙ্খলাও প্রতিষ্ঠিত হয়। সমাজের লোকদের পারস্পরিক কলহ মেটাতেও আদলের ভূমিকা অপরিসীম। সর্বোপর সমাজে শান্তি-শৃঙ্খলা রক্ষায় আদল সামাজিক শান্তির রক্ষাকবচ হিসেবে কাজ করে। সুতরাং বলা যায়, সামাজিক শান্তি প্রতিষ্ঠায় আদল বা ন্যায়বিচারের ভূমিকা অনস্বীকার্য। আর জনাব ফরিদ উদ্দিনের মধ্যে এ বিষয়টি প্রকাশ পাওয়াই তার বক্তব্যটি সঠিক এবং যথার্থ।"
        }
      ]
    },
    {
      "number": "9",
      "uddipok": "দৃশ্যপট-১: 'ক' একটি মুসলিম দেশ। এ দেশের অর্থনীতি পবিত্র কুরআন ও সুন্নাহ মোতাবেক পরিচালিত হয়। দৃশ্যপট-২: জনাব রাশেদ চৌধুরী তার প্রয়োজনের অতিরিক্ত সম্পদের ২.৫% পবিত্র কুরআনে বর্ণিত নির্ধারিত খাতে বিতরণের উদ্দেশ্যে পৃথক করলেন।",
      "tag": "GCC 23",
      "sub_questions": [
        {
          "label": "ক",
          "question": "نِصَابُ (নিসাব) শব্দের অর্থ কী?",
          "explanation": "نِصاب (নিসাব) শব্দের অর্থ নির্ধারিত পরিমাণ।"
        },
        {
          "label": "খ",
          "question": "'জাকাত সম্পদ পবিত্র করে'- ব্যাখ্যা করো।",
          "explanation": "জাকাত হচ্ছে সম্পদ পবিত্রকরণের মাধ্যম। জাকাত ইসলামের অন্যতম মৌলিক ইবাদত। এটি মানুষের সম্পদ পবিত্র করে। কেননা ধনী ব্যক্তির সম্পদের জাকাত দরিদ্রের অধিকার। তাই যতক্ষণ না এ অধিকার আদায় করা হয় ততক্ষণ সম্পদ থাকে অপবিত্র। এজন্যই মহানবি (স) বলেছেন, 'যে ব্যক্তি তার সম্পদের জাকাত আদায় করে সে তার সম্পদের দোষ দূর করে দেয়' (কানযুল উম্মাল)।"
        },
        {
          "label": "গ",
          "question": "জনাব রাশেদ চৌধুরী তার পৃথককৃত অর্থ কোন কোন খাতে ব্যয় করতে পারবেন? বর্ণনা করো।",
          "explanation": "জনাব রাশেদ চৌধুরী তার পৃথককৃত অর্থ জাকাত বণ্টনের আটটি নির্দিষ্ট খাতে ব্যয় করতে পারবেন। জাকাত অর্থ পবিত্রকরণ, বৃদ্ধিকরণ ইত্যাদি। নিসাব পরিমাণ সম্পদ শরিয়তের বিধানানুযায়ী নির্দিষ্ট আটটি খাতের এক বা একাধিক খাতে দান করাকে জাকাত বলে। জাকাত দিতে হয় সম্পদের ২.৫ শর্তাংশ হারে। জনাব রাশেদ চৌধুরীর কাজে এ ইবাদত পালনের বিষয়টিই ফুটে উঠেছে। উদ্দীপকের জনাব রাশেদ চৌধুরী তার প্রয়োজনের অতিরিক্ত সম্পদের ২.৫% পবিত্র কুরআনের বর্ণিত নির্ধারিত খাতসমূহে বিতরণের উদ্দেশ্যে পৃথক করেন। তার এ কাজটি জাকাতকে নির্দেশ করে। আর জাকাতের আটটি খাত সম্পর্কে আল্লাহ তাআলা কুরআনে স্পষ্ট বাণী দিয়েছেন। আল্লাহ তায়ালা বলেন, \"জাকাত হলো ফকির, মিসকিন, জাকাত আদায়কারী এবং যাদের চিত্তাকর্ষণ প্রয়োজন তাদের হক এবং তা দাস-মুক্তির জন্য ঋণগ্রস্থদের জন্য, আল্লাহর পথে জিহাদকারীদের জন্য এবং মুসাফিরদের জন্য\" (সূরা আত তাওবা: ৬০)। জনাব রাশেদ চৌধুরী উল্লেখিত এই আটটি খাতের মধ্যে যেকোনো এক বা একাধিক খাতে জাকাত আদায় করতে পারবেন।"
        },
        {
          "label": "ঘ",
          "question": "'ক' দেশের প্রচলিত অর্থ ব্যবস্থার বৈশিষ্ট্যগুলো বিশ্লেষণ করো।",
          "explanation": "'ক' দেশের প্রচলিত অর্থব্যবস্থা হলো ইসলামি অর্থব্যবস্থা, যার কতিপয় বৈশিষ্ট্য বিদ্যমান। যে অর্থব্যবস্থা কুরআন-সুন্নাহে বর্ণিত মানুষের সম্পদ উপার্জন বণ্টন ও ব্যয়ের নির্দেশনায় পরিচালিত হয় তাকে ইসলামি অর্থব্যবস্থা বলে। এ অর্থব্যবস্থার অন্যতম একটি বৈশিষ্ট্য হলো এটি কুরআন-সুন্নাহ মোতাবেক পরিচালিত হয়। যা 'ক' দেশের অর্থব্যবস্থা ইসলামি অর্থব্যবস্থাকে নির্দেশ করে। ইসলামি অর্থব্যবস্থার বহু বৈশিষ্ট্য বিদ্যমান। ইসলামি অর্থব্যবস্থা একটি আদর্শিক অর্থব্যবস্থা। এ অর্থব্যবস্থায় সমস্ত সম্পত্তির একচ্ছত্র মালিক মহান আল্লাহ রাব্বুল আলামিন। এ অর্থব্যবস্থা পুরোপুরি ইসলামি শরিয়তভিত্তিক। এ অর্থব্যবস্থায় সম্পদের সুষম ও ভারসাম্যপূর্ণ বণ্টননীতি অনুসরণ করা হয়। এ অর্থব্যবস্থার অন্যতম গুরুত্বপূর্ণ বৈশিষ্ট্য হলো- হালাল-হারাম নির্ধারণ। সম্পদ উপার্জন, ব্যয় ও ভোগের ক্ষেত্রে হালাল-হারামের নির্ধারিত সীমা-পরিসীমা মেনে চলা অত্যাবশ্যক। এ অর্থব্যবস্থার অন্যতম উল্লেখযোগ্য বৈশিষ্ট্য হলো- জাকাতভিত্তিক অর্থব্যবস্থা। সুদমুক্ত এ জাকাতভিত্তিক অর্থব্যবস্থায় ধনীদের সম্পদ হতে জাকাত আদায় করে দরিদ্রদের সহায়তার মাধ্যমে দারিদ্র মোচন করার সর্বাত্মক প্রচেষ্টা চালানো হয়। পরিশেষে বলা যায়, ইসলামি অর্থব্যবস্থা আদর্শিক এ মানবকল্যাণধর্মী অর্থব্যবস্থা। এ অর্থব্যবস্থার নির্দেশনা অনুযায়ী কোনো দেশের অর্থনীতি পরিচালিত হলে সে দেশের উন্নয়ন ত্বরান্বিত হবে।"
        }
      ]
    },
    {
      "number": "10",
      "uddipok": "অর্থনীতির ক্লাসে শিক্ষক বললেন মিসর, ইরান, সৌদি আরব ও মালয়েশিয়ার মত আমাদের বাংলাদেশেও ইসলামি শরিয়ার বিধিবিধান অনুসরণ করে ব্যাংকিং কার্যক্রম পরিচালিত হচ্ছে।",
      "tag": "GCC 23",
      "sub_questions": [
        {
          "label": "ক",
          "question": "বাংলাদেশে কত সালে প্রথম ইসলামি ব্যাংক প্রতিষ্ঠিত হয়?",
          "explanation": "বাংলাদেশে ১৯৮৩ সালে প্রথম ইসলামি ব্যাংক প্রতিষ্ঠিত হয়।"
        },
        {
          "label": "খ",
          "question": "'জাকাত ইসলামের সেতু' ব্যাখ্যা করো।",
          "explanation": "জাকাত আদায়ের মাধ্যমে ধনী ও গরিবের মধ্যকার বৈষম্য হ্রাস পায় এবং তাদের মধ্যে সুসম্পর্ক তৈরি হয় বলে জাকাতকে ইসলামের ভ্রাতৃত্ব বন্ধনের সেতু বলা হয়েছে। মুসলমান পরস্পর ভাই ভাই। কিন্তু অর্থনৈতিক বৈষম্য ধনী ও গরিবের মধ্যে দূরত্ব সৃষ্টি করে। ধনীরা দরিদ্রদের অবহেলা করে, আর দরিদ্ররা ধনীদের প্রতি হিংসা-বিদ্বেষ পোষণ করে। যথাযথভাবে জাকাত প্রদানের মাধ্যমে ধনী-গরিবের মধ্যকার এ বৈষম্য কমে আসে। তাদের মধ্যে একটি যোগসূত্র স্থাপিত হয়। ধনীরা গরিবদের প্রতি সহানুভূতি প্রদর্শন করে। আর গরিবরাও ধনীদের ভালোবাসে। এভাবে পরস্পর ভ্রাতৃত্বের বন্ধনে আবদ্ধ হয়। আর এ কারণেই জাফাতকে ইসলামের সেতু বলা হয়।"
        },
        {
          "label": "গ",
          "question": "উদ্দীপকে উল্লেখিত ব্যাংক ব্যবস্থার কয়েকটি বিনিয়োগ পদ্ধতি ব্যাখ্যা করো।",
          "explanation": "উদ্দীপকে উল্লেখিত ব্যাংক হলো ইসলামি ব্যাংক। যার বিনিয়োগ পদ্ধতি অন্যান্য ব্যাংক থেকে স্বতন্ত্র। ইসলামি ব্যাংক একটি বানিজ্যিক প্রতিষ্ঠান। যে ব্যাংক ইসলামি শরিয়তের নীতিমালা অনুসরণ করে বিনিয়োগ করে এবং এর মাধ্যমে মুনাফা অর্জন করে তাকে ইসলামি ব্যাংক বলে। উদ্দীপকে এ ব্যাংকেরই বর্ণনা দেওয়া হয়েছে। উদ্দীপকে মিসর, ইরান, সৌদি আরব ও মালয়েশিয়ার ব্যাংকিং কার্যক্রমের কথা বলা হয়েছে। মুসলিম দেশ হওয়ায় সে দেশের ব্যাংকিং কার্যক্রম মূলত ইসলামি ব্যাংকিং এর অন্তর্ভুক্ত। ইসলামি ব্যাংক বিভিন্ন পদ্ধতিতে বিনিয়োগ করে থাকে। ইসলামি ব্যাংকের উল্লেখযোগ্য কয়েকটি বিনিয়োগ পদ্ধতি হলো- ১. মুদারাবা বা অংশীদারি কারবার, ২. মুরাবাহ বা লাভ দেওয়া, ৩. বাই সালাম বা অগ্রিম ক্রয়-বিক্রয়, ৪. ইজারা পদ্ধতি, ৫. ইসতিসনা বা উৎপাদন করা, ৬. বাই তাওলিয়া বা লাভ-লোকসানহীন ক্রয়-বিক্রয়, ৭. বাই মুতলাক বা মুদ্রার বিনমিয়ে পণ্য ক্রয় বিক্রয় ইত্যাদি। ইসলামি ব্যাংক উল্লেখিত পদ্ধতিতে বিনিয়োগ করে থাকে।"
        },
        {
          "label": "ঘ",
          "question": "একটি মুসলিম দেশে উক্তরূপ আর্থিক প্রতিষ্ঠানের গুরুত্ব বিশ্লেষণ করো।",
          "explanation": "একটি মুসলিম দেশে অনুরূপ প্রতিষ্ঠান তথা ইসলামি ব্যাংক এর গুরুত্ব অপরিসীম। যে ব্যাংকের সব কর্মকান্ড ইসলামি শরিয়ত অনুযায়ী পরিচালিত হয় তাকে ইসলামি পদ্ধতির ব্যাংক বলে। ইসলামি ব্যাংকের আমানত সংগ্রহ ও ঋণ প্রদান ও বিনিয়োগ কর্মকাণ্ড সুদমুক্ত। এ ব্যাংকের লেনদেন লাভ- লোকসানের ভিত্তিতে পরিচালিত হয়। উদ্দীপকে এ ব্যাংক সম্পর্কেই বলা হয়েছে। উদ্দীপকের ইসলামি শরিয়তের বিধান অনুসরণ করে ব্যাংকিং কার্যক্রম পরিচালনার কথা বলা হয়েছে। যা ইসলামি ব্যাংককেই নির্দেশ করে। যে কোনো দেশের অর্থব্যবস্থার উন্নয়ন ইসলামি ব্যাংক গুরুত্বপূর্ণ ভূমিকা রাখে। ইসলামি ব্যাংক শরিয়াভিত্তিক ও অংশীদারিত্বমূলক ব্যাংক। এটি সুদের বিকল্প ও মানব কল্যাণমুখী আর্থিক নেলদেন প্রবর্তন করে। এতে সরাসরি টাকার কারবার না করে পণ্যের ব্যবসা করা হয়। ইসলামি ব্যাংক অবৈধ বা হারাম উপার্জনকে নিষেধ এবং বৈধ বা হালাল উপার্জনকে উৎসাহিত করে। এটি অর্থব্যবস্থায় আদল ও ইহসান প্রতিষ্ঠা করে। মানবসম্পদ উন্নয়নে ও কমংসংস্থান সৃষ্টিতে ইসলামি ব্যাংকের ভূমিকা অনস্বীকার্য। ইসলামি ব্যাংকিং ব্যবস্থায় বেকারত্ব দূর এবং মানুষের আর্থসামাজিক নিরাপত্তা নিশ্চিত হয়। এতে মুনাফার চেয়ে জনকল্যাণের প্রতি বেশি গুরুত্ব দেওয়া হয়। জাকাত আদায় ও বণ্টনের ক্ষেত্রে এ ব্যাংক সহায়তা করে। সুতরাং বলা যায়, ইসলামি ব্যাংকিং ব্যবস্থা ইসলামি অর্থব্যবস্থার গুরুত্বপূর্ণ অঙ্গ। তাই কোনো মুসলিম দেশের অর্থনৈতিক উত্তরনের ক্ষেত্রে ইসলামি ব্যাংকিং এর গুরুত্ব অপরিসীম।"
        }
      ]
    },
    {
      "number": "11",
      "uddipok": "চাকুরি থেকে অবসরপ্রাপ্ত জনাব নাসির উদ্দিন জীবনের বাকী সময়টুকু ইসলামি দাওয়াতের কাজে ব্যয় করত চান। তিনি মসজিদের ইমাম সাহেবের নিকট তার ইচ্ছার কথা ব্যক্ত করলেন। ইমাম সাহেব বললেন এটি খুবই ভাল কাজ। তবে এ কাজের জন্য আপনাকে কিছু বিশেষ যোগ্যতা অর্জন করতে হবে। জনাব হিকমাতুল্লাহ মুজাদ্দেদি নিরলসভাবে দেশ-বিদেশে মানুষকে বিশ্বভাতৃত্বের দাওয়াত দিয়ে চলেছেন। তারা দাওয়াতের মূল কথা হলো- 'সব মানুষ এক আদমের সন্তান। অতএব সব মানুষ ভাইভাই'।",
      "tag": "GCC 23",
      "sub_questions": [
        {
          "label": "ক",
          "question": "أُخْوَةٌ (উখওয়াহ) শব্দের অর্থ কী?",
          "explanation": "أُخْوَةٌ (উখওয়াহ) শব্দের অর্থ ভ্রাতৃত্ব।"
        },
        {
          "label": "খ",
          "question": "মানবাধিকার বলতে কী বোঝো? ব্যাখ্যা করো।",
          "explanation": "মানুষের জীবন ধারণের জন্য যেসব অধিকার অপরিহার্য সেগুলোকে মানবাধিকার বলে। জাতিসংঘ মানবাধিকারের যে সংজ্ঞা দিয়েছে তা হলো- মানব পরিবারের সকল সদস্যের জন্য সহজাত, সর্বজনীন, অহস্তান্তরযোগ্য এবং অলঙ্ঘনীয় কিছু অধিকার হচ্ছে মানবাধিকার। পৃথিবীর সকল মানুষের কিছু অধিকার রয়েছে। সঠিকভাবে জীবনযাপনের জন্য সেই অধিকারসমূহ লাভ করা অপরিহার্য। সুতরাং মানুষের সর্বজনীন, অহস্তান্তরযোগ্য এবং অলঙ্ঘনীয় এসব অধিকারই হচ্ছে মানবাধিকার।"
        },
        {
          "label": "গ",
          "question": "জনাব নাসির উদ্দিনকে কী কী যোগ্যতা অর্জন করতে হবে? বর্ণনা করো।",
          "explanation": "দাওয়াতের কাজের জন্য অর্থাৎ দাঈ হতে হলে জনাব নাসির উদ্দিনকে বিশেষ কিছু যোগ্যতা অর্জন করতে হবে। যিনি ইসলামি দাওয়াতের কাজ করেন তাঁকে দাঈ বলে। দাঈ এমন ব্যক্তি যিনি মানুষের কাছে ইসলামের আদর্শ পৌঁছে দেন, কুরআন-হাদিসের শিক্ষা প্রচার করেন। ইসলামের প্রচার, প্রসার, প্রতিষ্ঠা ও সংরক্ষণে দাঈ মুখ্য ভূমিকা পালন করেন। এজন্য তাঁকে বিশেষ কিছু গুণের অধিকারী হতে হয়। তাই জনাব নাসির উদ্দিনকেও বিশেষ কিছু গুণ অর্জন করতে হবে। উদ্দীপকের জনাব নাসির উদ্দিন চাকরি থেকে অবসর নেওয়ার পর সিদ্ধান্ত নেন যে, জীবনের বাকি সময়টুকু তিনি ইসলামি দাওয়াতের কাজে ব্যয় করবেন। অর্থাৎ দাঈ হবেন। আর দাঈ হওয়ার জন্য তাকে কিছু যোগ্যতা অর্জন করতে হবে। দাঈ হওয়ার যোগ্যতাসমূহ হলো-১. মুসলিম হওয়া, ২. আলিম হওয়া, ৩. আমলকারী হওয়া, ৪. সত্যবাদী হওয়া, ৫. বিনয়ী হওয়া, ৬. স্পষ্টভাষী হওয়া, ৭. পরিস্থিতির প্রতি খেয়াল রাখা, ৮. মানুষের বিশ্বাস। ও মানসিকতা খেয়াল করা, ৯. কৌশলী ও যুক্তিবাদী হওয়া, ১০. মুত্তাকি হওয়া ইত্যাদি। জনাব নাসির উদ্দিনকে দাঈ হওয়ার জন্যে উল্লিখিত এসব যোগ্যতাসমূহ অর্জন করতে হবে।"
        },
        {
          "label": "ঘ",
          "question": "জনাব মুজাদ্দেদির কাজটির মূল্যায়ন করো।",
          "explanation": "জনাব মুজাদ্দেদির কাজটি উখওয়াত বা বিশ্বভ্রাতৃত্বকে নির্দেশ করে, ইসলামি শরিয়তে যার গুরুত্ব অত্যধিক। পৃথিবীর সব মানুষ একই স্রষ্টার সৃষ্টি এবং একই পিতামাতার সন্তান। আদি পিতা হযরত আদম (আ) ও আদি মাতা হযরত হাওয়া (আ) থেকেই আল্লাহ তায়ালা সব মানুষকে সৃষ্টি করেছেন। এদিক বিবেচনায় পৃথিবীর সব মানুষ ভ্রাতৃত্বের বন্ধনে আবদ্ধ। এর নাম বিশ্বভ্রাতৃত্ব। জনাব মুজাদ্দেদির কাজটি * এ বিষয়টিকে নির্দেশ করে। উদ্দীপকে জনাব মুজাদ্দেদি, বিশ্বভ্রাতৃত্বের দাওয়াত দেন। তার দাওয়াতের মূলকথা হলো- সব মানুষ এক আদমের সন্তান, অতএব সবাই ভাই ভাই। বিশ্বভ্রাতৃত্বের আলোকে তার এ মনোভাবটি সঠিক। প্রকৃতপক্ষে বিশ্বভ্রাতৃত্বের ধারণা অনুযায়ী জাতি, ধর্ম, বর্ণ নির্বিশেষে পৃথিবীর সব মানুষ ভাই ভাই। তাই ধর্ম-বর্ণ ভেদাভেদ না করে সব মানুষের সাথেই উত্তম আচরণ করতে হবে। সবার বিপদে-আপদে এগিয়ে আসতে হবে এবং প্রয়োজনীয় সাহায্য-সহযোগিতা করতে হবে। মহানবি (সা) যখন মদিনা। রাষ্ট্র প্রতিষ্ঠা করেছিলেন সেখানে বিভিন্ন ধর্মের মানুষের বসবাস ছিল। রাসুল (স) তাদের সাথে উত্তম ব্যবহার করেছেন। নিজের বাড়িতে ভালো খাবার রান্না হলে তাদেরকে পরিবেশন করেছেন। সুতরাং বলা যায়, জনাব মুজাদ্দেদি বিশ্বভ্রাতৃত্বের দাওয়াত বিশ্বশান্তি প্রতিষ্ঠায় গুরুত্বপূর্ণ ভূমিকা রাখবে। কেননা তার দাওয়াতের মূলকথা অনুযায়ী বিশ্বের সকল মানুষ একই ভ্রাতৃত্বের বন্ধনে আবদ্ধ।"
        }
      ]
    }
  ]
}