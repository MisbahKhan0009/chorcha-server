{
  "title": "ঢাকা কলেজ ২০২৪",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "জামাল সাহেব একজন চাকরিজীবী। তিনি সরকারিভাবে বিভিন্ন দেশ পরিভ্রমণ করেন। তিনি শহরে একখন্ড জমি ক্রয় করেন এবং উক্ত জমিতে বাড়ি বানাতে মনস্থ করলেন। বাড়ির ভিত্তিপ্রস্তর স্থাপনের সময় সিমেন্ট, বালি ও সুরকির প্রথম মিশ্রণের সাথে সোনা-রুপা ও তাবিজ ভর্তি একটি পুটলি রেখে বললেন, এটা প্রাকৃতিক দুর্যোগ থেকে বাড়িটিকে রক্ষা করবে। জামাল সাহেবের স্ত্রী এ কাজে সন্তুষ্ট হতে পারেননি। তিনি এরূপ কর্মকান্ড পরিহার করার আহ্বান জানান।",
      "tag": "DB 24",
      "sub_questions": [
        {
          "label": "ক",
          "question": "ইসলামি সংস্কৃতির উৎস কী?",
          "explanation": "ইসলামি সংস্কৃতির উৎস হলো- কুরআন, সুন্নাহ, ইজমা ও কিয়াস।"
        },
        {
          "label": "খ",
          "question": "আখলাক কত প্রকার ও কী কী?",
          "explanation": "আখলাক ২ প্রকার। যথা: ক. আখলাকে হামিদাহ, খ. আখলাকে যামিমাহ। আখলাকে হামিদা বলতে মানুষের দৈনন্দিন কাজ কর্মের মাধ্যমে যেসব উত্তম আচার-আচরণ, চাল-চলন ও স্বভাবের প্রকাশ পায় সেসবের সমষ্টিকে বোঝায়। যেমন- সৃষ্টির সেবা, ক্ষমা ইত্যাদি। মানবজীবনের নিকৃষ্ট চরিত্রকে আখলাকে যামিমা বা নিন্দনীয় চরিত্র বলে। যেমন- মিথ্যাচার, সুদ ইত্যাদি।"
        },
        {
          "label": "গ",
          "question": "জামাল সাহেবের কাজটি ইসলামের দৃষ্টিতে কীরূপ? ব্যাখ্যা করো।",
          "explanation": "ইসলামের দৃষ্টিতে জামাল সাহেবের কাজটি ইমানের পরিপন্থি। ইমানের প্রথম কথাই হচ্ছে বিশ্বাস। প্রতিটি মুসলমানকে জীবনের প্রতিটি কাজে আল্লাহর প্রতি বিশ্বাস রাখা জরুরি। আল্লাহ ছাড়া অন্য কোনো সত্তার প্রতি' একজন প্রকৃত মুসলিম বিশ্বাস করতে পারে না। আল্লাহ ছাড়া অন্য কোনো সত্তা কারো কোনো উপকার কিংবা ক্ষতি করতে পারে এ ধারণা করা ইসলামের দৃষ্টিতে মারাত্মক অপরাধ। এ বিষয়ে অন্য কোনো জাতিকে অনুসরণ করা আরো বড় অপরাধ হিসেবে বিবেচিত। এ সম্পর্কে মহান আল্লাহ বলেন- অর্থ: হে মুমিনগণ, তোমরা যদি আহলে কিতাবের কোনো দলের অনুসরণ করো, তাহলে ইমান আনার পর তারা তোমাদেরকে কাফেরে পরিণত করে দিবে। (আলে ইমরান: ১০০) আমরা উদ্দীপকে লক্ষ করেছি যে, জামাল সাহেব বাড়ি নির্মাণের সময় একটি তাবিজের পুটলি রাখেন। এ তাবিজটি প্রাকৃতিক দুর্যোগ থেকে বাড়িকে রক্ষা করবে বলে তিনি দৃঢ় বিশ্বাস রাখেন। অর্থাৎ তিনি তাবিজের ওপর ভরসা করেন, যেটি ইসলামের দৃষ্টিতে শিরকের অন্তর্ভুক্ত। কারণ, তিনি মনে করছেন এগুলো তাকে নিরাপত্তা দেবে এবং অমঙ্গল থেকে তার সম্পদকে রক্ষা করবে। সুতরাং এটা প্রতীয়মান হয় যে, জামাল সাহেবের কাজটি ইমানের পরিপন্থি"
        },
        {
          "label": "ঘ",
          "question": "'জামাল সাহেবের কর্মকান্ড ইসলামি সংস্কৃতির বিপরীত' তুমি কি একমত? পাঠ্যপুস্তকের আলোকে মূল্যায়ন করো।",
          "explanation": "জামাল সাহেবের কর্মকান্ড ইসলামি সংস্কৃতির বিপরীত- আমি উক্তিটির সাথে একমত। ইসলাম একটি পূর্ণাঙ্গ এবং প্রগতিশীল ও শাশ্বত জীবনব্যবস্থা। ইসলামি শরিয়ত নির্দেশিত মুসলিম জাতির জীবন পদ্ধতিই হচ্ছে ইসলামি সংস্কৃতি। এ সংস্কৃতিতে ইসলামি মূল্যবোধসমূহ সর্বাত্মকভাবে প্রতিফলিত হয়। আরও স্পষ্ট করে বলতে গেলে জীবনের বিভিন্ন ক্ষেত্রে ইসলামের মূল বিশ্বাসের আলোকে যত নিয়ম-নীতি, বিধি-নিষেধ পালন করতে হয় তা সবই ইসলামি সংস্কৃতি। ইসলামি জীবনচেতনা, মূল্যবোধ ও বিশ্বাসের পরিপন্থি কোনো সংস্কৃতি মুসলিম জাতির সংস্কৃতি হতে পারে না। এ সংস্কৃতির সব বিষয়ে ইমানের ছোঁয়া থাকে। অর্থাৎ শরিয়ত পরিপন্থি কোনো কাজ, বিশ্বাস এ সংস্কৃতিতে স্থান পায় না। জীবনের প্রতিটি ক্ষেত্রে আল্লাহর ওপর পরিপূর্ণ বিশ্বাস রেখে ইসলামি বিধান মেনে চলাই এ সংস্কৃতির মূলকথা। উদ্দীপকের জামাল সাহেব প্রাকৃতিক দুর্যোগ থেকে কাউকে রক্ষা করার জন্য সরাসরি আল্লাহর প্রতি বিশ্বাস না করে তাবিজের ওপর ভরসা করেছেন। তার বিশ্বাসে ত্রুটি থাকার কারণে উক্ত কর্মকান্ড ইসলামি সংস্কৃতির বিপরীত।"
        }
      ]
    },
    {
      "number": "2",
      "uddipok": "জনাব করিম এর চলাফেরা, আচার-আচরণ, কথাবার্তা সবকিছুই আপত্তিকর। তার কথাবার্তা যেমন অহংকারপূর্ণ, তেমনি পোশাক পরিচ্ছদও অশালীন। বড়দের যেমন সে শ্রদ্ধা করে না, সালাম দেয় না, ছোটদেরও তেমন স্নেহ করে না। পক্ষান্তরে, জনাব খালেদ এর আচার-আচরণ জনাব করিম এর সম্পূর্ণ বিপরীত।",
      "tag": "DB 24",
      "sub_questions": [
        {
          "label": "ক",
          "question": "মক্তব কী?",
          "explanation": "যেখানে ছোট ছোট মুসলিম ছেলেমেয়েদেরকে ইসলামের প্রাথমিক জ্ঞান দান করা হয় তাই মক্তব।"
        },
        {
          "label": "খ",
          "question": "কীসের মাধ্যমে ইসলামি শিক্ষার সূচনা হয়েছে? ব্যাখ্যা দাও।",
          "explanation": "ইসলামি শিক্ষার সূচনা হয়েছে ওহির মাধ্যমে। আদম (আ) কে সৃষ্টির পর আল্লাহ তায়ালা প্রত্যক্ষ ওহির মাধ্যমে তাকে জ্ঞান দান করেন। পরবর্তীকালে ওহির মাধ্যমেই তিনি এ শিক্ষার আবেদন ও বিস্তার ঘটিয়েছেন। নবি-রাসুলগণ ইলমকেই মিরাস হিসেবে রেখে গেছেন। সুতরাং ইসলামের সমস্ত শিক্ষা ওহির আলোকে রচিত।"
        },
        {
          "label": "গ",
          "question": "জনাব করিমের এরূপ আচরণ কোন সংস্কৃতির পরিপন্থি? ব্যাখ্যা করো।",
          "explanation": "জনাব করিম এর আচরণ ইসলামি সংস্কৃতির পরিপন্থি। ইসলাম অনুমোদিত ও কুরআন-হাদিসে নির্দেশিত মুসলমানদের জীবন পদ্ধতিই হলো ইসলামি সংস্কৃতি। এর মাধ্যমে মুসলিম জাতির স্বতন্ত্র অস্তিত্ব প্রকাশ পায়। ইসলামি সংস্কৃতি একটি আদর্শিক সংস্কৃতি। ইসলামের মূলনীতি ও আদর্শের আলোকে এ সংস্কৃতি গড়ে উঠেছে। পারস্পরিক সাক্ষাতে সালাম বিনিময় করা, ভালো কাজের শুরুতে আল্লাহর নাম নেওয়া, কথাবার্তা, আচার-আচরণ ও চলাফেরায় শালীন ও মার্জিত হওয়া, পরিষ্কার-পরিচ্ছন্ন, মার্জিত ও শালীন পোশাক পরিধান করা, বড়দের শ্রদ্ধা ও ছোটদের স্নেহ করা ইত্যাদি ইসলামি সংস্কৃতির গুরুত্বপূর্ণ দিক। উদ্দীপকে উল্লেখ করা হয়েছে, জনাব করিম এর আচার-আচরণ, কথাবার্তা সবকিছুই আপত্তিকর। তার চলাফেরা অহংকারপূর্ণ এবং পোশাক-পরিচ্ছদও অশালীন। সে বড়দের শ্রদ্ধা এবং ছোটদের স্নেহ করে না। জনাব করিম এর এসব কর্মকান্ড ইসলামি সংস্কৃতির সম্পূর্ণ বিপরীত। তার কর্মকাণ্ডে ইসলামি সংস্কৃতির অভাব লক্ষণীয়।"
        },
        {
          "label": "ঘ",
          "question": "জনাব খালেদের আচার-আচরণ ইসলামের আলোকে বিশ্লেষণ করো।",
          "explanation": "উদ্দীপকের জনাব খালেদ এর আচার-আচরণ জনাব করিম এর সম্পূর্ণ বিপরীত হওয়ায় বলা যায়, জনাব খালেদ ইসলামি সংস্কৃতি অনুসরণ করেন। ইসলামি সংস্কৃতি একটি আদর্শিক সংস্কৃতি। এ সংস্কৃতি কুরআন ও সুন্নাহর আলোকে গড়ে উঠেছে। ইসলামি সংস্কৃতির মাধ্যমে ইমান পূর্ণতা পায়। কেননা, ইসলামি সংস্কৃতি যথাযথভাবে চর্চা করার মাধ্যমেই একজন ব্যক্তির জীবনে ইসলাম বাস্তবরূপ লাভ করে, যা উদ্দীপকের জনাব খালেদ এর ক্ষেত্রে লক্ষণীয়। উদ্দীপকের জনাব খালেদ এর আচার-আচরণ 'জনাব করিম' এর সম্পূর্ণ বিপরীত। তাই তার জীবনপদ্ধতি একটি আদর্শ জীবনপদ্ধতি। সুতরাং জনাব খালেদ এর আচার-আচরণ ও জীবনযাপন ইসলামি সংস্কৃতির সাথে সঙ্গতিপূর্ণ। মুসলিম জাতির জীবনে ইসলামি সংস্কৃতির গুরুত্ব অপরিসীম। এ সংস্কৃতি মুসলিম জাতির স্বতন্ত্র অস্তিত্ব বহন করে। এ সংস্কৃতির অনুসরণের মাধ্যমে আল্লাহ ও তাঁর রাসুল (স) এর ভালোবাসা লাভ করা যায়। আল্লাহর' সন্তুষ্টি অর্জন করতে পারলে দুনিয়া ও আখিরাতের সাফল্য লাভ করা যায়। পবিত্র কুরআনে উল্লেখ আছে \"মুহাম্মদ (স) আপনি বলুন, যদি তোমরা আল্লাহর ভালোবাসা চাও তাহলে আমাকে অনুসরণ করো\" (সুরা আলে ইমরান: ৩১)। উপরের আলোচনার পরিপ্রেক্ষিতে বলা যায়, জনাব খালেদ এর আচার- আচরণ ও জীবনপদ্ধতি তথা ইসলামি সংস্কৃতির অনুসরণ মুসলমানদের দুনিয়ার জীবনে কল্যাণ নিশ্চিত করার পাশাপাশি পরকালেও মুক্তির ব্যবস্থা করবে। তাই মুসলিমদের জন্য ইসলামি সংস্কৃতি চর্চার গুরুত্ব অপরিসীম।"
        }
      ]
    },
    {
      "number": "3",
      "uddipok": "শরীফ চৌধুরী একজন সম্ভ্রান্ত বংশের লোক, দানশীল হিসেবেও তার বেশ সুনাম। দুস্থদের অকাতরে সহায়তা করেন। এছাড়াও মাদরাসা, মসজিদ, স্কুল ও কলেজেও দান করেন। কিন্তু সম্পদ হিসাব করে নিয়ম মোতাবেক জাকাত আদায় করেন না।",
      "tag": "DB 24",
      "sub_questions": [
        {
          "label": "ক",
          "question": "উশর কী?",
          "explanation": "উশর হলো জমিতে উৎপন্ন ফসলের জাকাত।"
        },
        {
          "label": "খ",
          "question": "জাকাতের খাতগুলো লেখো?",
          "explanation": "জাকাতের অর্থ বণ্টনের খাতগুলো আল্লাহ তায়ালা নির্ধারণ করে দিয়েছেন। মহান আল্লাহ বলেন, জাকাত হলো ফকির, মিসকিন, জাকাত আদায়কারী এবং যাদের চিত্তাকর্ষণ প্রয়োজন তাদের হক এবং তা দাস মুক্তির জন্য, ঋণগ্রস্তদের জন্য, আল্লাহর পথে জিহাদকারীদের জন্য এবং মুসাফিরের জন্য। এটা হলো আল্লাহর নির্ধারিত বিধান। আল্লাহ সর্বজ্ঞ, প্রজ্ঞাময় (সূরা আত-তাওবা: ৬০)।"
        },
        {
          "label": "গ",
          "question": "শরীফ চৌধুরী কি দানশীলতার মাধ্যমে জাকাতের দায় হতে মুক্ত?",
          "explanation": "শরীফ চৌধুরী দানশীলতার মাধ্যমে জাকাতের দায় হতে মুক্ত নন। নিসাব পরিমাণ সম্পদ অর্থাৎ ৭.৫ তোলা সোনা বা ৫২.৫ তোলা রূপা কিংবা এর যেকোনো একটির সমপরিমাণ অর্থ যদি কোনো মুসলিম ব্যক্তির মালিকানায় পূর্ণ এক বছর থাকে এবং তা যদি তার প্রয়োজনের অতিরিক্ত হয় তাহলে শরিয়তের নির্ধারণ অনুযায়ী সে সম্পদ থেকে ২.৫% হারে নির্দিষ্ট আটটি বিশেষ খাতে কিংবা কোনো একটি খাতে অর্থ দান করতে হয়। বস্তুত শরিয়তের নির্দেশনানুযায়ী সম্পদ দানের এ পদ্ধতিই জাকাত। উদ্দীপকে শরীফ চৌধুরীর কর্মকাণ্ডে জাকাতের বিধানের অনুপস্থিতি লক্ষ করা যায়। উদ্দীপকে শরীফ চৌধুরী একজন সম্ভ্রান্ত বংশের লোক, দানশীল হিসেবেও তার বেশ সুনাম। দুস্থদের অকাতরে সহায়তা করেন। এছাড়াও মাদরাসা, মসজিদ, স্কুল ও কলেজে দান করেন। কিন্তু সম্পদ হিসেব করে নিয়ম মোতাবেক জাকাত আদায় করেন না। তার এরূপ কাজে ইসলামের অন্যতম বিধান জাকাত লঙ্ঘিত হয়েছে। জাকাত একটি ফরজ ইবাদত। জাকাত দেওয়া মুমিনের বৈশিষ্ট্য। জাকাত আদায় করতে হবে জাকাতের বিধান অনুযায়ী। সম্পদের হিসাব ছাড়া বেশি দান করলেও তা আদায় হবে না। তাই শরীফ চৌধুরী সম্পদের হিসাব ছাড়া দানশীলতার মাধ্যমে জাকাতের দায় থেকে মুক্ত হবেন না। তাই আমাদের উচিত যথাযথভাবে জাকাত আদায় করা।"
        },
        {
          "label": "ঘ",
          "question": "\"আর তাদের (ধনীদের) সম্পদে দরিদ্র ও বঞ্চিতদের অধিকার রয়েছে।\"- বিশ্লেষণ করো।",
          "explanation": "\"আর তাদের ধনীদের সম্পদে দরিদ্র ও বঞ্চিতদের অধিকার রয়েছে\"- এ বাণীটিতে ইসলামি অর্থব্যবস্থার অন্যতম বৈশিষ্ট্য ভারসাম্যপূর্ণ বণ্টননীতি প্রকাশ পেয়েছে। ইসলামি অর্থব্যবস্থায় সম্পদের সুষম ও ভারসাম্যপূর্ণ বণ্টননীতি অনুসৃত হয়েছে। এখানে কেউ সম্পদের পাহাড় গড়ে তুলতে পারে না। আবার কারো পক্ষে নিঃস্ব থাকাও সম্ভব নয়। আল্লাহ তায়ালা ইসলামি অর্থব্যবস্থায় ধনীদের সম্পদে গরিবের অধিকার নির্ধারণ করে দিয়েছেন। যার মাধ্যমে গরিব মানুষেরা মূলধন গঠন করে অর্থনৈতিকভাবে স্বাবলম্বী হতে পারে। এ প্রসঙ্গে আল্লাহ তায়ালা বলেন, 'আর তাদের সম্পদে দরিদ্র ও বঞ্চিতদের অধিকার রয়েছে। (সুরা আয-যারিয়াত: ১৯)। ইসলামি অর্থব্যবস্থায় আয়, ব্যয় ও বণ্টননীতি ভারসাম্যপূর্ণ এবং সর্বজনীন। এ অর্থব্যবস্থায় দুর্নীতি, প্রতারণা, সুদ, ঘুষ ইত্যাদি শোষণমূলক পন্থায় অর্থ উপার্জনের সুযোগ নেই। আবার ব্যয়ের ক্ষেত্রেও সীমালঙ্ঘন করা ইসলামে সম্পূর্ণ নিষিদ্ধ। এটি ধনী-গরিব, নারী-পুরুষ নির্বিশেষে সব শ্রেণির মানুষের জন্য কল্যাণকর। ইসলামি অর্থব্যবস্থা একটি আদর্শিক অর্থব্যবস্থা। মূলত পৃথিবীর যাবতীয় অর্থনৈতিক সমস্যার সমাধান করার পাশাপাশি মানুষের পরকালীন মুক্তি নিশ্চিত করাই ইসলামি অর্থব্যবস্থার মূল লক্ষ্য। সুতরাং বলা যায়, ইসলামি অর্থব্যবস্থা একটি আদর্শিক অর্থব্যবস্থা। উক্ত বাণীটিতে ইসলামি অর্থব্যবস্থার অন্যতম বৈশিষ্ট্য ভারসাম্যপূর্ণ বণ্টননীতি প্রকাশ পেয়েছে।"
        }
      ]
    },
    {
      "number": "4",
      "uddipok": "জনাব মামুন একজন সৎ মানুষ। মানুষের সাথে তিনি সর্বদা ভালো ব্যবহার করেন। কেউ তার সাথে চরম দুর্ব্যবহার করলেও তিনি তা হাসিমুখে গ্রহণ করেন। দুঃখ-কষ্ট, বিপদ-আপদে মুষড়ে না পড়ে দৃঢ়তার সাথে তা সহ্য করেন। তার এরূপ আচরণে পরম শত্রুরাও তার বন্ধু হয়ে যায়।",
      "tag": "DB 24",
      "sub_questions": [
        {
          "label": "ক",
          "question": "'ইহসান' শব্দের অর্থ কী?.",
          "explanation": "ইহসান শব্দের অর্থ অনুগ্রহ করা।"
        },
        {
          "label": "খ",
          "question": "জিকিরের মাধ্যমে কীভাবে মানসিক প্রশান্তি লাভ হয়?",
          "explanation": "জিকিরের মাধ্যমে মানুষের মন হালকা হওয়ার দ্বারা মানসিক প্রশান্তি লাভ হয়। জিকির অর্থ স্মরণ করা। জিকির করার মাধ্যমে আল্লাহ ও বান্দার মধ্যে এক অদৃশ্য যোগসূত্র তৈরি হয়। ফলে বান্দার অস্থির ও চঞ্চল চিত্ত স্থির হয় এবং আল্লাহর অনুগ্রহে পরিতৃপ্ত হয়ে প্রশান্তি লাভ করে। জিকিরের মাধ্যমে ব্যক্তি সবসময় নিজের কাছে আল্লাহর উপস্থিতি অনুভব করে। এতে করে আল্লাহর ক্ষমতা ও রহমতের ব্যাপারে তার মধ্যে আত্মবিশ্বাস তৈরি হয়। এজন্যই জিকির মানসিক প্রশান্তি দান করে।"
        },
        {
          "label": "গ",
          "question": "জনাব মামুনের মধ্যে ইসলামের কোন গুণের বহিঃপ্রকাশ ঘটেছে? ব্যাখ্যা করো।",
          "explanation": "জনাব মামুনের মধ্যে ইসলামের একটি গুরুত্বপূর্ণ বিষয় সবরের বহিঃপ্রকাশ ঘটেছে। সবর শব্দের অর্থ ধৈর্যধারণ করা। দুঃখ-কষ্ট, রোগ-শোক, বিপদাপদ ও বালা-মুসিবতে কোনোরূপ বিচলিত না হয়ে অটল ও অবিচল থাকার নাম সবর। সবর আখলাকে হামিদাহ-এর একটি অন্যতম গুণ। এটা মানুষের নৈতিক চরিত্রের প্রকাশ ঘটায়। জনাব মামুনের মধ্যে এ গুণটি প্রকাশ পেয়েছে। জনাব মামুন একজন সৎ মানুষ। মানুষ তার সাথে খারাপ ব্যবহার করলেও তিনি ভালো ব্যবহার করেন। দুঃখ-কষ্ট, বিপদাপদে বিচলিত না হয়ে দৃঢ়তার সাথে তা সহ্য করেন। তার এরূপ আচরণে পরম শত্রুরাও তার বন্ধু হয়ে যায়। যা তার সবরের পরিচয় বহন করে। সুতরাং জনাব মামুন নিজের মধ্যে এই সবরের গুণ ধারণ করেছেন। যার বহিঃপ্রকাশ তার কর্মে ঘটেছে।"
        },
        {
          "label": "ঘ",
          "question": "জনাব মামুনের এরূপ আচরণের সামাজিক গুরুত্ব বিশ্লেষণ করো।",
          "explanation": "জনাব মামুনের এরূপ আচরণ তথা সবরের সামাজিক গুরুত্ব অপরিসীম। সবর অর্থ ধৈর্যধারণ করা। বিপদাপদে সবক্ষেত্রে ভেঙ্গে না পড়ে আল্লাহর ওপর ভরসা করাকে সবর বলে। জনাব মামুনের মধ্যে এরূপ আচরণ। লক্ষণীয়। জনাব মামুন মানুষের সাথে সর্বদা ভালো ব্যবহার করেন। কেউ তার সাথে চরম দুর্ব্যবহার করলেও তিনি তা হাসিমুখে গ্রহণ করেন। এছাড়া দুঃখ-কষ্ট, বিপদাপদে বিচলিত না হয়ে দৃঢ়তার সাথে তা সহ্য করেন। তার এ আচরণ সবরের নামান্তর। সামাজিক জীবনে এরূপ আচরণ অত্যন্ত প্রয়োজন। কেননা, পারস্পরিক লেনদেন ও আচরণে সবর বা ধৈর্য অবলম্বন করা না হলে সম্পর্ক টিকিয়ে রাখা সম্ভব হয় না। সবরের অভাবে ব্যক্তি নিজের ক্রোধ ও রাগ প্রশমন করতে পারে না। ফলে পারস্পরিক সম্পর্ক অক্ষুণ্ণ রাখা যায় না। এছাড়াও নিষ্ঠার সাথে দায়িত্ব পালনের জন্য প্রয়োজন ধৈর্যের। ধৈর্যধারণ না করার কারণে বিভিন্ন জাতি, গোষ্ঠীর মধ্যে বিপর্যয় নেমে এসেছে। সেজন্য সাম্প্রদায়িক সম্প্রীতি প্রতিষ্ঠা ও সংরক্ষণের জন্যও ধৈর্যের অনুশীলন অনিবার্য। পরিশেষে বলা যায়, জনাব মামুনের সবর বা ধৈর্যধারণের সামাজিক গুরুত্ব অত্যধিক। আমাদের সবাইকে ধৈর্যের সাথে কাজ করতে হবে।"
        }
      ]
    },
    {
      "number": "5",
      "uddipok": "কালাম একজন সৎ ও কর্মঠ ব্যবসায়ী। তার সংসারে অভাব-অনটন লেগেই থাকে। কালামের স্ত্রী মাঝে-মধ্যে বিরক্ত হয়ে অতিরিক্ত আয়ের জন্য তাকে দুই একটা মিথ্যা বলতে, ওজনে কম দিতে ও দ্রব্যে ভেজাল মেশাতে বলে। কিন্তু কালাম তাকে বুঝিয়ে বলে, \"মানুষকে ফাঁকি দেওয়া গেলেও আল্লাহর দৃষ্টিকে ফাঁকি দেওয়া যাবে না।\"",
      "tag": "DB 24",
      "sub_questions": [
        {
          "label": "ক",
          "question": "প্রতারণা কী?",
          "explanation": "প্রকৃত অবস্থা গোপন রেখে ফাঁকি বা ধোঁকার উপর ভিত্তি করে নিজ স্বার্থ হাসিল করাকে প্রতারণা বলা হয়।"
        },
        {
          "label": "খ",
          "question": "মিথ্যা বর্জনীয় কেন?",
          "explanation": "মিথ্যা সকল পাপের মূল হওয়ায় তা বর্জনীয়। বাস্তব বা প্রকৃত ঘটনাকে বিকৃত করে প্রকাশ করা বা সত্য গোপন করাকে বলা হয় মিথ্যা। এটা মানুষের মধ্যে শত্রুতা ও বিশৃঙ্খলা তৈরি করে। মিথ্যাবাদীকে কেউ বিশ্বাস করে না, ভালোবাসে না। মিথ্যাবাদী ব্যক্তি মুনাফিক আর মুনাফিকের স্থান হলো জাহান্নাম। মিথ্যা মানুষের দুনিয়া ও আখিরাতের জীবনকে ধ্বংস করে। একটা মিথ্যাকে সত্য সাব্যস্ত করতে হাজারটা মিথ্যা বলতে হয়। এভাবে মিথ্যাবাদী ধ্বংসের দিকে ধাবিত হয়। রাসুল (স) বলেছেন, \"সত্যবাদিতা মুক্তি দেয়, আর মিথ্যা ধ্বংস করে।\" তাই মিথ্যা বর্জনীয়।"
        },
        {
          "label": "গ",
          "question": "কোন গুণের আদর্শ গ্রহণের কারণে কালাম অসৎপথ অবলম্বন করতে রাজি হলো না? ব্যাখ্যা করো।",
          "explanation": "তাকওয়ার কারণে কালাম অসৎপথ অবলম্বন করতে রাজি হলো না। তাকওয়ার অর্থ- আত্মরক্ষা রক্ষা, সংযত ও সতর্ক হওয়া, যাবতীয় খারাপ কাজ থেকে বিরত থাকা। শরিয়তের পরিভাষায় আল্লাহর সন্তুষ্টি ও ভালোবাসা হারানোর ভয়ে যাবতীয় খারাপ কাজ থেকে বিরত থাকাকে তাকওয়া বলে। তাকওয়া মূলত আল্লাহর সন্তুষ্টি এবং আত্মশুদ্ধির পথপরিক্রমা। কালামের আদর্শে এটিই প্রকাশ পেয়েছে। উদ্দীপকে কালাম একজন সৎ ও কর্মঠ ব্যবসায়ী। তার স্ত্রী অতিরিক্ত আয়ের জন্য তাকে দুই একটা মিথ্যা বলতে, ওজনে কম দিতে ও দ্রব্যে ভেজাল মেশাতে বললে কালাম তার স্ত্রীকে কে বুঝিয়ে বলে, \"মানুষকে ফাঁকি দেওয়া গেলেও আল্লাহর দৃষ্টিকে ফাঁকি দেওয়া যাবে না।\" তার এ বক্তব্যে তাকওয়া প্রকাশ পেয়েছে। ইসলামি জীবনদর্শের সব সৎগুণের মূল হলো তাকওয়া। আল্লাহ বলেন, \"তোমাদের মধ্যে সেই আল্লাহর নিকট অধিক মর্যাদার অধিকারী যে অধিক তাকওয়াবান\" (সুরা হুজুরাত: ১৩)। তাকওয়ার মাধ্যমে আত্মশুদ্ধি ও পবিত্র তা অর্জন হয়। যে ব্যক্তি আল্লাহর ক্ষমতায় বিশ্বাস স্থাপন করে, তিনি সবকিছু দেখেন বলে জানে, সে কখনো অন্যায় করতে পারে না। তাই কালাম তাকওয়ার আদর্শ গ্রহণের কারণে অসৎপথ অবলম্বন করতে রাজি হয়নি।"
        },
        {
          "label": "ঘ",
          "question": "কালামের স্ত্রীর মতামতকে তুমি কি সমর্থন কর? উত্তরের সপক্ষে যুক্তি দাও।",
          "explanation": "হারাম উপার্জনের বা প্রতারণার প্রতি ইঙ্গিত করায় কালামের স্ত্রীর মতামতকে আমি সমর্থন করি না। অবৈধ, অননুমোদিত বা শরিয়ত পরিপন্থি যেকোনো উপায়ে উপার্জন করাকে হারাম উপার্জন বলে। অর্থাৎ যেসব বিষয় কুরআন ও হাদিসের মাধ্যমে স্পষ্টভাবে অবৈধ প্রমাণিত হয় তাকে হারাম বলে। যা কালামের স্ত্রীর মতামতে লক্ষণীয়। উদ্দীপকে কালামের সংসারে অভাব-অনটন লেগে থাকার কারণে কালামের স্ত্রী মাঝে-মধ্যে বিরক্ত হয়ে অতিরিক্ত আয়ের জন্য তাকে দুই একটা মিথ্যা বলতে, ওজনে কম দিতে ও দ্রব্যে ভেজাল মেশাতে বলে। তার এ মতামতটি স্পষ্টত মিথ্যা বলা, খাদ্যে ভেজাল ও প্রতারণাকে নির্দেশ করে। প্রতারণার মাধ্যমে উপার্জিত অর্থ হারাম। আল্লাহ তায়ালা হারাম উপার্জন করতে নিষেধ করেছেন। এতে একদিকে যেমন আল্লাহর নির্দেশের বিরোধিতা করা হয়, তেমনি অন্যদিকে অনুসরণ করা হয় নিজের কুপ্রবৃত্তির। রাসুল (স) বলেন, \"যে গোশত হারাম জীবিকা দিয়ে গঠিত তা বেহেশতে প্রবেশ করবে না। আর হারাম জীবিকা দিয়ে গঠিত প্রতিটি গোশতের জন্য উপযুক্ত আবাস হলো জাহান্নাম।\" (মুসনাদে আহমদ) পরিশেষে বলা যায়, হালাল উপার্জন করা আল্লাহর নির্দেশ। এটি একটি গুরুত্বপূর্ণ ফরজ ইবাদত। ইবাদতের, মাধ্যমে আল্লাহর সন্তুষ্টি অর্জন করতে হলে সর্বদা বৈধ পন্থায় উপার্জন করতে হবে।"
        }
      ]
    },
    {
      "number": "6",
      "uddipok": "জনাব আহসান তার পরিবারের প্রধান। পরিবারে তার স্ত্রী-সন্তান রয়েছে। অথচ বিয়ের পর থেকেই তিনি পরকীয়ায় আসক্ত। তার এ অনৈতিক কাজের কারণে সংসারে বিশৃঙ্খলা ও অশান্তি দেখা দিয়েছে। বিষয়টি জানার পর তার বন্ধু আসিফ বললো, নিজের পরিবারের প্রতি মনোযোগী হও। ইসলামি পরিবার মানুষের শ্রেষ্ঠত্ব ও মর্যাদা সংরক্ষণের মাধ্যম।",
      "tag": "DB 24",
      "sub_questions": [
        {
          "label": "ক",
          "question": "ইসলামি পরিবারের প্রধান কে?",
          "explanation": "ইসলামি পরিবারের প্রধান হলেন পিতা।"
        },
        {
          "label": "খ",
          "question": "তালাকের অধিকার বলতে কী বোঝায়?",
          "explanation": "স্বামী-স্ত্রীর মধ্যে কলহ কিংবা সমঝোতার চরম অভাবসহ বিভিন্ন কারণে তাদের পরস্পরকে পরিত্যাগ করার আইনগত অধিকারকে তালাকের অধিকার বলে। তালাক ইসলামের দৃষ্টিতে বৈধ কাজগুলোর মধ্যে সবচেয়ে নিকৃষ্ট। তবে সমাধান অযোগ্য দ্বন্দ্ব, মতপার্থক্য, দাম্পত্য কর্তব্য পালনে অনীহা, শারীরিক-মানসিক সমস্যা ইত্যাদি কারণে স্বামী বা স্ত্রী যদি জীবনযাপনে আর স্বাচ্ছন্দ্যবোধ না করেন, তাহলে উভয়েই একটি প্রক্রিয়ার মধ্য দিয়ে বিবাহ বিচ্ছেদ ঘটাতে পারবেন। বিবাহ বিচ্ছেদের এ অধিকারকে তালাকের অধিকার বলে।"
        },
        {
          "label": "গ",
          "question": "জনাব আহসানের আচরণ ইসলামি পরিবারের বৈশিষ্ট্যের সাথে কতটুকু সঙ্গতিপূর্ণ? ব্যাখ্যা করো।",
          "explanation": "উদ্দীপকের জনাব আহসানের পরকীয়ায় আসক্ত হওয়া ইসলামি পরিবারের বৈশিষ্ট্যের সাথে সংগতিপূর্ণ নয়। ইসলামি পরিবারে স্বামী-স্ত্রীর সম্পর্ক পবিত্র। স্ত্রীর সাথে ভালো আচরণ করা এবং তাকে যথাযথ মর্যাদা দেওয়া স্বামীর কর্তব্য। ইসলামি পরিবারের অন্যতম বৈশিষ্ট্য হলো- স্বামী নিজের চরিত্রের পবিত্রতা রক্ষা করবেন। নিজেকে পরকীয়া বা ব্যভিচারে জড়িয়ে স্ত্রীর অমর্যাদা করবেন না। কথায় ও কাজে উন্নত চারিত্রিক আদর্শ বজায় রাখবেন যেন স্ত্রী তার প্রতি সন্তুষ্ট থাকেন। কারণ, ইসলামি পরিবারে স্বামীর চরিত্র ও শ্রেষ্ঠত্বের মাপকাঠি হলো তার স্ত্রীর মূল্যায়ন। রাসুল (স) বলেছেন, \"তোমাদের মধ্যে তারাই উত্তম, যারা তাদের স্ত্রীদের কাছে উত্তম\" (তিরমিযি)। উদ্দীপকের জনাব আহসান তার পরিবারের প্রধান। নিজের স্ত্রী-সন্তান থাকা সত্ত্বেও তিনি পরকীয়ায় আসক্ত। তার এমন অনৈতিক আচরণের কারণে সংসারে বিশৃঙ্খলা ও অশান্তি দেখা দিয়েছে। আহসান সাহেবের পরকীয়ায় জড়িত হওয়া ইসলামি শরিয়তের পরিপন্থি একটি কাজ। নারী-পুরুষের এ ধরনের বিবাহ বহির্ভূত সম্পর্ক ইসলামে অবৈধ বা হারাম। সুতরাং বলা যায়, নিজের স্ত্রীর অমর্যাদা করে জনাব আহসানের পরকীয়ায় আসক্ত হওয়া ইসলামি পরিবারের বৈশিষ্ট্যের সম্পূর্ণ বিপরীত।"
        },
        {
          "label": "ঘ",
          "question": "আসিফের উক্তিটির যথার্থতা মূল্যায়ন করো",
          "explanation": "ইসলামি পরিবারের বৈশিষ্ট্যের আলোকে আসিফের উক্তিটি যথার্থ। ইসলামি পরিবার হলো মানুষের মর্যাদা, চরিত্র, পবিত্রতা ও শ্রেষ্ঠত্ব সংরক্ষণের অন্যতম মাধ্যম। সৃষ্টির সেরা হিসেবে মানুষকে আল্লাহ তায়ালা বিবেক-বুদ্ধি দিয়েছেন। ইসলামি পরিবারে স্বামী-স্ত্রী, পিতামাতা, সন্তান ও ভাই-বোনের পারস্পরিক কর্তব্য ও অধিকার শরিয়তে স্পষ্টভাবে উল্লেখ করা, হয়েছে। এ-বিষয়টি আসিফের উক্তিতে ফুটে উঠেছে। উদ্দীপকে দেখা যায়, জনাব আহসান ইসলামি শরিয়ত অনুযায়ী পারিবারিক জীবনযাপন করেন না। তিনি নিজের পরিবারের প্রতি অমনোযোগী। বিষয়টি জানার পর তার বন্ধু আসিফ বলল, নিজের পরিবারের প্রতি মনোযোগী হও। ইসলামি পরিবার মানুষের শ্রেষ্ঠত্ব ও মর্যাদা সংরক্ষণের মাধ্যম। এ পরিবারব্যবস্থা মানুষকে নিজের কর্তব্য যথাযথভাবে পালনের জন্য উদ্বুদ্ধ করে। মানুষের, নৈতিক ও চারিত্রিক গুণাবলি সংরক্ষণের ক্ষেত্রে ইসলামি পরিবারের গুরুত্ব সীমাহীন। এ পরিবারব্যবস্থায় মানুষের অবাধ যৌনাচারে লিপ্ত হওয়া সম্পূর্ণ হারাম। শরিয়ত নির্ধারিত পদ্ধতিতে বিয়ের মাধ্যমে জৈবিক চাহিদা পূরণের বিধান রয়েছে। কুরআন ও সুন্নাহর বিধানমতে সবাই নিজ নিজ কর্তব্য যথাযথভাবে পালন করলে এবং কেউ অন্যের অধিকার হরণ না করলে ইসলামি পরিবারে কোনো ধরনের বিশৃঙ্খলা ও অশান্তি সৃষ্টি হওয়ার সুযোগ নেই। জনাব আহসানের পরিবারের বিশৃঙ্খল অবস্থা থেকে উত্তরণের জন্য ইসলামি পরিবারের বিধান যথাযথভাবে মেনে চলতে হবে। এ দৃষ্টিকোণ থেকে আসিফের উক্তিটি যথার্থ।"
        }
      ]
    },
    {
      "number": "7",
      "uddipok": "পাঁচ বছর বয়সি জাহিন পিতামাতার আদরের সন্তান। পরবর্তী বছর তাকে স্কুলে ভর্তি করতে হবে বিধায় তার পিতামাতা তাকে ইসলামের বুনিয়াদি শিক্ষা প্রদানসহ অক্ষরজ্ঞান দান ও মৌলিক ছোটখাটো বিষয় পড়াচ্ছেন। জাহিদের পিতামাতার ধারণা, ছেলের উজ্জ্বল ভবিষ্যৎ ও সুসন্তান হিসেবে গড়ে তোলার জন্য পরিবারের ভূমিকা অনস্বীকার্য।",
      "tag": "DB 24",
      "sub_questions": [
        {
          "label": "ক",
          "question": "পরিবার কী?",
          "explanation": "পরিবার হচ্ছে একটি স্থায়ী সংঘ, যেখানে সন্তানাদিসহ বা সন্তানহীনভাবে স্বামী-স্ত্রী একত্রে বসবাস করে।"
        },
        {
          "label": "খ",
          "question": "ইসলামি পরিবারে পিতামাতার অধিকার বুঝিয়ে লেখো।",
          "explanation": "হাক্কুল ইবাদের মধ্যে পিতা-মাতার অধিকারকে ইসলাম সর্বোচ্চ প্রাধান্য দিয়েছে। ইসলামি পরিবারে পিতা-মাতার অধিকার হচ্ছে, সন্তানেরা পিতা-মাতার সাথে সদাচরণ করবে। তাদেরকে কোনোভাবে কষ্ট দেবে না। বার্ধক্যে উপনীত হলে সন্তানেরা তাদের যাবতীয় দেখাশোনা করবে, সকল ব্যয়ভার বহন করবে এবং সব ধরনের প্রয়োজন পূরণ ও সেবা করবে।"
        },
        {
          "label": "গ",
          "question": "জাহিনের পিতামাতার ভূমিকার আলোকে সন্তানের প্রতি পিতামাতার অবদান ব্যাখ্যা করো।",
          "explanation": "জাহিনের পিতা-মাতা সন্তানের প্রতি সঠিকভাবে দায়িত্ব-কর্তব্য পালন করেছেন। প্রত্যেক সন্তানই জন্মের পর অসহায় থাকে। পিতা-মাতা ছাড়া সামান্য কিছু করাও তাদের পক্ষে সম্ভব নয়। শিশু সন্তানের প্রস্রাব-পায়খানা সবকিছু মা পরিষ্কার করেন। শিশুরা মায়ের বুকের দুধ পান করে বেঁচে থাকে। এ ব্যাপারে আল্লাহ বলেন- 'মায়েরা তাদের সন্তানদের পূর্ণ দুবছর দুধ পান করাবেন (সুরা বাকারা: ২৩৩।' সন্তানরা আস্তে আস্তে যখন বড় হতে থাকে তখন তাদের লালন-পালন ও ব্যয়ভার বহন পিতা-মাতাই করেন। সন্তানের উত্তম শিক্ষা ও চরিত্র গঠনেও তারা সহায়ক। শিশুরা তাদের প্রাথমিক ও মৌলিক শিক্ষা পরিবারেই পেয়ে থাকে। সন্তানের উজ্জ্বল ভবিষ্যৎ গঠনের ভিত্তি পিতা-মাতা গড়ে দেন। মাতার ভূমিকা এত বেশি, যে কারণে রাসুল' (স) বলেছেন- 'মায়ের পায়ের নিচে সন্তানের জান্নাত।' উদ্দীপকের জাহিনের পিতা-মাতা তার প্রতি কর্তব্য পালনে 'সচেষ্ট হয়েছেন। পিতা-মাতার কাছ থেকে, বুনিয়াদি শিক্ষাপ্রাপ্তি সন্তানের একটি গুরুত্বপূর্ণ অধিকার। জাহিনের পিতা-মাতা এ অধিকার পূরণের জন্য স্কুলে ভর্তি করার আগেই ইসলামের বুনিয়াদি শিক্ষা প্রদান করেছেন। এছাড়া অক্ষরজ্ঞান দান ও বিভিন্ন মৌলিক শিক্ষায় শিক্ষিত করেছেন। এতে সন্তানের প্রতি পিতা-মাতার অবদান সুস্পষ্ট হয়ে উঠেছে।"
        },
        {
          "label": "ঘ",
          "question": "মানবজীবনে পরিপূর্ণতা ও মানব সৃষ্টির ধারা অব্যাহত রাখার জন্য পরিবার অপরিহার্য-বিশ্লেষণ করো।",
          "explanation": "মানবজীবনের পরিপূর্ণতা ও-মানব সৃষ্টির ধারা অব্যাহত রাখার জন্য পরিবার অপরিহার্য। মানুষ সামাজিক জীব। সমাজ ছাড়া সভ্য মানুষের জীবন অচল। বৃহত্তর সমাজজীবনের প্রাথমিক প্রতিষ্ঠান পরিবার। ব্যক্তি জীবনে যে গুণাবলি মানুষকে পরিপূর্ণতা দান করে তা পরিবারেই চর্চা হয়। পরিবার গঠনের গুরুত্ব প্রদানে আল্লাহ তায়ালা বলেন, 'আমি প্রতিটি বস্তুকে জোড়ায় জোড়ায় সৃষ্টি করেছি।' মানব সৃষ্টির ধারা অব্যাহত রাখার জন্য পরিবারের বিকল্প কোনো উপায় নেই। কেননা নারী-পুরুষের মিলন ছাড়া মানব জন্ম সম্ভব নয়। আর ইসলামে এ মিলন বিবাহ ছাড়া বৈধ নয়। আল্লাহ তায়ালা পবিত্র কুরআনে এ বিষয়ে বলেন- 'আর তিনিই আল্লাহ্, যিনি পানির উপাদান দিয়ে মানুষ সৃষ্টি করেছেন। অতঃপর তাকে রক্ত, বংশ ও বৈবাহিক সম্পর্কে আবদ্ধ করেছেন।' (সুরা ফুরকান: ৫৪)। রাসুল (স) নিজে পরিবার গঠনের প্রতি গুরুত্বারোপ করেছেন। তিনি নিজেও আদর্শ পরিবার গঠন করেছেন। বিবাহের মাধ্যমে পরিবার গঠনের গুরুত্বের কথা বলতে গিয়ে তিনি বলেছেন- 'বিবাহ হচ্ছে আমার সুন্নাত, যে আমার সুন্নাত মোতাবেক আমল করবে না সে আমার উম্মত নয় (সুনানে ইবনে মাজাহ)।' এ থেকে বোঝা যায় মানবজীবনের পরিপূর্ণতা ও মানুষ সৃষ্টির ধারা অব্যাহত রাখার জন্য পরিবারের ভূমিকা অপরিসীম।"
        }
      ]
    },
    {
      "number": "8",
      "uddipok": "রাইয়ান দ্বাদশ শ্রেণীর ছাত্র। ইসলাম শিক্ষার ক্লাসে শ্রেণি শিক্ষক সমাজের সংস্কার ও উন্নয়নে মসজিদের গুরুত্ব ও ইমাম সাহেবের দায়িত্ব সম্বন্ধে আলোচনা করেছেন। তিনি বলেছেন-ব্যক্তি জীবন, পারিবারিক জীবন ও সমাজজীবনে মসজিদ ও ইমাম সাহেবের ভূমিকা অনস্বীকার্য।",
      "tag": "DB 24",
      "sub_questions": [
        {
          "label": "ক",
          "question": "জিহাদ কত প্রকার?",
          "explanation": "জিহাদ ২ প্রকার।"
        },
        {
          "label": "খ",
          "question": "মাদকাসক্তির কুফল বর্ণনা করো।",
          "explanation": "মাদক মানুষের জ্ঞান-বুদ্ধি লোপ করে এবং মানুষকে আল্লাহর ইবাদত থেকে বিরত রাখে বলে এটি ইসলামে নিষিদ্ধ। মাদকাসক্তি বলতে মদ বা মাদকদ্রব্যের প্রতি বা মাদকদ্রব্য সেবনের তীব্র আকাঙ্ক্ষাকে বোঝায়। রাসুল (স) বলেছেন, “মাদকদ্রব্য তাই যা জ্ঞান-বুদ্ধি . লোপ করে” (বুখারি ও মুসলিম)। মাদকদ্রব্য মানবদেহে নানা রোগ সৃষ্টি করে এবং মাদকাসক্ত ব্যক্তি আল্লাহর ইবাদতে নিষ্ঠার সাথে মনোনিবেশ করতে পারে না। মাদকাসক্তির কারণে ইমান, আমল নষ্ট হয়। এটি দুষ্প্রাপ্য এবং দামি বলে বিপুল অর্থ অপচয় হয়। এটি মানবজীবনে বিভিন্ন সমস্যা ও বিশৃঙ্খলা সৃষ্টি করে।"
        },
        {
          "label": "গ",
          "question": "নিরক্ষরতা দূরীকরণে মসজিদ কী ভূমিকা পালন করে?",
          "explanation": "নিরক্ষরতা দূরীকরণে মসজিদ ধর্মীয় ও সামাজিক প্রতিষ্ঠান হিসেবে অত্যন্ত গুরুত্বপূর্ণ ভূমিকা পালন করে। ইবাদত বা সিজদা দেওয়ার উদ্দেশ্যে বিশেষভাবে তৈরি ঘরকে মসজিদ বলা হয়। মসজিদকে বাইতুল্লাহ বা আল্লাহর ঘরও বলা হয়। এটা হলো মুসলিম জাতির জীবনাচার, সভ্যতা-সংস্কৃতি এবং এর সাথে সংশ্লিষ্ট অন্যান্য কাজের কেন্দ্র। ইসলামের বিভিন্ন অনুশাসন যথাযথভাবে অনুশীলন এবং সুন্দর মানবসমাজ গড়ে তোলার ক্ষেত্রে মসজিদ গুরুত্বপূর্ণ ভূমিকা পালন করে। উদ্দীপকে শ্রেণিশিক্ষক সমাজ সংস্কার ও উন্নয়নে এবং ব্যক্তিজীবন, পারিবারিক জীবন ও সমাজজীবনে মসজিদের ভূমিকা অনস্বীকার্য। ইসলামি জীবনাদর্শন ও মুসলিম সমাজে মসজিদ অত্যন্ত গুরুত্বপূর্ণ ধর্মীয় সামাজিক প্রতিষ্ঠান। সমাজের নিরক্ষরতার অভিশাপ থেকে মুক্ত করার লক্ষ্যে মসজিদে গণশিক্ষা কার্যক্রম পরিচালনা করা হয়। ইসলামের প্রাথমিক শিক্ষার স্তর মক্তবে শিশুকে জ্ঞানদান, শুদ্ধ উচ্চারণ, কুরআন শিক্ষা আদব-কায়দাসহ নানা নিয়মকানুন শিক্ষা দেওয়া হয়। মসজিদে সালাত শেষে অবসরে বয়স্ক শিক্ষাকেন্দ্র প্রতিষ্ঠা করে সমাজকে নিরক্ষরতার অভিশাপ থেকে মুক্ত করা -যায়। গণশিক্ষা কার্যক্রম পরিচালনা ও নিরক্ষরতা দূরীকরণে মসজিদকে কার্যকরভাবে ব্যবহারের সর্বাধিক সফল দৃষ্টান্ত উপস্থাপন করেছেন মহানবি (স)। তিনি মসজিদে নববিকে সাধারণ শিক্ষা ও আবাসিক গণশিক্ষা কেন্দ্র হিসেবে ব্যবহার করেছেন। তাই বলা যায় নিরক্ষরতা দূরীকরণে মসজিদের ভূমিকা অত্যন্ত গুরুত্বপূর্ণ।"
        },
        {
          "label": "ঘ",
          "question": "মসজিদকেন্দ্রিক সমাজব্যবস্থায় ইমাম সাহেবের দায়িত্ব ব্যাখ্যা করো।",
          "explanation": "মসজিদ কেন্দ্রিক সমাজব্যবস্থায় ইমাম সাহেবের দায়িত্ব ও কর্তব্য অনেক। মুসলিম সমাজের ধর্মীয় নেতাকে ইমাম বলা হয়। ইমাম যেখানে অবস্থান করেন, সেখানেই তিনি নেতৃত্ব প্রদান করেন। সমাজের নেতা মানে ইমাম মসজিদেরও নেতা। আর তার নেতৃত্বেই জামায়াতে নামাজ অনুষ্ঠিত হয়। ইসলামি জীবনদর্শনে ইমাম হলেন নির্বাচিত নেতা। মুসলিম সমাজের রাষ্ট্রীয়, সামাজিক, অর্থনৈতিক ও ধর্মীয় কাজে নেতৃত্ব দেওয়া তার দায়িত্ব। মসজিদ কেন্দ্রিক সমাজব্যবস্থায় ইমাম সাহেব বিভিন্ন সামাজিক ও সামষ্টিক কাজে গুরুত্বপূর্ণ ভূমিকা পালন করেন। গণশিক্ষা বিস্তারের জন্য নৈশবিদ্যালয় পরিচালনায় নেতৃত্বদান, সামাজিক সমস্যা সমাধানে সহায়তা, প্রদান করা, পরিচ্ছন্নতা অভিযান পরিচালনা, আর্থ-সামাজিক কর্মকান্ডে দিকনির্দেশনা দেওয়া ও' বাস্তব পদক্ষেপ গ্রহণ করা, সমসাময়িক প্রয়োজনীয় বিষয়াদি সম্পর্কে মুসল্লিদের অবহিত করা এবং বাস্তব পদক্ষেপ গ্রহণ করা ইমামগণের দায়িত্ব ও কর্তব্য। মসজিদ কেন্দ্রিক সমাজব্যবস্থায় ইমাম সাহেবকে আদর্শ-চরিত্রের দৃষ্টান্ত স্থাপন করতে হবে। কেননা সমাজের মানুষ ইমাম সাহেবের মাধ্যমেই বেশির ভাগ ক্ষেত্রে প্রভাবিত হয়। তাঁর সাথে ওঠাবসা করতে গিয়ে তাঁর আচার-আচরণের প্রভাব তাদের মধ্যে প্রতিফলিত হয়। পরিশেষে বলা যায়, মসজিদ কেন্দ্রিক সমাজব্যবস্থায় ইমাম সাহেব সাধারণ মুসলিমদের অভিভাবক। তাই ইমামদের সচেতনতার সাথে দায়িত্ব পালন করতে হবে।"
        }
      ]
    },
    {
      "number": "9",
      "uddipok": "শওকত আহমেদ অর্থনীতির ওপর গবেষণা করে এ সিদ্ধান্তে উপনীত হলেন যে, ইসলামি অর্থব্যবস্থা হলো কল্যাণমুখী অর্থব্যবস্থা। বিশেষ করে দারিদ্র্য দূরীকরণে জাকাতের ভূমিকা জেনে তিনি খুবই মুগ্ধ হলেন।",
      "tag": "DB 24",
      "sub_questions": [
        {
          "label": "ক",
          "question": "ইসলামি অর্থব্যবস্থা কী?",
          "explanation": "ইসলামি অর্থব্যবস্থা জ্ঞানের এমন একটি শাখা যা ইসলামের আলোকে মানুষের অর্থনৈতিক সমস্যাবলি আলোচনা করে।"
        },
        {
          "label": "খ",
          "question": "ইসলামি অর্থব্যবস্থার বৈশিষ্ট্যগুলো বুঝিয়ে লেখো?",
          "explanation": "ইসলামি অর্থব্যবস্থা এক আদর্শিক অর্থব্যবস্থা। ইসলামি অর্থব্যবস্থা সর্বদা মানুষের কল্যাণে নিয়োজিত। এ অর্থব্যবস্থার মূল লক্ষ্য কেবল পৃথিবীর অর্থনৈতিক সমস্যা সমাধান নয়, বরং এ ব্যবস্থা মানুষের পরকালের মুক্তিও নিশ্চিত করে। এ অর্থব্যবস্থার অন্যতম বৈশিষ্ট্য হলো এটি জাকাতভিত্তিক, সুদমুক্ত, ইসলামি শরিয়াভিত্তিক, সম্পদের মালিকানা আল্লাহর, মানুষ একটি নির্দিষ্ট সময় পর্যন্ত সম্পদের ভোগ- ব্যবহারের অধিকারী মাত্র। এ অর্থব্যবস্থায় হালাল-হারাম নির্ধারিত।"
        },
        {
          "label": "গ",
          "question": "ইসলামি অর্থব্যবস্থার ব্যাপারে শওকত আহমেদের ধারণা ব্যাখ্যা করো।",
          "explanation": "ইসলামি অর্থব্যবস্থার ব্যাপারে শওকত আহমেদের ধারণাটি যথার্থ। ইসলামি অর্থনীতি বর্তমান বিশ্বে প্রচলিত পুঁজিবাদ ও সমাজতান্ত্রিক অর্থব্যবস্থার সম্পূর্ণ বিপরীতধর্মী, শোষণমুক্ত, জনকল্যাণকর এক আদর্শ অর্থব্যবস্থা। অর্থ সম্পদ সম্পর্কীয় সব ক্ষেত্রে এর আদর্শিক চেতনা রয়েছে। এ অর্থব্যবস্থা মানুষের কল্যাণে নিয়োজিত রয়েছে। উদ্দীপকে শওকত আহমেদ নামক এক অর্থনীতির গবেষক মনে করেন যে, ইসলামি অর্থব্যবস্থা হলো কল্যাণমুখী অর্থব্যবস্থা। ইসলামি অর্থব্যবস্থার মূল লক্ষ্য শুধু মানুষের পার্থিব জীবনের অর্থনৈতিক সমস্যার সমাধান নয় বরং এ ব্যবস্থা মানুষের পরকালীন মুক্তিও নিশ্চিত করে। ইসলামি অর্থব্যবস্থা পুরোপুরি ইসলামি শরিয়াভিত্তিক। এ অর্থব্যবস্থায় রয়েছে সুষ্ঠু উৎপাদন ও উপার্জননীতি, ব্যয়নীতি, বণ্টননীতি ও সঞ্চয় নীতি। ইসলামি অর্থব্যবস্থা জাকাতভিত্তিক ও সুদমুক্ত অর্থনীতি। এ অর্থব্যবস্থায় সম্পদের মালিকানা আল্লাহর। ধনী-গরিব, নির্যাতিত, বঞ্চিত, শোষিতদের স্বার্থরক্ষায় এ অর্থব্যবস্থা বিশেষ ভূমিকা পালন করে। তাই বলা যায় যে, ইসলামি অর্থব্যবস্থা হলো একটি সর্বজনীন ও আদর্শিক অর্থব্যবস্থা।"
        },
        {
          "label": "ঘ",
          "question": "ইসলামি অর্থব্যবস্থার সাথে অন্যান্য অর্থব্যবস্থার পার্থক্য পাঠ্যবইয়ের আলোকে তোমার অভিমতসহ পর্যালোচনা করো।",
          "explanation": "উদ্দীপকে উল্লিখিত ইসলামি অর্থব্যবস্থার সাথে' প্রচলিত অর্থব্যবস্থার অনেক পার্থক্য রয়েছে। মানুষের আর্থিক জীবনপ্রণালির বিশ্লেষণ এবং অর্থনৈতিক জীবন পরিচালনা ও নিয়ন্ত্রণের সুনির্দিষ্ট ব্যবস্থাপনাই হলো প্রচলিত অর্থব্যবস্থা। আর ইসলামি অর্থব্যবস্থা হলো- ইসলামি শরিয়তের দৃষ্টিতে মানুষের অর্থনৈতিক সমস্যা ও তার আচরণের বিশ্লেষণ ও অধ্যয়নকে বুঝায়। ইসলামি অর্থব্যবস্থার সব নিয়মনীতি ও সূত্র কুরআন ও হাদিসের ভিত্তিতে রচিত। আর অন্যান্য সব অর্থব্যবস্থার তত্ত্ব, সূত্র ও নীতিমালা মানবরচিত। ইসলামি অর্থব্যবস্থায় ব্যক্তিমালিকানা স্বীকৃত হলেও সম্পদের আসল মালিক আল্লাহ তায়ালা। অপরপক্ষে, ধনতান্ত্রিক অর্থব্যবস্থায় সম্পদের মালিক কেবল ব্যক্তি নিজেই। আর সমাজতান্ত্রিক অর্থব্যবস্থায় শ্রম ও সম্পদ সামগ্রিকভাবে রাষ্ট্রীয় মালিকানায় নিয়ন্ত্রিত। প্রচলিত অর্থনীতি সুদভিত্তিক কিন্তু ইসলামি অর্থনীতি সুদমুক্ত। প্রচলিত অর্থনীতি সর্বদা মানুষের কল্যাণে নিয়োজিত নয়। কিন্তু ইসলামি অর্থনীতি সর্বদা মানুষের কল্যাণে নিয়োজিত। ইসলামি অর্থব্যবস্থা জাকাতভিত্তিক। কিন্তু প্রচলিত অন্যান্য অর্থব্যবস্থা জাকাতভিত্তিক নয়। সুতরাং প্রচলিত অন্যান্য অর্থব্যবস্থার সাথে ইসলামি অর্থব্যবস্থার তুলনামূলক পর্যালোচনা করে দেখা যায় যে, ইসলামি অর্থব্যবস্থা সকলের জন্য কল্যাণকর অর্থব্যবস্থা।"
        }
      ]
    },
    {
      "number": "10",
      "uddipok": "তাহিরপুর একটি ঐতিহ্যবাহী গ্রাম। সেখানে বিভিন্ন শ্রেণি-পেশার লোক শান্তিতে বসবাস করে। তাদের সুনাম চারদিকে ছড়িয়ে থাকলেও ইদানীং ঐ গ্রামে মদ, জুয়া, চুরিসহ বিভিন্ন প্রকার অন্যায় অশ্লীল কর্মকান্ডের বিস্তার ঘটে। ফলে মাওলানা মুমিনুল ইসলাম এলাকার কতিপয় যুবককে নিয়ে বিভিন্ন সদুপদেশের মাধ্যমে গ্রামবাসীকে সচেতন করেন।",
      "tag": "DB 24",
      "sub_questions": [
        {
          "label": "ক",
          "question": "সন্ত্রাসবাদ কী?",
          "explanation": "মসজিদ শব্দের অর্থ সিজদার স্থান। ইসলামি পরিভাষায়, আল্লাহর ইবাদতের উদ্দেশ্যে বিশেষভাবে তৈরি ঘরকে মসজিদ বলে।"
        },
        {
          "label": "খ",
          "question": "\"আত্মীয়তার সম্পর্ক ছিন্নকারী জান্নাতে প্রবেশ করবে না\"- বাণীটুকুর ব্যাখ্যা করো।",
          "explanation": "'আত্মীয়তার সম্পর্ক ছিন্নকারী জান্নাতে প্রবেশ করবে না' (বুখারি ও মুসলিম)। আত্মীয়তার সম্পর্ক ছিন্ন করা কবিরা গোনাহ। কেননা আত্মীয়দের সাথে সদাচরণ এবং তাদের হক যথাযথভাবে আদায় করতে আল্লাহ নির্দেশ দিয়েছেন। রাসুল (স)ও আত্মীয়তার সম্পর্ক বজায় রাখার নির্দেশ দিয়েছেন এবং আত্মীয়তার সম্পর্ক ছিন্নকারী জান্নাতে প্রবেশ করতে পারবে না বলে সতর্ক করেছেন। এ সম্পর্ক ছিন্ন করার মাধ্যমে পারস্পরিক বন্ধন নষ্ট হয়, শত্রুতা ও বিদ্বেষ সৃষ্টি হয়। এজন্য আত্মীয়তার সম্পর্ক ছিন্ন করতে ইসলামে নিষেধ করা হয়েছে। তাই আল্লাহ ও রাসুলের (স) নির্দেশ আমান্য করে যে আত্মীয়তার সম্পর্ক ছিন্ন করবে তার স্থান হবে জাহান্নাম।"
        },
        {
          "label": "গ",
          "question": "মাওলানা মুমিনুল ইসলামের কর্মকাণ্ডে ইসলামের কোন দিকটি ফুটে উঠেছে? ব্যাখ্যা করো।",
          "explanation": "উদ্দীপকের মাওলানা মোমিনুল ইসলামের কর্মকান্ডে ইসলামের সৎকাজের আদেশ ও অসৎ কাজে নিষেধের বিষয়টি পরিলক্ষিত হয়। সাধারণত সৎকাজের আদেশ বা 'আমর বিল মারুফ' বলতে কাউকে ন্যায় ও ভালো কাজের নির্দেশ দেওয়াকে বোঝায়। ব্যাপক অর্থে কোনো ব্যক্তিকে ইসলামি শরিয়তসম্মত কাজের নির্দেশ দেওয়া বা উৎসাহিত করা হলো আমর বিল মারুফ। অসৎকাজের নিষেধ বা 'নাহি আনিল মুনকার' হলো কাউকে যাবতীয় অন্যায়, মন্দ ও অশ্লীল কাজ করতে নিষেধ করা। সৎকাজের আদেশের মাধ্যমে মানুষের মধ্যে নৈতিক গুণাবলির বিকাশ ঘটে। আর অসৎ কাজের নিষেধ সমাজ থেকে অন্যায়-অপরাধ দূর করতে সহায়তা করে। উদ্দীপকে উল্লিখিত রসুলপুর গ্রামে বিভিন্ন শ্রেণি-পেশার মানুষ শান্তিতে বসবাস করে। ইদানিং ঐ গ্রামে মদ, জুয়া, চুরিসহ বিভিন্ন প্রকার অন্যায় অশ্লীল কর্মকান্ডের বিস্তার ঘটে। ফলে মাওলানা মোমিনুল ইসলাম এলাকার যুবকদের সাথে নিয়ে বিভিন্ন প্রেরণা ও সদুপদেশের মাধ্যমে গ্রামবাসীকে সচেতন করে। তার এই কাজটি 'আমর বিল মারুফ' বা সৎকাজের আদেশ . এবং 'নাহি আনিল মুনকার' বা অসৎ কাজে নিষেধের অন্তর্ভুক্ত।"
        },
        {
          "label": "ঘ",
          "question": "তাহিরপুর গ্রামের সামাজিক অবক্ষয় রোধে কী কী পদক্ষেপ নেওয়া প্রয়োজন বলে তুমি মনে কর? ইসলামের আলোকে বর্ণনা দাও।",
          "explanation": "রসুলপুর গ্রামের সামাজিক অবক্ষয় প্রতিরোধে ইসলামের বিধিবিধান যথাযথভাবে বাস্তবায়নসহ বিভিন্ন পদক্ষেপ নেওয়া প্রয়োজন। উদ্দীপকের রসুলপুর গ্রামে মদ, জুয়া, চুরিসহ বিভিন্ন প্রকার অন্যায় ও অশ্লীল কর্মকাণ্ড সামাজিক মূল্যবোধের অবক্ষয়ের অন্যতম হাতিয়ার। এগুলোর মাধ্যমে আমাদের যুব সম্প্রদায় ধ্বংস হওয়ার পাশাপাশি পরিবার ও সমাজে রিশৃঙ্খলা দেখা দেয়। এতে সমাজের সুখশান্তি বিনষ্ট হয়। পরিবার ও সমাজে সুষ্ঠু, সুন্দর ও শান্তিপূর্ণ জীবনযাপনের জন্য এ ধরনের অশ্লীল ও অসামাজিক কর্মকান্ড থেকে যুবসমাজকে বিরত রাখতে হবে। সামাজিক অবক্ষয় রোধে অপরাধ ও পাপের পথ থেকে তাদেরকে ইসলামের সঠিক পথে ফিরিয়ে আনতে হবে। ইসলামি শরিয়তে এর বেশ কিছু উপায় রয়েছে। এগুলো হলো- ইসলামের বিধিবিধানগুলো যথাযথভাবে মেনে চলা, সন্তানকে ইসলামি শিক্ষা দেওয়া, মদ, জুয়া, চুরির ভয়াবহ শাস্তির কথা বলে মানুষকে সতর্ক করা ইত্যাদি। মসজিদের ইমাম ও আলেমরা এসব অশ্লীল কাজের অপকারিতা সম্পর্কে বক্তৃতা দিয়ে মানুষকে সচেতন করতে বিশেষ ভূমিকা রাখতে পারেন। এছাড়াও মাদকবিরোধী আইনের কঠোর প্রয়োগ, মাদক দ্রব্য প্রস্তুত ও সরবরাহের সাথে জড়িত ব্যক্তিদের জাতীয় স্বার্থে এ কাজ থেকে বিরত রাখার মাধ্যমে এ ধরনের সামাজিক অবক্ষয় প্রতিরোধ করা যায়। পরিশেষে বলা যায়, দৈনন্দিন জীবনে ইসলামের বিধিবিধান যথাযথভাবে মেনে চলার পাশাপাশি উপরের পদক্ষেপগুলো বাস্তবায়ন করতে পারলে রসুলপুর গ্রামের সামাজিক অবক্ষয় রোধ করে শান্তি প্রতিষ্ঠা করা সম্ভব।"
        }
      ]
    },
    {
      "number": "11",
      "uddipok": "রহমান সাহেব ধনী লোক। কিন্তু আত্মীয়স্বজন ও প্রতিবেশীর খোঁজখবর রাখেন না। তিনি আত্মকেন্দ্রিক ও অহংকারী হওয়ায় সমাজের কেউ তাকে শ্রদ্ধা করে না ও ভালোবাসে না।",
      "tag": "DB 24",
      "sub_questions": [
        {
          "label": "ক",
          "question": "আদল কী?",
          "explanation": "ইসলামি নীতিমালার আলোকে নিষ্ঠা ও আন্তরিকতার সাথে আল্লাহ ও বান্দার হক আদায় করাকে আদল বলে।"
        },
        {
          "label": "খ",
          "question": "প্রতিবেশী কারা?",
          "explanation": "সমাজে বসবাসকারী হিসেবে মানুষকে যাদের পাশাপাশি বসবাস করতে হয় তারা পরস্পর প্রতিবেশী। বসবাসের অনিবার্য সহযোগী হলো প্রতিবেশী। ইসলামি শরিয়তের পরিভাষায়, পাশাপাশি স্থায়ী বা অস্থায়ীভাবে অবস্থানকারীকে প্রতিবেশী বলে। সেজন্য সহকর্মী, সহপাঠী এমনকি সহযাত্রীরাও ইসলামে প্রতিবেশীর আওতায় পড়ে। রাসুল (স)-কে প্রতিবেশী সম্পর্কে জিজ্ঞাসা করা হলে তিনি বলেন- সামনে, পেছনে, ডানে ও বামে চল্লিশ বাড়ি পর্যন্ত সবাই প্রতিবেশী। (বায়হাকি ইবনে হিব্বান)"
        },
        {
          "label": "গ",
          "question": "রহমান সাহেবের আচরণ ইসলামের দৃষ্টিতে কী সমর্থনযোগ্য? বুঝিয়ে লেখো।",
          "explanation": "আত্মীয়-স্বজন ও প্রতিবেশীর অধিকার রক্ষা না হওয়ায় রহমান সাহেবের আচরণ সমর্থনযোগ্য নয়। সাধারণভাবে যাদের আত্মার সম্পর্ক রয়েছে তারাই আত্মীয়। আর পাশাপাশি স্থায়ী বা অস্থায়ীভাবে অবস্থানকারীকে বলে প্রতিবেশী। আত্মীয় ও প্রতিবেশীর নির্দিষ্ট কিছু হক বা অধিকার রয়েছে। ইসলামের পথে চলতে হলে এ হকগুলো আদায় করতে হবে। উদ্দীপকের রহমান সাহেব ধনী লোক। অথচ তিনি আত্মীয়-স্বজন ও প্রতিবেশীর খোঁজ-খবর রাখেন না। ইসলাম হলো মানবিকতা ও মানবতার ধর্ম। এটি মানবজীবনকে সহজতর, শান্তিময় ও সুখকর করার জন্য বিভিন্ন সামাজিক নিরাপত্তার বিধান দিয়েছে। সমাজজীবনে এর প্রভাব সুস্পষ্ট। আল্লাহ তায়ালা বলেন, 'আর তুমি নিকটাত্মীয়কে তার হক বা অধিকার দিয়ে দাও' (সুরা বনি ইসরাইল: ২৬)। মহান আল্লাহ অন্যত্র বলেছেন, 'আর মাতাপিতার প্রতি ইহসান করো এবং আত্মীয়-স্বজনের সাথেও।' মহান আল্লাহর এই আদেশগুলোর তোয়াক্কা না করে, ধনবান রহমান সাহেব তার আত্মীয় ও প্রতিবেশীর খোঁজ না নিয়ে নিশ্চিতভাবেই আল্লাহর আদেশ লঙ্ঘন করেছেন।"
        },
        {
          "label": "ঘ",
          "question": "\"সদাচরণ করো নিকটাত্মীয়, প্রতিবেশী, পার্শ্বে অবস্থানকারী প্রতিবেশী ও পার্শ্ববর্তীর সাথে।\" ব্যাখ্যা করো ও তোমার অভিমত দাও।",
          "explanation": "ইসলামে আত্মীয়-স্বজন ও প্রতিবেশীদের সাথে ভালো ব্যবহার করতে নির্দেশ দেওয়া হয়েছে। সাধারণভাবে যাদের সাথে আত্মার সম্পর্ক রয়েছে তারাই আত্মীয়। আর পাশাপাশি স্থায়ী বা অস্থায়ীভাবে অবস্থানকারীকে বলে প্রতিবেশী। আত্মীয় ও প্রতিবেশীর নির্দিষ্ট কিছু হক বা অধিকার রয়েছে। ইসলামের পথে চলতে হলে এ হকগুলো আদায় করতে হবে। আত্মীয়রা পরস্পরের সদাচরণ, সহানুভূতি, সাহায্য ও উত্তরাধিকার লাভের অধিকার সংরক্ষণ করেন। মহান আল্লাহ তায়ালা তাদের এ অধিকার নির্ধারণ করে দিয়েছেন। আত্মীয়দের দায়িত্ব হলো অপর আত্মীয়ের এসব অধিকার যথাযথভাবে আদায় করা। যার যা প্রাপ্য, তাকে তা যথাযথভাবে বুঝিয়ে দেওয়া। কেননা আল্লাহ তায়ালা নির্দেশ দিয়েছেন- \"আর তুমি নিকটাত্মীয়কে তার হক বা অধিকার দিয়ে দাও” (সুরা বনি-ইসরাইল: ২৬)। আত্মীয়তার সম্পর্ক রক্ষা করা অবশ্য কর্তব্য। কোনো কারণেই এ সম্পর্ক ছিন্ন করা উচিত নয়। এ প্রসঙ্গে রাসুলুল্লাহ (স) বলেছেন- \"সুনিশ্চিতভাবেই আল্লাহ তায়ালা তোমাদেরকে আত্মীয়তার সম্পর্ক রক্ষা করার নির্দেশ দিয়েছেন\" (নাসাঈ)। মাতাপিতার পরে মানুষের সদাচরণ পাওয়ার অধিকার আত্মীয়-স্বজনের। আল্লাহ তায়ালা বলেন- \"আর মাতাপিতার প্রতি ইহসান করো এবং আত্মীয়-স্বজনের সাথে\" (সুরা আন- নিসা: ৩৬)। সুতরাং আল্লাহর নির্দেশ মেনে নিয়ে মানুষ তাদের আত্মীয়দের সাথে -ভালোবাসাপূর্ণ আচরণ করবে। এর ফলে পৃথিবীতে। সে লাভবান হবে।"
        }
      ]
    }
  ]
}