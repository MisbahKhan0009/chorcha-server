{
  "title": "ক্যান্টনমেন্ট. কলেজ, জাহানাবাদ ২০২৩",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "মুনিরা ও সারাহ শিক্ষার বিষয়বস্তু নিয়ে আলোচনা করছিল। মুনিরা বললো, ন্যায়ের ওপর প্রতিষ্ঠিত থাকা ও চারিত্রিক উৎকর্ষের জন্য শিক্ষা অতীব প্রয়োজন। সারাহ বললো, আল্লাহর দীনকে সমুন্নত রাখা, মানবতার বিকাশ এবং সুন্দর জীবনযাপনের জন্য মহানবি (স) বলেছেন, 'প্রত্যেক মুসলমান নর-নারীর প্রতি বিদ্যা শিক্ষা করা ফরজ।'",
      "tag": "CPSCK 23",
      "sub_questions": [
        {
          "label": "ক",
          "question": "সংস্কৃতির আরবি শব্দ কী?",
          "explanation": "সংস্কৃতির আরবি শব্দ সাকাফাহ (ثَقَافَتُ)।"
        },
        {
          "label": "খ",
          "question": "মক্তব শিক্ষা প্রয়োজন কেন? ব্যাখ্যা করো।",
          "explanation": "মুসলিম ছেলেমেয়েদের কুরআন, হাদিস ও ইসলামের মৌলিক বিষয়গুলোর প্রাথমিক শিক্ষা দেওয়ার জন্য মক্তব শিক্ষা প্রয়োজন। মক্তব বলতে সাধারণত সে প্রতিষ্ঠানকে বোঝায়, যেখানে মুসলিম শিশুদের কুরআন তিলাওয়াত, হাদিস ও ইসলামের মৌলিক বিষয়গুলোর প্রাথমিক শিক্ষা দেওয়া হয়। পবিত্রতা-অপবিত্রতা, হালাল-হারাম প্রভৃতি সম্পর্কে প্রয়োজনীয় প্রাথমিক জ্ঞান শিশুরা মক্তবেই পেয়ে থাকে। ছোট ছোট ছেলেমেয়েদের মানসিক বিকাশেও মক্তব ইতিবাচক ভূমিকা রাখে।"
        },
        {
          "label": "গ",
          "question": "উদ্দীপকের মুনিরার বক্তব্য কোন শিক্ষার প্রতি ইঙ্গিত করেছে? ব্যাখ্যা করো।",
          "explanation": "জাউদ্দীপকের মুনিরার বক্তব্য ইসলাম শিক্ষার প্রতি ইঙ্গিত করেছে। যে শিক্ষাব্যবস্থায় ইসলামকে একটি পরিপূর্ণ জীবনব্যবস্থা হিসেবে শিক্ষা দেওয়া হয় তাকে ইসলাম শিক্ষা বলে। এটি কুরআন ও সুন্নাহভিত্তিক একটি আদর্শ শিক্ষাব্যবস্থা। মানুষকে ইসলামের বিধিবিধান, আল্লাহর ইবাদতের পদ্ধতি শেখানো, জীবনের সর্বক্ষেত্রে ন্যায়নীতি প্রতিষ্ঠা করা এবং ব্যক্তির চারিত্রিক উৎকর্ষ সাধন ইসলাম শিক্ষার অন্যতম উদ্দেশ্য যা মুনিরার বক্তব্যে ফুটে উঠেছে। উদ্দীপকের মুনিরা বললো, ন্যায়ের ওপর প্রতিষ্ঠিত থাকা এবং চারিত্রিক উৎকর্ষের জন্য শিক্ষা অতীব প্রয়োজন। তার এ বক্তব্য ইসলাম শিক্ষার উদ্দেশ্যের সাথে সঙ্গতিপূর্ণ। ইসলাম শিক্ষার অন্যতম গুরুত্বপূর্ণ উদ্দেশ্য হলো মানুষকে উত্তম চরিত্রবান ও আদর্শ মানুষ হিসেবে গড়ে তোলা। উত্তম চরিত্র মৌলিক মানবীয় গুণ এবং জীবনের শ্রেষ্ঠ সম্পদ। এটি ছাড়া অন্য সবকিছু অর্থহীন। ইসলাম শিক্ষা মানুষকে সত্য ও ন্যায়ের পথ প্রদর্শন করে। এবং অন্যায় ও অসত্য থেকে দূরে রাখে। এ শিক্ষা ব্যক্তির পাপপ্রবণতা ও মানবিক ত্রুটিসমূহ নিয়ন্ত্রণ করে তার চরিত্রকে সুন্দর করে। মানব চরিত্রের উৎকর্ষ সাধন ও সুনীতি প্রতিষ্ঠায় ইসলামের রয়েছে সুনির্ধারিত পদ্ধতি। এ শিক্ষা মানব চরিত্রের পাশবিকতাকে নির্মূল করে কাঙ্ক্ষিত মানবিক গুণাবলির বিকাশ ঘটায়। সুতরাং বলা যায় যে, মুনিরার বক্তব্যে ইসলাম শিক্ষার প্রতি ইঙ্গিত করা হয়েছে।"
        },
        {
          "label": "ঘ",
          "question": "সারাহর শেষ উক্তির মাধ্যমে যে শিক্ষার প্রতি দৃষ্টি দেওয়া হয়েছে তার গুরুত্ব বিশ্লেষণ করো।",
          "explanation": "সারাহর শেষ উক্তির মাধ্যমে দীনি ইলম তথা ইসলাম শিক্ষার প্রতি দেওয়া হয়েছে। মুসলিমদের জন্য ইসলাম শিক্ষার গুরুত্ব ও প্রয়োজনীয়তা অপরিসীম। ইসলামের বিধিবিধান সম্পর্কে প্রয়োজনীয় জ্ঞানার্জন, আল্লাহর ইবাদতের নিয়মকানুন ও পদ্ধতি জানা, আল্লাহর দীনকে সমুন্নত রাখা, মানবকল্যাণ সাধন এবং সুন্দর জীবনযাপনের জন্য ইসলামি শিক্ষা গ্রহণ করা অত্যাবশ্যক; যা সারাহর বক্তব্যে ফুটে উঠেছে। উদ্দীপকের সারাহ বললো, আল্লাহর দীনকে সমুন্নত রাখা, মানবতার বিকাশ ও সুন্দর জীবনযাপনের জন্য মহানবি (স) বলেছেন, 'জ্ঞানান্বেষণ করা প্রত্যেক মুসলিম নর-নারীর ওপর ফরজ।' সারাহর এ বক্তব্যের মাধ্যমে মূলত ইসলাম শিক্ষার প্রতি বিশেষ গুরুত্বারোপ করা হয়েছে। দীনি ইলম অর্জনের ক্ষেত্রে ফরজের বিধান দুই ধরনের। যথা- ফরজে আইন বা অবশ্যই পালনীয় ফরজ এবং ফরজে কিফায়া বা সামষ্টিক বাধ্যবাধকতা। উল্লিখিত হাদিসের মাধ্যমে দীনের মৌলিক জ্ঞানার্জন করা প্রত্যেক মুসলিমের জন্য ফরজ করা হয়েছে। দীনের গভীর জ্ঞানার্জন করা সবার জন্য বাধ্যতামূলক নয়। প্রত্যেক সমাজের কিছু লোককে এ জ্ঞান- গবেষণা করতে হবে। অন্যথায় সমাজের সবাই গুনাহগার হবে। মানুষের সামগ্রিক কল্যাণ সাধন ও সুখী, সুন্দর জীবনযাপনের জন্য ইসলামের জ্ঞানার্জন করা প্রয়োজন। উপরের আলোচনার পরিপ্রেক্ষিতে বলা যায়, আল্লাহর দীন ইসলামকে সমুন্নত রাখা এবং মানুষের জীবনের সামগ্রিক কল্যাণের জন্য ইসলাম শিক্ষার গুরুত্ব ও প্রয়োজনীয়তা অপরিসীম।"
        }
      ]
    },
    {
      "number": "2",
      "uddipok": "জনাব বেলাল এলাকার প্রভাবশালী সমাজসেবক ও শিল্পপতি। পুত্র যায়েদকে নিয়ে জুমার নামাজে যাওয়া তার নিয়মিত অভ্যাস। একদিন খুতবা শুনে যায়েদ বললো, আব্বু ইমাম সাহেব যে শিক্ষায় শিক্ষিত আমি সে রকম শিক্ষা গ্রহণ করতে চাই। বেলাল সাহেব পুত্রের ইচ্ছা পূরণে ইমাম সাহেবের শরণাপন্ন হন। তিনি তার পুত্রকে এমন একটি প্রতিষ্ঠানে ভর্তির পরামর্শ দেন, যেখানে বিশুদ্ধভাবে কুরআন শিক্ষা, শিষ্টাচার, মাসআলা-মাসায়েল শিক্ষা দেওয়া হয়।",
      "tag": "CPSCK 23",
      "sub_questions": [
        {
          "label": "ক",
          "question": "ইসলাম অর্থ কী?",
          "explanation": "ইসলাম শব্দের অর্থ আত্মসমর্পণ, আনুগত্য করা ইত্যাদি।"
        },
        {
          "label": "খ",
          "question": "\"ইসলাম শিক্ষা তাওহিদভিত্তিক\" ব্যাখ্যা করো।",
          "explanation": "ইসলাম শিক্ষা আল্লাহর একত্ববাদের ওপর প্রতিষ্ঠিত হওয়ায় একে তাওহিদভিত্তিক শিক্ষা বলা হয়। 'তাওহিদ' শব্দের অর্থ- একত্ববাদ। ইসলাম শিক্ষার মূলকথা হলো- لَا إِلَهَ إِلَّا اللهُ অর্থ: আল্লাহ ছাড়া কোনো ইলাহ নেই। আল্লাহ তায়ালাকে সৃষ্টিকর্তা, পালনকর্তা, রিজিকদাতা এবং ইবাদত ও আনুগত্যের যোগ্য এক ও অদ্বিতীয় সত্তা হিসেবে মুখে স্বীকার ও অন্তরে বিশ্বাস করার নাম তাওহিদ। তাওহিদে বিশ্বাস ছাড়া কোনো ব্যক্তিই মুমিন বা মুসলমান হতে পারে না। এজন্যই ইসলাম শিক্ষা তাওহিদের ওপর প্রতিষ্ঠিত। পৃথিবীতে যত নবি-রাসুল এসেছেন তাদের প্রত্যেকেই তাওহিদের দাওয়াত দিয়েছেন।"
        },
        {
          "label": "গ",
          "question": "উদ্দীপকে বেলাল সাহেবের পুত্র যে শিক্ষা গ্রহণের ইচ্ছা প্রকাশ করেছে তা চিহ্নিতপূর্বক তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকে বেলাল সাহেবের পুত্র যায়েদ ইসলাম শিক্ষা গ্রহণের ইচ্ছা প্রকাশ করেছে। ইসলাম শিক্ষা কুরআন ও সুন্নাহভিত্তিক একটি আদর্শ শিক্ষাব্যবস্থা। এ শিক্ষাব্যবস্থায় ইসলামকে একটি পরিপূর্ণ জীবনব্যবস্থা হিসেবে শিক্ষা দেওয়া হয়। এ শিক্ষার প্রতি যায়েদের মন আকৃষ্ট হয়েছে। উদ্দীপকের যায়েদ পিতার সাথে মসজিদে গিয়ে জুমআর খুতবা শুনে ইসলামের প্রতি বিশেষভাবে আকৃষ্ট হয়। তাই সে তার পিতাকে বললো, আব্বু ইমাম সাহেব যে শিক্ষায় শিক্ষিত, আমিও সে ধরনের শিক্ষা গ্রহণ করতে চাই। যেহেতু ইমাম সাহেব জুমআর খুতবায় আলোচনা করছিলেন নিশ্চয়ই তিনি ইসলামের বাণী নিয়েই কথা বলছিলেন। মানুষকে ইসলামের বিধিবিধান, আল্লাহর ইবাদতের পদ্ধতি শেখানো, জীবনের সর্বক্ষেত্রে ন্যায়নীতি প্রতিষ্ঠা করা এবং ব্যক্তির চারিত্রিক উৎকর্ষ সাধন ইসলাম শিক্ষার অন্যতম উদ্দেশ্য। তাই যায়েদ ইসলাম শিক্ষায় পণ্ডিত হতে চায়।"
        },
        {
          "label": "ঘ",
          "question": "উদ্দীপকে ইমাম সাহেবের পরামর্শে যে প্রতিষ্ঠানের ইঙ্গিত পাওয়া যায় তার বৈশিষ্ট্য তোমার পাঠ্যবইয়ের আলোকে আলোকপাত করো।",
          "explanation": "ইমাম সাহেব বিশুদ্ধভাবে কুরআন শিক্ষা, শিষ্টাচার, মাসআলা- মাসায়েল শিক্ষার জন্য যে প্রতিষ্ঠানে যেতে বলেছেন তা হলো- মক্তব। আরবি 'মক্তব' শব্দের বাংলা অর্থ হলো- লেখার স্থান, বিদ্যালয় বা শিক্ষাকেন্দ্র। এটি ইসলামের মৌলিক বিষয়গুলো সম্পর্কে প্রাথমিক জ্ঞানার্জনের একটি আদর্শ স্থান। এর প্রধান বৈশিষ্ট্য হলো তাওহিদ ভিত্তিক। সাধারণত মসজিদের বারান্দায় বা মাদরাসার সাথে এটি গড়ে তোলা হয়। উদ্দীপকের ইমাম সাহেব এ প্রতিষ্ঠানের প্রতি ইঙ্গিত করেছেন। উদ্দীপকের শিশু পুত্র যায়েদের ইসলাম শিক্ষা গ্রহণের মনোবাসনা পূরণের জন্য ইমাম সাহেব মক্তবে যাওয়ার পরামর্শ দেন। মক্তবে মুসলিম শিশুদের কুরআন তিলাওয়াত, হাদিস, ওজু, গোসল, নামাজ, রোজা, শিষ্টাচার ইত্যাদি মৌলিক বিষয়ের প্রাথমিক শিক্ষা দেওয়া হয়। মক্তবের শিক্ষা শিশুকে শৈশবেই নীতিবান করে তোলে। এখানে সে সত্য-মিথ্যা, ন্যায়-অন্যায়, ভালো-মন্দ, হালাল-হারাম সম্পর্কে প্রয়োজনীয় জ্ঞান লাভ করে। তাই বলা যায়, ইমাম সাহেব যায়েদকে সুউচ্চ বৈশিষ্ট্যমণ্ডিত মস্তবের শিক্ষা গ্রহণের পরামর্শ দিয়ে উত্তম পথ প্রদর্শন করেছেন, যা তার মনের বাসনা পূরণে সহায়ক ভূমিকা পালন করবে। আমাদের আদরের সন্তানদেরও মক্তবের শিক্ষা দিয়ে তাদের মন পবিত্র করতে হবে"
        }
      ]
    },
    {
      "number": "3",
      "uddipok": "শাফায়াত ও সাজ্জাদ দুই বন্ধু সম্প্রতি একটি খ্যাতনামা বিশ্ববিদ্যালয় থেকে ও পাস করে সরকারি অফিসে কর্মরত। শাফায়াত সময়মতো অফিসে যান এবং যথার্থভাবে গ্রাহকসেবা প্রদান করেন। শত ব্যস্ততার মাঝেও অফিসে ফাইল জমা করে রাখেন না। সরকারি নীতির বাইরে তাকে দিয়ে কোনো কাজ করিয়ে নেওয়ারও কোন সুযোগ তিনি কাউকে দেন না। অন্যদিকে সাজ্জাদ চাকুরীর বাইরে শেয়ার ব্যবসায় যুক্ত, অফিসে প্রায়ই দেরিতে উপস্থিত হন । এবং নির্দিষ্ট সময়ের আগেই অফিস থেকে বের হয়ে যান। এমনকি গ্রাহকদের কাছ থেকে বাড়তি সুবিধা আদায় করেন।",
      "tag": "CPSCK 23",
      "sub_questions": [
        {
          "label": "ক",
          "question": "'সিদক' শব্দের অর্থ কী?",
          "explanation": "'সিদক' শব্দের অর্থ সত্যবাদিতা।"
        },
        {
          "label": "খ",
          "question": "\"মিথ্যা মানুষকে ধ্বংস করে\"- ব্যাখ্যা করো'।",
          "explanation": "মিথ্যা মানবজীবনের ধ্বংসাত্মক চারিত্রিক গুণ। বাস্তব বা প্রকৃত ঘটনাকে বিকৃত করে প্রকাশ করা বা সত্য গোপন করাকে বলা হয় মিথ্যা। এটা মানুষের মধ্যে শত্রুতা ও বিশৃঙ্খলা তৈরি করে। মিথ্যাবাদীকে কেউ বিশ্বাস করে না, ভালোবাসে না। মিথ্যাবাদী ব্যক্তি মুনাফিক আর মুনাফিকের স্থান হলো জাহান্নাম। মিথ্যা মানুষের দুনিয়া ও আখিরাতের জীবনকে ধ্বংস করে। একটা মিথ্যাকে সত্য সাব্যস্ত করতে হাজারটা মিথ্যা বলতে হয়। এভাবে মিথ্যাবাদী ব্যক্তি আস্তে আস্তে ধ্বংসের দিকে ধাবিত হয়। তাই রাসুল (স) বলেছেন, 'সত্যবাদিতা মুক্তি দেয় আর মিথ্যা ধ্বংস করে' (বুখারি ও মুসলিম)।"
        },
        {
          "label": "গ",
          "question": "উদ্দীপকে জনাব শাফায়াতের কর্মকাণ্ডটি তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকে শাফায়াতের কর্মকাণ্ডে কর্তব্যপরায়ণতার পরিচয় পাওয়া যায়। কর্তব্য অর্থ অবশ্যকরণীয় দায়িত্ব। যেসব দায়িত্ব পালন করা আমাদের জন্য অপরিহার্য তাকে কর্তব্য বলে। আর নিষ্ঠার সাথে যথাযথভাবে কর্তব্য পালন করাকে বলা হয় কর্তব্যপরায়ণতা। শাফায়াত তার কর্তব্য যথাযথভাবে পালন করে। তার মধ্যে কর্তব্যপরায়ণতার বিষয়টি ফুটে উঠেছে। উদ্দীপকের শাফায়াত সরকারি একটি অফিসের কর্মকর্তা। তিনি সময়মতো অফিসে যান এবং যথার্থভাবে গ্রাহকদের সেবা দিয়ে থাকেন। শত ব্যস্ততার মাঝেও অফিসের ফাইল জমা করে রাখেন না। সরকারি নীতির বাইরে তাকে দিয়ে কোনো কাজ করিয়ে নেওয়ারও কোন সুযোগ তিনি কাউকে দেন না।। এসব কারণে শাফায়াতের কর্মকাণ্ডে কর্তব্যপরায়ণতার প্রকাশ ঘটেছে।। দৈনন্দিন জীবনে আমাদের ব্যক্তিগত, পারিবারিক, সামাজিক, রাষ্ট্রীয় ও ধর্মীয় বিভিন্ন কর্তব্য রয়েছে। এসব কর্তব্য যথাযথভাবে পালন করা আবশ্যক। কর্তব্যে অবহেলা করা ঠিক নয়। এর জন্য আল্লাহর কাছে জবাবদিহি করতে হবে। এ প্রসঙ্গে রাসুল (স) বলেন- 'সাবধান! তোমরা। প্রত্যেকেই দায়িত্বশীল এবং প্রত্যেকেই নিজ নিজ দায়িত্ব সম্পর্কে জিজ্ঞাসিত হবে' (সহিহ মুসলিম)। সমাজের সর্বস্তরে শৃঙ্খলা প্রতিষ্ঠার জন্য কর্তব্যপরায়ণতার বিকল্প নেই। কর্তব্য পালনে অবহেলা সমাজে বিপর্যয় ও বিশৃঙ্খলা সৃষ্টি করে। তাছাড়া কর্তব্য পালনে নিষ্ঠা ও আন্তরিকতা ব্যক্তিজীবন ও সামাজিক জীবনে আস্থা ও বিশ্বাস বৃদ্ধি করে। ফলে জনজীবনে শান্তি ও স্থিতিশীলতা আসে।"
        },
        {
          "label": "ঘ",
          "question": "উদ্দীপকে উল্লিখিত সাজ্জাদ এর উপার্জনটি কোন ধরনের? তোমার পাঠ্যবইয়ের আলোকে বিশ্লেষণ করো এবং তোমার মতামত দাও।",
          "explanation": "উদ্দীপকের সাজ্জাদের উপার্জনটি হারাম, যা ইসলামের দৃষ্টিতে সম্পূর্ণ নিষিদ্ধ এবং ঘৃণিত কাজ। ইসলাম যাবতীয় অন্যায় ও অবৈধ পন্থায় উপার্জনকে হারাম ঘোষণা করেছে'। আর হারাম পন্থায় অর্জিত সম্পদকে অপবিত্র ও নাপাক আখ্যা দেওয়া হয়েছে। এছাড়া অবৈধ পন্থায় অর্জিত সম্পদ ইবাদত অন্তরায়। তাই কর্তব্যের বাইরে গিয়ে বাড়তি সুবিধা নিয়ে সাজ্জাত যে উপার্জন করছে তা হারাম। উদ্দীপকের সাজ্জাত চাকুরীর বাইরে শেয়ার ব্যবসায় যুক্ত, দেরিতে অফিসে আসেন এবং নির্দিষ্ট সময়ের আগেই অফিস থেকে বের হয়ে যান। এমনকি গ্রাহকদের কাছ থেকে ঘুষ আদায় করেন। তার এধরনের উপার্জন হারাম। ইসলামে হারাম উপার্জন নিরুৎসাহিত করা হয়েছে এবং হালাল উপার্জন ফরজ করা হয়েছে। কারণ হারাম উপার্জনের মাধ্যমে ব্যক্তির সব রকমের পাপের দরজা খুলে যায়। হারাম উপার্জনে মিথ্যা, শঠতা, প্রতারণাসহ বিভিন্ন পাপের আশ্রয় নিতে হয়। এজন্য রাসুল (স) বলেন, 'যে গোশত হারাম জীবিকা দিয়ে গঠিত তা বেহেশতে প্রবেশ করবে না' (মুসনাদে আহমাদ)। তাই বলা যায়, সাজ্জাদের অবৈধ পন্থায় উপার্জনের পরিণাম ইহকাল ও পরকাল উভয় জগতেই অত্যন্ত ভয়াবহ। আমাদেরকে হারাম উপার্জন থেকে বিরত থাকতে হবে।"
        }
      ]
    },
    {
      "number": "4",
      "uddipok": "রহিম সাহেব একজন ব্যবসায়ী। তিনি পণ্যের দোষত্রুটি বিক্রেতার কাছে গোপন করেন না, ওজনে কম দেন না, ব্যবসায় লোকসানের সম্মুখীন হলে বিচলিত না হয়ে সৎভাবে ব্যবসা করতে থাকেন। অপরদিকে তার ভাই করিম সাহেব বেশি লাভের আশায় মাছে ফরমালিন মিশিয়ে বিক্রি করেন 'এবং ওজনে কম দেন।",
      "tag": "CPSCK 23",
      "sub_questions": [
        {
          "label": "ক",
          "question": "দেশপ্রেম কাকে বলে?",
          "explanation": "নিজের জন্মভূমি বা দেশের প্রতি অকৃত্রিম ভালোবাসাই দেশপ্রেম।"
        },
        {
          "label": "খ",
          "question": "হালাল উপার্জনের সুফল ব্যাখ্যা করো।",
          "explanation": "হালাল উপার্জনের মাধ্যমে আল্লাহর নির্দেশ পালন করার পাশাপাশি আত্মিক প্রশান্তি লাভ করা যায়। হালাল উপার্জন বলতে শরিয়ত অনুযায়ী বৈধ, আইনানুগ বা অনুমোদিত পন্থায় উপার্জন করাকে বোঝায়। এটি অন্যান্য ফরজ ইবাদতের মত একটি অত্যাবশ্যকীয় কাজ। মানুষ যদি হালাল উপার্জন ও হালাল জীবিকা গ্রহণ না করে, তাহলে তার ইবাদত আল্লাহর কাছে কবুল হবে না। হালাল উপার্জনের গুরুত্ব সম্পর্কে রাসুল (স) বলেন, 'হালাল জীবিকা উপার্জন করা ফরজের পরে একটি ফরজ' (সহিহ বুখারি)। সর্বোপরি হালাল উপার্জন ব্যক্তি ও সমাজের জন্য সামগ্রিক কল্যাণ বয়ে আনে।"
        },
        {
          "label": "গ",
          "question": "উদ্দীপকে উল্লেখিত রহিম সাহেবের চারিত্রিক গুণাবলি বর্ণনা করো।",
          "explanation": "উদ্দীপকে রহিম সাহেবের চারিত্রিক গুণাবলি হলো- সবর এবং হালাল উপার্জন। দুঃখ-কষ্ট ও বিপদ-আপদে বিচলিত না হয়ে আল্লাহর ওপর পরিপূর্ণ ভরসা রেখে সীমালঙ্ঘন না' করে পরবর্তী পরিস্থিতির জন্য ধীরে-সুস্থে প্রতীক্ষা করাকে সবর বলা হয়। আর ইসলাম অনুমোদিত ও কুরআন-হাদিস 'নির্দেশিত উপায়ে উপার্জন করাকে হালাল উপার্জন বলে। রহিম সাহেবের চরিত্রে এ গুণগুলোই লক্ষ করা যায়। উদ্দীপকের রহীম সাহেব একজন ব্যবসায়ী। তিনি পণ্যের দোষত্রুটি বিক্রেতার কাছে গোপন করেন না, ওজনে কম দেন না, ব্যবসায় লোকসানের সম্মুখীন হলে বিচলিত না হয়ে সৎভাবে ব্যবসা করতে থাকেন। জনাব রহীমের হালাল উপার্জনের এই মানসিকতা ইসলামের দৃষ্টিতে সঠিক। কারণ হালাল উপার্জন হচ্ছে আল্লাহর নির্দেশিত পন্থা। সবর ও হালাল উপার্জন করার মাধ্যমে আল্লাহ ও রাসুল (স) এর আদেশ মান্য করা হয় * এবং তাদের সন্তুষ্টির মাধ্যমে পরকালে পুরস্কার লাভ করা যাবে। এ প্রসঙ্গে রাসূল (স) বলেন, 'সত্যবাদী মুসলিম ব্যবসায়ী কিয়ামতের দিন শহিদদের সাথে থাকবে' (ইবনে মাজাহ)। এ হাদিসে মূলত হালাল উপার্জনের প্রতি গুরুত্বারোপ করা হয়েছে। এছাড়া হালাল উপার্জনকারী ব্যক্তি সততা ও নিষ্ঠার সাথে কাজ করে যেমন দুনিয়ায় মর্যাদার অধিকারী হন তেমনি আখিরাতে সফলতা লাভ করবেন।"
        },
        {
          "label": "ঘ",
          "question": "মাছ ব্যবসায়ী করিম সাহেবের কর্মকান্ড চিহ্নিতপূর্বক তোমার মতামত বিশ্লেষণ করো।",
          "explanation": "মাছ ব্যবসায়ী করীম সাহেব খাদ্যে ভেজাল এবং ওজনে কম দিয়ে হারাম উপার্জন করেছে। অবৈধ, অননুমোদিত বা শরিয়ত পরিপন্থি যেকোনো উপায়ে উপার্জন করাকে হারাম উপার্জন বলে। অর্থাৎ যেসব বিষয় কুরআন ও হাদিসের মাধ্যমে স্পষ্টভাবে অবৈধ প্রমাণিত হয় তাকে হারাম বলে। যা করীম সাহেবের ব্যবসায় লক্ষণীয়। উদ্দীপকের করীম সাহেব বেশি লাভের আশায় মাছে ফরমালিন মিশিয়ে বিক্তি করেন এবং ওজনে কম দেন। তার এ কাজটি স্পষ্টত খাদ্যে ভেজাল ও প্রতারণাকে নির্দেশ করে। এর মাধ্যমে উপার্জিত অর্থ হারাম। হারাম উপার্জনের সাথে জড়িয়ে থাকে ক্ষতিগ্রস্ত মানুষদের অভিসম্পাত। আল্লাহ তায়ালা হারান উপার্জন করতে নিষেধ করেছেন। এতে একদিকে যেমন আল্লাহর নির্দেশের বিরোধিতা করা হয়, অন্যদিকে তেমনি অনুসরণ করা হয় নিজের কুপ্রবৃত্তির। রাসুলুল্লাহ (স) বলেন- যে গোশত হারাম জীবিকা দিয়ে গঠিত তা বেহেশতে প্রবেশ করবে না। আর হারাম জীবিকায় গঠিত প্রতিটি গোশতের জন্য উপযুক্ত আবাস হলো জাহান্নাম (মুসনাদে আহমাদ)।। পরিশেষে বলা যায়, হালাল উপার্জন করা আল্লাহর নির্দেশ। এটি একটি গুরুত্বপূর্ণ ফরজ ইবাদত। ইবাদতের মাধ্যমে আল্লাহ তায়ালার সন্তুষ্টি অর্জন করতে হলে খাদ্যে ভেজাল এবং ওজনে কম না দিয়ে বৈধ পন্থায় উপার্জন করতে হবে।"
        }
      ]
    },
    {
      "number": "5",
      "uddipok": "শামীম এমন একটি পরিবেশে বেড়ে উঠেছে, যেখানে বিসমিল্লাহ বলে সকল কাজ শুরু করা হয়। বড়োরা ছোটদেরকে স্নেহ করে এবং ছোটরা বড়োদেরকে সালাম দেয় ও সম্মান করে। প্রত্যেকে পারস্পরিক দায়িত্ব ও কর্তব্য পালন করে। শামীমের ব্যবসায়ী পিতা সন্তানদের প্রত্যেককে ইসলামের রীতি-নীতি অনুযায়ী প্রতিপালন করেন এবং শিক্ষা দেন। তিনি ছেলে-মেয়ের পার্থক্য না করে সকলের প্রতি সমান আচরণ করে থাকেন।",
      "tag": "CPSCK 23",
      "sub_questions": [
        {
          "label": "ক",
          "question": "'মোহরানা' কার অধিকার?",
          "explanation": "মোহরানা স্ত্রীর ন্যায়সংগত ও আল্লাহ প্রদত্ত অধিকার।"
        },
        {
          "label": "খ",
          "question": "\"তারা তোমাদের ভূষণ এবং তোমরাও তাদের ভূষণ\"- ব্যাখ্যা করো।",
          "explanation": "সমাজে নারী ও পুরুষ একে অন্যের উপর নির্ভরশীল বলে আল কুরআনে পরস্পরের পোশাক বলে আখ্যায়িত করা হয়েছে। নারী যেমন পুরুষের ভূষণ হিসেবে সম্মানিত, পুরুষও তেমনি নারীর অলংকরণ। তাদের অন্তঃলিঙ্গীয় সম্পর্ক দ্বান্দ্বিক নয়; বরং পরস্পর নির্ভরশীলতার ও সমমর্যাদার। জাহিলি যুগে নারীদের কোনো মর্যাদা ছিল না। মহানবি (স) তাদের অধিকার দিয়েছেন। নারীর অধিকার ও মর্যাদাকে সমুন্নত করতে মহান আল্লাহ পবিত্র কুরআনে ঘোষণা করেছেন- 'তারা তোমাদের ভূষণ এবং তোমরাও তাদের ভূষণ। (সুরা আল-বাকারা: ১৮৭)"
        },
        {
          "label": "গ",
          "question": "শামীমের বেড়ে ওঠার পরিবেশটি নিরূপণ করে তোমার পাঠ্যপুস্তকের আলোকে ব্যাখ্যা করো।",
          "explanation": "শামীমের বেড়ে ওঠার পরিবেশটি ইসলামি পরিবারের অন্তর্গত। ইসলামি পরিবার হলো শান্তির নীড়। যে পরিবার ইসলামের আদর্শ, নীতিমালা ও বিধিবিধানের ভিত্তিতে গড়ে ওঠে এবং পরিচালিত হয় তাকে ইসলামি পরিবার বলে। ইসলামি পরিবারের প্রত্যেক সদস্য পরস্পরের প্রতি নিষ্ঠাবান মুসলিম। তারা ইসলামি শরিয়তের আলোকে জীবনযাপন করে এবং নিয়মিত আল্লাহর ইবাদত করে। এ পরিবারের সদস্যরা পরস্পরের প্রতি শ্রদ্ধাশীল। তারা নিজেদের দায়িত্ব ও কর্তব্য যথাযথভাবে পালন করে। উদ্দীপকে শামীম যে পরিবেশে বেড়ে উঠেছে সেখানে বিসমিল্লাহ বলে সকল কাজ শুরু করা হয়। বড়োরা ছোটদেরকে স্নেহ করে এবং ছোটরা বড়োদেরকে সালাম দেয় ও সম্মান করে। প্রত্যেকে পারস্পরিক দায়িত্ব ও কর্তব্য পালন করে। শামীমের ব্যবসায়ী পিতা সন্তানদের প্রত্যেককে ইসলামের রীতি-নীতি অনুযায়ী প্রতিপালন করেন এবং শিক্ষা দেন। তিনি ছেলে-মেয়ের পার্থক্য না করে সকলের প্রতি সমান আচরণ করে থাকেন। ইসলামের আচার আচরণের সাথে মিলে যাওয়ায় নিঃসন্দেহে শামীমের পরিবেশটি ইসলামি পরিবারের অন্তর্গত।"
        },
        {
          "label": "ঘ",
          "question": "উদ্দীপকে শামীম এর পিতার মধ্যে কোন গুণটি ফুটে উঠেছে তা চিহ্নিতপূর্বক তোমার পাঠ্যবইয়ের আলোকে এর. সামাজিক প্রভাব বিশ্লেষণ করো।",
          "explanation": "উদ্দীপকে শামীমের পিতার মধ্যে সন্তানের প্রতি পিতামাতার দায়িত্ব ও কর্তব্যের বিষয়টি ফুটে উঠেছে। মানবশিশু নিজ পরিবারেই বেড়ে ওঠে। আর তাদের যথাযথভাবে বেড়ে উঠতে পিতামাতার সহযোগিতার প্রয়োজন হয়। প্রাপ্তবয়স্ক না হওয়া পর্যন্ত সন্তান নিজের দায়িত্ব নিতে পারে না। মাতাপিতার পরিচর্যায় তাকে এই সময়টা পার করতে হয়। সন্তানকে আদর যত্ন করে লালন-পালন করা মাতাপিতার আবশ্যকীয় দায়িত্ব ও কর্তব্য। যা শামীমের পিতার কর্মকাণ্ডেও প্রতিফলিত হয়। উদ্দীপকে শামীমের ব্যবসায়ী পিতা সন্তানদের প্রত্যেককে ইসলামের রীতি- নীতি অনুযায়ী প্রতিপালন করেন এবং শিক্ষা দেন। তিনি ছেলে-মেয়ের পার্থক্য না করে সকলের প্রতি সমান আচরণ করে থাকেন। তিনি ইসলামি পরিবারের প্রধান হিসেবে যথার্থ কাজ করেন। ইসলামি পরিবারে প্রধান হিসেবে একজন পিতাকে সন্তানের প্রতিপালন এবং লেখাপড়ার দায়িত্ব নিতে হয়। ছেলেমেয়েদের পার্থক্য না করে সবাইকে সমান মনে করে ইসলামি বীতিনীতি শিক্ষা দিতে হয়। শামীমের ব্যবসায়ী পিতার কাজের মাধ্যমে সন্তানের প্রতি পিতার দায়িত্ববোধের বিষয়টি স্পষ্টভাবে ফুটে উঠেছে। আমাদের পরিবারগুলোও। ইসলামি পরিবার হিসেবে গড়ে তোলা উচিৎ।"
        }
      ]
    },
    {
      "number": "6",
      "uddipok": "চাকরিজীবী আফিফা সম্প্রতি একটি কন্যা সন্তান জন্ম দেন। তার নাম রাখা হয় আয়েশা। আয়েশার জন্মের পর সংশ্লিষ্ট ডাক্তার ছয় মাস পর্যন্ত মাতৃদুগ্ধ ছাড়া শিশুকে অন্য কোনো খাবার দিতে মা-বাবাকে নিরুৎসাহিত করেন। ডাক্তারের পরামর্শ বিবেচনা করে আফিফা যথাযথ কর্তৃপক্ষ বরাবর ছয় মাসের ছুটির জন্য আবেদন করেন। কর্তৃপক্ষ কেবল এক মাসের ছুটি মঞ্জুর করে। এতে আফিফা সন্তুষ্ট হতে না পেরে চাকরি ত্যাগ করেন এবং আয়েশাকে সুষ্ঠুভাবে প্রতিপালনে মনোনিবেশ করেন। আফিফার স্বামী রায়হান একজন ব্যাংক কর্মকর্তা। সারাদিনের কর্মব্যস্ততা শেষে হাসিমুখে বাসায় ফিরেন। আফিফার শরীরের খোঁজ-খবর নেন, তার সাথে উত্তম ব্যবহার করেন এবং কোনো প্রকার ত্রুটি বিচ্যুতি দৃষ্টিগোচর হলে তা ক্ষমাসুন্দর দৃষ্টিতে দেখেন। তার এরূপ ব্যবহারে ফিফা নিজেকে ধন্য মনে করেন এবং গৌরববোধ করেন।",
      "tag": "CPSCK 23",
      "sub_questions": [
        {
          "label": "ক",
          "question": "ইসলামি পরিবার কী?",
          "explanation": "ইসলামি ভাবধারা, নীতিমালা ও আদর্শের ভিত্তিতে যে পরিবার গড়ে, ওঠে তাকে ইসলামি পরিবার বলে।"
        },
        {
          "label": "খ",
          "question": "পিতা-মাতাই তোমার জান্নাত এবং পিতা-মাতাই তোমার জাহান্নাম'- ব্যাখ্যা করো।",
          "explanation": "পিতামাতার সাথে সদাচরণ ও তাদের সেবা করার মাধ্যমে জাহান্নাম থেকে বেঁচে জান্নাত লাভ করা যায়। পিতামাতা হলেন সন্তানের সবচেয়ে আপনজন। সেবাযত্ন ও ভালো ব্যবহার করার মাধ্যমে তাদের সন্তুষ্ট করতে পারলে আল্লাহ তায়ালাও সন্তুষ্ট হন। এতে জান্নাত লাভের পথ সহজ হয়। আর পিতামাতাকে কষ্ট দিলে বা তাদের অবাধ্য হলে আল্লাহ তায়ালা ক্ষমা করেন না। পিতামাতার অবাধ্যতা বা তাদের কষ্ট দেওয়ার পরিণতি হলো জাহান্নাম।"
        },
        {
          "label": "গ",
          "question": "উদ্দীপকে বর্ণিত আফিফার কর্মকাণ্ড তোমার পাঠ্যপুস্তকের আলোকে ব্যাখ্যা করো।",
          "explanation": "উদ্দীপকের আফিফার কর্মকান্ডে সন্তানের প্রতি মাতাপিতার কর্তব্যের বিষয়টি ফুটে ওঠেছে। মানবশিশু অত্যন্ত অসহায় অবস্থায় জন্মগ্রহণ করে। সাধারণত মানবশিশুর হাঁটা শিখতে এক বছর সময় লাগে। তখন পর্যন্ত সে পুরোপুরি অন্যদের উপর নির্ভরশীল থাকে। মহান আল্লাহ তায়ালা শিশুর বেড়ে ওঠার জন্য নিয়ামত হিসেবে দিয়েছেন মাতৃদুগ্ধ। শিশুর জন্য এটি হলো সর্বাধিক সুষম খাবার। তাছাড়া প্রাপ্তবয়স্ক না হওয়া পর্যন্ত সন্তান নিজের দায়িত্ব নিতে পারে না। মাতাপিতার পরিচর্যায় তাকে এই সময়টা পার করতে হয়। সন্তানকে আদর যত্ন করে লালন-পালন করা মাতাপিতার আবশ্যকীয় দায়িত্ব ও কর্তব্য। যা আফিফার কর্মকাণ্ডেও প্রতিফলিত হয়। উদ্দীপকের চাকরিজীবী আফিফা সম্প্রতি একটি কন্যা সন্তান জন্ম দেন। সন্তানের সুষ্ঠু লালন-পালনের জন্য তিনি অফিসের কর্তৃপক্ষ বরাবর ছয় মাসের ছুটির আবেদন করেন। কিন্তু কর্তৃপক্ষ কেবল এক মাসের ছুটি মঞ্জুর করেন। এতে আফিফা অসন্তুষ্ট হয়ে চাকরি ছেড়ে দেন এবং সুষ্ঠুভাবে সন্তান পালনে মনোনিবেশ করেন। আফিফা যদি এক মাসের ছুটি গ্রহণ করতেন, তাহলে তার সুষ্ঠুভাবে সন্তান পালন করা ব্যাহত হতো। কিন্তু তিনি তা করেননি বরং সন্তানের সুষ্ঠু প্রতিপালনের জন্য চাকরি ত্যাগ করেন। আফিফার কাজের মাধ্যমে সন্তানের প্রতি মাতাপিতার দায়িত্ববোধের বিষয়টি স্পষ্টভাবে ফুটে উঠেছে।"
        },
        {
          "label": "ঘ",
          "question": "শান্তি ও সৌহার্দপূর্ণ পরিবার গঠনে রায়হানের আচরণে প্রভাব মূল্যায়ন করো।",
          "explanation": "স্ত্রীর প্রতি রায়হানের মতো সদাচরণ শান্তি ও সৌহার্দপূর্ণ পরিবার গঠনে ইতিবাচক প্রভাব ফেলে। ইসলামি পরিবারব্যবস্থায় স্বামী-স্ত্রী হলো প্রধান নিয়ামক। পরিবারের অস্তিত্ব সংরক্ষণ ও কার্যকারিতা নিশ্চিতকরণের জন্য ইসলামে পরিবারের প্রত্যেক সদস্যের জন্য একে অপরের প্রতি কিছু দায়িত্ব ও কর্তব্যের নির্দেশ দেওয়া হয়েছে। এসব দায়িত্ব ও কর্তব্য সুষ্ঠুভাবে পালনের ওপর পরিবারের সুখ, সমৃদ্ধি ও স্থায়িত্ব নির্ভর করে। রায়হানের স্ত্রীর প্রতি সদাচরণ এবং স্ত্রীর সন্তুষ্টি তারই প্রমাণ। উদ্দীপকের রায়হান একজন ব্যাংক কর্মকর্তা। তিনি সারাদিন কর্মব্যস্ত থাকার পরও বাসায় ফিরে স্ত্রী আফিফার সাথে উত্তম আচরণ করেন। তার শরীরের খোঁজ-খবর নেন এবং তার ভুলগুলো ক্ষমাসুন্দর দৃষ্টিতে দেখেন। রায়হানের এরূপ সৌহার্দপূর্ণ আচরণ নিঃসন্দেহে প্রশংসার দাবিদার। কারণ ইসলামি পরিবারে কেউ কারো প্রতিযোগী বা শত্রু নয় বরং একে অন্যের সহযোগী'। স্বামী-স্ত্রীর উত্তম আচরণে পরিবারে যেমন সুখ ও শান্তি বিরাজ করে, তেমনি সুখী, আদর্শ পরিবার থেকেই শিশুরা স্নেহ, মমতা, সহানুভূতিসহ সব ধরনের 'মানবিক গুণের প্রশিক্ষণ লাভ করে। আর এভাবেই পরিবারের প্রত্যেক সদস্যের মাঝে দয়া, ভালোবাসা ও সহানুভূতি সৃষ্টি হওয়ার মধ্যে একটি শান্তি ও সৌহার্দপূর্ণ পরিবার গঠিত হয়। উপরের আলোচনা থেকে বলা যায়, স্বামী-স্ত্রী পরস্পরের প্রতি সদাচরণের মাধ্যমে সুখী পরিবার গড়ে তোলা যায়। তাই স্ত্রীর প্রতি রায়হানের আচরণ শান্তি ও সৌহার্দপূর্ণ পরিবার গঠনে গুরুত্বপূর্ণ এবং ইতিবাচক প্রভাব ফেলে।"
        }
      ]
    },
    {
      "number": "7",
      "uddipok": "একাদশ শ্রেণির ছাত্রী সুজানা একটি আবাসিক এলাকায় বসবাস করে। উক্ত আবাসিক এলাকায় প্রায় ৭০টি পরিবার রয়েছে। তাদের বাসায় যখনই কোনো ভালো রান্না-বান্না করা হয়, তখন তার মা আশেপাশের দুই একবাসায় কিছু খাবার দিয়ে আসেন। সুজানার ফুপাতো বোন রিমি নবম শ্রেণির ছাত্রী। সে তার পরিবারের সাথে ঢাকার একটি দশতলা বিশিষ্ট ফ্লাটের ৬ষ্ঠ তলায় রসবাস করে। ৬ষ্ঠ তলায় একটি পরিবারই বাস করে।",
      "tag": "CPSCK 23",
      "sub_questions": [
        {
          "label": "ক",
          "question": "ইসলামি সমাজ কী?",
          "explanation": "ইসলামের আদর্শ, রীতিনীতি ও বিধিবিধানের, ভিত্তিতে সে সমাজ গড়ে ওঠে এবং পরিচালিত হয় তাকে ইসলামি সমাজ বলে।"
        },
        {
          "label": "খ",
          "question": "'ইসলামি পরিবারের প্রধান পিতা'- ব্যাখ্যা করো।",
          "explanation": "ইসলামি পরিবারের সম্পূর্ণ ব্যয়ভার বহন এবং সদস্যদের নিরাপত্তার দায়িত্ব পিতার ওপর ন্যস্ত থাকায় ইসলামি পরিবারের কর্তা হলেন পিতা। শরিয়তের বিধান অনুযায়ী ইসলামি পরিবারে পিতা হলেন প্রধান কর্তা। পরিবারের যাবতীয় ব্যয়ভার বহনের দায়িত্ব তার। তিনি পরিবারের সদস্যদের নিরাপত্তা নিশ্চিত করেন। ইসলামি পরিবারে স্ত্রী-সন্তানদের ভরণপোষণ, পোশাক-পরিচ্ছদ ও বাসস্থানের ব্যবস্থাও পিতা করে থাকেন। আল্লাহ তায়ালা বলেন, 'পুরুষরা নারীর কর্তা, কেননা আল্লাহ তাদের একজনের ওপর অন্যজনের শ্রেষ্ঠত্ব দান করেছেন এবং এটা এজন্য যে পুরুষরা তাদের ধনসম্পদ ব্যয় করে' (সুরা আন-নিসা: ৩৪)।"
        },
        {
          "label": "গ",
          "question": "সুজানার মা কোন দায়িত্ব পালন করছেন? উদ্দীপকের আলোকে বিশ্লেষণ করো।",
          "explanation": "সুজানার মা প্রতিবেশীর প্রতি দায়িত্ব পালন করেছেন। স্থায়ী বা অস্থায়ীভাবে পাশাপাশি অবস্থানকারীকে প্রতিবেশী বলা হয়। এ অর্থে সহকর্মী, সহপাঠী, এমনকি সহযাত্রীরাও প্রতিবেশীর আওতায় পড়ে। রাসুল (স) এর মতে, সামনে, পেছনে, ডানে, বামে চল্লিশ বাড়ি পর্যন্ত সবাই প্রতিবেশী। বস্তুত তারাই সুখ-দুঃখ, বিপদ-আনন্দের প্রথম অংশীদার। এজন্য আল্লাহ তায়ালা এক প্রতিবেশীর ওপর অপর প্রতিবেশীর অধিকার নির্ধারণ করে দিয়েছেন। সমাজের প্রত্যেক মানুষেরই এ অধিকার আদায়ে বিশেষ যত্নবান হওয়া উচিত। যা সুজানার মায়ের ক্ষেত্রে লক্ষ করা যায়। উদ্দীপকে সুজানার বাসায় যখন ভালো রান্না হয়, তখন তার মা আশেপাশের দুই-এক বাসায় খাবার দিয়ে আসেন। তার এ কাজের মাধ্যমে প্রতিবেশীর প্রতি কর্তব্য পালন বা তাদের অধিকার আদায়ের বহিঃপ্রকাশ ঘটেছে। প্রতিবেশী খাদ্যাভাবে থাকলে অপর প্রতিবেশী তা পূরণ করবেন। রাসুল (স) বলেছেন, 'সে ব্যক্তি মুমিন নয়, যে পেট পুরে খায় আর পাশেই তার প্রতিবেশী অনাহারে থাকে' (বায়হাকি)।"
        },
        {
          "label": "ঘ",
          "question": "রিমি কীভাবে প্রতিবেশীর হক আদায় করবে? তোমার মতের যৌক্তিকতা মূল্যায়ন করো।",
          "explanation": "ইসলামি বিধান অনুসরণ করে রিমি প্রতিবেশীর প্রতি দায়িত্ব পালন করে প্রতিবেশীর হক বা অধিকার আদায় করবে। আন্তরিক ও শান্তিপূর্ণ সামাজিক জীবনের জন্য প্রতিবেশীর প্রতি দায়িত্ব- কর্তব্য পালনের গুরুত্ব অপরিহার্য। প্রতিবেশী মানুষের সবচেয়ে কাছের মানুষ। তারা সুখ-দুঃখ, বিপদ-আপদ ও আনন্দের প্রথম অংশীদার। এজন্য সমাজে অবস্থানরত প্রত্যেক মানুষকেই প্রতিবেশীর হক বা অধিকার আদায় করতে হয়। তাই রিমিকেও অন্যান্য প্রতিবেশীর প্রতি দায়িত্ব পালন করতে হবে। উদ্দীপকের রিমি তার পরিবারের সাথে ঢাকায় দশতলা একটি ফ্লাটের ষষ্ঠ তলায় থাকে। এখানে রিমির প্রতিবেশী হলো তার বসবারত বিভিংয়ে অন্যান্য ফ্লাটের লোকজন। আর প্রতিবেশী হিসেবে রিমিকে কতিপয় দায়িত্ব পালন রকতে হয়। প্রতিবেশীর সাথে সদাচরণ করা, জীবন-সম্পদ ও সম্ভ্রমের নিরাপত্তা দেওয়া, প্রয়োজনে সাহায্য করা, ঝগড়া না করা, তৈজসপত্র ধার দেওয়া, হেয় প্রতিপন্ন না করা ইত্যাদি কাজসমূহ একজন প্রতিবেশীর প্রতি অন্য প্রতিবেশীর দায়িত্ব। রিমি এ দায়িত্বসমূহ পালনের মাধ্যমে প্রতিবেশীর হক আদায় করতে পারে। এছাড়া রিমি অমুসলিম প্রতিবেশীর প্রতি সদাচরণ করে, তাদের জীবন, সম্পদ ও সম্ভ্রমের নিরাপত্তা দিয়ে তাদের হক আদায় করতে পারে। পরিশেষে বলা যায়, ইসলামি সমাজব্যবস্থায় প্রতিবেশীর প্রতি দায়িত্ব পালনের গুরুত্ব অনেক। রিমি ইসলামি বিধান অনুরণ করে অন্যান্য ফ্লাটের মানুষদের প্রতি দায়িত্ব ও কর্তব্য পালনের মাধ্যমে প্রতিবেশীর হক, আদায় করতে পারে।"
        }
      ]
    },
    {
      "number": "8",
      "uddipok": "মিল্লাত সাহেবের বোনের স্বামীর মৃত্যুর পর তিনি বোন ও বোনের সন্তানদের লালন-পালনের ভার নিয়েছেন এবং বোনের সন্তানদের পড়ালেখা করাচ্ছেন। এটাকে মিল্লাত সাহেব দায়িত্ব বলে মনে করেন। অপরদিকে মিল্লাত সাহেবের স্ত্রী শাহানা বেগম ভালো রান্না হলে তা থেকে কিছু খাবার নিকট প্রতিবেশীর বাড়িতে পাঠান এবং অসুস্থ প্রতিবেশীর খোঁজ-খবর রাখেন।",
      "tag": "CPSCK 23",
      "sub_questions": [
        {
          "label": "ক",
          "question": "ইমাম কাকে বলে?",
          "explanation": "মুসলিম সমাজের ধর্মীয় নেতাকে ইমাম বলে।"
        },
        {
          "label": "খ",
          "question": "মসজিদ ইসলামি সমাজের কেন্দ্রবিন্দু- বুঝিয়ে লেখো।",
          "explanation": "মসজিদকে কেন্দ্র করে ইসলামি সমাজের সব কর্মকাণ্ড পরিচালিত, হওয়ায় একে ইসলামি সমাজের কেন্দ্রবিন্দু বলা হয়। মসজিদকে কেন্দ্র করেই ইসলামি সমাজ গড়ে ওঠে ও পরিচালিত হয়। আল্লাহর ইবাদতের পাশাপাশি সামাজিক, অর্থনৈতিক, রাষ্ট্রীয় ও আন্তর্জাতিক বিভিন্ন বিষয়ে এটি গুরুত্বপূর্ণ ভূমিকা পালন করে। মানুষকে ইমান-আমলের প্রতি উদ্বুদ্ধকরণ, সমাজে শান্তি-শৃঙ্খলা প্রতিষ্ঠা, নিরক্ষরতা দূরীকরণ, সন্ত্রাস, দুর্নীতি ও নারী নির্যাতন প্রতিরোধে মসজিদের ভূমিকা অপরিসীম।"
        },
        {
          "label": "গ",
          "question": "উদ্দীপকে মিল্লাত সাহেবের কর্মকান্ডে কোন বিষয়টি ফুটে উঠেছে? এর গুরুত্ব ইসলামের দৃষ্টিতে আলোচনা করো।",
          "explanation": "মিল্লাত সাহেবের কর্মকাণ্ডে আত্মীয়-স্বজনের অধিকার আদায়ের দিক ফুটে উঠেছে। সাধারণভাবে যাদের সাথে আত্মার সম্পর্ক আছে তাদের আত্মীয় বলা হয়। কিন্তু ইসলামে আত্মীয়-স্বজন নির্দিষ্ট ও নির্ধারিত। কেননা স্বতন্ত্রভাবে আত্মার সম্পর্ক নির্ধারণের কোনো মাপকাঠি নেই। ইসলামি সমাজব্যবস্থায় মাতাপিতা ও সন্তানের হক আদায়ের পর অধিকার ও মর্যাদার দিক দিয়ে যারা অগ্রাধিকার পান তারা আত্মীয়। মিল্লাত সাহেব এদের অধিকার আদায় করেন। উদ্দীপকের মিল্লাত সাহেব তার বোনের স্বামী মৃত্যুবরণ করায় বোন ও বোনের সন্তানদের লালন-পালনের দায়িত্বভার নিয়েছেন যা আত্মীয়ের অধিকার আদায়কে ইঙ্গিত করে। ইসলামি সমাজব্যবস্থায় একজন মানুষের পরিবারের প্রতি কর্তব্য পালনের পাশাপাশি নিকটাত্মীয়ের প্রতিও দায়িত্ব ও কর্তব্য রয়েছে। নিকটাত্মীয়দের জন্য ব্যয় করা ও বিপদে তাদের পাশে দাঁড়ানোর জন্য ইসলামে বিশেষ Windows গুরুত্বারোপ করা হয়েছে। আত্মীয়-স্বজনের অধিকার আদায় করা এবংs তাদের সাথে সুসম্পর্ক বজায় রাখা প্রত্যেক মুসলমানের ইমানি দায়িত্ব। আল্লাহ তায়ালা বলেন, 'তুমি তোমার নিকটাত্মীয়দের অধিকার আদায় করো' (সুরা বনি ইসরাইল: ২৬)। মাতাপিতার পরে সদাচরণ পাওয়ার অধিকার আত্মীয়-স্বজনের। আল্লাহ বলেন, 'মাতাপিতা এবং আত্মীয়- স্বজনের প্রতি ইহসান কর' (সুরা আন-নিসা: ৩৬)। এক আত্মীয়ের বিপদে-আপদে সাহায্য-সহযোগিতা করা অপর আত্মীয়ের কর্তব্য আর মিল্লাত সাহেব এ কর্তব্যই পালন করেছেন।"
        },
        {
          "label": "ঘ",
          "question": "উদ্দীপকে মিসেস শাহানার কার্যক্রম চিহ্নিত করে সমাজজীবনে এর প্রয়োজনীয়তা বিশ্লেষণ করো।",
          "explanation": "মিসেস শাহানার কার্যক্রমে প্রতিবেশীর প্রতি কর্তব্য পালনের বিষয়টি প্রকাশ পায়। স্থায়ী বা অস্থায়ীভাবে পাশাপাশি অবস্থানকারীকে প্রতিবেশী বলা হয়। রাসুল (স) এর মতে, সামনে, পেছনে, ডানে, বামে চল্লিশ বাড়ি পর্যন্ত সবাই প্রতিবেশী। আল্লাহ তায়ালা এক প্রতিবেশীর ওপর অপর প্রতিবেশীর অধিকার নির্ধারণ করে দিয়েছেন। সমাজের প্রত্যেক মানুষেরই এ অধিকার আদায়ে বিশেষ যত্নবান হওয়া উচিত যা মিসেস শাহানার ক্ষেত্রে লক্ষ করা যায়। উদ্দীপকের শাহানা বেগম ভালো রান্না হলে তা থেকে কিছু খাবার নিকট প্রতিবেশীর বাড়িতে পাঠান এবং অসুস্থ প্রতিবেশীর খোঁজখবর রাখেন। তার এ কাজের মাধ্যমে প্রতিবেশীর প্রতি কর্তব্য পালনের বহিঃপ্রকাশ ঘটেছে। প্রতিবেশীকে অনাহারে রেখে নিজে বিলাসী জীবনযাপন করা বা খাবার গ্রহণ করা নৈতিক ও মানবিক দিক বিবেচনায় অন্যায়। রাসুল (স) বলেছেন, 'সে ব্যক্তি মুমিন নয়, যে পেট পুরে খায় আর পাশেই তার প্রতিবেশী অনাহারে থাকে' (বায়হাকি)। স্বাভাবিক অবস্থাতেও কোনো গৃহে ভালো কিছু রান্না হলে সে খাবারের অংশ প্রতিবেশীকে দেওয়া উচিত। প্রতিবেশী অসুস্থ হলে সাধ্যমতো তার সেবা ও চিকিৎসার ব্যবস্থা করতে হবে। প্রতিবেশীকে উপহার দেওয়া, বিভিন্ন সামাজিক, পারিবারিক ও ধর্মীয় অনুষ্ঠানে উপস্থিত থাকার মাধ্যমে পারস্পরিক হৃদ্যতা ও ভালোবাসা বৃদ্ধি পায়। তাই এগুলোর প্রতিও লক্ষ রাখা উচিত। সর্বোপরি সামাজিক শান্তি, শৃঙ্খলা প্রতিষ্ঠায় প্রতিবেশীর যেকোনো প্রয়োজনে, বিপদ-আপদে সাহায্য-সহযোগিতার হাত বাড়িয়ে দেওয়া উচিত।"
        }
      ]
    },
    {
      "number": "9",
      "uddipok": "আব্দুর রউফ ও আব্দুল লতিফ ইসলামি অর্থব্যবস্থা সম্পর্কে আলোচনা করছিল। আব্দুর রউফ বলল, ইসলামি অর্থব্যবস্থার যাবতীয় কর্মকাণ্ড শরিয়তের আলোকে পরিচালিত হয়। আব্দুল লতিফ বলল, ইসলামি অর্থব্যস্থার আয়-ব্যয় বণ্টননীতি, সঞ্চয়নীতি সকল মানুষের জন্য কল্যাণকর।",
      "tag": "CPSCK 23",
      "sub_questions": [
        {
          "label": "ক",
          "question": "ইসলামি অর্থব্যবস্থার প্রবক্তা কে?",
          "explanation": "ইসলামি অর্থব্যবস্থায় প্রবক্তা হলেন মহান আল্লাহ তাআলা।"
        },
        {
          "label": "খ",
          "question": "ইসলামি অর্থব্যবস্থা বলতে কী বোঝায়?",
          "explanation": "ইসলামি অর্থব্যবস্থা হলো কুরআন-সুন্নাহে বর্ণিত মানুষের সম্পদ উপার্জন, বণ্টন ও ব্যয়ের নির্দেশনা। অর্থসম্পদ সম্পকীয় সবক্ষেত্রে এর আদর্শিক চেতনা ও অর্থব্যবস্থাকে মানুষের কল্যাণে নিয়োজিত রাখে। ইসলামি অর্থব্যবস্থার মূল লক্ষ্য কেবল পৃথিবীর অর্থনৈতিক সমস্যা সমাধান নয় বরং এ ব্যবস্থা মানুষের পরকালের মুক্তিও নিশ্চিত করে।"
        },
        {
          "label": "গ",
          "question": "আব্দুর রউফের বক্তব্যটি ব্যাখ্যা করো।",
          "explanation": "ইসলামি অর্থব্যবস্থা সম্পর্কিত আব্দুর রউফের বক্তব্যটি যথার্থ। ইসলামি অর্থব্যবস্থা বলতে এমন অর্থব্যবস্থাকে বুঝায় যা কুরআন ও সুন্নাহর বিধান অনুযায়ী গড়ে ওঠে ও পরিচালিত হয়। এটি একটি সুদবিহীন বাস্তব সম্মত ও মানবকল্যাণকর অর্থব্যবস্থা। এটি আল্লাহ প্রদত্ত শরিয়তের বিধিবিধান অনুযায়ী পরিচালিত হয়। যা আব্দুর রউফের বক্তব্যের সাথে সাদৃশ্যপূর্ণ। উদ্দীপকে ইসলামি অর্থব্যবস্থা সম্পর্কে আলোচনার এক পর্যায়ে আব্দুর রউফ আব্দুল লতিফকে বলেন, ইসলামি অর্থব্যবস্থার যাবতীয় কর্মকাণ্ড শরিয়তের আলোকে পরিচালিত হয়। ইসলামি অর্থব্যবস্থা সম্পর্কিত তার এ উক্তিটি সঠিক। কেননা ইসলামি অর্থব্যবস্থা পুরোপুরি ইসলামি শরিয়তভিত্তিক। কুরআন, হাদিস, ইজমা ও কিয়াসের মাধ্যমে উৎসারিত অর্থব্যবস্থা হলো ইসলামি' অর্থব্যবস্থা। শরিয়ত পরিপন্থি কোনো বিধান এই অর্থব্যবস্থায় অনুসৃত হয় না। এখানে যা খুশি, যেভাবে খুশি উপার্জন করা যায় না। উপার্জনের ক্ষেত্রে হালাল উপার্জন রাসূল (স) বলেন, 'হালাল রুজি অন্বেষণ করা ফরজের পরে একটি ফরজ (বায়হাকী)।' তাই বলা যায়, ইসলামি অর্থব্যবস্থা সম্পর্কিত আব্দুর রউফের বক্তব্যটি যথার্থ।"
        },
        {
          "label": "ঘ",
          "question": "আব্দুল লতিফের বক্তব্যটি পর্যালোচনা করো।",
          "explanation": "ইসলামি অর্থব্যবস্থার আয়-ব্যয়, বণ্টননীতি, সঞ্চয় নীতি সব মানুষের জন্য কল্যাণকর- ইসলামি অর্থব্যবস্থার বৈশিষ্ট্য সম্পর্কে আব্দুল লতিফের এ বক্তব্যটি সঠিক। ইসলামি অর্থব্যবস্থা হলো একটি আদর্শিক অর্থব্যবস্থা। ইসলামি অর্থব্যবস্থা সঠিকভাবে সম্পদের মালিকানা নির্ধারণ করে। এটি সম্পদ ব্যবহারের ক্ষেত্রে কল্যাণকর পদ্ধতি শিক্ষা দিয়েছে। ফলে মানুষ আল্লাহর বিধান অনুসারে নিজের নিয়ন্ত্রণে সম্পদের পূর্ণ ব্যবহারের সুযোগ পাচ্ছে। এ অর্থব্যবস্থায় রয়েছে সুষ্ঠু উৎপাদন ও উপার্জননীতি, ব্যয়নীতি, বণ্টননীতি ও সঞ্চয় নীতি। যা আব্দুল লতিফের বক্তব্যেও ফুটে উঠে। উদ্দীপকের আব্দুল লতিফ ইসলামি অর্থব্যবস্থায় কয়েকটি বৈশিষ্ট্য উল্লেখ করে এটিকে কল্যাণকর অর্থব্যবস্থা বলেছেন। তার এ বক্তব্যটি সঠিক। কেননা ইসলামি অর্থব্যবস্থায় সম্পদের সঠিক ব্যবহার নিশ্চিত করা হয়েছে। ইসলামি অর্থব্যবস্থায় জাকাত, উশর, খারাজ ইত্যাদি পদ্ধতির মাধ্যমে ধনী-গরিবের বৈষম্য দূর করে আর্থ-সামাজিক উন্নয়ন করা যায়। এ অর্থব্যবস্থা সুদমুক্ত এবং আয় ব্যয়ের খাত ও নির্ধারিত। ফলে সুষ্ঠু আয় ব্যয় নীতি অনুসরণের মাধ্যমে সম্পদের সর্বোত্তম ব্যবহার নিশ্চিত হয়। সুতরাং বলা যায়, ইসলামি অর্থব্যবস্থাকে কল্যাণকর অর্থব্যবস্থা হিসেবে উল্লেখ করে আব্দুল লতিফ যথার্থই বলেছেন।"
        }
      ]
    },
    {
      "number": "10",
      "uddipok": "আশিক সাহেবের দেশে এমন অর্থব্যবস্থা বিদ্যমান যা মানবকল্যাণময়, বৈজ্ঞানিক এবং ভারসাম্যপূর্ণ। এ অর্থব্যবস্থা মানবরচিত পুজিবাদী বা সমাজবাদী যেকোনো অর্থব্যবস্থার তুলনার প্রগতিশীল এবং মানবতার জন্য অধিকতর কল্যাণকর একটি অর্থদর্শন। এ অর্থব্যবস্থার বৈশিষ্ট্য সমূহ অন্যান্য অর্থব্যবস্থা থেকে উন্নত এবং মানবকল্যাণময়।",
      "tag": "CPSCK 23",
      "sub_questions": [
        {
          "label": "ক",
          "question": "সম্পদের প্রকৃত মালিক কে?",
          "explanation": "সম্পদের প্রকৃত মালিক আল্লাহ তায়ালা।"
        },
        {
          "label": "খ",
          "question": "ইসলামি অর্থনীতি বলতে কী বোঝায়?",
          "explanation": "ইসলামি অর্থব্যবস্থা এক আদর্শিক অর্থব্যবস্থা। ইসলাম অর্থসম্পদ সম্পর্কীয় সবক্ষেত্রে এর আদর্শিক চেতনা ও অর্থব্যবস্থাকে মানুষের কল্যাণে নিয়োজিত রাখে। তা সত্ত্বেও ইসলামি র অর্থব্যবস্থার মূল লক্ষ্য কেবল পৃথিবীর অর্থনৈতিক সমস্যা সমাধান নয়; বরং এ ব্যবস্থা মানুষের পরকালের মুক্তিও নিশ্চিত করে। এককথায় ইসলামি অর্থব্যবস্থা হলো কুরআন-সুন্নাহে বর্ণিত মানুষের সম্পদ উপার্জন, বণ্টন ও ব্যয়ের নির্দেশনা।"
        },
        {
          "label": "গ",
          "question": "আশিক সাহেবের দেশে যে অর্থব্যবস্থার কথা বলা হয়েছে তার বৈশিষ্ট্যগুলো চিহ্নিত করো।",
          "explanation": "আশিক সাহেবের দেশে ইসলামি অর্থব্যবস্থার কথা বলা হয়েছে। (ইসলামি অর্থব্যবস্থা হলো কুরআন-সুন্নাহর আলোকে মানুষের সম্পদ উপার্জন, বণ্টন ও ব্যয়ের নির্দেশনা। এটি একটি মানবকল্যাণময় ও প্রগতিশীল অর্থব্যবস্থা। জাকাত, হালাল উপার্জন ও ইসলামি শরিয়তের অনুসরণ এ অর্থব্যবস্থার অন্যতম বৈশিষ্ট্য। যা আশিক সাহেবের আলোচ্য অর্থব্যবস্থাটিকে নির্দেশ করে। উদ্দীপকের আশিক সাহেব এমন একটি অর্থব্যবস্থা সম্পর্কে আলোচনা করেছেন, যা মানবকল্যাণময় বৈজ্ঞানিক এবং ভারসাম্যপূর্ণ অর্থব্যবস্থা। এ অর্থব্যবস্থা পুঁজিবাদী বা সমাজবাদী যেকোনো অর্থব্যবস্থার তুলনায় প্রগতিশীল। তার আলোচিত অর্থব্যবস্থার সাথে ইসলামি অর্থব্যবস্থার মিল রয়েছে। ইসলামি অর্থব্যবস্থা একটি আদর্শিক অর্থব্যবস্থা। এ অর্থব্যবস্থায় সম্পদের প্রকৃত মালিক মহান আল্লাহ রাব্বুল আলামিন। মানুষ তাঁর প্রতিনিধি হিসেবে তা ব্যবহার করে। ইসলামি অর্থব্যবস্থায় হালাল পন্থায় উপার্জন বাধ্যতামূলক। এ ব্যবস্থায় সম্পদের সুষম ও ভারসাম্যপূর্ণ বণ্টননীতি অনুসরণ করা হয়। এ ব্যবস্থার অন্যতম গুরুত্বপূর্ণ বৈশিষ্ট্য হলো-হালাল-হারামু। সম্পদ উপার্জন, ব্যয় ও ভোগের ক্ষেত্রে হালাল-হারামের নির্ধারিত সীমা ও পরিসীমা মেনে চলা অত্যাবশ্যক। এ অর্থব্যবস্থার অন্যতম বৈশিষ্ট্য হলো- এটি জাকাতভিত্তিক ও সুদমুক্ত। এ অর্থব্যবস্থায় ধনীদের সম্পদে গরিবদের জন্য নির্ধারিত অংশ রয়েছে। ইসলামের বিধান অনুযায়ী সঠিকভাবে জাকাত প্রদানের মাধ্যমে ধনী- গরিবের মধ্যকার বৈষম্য কমে আসে"
        },
        {
          "label": "ঘ",
          "question": "উক্ত অর্থব্যবস্থার গুরুত্ব বিশ্লেষণ করো।",
          "explanation": "ইসলামি অর্থব্যবস্থার গুরুত্ব অপরিসীম। ইসলামি অর্থব্যবস্থা, সুদভিত্তিক আধুনিক ধনতান্ত্রিক ও সমাজতান্ত্রিক দুই ব্যবস্থার মধ্যবর্তী সুদমুক্ত এক সুষ্ঠু ও সুবিচারপূর্ণ অর্থব্যবস্থা। তাই মানবকল্যাণে এর গুরুত্ব অত্যধিক। তাছাড়া ইসলামি অর্থব্যবস্থা হলো আখিরাতভিত্তিক অর্থব্যবস্থা। এ অর্থব্যবস্থা সকল কর্মকাণ্ড পরিচালনা করে আখিরাতের সুখের কথা চিন্তা করে। আবার ইসলামি অর্থব্যবস্থায় যেমন বিপুল বিত্ত ও বিলাসিতায় অপচয় জীবনযাপনের সুযোগ নেই, তেমনি এ ব্যবস্থায় অযৌক্তিক কৃপণতাও নিষিদ্ধ। বরং ইসলামি অর্থব্যবস্থা ভারসাম্যপূর্ণ অর্থনৈতিক জীবন গড়ে দেয়। আল্লাহ তায়ালা বলেন, \"মুমিন যখন ব্যয় করে তখন তারা অপচয় করে না এবং কার্পণ্যও করে না। বরং মধ্যপন্থা অবলম্বন করে।\" এছাড়াও ইসলামি অর্থব্যবস্থা অর্থনৈতিক সুবিচার ও সদাচার প্রতিষ্ঠার অবিসংবাদিত উপায়। মানুষের আর্থিক অধিকার নিশ্চিত করার এবং সম্ভাব্য ক্ষেত্রে সহযোগিতা ও সহানুভূতি প্রদর্শনের সর্বাধিক মানবিক পদ্ধতির প্রবক্তা ইসলামি অর্থব্যবস্থা। সেজন্য এ ব্যবস্থার গুরুত্ব সীমাহীন। পরিশেষে বলা যায়, ইসলামি অর্থব্যবস্থা প্রতিষ্ঠিত হলে সমাজ থেকে অর্থনৈতিক ক্ষেত্রে যাবতীয় অনাচার ও অবিচার দূর হয়ে সুন্দর, সুষ্ঠু ও কল্যাণকর অর্থব্যবস্থা প্রতিষ্ঠা লাভ করবে। যা সমাজে শান্তি ও নিরাপত্তার জন্য অপরিহার্য।"
        }
      ]
    },
    {
      "number": "11",
      "uddipok": "কেরামত আলী দীর্ঘদিন পর সৌদি আরব থেকে দেশে ফিরে এলাকার লোকদেরকে গাথে নিয়ে প্রচুর রাস্তা-ঘাট, মসজিদ-মাদরাসা নির্মাণ এবং সংস্কারের কাজ করেন। বিশুদ্ধ খাবার পানির জন্য গাড়া-মহল্লায় অনেক নলকূপ স্থাপন করেন। এছাড়াও তিনি এলাকার কিছু বিশেষ প্রতিষ্ঠানও তৈরি করেন। এসব প্রতিষ্ঠানে ছোট ছেলে-মেয়েরা কুরআন শিক্ষা লাভ করে, আদব-কায়দা শিখে, নামাজের মাসলা-মাসায়েল সম্পর্কে জ্ঞান লাভ করে।",
      "tag": "CPSCK 23",
      "sub_questions": [
        {
          "label": "ক",
          "question": "বিদআত' শব্দের অর্থ কী ?",
          "explanation": "বিদআত শব্দের অর্থ নতুনত্ব।"
        },
        {
          "label": "খ",
          "question": "চিকিৎসাশাস্ত্রে ইবনে সিনার অবদান অতুলনীয়।' ব্যাখ্যা করো।",
          "explanation": "চিকিৎসাশাস্ত্রের উন্নতি সাধনে ইবনে সিনার অবদান অতুলনীয়। ইবনে সিনা সেকেলে পদ্ধতির পরিবর্তে আধুনিক চিকিৎসাপদ্ধতি চালু করেন। সেজন্য তাকে আধুনিক চিকিৎসাশাস্ত্র, চিকিৎসা প্রণালি এবং শল্য চিকিৎসার দিশারি মনে করা হয়। তিনি ওষুধ তৈরি, সংরক্ষণ ও তার প্রয়োগ পদ্ধতির উদ্ভাবক। ইউরোপীয় চিকিৎসাবিজ্ঞানীরা তাকে 'Master of Medicine' উপাধিতে ভূষিত করেছিলেন। চিকিৎসাবিষয়ক তার অমর কীর্তি 'কানুন ফিততিব' ও 'কিতাবুস শিফা'। -"
        },
        {
          "label": "গ",
          "question": "কেরামত আলীর কর্মকাণ্ড ইসলামের কোন ধর্ম প্রচারকের সাথে সাদৃশ্যপূর্ণ? তোমার পাঠ্যবইয়ের আলোকে আলোচনা করো।",
          "explanation": "কেরামত আলীর কর্মকান্ড বাংলাদেশের দক্ষিণাঞ্চলের ধর্মপ্রচারক হযরত খানজাহান আলী (র)-এর সাথে সাদৃশ্যপূর্ণ। বাংলাদেশের দক্ষিণাঞ্চলে ইসলাম ধর্মের প্রচারে যার নাম প্রথমেই আসে তিনি হলেন হযরত খান জাহান আলী (র)। তিনি বাংলাদেশের দক্ষিণাঞ্চলে তথা বাগেরহাট, যশোর ও খুলনায় ইসলাম প্রচারে যথেষ্ট সাফল্য অর্জন করেন। এসব এলাকায় তিনি মসজিদ-মাদরাসা নির্মাণ করেন এবং দিঘি খনন করেন। বাগেরহাটের ষাট গম্বুজ মসজিদ তার অন্যতম অবদান। এছাড়াও নানাবিধ জনকল্যাণমূলক কাজ করে তিনি স্থানীয় সব সম্প্রদায়ের মানুষের কাছে শ্রন্দ্রেয় ও স্মরণীয় হয়ে আছেন। এটি কেরামত আলীর কর্মকাণ্ডেও পরিলক্ষিত হয়। উদ্দীপকের কেরামত আলী সৌদি আবর থেকে ফিরে এলাকার লোকদের সাথে নিয়ে রাস্তাঘাট, মসজিদ-মাদরাসা নির্মাণ এবং সংস্কার কাজ করেন। বিশুদ্ধ খাবার পানির জন্য পাড়া-মহল্লায় নলকূপ স্থাপন করেন। এছাড়াও তিনি এলাকায় কিছু বিশেষ প্রতিষ্ঠান গঠন করেন। তার জনকল্যাণমূলক এসব প্রতিষ্ঠান গড়ে তোলা ও নলকূপ স্থাপন হযরত খানজাহান আলী (র)- এর সময় মসজিদ-মাদরাসা নির্মাণ ও বড় পুকুর খননের বিষয়টি ফুটিয়ে তোলে। তাই বলা যায়, কেরামত আলীর এরূপ জনকল্যাণমূলক কাজ হযরত খানজাহান আলী (র) এর কর্মকান্ডের সাথে সাদৃশ্যপূর্ণ।"
        },
        {
          "label": "ঘ",
          "question": "কেরামত আলীর তৈরি করা বিশেষ প্রতিষ্ঠানগুলোর নাম উল্লেখপূর্বক এর সামাজিক প্রভাব বিশ্লেষণ করো।",
          "explanation": "কেরামত আলীর তৈরি করা বিশেষ প্রতিষ্ঠানগুলো হলো মক্তব যার সামাজিক ভূমিকা অপরিসীম। মক্তব বলা হয় সেই প্রতিষ্ঠানকে যেখানে ছোট ছোট মুসলিম ছেলেমেয়েদেরকে ইসলামের প্রাথমিক জ্ঞানদান করা হয়। সাধারণত মসজিদের বারান্দায়, মাদরাসার সাথে, বৈঠকখানায়, বাড়ির আঙিনায় এ জাতীয় প্রতিষ্ঠান গড়ে তোলা হয়। মসজিদ আল্লাহর ইবাদতের স্থান আর মক্তব হলো ইবাদতের নিয়মকানুন ও পদ্ধতি শেখার স্থান। কেরামত আলীর গঠন করা বিশেষ প্রতিষ্ঠানগুলোতেও এটিই পরিলক্ষিত হয়। উদ্দীপকের কেরামত আলীর গঠন করা বিশেষ প্রতিষ্ঠানে ছোট ছেলে- মেয়েরা কুরআন শিক্ষা লাভ করে, আদব-কায়দা শেখে, নামাজের মাসয়ালা-মাসায়েল সম্পর্কে জ্ঞান লাভ করে। এখানে বিশেষ প্রতিষ্ঠান বলতে মক্তবকেই বোঝানো হয়েছে। প্রতিষ্ঠানগুলো সমাজে ইতিবাচক প্রভাব ফেলে। মক্তবে মুসলিম শিশুদের আদব-কায়দা শিক্ষা দেওয়া হয়। পরিবার ও সমাজে কার সাথে কেমন আচরণ করতে হবে তার শিক্ষা শিশুরা এখান থেকেই পেয়ে থাকে। শিশুদেরকে দেশপ্রেমের গুরুত্ব সম্পর্কে অবহিত করা হয়। ফলে ভবিষ্যতে তারা সুনাগরিক হয়ে গড়ে ওঠার অনুপ্রেরণা পায়। সামাজিক অনাচার সম্পর্কে তাদের সতর্ক করা হয়। এতে করে সমাজের ক্ষতিকর দিকগুলো চিনতে পেরে তারা তা থেকে মুক্ত থাকতে পারে। এভাবে মক্তব শিক্ষা শিশুকে প্রথম থেকেই সঠিক দিকনির্দেশনা দিয়ে ভবিষ্যৎ জীবন গঠনে সাহায্য করে। এটি সমাজ থেকে যাবতীয় অন্যায় দূর করে একটি সুষ্ঠু সমাজ নির্মাণে গুরুত্বপূর্ণ ভূমিকা পালন করে।"
        }
      ]
    }
  ]
}