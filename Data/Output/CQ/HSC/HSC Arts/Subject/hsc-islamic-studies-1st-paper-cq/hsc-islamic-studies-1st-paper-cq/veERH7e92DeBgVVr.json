{
  "title": "কুমিল্লা সিটি কলেজ 2023",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "ক এবং খ দুই বান্ধবী। তারা নিয়মিত নামাজ পড়ে। একদিন তারা উভয়ে কেনা কাটার জন্য মার্কেটে যায়। কেনাকাটার মাঝে আসরের নামাজের সময় হলে ক তার বান্ধবীকে নামাজ আদায়ের কথা বলে। কিন্তু তারা নামাজ পড়তে ব্যর্থ হন। অবশেষে কেনাকাটা শেষ করে বাসায় এসে তারা এক সাথে আসর ও মাগরিবের নামাজ আদায় করে।",
      "tag": "CCC 23",
      "sub_questions": [
        {
          "label": "ক",
          "question": "ইবাদতের প্রকারগুলো কী কী?",
          "explanation": "ইবাদতের প্রকারগুলো হলো- হাক্কুল্লাহ এবং হাক্কুল ইবাদ।"
        },
        {
          "label": "খ",
          "question": "ইসলাম শিক্ষার মূল উদ্দেশ্য কী? বুঝিয়ে বল।",
          "explanation": "ইসলামি শিক্ষার উদ্দেশ্য হলো ইসলামকে সঠিকভাবে জানা এবং তা মানার মাধ্যমে কল্যাণ লাভ করা এবং মহান আল্লাহর সন্তুষ্টি অর্জন করা। ইসলামি শিক্ষা মানুষের শারীরিক, মানসিক, নৈতিক ও আত্মিক বিকাশ সাধন করে তাদেরকে সত্যিকার মানুষে রূপান্তর করে। এ শিক্ষা মানুষের ইহকালীন সামগ্রিক কল্যাণ সাধনের পাশাপাশি পরকালের শাস্তি থেকে মুক্তির ব্যবস্থা করে। এ শিক্ষাব্যবস্থা মানুষকে আল্লাহর পরিচয় দান করে, মনুষ্যত্বের বিকাশ সাধন করে, আর্থ-সামাজিক উন্নয়ন করে। সর্বোপরি বলা যায়, মানুষের ইহকালীন ও পরকালীন জীবনের সামগ্রিক কল্যাণ সাধন করাই হলো ইসলাম শিক্ষার মূল উদ্দেশ্যে।"
        },
        {
          "label": "গ",
          "question": "ক এবং খ নামাজের কোন বিধানটি লঙ্ঘন করল? ব্যাখ্যা করো।",
          "explanation": "ক এবং খ নামাজের ফরজ বিধান লঙ্ঘন করলো। ইসলামের বুনিয়াদি আমলসমূহের মধ্যে সালাত অন্যতম। দৈনিক পাঁচ ওয়াক্ত সালাত আদায় করা প্রত্যেক মুমিন ব্যক্তির ওপর ফরজ। আল্লাহ তায়ালা পবিত্র কুরআনের অসংখ্য জায়গায় সালাত কায়েম করার নির্দেশ দিয়েছেন। মুমিন জীবনে বাস্তব সাফল্যের জন্য যেসব কাজ করতে হয়, সেগুলোর মধ্যে সালাত অন্যতম। উদ্দীপকের দু'বান্ধবীর কার্যক্রমে সালাতের এই ফরজ বিধানটি লঙ্ঘনের ইঙ্গিত পাওয়া যায়। উদ্দীপকের ক এবং খ' কেনাকাটার জন্য মার্কেটে যায়। কেনাকাটার মাঝে আসরের নামাজের সময় হলে তার বান্ধবীকে নামাজ আদায়ের কথা বলে। কিন্তু তারা নামাজ পড়তে ব্যর্থ হয়। বাসায় এসে পরবর্তীতে তারা মাগরিবের সময় নামাজ আদায় করেন। এ কাজটির দ্বারা স্পষ্টভাবে প্রতিয়মান হয় তারা নামাজ নির্দিষ্ট সময়ে আদায় না করে ফরজ বিধান লঙ্ঘন করেছেন। যে ব্যক্তি সঠিকভাবে সালাত আদায় করে তার মধ্যে ইমান বিদ্যমান। আর যে সালাত আদায় না করে তার মধ্যে বিপরীত বৈশিষ্ট্য বিদ্যমান। কেননা নির্দিষ্ট সময়ে নামাজ আদায় করা ফরজ। আল্লাহ তায়ালা বলেন, 'নিশ্চয়ই নির্ধারিত সময়ে সালাত আদায় করা মুমিনের ওপর ফরজ'।"
        },
        {
          "label": "ঘ",
          "question": "উদ্দীপকে দু'বান্ধবী যে সমস্যায় পড়েছে এ ধরণের সমস্যা নিরসনে তোমার পরামর্শ উল্লেখ করো।",
          "explanation": "উউদ্দীপকে দু'বান্ধবী যে সমস্যায় পড়েছে এ ধরনের সমস্যা নিরসনে আমার পরামর্শ হলো, সকল কাজে ইসলামি শরিয়তের হুকুমকে প্রাধান্য দেওয়া। শরিয়ত বা ইসলামি আইন হলো জীবনপদ্ধতি ও ধর্মীয় আইন যা ইসলামিক ঐতিহ্যের একটি অনুষঙ্গ। ইসলামি পরিভাষা অনুযায়ী, সৃষ্টিকর্তা আল্লাহ এবং নবি হযরত মুহাম্মদ (স.) যেসব আদেশ-নিষেধ, নিয়ম-নীতি ও পথনির্দেশনা মুসলমানদের জন্য প্রদান করেছেন, তার সমষ্টিই হচ্ছে শরিয়ত। শরিয়ত হলো ইসলামি জীবনপদ্ধতি। এটি আল্লাহ তায়ালা ও তাঁর রাসুলের আদেশ-নিষেধ ও দিকনির্দেশনার সমষ্টি। উদ্দীপকের দু'বান্ধবীর মাঝে শরিয়তের বিধানের প্রতি গুরুত্বহীনতার বিষয়টি ফুটে উঠেছে। উদ্দীপকের ক এবং খ দুই বান্ধবী কেনাকাটার জন্য মার্কেটে যায়। কেনাকাটার মাঝে আসরের নামাজের সময় হলেও তারা তখন নামাজ আদায় করে না। যার দ্বারা নামাজের প্রতি অবহেলা প্রকাশ পায়। আর নামাজ ইসলামি ইবাদতসমূহের মধ্যে অন্যতম ফরজ ইবাদত। আল্লাহ তায়ালা বলেছেন, 'নিশ্চয়ই নির্ধারিত সময় সালাত আদায় করা মুমিনের ওপর ফরজ।' তাই তাদের উচিত ছিলো সকল কাজের উপর নামাজকে প্রাধান্য দেওয়া। কেনাকাটা করার সময় নামাজের প্রতি যত্নবান হওয়া। অবহেলায় নামাজ ছেড়ে দেওয়া নামাজের প্রতি গুরুত্বহীনতারই নদর্শন। তাই তাদের কাজটি সঠিক হয়নি। মার্কেটের মহিলাদের সংরক্ষিত নামাজ আদায়ের স্থানে তারা চাইলে নামাজ পড়তে পারতো অথবা নামাজ পড়ার পর কেনাকাটা করতে পারতো। তাই বলা যায়, তাদের উচিত নামাজের প্রতি যত্নবান হওয়া এবং সঠিক সময়ে নামাজ আদায় করা। ফরজ বিধানকে সর্বাগ্রে প্রাধান্য দেওয়ার মাধ্যমেই তাদের সমস্যা সমাধান সম্ভব।"
        }
      ]
    },
    {
      "number": "2",
      "uddipok": "ইয়াসির বিশ্ববিদ্যালয়ে সম্মান শ্রেণিতে অধ্যয়ন করে। ইয়াসিরের ছোট বোন রহিমা তাকে বলে- ভাইয়া তুমি কোন বিষয়ে পড়? ইয়াসির বলল, আমি এমন একটি বিষয়ে অধ্যয়ন করি যাতে আল্লাহর পরিচয়, তাঁর প্রতি ইমান ও আনুগত্য সম্পর্কে জানা যায় এবং ইবাদত-বন্দেগির মাধ্যমে তাঁর সন্তুষ্টি অর্জনের উপায় জানা যায়। ইয়াসিরের পিতা গ্রামের মসজিদে পাঁচ ওয়াক্ত নামাজ পড়ান। তিনি গ্রামের ছেলে-মেয়েদের দৈনন্দিন জীবনে যেসব কাজ করতে হয় যথা: সার্বক্ষণিক আল্লাহকে স্মরণ করা, কাজের শুরুতে বিসমিল্লাহ বলা, কারো সাথে দেখা হলে সালাম দেওয়া, মসজিদে ডান পা দিয়ে প্রবেশ করা ইত্যাদি শিক্ষা দেন।",
      "tag": "CCC 23",
      "sub_questions": [
        {
          "label": "ক",
          "question": "ইসলাম শব্দের অর্থ কী?",
          "explanation": "ইসলাম শব্দের অর্থ আত্মসমর্পণ, আনুগত্য করা ইত্যাদি।"
        },
        {
          "label": "খ",
          "question": "প্রত্যেক মুসলমানের উপর জ্ঞান অর্জন করা ফরজ ব্যাখ্যা করো।",
          "explanation": "ইসলামের বিধি-বিধান যথাযথভাবে পালন করার জন্য ইসলামের মৌলিক জ্ঞানার্জন করা প্রত্যেক মুসলিম নর-নারীর জন্য অবশ্যকর্তব্য। দীনি ইলম অর্জনের ক্ষেত্রে ফরজের বিধান দুই ধরনের। যথা- ফরজে আইন বা অবশ্যই পালনীয় ফরজ এবং ফরজে কিফায়া বা সামষ্টিক বাধ্যবাধকতা। উল্লিখিত হাদিসের মাধ্যমে দীনের মৌলিক জ্ঞানার্জন করা প্রত্যেক মুসলিমের জন্য ফরজ করা হয়েছে। কেউ এটি না করলে ব্যক্তিগতভাবে গুনাহগার হবে। দীনের গভীর জ্ঞানার্জন করা সবার জন্য বাধ্যতামূলক নয়। প্রত্যেক সমাজের কিছু লোককে দীন সম্পর্কে গভীর জ্ঞানার্জন ও গবেষণা করতে হবে। অন্যথায় সমাজের সবাই গুনাহগার হবে।"
        },
        {
          "label": "গ",
          "question": "ইয়াসিরের অধীত বিষয়টি তোমার পঠিত কোন বিষয়ের সাথে তুলনীয়? ব্যাখ্যা করো।",
          "explanation": "ইয়াসিরের অধীত তাওহিদ, রিসালাত ও শরিয়ত সম্পর্কিত বিষয়টি ইসলাম শিক্ষার সাথে তুলনীয়। যে শিক্ষাব্যবস্থার মাধ্যমে মানুষ আল্লাহ তায়ালার শক্তি ও ক্ষমতা সম্পর্কে জানতে পারে এবং ইসলামি নীতিমালার আলোকে জীবন পরিচালনা করতে সক্ষম হয় তাকে ইসলাম শিক্ষা বলে। এই শিক্ষার মাধ্যমে আল্লাহর ইবাদতের সঠিক নিয়ম-কানুন সম্পর্কে ধারণা পাওয়া যায়। ইসলামকে সঠিকভাবে জানা এবং তা মানার মাধ্যমে মহান আল্লাহর সন্তুষ্টি অর্জনই এ শিক্ষার মূল উদ্দেশ্য। এটি ইয়াসিরের অধীত বিয়য়ের বর্ণনায়ও লক্ষণীয়। উদ্দীপকের ইয়াসির এমন একটি বিষয় অধ্যয়ন করে যাতে আল্লাহর পরিচয়, তাঁর প্রতি ইমান ও আনুগত্য এবং তাঁর সন্তুষ্টি অর্জনের উপায় 'সম্পর্কে জানা যায়। ইসলাম শিক্ষা এমন একটি বিষয় যা অধ্যয়নের মাধ্যমে আল্লাহকে চেনা যায় এবং ইসলামের বিধি-বিধান সম্পর্কে জ্ঞান লাভ করে আল্লাহর সন্তুষ্টি লাভের উপায় জানা যায়। তাই বলা যায়, ইয়াসিরের অধীত বিষয়টি আমার পঠিত ইসলাম শিক্ষার সাথে তুলনীয়।"
        },
        {
          "label": "ঘ",
          "question": "",
          "explanation": "ইয়াসিরের পিতা গ্রামের ছেলেমেয়েদের ইসলামি সংস্কৃতির শিক্ষা দেন। মুসলমানদের দৈনন্দিন জীবনে এটির গুরুত্ব অপরিসীম। ইসলাম অনুমোদিত ও কুরআন-হাদিসে নির্দেশিত মুসলমানদের জীবনপদ্ধতিই হলো ইসলামি সংস্কৃতি। আল্লাহর ইবাদত করা, পরস্পর দেখা হলে সালাম দেওয়া, ভালো কাজের শুরুতে 'বিসমিল্লাহ' বলা, খাওয়ার পর আল্লাহর শোকরিয়া আদায় করা প্রভৃতি ইসলামি সংস্কৃতির গুরুত্বপূর্ণ ব্যাবহারিক দিক। ইয়াসিরের পিতা গ্রামের ছেলেমেয়েদের এ বিষয়গুলোই শিক্ষা দেন। উদ্দীপকের ইয়াসিরের পিতা মসজিদে নামাজ পড়ান এবং গ্রামের ছেলে- মেয়েদের দৈনন্দিন জীবনের প্রয়োজনীয় কার্যাবলি সম্পর্কে শিক্ষা দেন। তিনি তাদেরকে আল্লাহকে স্মরণ করা, কাজের শুরুতে বিসমিল্লাহ বলা, পরস্পর সালাম বিনিময় করা, ডান পা দিয়ে মসজিদে প্রবেশ করা ইত্যাদি শিক্ষা দেন। এগুলো ইসলামি সংস্কৃতির গুরুত্বপূর্ণ দিক। মুসলমানদের দৈনন্দিন জীবনে ইসলামি সংস্কৃতি চর্চার গুরুত্ব অপরিসীম। মুসলিম জাতির জীবনে ইসলামি সংস্কৃতির গুরুত্ব অপরিসীম। এ সংস্কৃতি মুসলিম জাতির স্বতন্ত্র অস্তিত্ব বহন করে। এ সংস্কৃতির অনুসরণের মাধ্যমে আল্লাহ ও তাঁর রাসুল (স) এর ভালোবাসা লাভ করা যায়। আল্লাহর সন্তুষ্টি অর্জন করতে পারলে দুনিয়া ও আখিরাতের সাফল্য লাভ করা যায়। পবিত্র কুরআনে উল্লেখ আছে 'মুহাম্মদ (স) আপনি বলুন, যদি তোমরা আল্লাহর ভালোবাসা চাও তাহলে আমাকে অনুসরণ করো' (সুরা আলে ইমরান: ৩১)। উপরের আলোচনার পরিপ্রেক্ষিতে বলা যায়, ইসলামি সংস্কৃতির অনুসরণ মুসলমানদের দুনিয়ার জীবনে কল্যাণ নিশ্চিত করার পাশাপাশি পরকালেও মুক্তির ব্যবস্থা করবে। তাই মুসলিমদের জন্য ইসলামি সংস্কৃতি চর্চার গুরুত্ব অপরিসীম।"
        }
      ]
    },
    {
      "number": "3",
      "uddipok": "হাবিব তার এক আলোচনায় বলেন, আমাদের বাংলাদেশে ধনী- দরিদ্রের বৈষম্য বেড়েই চলেছে। একদিকে ধনীরা অঢেল সম্পদের মালিক হচ্ছে। অন্যদিকে অসহায় মানুষের সংখ্যা বাড়ছে। আমাদের দেশের দরিদ্র মানুষ কখনো খাদ্যের জন্য মানুষের নিকট হাত বাড়ায় আবার কখনো চিকিৎসার জন্য অথবা সন্তান বিবাহ দেয়ার জন্য হাত বাড়ায়। এদের মধ্যে নারী-পুরুষ, শিশু-বৃদ্ধ, সুস্থ-পঙ্গু সব শ্রেণির লোকই আছে। পরিশেষে তিনি বলেন, যদি ধনী শ্রেণি ঠিকমত জাকাত দিত তাহলে এদেশে কোন ভিখারী থাকত না।",
      "tag": "CCC 23",
      "sub_questions": [
        {
          "label": "ক",
          "question": "কাদের নিকট থেকে আল্লাহ জাকাত নিতে বলেছেন?",
          "explanation": "নিসাব পরিমাণ সম্পদের মালিকের থেকে আল্লাহ জাকাত নিতে বলেছেন।"
        },
        {
          "label": "খ",
          "question": "‘জাকাত সম্পদকে পবিত্র করে'- ব্যাখ্যা করো।",
          "explanation": "জাকাত হচ্ছে সম্পদ পবিত্রকরণের মাধ্যম। জাকাত ইসলামের অন্যতম মৌলিক ইবাদত। এটি মানুষের সম্পদ পবিত্র করে। কেননা ধনী ব্যক্তির সম্পদের জাকাত দরিদ্রের অধিকার। তাই যতক্ষণ না এ অধিকার আদায় করা হয় ততক্ষণ সম্পদ থাকে অপবিত্র। এজন্যই মহানবি (স) বলেছেন, 'যে ব্যক্তি তার সম্পদের জাকাত আদায় করে সে তার সম্পদের দোষ দূর করে দেয়' (কানযুল উম্মাল)।"
        },
        {
          "label": "গ",
          "question": "উদ্দীপকের অবস্থা ও জাকাতভিত্তিক সমাজের তুলনামূলক আলোচনা করো।",
          "explanation": "উদ্দীপকের অবস্থার সাথে প্রচলিত অর্থব্যবস্থার মিল পাওয়া যায়, যা জাকাতভিত্তিক অর্থব্যবস্থা অর্থাৎ ইসলামি অর্থব্যবস্থার বিপরীত। প্রচলিত অর্থব্যবস্থা বলতে সাধারণত পুঁজিবাদী ও সমাজতান্ত্রিক। অর্থব্যবস্থাকে বুঝায়। এ অর্থব্যবস্থায় ব্যক্তিমালিকানা সীমাহীন অধিকারের ভিত্তিতে যেকোনো উপায়ে আয় ও ব্যায়ের সুযোগ পেয়ে থাকে। এতে মানবকল্যাণের বিষয়টি উপেক্ষিত হয়। অন্যদিকে কুরআন ও সুন্নাহর বিধান অনুযায়ী যে অর্থব্যবস্থা গড়ে ওঠে তাকে ইসলামি অর্থব্যবস্থা বলে। ইসলামি অর্থব্যবস্থায় সম্পদের সুষম ও ভারসাম্যপূর্ণ বণ্টননীতি অনুসৃত হয়েছে। আল্লাহ তায়ালা ইসলামি অর্থব্যবস্থায় ধনীদের সম্পদে গরিবের অধিকার নির্ধারণ করে দিয়েছেন। উদ্দীপদকে ড. হাবির এমন একটি অর্থব্যবস্থার বিষয়ে আলোচনা করছিলেন যেখানে ধনী-দরিদ্রের বৈষম্য বেড়েই চলেছে। ধনীরা অঢেল সম্পদের মালিক হচ্ছে আর গরিবদের সংখ্যা দিন দিন বাড়ছে। যা প্রচলিত অর্থব্যবস্থার নিদর্শন। কেননা প্রচলিত এই পুঁজিবাদী ও সমাজতান্ত্রিক অর্থব্যবস্থা মানবকল্যাণের লক্ষ্যে প্রবর্তিত হলেও তা প্রকৃতপক্ষে মানবকল্যাণ করতে পারেনি। প্রচলিত অর্থব্যবস্থা সামগ্রিক কল্যাণে ব্যর্থ হওয়ার মূল কারণ হলো সম্পদের মালিকানা নির্ধারণে ব্যর্থতা। ইসলামি অর্থব্যবস্থা সঠিকভাবে সম্পদের মালিকানা নির্ধারণ করে। এটি সম্পদ ব্যবহারের ক্ষেত্রে কল্যাণময় পদ্ধতি শিক্ষা দিয়েছে। ফলে মানুষ আল্লাহর বিধান অনুসারে নিজের নিয়ন্ত্রণে সম্পদের পূর্ণ ব্যবহারের সুযোগ পাচ্ছে। তাই বলা যায়, ইসলামি অর্থব্যবস্থা প্রচলিত অর্থব্যবস্থার তুলনায় কল্যাণকর।"
        },
        {
          "label": "ঘ",
          "question": "উদ্দীপকে ড. হাবিবের শেষোক্ত বক্তব্যের সাথে তুমি কি একমত? তোমার মতের সপক্ষে যুক্তি দাও।",
          "explanation": "হ্যাঁ, আমি ড. হাবিবের বক্তব্যের সাথে একমত। ইসলামি অর্থব্যবস্থা হলো কুরআন-সুন্নাহর আলোকে মানুষের সম্পদ উপার্জন, বণ্টন ও ব্যয়ের নির্দেশনা। এটি একটি মানবকল্যাণময় ও প্রগতিশীল অর্থব্যবস্থা। জাকাত, হালাল উপার্জন ও ইসলামি শরিয়তের অনুসরণ এ অর্থব্যবস্থার অন্যতম বৈশিষ্ট্য, যা. উদ্দীপকের হাবিরের বক্তব্যে লক্ষণীয়। উদ্দীপকে ড. হাবিব তার আলোচনার শেষোক্ত বক্তব্যে বলেন, যদি ধনিক শ্রেণি ঠিকমতো জাকাত দিত তাহলে এ দেশে কোনো ভিখারী থাকত না। যা ইসলামি অর্থব্যবস্থারই প্রতিচ্ছবি প্রকাশ করে। ইসলামি অর্থব্যবস্থা একটি আদর্শিক অর্থব্যবস্থা। এ অর্থব্যবস্থায় সম্পদের প্রকৃত মালিক মহান আল্লাহ রাব্বুল আলামিন। মানুষ তাঁর প্রতিনিধি হিসেবে তা ব্যবহার করেন। এ ব্যবস্থায় সম্পদের সুষম ও ভারসাম্যপূর্ণ বন্টননীতি অনুসরণ করা হয়। দারিদ্রদ্র্য বিমোচনে ইসলামি অর্থব্যবস্থার তাৎপর্য অপরিসীম। এ অর্থব্যবস্থায় ধনীদের সম্পদে গরিবদের জন্য নির্ধারিত অংশ রয়েছে। ইসলামের বিধান অনুযায়ী সঠিকভাবে জাকাত প্রদানের মাধ্যমে ধনী- গরিবের মধ্যকার বৈষম্য কমে আসে। ইসলামি অর্থব্যবস্থায় বেকারদের কর্মসংস্থানের সুযোগ সৃষ্টি হয়। উপরের আলোচনার পরিপ্রেক্ষিতে বলা যায়, ধনী-গরিবের মধ্যকার অর্থনৈতিক বৈষম্য কমানো এবং কর্মসংস্থানের সুযোগ সৃষ্টি করার মাধ্যমে ইসলামি অর্থব্যবস্থা দারিদ্র্য বিমোচনে গুরুত্বপূর্ণ ভূমিকা পালন করে। তাই ড. হাবিবের বক্তব্য ইসলামি শরিয়তসম্মত এবং যৌক্তিক।"
        }
      ]
    },
    {
      "number": "4",
      "uddipok": "জনাব আসাদ ও শামীমা দম্পতির প্রথম সন্তান জন্মের পর তারা তার ভবিষ্যৎ নিয়ে আলোচনা করছিল। জনাব আসাদ বললেন, তাকে এমন শিক্ষায় শিক্ষিত করব, যাতে সে আল্লাহকে জানতে পারে, আল্লাহর ইবাদত • করতে পারে, সাথে সাথে কর্মক্ষম হয় এবং যোগ্যতার সাথে দায়িত্ব পালন করতে পারে। শামীমা বললেন, প্রথমে তাকে মসজিদসংলগ্ন ছোট প্রতিষ্ঠানটিতে ভর্তি করাতে হবে।",
      "tag": "CCC 23",
      "sub_questions": [
        {
          "label": "ক",
          "question": "মুসলিম শিশুর প্রাথমিক শিক্ষাপ্রতিষ্ঠানের নাম কী?",
          "explanation": "মুসলিম শিশুর প্রাথমিক শিক্ষাপ্রতিষ্ঠানের নাম হলো মক্তব।"
        },
        {
          "label": "খ",
          "question": "'প্রতিটি শিশুই সহজাত প্রকৃতির ওপর জন্মগ্রহণ করে'- ব্যাখ্যা করো।",
          "explanation": "পৃথিবীর সমস্ত শিশু দীনে ফিতরাত বা স্বভাবজাত ধর্মের ওপর জন্মগ্রহণ করে। ইসলাম হলো মানুষের স্বভাবজাত ধর্ম। এখানে ফিতরাত বা ইসলামের কথা উল্লেখ করে হিদায়াত গ্রহণের যোগ্যতার প্রতি ইঙ্গিত করা হয়েছে। সুতরাং সকল শিশুই ইসলামের ওপর জন্মগ্রহণ করে। রাসুল (স) বলেন- 'প্রতিটি শিশুই সহজাত প্রকৃতি তথা ইসলামের উপর জন্মগ্রহণ করে।'"
        },
        {
          "label": "গ",
          "question": "উদ্দীপকে জনাব আসাদ তার সন্তানকে কোন শিক্ষায় শিক্ষিত করার কথা বলেছেন? ব্যাখ্যা করো।",
          "explanation": "উদ্দীপকে জনাব আসাদ তার সন্তানকে ইসলাম শিক্ষায় শিক্ষিত করার কথা বলেছেন। ইসলাম শিক্ষা একটি পূর্ণাঙ্গ ও সর্বজনীন জীবনব্যবস্থা। আল্লাহ সম্পর্কে জানা ও তাঁর ইবাদত করা এবং কর্মক্ষম ও যোগ্যতার সাথে দায়িত্ব পালন করার জন্য ইসলাম শিক্ষা প্রয়োজন। যা উদ্দীপকেও প্রতিফলিত হয়। জনাব আসাদ ও শামীমা দম্পতির প্রথম সন্তান জন্মের পর তার ভবিষ্যৎ নিয়ে আলোচনার এক পর্যায়ে জনাব আসাদ বলেন- তিনি সন্তানকে এমন শিক্ষায় শিক্ষিত করবেন, যে শিক্ষার মাধ্যমে আল্লাহকে জানা, ইবাদত করা, কর্মক্ষম হওয়া তাঁর যোগ্যতার সাথে দায়িত্ব পালন করতে পারবে। যার সবকিছুই সম্ভব একমাত্র ইসলাম শিক্ষার মাধ্যমে। আল্লাহকে জানতে হলে, তাঁর অনুসরণ করতে হলে, তাঁর সত্তা ও গুণাবলি সম্পর্কে সম্যক ধারণা পেতে হলে ইসলাম শিক্ষা প্রয়োজন। নামাজ, রোজা, হজ, জাকাতসহ যাবতীয় ইবাদত করার নিয়ম পদ্ধতি সম্পর্কে জ্ঞান অর্জন করা যায় এ শিক্ষার মাধ্যমে। এরপর যে বিষয়ের কথা এসেছে তা হলো- কর্মক্ষম ও যোগ্যতার সাথে দায়িত্ব পালনের বিষয়। ইসলাম মানুষকে কর্মক্ষম ও কর্মশীল হওয়ার জন্য উৎসাহিত করে। ইসলাম অলসভাবে জীবনযাপন করা পছন্দ করে না। সুতরাং জনাব আসাদ তার সন্তানকে ইসলাম শিক্ষা, প্রদান করলে তার সন্তান আদর্শবান মানুষ হতে পারবে"
        },
        {
          "label": "ঘ",
          "question": "উদ্দীপকে মিসেস শামীমার ইচ্ছাটি একজন শিশুর জন্য কতটুকু গুরুত্বপূর্ণ? বিশ্লেষণ করো।",
          "explanation": "উদ্দীপকে মিসেস শামীমার ইচ্ছাটি তথা মক্তবে ভর্তি করানোর সিদ্ধান্ত একজন শিশুর জন্য অতীব গুরুত্বপূর্ণ। ছোট ছোট শিশু-কিশোর যে প্রতিষ্ঠানে থেকে ধর্মীয় ও প্রাথমিক শিক্ষা লাভ করে সে প্রতিষ্ঠানকে মক্তব বলা হয়। কুরআন-হাদিস শিক্ষায় শিক্ষিত ব্যক্তিরা ছোট ছেলেমেয়েদের শিক্ষা দিয়ে থাকেন। সময়ের সাথে সাথে মক্তবব্যবস্থার ব্যাপক উন্নতি হয়েছে। এখান থেকেই ইসলামের প্রাথমিক, মৌলিক ও অতীব প্রয়োজনীয় জ্ঞান, আদব, আখলাক, শিষ্টাচার, সভ্যতা, নম্রতা, বড়দের শ্রদ্ধা, ছোটদের স্নেহ, হালাল-হারাম, পাক-পবিত্রতা ইত্যাদি শিক্ষা দেওয়া হয়। জন্মের পর একজন শিশু প্রথম শিক্ষা লাভ করে তার পিতামাতার কাছে। পরবর্তী সময়ে সে মক্তবে গমন করে। সেখানে আদর্শ শিক্ষকদের কাছ থেকে শিক্ষাগ্রহণ করে একজন আদর্শ মানুষ হিসেবে নিজেকে গড়ে তুলতে পারে। উদ্দীপকে শামীমা তার সন্তানকে মক্তবে ভর্তি করার ইচ্ছা পোষণ করেন। তার এ ইচ্ছাটি প্রতিটি মুসলিম শিশুর জন্য গুরুত্বপূর্ণ। মস্তবে প্রাথমিক শিক্ষার পাশাপাশি কুরআন শিক্ষা, ইমান শিক্ষা, স্বদেশপ্রেম প্রভৃতি বিষয়ে জ্ঞান প্রদান করা হয়, যার মাধ্যমে একটি শিশু প্রকৃত মুসলিম হতে পারে। উপরের আলোচনার পরিপ্রেক্ষিতে বলা যায়, শামীমার সিদ্ধান্তটি যথার্থ যা তার শিশু সন্তানের মানসিক ও নৈতিক বিকাশ"
        }
      ]
    },
    {
      "number": "5",
      "uddipok": "জনাব আব্দুস সালাম ফল ও সবুজ শাক-সবজিতে ফরমালিনের ব্যবহার ও এর ক্ষতিকর প্রভাব নিয়ে একটি গ্রন্থ রচনা করেন। অন্যদিকে ড. রমিজ উদ্দিন দেশের ভূমিরূপ, রাস্তাঘাট ও নদ-নদী চিহ্নিত একটি মানচিত্র ও এর নানামুখী ব্যবহারের উপায় সম্বলিত নির্দেশনা তৈরি করেন। তাদের উভয়ের গবেষণার মূল্যায়ন করতে গিয়ে জনাব শায়খ আবুল হাসেম বলেন, এ ধরনের গবেষণা দ্বাদশ শতাব্দীর মুসলিম বিজ্ঞানীদের গবেষণার কথা স্মরণ করিয়ে দেয়।",
      "tag": "CCC 23",
      "sub_questions": [
        {
          "label": "ক",
          "question": "দারুল আরকাম কী?",
          "explanation": "'দারুল আরকাম' হলো ইসলামের প্রথম পাঠশালা বা শিক্ষা প্রতিষ্ঠান; যা মহানবি হযরত মুহাম্মদ (স) মক্কার সাফা পাহাড়ের পাদদেশে তাঁর সাহাবি আরকাম (রা)-এর বাড়িতে প্রতিষ্ঠা করেন।"
        },
        {
          "label": "খ",
          "question": "'বায়তুল হিকমা প্রতিষ্ঠা বিজ্ঞানচর্চায় একটি মাইলফলক'- ব্যাখ্যা করো।",
          "explanation": "আব্বাসীয় শাসনামলে 'বায়তুল হিকমা' প্রতিষ্ঠার মাধ্যমে মুসলিমদের বিজ্ঞানচর্চায় এক নতুন মাইলফলক স্থাপিত হয়। 'বায়তুল হিকমা' হলো একটি বিজ্ঞানাগার বা গবেষণাগার। আব্বাসীয় খলিফা আল-মামুন ৮৩০ খ্রিষ্টাব্দে বাগদাদ (বর্তমানে ইরাকের রাজধানী) নগরীতে এটি প্রতিষ্ঠা করেন। প্রতিষ্ঠার সময় থেকেই এটি মুসলমানদের জ্ঞান-বিজ্ঞান চর্চায় গুরুত্বপূর্ণ অবদান রাখে। গণিত, জ্যোতির্বিদ্যা, পদার্থবিদ্যা, রসায়ন, ভূগোল ও চিকিৎসাবিদ্যাসহ আধুনিক বিজ্ঞানের বিভিন্ন ক্ষেত্রে এ প্রতিষ্ঠানটির অবদান অনস্বীকার্য। এখানে পারসিক জ্যোতির্বিজ্ঞানের মূল্যবান গ্রন্থগুলো অনুবাদ করা হয়। আল-খাওয়ারিযমি বায়তুল হিকমায় কর্মরত অবস্থায় বীজগণিতে অবদান রাখেন। মোহাম্মদ মুসা সর্বপ্রথম পদার্থবিদ্যার সূত্রের সর্বজনীনতা প্রমাণ করেন। এসব অবদানের কারণেই বায়তুল হিকমার প্রতিষ্ঠাকে বিজ্ঞানচর্চার ক্ষেত্রে একটি মাইলফলক হিসেবে বিবেচনা করা হয়।"
        },
        {
          "label": "গ",
          "question": "উদ্দীপকে উল্লেখিত ড. রমিজ উদ্দীনের গবেষণার সাথে মুসলিম জ্ঞান-বিজ্ঞানের কোন বিষয়ের মিল রয়েছে? ব্যাখ্যা করো।",
          "explanation": "উদ্দীপকের ড. রমিজ উদ্দিনের গবেষণার সাথে মুসলিম জ্ঞান-বিজ্ঞানের অন্যতম শাখা ভূগোলশাস্ত্রের মিল রয়েছে। মুসলিম মনীষীদের ভূগোলবিষয়ক জ্ঞানের উৎস ছিল পর্যবেক্ষণ, অভিজ্ঞতা ও আল-কুরআন। মুসলিম ভূগোলবিদদের মধ্যে মুসা আল খাওয়ারেজেমি পৃথিবীকে 'সাতটি ভূখণ্ডে' বিভক্ত করেন। ইবনে খুরদাদ আরবের প্রধান বাণিজ্যপথ এবং চীন, জাপান ও কোরিয়ার ভৌগোলিক অবস্থান বর্ণনা করেন। মুসলিম মনীষী আল-ইয়াকুবী তার 'কিতাবুল বুলদান' গ্রন্থে আরব থেকে উত্তর আফ্রিকা পর্যন্ত এলাকার নগরসমূহের বস্তুনিষ্ঠ বিবরণ তুলে ধরেন। আল মুকাদ্দাসী ছিলেন শ্রেষ্ঠতম ভূগোলবিদ। সমুদ্রতত্ত্বের ওপর 'আকবার আল-জামারি' নামে তার একটি তথ্যবহুল বই রয়েছে। এছাড়া আল-বিরুনী নদীর ভূসংস্থান, ভূতত্ত্ব, জোয়ারভাটা, ভূমির পরিমাপমূলক কাজ প্রভৃতি বিষয় নিয়ে আলোচনা করেন। উদ্দীপকে উল্লিখিত ড. রমিজ উদ্দিন দেশের ভূমিরূপ, রাস্তাঘাট ও নদ-নদী চিহ্নিত একটি মানচিত্র প্রস্তুত ও এর নানামুখী ব্যবহারের উপায় সম্বলিত নির্দেশনা তৈরি করেন। এগুলো মূলত ভূগোল বিষয়ক কর্মকাণ্ড। তাই বলা যায়, ড. রমিজ উদ্দিনের গবেষণা মুসলিম জ্ঞান-বিজ্ঞানের ভূগোলশাস্ত্রের সাথে মিল রয়েছে।"
        },
        {
          "label": "ঘ",
          "question": "জনাব আব্দুস সালামের গবেষণার সাথে মুসলিম বিজ্ঞানী জাবির ইবনে হাইয়ানের গবেষণার তুলনামূলক বিশ্লেষণ করো।",
          "explanation": "উদ্দীপকের জনাব আব্দুস সালামের গবেষণার সাথে মুসলিম বিজ্ঞানী জাবির ইবনে হাইয়ানের রাসায়নিক গবেষণার তুলনা করা যায়। মুসলিম মনীষী জাবির ইবনে হাইয়ান হলেন রসায়নশাস্ত্রের জনক। তার বড় কৃতিত্ব হলো তিনি রাসায়নিক সূত্র ও পদ্ধতির ব্যাবহারিক রূপ দেন। তিনি ধাতুর মানগত উন্নতি সাধন করেন। স্টিল ও লোহা তৈরি, মারকাসাইট থেকে স্থায়ী লেখার কালি, চামড়া ও কাপড় রং করা, লোহা সংরক্ষণের জন্য বার্নিস ব্যবহার করার পদ্ধতি প্রয়োগ করেন। ম্যাঙ্গানিজ ডাই- অক্সাইড থেকে কাচ তৈরি করা, এসিডের ঘনত্বের জন্য অম্লরস এবং চোলাই করার পদ্ধতির সফল প্রয়োগ করেন। সাইট্রিক এসিড, সিলভার নাইট্রেড, কিউরিক ক্লোরাইড, এন্টিমনি, আর্সেনিক প্রভৃতি ব্যবহারের বিষয়েও তার বিশেষ জ্ঞান ছিল। তিনি লবণ তৈরির একটি সফল ব্যাবহারিক পদ্ধতিরও উদ্ভাবন করেন। উদ্দীপকের জনাব আব্দুস সালাম ফল ও সবুজ শাক-সবজিতে ফরমালিনের ব্যবহার ও এর ক্ষতিকর প্রভাব নিয়ে একটি গ্রন্থ রচনা করেন। এগুলো মূলত রাসায়নিক গবেষণার সাথে সম্পর্কিত। উপরের আলোচনায় সুস্পষ্ট যে, জাবির ইবনে হাইয়ান যেমন বিভিন্ন রাসায়নিক গবেষণা করেছেন ঠিক তেমনি উদ্দীপকের জনাব আব্দুস সালামও রাসায়নিক গবেষণা বিষয়ক গ্রন্থ রচনা করেছেন।"
        }
      ]
    },
    {
      "number": "6",
      "uddipok": "অফিসের কর্তা জনাব 'ক' সরকারি চাকুরি করেন। তার মাধ্যমে অনেক গুরুত্বপূর্ণ ফাইল সই হয়। তিনি নিজের কার্জ যথানিয়মে সম্পন্ন করেন। তিনি কারো কাছ থেকে অর্থ নেন না। অন্যদিকে একই অফিসের জনাব 'খ' ফাইল আটকিয়ে বিভিন্ন কৌশলে গ্রাহকদের কাছ থেকে অর্থ আদায় করেন। তিনি অনেক সম্পদশালী হয়েছেন এবং এ সম্পদ থেকে মসজিদ, মাদ্রাসায় দান করেন।",
      "tag": "CCC 23",
      "sub_questions": [
        {
          "label": "ক",
          "question": "হালাল শব্দের অর্থ কী?",
          "explanation": "হালাল শব্দের অর্থ বৈধ।"
        },
        {
          "label": "খ",
          "question": "খাদ্যদ্রব্যের ভেজাল বলতে কী বোঝ?",
          "explanation": "খাদ্যদ্রব্যে ভেজাল বলতে বোঝায়, খাদ্যদ্রব্যের সাথে অস্বাস্থ্যকর পদার্থ মিশ্রিত করে বা পচাদ্রব্য মিশ্রিত করে বিক্রি যা সরবরাহ করা। খাদ্যদ্রব্যে ভেজাল হলো বিষাক্ত রাসায়নিক পদার্থ দ্বারা কৃত্রিম উপায়ে ফলফলাদি পাকানো বা কাঁচা ফলে পাকা ফলের রং তৈরি করা। ভালো খাদ্যদ্রব্যের মধ্যে খারাপ বা পচা খাদ্যদ্রব্য মিশ্রিত করে বিক্রি করা। মেয়াদোত্তীর্ণ খাবার, ওষুধ ইত্যাদির প্যাকেটে নতুন লেভেল লাগিয়ে বিক্রি করা। নোংরা ও অস্বাস্থ্যকর পরিবেশে তৈরি খাবারের চমকপ্রদ বিজ্ঞাপন দিয়ে বিক্রি করা। নিম্নমানের বা ক্ষতিকারক উপাদান দ্বারা খাদ্যদ্রব্য তৈরি করা। মিষ্টিতে কেমিক্যাল ব্যবহার করে রং চকচকে করা। ক্ষতিকর দ্রব্য মিশ্রিত করে ফাস্ট ফুড জাতীয় খাদ্যের স্বাদ বৃদ্ধি করা ইত্যাদি। ইসলামের দৃষ্টিতে খাদ্যদ্রব্যে ভেজাল দেওয়া জঘন্যতম অপরাধ।"
        },
        {
          "label": "গ",
          "question": "উদ্দীপকে বর্ণিত দু'জনের কাজের ধরনের মাঝে কোন পার্থক্যটি বিদ্যমান? ব্যাখ্যা দাও।'",
          "explanation": "উদ্দীপকে বর্ণিত দু'জনের কাজের ধরনের মাঝে পার্থক্য হলো ঘুষ গ্রহণ ও ঘুষ থেকে দূরে থাকার প্রবণতা। ঘুষ হলো যে বস্তু বা বিষয় লাভের অধিকার ব্যক্তির নেই সে যদি দায়িত্বশীল কর্তৃপক্ষকে কোনো কিছু দেওয়ার মাধ্যমে সে অধিকার লাভ করে। ঘুষ জঘন্যতম সামাজিক অনাচার। এটি শুধু অর্থের লেনদেন নয়, বরং অন্যায় সুবিধা নেওয়ার জন্য যা কিছুই দেওয়া হোক তা ঘুষেরই অন্তর্ভুক্ত হবে। অপরদিকে দায়িত্ব সম্পর্কে সঠিক জ্ঞান রাখা এবং তা পালনের আন্তরিক উদ্যোগই হলো কর্তব্যপরায়ণতা। কর্তব্য হলো এমন বিষয়, যা পালন করা মানুষের দায়িত্ব। আর উদ্দীপকে অফিসের কর্তা জনাব 'ক' এবং 'খ' এর মাঝে ঘুষ নেওয়ার প্রবণতা ও কর্তব্যপরায়ণার বিষয়টি ফুটে উঠেছে। উদ্দীপকে দেখা যায় জনাব 'ক' গুরুত্বপূর্ণ ফাইল যথানিয়মে সই করেন। তিনি কারো কাছ থেকে অর্থ নেন না। অন্যদিকে তারই অফিসের জনাব 'খ' ফাইল আটকিয়ে বিভিন্ন কৌশলে গ্রাহকদের কাছ থেকে অর্থ আদায় করেন। যা দ্বারা দুজনের দু'প্রকার উপার্জনের পথ সম্পর্কে জানা যায়। ঘুষ দেওয়া এবং নেওয়া উভয়ই অমার্জনীয় অপরাধ। রাসুল (স) বলেছেন, ঘুষদাতা ও ঘুষখোর উভয়ই জাহান্নামের আগুনে জ্বলবে। আর কর্তব্যপরায়ণতা হলো মানবিক মূল্যবোধের রক্ষাকবচ। পৃথিবীর প্রত্যেক মানুষই কোনো না কোনোভাবে দায়িত্বশীল। তাই বলা যায়, জনাব 'ক' এবং 'খ' এর মাঝে ঘুষ থেকে দূরে থাকা এবং ঘুষ গ্রহণ করার পার্থক্যটি বিদ্যমান"
        },
        {
          "label": "ঘ",
          "question": "উদ্দীপকে বর্ণিত দ্বিতীয় ব্যক্তির সম্পদ উপার্জন এবং দান কি সমর্থনযোগ্য? এর পরিণতি বিশ্লেষণ করো।",
          "explanation": "উদ্দীপকে বর্ণিত জনাব 'খ'-এর সম্পদ উপার্জন পদ্ধতি ঘুষের সাথে, সম্পর্কিত হওয়াই তার দান সমর্থনযোগ্য নয়। দুনিয়া ও আখিরাতে এর পরিণতি অত্যন্ত ভয়াবহ। ঘুষ জঘন্যতম একটি অনাচার। এর অপর নাম উৎকোচ। যে বস্তু বা বিষয় লাভের অধিকার ব্যক্তির নেই সে যদি দায়িত্বশীল কর্তৃপক্ষকে কোনো কিছু দেওয়ার মাধ্যমে সে অধিকার লাভ করে তাহলে তা ঘুষ বলে বিবেচিত হবে। ঘুষ শুধু অর্থের লেনদেন নয়, বরং অন্যায় সুবিধা নেওয়ার জন্য যা কিছুই দেওয়া হোক তা ঘুষেরই অন্তর্ভুক্ত। ঘুষ দেওয়া ও গ্রহণ করা মারাত্মক অপরাধের শামিল। আল্লাহ বলেন, তোমরা একে অন্যের সম্পদ অবৈধভাবে ভক্ষণ করো না। মানুষের সম্পদের কিছু অংশ জেনেশুনে অন্যায়ভাবে খাওয়ার উদ্দেশ্যে বিচারককে ঘুষ দিও না। আর অবৈধ উপার্জনের সম্পদ দান করলেও তা আল্লাহর কাছে গ্রহণযোগ্য হবে না। কেননা হারাম উপার্জন ইবাদত কবুলের অন্তরায়। উদ্দীপকে দেখা যায়, জনাব 'খ' তার অফিসে ফাইল আটকে রেখে বিভিন্ন কৌশলে গ্রাহকদের নিকট হতে অর্থ আদায় করে। সে এসব অর্থ দিয়ে সম্পদশালী হয়েছেন এবং এ সম্পদ মসজিদ, মাদরাসায় দান করেন। যা ঘুষের সাথে সাদৃশ্যপূর্ণ। রাসুল (স) ঘুষ গ্রহণকারীদের ব্যাপারে তা নিজ ঘাড়ে বহন করে নিয়ে আসবে। ঘুষখোর ব্যক্তি তার দায়িত্ব ও আমানতের খিয়ানত করে। অবৈধ উপার্জনের এ সম্পদ মহান আল্লাহ কখনোই কবুল করেন না। কেননা রাসুল (স) বলেছেন, 'হারাম ভক্ষণকারী দেহ জান্নাতে প্রবেশ করবে না'। আর কিয়ামতের দিন এই অসৎ উপার্জন তার জন্য মহাবিপদ হয়ে দাঁড়াবে। উপর্যুক্ত আলোচনার প্রেক্ষিতে বলা যায়, জনাব 'খ' এর উপার্জন অসৎভাবে হওয়ায় এটি কখনোই সমর্থনযোগ্য নয়। এই উপার্জনের জন্য তাকে জাহান্নামের ভয়াবহ শাস্তির সম্মুখীন হতে হবে।"
        }
      ]
    },
    {
      "number": "7",
      "uddipok": "হাসিব প্রায়ই ঘরে বাবা-মা, ভাই-বোন ও তার সহপাঠীদের সাথে মিথ্যা কথা বলে। এ কারণে নয়নের বাবা তাকে ডেকে একদিন বললেন, বাবা, মিথ্যা জঘন্যতম অপরাধ এবং সব অপকর্মের উৎস। সকলে মিথ্যাবাদীকে ঘৃণা করে। আর আমাদের মহানবি (স) ছিলেন সত্যবাদিতার উজ্জ্বল আদর্শ।",
      "tag": "CCC 23",
      "sub_questions": [
        {
          "label": "ক",
          "question": "সত্যবাদিতার আরবি প্রতিশব্দ কী?",
          "explanation": "সত্যবাদিতার আরবি প্রতিশব্দ হলো সিদক্ব (صدق) ।"
        },
        {
          "label": "খ",
          "question": "মিথ্যাবাদী বলতে কী বোঝায়?",
          "explanation": "অভ্যাসগতভাবে যে লোক মিথ্যা বলে, যার কাজ-কর্মে, লেনদেন ও সামাজিক মেলামেশায় মিথ্যা প্রবল থাকে তাকে মিথ্যাবাদী বলা হয়। যে সত্য গোপন করে বা কোনো প্রকৃত বস্তু বা ঘটনাকে বিকৃত করে প্রকাশ বা উপস্থাপন করে সে মিথ্যাবাদী। মিথ্যাবাদী ব্যক্তি মিথ্যার মাধ্যমে অন্যকে ঠকায়, ধোঁকা দেয় বা ফাঁকি দেয় এবং সত্যকে আড়ালে রেখে অসত্য বিষয় প্রকাশ করে।"
        },
        {
          "label": "গ",
          "question": "হাসিবের মধ্যে কোন গুণের অভাব পরিলক্ষিত হয় এবং এর পরিণাম কী হতে পারে?",
          "explanation": "হাসিবের মধ্যে সত্যবাদিতার অভাব পরিলক্ষিত হয়। এর পরিণাম অত্যন্ত ভয়াবহ। সাধারণত সত্য কথা বলার অভ্যাস কিংবা অভ্যন্তরূপে সত্য বলাকে সিদ্‌ক বা সত্যবাদিতা বলে। যিনি সত্য কথা বলেন তাকে বলা হয় সাদিক। আর কোনো ব্যক্তি যখন সত্যবাদিতর পরম সীমায় উত্তীর্ণ হয় তখন তাকে বলে সিদ্দিক বা পরম সত্যবাদী। এ ধরনের ব্যক্তিরা কখনো সত্য থেকে বিচলিত হন না। সত্যবাদিতার বিপরীত দিক হলো মিথ্যাবাদিতা। অভ্যাসগতভাবে যে মিথ্যা কথা বলে তাকে মিথ্যাবাদী বলা হয়। মিথ্যাচার কখনোই ইসলাম সমর্থনযোগ্য নয়। বরং ইসলামে সর্বদা মিথ্যাচার থেকে বিরত থাকার নির্দেশ দেয়। হাসিবের মধ্যে মিথ্যাচারের স্বভাবটি পরিলক্ষিত হয়। উদ্দীপকের হাসিব প্রায়ই ঘরে বাবা-মা, ভাই-বোন ও তার সহপাঠীদের সাথে মিথ্যা কথা বলে। যা একটি জঘন্যতম অপরাধ। এটি মানুষের শান্তিপূর্ণ জীবনের সবচেয়ে বড় অন্তরায়। মিথ্যাবাদী কারও বিশ্বাস অর্জন করতে পারে না। এর মাধ্যমে সাময়িক উপকার পেলেও চিরস্থায়ী ক্ষতি ডেকে আনে। সমাজে পাপপ্রবণতা বৃদ্ধি পায়। ধ্বংস অনিবার্য হয়ে পড়ে। এটি ব্যক্তি জীবনে বিরাট অভিশাপ বয়ে আনে। আল্লাহর রহমত হতে দূরে সরিয়ে দেয়। মানুষকে চিরস্থায়ী জাহান্নামের দিকে নিয়ে যায়। রাসুল (স) এরশাদ করেন, 'মিথ্যা সকল পাপের জননী বা মূল'। তাই মিথ্যাবাদীদের পরিণতি অত্যন্ত ভয়াবহ।"
        },
        {
          "label": "ঘ",
          "question": "উদ্দীপকের শেষ বাক্যটি বিশ্লেষণ করো।",
          "explanation": "\"আমাদের মহানবি (স) ছিলেন সত্যবাদিতার উজ্জ্বল আদর্শ\"- বাক্যটি দ্বারা সত্যবাদিতার উপর গুরুত্বারোপ করা হয়েছে। সাধারণত, সত্য কথা বলার অভ্যাস কিংবা অভ্যন্তরূপে সত্য বলাকে সিদক বা সত্যবাদিতা বলে। যিনি সত্য কথা বলেন তাকে বলা হয় সাদিক। আর কোনো ব্যক্তি যখন সত্যবাদিতার পরম সীমায় উত্তীর্ণ হয় তখন তাকে বলে সিদ্দিক বা পরম সত্যবাদী। এ ধরনের ব্যক্তিরা কখনো সত্য থেকে বিচলিত হন না। জীবনের যেকোনো পরিস্থিতিতে তারা সত্যের উপর অটল ও অবিচল থাকেন। যা উদ্দীপকে রাসুল (স)-এর জীবনাদর্শের অন্যতম একটি শিক্ষার সাথে সত্যবাদিতা মানুষকে পুণ্যের পথে পরিচালিত করে। সত্যবাদিতার সুফল সীমাহীন। এটি মানুষকে পুণ্যের পথে পরিচালিত করে। তাই কেউ সত্যবাদিতায় অভ্যস্ত হলে আল্লাহ তায়ালা তার ওপর সন্তুষ্ট হন। এটি মানুষকে সব ধরনের অন্যায় ও অপকর্ম থেকে দূরে রাখে। সত্যবাদিতার মাধ্যমে দুনিয়ার জীবনে সফলতা ও বিপদ-আপদ থেকে মুক্তি লাভ করা যায়। আখিরাতেও সত্যবাদীদের জন্য রয়েছে অঢেল পুরস্কার। আল্লাহ বলেন, 'সেইদিন যেদিন সত্যবাদীদেরকে তাদের সত্যবাদিতা উপকৃত করবে। তাদের জন্য রয়েছে জান্নাত।' সুতরাং উপর্যুক্ত আলোচনার প্রেক্ষিতে বলা যায়, সত্যবাদিতা এমন একটি মহৎ গুণ যার মাধ্যমে দুনিয়ার জীবনে সাফল্য ও আখিরাতে মুক্তি লাভ করা যায়।"
        }
      ]
    },
    {
      "number": "8",
      "uddipok": "পরিবারের সদস্যদের মধ্যে বিভিন্ন ধরনের আত্মীয় থাকে। রক্ত সম্পর্কীয় আত্মীয়ের মধ্যে সবচেয়ে কাছের হলো ভাই-বোন। ইসলামি পরিবার প্রথায় ভাই-বোনের পারস্পরিক মিল মহব্বত এক স্বগীয় ব্যাপার। যেমনটি আয়েশা, আনিকা এবং হাফিজের মধ্যে রয়েছে। আয়েশা বড় বোন হিসেবে ছোট ভাই বোনকে স্নেহ করে এবং উচ্চ শিক্ষায় শিক্ষিত করার জন্য আপ্রাণ চেষ্টা চালায়। কিন্তু তাদের পিতা মারা যাওয়ার পরে সম্পদ বন্টন নিয়ে মনোমালিন্য সৃষ্টি হয়। হাফিজ তার বোনদেরকে পিতার সম্পদ থেকে বঞ্চিত করতে চায়।",
      "tag": "CCC 23",
      "sub_questions": [
        {
          "label": "ক",
          "question": "সমাজ জীবনের প্রাথমিক ইউনিট কী?",
          "explanation": "সমাজ জীবনের প্রাথমিক ইউনিট পরিবার।"
        },
        {
          "label": "খ",
          "question": "পরিবার বলতে কী বুঝায়?",
          "explanation": "পরিবার হচ্ছে মোটামুটি স্থায়ী এমন একটি সংঘ যেখানে সন্তানাদিসহ বা সন্তানহীনভাবে স্বামী-স্ত্রী একত্রে বসবাস করে। বাংলাদেশের বর্তমান প্রেক্ষাপটে পরিবার বলতে এমন একটি ক্ষুদ্র সামাজিক সংগঠনকে বোঝায়, যেখানে বৈবাহিক বা রক্ত সম্পর্কীয় সূত্রে স্বামী-স্ত্রী তাদের সন্তান-সন্ততি ও পরিবার-পরিজনসহ বসবাস করে।"
        },
        {
          "label": "গ",
          "question": "উদ্দীপকে উল্লিখিত আয়েশার ভূমিকাটি কী রূপ হয়েছে? বিশ্লেষণ করো",
          "explanation": "উদ্দীপকে উল্লিখিত আয়েশার ভূমিকায় ভাইবোনের প্রতি কর্তব্যের বিষয়টি ফুটে উঠেছে। পারিবারিক এবং সামাজিক শৃঙ্খলা ও সম্প্রীতি বজায় রাখার জন্য আল্লাহ তায়ালা ভাইবোনের প্রতি কর্তব্য পালন ও তাদের অধিকার আদায় করার নির্দেশ দিয়েছেন। পিতামাতার প্রতি কর্তব্য পালনের পরেই আল্লাহ নিকটাত্মীয়দের অধিকার আদায়ের গুরুত্ব দিয়েছেন। এদের মধ্যে ভাইবোনদের পারস্পরিক অধিকার ও কর্তব্য সবচেয়ে বেশি। এসব দায়িত্ব কর্তব্য সুষ্ঠুভাবে পালনের ওপর পরিবারের সুখ, সমৃদ্ধি ও স্থায়িত্ব নির্ভর করে। আয়েশার কর্মকাণ্ডে তারই বহিঃপ্রকাশ ঘটেছে। উদ্দীপকে আয়েশা তার ছোট ভাই ও বোনকে স্নেহ করে এবং উচ্চ শিক্ষায় শিক্ষিত করার জন্য আপ্রাণ চেষ্টা চালায়। যা একজন কর্তব্যপরায়ণ মানুষের বৈশিষ্ট্য। এরূপ সৌহাদ্যপূর্ণ আচরণ নিঃসন্দেহে প্রশংসার দাবিদার। কারণ ইসলামি পরিবারে কেউ কারো প্রতিযোগী বা শত্রু নয় বরং একে অন্যের সহযোগী। 'পরিবারের বড় ভাইবোনের কর্তব্য হচ্ছে তাদের ছোটদের প্রতি স্নেহ প্রদর্শন করা। কেননা পিতা-মাতার অবর্তমানে বড় ভাই বা বোনই তাদের স্থলাভিষিক্ত হন। আর আয়েশা সঠিকভাবে কর্তব্যপালন করায় তার কর্মকাণ্ড ইসলাম সম্মত হয়েছে।"
        },
        {
          "label": "ঘ",
          "question": "হাফিজের আচরণ ইসলামের নিয়ম অনুযায়ী হয়েছে কিনা? তোমার মতের পক্ষে যুক্তি দাও।",
          "explanation": "হাফিজ 'তার 'বোনদেরকে সম্পদ থেকে বঞ্চিত করার কাজটি ইসলামি শরিয়তের দৃষ্টিতে সঠিক হয়নি। ইসলাম একটি পরিপূর্ণ জীবনব্যবস্থা। কুরআন ও হাদিসে ইবাদতের পাশাপাশি ভাই-বোনদের অধিকার আদায়ের ব্যাপারে নির্দেশনা দেওয়া হয়েছে। ভাই-বোনদের সাথে সদাচরণ করা, ভালোবাসা ও সহানুভূতি প্রদর্শন করা, মিরাস বা উত্তরাধিকারের অধিকার দেওয়া ইত্যাদির ব্যাপারে ইসলামে নির্দেশ দেওয়া হয়েছে। কিন্তু হাফিজের কর্মকাণ্ডে এক্ষেত্রে উপেক্ষা করার চিত্র দেখা যায়। উদ্দীপকে আয়েশা, আনিকা এবং হাফিজ তিন ভাইবোন। তার পিতা তিন সন্তানকে রেখে মৃত্যুবরণ করলে হাফিজ একাই তার পিতার সম্পত্তি ভোগ করতে থাকে। কিছুদিন পর দুই বোন আয়েশা, আনিকা বাবার রেখে যাওয়া সম্পত্তির ভাগ চাইলে হাফিজ তা অস্বীকার করে। ইসলামের দৃষ্টিতে তার এ কর্মকাণ্ড মোটেও সঠিক নয়। আল্লাহ তায়ালা বলেন 'তুমি তোমার আপনজনদের হক আদায় করে দাও' (সুরা বনি ইসরাইল:২৬)। সুতরাং আল্লাহর আদেশ অমান্য করে এবং বোনদেরকে সম্পত্তির অধিকার না দিয়ে হাফিজ বড় অন্যায় কাজ করেছে। এর জন্য পরকালে তাকে কঠিন বিচারের সম্মুখীন হতে হবে। উপরিউক্ত আলোচনার প্রেক্ষিতে হাফিজ তার বোনদের অধিকার খর্ব করে ইসলাম পরিপন্থি কাজ করেছে। যা শরিয়ত সমর্থিত নয়। তাই তার আচরণ ইসলামি শরিয়ত বহির্ভূত হয়েছে।"
        }
      ]
    },
    {
      "number": "9",
      "uddipok": "একটি গতিশীল বিষয় হিসেবে ইসলামী অর্থব্যবস্থা ইসলামের জীবনদর্শন, কৃষ্টি ও সভ্যতার সাথে একই সূত্রে গাথা। পুঁজিবাদ ও সমাজতন্ত্রের বিপরীতে ইসলাম একটি ভারসাম্যপূর্ণ সুষম অর্থব্যবস্থা কায়েম করে। ইসলামী অর্থব্যবস্থায় ব্যক্তিমালিকানা এবং নিজের উপার্জিত সম্পদ ব্যয় করার অধিকার স্বীকৃত।",
      "tag": "CCC 23",
      "sub_questions": [
        {
          "label": "ক",
          "question": "উশর শব্দের অর্থ কী?",
          "explanation": "উশর শব্দের অর্থ এক-দশমাংশ।"
        },
        {
          "label": "খ",
          "question": "'জাকাত সম্পদ বৃদ্ধি করে'- ব্যাখ্যা করো।",
          "explanation": "জাকাত কর্মসংস্থান সৃষ্টি ও উৎপাদন বৃদ্ধির মাধ্যমে সম্পদের প্রবৃদ্ধি ঘটায়। জাকাত অর্থ বৃদ্ধি পাওয়া। জাকাত সম্পদ পুঞ্জিভূত না রেখে তাতে গতিশীলতা সৃষ্টি করে। জাকাতের অর্থ মানুষের অভাব-অনটন ও দারিদ্রদ্র্য নির্মূলে ভূমিকা রাখে। দরিদ্ররা জাকাতের অর্থের সঠিক ব্যবস্থাপনা করে বা উৎপাদন কাজে ব্যয় করে। ফলে সম্পদের গতিশীলতা সৃষ্টি হয় এবং সম্পদ বৃদ্ধি পায়। অন্যদিকে জাকাত প্রদানকারীদের ওপর আল্লাহ সন্তুষ্ট হয়ে তাদের সম্পদের পরিমাণ বাড়িয়ে দেন। অর্থাৎ জাকাত সম্পদের প্রবৃদ্ধি ঘটায়।"
        },
        {
          "label": "গ",
          "question": "উদ্দীপকে উল্লিখিত অর্থব্যবস্থাটি কী জাকাত ভিত্তিক? ব্যাখ্যা করো।",
          "explanation": "হ্যাঁ, উদ্দীপকে উল্লিখিত অর্থব্যবস্থাটি ইসলামি অর্থব্যবস্থা, যা জাকাত ভিত্তিক। ইসলামি অর্থব্যবস্থা হলো কুরআন-সুন্নাহর আলোকে মানুষের সম্পদ উপার্জন, বণ্টন ও ব্যয়ের নির্দেশনা। এটি একটি মানবকল্যাণময় ও প্রগতিশীল অর্থব্যবস্থা। জাকাত, হালাল উপার্জন ও ইসলামি শরিয়তের অনুসরণ এ অর্থব্যবস্থার অন্যতম বৈশিষ্ট্য। ইসলামি আদর্শের আলোকে প্রতিষ্ঠিত এ অর্থব্যবস্থায় সম্পদের প্রকৃত মালিক আল্লাহ তায়ালা। এ অর্থব্যবস্থায় ধনীদের সম্পদে গরিবদের জন্য নির্ধারিত অংশ রয়েছে। উদ্দীপকে দেখা যায়, ইসলামি অর্থব্যবস্থা পুঁজিবাদ ও সমাজতন্ত্রের বিপরীতে একটি ভারসাম্যপূর্ণ সুষম অর্থব্যবস্থা কায়েম করে। ইসলামি অর্থব্যবস্থায় ব্যক্তিমালিকানা এবং নিজের উপার্জিত ধনসম্পদ ব্যয় করার অধিকার স্বীকৃত। ইসলামের বিধান অনুযায়ী সঠিকভাবে জাকাত প্রদানের মাধ্যমে ধনী-গরিবের মধ্যকার বৈষম্য কমে আসে। তাদের মধ্যে একটি যোগসূত্র স্থাপিত হয়। জাকাত আদায়ের ফলে নির্দিষ্ট কিছু লোকের নিকট সম্পদ পুঁজিভূত হবার কোনো সম্ভাবনা থাকে না। ফলে সর্বদা অর্থনৈতিক ভারসাম্য স্থাপিত হয়। তাই বলা যায়, ইসলামি অর্থব্যবস্থা জাকাত ভিত্তিক।"
        },
        {
          "label": "ঘ",
          "question": "পারিবারিক ও সামাজিক জীবনে উদ্দীপকে উল্লিখিত অর্থব্যস্থাটির গুরুত্ব বিশ্লেষণ করো।",
          "explanation": "উদ্দীপকে উল্লিখিত অর্থব্যবস্থাটি ইসলামি অর্থব্যবস্থা যার পারিবারিক ও সামাজিক জীবনে গুরুত্ব অপরিসীম। ইসলামি অর্থব্যবস্থা হলো কুরআন-সুন্নাহে বর্ণিত মানুষের সম্পদ উপার্জন, বণ্টন ও ব্যয়ের নির্দেশনা। ইসলামি অর্থব্যবস্থা বর্তমান বিশ্বে প্রচলিত পুঁজিবাদ ও সামজতান্ত্রিক অর্থব্যবস্থার সম্পূর্ণ বিপরীতধর্মী, শোষণমুক্ত, জনকল্যাণকর এক আদর্শ অর্থব্যবসথা। অর্থসম্পদ সম্পর্কীয় সবক্ষেত্রে এর আদর্শিক চেতনা রয়েছে। এ অর্থব্যবস্থা মানুষের কল্যাণে নিয়োজিত রয়েছে। কারণ এটি একটি সুদমুক্ত অর্থব্যবস্থা ইসলামি অর্থব্যবস্থা পুরোপুরি ইসলামি শরিয়াভিত্তিক। এ অর্থব্যবস্থায় রয়েছে সুষ্ঠু উৎপাদন ও উপার্জননীতি, ব্যয়নীতি, বন্টননীতি ও সঞ্চয়নীতি। যার ফলে সমাজের সব পর্যায়ে মানুষের মৌল মানবিক অধিকারের নিশ্চয়তা বিধান করে এ অর্থব্যবস্থা। এ ব্যবস্থায় এমনভাবে অর্থ উপার্জন ও ব্যয়ের নীতি নির্ধারণ করা হয়েছে যাতে সমাজের কোনো পর্যায়ের মানুষকেই খাদ্য, বস্ত্র, বাসস্থান, শিক্ষা, চিকিৎসা ও বিনোদন নিয়ে ভাবতে হবে না। অর্থসম্পর্কীয় সকল কার্যক্রমের সাথে ন্যায়নিষ্ঠা ও সুবিচার এবং ইহসান বা সদাচার সম্পৃক্ত হবে। এ অর্থব্যবস্থায় সমাজে অর্থনৈতিক সাম্য প্রতিষ্ঠিত হবে। সমাজে কোনোরূপ বৈষম্য থাকবে না। আবার এ অর্থব্যবস্থার অন্যতম উল্লেখযোগ্য বৈশিষ্ট্য হলো- জাকাতভিত্তিক অর্থব্যবস্থা। সুদমুক্ত এ জাকাতভিত্তিক অর্থব্যবস্থায় ধনীদের সম্পদ হতে জাকাত আদায় করে দরিদ্রদের সহায়তার মাধ্যমে দারিদ্র মোচন করার সর্বাত্মক প্রচেষ্টা চালানো হয়। ফলে এ অর্থব্যবস্থায় সমাজে দারিদ্র্য বিমোচন সম্ভব হবে। পরিশেষে বলা যায় যে, ইসলামি অর্থব্যবস্থার মাধ্যমেই প্রতিটি পরিবারে এবং সমাজে শান্তি শৃঙ্খলা প্রতিষ্ঠা করা সম্ভব।"
        }
      ]
    },
    {
      "number": "10",
      "uddipok": "যারিফ সাহেব নিয়মিত ইবাদত-বন্দেগি করেন। কিন্তু তিনি কোনো সামাজিক কর্মকাণ্ডে অংশগ্রহণ করতে চান না। তার এলাকায় মাদকাসক্তি, ইভটিজিং, সন্ত্রাস ইত্যাদি সামাজিক অনাচার মারাত্মকভাবে ছড়িয়ে পড়েছে। এলাকার যুবকদের নিয়ে স্থানীয় ইমাম সাহেব 'সামাজিক অনাচার প্রতিরোধ কমিটি' গঠন করেন। ইমাম সাহেব যারিফ সাহেবকে তাদের সাথে কাজ করার আহ্বান জানালে তিনি তা প্রত্যাখ্যান করেন। তখন ইমাম সাহেব বললেন, ইবাদত-বন্দেগির মতো সৎকাজের আদেশ এবং অসৎকাজে নিষেধও অপরিহার্য।",
      "tag": "CCC 23",
      "sub_questions": [
        {
          "label": "ক",
          "question": "মসজিদ কাকে বলে?",
          "explanation": "ইসলামি শরিয়তের পরিভাষায়, সালাতের স্থানকে মসজিদ বলা হয়।"
        },
        {
          "label": "খ",
          "question": "'মায়ের পায়ের নিচে সন্তানের জান্নাত'- বুঝিয়ে লেখো।",
          "explanation": "হাদিসে এসেছে, মায়ের পায়ের নিচে সন্তানের বেহেশত। নারীরা মায়ের জাত। তারা সন্তানের নিকট অত্যন্ত শ্রদ্ধার পাত্র। সন্তানের জীবনে মায়ের যেমন অবদান অনেক বেশি তেমনি তার প্রতি সন্তানের দায়িত্ব-কর্তব্যও বেশি। মায়ের প্রতি এ দায়িত্ব-কর্তব্যের গুরুত্ব বোঝাতেই রাসুল (স) বলেছেন, জননীর পদতলে সন্তানের জান্নাত।"
        },
        {
          "label": "গ",
          "question": "যারিফ সাহেবের কাজটি শরিয়তের আলোকে কীরূপ? ব্যাখ্যা করো।",
          "explanation": "যারিফ সাহেবের কাজটি শরিয়তের দৃষ্টিতে মোটেও যথার্থ নয়। ইসলাম একটি পূর্ণাঙ্গ জীবনব্যবস্থা। শুধুমাত্র ইবাদত বন্দেগির মধ্যে ইসলাম সীমাবদ্ধ নয়। সামাজিক প্রত্যেকটি কাজকর্ম ইসলামের সাথে জড়িত। ইবাদত-বন্দেগি করার সাথে সাথে সৎকাজের আদেশ ও অসৎ কাজের নিষেধ করলেই কেবল পূর্ণাঙ্গ ইসলাম পালন হবে। উদ্দীপকের যারিফ সাহেব ইবাদত-বন্দেগি নিয়মিতভাবে করেন। কিন্তু তার এলাকায় মাদকাসক্তি, ইভটিজিং, চাঁদাবাজি, সন্ত্রাস প্রভৃতি সামাজিক অনাচার মারাত্মকভাবে ছড়িয়ে পড়লেও তিনি এগুলোর বিরুদ্ধে কোনো প্রতিবাদ করেন না। অথচ এগুলো ইসলামে সম্পূর্ণ হারাম বা নিষিদ্ধ। অর্থাৎ তিনি অসৎ কাজের নিষেধ করেন না। যা ইসলামি শরিয়তে মোটেও গ্রহণযোগ্য নয়। সৎকাজের আদেশ এবং অসৎকাজে নিষেধ মুসলিম উম্মাহর বৈশিষ্ট্য এবং অবশ্য পালনীয়। আল্লাহ বলেন- 'হে বৎস, তুমি নামাজ কায়েম করো এবং সৎকাজের আদেশ দাও ও অসৎ কাজ হতে মানুষকে বিরত রাখ' (সুরা লুকমান: ১৭)। তাই পূর্ণাঙ্গ মুসলমান হতে হলে ইবাদত-বন্দেগির পাশাপাশি অন্যান্য সামাজিক দায়িত্ব পালন করতে হবে।"
        },
        {
          "label": "ঘ",
          "question": "ইমাম সাহেবের উক্তিটি মূল্যায়ন করো।",
          "explanation": "অপরিহার্য- সৎকাজের আদেশ ও অসৎকাজে নিষেধ সম্পর্কিত ইমাম সাহেবের এ উক্তিটি যথার্থ এবং বাস্তবসম্মত। সৎকাজের আদেশ দ্বারা শুধু সৎকাজ করার প্রতি আদেশকেই বোঝায় না, বরং পর্যায় অনুযায়ী আদেশ, নির্দেশ, অনুরোধ, অনুপ্রাণিতকরণ, আহ্বান করা, উদ্বুদ্ধকরণ, উপদেশ দান নসিহত করা ইত্যাদিকে বোঝায়। পিতামাতা তাদের সন্তানদের সৎকাজের আদেশ করবেন। সমবয়সী, বন্ধু- বান্ধব ও ছোটরা অনুরোধ করবে। কর্তৃপক্ষ অধীনস্তদের নির্দেশ দেবে। । উলামায়ে কিরাম নসিহত করবেন, উদ্বুদ্ধ করবেন, অনুপ্রাণিত করবেন। এসবই সৎকাজের আদেশ। পক্ষান্তরে অসৎকাজ হতে নিষেধ বলতে বোঝায় পর্যায় অনুযায়ী অসৎকাজে বাধাদান। অসৎকাজ না করতে বাধ্য করা, অনুরোধ করা, না করার নির্দেশ প্রদান ও বোঝানোর মাধ্যমে অসৎকাজ থেকে ফিরিয়ে রাখা ইত্যাদি। সামাজিক নিরাপত্তার জন্য সৎকাজের আদেশ এবং অসৎকাজের নিষেধ অত্যন্ত জরুরি। সকলেরই এ দুটোর সাথে প্রত্যক্ষ অথবা পরোক্ষভাবে কমবেশি জড়িত থাকা প্রয়োজন। এ মর্মে আল্লাহ বলেন, তোমাদের মধ্যে এমন একদল হোক যারা কল্যাণের দিকে আহ্বান করবে, সৎকাজের আদেশ দেবে এবং অসৎকাজে নিষেধ করবে। তারাই সফলকাম (সুরা ইমরান: ১০৪)। পরিশেষে বলা যায়, এই দুটো কাজ সকল নবি-রাসুলের বৈশিষ্ট্য। তাই সামাজিক অনাচার দূর করার জন্য ইবাদত-বন্দেগির সাথে ন্যায়, সৎকাজের আদেশ এবং অসৎ কাজের নিষেধও অপরিহার্য।"
        }
      ]
    },
    {
      "number": "11",
      "uddipok": "ইসলামে পরিবারের ভূমিকা অত্যন্ত ব্যাপক। নতুন প্রজন্মকে আদর্শবান করে গড়ে তোলা পরিবারের দায়িত্ব। বাবা-মাকে অন্যান্য দায়িত্ব-কর্তব্য পালনের সাথে সাথে সন্তানের আমল-আকিদা ও নৈতিক চরিত্র গঠনের প্রতি বিশেষ নজর দিতে হবে। পরিবারের সুশিক্ষা ছাড়া মানবজীবনের সত্যিকারের বিকাশ অসম্ভব। মানবসভ্যতার উৎকর্ষ সাধন, পূত- পবিত্রকরণের জন্য ইসলামে পরিবার প্রথা এক অনিবার্য প্রয়োজন। শিশুর মানসিক বিকাশে মায়ের ভূমিকা অত্যন্ত গুরুত্বপূর্ণ।",
      "tag": "CCC 23",
      "sub_questions": [
        {
          "label": "ক",
          "question": "মোহরানা কার অধিকার?",
          "explanation": "মোহরানা স্ত্রীর অধিকার।"
        },
        {
          "label": "খ",
          "question": "\"সময়ের পরিবর্তনের সাথে সাথে পরিবারের ধরনও পরিবর্তন হচ্ছে\" বর্ণনা করো।",
          "explanation": "সময়ের পরিবর্তনের সাথে সাথে পরিবারের কাঠামোর মাঝে ব্যাপক পরিবর্তন হয়েছে। মানবজীবনের যাত্রা পরিবারের সূত্র ধরেই। সে পরিবারের প্রথম বিন্যাস ছিল স্বামী-স্ত্রীর মাধ্যমে। আদি পিতা হযরত আদম (আ) ও আদি মাতা হযরত হাওয়া (আ)-এর মাধ্যমেই পরিবারের প্রথম বিকাশ। 'পরিবারের বিস্তৃতি করে দিতেই আল্লাহ তায়ালা পৃথিবীর প্রথম মানব হযরত আদম (আ)-কে সৃষ্টি করে তাঁর বাম পাঁজর থেকে হযরত হাওয়া (আ)-কে সহধর্মিনী হিসেবে সৃষ্টি করেন। সময়ের পরিক্রমায় মানবজাতীর বিস্তৃতির মাধ্যমে পারিবারিক কাঠামোর মাঝে পরিবর্তন হতে থাকে।"
        },
        {
          "label": "গ",
          "question": "নৈতিক ও মানবিক জীবন গঠনে কিসের ভূমিকা বেশি গুরুত্বপূর্ণ? উদ্দীপকের আলোকে ব্যাখ্যা করো।",
          "explanation": "নৈতিক ও মানবিক জীবন গঠনে পরিবারের ভূমিকা বেশি গুরুত্বপূর্ণ। সাধারণত পরিবার বলতে বোঝায় কতিপয় ব্যক্তির সমষ্টিকে যারা একত্রে বসবাস করে এবং যাদের মধ্যে প্রত্যক্ষ ও আন্তরিক সম্পর্ক বিরাজ করে। প্রত্যেকটি মানুষই একটি পরিবারে জন্মগ্রহণ করে। এমন কোনো মানবসমাজের অস্তিত্ব খুঁজে পাওয়া যাবে না যেখানে পরিবার-প্রথা নেই। আর ইসলামের আদর্শ, নীতিমালা ও বিধিবিধানের ভিত্তিতে ইসলামি পরিবার গড়ে ওঠে। এ পরিবারের যাবতীয় কাজ কুরআন ও সুন্নাহর নির্দেশিত উপায়ে পরিচালিত হয়। নৈতিক ও মানবিক জীবনগঠনে তাই এই পরিবারের ভূমিকা রয়েছে। উদ্দীপকে ইসলামি পরিবার সম্পর্কে বলা হচ্ছে, নতুন প্রজন্মকে আদর্শবান করে গড়ে তোলা এ পরিবারের দায়িত্ব। বাবা-মাকে অন্যান্য দায়িত্ব-কর্তব্য পালনের সাথে সাথে সন্তানের আমল-আকিদা ও নৈতিক চরিত্র গঠনের প্রতি বিশেষ নজর দিতে হবে। পরিবারের সুশিক্ষা ছাড়া মানবজীবনের সত্যিকারের বিকাশ অসম্ভব। পরিবার হলো ভালোবাসা ও মমতায় ভরা সুসজ্জিত এক বাগান। এখানকার প্রতিটা সদস্য তার চারিত্রিক গুণাবলি অর্জনের সুযোগ পায়। সন্তানের জন্য পিতার উত্তম দান হলো সুন্দর আদব- কায়দা শিক্ষা দেওয়া। পিতামাতাকে সন্তানের কার্যাবলি লক্ষ্য রাখতে হয়। পরিবারের প্রত্যেকেই তার কাজ সম্পর্কে জবাবদিহিতা রয়েছে। এমনকি স্বামী অনৈতিকতার পথে পা বাড়ালে স্ত্রী তাকে বিভিন্ন পন্থায় ভালো পথে ফিরিয়ে আনতে পারে। তাই বলা যায় নৈতিক ও মানবিক জীবন গড়তে হলে পারিবারিক শিক্ষার বিকল্প নেই।"
        },
        {
          "label": "ঘ",
          "question": "উদ্দীপকের সর্বশেষ কথাটি বিশ্লেষণ করো।",
          "explanation": "জন্মের পর থেকে একটি শিশু মায়ের কোলে লালিত পালিত হয়, তাই শিশুর মানসিক বিকাশে মায়ের ভূমিকা সব থেকে গুরুত্বপূর্ণ। কোনো মানবসন্তান বালেগ হওয়ার পূর্ববর্তী অবস্থাকে ইসলামের দৃষ্টিতে তাকে শিশু বলা হয়। কোনো সন্তান যখন বিয়ে করার যোগ্যতা লাভ করে, তখন সে বালেগ হিসেবে গণ্য হবে, এর আগ পর্যন্ত শিশু। মোটকথা কারো মধ্যে বালেগ হওয়ার লক্ষণ। প্রকাশিত হওয়ার পূর্ব পর্যন্ত সে শিশু হিসেবে গণ্য হবে। মায়ের কাছেই শিশু প্রাথমিক শিক্ষা লাভ করে। শিশুর জীবনে সবচেয়ে প্রভাবক চরিত্র হলেন মা। উদ্দীপকে এ বিষয়েরই ইঙ্গিত দেওয়া হয়েছে। উদ্দীপকের সর্বশেষ কথায় বলা হয়েছে, শিশুর মানসিক বিকাশে মায়ের ভূমিকা অত্যন্ত গুরুত্বপূর্ণ। মায়ের দায়িত্ব শিশুকে প্রয়োজনীয় প্রাথমিক শিক্ষা দেওয়া এবং এ শিক্ষা অবশ্যই ইসলামি শিক্ষা হতে হবে। তাছাড়া নবশিশুর সার্বিক বিষয় তত্ত্বাবধানের দায়িত্বও তার। যেমন রাসুল (স.) বলেন, আর নারী তার স্বামীর পরিবার-পরিজনের এবং সন্তানের তত্ত্বাবধায়ক। সে তাদের সম্পর্কে জিজ্ঞাসিত হবে। প্রকৃতপক্ষে একজন মা-ই পারে তার সন্তানকে সুচারুরূপে গড়ে তুলতে। প্রয়োজনীয় শিক্ষা দিতে ও মানসিকতার যত্ন নিতে। শৈশব থেকে সন্তানকে যেভাবে গড়ে তোলা হয়, বাস্তবজীবনে তার মধ্যে যে সকল গুণগুলো প্রতিফলিত হয়। তাই পরিবারে সন্তান লালনপালনের মূল ভূমিকায় থাকেন মা। উপরিউক্ত আলোচনার প্রেক্ষিতে বলা যায়, একজন শিশু যেহেতু জন্মের পরে মায়ের কোলে লালিত-পালিত হয়, তাই তার আহরণগত ও মানসিক বিকাশ তার মায়ের মাধ্যমেই হয়ে থাকে।"
        }
      ]
    }
  ]
}