{
  "title": "ঢাকা, রাজশাহী, দিনাজপুর, সিলেট, যশোর, বরিশাল ২০১৯",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "ইয়াসির বিশ্ববিদ্যালয়ে সম্মান শ্রেণিতে অধ্যয়ন করে। ইয়াসিরের ছোট বোন রহিমা তাকে বলে- ভাইয়া তুমি কোন বিষয়ে পড়? ইয়াসির বলল, আমি এমন একটি বিষয়ে অধ্যয়ন করি যাতে আল্লাহর পরিচয়, তাঁর প্রতি ইমান ও আনুগত্য সম্পর্কে জানা যায় এবং ইবাদত-বন্দেগির মাধ্যমে তাঁর সন্তুষ্টি অর্জনের উপায় জানা যায়। ইয়াসিরের পিতা গ্রামের মসজিদে পাঁচ ওয়াক্ত নামাজ পড়ান। তিনি গ্রামের ছেলে-মেয়েদের দৈনন্দিন জীবনে যেসব কাজ করতে হয় যথা: সার্বক্ষণিক আল্লাহকে স্মরণ করা, কাজের শুরুতে বিসমিল্লাহ বলা, কারো সাথে দেখা হলে সালাম দেওয়া, মসজিদে ডান পা দিয়ে প্রবেশ করা ইত্যাদি শিক্ষা দেন।",
      "tag": "DB, RB, DIN.B, SB, JB, BB 19",
      "sub_questions": [
        {
          "label": "ক",
          "question": "ইসলাম শব্দের অর্থ কী?",
          "explanation": "ইসলাম শব্দের অর্থ আত্মসমর্পণ, আনুগত্য করা ইত্যাদি।"
        },
        {
          "label": "খ",
          "question": "প্রত্যেক মুসলমানের উপর জ্ঞান অর্জন করা ফরজ ব্যাখ্যা করো।",
          "explanation": "ইসলামের বিধি-বিধান যথাযথভাবে পালন করার জন্য ইসলামের মৌলিক জ্ঞানার্জন করা প্রত্যেক মুসলিম নর-নারীর জন্য অবশ্যকর্তব্য। দীনি ইলম অর্জনের ক্ষেত্রে ফরজের বিধান দুই ধরনের। যথা- ফরজে আইন বা অবশ্যই পালনীয় ফরজ এবং ফরজে কিফায়া বা সামষ্টিক বাধ্যবাধকতা। উল্লিখিত হাদিসের মাধ্যমে দীনের মৌলিক জ্ঞানার্জন করা প্রত্যেক মুসলিমের জন্য ফরজ করা হয়েছে। কেউ এটি না করলে ব্যক্তিগতভাবে গুনাহগার হবে। দীনের গভীর জ্ঞানার্জন করা সবার জন্য বাধ্যতামূলক নয়। প্রত্যেক সমাজের কিছু লোককে দীন সম্পর্কে গভীর জ্ঞানার্জন ও গবেষণা করতে হবে। অন্যথায় সমাজের সবাই গুনাহগার হবে।"
        },
        {
          "label": "গ",
          "question": "ইয়াসিরের অধীত বিষয়টি তোমার পঠিত কোন বিষয়ের সাথে তুলনীয়? ব্যাখ্যা করো।",
          "explanation": "ইয়াসিরের অধীত তাওহিদ, রিসালাত ও শরিয়ত সম্পর্কিত বিষয়টি ইসলাম শিক্ষার সাথে তুলনীয়। যে শিক্ষাব্যবস্থার মাধ্যমে মানুষ আল্লাহ তায়ালার শক্তি ও ক্ষমতা সম্পর্কে জানতে পারে এবং ইসলামি নীতিমালার আলোকে জীবন পরিচালনা করতে সক্ষম হয় তাকে ইসলাম শিক্ষা বলে। এই শিক্ষার মাধ্যমে আল্লাহর ইবাদতের সঠিক নিয়ম-কানুন সম্পর্কে ধারণা পাওয়া যায়। ইসলামকে সঠিকভাবে জানা এবং তা মানার মাধ্যমে মহান আল্লাহর সন্তুষ্টি অর্জনই এ শিক্ষার মূল উদ্দেশ্য। এটি ইয়াসিরের অধীত বিয়য়ের বর্ণনায়ও লক্ষণীয়। উদ্দীপকের ইয়াসির এমন একটি বিষয় অধ্যয়ন করে যাতে আল্লাহর পরিচয়, তাঁর প্রতি ইমান ও আনুগত্য এবং তাঁর সন্তুষ্টি অর্জনের উপায় 'সম্পর্কে জানা যায়। ইসলাম শিক্ষা এমন একটি বিষয় যা অধ্যয়নের মাধ্যমে আল্লাহকে চেনা যায় এবং ইসলামের বিধি-বিধান সম্পর্কে জ্ঞান লাভ করে আল্লাহর সন্তুষ্টি লাভের উপায় জানা যায়। তাই বলা যায়, ইয়াসিরের অধীত বিষয়টি আমার পঠিত ইসলাম শিক্ষার সাথে তুলনীয়।"
        },
        {
          "label": "ঘ",
          "question": "ইয়াসিরের পিতা যে বিষয়টির শিক্ষা দেন মুসলমানদের দৈনন্দিন জীবনে তার গুরুত্ব বিশ্লেষণ করো।",
          "explanation": "ইয়াসিরের পিতা গ্রামের ছেলেমেয়েদের ইসলামি সংস্কৃতির শিক্ষা দেন। মুসলমানদের দৈনন্দিন জীবনে এটির গুরুত্ব অপরিসীম। ইসলাম অনুমোদিত ও কুরআন-হাদিসে নির্দেশিত মুসলমানদের জীবনপদ্ধতিই হলো ইসলামি সংস্কৃতি। আল্লাহর ইবাদত করা, পরস্পর দেখা হলে সালাম দেওয়া, ভালো কাজের শুরুতে 'বিসমিল্লাহ' বলা, খাওয়ার পর আল্লাহর শোকরিয়া আদায় করা প্রভৃতি ইসলামি সংস্কৃতির গুরুত্বপূর্ণ ব্যাবহারিক দিক। ইয়াসিরের পিতা গ্রামের ছেলেমেয়েদের এ বিষয়গুলোই শিক্ষা দেন। উদ্দীপকের ইয়াসিরের পিতা মসজিদে নামাজ পড়ান এবং গ্রামের ছেলে- মেয়েদের দৈনন্দিন জীবনের প্রয়োজনীয় কার্যাবলি সম্পর্কে শিক্ষা দেন। তিনি তাদেরকে আল্লাহকে স্মরণ করা, কাজের শুরুতে বিসমিল্লাহ বলা, পরস্পর সালাম বিনিময় করা, ডান পা দিয়ে মসজিদে প্রবেশ করা ইত্যাদি শিক্ষা দেন। এগুলো ইসলামি সংস্কৃতির গুরুত্বপূর্ণ দিক। মুসলমানদের দৈনন্দিন জীবনে ইসলামি সংস্কৃতি চর্চার গুরুত্ব অপরিসীম। মুসলিম জাতির জীবনে ইসলামি সংস্কৃতির গুরুত্ব অপরিসীম। এ সংস্কৃতি মুসলিম জাতির স্বতন্ত্র অস্তিত্ব বহন করে। এ সংস্কৃতির অনুসরণের মাধ্যমে আল্লাহ ও তাঁর রাসুল (স) এর ভালোবাসা লাভ করা যায়। আল্লাহর সন্তুষ্টি অর্জন করতে পারলে দুনিয়া ও আখিরাতের সাফল্য লাভ করা যায়। পবিত্র কুরআনে উল্লেখ আছে 'মুহাম্মদ (স) আপনি বলুন, যদি তোমরা আল্লাহর ভালোবাসা চাও তাহলে আমাকে অনুসরণ করো' (সুরা আলে ইমরান: ৩১)। উপরের আলোচনার পরিপ্রেক্ষিতে বলা যায়, ইসলামি সংস্কৃতির অনুসরণ মুসলমানদের দুনিয়ার জীবনে কল্যাণ নিশ্চিত করার পাশাপাশি পরকালেও মুক্তির ব্যবস্থা করবে। তাই মুসলিমদের জন্য ইসলামি সংস্কৃতি চর্চার গুরুত্ব অপরিসীম।"
        }
      ]
    },
    {
      "number": "2",
      "uddipok": "চাকরিজীবী আফিফা সম্প্রতি একটি কন্যা সন্তান জন্ম দেন। যার নাম রাখা হয় আয়েশা। আয়েশার জন্মের পর সংশ্লিষ্ট ডাক্তার ছয় মাস পর্যন্ত মাতৃদুগ্ধ ছাড়া শিশুকে অন্য কোনো খাবার দিতে মা-বাবাকে নিরুৎসাহিত করেন। ডাক্তারের পরামর্শ বিবেচনা করে আফিফা যথাযথ কর্তৃপক্ষ বরাবর ছয় মাসের ছুটির জন্য আবেদন করেন। কর্তৃপক্ষ কেবল এক মাসের ছুটি মঞ্জুর করে। এতে আফিফা সন্তুষ্ট হতে না পেরে চাকরি ত্যাগ করেন এবং আয়েশাকে সুষ্ঠুভাবে প্রতিপালনে মনোনিবেশ করেন। আফিফার স্বামী রায়হান একজন ব্যাংক কর্মকর্তা। সারাদিনের কর্মব্যস্ততা শেষে হাসি মুখে বাসায় ফিরেন। খোঁজ-খবর নেন আফিফার শরীরের, তার সাথে উত্তম ব্যবহার করেন এবং কোনো প্রকার ত্রুটি বিচ্যুতি দৃষ্টিগোচর হলে তা ক্ষমা সুন্দর দৃষ্টিতে দেখেন। তার এরুপ ব্যবহারে আফিফা নিজেকে ধন্য মনে করেন এবং গৌরব বোধ করেন।",
      "tag": "DB, RB, DIN.B, SB, JB, BB 19",
      "sub_questions": [
        {
          "label": "ক",
          "question": "ইসলামি পরিবাব কী?",
          "explanation": "ইসলামি ভাবধারা, নীতিমালা ও আদর্শের ভিত্তিতে যে পরিবার গড়ে ওঠে তাকে ইসলামি পরিবার বলে।"
        },
        {
          "label": "খ",
          "question": "‘পিতা-মাতাই জান্নাত এবং পিতা-মাতাই তোমার জাহান্নাম'- ব্যাখ্যা করো।",
          "explanation": "পিতামাতার সাথে সদাচরণ ও তাদের সেবা করার মাধ্যমে জাহান্নাম থেকে বেঁচে জান্নাত লাভ করা যায়। পিতামাতা হলেন সন্তানের সবচেয়ে আপনজন। সেবাযত্ন ও ভালো ব্যবহার করার মাধ্যমে তাদের সন্তুষ্ট করতে পারলে আল্লাহ তায়ালাও সন্তুষ্ট হন। এতে জান্নাত লাভের পথ সহজ হয়। আর পিতামাতাকে কষ্ট দিলে বা তাদের অবাধ্য হলে আল্লাহ তায়ালা ক্ষমা করেন না। পিতামাতার অবাধ্যতা বা তাদের কষ্ট দেওয়ার পরিণতি হলো জাহান্নাম।"
        },
        {
          "label": "গ",
          "question": "উদ্দীপকে বর্ণিত আফিফার কর্মকান্ড তোমার পাঠ্যপুস্তকের আলোকে ব্যাখ্যা করো।",
          "explanation": "জাউদ্দীপকের আফিফার কর্মকান্ডে সন্তানের প্রতি মাতাপিতার কর্তব্যের বিষয়টি ফুটে ওঠেছে। মানবশিশু অত্যন্ত অসহায় অবস্থায় জন্মগ্রহণ করে। সাধারণত মানবশিশুর হাঁটা শিখতে এক বছর সময় লাগে। তখন পর্যন্ত সে পুরোপুরি অন্যদের উপর নির্ভরশীল থাকে। মহান আল্লাহ তায়ালা শিশুর বেড়ে ওঠার জন্য নিয়ামত হিসেবে দিয়েছেন মাতৃদুগ্ধ। শিশুর জন্য এটি হলো সর্বাধিক সুষম খাবার। তাছাড়া প্রাপ্তবয়স্ক না হওয়া পর্যন্ত সন্তান নিজের দায়িত্ব নিতে পারে না। মাতাপিতার পরিচর্যায় তাকে এই সময়টা পার করতে হয়। সন্তানকে - আদর যত্ন করে লালন-পালন করা মাতাপিতার আবশ্যকীয় দায়িত্ব ও কর্তব্য। যা আফিফার কর্মকাণ্ডেও প্রতিফলিত হয়। উদ্দীপকের চাকরিজীবী আফিফা সম্প্রতি একটি কন্যা সন্তান জন্ম দেন। সন্তানের সুষ্ঠু লালন-পালনের জন্য তিনি অফিসের কর্তৃপক্ষ বরাবর ছয় মাসের ছুটির আবেদন করেন। কিন্তু কর্তৃপক্ষ কেবল এক মাসের ছুটি মঞ্জুর করেন। এতে আফিফা অসন্তুষ্ট হয়ে চাকরি ছেড়ে দেন এবং সুষ্ঠুভাবে সন্তান পালনে মনোনিবেশ করেন। আফিফা যদি এক মাসের ছুটি গ্রহণ করতেন, তাহলে তার সুষ্ঠুভাবে সন্তান পালন করা ব্যাহত হতো। কিন্তু তিনি তা করেননি বরং সন্তানের সুষ্ঠু প্রতিপালনের জন্য চাকরি ত্যাগ করেন। আফিফার কাজের মাধ্যমে সন্তানের প্রতি মাতাপিতার দায়িত্ববোধের বিষয়টি স্পষ্টভাবে ফুটে উঠেছে।"
        },
        {
          "label": "ঘ",
          "question": "শান্তি ও সৌহার্দপূর্ণ পরিবার গঠনে রায়হানের আচরণের প্রভাব মূল্যায়ন করো।",
          "explanation": "স্ত্রীর প্রতি রায়হানের মতো সদাচরণ শান্তি ও সৌহার্দপূর্ণ পরিবার গঠনে ইতিবাচক প্রভাব ফেলে। ইসলামি পরিবারব্যবস্থায় স্বামী-স্ত্রী হলো প্রধান নিয়ামক। পরিবারের অস্তিত্ব সংরক্ষণ ও কার্যকারিতা নিশ্চিতকরণের জন্য ইসলামে পরিবারের প্রত্যেক সদস্যের জন্য একে অপরের প্রতি কিছু দায়িত্ব ও কর্তব্যের নির্দেশ দেওয়া হয়েছে। এসব দায়িত্ব ও কর্তব্য সুষ্ঠুভাবে পালনের ওপর পরিবারের সুখ, সমৃদ্ধি ও স্থায়িত্ব নির্ভর করে। রায়হানের স্ত্রীর প্রতি সদাচরণ এবং স্ত্রীর সন্তুষ্টি তারই প্রমাণ। উদ্দীপকের রায়হান একজন ব্যাংক কর্মকর্তা। তিনি সারাদিন কর্মব্যস্ত থাকার পরও বাসায় ফিরে স্ত্রী আফিফার সাথে উত্তম আচরণ করেন। তার শরীরের খোঁজ-খবর নেন এবং তার ভুলগুলো ক্ষমাসুন্দর দৃষ্টিতে দেখেন। রায়হানের এরূপ সৌহার্দপূর্ণ আচরণ নিঃসন্দেহে প্রশংসার দাবিদার। কারণ ইসলামি পরিবারে কেউ কারো প্রতিযোগী বা শত্রু নয় বরং একে অন্যের সহযোগী। স্বামী-স্ত্রীর উত্তম আচরণে পরিবারে যেমন সুখ ও শান্তি বিরাজ করে, তেমনি সুখী, আদর্শ পরিবার থেকেই শিশুরা স্নেহ, মমতা, সহানুভূতিসহ সব ধরনের মানবিক গুণের প্রশিক্ষণ লাভ করে। আর এভাবেই পরিবারের প্রত্যেক সদস্যের মাঝে দয়া, ভালোবাসা ও সহানুভূতি সৃষ্টি হওয়ার মধ্যে একটি শান্তি ও সৌহার্দপূর্ণ পরিবার গঠিত হয়। উপরের আলোচনা থেকে বলা যায়, স্বামী-স্ত্রী পরস্পরের প্রতি সদাচরণের মাধ্যমে সুখী পরিবার গড়ে তোলা যায়। তাই স্ত্রীর প্রতি রায়হানের আচরণ শান্তি ও সৌহার্দপূর্ণ পরিবার গঠনে গুরুত্বপূর্ণ এবং ইতিবাচক প্রভাব ফেলে।"
        }
      ]
    },
    {
      "number": "3",
      "uddipok": "আবির ও আদিব দুই বন্ধু কলেজ শেষে একটি রেস্টুরেন্টে বসে নাস্তা করছিল। হঠাৎ আবিরের অন্য এক বন্ধু রফিক মোবাইল ফোনে তাকে কোথায় আছে জানতে চাইলে সে বললো, 'আমি বাসায়'। আদিব আবিরকে বললো, রফিকের সাহচর্য যথাসম্ভব ত্যাগ করবে। কারণ সে কিছু বাজে ছেলের সাথে মেলামেশা করে। মাঝে মাঝে অনৈতিক কাজেও জড়িয়ে পড়ে।",
      "tag": "DB, RB, DIN.B, SB, JB, BB 19,DRMC 24",
      "sub_questions": [
        {
          "label": "ক",
          "question": "জুয়া কী?",
          "explanation": "জুয়া হলো এক ধরনের প্রতিযোগিতামূলক খেলা যার মাধ্যমে বিনা পরিশ্রমে সহজেই অর্থ-সম্পদ প্রাপ্তির সুযোগ থাকে।"
        },
        {
          "label": "খ",
          "question": "'ধূমপান স্বাস্থ্যের জন্য ক্ষতিকর' বুঝিয়ে লেখো।",
          "explanation": "ধূমপান শুধু স্বাস্থ্যেরই ক্ষতি করে না, বরং ব্যক্তিকে ধীরে ধীরে অসুস্থ এমনকি মৃত্যুর দিকে নিয়ে যায়। ধূমপান মানুষের স্বাভাবিক জীবনীক্ষমতা নষ্ট করে দেয়। এর ফলে হজমশক্তি কমে যায়। এটি মানবদেহে শ্বাসকষ্ট, ক্যান্সার, হৃদরোগসহ বিভিন্ন মরণব্যাধি সৃষ্টি করে। এর ফলে ব্যক্তি ধীরে ধীরে মৃত্যুর দিকে ধাবিত হয়। বিড়ি-সিগারেটে এতটাই ক্ষতিকর নিকোটিন থাকে যে, দুটি সিগারেটের নিকোটিন যদি ইনজেকশনের মাধ্যমে একবার কারো দেহে প্রবেশ করানো হয় তবে ঐ ব্যক্তির মৃত্যু অনিবার্য।"
        },
        {
          "label": "গ",
          "question": "আবিরের বক্তব্যের মাধ্যমে তোমার পাঠ্যবইয়ের কোন বিষয়টি প্রকাশ পেয়েছে? ব্যাখ্যা করো।",
          "explanation": "উদ্দীপকে বর্ণিত আবিরের বক্তব্যে অসৎসঙ্গের বিষয়টি প্রকাশ পেয়েছে। অসৎসঙ্গ হলো অসৎ ব্যক্তি বা অন্যায়ের সান্নিধ্য। এটি ভালো মানুষকেও অসৎ করে তোলে। অসৎসঙ্গ সংক্রামক ব্যাধির মতো। অসৎ সঙ্গীদের সাথে থাকলে মানুষ ক্রমান্বয়ে পাপাচারের দিকে ধাবিত হয়। যেমন, সঙ্গীরা সালাত আদায় না করলে একা একা কেউ বেশিদিন সালাতে নিষ্ঠাবান থাকতে পারে না। সঙ্গীরা মিথ্যা বললে সঙ্গদোষে অপরজনও মিথ্যা বলতে শিখে যায়। যা আবিরের বক্তব্যেও প্রকাশ পেয়েছে। উদ্দীপকের আবির কলেজ শেষে তার বন্ধু আদিবের সাথে রেস্টুরেন্টে বসে নাস্তা করছিল। এমন সময় বন্ধু রফিক মোবাইল ফোনে সে কোথায় আছে জানতে চাইলে আবির বলে, 'আমি বাসায়'। তার এরূপ মিথ্যাবাদিতা অসৎসঙ্গেরই ফল। মানুষ অনেক সময় বন্ধু নির্বাচন করতে ভুল করে। আর অসৎসঙ্গ বেছে নিলে মানুষ একের পর এক ভুল করে। অন্যায়, পাপাচার, কুফরি ইত্যাদি কু-কর্মে লিপ্ত হয়। তাই সবার উচিত অসৎসঙ্গ থেকে দূরে থেকে বন্ধু নির্বাচনে সতর্ক হওয়া।"
        },
        {
          "label": "ঘ",
          "question": "আবিরের প্রতি আদিবের পরামর্শ প্রদানের পদ্ধতি কি যথার্থ? এ জাতীয় কাজের পরিণতি বিশ্লেষণ করো।",
          "explanation": "হ্যাঁ, অসৎসঙ্গ ত্যাগ করার বিষয়ে আবিরের প্রতি আদিবের পরামর্শ প্রদানের পদ্ধতি যথার্থ। সাধারণত অসৎসঙ্গের প্রভাবে মানুষ অনৈতিক বা খারাপ কাজ যেমন- মিথ্যাচার, ধূমপান, মাদকাসক্তি, চুরি, ডাকাতি ইত্যাদির সাথে জড়িয়ে পড়ে। এগুলোর কারণে মানুষ আল্লাহর নির্দেশ অমান্য করে। আল্লাহর ইবাদত থেকে দূরে সরে যায়। তাই অসৎসঙ্গ ত্যাগ করার পরামর্শ দিয়ে আদিব যথার্থ কাজই করেছে। উদ্দীপকের আদিব আবিরের মিথ্যা বলা দেখে তাকে অসৎ সঙ্গী রফিকের সাহচর্য ত্যাগ করার বিষয়ে পরামর্শ দেয়। কারণ রফিক কিছু বাজে ছেলের সঙ্গে মেলামেশা করে এবং মাঝে মাঝে অনৈতিক কাজের সাথেও জড়িয়ে পড়ে। খারাপ বন্ধুর সাথে মেলামেশা করা, অনৈতিক কাজে জড়িয়ে পড়া এ সব কিছুই নিজের এবং সমাজের জন্য ক্ষতিকর। কারণ অসৎসঙ্গ সবসময় অসৎ ফলই বয়ে আনে। অসৎসঙ্গ ত্যাগের বিষয়ে আল্লাহ তায়ালা নির্দেশ দিয়েছেন, 'হে মুমিনগণ, তোমরা আমার শত্রুকে এবং তোমাদের শত্রুকে বন্ধু হিসেবে গ্রহণ করো না' (সুরা-মুমতাহিনা: ১)। আর এ নির্দেশ অমান্য করলে আমরা আল্লাহ তায়ালার পক্ষ থেকে তাঁর সব ধরনের অনুগ্রহ লাভ থেকে বঞ্চিত হবো। আল্লাহর শত্রু, মুমিনদের শত্রু এবং অসৎ লোককে সঙ্গী বা বন্ধু হিসেবে গ্রহণ করে মানুষ নিজেরাই ইহকাল ও পরকালের ক্ষতিসাধন করে। মোটকথা, অসৎসঙ্গের পরিণতি হলো ব্যর্থতা ও ধ্বংস। পরিশেষে বলা যায়, অসৎসঙ্গ ত্যাগের বিষয়ে আবিরের প্রতি আদিবের পরামর্শ ইসলামের দৃষ্টিতে যথার্থ।"
        }
      ]
    },
    {
      "number": "4",
      "uddipok": "নাবিল দ্বাদশ শ্রেণির ছাত্র। একদিন সে ঢাকা শহরে এক আত্মীয়ের বাসায় বেড়াতে যাচ্ছিল। ভোর বেলা বাস থেকে নামার পর একটি রিকশাযোগে গন্তব্যের দিকে রওয়ানা হলো। রিকশার ড্রাইভার তাকে নিকটবর্তী রাস্তা দিয়ে নিচ্ছে বলে পূর্ব পরিকল্পনা মতো একটি চিকন গলি দিয়ে নিয়ে যায়। পথিমধ্যে কয়েকজন যুবক রিকশার গতিরোধ করে তার সাথে থাকা মোবাইল ও মানিব্যাগ ছিনিয়ে নেয়। এরপর তাদের একজন জিজ্ঞেস করে, তোমার কাছে আর কিছু আছে কি? তখন নাবিল বলল, 'আমার জামার ভেতরের পকেটে আরও পাঁচ হাজার টাকা রয়েছে'। তার এরূপ সরল স্বীকারোক্তি শুনে যুবকরা বিস্মিত হলো।",
      "tag": "DB, RB, DIN.B, SB, JB, BB 19",
      "sub_questions": [
        {
          "label": "ক",
          "question": "ইসলামের বুনিয়াদি আমল কয়টি?",
          "explanation": "ইসলামের বুনিয়াদি আমল ৫ টি।"
        },
        {
          "label": "খ",
          "question": "সাওম আমার জন্য, আমিই এর প্রতিদান দেবো'- ব্যাখ্যা করো।",
          "explanation": "প্রশ্নে উল্লেখিত হাদিসটির মাধ্যমে সাওমের গুরুত্ব বোঝানো হয়েছে। সাওম অর্থাৎ রোজা এমন একটি ইবাদত, যার প্রতিদান আল্লাহ নিজ হাতে প্রদান করবেন। পক্ষান্তরে অন্যান্য আমলের প্রতিদান আল্লাহর দায়িত্বপ্রাপ্ত ফেরেশতাগণ প্রদান করবেন। কারণ সাওম একমাত্র আমল যেখানে লোক দেখানো বা অহংকার প্রদর্শন করার কোনো সুযোগ নেই। যিনি সাওম পালন করেন, তিনি একমাত্র আল্লাহর সন্তুষ্টির জন্যই করেন। এজন্য এ ইবাদত পালনকারীকে আল্লাহ অত্যন্ত ভালোবাসেন। আল্লাহ তায়ালা হাদিসে কুদসির মাধ্যমে জানিয়ে দিযেছেন সাওম আমার জন্য, আমি নিজেই এর প্রতিদান দেব।"
        },
        {
          "label": "গ",
          "question": "নাবিলের বক্তব্যে কোন বিষয়টি ফুটে উঠেছে? ব্যাখ্যা করো।",
          "explanation": "নাবিলের বক্তব্যে সত্যবাদিতার বিষয়টি ফুটে উঠেছে। সাধারণভাবে সত্যকথা বলার প্রবণতা কিংবা অভ্যন্তরূপে সত্যকথা বলাকে সত্যবাদিতা বলে। যিনি সত্যবাদিতার গুণে গুণান্বিত তাকে আরবিতে সাদিক বা সত্যবাদী বলা হয়। একজন সত্যবাদী ব্যক্তি সর্বক্ষেত্রেই সত্য কথা বলেন এবং সত্যের ওপর প্রতিষ্ঠিত থাকেন। কোনো বিপদই তাকে সত্য থেকে বিচ্যুত করতে পারে না। নাবিলের আচরণেও এ বিষয়টি লক্ষণীয়। উদ্দীপকের নাবিল পথিমধ্যে ছিনতাইকারীর কবলে পড়ে। ছিনতাইকারীরা তার কাছ থেকে মোবাইলফোন ও মানিব্যাগ ছিনিয়ে নেয়। এরপর তাদের একজন নাবিলের কাছে আর কিছু আছে কি না জানতে চাইলে সে বলে, 'আমার জামার ভেতরের পকেটে আরও পাঁচ হাজার টাকা রয়েছে'। কঠিন বিপদের মুখেও নাবিলের এই বক্তব্য সত্যবাদিতার অনন্য দৃষ্টান্ত স্থাপন করেছে। সত্যবাদিতা একটি মহৎ গুণ। আর এই মহৎ গুণ ইহকালে সুনামের পাশাপাশি পরকালে তাকে সফলতার সর্বোচ্চ সীমায় পৌঁছে দেবে।"
        },
        {
          "label": "ঘ",
          "question": "উদ্দীপকে বর্ণিত রিকশার ড্রাইভারের আচরণের কুফল তোমার পাঠ্যপুস্তকের আলোকে বিশ্লেষণ করো।",
          "explanation": "উদ্দীপকে বর্ণিত রিকশাচালকের প্রতারণার কুফল হবে অত্যন্ত ভয়াবহ। মানুষকে ঠকানো, ফাঁকি দেওয়া বা বিশ্বাসভঙ্গ করার নামই প্রতারণা। এ পদ্ধতিতে ধোঁকার ওপর স্বার্থ হাসিল করা হয়। রিকশাচালকের আচরণেও এ বিষয়টি পরিলক্ষিত হয়। উদ্দীপকের রিকশাচালক নাবিলকে ভুল রাস্তায় নিয়ে ছিনতাইকারীদের কাছে ধরিয়ে দেয়। সে নিকটবর্তী রাস্তার নাম করে নাবিলকে ছিনতাইকারীদের হাতে তুলে দিয়ে প্রতারণা নামক ঘৃণিত কাজটি করেছে। প্রতারিত ব্যক্তি অনেক ক্ষতি বা বিপদের সম্মুখীন হতে পারে। এতে পরস্পরের প্রতি ভালোবাসা লোপ পায় এবং হিংসা-বিদ্বেষের সৃষ্টি হয়। প্রতারণা প্রতারককে সামাজিকভাবে হেয় প্রতিপন্ন করে। প্রতারণার মাধ্যমে সমাজের গুটিকয়েক ব্যক্তি যীন স্বার্থ চরিতার্থ করে সাময়িকভাবে লাভবান হয়। অপরপক্ষে বিপুল ক্ষতির শিকার হয় সমাজ, দেশ ও জাতি। এ কারণে প্রতারকদের জন্য রয়েছে রাসুল (স) ও ফেরেশতাগণের অভিশাপ। আর আল্লাহ তায়ালা তাদের জন্য নির্ধারণ করে রেখেছেন জাহান্নামের কঠিন আজাব। সুতরাং বলা যায়, প্রতারণা একটি মন্দ ও ইমান পরিপন্থি কাজ। যার ফলে প্রতারক ইহকালীন লাঞ্ছনা, ঘৃণা ও আইনি সাজার শিকার হবে এবং পরকালেও ভোগ করবে জাহান্নামের কঠিন আজাব।"
        }
      ]
    },
    {
      "number": "5",
      "uddipok": "আনোয়ার ও সারোয়ার দুই বন্ধু। তারা ইসলামের প্রখ্যাত মনীষীদের নিয়ে আলোচনা করছিল। আনোয়ার বলল, 'বাংলাদেশে ইসলামি শিক্ষা ও সংস্কৃতির বিকাশে একজন মনীষীর কার্যক্রম আমার মনে বেশ রেখাপাত করে। যিনি রাজশাহী অঞ্চলে জীবনের সিংহভাগ দাওয়াতি কাজে অতিবাহৃিত করেন। তিনি বাগদাদ থেকে প্রথমে নোয়াখালী অঞ্চলে এসে দাওয়াতি কাজ শুরু করেন। পরবর্তীতে নদীপথে রাজশাহী অঞ্চলে চলে আসেন এবং জীবনের শেষ অবধি সেখানে সত্যের বাণী প্রচারে আত্মনিয়োগ করেন'। তখন সারওয়ার বলল, প্রখ্যাত মুসলিম মনীষীদের মধ্যে একজন মনীষী আমার খুবই প্রিয়। তিনি ৯৮০ খ্রি. বুখারা অঞ্চলের আফসানা নামক স্থানে জন্মগ্রহণ করেন। তিনি মাত্র দশ বছর বয়সে পবিত্র কুরআন মাজিদ হিফজ করেন এবং ১৭ বছর বয়সে চিকিৎসক হিসেবে কর্মজীবন শুরু করেন। তিনি চিকিৎসাবিজ্ঞানের উপর এমন একটি গ্রন্থ রচনা করেন যা এ বিষয়ের বিশ্বকোষ হিসেবে পরিচিত।",
      "tag": "DB, RB, DIN.B, SB, JB, BB 19",
      "sub_questions": [
        {
          "label": "ক",
          "question": "'তুহফাতুল ফালাসিফাহ' গ্রন্থের রচয়িতা কে?",
          "explanation": "'তুহফাতুল ফালাসিফাহ' গ্রন্থের রচয়িতা হলেন ইমাম গাযযালি (র)।"
        },
        {
          "label": "খ",
          "question": "'রাতের বেলা এক ঘণ্টা জ্ঞানচর্চার করা সারারাত নফল ইবাদতের চেয়ে উত্তম'- এর মর্মার্থ লেখো।",
          "explanation": "জ্ঞানচর্চা করা নফল ইবাদতের চেয়ে উত্তম। একজন সাধারণ ইবাদতকারীর চেয়ে একজন জ্ঞানার্জনকারী উত্তম। কারণ একজন আবেদ বা ইবাদতকারীর আমল শুধু তার নিজের মধ্যে সীমাবদ্ধ থাকে, কিন্তু একজন আলেম বা জ্ঞানার্জনকারী তার জ্ঞানের মাধ্যমে নিজে আলোকিত হয় এবং অন্যদেরকেও তার জ্ঞানের আলোয় আলোকিত করতে সক্ষম হয়। এজন্য রাসুলুল্লাহ (স) বলেন, 'রাতে অল্প সময় জ্ঞানচর্চা করা সারা রাতের নফল ইবাদতের চেয়ে উত্তম (দারিমি)।"
        },
        {
          "label": "গ",
          "question": "আনোয়ারের বক্তব্যে কোন মনীষীর প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকের আনোয়ারের বক্তব্যে মুসলিম মনীষী শাহ মাখদুম রূপোশ (র) এর প্রতি ইঙ্গিত করা হয়েছে। বাংলাদেশের উত্তরাঞ্চলে ইসলামি শিক্ষা ও সংস্কৃতির বিস্তারের জন্য হযরত শাহ মাখদুম রূপোশ (র) স্মরণীয় হয়ে আছেন। তিনি ১৪৭৫ খ্রি. (৬১৪ হিজরি) ইরাকের বাগদাদে জন্মগ্রহণ করেন। তিনি ইসলাম প্রচারের জন্য বাংলাদেশে আসেন। শাহ মাখদুম রূপোশ (র) প্রথমে নোয়াখালীতে বসতি স্থাপন করেন। পরবর্তী সময়ে তিনি রাজশাহী চলে গিয়ে সে অঞ্চলের মানুষকে ইসলামের দাওয়াত দেন। তিনি সারা রাত ইবাদত বন্দেগিতে কাটাতেন এবং দিনের বেলায় মানুষকে হেদায়েতের পথে ডাকতেন। শাহ মাখদুম (র) ইসলামের প্রসারের জন্য জীবনের শেষ মুহূর্ত পর্যন্ত রাজশাহীতে অবস্থান করেন। এ বিষয়টি আনোয়ারের বক্তব্যেও প্রকাশিত হয়েছে। উদ্দীপকের আনোয়ার বাংলাদেশে ইসলামি শিক্ষা ও সংস্কৃতির বিকাশে এমন এক মনীষীর কথা বলে যিনি বাগদাদ থেকে প্রথমে নোয়াখালী এবং তারপর রাজশাহী অঞ্চলে ইসলাম প্রচার করেন। যিনি তার জীবনের শেষ অবধি সত্যের বাণী প্রচারে আত্মনিয়োগ করেন। বাংলাদেশের উত্তরাঞ্চলে ইসলামি শিক্ষা বিস্তারে শাহ মাখদুম রূপোশ (র) বহু প্রতিকূলতার মোকাবিলা করেছেন এবং জীবনের শেষ পর্যন্ত তিনি রাজশাহীতেই ইসলাম প্রচারে নিবেদিত ছিলেন। তাই বলা যায়, আনোয়ারের বক্তব্যে শাহ মাখদুম রূপোশ (র) এর প্রতিই ইঙ্গিত করা হয়েছে।"
        },
        {
          "label": "ঘ",
          "question": "সারওয়ারের বস্তব্যে যে মনীষীকে চিত্রাঙ্কিত করা হয়েছে চিকিৎসাবিজ্ঞানে তাঁর অবদান মূল্যায়ন করো।",
          "explanation": "সারওয়ারের বক্তব্যে মুসলিম চিকিৎসাবিজ্ঞানী ইবনে সিনার চিত্র অঙ্কিত হয়েছে, চিকিৎসাবিজ্ঞানে যার অবদান অপরিসীম। প্রখ্যাত মুসলিম চিকিৎসাবিজ্ঞানী ইবনে সিনা (৯৮০-১০৩৭) আধুনিক চিকিৎসাবিজ্ঞানের জনক। তিনি চিকিৎসাবিজ্ঞানের নতুন নতুন পদ্ধতি আবিষ্কারসহ কয়েকটি গবেষণামূলক গ্রন্থও রচনা করেন। তার রচিত শ্রেষ্ঠ গ্রস্থ হচ্ছে 'কানুন ফিত তিব'। সারওয়ারের বক্তব্যেও এ বিষয়টি প্রকাশিত হয়েছে। উদ্দীপকের সারওয়ার এমন একজন মুসলিম মনীষীর কথা বলে, যিনি ৯৮০ খ্রি. জন্মগ্রহণ করেন। তিনি দশ বছর বয়সে পবিত্র কুরআন হিফজ করেন এবং ১৭ বছর বয়সে চিকিৎসক হিসেবে কর্মজীবন শুরু করেন। সারওয়ার উক্ত মনীষীর বিখ্যাত একটি গ্রন্থের কথাও বলেছে যা চিকিৎসাবিজ্ঞানী ইবনে সিনার প্রতিই ইঙ্গিত করে। ইবনে সিনা সেকেলে পদ্ধতির পরিবর্তে আধুনিক চিকিৎসাপদ্ধতি চালু করেন। সেজন্য তাকে আধুনিক চিকিৎসাশাস্ত্র, চিকিৎসা প্রণালি এবং শল্যচিকিৎসার দিশারী মনে করা হয়। তিনি ওষুধ তৈরি, সংরক্ষণ ও তা প্রয়োগের আধুনিক পদ্ধতি উদ্ভাবন করেন। এজন্য তাকে 'Master of Medicine' বলা হয়। ইবনে সিনাই যক্ষ্মা রোগের ওপর প্রথম আধুনিক গবেষণা করেছিলেন। চিকিৎসাশাস্ত্রের ওপর তার শ্রেষ্ঠ গ্রন্থ 'কানুন ফিত- তিব' এ তিনি বিভিন্ন রোগের লক্ষণ, ওষুধের বর্ণনা ও চিকিৎসাপদ্ধতির বিস্তারিত উল্লেখ করেছেন। এতে ৭৬০টি ওষুধের বর্ণনা রয়েছে। চিকিৎসাবিজ্ঞানের ইতিহাসে এটি একটি অমূল্য গ্রন্থ। এছাড়াও ইবনে সিনার উল্লেখযোগ্য আরও কয়েকটি গ্রন্থ হলো- কিতাবুশ শিফা, কিতাবুন নাজাত, কিতাবুল হুলুদ, কিতাবুল বুলনজ ইত্যাদি। উপরের আলোচনার পরিপ্রেক্ষিতে বলা যায়, আধুনিক চিকিৎসাবিজ্ঞানের বিকাশে ইবনে সিনার অবদান অনন্য ও অপরিসীম।"
        }
      ]
    },
    {
      "number": "6",
      "uddipok": "মাহমুদার তিন সন্তানের মধ্যে রাজিয়া চোখে দেখে না। তিনি তাকে খুবই আদর করেন এবং অন্যান্য সন্তানদের তুলনায় অধিকতর যত্নসহকারে লালন-পালন করেন। অন্য সন্তানদের মত তিনি তাকে শিক্ষা অর্জনের জন্য পাঠশালায় নিয়ে যান। রাজিয়ার প্রতি দায়িত্ব পালনে মাহমুদা কখনও আবদেলা করেন না। মাহমুদার স্বামী জনাব আশফাক দেশের আইন শৃঙ্খলা রক্ষাকারী বাহিনীতে চাকরি করেন। সম্প্রতি মাদক ব্যবসায়ীদের দৌরাত্ম্য বেড়ে গেলে তিনি তা প্রতিরোধে কঠোর পদক্ষেপ গ্রহণ করেন। তার এ উদ্যোগের ফলে মানুষ মাদকের ভয়াবহতা থেকে মুক্তি লাভ করে।",
      "tag": "DB, RB, DIN.B, SB, JB, BB 19",
      "sub_questions": [
        {
          "label": "ক",
          "question": "ইমাম গাযযালি (র) এর মতে তাওয়ার সোপান কয়টি?",
          "explanation": "ইমাম গাযযালি (রহ) এর মতে তাকওয়ার সোপান ৪টি।"
        },
        {
          "label": "খ",
          "question": "‘হালাল উপার্জন একটি ফরজ ইবাদত'- ব্যাখ্যা করো।",
          "explanation": "হালাল উপার্জন করা অন্যান্য ফরজ ইবাদতের মত একটি অত্যাবশ্যকীয় কাজ। হালাল উপার্জন বলতে শরিয়ত অনুযায়ী বৈধ, আইনানুগ বা অনুমোদিত পন্থায় উপার্জন করাকে বোঝায়। এটি ইবাদত কবুল হওয়ার প্রধান শর্ত। মানুষ যদি হালাল উপার্জন ও হালাল জীবিকা গ্রহণ না করে, তাহলে তার ইবাদত আল্লাহর কাছে কবুল হবে না। হালাল উপার্জনের গুরুত্ব সম্পর্কে রাসুল (স) বলেন, 'হালাল জীবিকা উপার্জন করা ফরজের পরে একটি ফরজ' (সহিহ বুখারি)।"
        },
        {
          "label": "গ",
          "question": "মাহমুদার কার্যক্রম তোমার পাঠ্যবইয়ের আলোকে মূল্যায়ন করো।",
          "explanation": "অন্ধ সন্তান রাজিয়ার প্রতি মাহমুদার আচরণে প্রতিবন্ধীর অধিকার আদায়ের বিষয়টি ফুটে উঠেছে। যে ব্যক্তি জন্মগত বা অন্য কোন কারণে দৈহিকভাবে বিকলাঙ্গ অথবা মানসিকভাবে ভারসাম্যহীন এবং স্বাভাবিক জীবনযাপনে অক্ষম তাকে প্রতিবন্ধী বলে। ইসলামে সুস্থ মানুষের মত প্রতিবন্ধীদেরও সব ধরনের অধিকার রয়েছে। আল্লাহ বলেন- 'নিশ্চয়ই আমি আদমের সন্তান-সন্ততিকে মর্যাদা দান করেছি' (সুরা বনি ইসরাইল: ৭০)। তাই আদমসন্তান হিসেবে প্রতিবন্ধীরাও এই মর্যাদার অধিকারী। প্রতিবন্ধীরা মৌলিক মানবিক চাহিদা পূরণ, উপযুক্ত শিক্ষা ও মর্যাদা লাভ ইত্যাদি সব অধিকারেরই যোগ্য। তাই প্রতিবন্ধী সন্তান রাজিয়ার ব্যাপারে মাহমুদার আচরণ ও কার্যকলাপ যথার্থ। মাহমুদার তিন সন্তানের মধ্যে রাজিয়া চোখে দেখে না। তবে অন্য সন্তানদের মত তিনি রাজিয়াকেও জ্ঞানার্জনের জন্য পাঠশালায় নিয়ে যান। রাজিয়ার প্রতি দায়িত্ব পালনে মাহমুদা কখনও অবহেলা করেন না। তার এ দায়িত্ববোধে প্রতিবন্ধীর অধিকারের বিষয়টি ফুটে উঠেছে। অন্য সন্তানের মতো অন্ধ রাজিয়াকে সঠিকভাবে লালনপালন করায় মাহমুদা পরকালে পুরষ্কারে ভূষিত হবেন। এছাড়া তার আচরণ সমাজে প্রতিবন্ধীদের অধিকার আদায়ের ক্ষেত্রে ইতিবাচক প্রভাব ফেলবে। তাই প্রতিবন্ধী সন্তানের অধিকার আদায় করে মাহমুদা যথার্থ দায়িত্ব পালন করেছেন।"
        },
        {
          "label": "ঘ",
          "question": "'দেশের স্বার্থ সংরক্ষণে আশফাক সাহেবের ভূমিকা অতীব গুরুত্বপূর্ণ।' পাঠ্যপুস্তকের আলোকে প্রমাণ করো।",
          "explanation": "দেশের স্বার্থ সংরক্ষণে আশফাক সাহেবের ভূমিকা তথা কর্তব্যপরায়ণতা অতীব গুরুত্বপূর্ণ। দায়িত্ব পালনে নিষ্ঠা ও আন্তরিকতা অবলম্বন করা হলো কর্তব্যপরায়ণতা। কর্তব্যপরায়ণতার মাধ্যমে সমাজ বা দেশ থেকে অপরাধ নির্মূল করে একটি আদর্শ সমাজ প্রতিষ্ঠা করা সম্ভব। শৃঙ্খলা প্রতিষ্ঠা ও জাতীয় উন্নয়নে কর্তব্য পরায়ণতার কোনো বিকল্প নেই। আশফাক সাহেবের মধ্যে কর্তব্যপরায়ণতা গুণটি লক্ষণীয়। উদ্দীপকের আশফাক সাহেব দেশের আইন শৃঙ্খলা বাহিনীতে চাকরি করেন। সম্প্রতি মাদক ব্যবসায়ীদের দৌরাত্ম্য বেড়ে গেলে তিনি তা কঠোরভাবে প্রতিরোধ করেন। তার এ ভূমিকার ফলে মানুষ মাদকের ভয়াবহতা থেকে রক্ষা পায়। আশফাক সাহেবের মতো সবাই নিজ নিজ জায়গায় কর্তব্যপরায়ণ হলে ব্যক্তিগত, সামাজিক, রাষ্ট্রীয় ইত্যাদি সবক্ষেত্রেই কল্যাণ হয়। কর্তব্যপরায়ণ হলে শ্রমিক তার দায়িত্বে অবহেলা করবে না, শিক্ষক নিষ্ঠা ও আন্তরিকতার সাথে পাঠদান করবেন, ছাত্র অধ্যয়নে ফাঁকি দেবে না, ডাক্তার সঠিকভাবে রোগীর সেবা করবেন, সরকারি কর্মকর্তা এবং নেতারা তাদের দায়িত্ব পালনে আন্তরিক হবেন। এভাবে নাগরিকদের প্রত্যেকে নিজ নিজ জায়গা থেকে নিষ্ঠা ও আন্তরিকতার সাথে তাদের কর্তব্য পালন করলে কোনো জাতি বা দেশ কখনই বিপথে যাবে না। অন্যথায় সবাইকে দুর্ভোগ পোহাতে হবে। উপরের আলোচনা থেকে বলা যায়, আশফাক সাহেব কর্তব্যপরায়ণতার উজ্জ্বল দৃষ্টান্ত স্থাপন করেছেন। আমাদের প্রত্যেকের উচিত, আশফাক সাহেবের মতো নিজ নিজ দায়িত্বের ক্ষেত্রে কর্তব্যপরায়ণ হওয়া। এতে দেশের স্বার্থ সংরক্ষণ করে দেশকে সামনের দিকে এগিয়ে নেওয়া যায়।"
        }
      ]
    },
    {
      "number": "7",
      "uddipok": "জনাব মায়মুনা' 'ক' এলাকার একজন সমাজসেবিকা। তিনি বিভিন্ন ধর্ম ও গোত্রের লোকদের ঐক্যবদ্ধ হয়ে এলাকার উন্নয়নে কাজ করার আহ্বান জানান। এ ব্যাপারে তিনি সবার স্বার্থ সংরক্ষণের নিমিত্তে একটি সার্বজনীন চুক্তি স্বাক্ষরের ব্যবস্থা করেন এবং প্রত্যেক গোত্র থেকে একজন করে নেতা নির্বাচন করেন। চুপ্তিতে বলা হয়, প্রত্যেকে নিজ নিজ ধর্ম স্বাধীনভাবে পালন করবে। কেউ কারো উপর হস্তক্ষেপ করবে না। একে অপরের বিপদে এগিয়ে আসবে কেউ কারো কোনো ক্ষতি করবে না। এক গোত্রের সাথে অপর গোত্রের কোনো বিরোধ হলে নেতৃবৃন্দ ফায়সালা করবে। এভাবে উক্ত এলাকায় জাতি, ধর্ম, বর্ণ নির্বিশেষে সব গোত্রের লোকদের শান্তিপূর্ণ সহাবস্থান চলতে লাগল।",
      "tag": "DB, RB, DIN.B, SB, JB, BB 19",
      "sub_questions": [
        {
          "label": "ক",
          "question": "ইহসান কী?",
          "explanation": "ইহসান হলো ইসলামে ইবাদত ও নৈতিকতার সর্বোচ্চ স্তর। এর আভিধানিক অর্থ হলো—কোনো কাজকে সুন্দর করা, দয়া করা বা অনুগ্রহ করা।"
        },
        {
          "label": "খ",
          "question": "'যে ব্যক্তি মানুষকে দয়া করে না তাকে আল্লাহ দয়া করেন না'- ব্যাখ্যা করো।",
          "explanation": "\"যে ব্যক্তি মানুষকে দয়া করে না, তাকে আল্লাহ দয়া করেন না\"—এটি একটি বিখ্যাত হাদিস যা ইসলামে পারস্পরিক দয়া ও সহানুভূতির গুরুত্বকে তুলে ধরে। এর মূলভাব হলো, আল্লাহর দয়া বা অনুগ্রহ লাভের অন্যতম শর্ত হলো তাঁর সৃষ্টির প্রতি দয়াবান হওয়া।"
        },
        {
          "label": "গ",
          "question": "জনাব মায়মুনার উদ্যোগে স্বাক্ষরিত চুক্তিটির সাথে তোমার পাঠ্যপুস্তকের কোন চুক্তির সামঞ্জস্য রয়েছে? ব্যাখ্যা করো।",
          "explanation": "জনাব মায়মুনার উদ্যোগে স্বাক্ষরিত চুক্তিটির সাথে আমার পাঠ্যপুস্তকের মদিনা সনদ (Charter of Medina) -এর পূর্ণ সামঞ্জস্য রয়েছে। ব্যাখ্যা রাসুলুল্লাহ (ﷺ) ৬২২ খ্রিস্টাব্দে মক্কাবাসীদের অত্যাচারে অতিষ্ঠ হয়ে আল্লাহর নির্দেশে মদিনায় হিজরত করেন। তৎকালীন মদিনা ছিল বিভিন্ন ধর্ম, গোত্র ও সম্প্রদায়ে বিভক্ত একটি সমাজ। সেখানে মুসলিমদের পাশাপাশি বিভিন্ন ইহুদি গোত্র এবং পৌত্তলিক আরব বাস করত। এই বহুধা বিভক্ত সমাজকে একটি единой (একক) ও সুশৃঙ্খল রাষ্ট্রের অধীনে আনার জন্য এবং শান্তিপূর্ণ সহাবস্থান নিশ্চিত করার জন্য রাসুলুল্লাহ (ﷺ) একটি চুক্তি বা সংবিধান প্রণয়ন করেন, যা ইসলামের ইতিহাসে 'মদিনা সনদ' নামে পরিচিত। এটিই পৃথিবীর ইতিহাসে কোনো রাষ্ট্রের প্রথম লিখিত সংবিধান হিসেবে স্বীকৃত। জনাব মায়মুনার চুক্তি এবং ঐতিহাসিক মদিনা সনদের মধ্যে সাদৃশ্যগুলো নিচে তুলে ধরা হলো: বহুজাতিক ঐক্য প্রতিষ্ঠা: মায়মুনা যেমন তার এলাকায় বিভিন্ন ধর্ম ও গোত্রের লোকদের ঐক্যবদ্ধ করেছেন, তেমনি মদিনা সনদ মদিনার মুহাজির, আনসার, ইহুদি এবং অন্যান্য আরব গোত্রগুলোকে নিয়ে একটি 'উম্মাহ' বা একক সম্প্রদায় গঠন করেছিল। ধর্মীয় স্বাধীনতা প্রদান: মায়মুনার চুক্তিতে বলা হয়েছে, \"প্রত্যেকে নিজ নিজ ধর্ম স্বাধীনভাবে পালন করবে\"। এটি মদিনা সনদের অন্যতম প্রধান ধারা ছিল, যেখানে বলা হয়েছিল, \"মুসলিমদের জন্য তাদের ধর্ম এবং ইহুদিদের জন্য তাদের ধর্ম।\" পারস্পরিক নিরাপত্তা ও সহযোগিতা: মায়মুনার চুক্তির \"একে অপরের বিপদে এগিয়ে আসবে\"—এই ধারাটি মদিনা সনদের মূলনীতিরই প্রতিফলন। মদিনা সনদে স্পষ্টভাবে উল্লেখ ছিল যে, যদি কোনো বহিঃশক্তি মদিনা আক্রমণ করে, তবে সকল সম্প্রদায় ঐক্যবদ্ধভাবে তা প্রতিহত করবে। শান্তিপূর্ণ সহাবস্থান নিশ্চিতকরণ: মায়মুনার চুক্তিতে \"কেউ কারো কোনো ক্ষতি করবে না\" এবং বিরোধ নিষ্পত্তির জন্য নেতৃবৃন্দের ওপর দায়িত্ব অর্পণের যে নীতি গ্রহণ করা হয়েছে, তা মদিনা সনদেরই অনুরূপ। মদিনা সনদেও সকল গোত্রের মধ্যে শান্তি বজায় রাখা এবং কোনো বিরোধ দেখা দিলে তার নিষ্পত্তির জন্য আল্লাহ ও তাঁর রাসুল (ﷺ)-কে সর্বোচ্চ সালিশকারী হিসেবে মেনে নেওয়ার কথা বলা হয়েছিল। সুতরাং, জনাব মায়মুনার গৃহীত পদক্ষেপগুলো যেমন তার এলাকায় শান্তি প্রতিষ্ঠা করেছে, তেমনি মহানবী (ﷺ) কর্তৃক প্রণীত মদিনা সনদ ছিল একটি অস্থিতিশীল সমাজে শান্তি, নিরাপত্তা ও সাম্প্রদায়িক সম্প্রীতি প্রতিষ্ঠার এক যুগান্তকারী দলিল, যার সাথে মায়মুনার চুক্তির আদর্শিক মিল রয়েছে।"
        },
        {
          "label": "ঘ",
          "question": "অসাম্প্রদায়িক কল্যাণ রাষ্ট্র গঠনে উক্ত চুক্তির গুরুত্ব বিশ্লেষণ করো।",
          "explanation": "অসাম্প্রদায়িক ও কল্যাণমূলক রাষ্ট্র গঠনে মদিনা সনদ একটি যুগান্তকারী এবং সার্বজনীন আদর্শ দলিল। এর গুরুত্ব নিচে বিশ্লেষণ করা হলো: ১. নাগরিক ঐক্যের ভিত্তি স্থাপন একটি অসাম্প্রদায়িক রাষ্ট্রের প্রথম শর্ত হলো ধর্ম, বর্ণ বা গোত্রের ঊর্ধ্বে উঠে একটি সমন্বিত নাগরিক পরিচয় তৈরি করা। মদিনা সনদ ঠিক এই কাজটিই করেছিল। এটি মদিনার মুসলিম, ইহুদি এবং পৌত্তলিকসহ সকল অধিবাসীকে প্রথমবারের মতো 'উম্মাহ' বা একক জাতি হিসেবে স্বীকৃতি দেয়। এর ফলে তারা নিজ নিজ ধর্মীয় পরিচয় ঠিক রেখেও একটি রাজনৈতিক ও সামাজিক পরিচয়ে ঐক্যবদ্ধ হয়, যা অসাম্প্রদায়িক রাষ্ট্র গঠনের মূল ভিত্তি। ২. ধর্মীয় স্বাধীনতা ও সম্প্রীতির নিশ্চয়তা অসাম্প্রদায়িকতার মূল কথাই হলো পরমতসহিষ্ণুতা এবং প্রত্যেকের ধর্মীয় স্বাধীনতা নিশ্চিত করা। মদিনা সনদের \"মুসলিমদের জন্য তাদের ধর্ম এবং ইহুদিদের জন্য তাদের ধর্ম\" —এই ধারাটি ছিল ধর্মীয় স্বাধীনতার এক ঐতিহাসিক স্বীকৃতি। এর মাধ্যমে রাষ্ট্রীয়ভাবে নিশ্চিত করা হয় যে, কোনো সম্প্রদায় অন্য সম্প্রদায়ের উপর ধর্মীয় বিষয়ে হস্তক্ষেপ করবে না। এই নীতি একটি সমাজে সাম্প্রদায়িক সম্প্রীতি বজায় রাখার জন্য অপরিহার্য। ৩. সম্মিলিত নিরাপত্তা ও রাষ্ট্রীয় সার্বভৌমত্ব একটি কল্যাণ রাষ্ট্রের দায়িত্ব হলো তার সকল নাগরিকের নিরাপত্তা নিশ্চিত করা। মদিনা সনদে স্পষ্টভাবে বলা হয়েছিল যে, যদি কোনো বহিঃশক্তি মদিনা আক্রমণ করে, তবে সকল সম্প্রদায় ঐক্যবদ্ধভাবে মাতৃভূমিকে রক্ষা করবে। এই সম্মিলিত প্রতিরক্ষার নীতি রাষ্ট্রের সার্বভৌমত্বকে শক্তিশালী করে এবং প্রত্যেক নাগরিকের মধ্যে এই আস্থা তৈরি করে যে, রাষ্ট্র তাদের সকলের নিরাপত্তা বিধানে অঙ্গিকারাবদ্ধ। এটি সাম্প্রদায়িক পরিচয়ের চেয়ে রাষ্ট্রীয় পরিচয়কে বড় করে তোলে। ৪. ন্যায়বিচার ও আইনের শাসন প্রতিষ্ঠা কল্যাণ রাষ্ট্রের অন্যতম বৈশিষ্ট্য হলো আইনের শাসন এবং সকলের জন্য ন্যায়বিচার নিশ্চিত করা। মদিনা সনদ একটি কেন্দ্রীয় বিচার ব্যবস্থা প্রতিষ্ঠা করে, যেখানে যেকোনো বিরোধের চূড়ান্ত নিষ্পত্তির ভার রাসুলুল্লাহ (ﷺ)-এর উপর অর্পণ করা হয়েছিল। এর মাধ্যমে গোত্রীয় বিচার ব্যবস্থার পরিবর্তে একটি রাষ্ট্রীয় বিচার ব্যবস্থা চালু হয়, যা দুর্বলকে সবলের অত্যাচার থেকে রক্ষা করে এবং সমাজে ন্যায়বিচার প্রতিষ্ঠা করে। ৫. মৌলিক মানবাধিকারের স্বীকৃতি এই সনদটি সকল নাগরিকের জীবন, সম্পদ এবং সম্মানের নিরাপত্তা বিধান করেছিল। এটি ছিল আধুনিক বিশ্বের মানবাধিকার ধারণার এক প্রাচীন কিন্তু শক্তিশালী রূপ। একটি কল্যাণ রাষ্ট্র তার নাগরিকদের এই মৌলিক অধিকারগুলো নিশ্চিত করতে বাধ্য, এবং মদিনা সনদ সেই নিশ্চয়তাই প্রদান করেছিল। উপসংহারে বলা যায়, মদিনা সনদ কেবল একটি ঐতিহাসিক চুক্তিই নয়, বরং এটি একটি আধুনিক, অসাম্প্রদায়িক ও কল্যাণমূলক রাষ্ট্র পরিচালনার সার্বজনীন নীলনকশা। এর নীতিগুলো—যেমন নাগরিক ঐক্য, ধর্মীয় স্বাধীনতা, সম্মিলিত নিরাপত্তা এবং আইনের শাসন—আজও যেকোনো বহুত্ববাদী সমাজকে শান্তিপূর্ণ ও সমৃদ্ধ রাষ্ট্র হিসেবে গড়ে তোলার জন্য অত্যন্ত প্রাসঙ্গিক এবং গুরুত্বপূর্ণ।"
        }
      ]
    },
    {
      "number": "8",
      "uddipok": "জসিম সাহেব প্রতি মাসে এমন একটি ব্যাংকে টাকা সঞ্চয় করেন, যে ব্যাংক সুদের পরিবর্তে ব্যবসাকে উৎসাহিত করে, লাভ-লোকসানের দায়ভার গ্রহণের শর্তে আমানত গ্রহণ ও বিনিয়োগ করে এবং অবৈধ ও ক্ষতিকর পণ্যের ব্যবসাকে পরিহার করার নীতি অনুসরণ করে অপরদিকে জনাব জাবের একজন কৃষক। এ বছর তার জমিতে ধানের ফলন ভাল হয়েছে। তাই সে ফসলের দশ ভাগের এক ভাগ গরিবদের জন্য সরকারি তহবিলে জমা দেয়।",
      "tag": "DB, RB, DIN.B, SB, JB, BB 19",
      "sub_questions": [
        {
          "label": "ক",
          "question": "বায়তুল মাল কী?",
          "explanation": "ইসলামি রাষ্ট্রের রাষ্ট্রীয় কোষাগার হলো বায়তুল মাল।"
        },
        {
          "label": "খ",
          "question": "'জাকাত ফরজ হওয়ার জন্য নিসাব পরিমাণ সম্পদ থাকা আবশ্যক'- ব্যাখ্যা করো।",
          "explanation": "জাকাত ফরজ হওয়ার অন্যতম শর্ত হলো ব্যক্তির নিজস্ব মালিকানায় নিসাব পরিমাণ সম্পদ থাকা। জাকাতের নিসাব হলো সাড়ে সাত তোলা স্বর্ণ বা সাড়ে বায়ান্ন তোলা রৌপ্য অথবা এর সমপরিমাণ টাকা-পয়সা। যাদের নিসাব পরিমাণ সম্পদের ব্যক্তিমালিকানা এক বছর পূর্ণ হয় তাদের ওপর জাকাত ফরজ। ব্যাবহারিক ও সাংসারিক দ্রব্যসামগ্রীতে জাকাত দিতে হবে না। তাই জাকাত ফরজ হওয়ার অন্যতম শর্ত হলো নিসাব পরিমাণ সম্পদ থাকা।"
        },
        {
          "label": "গ",
          "question": "উদ্দীপকে জনাব জাবেরের কর্মকাণ্ড তোমার পাঠ্যপুস্তকের আলোকে বর্ণনা করো।",
          "explanation": "উদ্দীপকে জনাব জাবেরের কর্মকাণ্ড উপরের প্রতি ইঙ্গিত করে। উশর অর্থ এক-দশমাংশ। শরিয়তের পরিভাষায়, কৃত্রিম সেচের মাধ্যমে উৎপন্ন ফসলের বিশ ভাগের এক ভাগ এবং প্রাকৃতিক প্রবাহের পানির মাধ্যমে উৎপন্ন ফসলের দশ ভাগের এক ভাগ জাকাত হিসেবে আদায় করাকে উপর বলে। জনাব জাবেরের কর্মকাণ্ডে এটি পরিলক্ষিত হয়। উদ্দীপকের জনাব জাবের একজন কৃষক। এ বছর তার জমিতে ধানের ফলন ভালো হয়েছে। তাই তিনি তার ফসলের দশ ভাগের এক ভাগ গরিবদের জন্য সরকারি তহবিলে জমা দেন। তার এরূপ দান ইসলামি অর্থব্যবস্থায় উশর হিসেবে পরিচিত। উশর গরিব-দুঃখীদের অভাব মোচন করে। উপরের অর্থ গরিব-দুঃখীদের মাঝে প্রদান করার ফলে তারা মূলধন গঠনের সুযোগ পায় এবং নতুন নতুন উৎপাদনশীল কাজে সেই অর্থ বিনিয়োগের সুযোগ সৃষ্টি হয়। ফলে সমাজে অর্থনৈতিক ভারসাম্য সৃষ্টি হয়। ধনী-গরিবের মধ্যকার বৈষম্য কমে আসে। এছাড়া উশর আদায়ের ফলে আল্লাহর সন্তুষ্টি অর্জন করা যায়। সুতরাং বলা যায়, ইসলামি অর্থব্যবস্থায় উশরের গুরুত্ব অপরিসীম।"
        },
        {
          "label": "ঘ",
          "question": "উদ্দীপকে বর্ণিত ব্যাংকিং পদ্ধতির অর্থনৈতিক গুরুত্ব বিশ্লেষণ করো।",
          "explanation": "উদ্দীপকে ইসলামি ব্যাংকিং পদ্ধতির কথা বলা হয়েছে, যার অর্থনৈতিক গুরুত্ব অপরিসীম। যে ব্যাংকিং ব্যবস্থায় সমস্ত কার্যক্রম তথা পুঁজি সংগ্রহ, অর্থ বিনিয়োগ, ক্রয়- বিক্রয়, জমা গ্রহণ, লভ্যাংশ প্রদান ইত্যাদি ইসলামি শরিয়তের আলোকে পরিচালিত হয় তাকে ইসলামি ব্যাংকিং বলে। ইসলামি ব্যাংকিং এর মূল লক্ষ্য ও উদ্দেশ্য হলো ইসলামি শরিয়াহ অনুসারে আর্থিক ইবাদতের মাধ্যমে আল্লাহর সন্তুষ্টি অর্জন করা। এজন্য এই ব্যবস্থায় অবৈধ পণ্যের ব্যবসাকে পরিহার করা হয়েছে এবং সুদের পরিবর্তে ব্যবসাকে উৎসাহিত করা হয়েছে। উদ্দীপকে ইসলামি ব্যাংকিং ব্যবস্থারই বর্ণনা দেওয়া হয়েছে। ইসলামি ব্যাংকিং ব্যবস্থায় সুদের পরিবর্তে ব্যবসাকে উৎসাহিত করা হয়। এটি শরিয়তসম্মত আমানত ও বিনিয়োগ পদ্ধতি অনুসরণ এবং অবৈধ পণ্য পরিহার করে। ইসলামি ব্যাংক অর্থনৈতিক ক্ষেত্রে গুরুত্বপূর্ণ ভূমিকা পালন করে। মানুষকে ইসলামি শরিয়তসম্মত উপায়ে সঞ্চয় ও বিনিয়োগ করতে অনুপ্রাণিত করে। নতুন নতুন কর্মসংস্থানের সুযোগ সৃষ্টি করে। এছাড়াও জাকাত ফান্ডের মাধ্যমে গরিবদের আর্থিক সহযোগিতা করে থাকে। মুসলিম উম্মাহ কিছুতেই সুদভিত্তিক অর্থব্যবস্থা গ্রহণ করতে পারে না। তাই শরিয়তসম্মত অর্থনৈতিক পদ্ধতিতে ইসলামি ব্যাংকিং ব্যবস্থার গুরুত্ব ব্যাপক। কারণ মুসলমানদের জন্য আর্থিক লেনদেনের একমাত্র মাধ্যম হচ্ছে ইসলামি ব্যাংকিং পদ্ধতি। উপরের আলোচনার পরিপ্রেক্ষিতে বলা যায়, ইহকালীন কল্যাণ ও পরকালীন সফলতা লাভের জন্য ইসলামি ব্যাংকিং ব্যবস্থা গুরুত্বপূর্ণ ভূমিকা পালন করে। তাই আমাদের উচিত এই ব্যবস্থার মাধ্যমে অর্থনেতিক কার্যক্রম"
        }
      ]
    },
    {
      "number": "9",
      "uddipok": "অ' গ্রামের চেয়ারম্যান জনাব রহমত আলী জনগণের সহযোগিতায় এলাকার রাস্তাগুলোর দু'পাশে সারি সারি গাছ লাগানোর ব্যবস্থা গ্রহণ করেন। এসব গাছ নিয়মিত পরিচর্যার ব্যবস্থাৎ করেন তিনি। ফলে-ফুলে সুসজ্জিত এ গাছগুলোতে পাখপাখালির অবাধ বিচরণ এক অনন্য দৃশ্যের অবতারণা করেছে। এ রাস্তা দিয়ে যারাই গমন করেন তারা এ মনোরম দৃশ্য দেখে চেয়ারম্যান সাহেবের প্রশংসা করেন। এ অনন্য অসাধারণ কাজের জন্য তিনি রাষ্ট্রীয়ভাবে পুরস্কৃতও হন। একদিন জনাব আরমান 'অ' গ্রামের রাস্তা দিয়ে যাচ্ছিলেন। হঠাৎ তিনি দেখতে পেলেন দড়ি দিয়ে বাঁধা একটি গরু একটি গাছের সাথে প্যাঁচিয়ে ফাঁস লেগে মৃত্যুমুখে পতিত হওয়ার উপক্রম হয়ে আছে। তিনি তাড়াতাড়ি গরুটিকে দড়ির প্যাঁচ খুলে গাছ থেকে দূরে সরিয়ে বিচরণের জন্য ছেড়ে দিলেন।",
      "tag": "DB, RB, DIN.B, SB, JB, BB 19",
      "sub_questions": [
        {
          "label": "ক",
          "question": "'উম্মত' অর্থ কী?",
          "explanation": "উম্মত অর্থ দল, জাতি, গোষ্ঠী।"
        },
        {
          "label": "খ",
          "question": "'কথা ও কাজে মিল থাকা দাঈর অন্যতম বৈশিষ্ট্য' ব্যাখ্যা করো।",
          "explanation": "মানুষের কাছে গ্রহণযোগ্যতার জন্য সাঈয় কথায় ও কাজে মিল থাকতে হবে। দাঈ এমন ব্যস্তি যিনি মানুষের কাছে ইসলামের আদর্শ পৌঁছে দেন। তাই তার কথা ও কাজ এমন হতে হয় যাতে অন্যের কাছে গ্রহণযোগ্য ও বিশ্বাসযোগ্য হয়। যে গুণ নিজের মধ্যে অনুপস্থিত সে গুণ অন্যের মধ্যে প্রতিস্থাপনের আহ্বান করলে তা কারও কাছে গ্রহণযোগ্য হয় না। এ কারণে দাঈ যা বলবেন, তা করে দেখাবেন। তার কোনো কাজই তার কথার বিপরীত বা উল্টো হবে না। কেননা তার মাধ্যমেই সাধারণ মানুষ ইসলাম সম্পর্কে প্রকৃত জ্ঞান লাভ করবে।"
        },
        {
          "label": "গ",
          "question": "উদ্দীপকে বর্ণিত জনাব রহমত আলীর কার্যক্রম তোমার পাঠ্যপুস্তকের আলোকে বিশ্লেষণ করো।",
          "explanation": "জনাব রহমত আলীর বৃক্ষরোপণ ও সংরক্ষণের কার্যক্রমটি পরিবেশ রক্ষায় গুরুত্বপূর্ণ ভূমিকা পালন করে। বৃক্ষ পরিবেশের অন্যতম প্রধান উপাদান। বৃক্ষ না থাকলে কোনো প্রাণী বেঁচে থাকতে পারতো না। কারণ বৃক্ষ থেকেই আমরা অক্সিজেন গ্রহণ করি। আবার আমাদের থেকে নির্গত হওয়া কার্বন ডাই-অক্সাইড বৃক্ষ গ্রহণ করে। প্রাকৃতিক ভারসাম্য রক্ষা, জ্বালানি, ফল, ফুল ও কাঠ প্রদান এবং বিভিন্ন প্রাকৃতিক দুর্যোগ প্রতিরোধে বৃক্ষ গুরুত্বপূর্ণ ভূমিকা রাখে। তাছাড়া নৈসর্গিক ও প্রাকৃতিক পরিবেশ সুন্দর জীবনযাপনের জন্যে অনিবার্য। তাই রহমত আলীর কার্যক্রম অবশ্যই প্রশংসার দাবিদার। উদ্দীপকের রহমত আলী 'এ' গ্রামের চেয়ারম্যান। তিনি জনগণের সহযোগিতায় রাস্তার দু'পাশে সারি সারি গাছ লাগান এবং সেগুলো নিয়মিত পরিচর্যার ব্যবস্থা করেন। এক সময় এ গাছগুলো ফুলে-ফলে সজ্জিত হয় এবং পাখপাখালির অবাধ বিচরণে এক অনন্য দৃশ্যের অবতারণা হয়। এ দৃশ্য দেখে রাস্তায় গমনকারী সবাই চেয়ারম্যান সাহেবের প্রশংসা করে। চেয়ারম্যান সাহেব তার এ কর্মের মাধ্যমে শুধু পরিবেশ রক্ষায়ই ভূমিকা রাখেন না বরং এর মাধ্যমে তিনি ইসলামি বিধান পালন করেন। কারণ ইসলামে গাছপালা ও ফসল জন্মানোর পাশাপাশি তা সংরক্ষণের প্রতিও গুরুত্বারোপ করা হয়েছে। তাই বলা যায়, চেয়ারম্যান সাহেবের বৃক্ষরোপণ ও সংরক্ষণের কার্যক্রমটি পরিবেশ রক্ষায় পুরুত্বপূর্ণ ভূমিকা রাখে।"
        },
        {
          "label": "ঘ",
          "question": "তোমার পাঠ্যবইয়ের সাথে সামঞ্জস্য বিধানপূর্বক উদ্দীপকে জনাব আরমানের কার্যক্রমের গুরুত্ব নিরূপণ করো।",
          "explanation": "উদ্দীপকে জনাব আরমানের কার্যক্রম তথা একটি গরুকে মৃত্যুর মুখ থেকে রক্ষা করার কাজটি 'খিদমতে খালক' বা সৃষ্টির সেবার অন্তর্ভুক। ইসলামি পরিভাষায়, আল্লাহ তায়ালায় সৃষ্টির প্রতি আদর-যত্ন, লালন-পালন হিফাযত ও সংরক্ষণ, সহায়তা, সহানুভূতি ইত্যাদি প্রদর্শনকে সিদমতে খালক বলে। অর্থাৎ আল্লাহ তায়ালায় সৃষ্টিকূলের প্রতি মানুষের কর্তব্য পালন করাই খিদমতে খালক না সৃষ্টির সেবা। জনাব আরমানের কর্মকান্ডে এ পরিলক্ষিত হয়। উদ্দীপকের জনাব আরমান 'অ' গ্রামের রাস্তা দিয়ে যাওয়ার সময় দেখলেন দড়ি দিয়ে বাঁধা একটি গরু গাছের সাথে প্যাঁচিয়ে ফাঁস লেগে প্রায়া মারা যাওয়ার মতো অবস্থা হয়েছে। তিনি তাড়াতাড়ি দড়ির প্যাঁচ খুলে গরুটিকে গাছ থেকে দূরে সরিয়ে বিচরণের জন্য ছেড়ে দিলেন। আল্লাহর সৃষ্ট জবেঃ প্রতি তার এই ভালোবাসা খিদমতে খালকের অন্তর্ভুক্ত। মানুষ সৃষ্টির সেরা জীব। মানুষের প্রতি মানুষের যেমন দায়িত্ব ও কর্তব্য রয়েছে, তেমনি আল্লাহর অন্যান্য সৃষ্টির প্রতিও মানুষের কর্তব্য রয়েছে। তাদের সাথে সময় আচরণ করা প্রতিটি মানুষের কর্তব্য। সৃষ্টির সেনার মাধ্যয়ে আল্লাহর সন্তুষ্টি অর্জন করা যায়। রাসুল (স) বলেন, 'সমগ্র সৃষ্টি আল্লাহর পরিজন। আল্লাহর কাছে সে ব্যক্তি সবচেয়ে প্রিয় যে তার পরিজনের প্রতি বেশি অনুগ্রহশীল' (ব্যয়হাকি)। উপরের আলোচনার পরিপ্রেক্ষিতে বলা যায়, জনাব আরমান মৃতপ্রায় গরুটিকে মৃত্যুমুখ থেকে রক্ষা করে আল্লাহর সৃষ্ট জীবের প্রতি যথাযথ কর্তব্য পালন করেছেন।"
        }
      ]
    },
    {
      "number": "10",
      "uddipok": "আবির সাহেব তীব্রশীতেও প্রতিদিন ভোরবেলা ঘুম থেকে উঠে অজু করে মসজিদে যান তার নাতনী রুমা বলল, 'দাদু এ শীতের সকালে এত কষ্ট করে মসজিদে যেতে হয় কেন?' আকি সাহেব বললেন, 'আমি এমন একটি ইবাদত পালনের জন্য যাই যা মুমিনের জন্য মিরাজস্বর্ এবং এ ইবাদত পালনে গুনাহ মাফ হয়ে যায়'। রুমা বলল, 'আমার বিদ্যালয়ের ধর্মীয় শিক্ষব বলেছেন মুসলমানদের মৌলিক ইবাদতের মাঝে এমন একটি ইবাদত আছে যার প্রতিদান আল্লাহ নিজেই দিবেন'।",
      "tag": "DB, RB, DIN.B, SB, JB, BB 19",
      "sub_questions": [
        {
          "label": "ক",
          "question": "'জাকাত' অর্থ কী?",
          "explanation": "জাকাত অর্থ পবিত্র করা, বৃদ্ধি করা ইত্যাদি।"
        },
        {
          "label": "খ",
          "question": "'আমি জিন ও মানবজাতিকে একমাত্র আমার ইবাদতের জন্য সৃষ্টি করেছি'- ব্যাখ্যা করো",
          "explanation": "আল্লাহ তায়ালা জিন ও মানবজাতিকে কেবল তাঁর ইবাদতের জন্য সৃষ্টি করেছেন। ব্যাপকতর অর্থে দৈনন্দিন জীবনের সব কাজে আল্লাহ তায়ালার বিধিবিধান মেনে চলাকে ইবাদত বলা হয়। ইবাদত প্রধানত দুই ধরনের। যথা- হারুল্লাহ বা আল্লাহর হক এবং হাক্কুল ইবাদ বা বান্দার হক। সালাত, সাওম ও হজ প্রভৃতি হলো হাক্কুল্লাহ। আবার পিতা-মাতা, ভাই-বোন, আত্মীয়-স্বজন ও প্রতিবেশীর প্রতি কর্তব্য পালন করা হলো হাক্কুল ইবাদ। পৃথিবীতে মানুষ ও জীন জাতি একমাত্র আল্লাহর ইবাদতের জন্যই সৃষ্ট। আর ইবাদতের মূল উদ্দেশ্য হলো আল্লাহর সন্তুষ্টি লাভ করা।"
        },
        {
          "label": "গ",
          "question": "আবির সাহেব কোন মৌলিক ইবাদত পালন করেন? বর্ণনা করো।",
          "explanation": "আবির সাহেব ইসলামের অন্যতম মৌলিক ইবাদত সালাত পালন করেন। মৌলিক ইবাদতসমূহের মধ্যে সালাত সর্বোত্তম। প্রতিদিন পাঁচ ওয়াক্ত সালাত আদায়ের মাধ্যমে আল্লাহর প্রতি আনুগত্য প্রকাশ করা হয়। এর মাধ্যমে আল্লাহর সাথে বান্দার যোগসূত্র স্থাপিত হয়। এজন্য মহানবি (স) সালাত বা নামাজকে মুমিনদের মিরাজ স্বরূপ বলেছেন। আবির সাহেবের বক্তব্য ও কাজে সালাত আদায়ের চিত্র ফুটে ওঠে। উদ্দীপকের জনাব আবির তীব্র শীত উপেক্ষা করে ভোরবেলা সালাত আদায়ের জন্য মসজিদে যান। তার নাতনী এ বিষয়ে জানতে চাইলে তিনি বলেন, 'আমি এমন একটি ইবাদত পালনের জন্য যাই যা মুমিনের জন্য মিরাজস্বরূপ এবং এ ইবাদত পালনে গুনাহ মাফ হয়।' জনাব আবিরের বক্তব্যে স্পষ্টভাবে সালাতের পরিচয়ই ফুটে উঠেছে। কারণ সালাতই একমাত্র ইবাদত যা দৈনিক পাঁচবার আদায় করতে হয় এবং যা মুমিনদের জন্য মিরাজ স্বরূপ। তাই বলা যায়, জনাব আবিরের ইবাদতটি মৌলিক ইবাদত সালাতকে নির্দেশ করে।"
        },
        {
          "label": "ঘ",
          "question": "ধর্মীয় শিক্ষকের বক্তব্যে যে ইবাদতের উল্লেখ করা হয়েছে তার গুরুত্ব বিশ্লেষণ করো।",
          "explanation": "ধর্মীয় শিক্ষকের বক্তব্যে মৌলিক ইবাদত সাওম অর্থাৎ রোজাকে নির্দেশ করা হয়েছে, ইসলামি জীবনদর্শনে যার গুরুত্ব অপরিসীম। সাওম শব্দের অর্থ- বিরত থাকা। শরিয়তের পরিভাষায়, সুবহে সাদিক থেকে সূর্যাস্ত পর্যন্ত নিয়‍্যাত সহকারে পানাহার ও যৌনাচার থেকে বিরত থাকাকে সাওম বলে। আল্লাহ নিজে সাওমের প্রতিদান দেবেন। রুমার ধর্মীয় শিক্ষকের বক্তব্যে এটাই প্রকাশ পায়। উদ্দীপকের ধর্মীয় শিক্ষক বলেছেন, মুসলমানদের মৌলিক ইবাদতের মধ্যে এমন একটি ইবাদত আছে যার প্রতিদান আল্লাহ নিজেই দেবেন। মৌলিক ইবাদতের মধ্যে সাওম একমাত্র ইবাদত যার প্রতিদান আল্লাহ নিজেই দেবেন বলে ঘোষণা দিয়েছেন। সাওম পালনের মাধ্যমে আধ্যাত্মিক সফলতা যেমন অর্জিত হয়, তেমনি ইহকালীন কল্যাণও লাভ করা যায়। এর মাধ্যমে সমাজে ঐক্য ও সহানুভূতি বৃদ্ধি পায়। কারণ সাওম পালনের মাধ্যমে ধনীরা ক্ষুধার জ্বালা তথা অভাবীদের দুঃখ-কষ্ট উপলব্ধি করার সুযোগ পায়। এছাড়া সাওম পালনের পর ফিতরা আদায় পদ্ধতি সমাজের অর্থনৈতিক ভিত্তি মজবুত করে। উপরের আলোচনার পরিপ্রেক্ষিতে বলা যায়, আল্লাহর সন্তুষ্টি অর্জন এবং ইহকালীন ও পরকালীন কল্যাণ লাভে সাওম গুরুত্বপূর্ণ ভূমিকা পালন করে।"
        }
      ]
    },
    {
      "number": "11",
      "uddipok": "ড. আসিফুল্লাহ বলেন, 'মুসলিম, হিন্দু, বৌদ্ধ কিংবা খ্রিষ্টান যাই বলা হোক না কেন আদি পিতা-মাতার দিক থেকে এক অনন্য বন্ধনে আমরা সবাই আবদ্ধ। এটা এক প্রকা: রক্তের বন্ধন ও বটে। আমরা একে অপরের সহযোগিতায় নিমগ্ন থাকলে অধিকতর শান্তি নিরাপত্তা ও উন্নতির সোপানে আরোহণ করতে পারব'। তাঁর বক্তব্য শুনে ড. আমিন বলেন, 'মানুষ মাত্রই একটি সুনির্দিষ্ট অধিকার নিয়ে জন্মগ্রহণ করে। তাই শুধু পারস্পরিক সহযোগিতা নয়, বরং কোনো মানুষের জান-মাল, ইজ্জত-আবা যেন কারো দ্বারা কোনোভাবে বিঘ্নিত না হয় সে বিষয়ে সতর্ক থাকা উচিত'।",
      "tag": "DB, RB, DIN.B, SB, JB, BB 19",
      "sub_questions": [
        {
          "label": "ক",
          "question": "مُبلغ )মুবাল্লিগ) শব্দের অর্থ কী?",
          "explanation": "মুবাল্লিগ শব্দের অর্থ প্রচারকারী।"
        },
        {
          "label": "খ",
          "question": "দীনের ব্যাপারে কোনো জবরদস্তি নেই' ব্যাখ্যা করো।",
          "explanation": "দীনের প্রচার ও প্রসারে কারো উপর জোর জবরদস্তি করা যাবে না। প্রত্যেক ব্যক্তির তার নিজ ধর্ম পালনের অধিকার রয়েছে। দাঈ অমুসলিমদের ইসলাম গ্রহণের দাওয়াত দিবেন কিন্তু কেউ যদি এতে অস্বীকৃতি জানায় তাহলে তার ওপর জুলুম করা যাবে না। বলপ্রয়োগের মাধ্যমে কাউকে তার ধর্ম ত্যাগে বাধ্য করা যাবে না। এজন্যই আল্লাহ তায়ালা বলেছেন, 'দীন গ্রহণে কোনো জবরদস্তি নেই' (সূরা আল বাকারা: ২৫৬)।"
        },
        {
          "label": "গ",
          "question": "ড. আসিফুল্লাহর বক্তব্যে তোমার পাঠ্যবইয়ের কোন বিষয়টি ফুটে উঠেছে? ব্যাখ্যা করো।",
          "explanation": "ড. আসিফুল্লাষর বক্তব্যে 'উৎওয়াত' বা বিশ্বভ্রাতৃত্বের বিষয়টি ফুটে উঠেছে। পৃথিবীর সব মানুষ আদি পিতা হযরত আদম (আ) ও আদি মাতা হাওয় (আ)-এর বংশধর। এ সূত্রে সব মানুষ ভাই ভাই। এ কারণে এই ভ্রাতৃত্বের নাম বিশ্বভ্রাতৃত্ব। বিশ্বভ্রাতৃত্বের বন্ধনে আবদ্ধ হওয়ার ফলে ঐক্য ও সহানুভূতির সৃষ্টি হয় এবং শান্তি, নিরাশভা ও উন্নতি নিশ্চিত হয়। ড. আসিফুল্লাহর বক্তব্যেও এটি ফুটে উঠেছে। উদ্দীপকের ড. আসিফুল্লাহ বলেন- মুসলিম, হিন্দু, বৌদ্দ কিংবা খ্রিস্টান যা-ই হোক না কেন আদি পিতামাতার দিক থেকে আমরা এক অনন্ট বন্ধনে আবদ্ধ। এটি এক প্রকার রক্তের বন্ধনও বটে। আমরা সবাই যদি একে অপরের সহযোগিতায় নিমগ্ন থাকি তাহলে শান্তি, নিরাপত্তা ও উন্নতির সোপানে আরোহণ করতে পারব। ড. আসিফুল্লাহর এ বক্তব্যে বিশ্বভ্রাতৃত্বের বিষয়টি স্পষ্ট হয়ে উঠেছে। বিশ্বভ্রাতৃত্বের কল্যাণেই অন্যায়, অত্যাচার, বৈষম্য প্রভৃতি দূর করে বিশ্বেশান্তি প্রতিষ্ঠা করা সম্ভব। কারণ এই ভ্রাতৃত্বের বন্ধনে একের প্রতি অন্যের সহানুভূতি ও ভালোবাসা কাজ করে। ফলে কেউ কারো ক্ষতি করতে পারে না। তাই বর্তমান বিশ্বের বিশৃঙ্খলা ও অরাজক পরিস্থিতি মোকাবিলায় বিশ্বভ্রাতৃত্ব প্রতিষ্ঠা আবশ্যকীয় হয়ে উঠেছে।"
        },
        {
          "label": "ঘ",
          "question": "ড. আমিন যে বিষয়ের প্রতি ইঙ্গিত করেছেন তা সংরক্ষণে ইসলামের ভূমিকা বিশ্লেষণ করো।",
          "explanation": "ড. আমিনের বক্তব্যে মানবাধিকারের বিষয়টি ফুটে উঠেছে। ইসলাম মানুষকে সুষ্ঠুভাবে বেঁচে থাকার অধিকার প্রদান করে। ইসলামে পারস্পরিক সহযোগিতার পাশাপাশি জীবন ও সম্পদের নিরাপত্তা, মর্যাদা ও সম্ভ্রম রক্ষাসহ সব রকমের অধিকার আদায়ে সতর্ক থাকার নির্দেশ দেওয়া হয়েছে। ড. আমিনের বক্তব্যে এটি প্রকাশ পেয়েছে। উদ্দীপকের ড. আমিন মানবাধিকার সম্পর্কে বলেন, মানুষ মাত্রই একটি সুনির্দিষ্ট অধিকার নিয়ে জন্মগ্রহণ করে। তাই শুধু পারস্পরিক সহযোগিতা নয় বরং কারো জান-মাল, ইজ্জত-আবরু যেন কারো দ্বারা কোনোভাবে বিঘ্নিত না হয় সে বিষয়ে সতর্ক থাকা উচিত। জান-মাল ও ইজ্জতের অধিকারের ব্যাপারে সতর্ক থাকার পরামর্শ দিয়ে তিনি মূলত মানবাধিকার সংরক্ষণের প্রতিই ইঙ্গিত করেছেন। মানবাধিকার সংরক্ষণে ইসলামের ভূমিকা অপরিসীম। বিশ্বে মানবাধিকার প্রতিষ্ঠা এবং সংরক্ষণে ইসলামি মূল্যবোধ কার্যকর ভূমিকা পালন করে। ইসলাম মানুষের মৌলিক মানবিক অধিকারসমূহ রক্ষা করে শ্রেষ্ঠত্ব অর্জন করেছে। ইসলাম বিশ্বাস করে মানুষ হিসেবে সবাই সমান। তাই ব্যক্তিস্বাধীনতা, ধর্মপালন, ন্যায়বিচার লাভ, রাজনৈতিক ও অর্থনৈতিক অধিকারসহ সব অধিকার প্রদান করে। উপরের আলোচনার পরিপ্রেক্ষিতে বলা যায়, আশরাফুল মাখলুকাত বা সৃষ্টির সেরা জীব হিসেবে সব মানুষের অধিকার সমান। তাই মানুষের জীবন, সম্পদ ও সম্ভ্রমের নিরাপত্তা রক্ষায় তথা মানবাধিকার সংরক্ষণে ইসলামের ভূমিকা অনস্বীকার্য।"
        }
      ]
    }
  ]
}