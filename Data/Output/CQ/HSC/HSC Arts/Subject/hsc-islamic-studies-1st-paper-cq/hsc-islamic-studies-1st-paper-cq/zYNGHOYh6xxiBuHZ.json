{
  "title": "বগুড়া ক্যান্ট. কলেজ ২০২৩",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "আব্দুর রশিদ সাহেব প্রতিদিন মসজিদের বারান্দায় শিশুদেরকে ইসলামের মৌলিক বিষয়গুলো শিক্ষা দান করেন। তিনি শিশুদের বিশুদ্ধভাবে কুরআন তেলাওয়াত, নামাজের নিয়মকানুনসহ বিভিন্ন মাসয়ালা শেখান। তারা তাদের শিক্ষক ও পিতামাকে অত্যন্ত শ্রদ্ধা করে।",
      "tag": "BCPC 23",
      "sub_questions": [
        {
          "label": "ক",
          "question": "ইসলামি সংস্কৃতি কী?",
          "explanation": "ইসলামের নীতি ও আদর্শের ভিত্তিতে প্রতিষ্ঠিত ও পরিচালিত সংস্কৃতিই হলো ইসলামি সংস্কৃতি।"
        },
        {
          "label": "খ",
          "question": "\"ইসলামে জ্ঞান অর্জন করা ফরজ”- ব্যাখ্যা করো?",
          "explanation": "ইসলামের বিধিবিধান এবং মহান আল্লাহর ইবাদতের পদ্ধতি ও গুরুত্ব সম্পর্কে জানার জন্য ইসলামের মৌলিক জ্ঞানার্জন করা প্রত্যেক মুসলিম নর-নারীর জন্য অবশ্যকর্তব্য। দীনি ইলম অর্জনের ক্ষেত্রে ফরজের বিধান দুই ধরনের। যথা- ফরজে আইন বা অবশ্যই পালনীয় ফরজ এবং ফরজে কিফায়া বা সামষ্টিক বাধ্যবাধকতা। উল্লিখিত হাদিসের মাধ্যমে দীনের মৌলিক জ্ঞানার্জন করা প্রত্যেক মুসলিমের জন্য ফরজ করা হয়েছে। এটি না করলে ব্যক্তিগতভাবে গুনাহগার হবে। দীনের গভীর জ্ঞানার্জন করা সবার জন্য বাধ্যতামূলক নয়। প্রত্যেক সমাজের কিছু লোক দীন সম্পর্কে গভীর জ্ঞান-গবেষণা করতে হবে।"
        },
        {
          "label": "গ",
          "question": "উদ্দীপকে কোন শিক্ষাপ্রতিষ্ঠানের প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে বর্ণিত গ্রামের মসজিদের আঙিনার ঘরটি আমার মক্তবের সাথে তুলনীয়। আরবি 'মক্তব' শব্দের বাংলা অর্থ হলো- লেখার স্থান, বিদ্যালয় বা শিক্ষাকেন্দ্র। এটি ইসলামের মৌলিক বিষয়গুলো সম্পর্কে প্রাথমিক জ্ঞানার্জনের একটি আদর্শ স্থান। সাধারণত মসজিদের বারান্দায় বা মাদরাসার সাথে এটি গড়ে তোলা হয়। এখানে মুসলিম শিশুদের কুরআন তিলাওয়াত, হাদিস, ওজু, গোসল, নামাজ, রোজা, শিষ্টাচার ইত্যাদি মৌলিক বিষয়ের প্রাথমিক শিক্ষা দেওয়া হয়; যা উদ্দীপকে বর্ণিত ঘরটির সাথে সাদৃশ্যপূর্ণ। উদ্দীপকে উল্লেখ করা হয়েছে, আব্দুর রশিদ সাহেব প্রতিদিন মসজিদের বারান্দায় শিশুদেরকে ইসলামের মৌলিক বিষয়গুলো শিক্ষা দান করেন। তিনি শিশুদের বিশুদ্ধভাবে কুরআন তেলাওয়াত, নামাজের নিয়মকানুন সহ বিভিন্ন মাসয়ালা শেখান। সাথে মক্তবের মিল রয়েছে। শিশুদের আল্লাহর ইবাদতে অভ্যস্ত হওয়ার প্রয়োজনীয় শিক্ষা মক্তবেই দেওয়া হয়। এ শিক্ষা তাদের বড় হয়ে ভালো মানুষ ও সুনাগরিক হওয়ার প্রেরণা দেয়। সার্বিকভাবে বলা যায়, মুসলিম শিশুদের সামাজিকীকরণ, প্রাথমিক শিক্ষা ও মানসিক বিকাশে মক্তব গুরুত্বপূর্ণ ভূমিকা পালন করে।"
        },
        {
          "label": "ঘ",
          "question": "",
          "explanation": "বর্তমান যুগে উদ্দীপকে উল্লেখিত প্রতিষ্ঠান তথা মক্তবের গুরুত্ব। অপরিসীম। মক্তব বলা হয় সেই প্রতিষ্ঠানকে যেখানে ছোট ছোট মুসলিম ছেলেমেয়েদেরকে ইসলামের প্রাথমিক জ্ঞানদান করা হয়। সাধারণত মসজিদের বারান্দায়, মাদরাসার সাথে, বৈঠকখানায়, বাড়ির আঙিনায় এ জাতীয় প্রতিষ্ঠান গড়ে তোলা হয়। এ প্রতিষ্ঠানে ইসলামে সংস্কৃতির ব্যাবহারিক দিকগুলো হাতে কলমে শিক্ষা দেওয়া হয়। উদ্দীপকে এ প্রতিষ্ঠানটির ইঙ্গিত পাওয়া যায়। উদ্দীপকে মক্তব সম্পর্কে বর্ণনা দেওয়া হয়েছে। বর্তমান যুগে এ প্রতিষ্ঠানটির গুরুত্ব অপরিসীম। মন্ত্রব মুসলিম শিশুদের একটি প্রাথমিক পাঠশালা। এখানেই শিশুদেরকে ভবিষ্যতে প্রাতিষ্ঠানিক শিক্ষা গ্রহণের জন্য প্রস্তুত করা হয়। মক্তবেই শিশুর, পড়ার অভ্যাস গড়ে উঠে। মক্তবের শিক্ষা শিশুকে শৈশবেই নীতিবান করে তোলে। সত্য-মিথ্যা, ভালো-মন্দ, পবিত্রতা- অপবিত্রতা, হালাল-হারাম প্রভৃতি সম্পর্কে প্রয়োজনীয় প্রাথমিক জ্ঞান শিশুরা এখানেই পেয়ে থাকে। শিক্ষার্থীকে ইবাদতে অভ্যস্ত হওয়ার প্রয়োজনীয় শিক্ষা এখানেই দেওয়া হয়। মস্তবেই শিশু ভবিষ্যতের জন্য ভালো কিছু করার এবং সুনাগরিক হওয়ার প্রেরণা পায়। তাছাড়া বয়স্কদের নৈতিক চরিত্র উন্নয়নের শিক্ষা ও এখানে দেওয়া হয়। উপরের আলোচনার পরিপ্রেক্ষিতে বলা যায়, বর্তমান যুগে ধর্মীয় ও ব্যাবহারিক শিক্ষালাভ ও মানসিক বিকাশে মক্তবের ভূমিকা অপরিসীম।"
        }
      ]
    },
    {
      "number": "2",
      "uddipok": "জনাব আবুল কাশেম সাহেব একজন ইসলামি পরিবারের সন্তান। তিনি পশ্চিমাদেশে দীর্ঘদিন প্রবাসজীবন যাপন, করে সম্প্রতি দেশে ফিরেছেন। দেশের বাহিরে দীর্ঘদিন অবস্থানের কারণে তার চরিত্রে ঐ দেশের সংস্কৃতির অনুপ্রবেশ ঘটেছে। তিনি খুব টাইটফিটিং জামা পরিধান করেন। প্রায়ই গুডমর্নিং, ড্যাড, বাই বাই ইত্যাদি পরিভাষা ব্যবহার করেন। এমনকি গলায় স্বর্ণের চেইন ব্যবহার করেন। তার বন্ধু আমজাদ তাকে এথেকে বিরত থাকার আহ্বান জানালে আবুল কাশেম বলেন \"পৃথিবী তো শুধু উপভোগের স্থান\"।",
      "tag": "BCPC 23",
      "sub_questions": [
        {
          "label": "ক",
          "question": "ইসলাম শিক্ষা কী?",
          "explanation": "ইসলাম সম্পর্কে প্রয়োজনীয় জ্ঞান লাভ করার শিক্ষাই হলো ইসলাম শিক্ষা।"
        },
        {
          "label": "খ",
          "question": "ইসলাম শিক্ষা ওহিভিত্তিক\" ব্যাখ্যা করো।",
          "explanation": "মৌলিক ও তাত্ত্বিক দিক থেকে ইসলাম ও নৈতিকতা পরস্পর পরিপূরক। ইসলাম শিক্ষা মূলত নৈতিক শিক্ষা। এ শিক্ষা মানুষকে সত্য, সুন্দর ও ন্যায়ের পথে পরিচালিত করে। মানুষকে মিথ্যা, প্রতারণা, পাপাচার, খিয়ানত, জুলুম, পরনিন্দা, ফিতনা-ফাসাদ প্রভৃতি থেকে মুক্ত করে উন্নত নৈতিক চরিত্র গঠনে সহায়তা করে। আর এ বিষয়গুলো নৈতিকতাকেই নির্দেশ করে। তাই বলা যায়, ইসলাম ও নৈতিকতা পরস্পর পরিপূরক।"
        },
        {
          "label": "গ",
          "question": "জনাব কাশেম সাহেবের বিশ্বাস ও কর্ম ইসলামি শরিয়তের আলোকে ব্যাখ্যা করো।",
          "explanation": "জনাব কাশেম সাহেবের বিশ্বাস ও কর্ম ইসলামি সংস্কৃতির পরিপন্থি। সংস্কৃতি হচ্ছে একটি জীবনপদ্ধতি। সুতরাং একটি স্বতন্ত্র জাতি হিসেবে বিশ্ব মুসলিমের একটি স্বতন্ত্র, সুন্দর ও শাশ্বত জীবন পদ্ধতি রয়েছে, যে পদ্ধতি মুসলিম উম্মাহর হৃদয়ের মণিকোঠায় লালিত বিশেষ ইমান থেকে উৎসারিত। ইসলাম অনুমোদিত ও নির্দেশিত মুসলিম মিল্লাতের জীবন পদ্ধতিই হচ্ছে ইসলামি সংস্কৃতি। এ সংস্কৃতি বেমানান ও অশালীন বিষয়াদি, পরিহার করে ইমানভিত্তিক মার্জিত, পরিশীলিত, উন্নত ধ্যান- ধারণা সম্বলিত মানসিকতা এবং জীবনবোধ জাগিয়ে তোলে। মুসলিম জাতির জাতীয় জীবনে ইসলামি সংস্কৃতির গুরুত্ব সীমাহীন। উদ্দীপকে উল্লেখিত জনাব কাশেম ইসলামি পরিবারের সন্তান হওয়া সত্ত্বেও পশ্চিমা সংস্কৃতির সংস্পর্শে অনেক দিন থাকার ফলে তিনি তাদের সংস্কৃতি দ্বারা প্রভাবিত হন। তিনি গলায় স্বর্ণের চেইন ও হাতে স্বর্ণের আংটি ব্যবহার করেন। তার এ সকল কর্মকান্ড ইসলামি সংস্কৃতিতে নিষিদ্ধ। কারণ এ - সংস্কৃতি অনুযায়ী পুরুষের স্বর্ণের জিনিস ব্যবহার করা হারাম। তাছাড়া বিধর্মীদের অনুকরণ করাও নিষিদ্ধ।"
        },
        {
          "label": "ঘ",
          "question": "একজন প্রকৃত মুসলিম হওয়ার জন্য জনাব কাশেম সাহেবের করণীয় কেমন হওয়া উচিৎ বলে তুমি মনে করো? পাঠ্যবই এর আলোকে বিশ্লেষণ করো।",
          "explanation": "একজন খাঁটি মুসলমান হওয়ার জন্য জনাব কাশেম সাহেবের করণীয় হলো- বিজাতীয় সংস্কৃতি বাদ দিয়ে ইসলামি সংস্কৃতি গ্রহণ করা। ইসলাম একটি পরিপূর্ণ জীবনদর্শন। ইসলামি জীবনদর্শনের অনুশীলনের ফলে মানুষের ব্যবহারিক জীবন ও পরিবেশে যে সংস্কৃতি প্রতিফলিত হয় তাই ইসলামি সংস্কৃতি। এ সংস্কৃতিতে ইসলামি মূল্যবোধসমূহ প্রতিফলিত হয়। বিশ্বসভ্যতার ইতিহাসে দেখা যায়, জ্ঞান-বিজ্ঞানের জাগরণ ও উন্নতি. এবং পূত-পবিত্র ও পরিচ্ছন্ন সভ্যতা-সংস্কৃতির উদ্ভবের পেছনে ইসলামের অবদান অপরিসীম। এ সংস্কৃতি পবিত্র কুরআন ও সুন্নাহের বিধি-বিধানের অনুসরণে প্রতিষ্ঠিত। উদ্দীপকে উল্লেখিত জনাব কাশেম দীর্ঘদিন পশ্চিমা দেশে থাকার কারণে তিনি তাদের সংস্কৃতি দ্বারা প্রভাবিত হয়ে গলায় স্বর্ণের চেইন ও হাতে স্বর্ণের আংটি ব্যবহার করেন। তাদের সংস্কৃতির অনুকরণে গুড মর্নিং, গুড ইভনিং ও বাবাকে ড্যাড বলে ডাকেন। তার আচরণ ইসলামি শরিয়তের বিরোধী। তাই কাশেম সাহেবকে খাঁটি মুসলমান হওয়ার জন্য স্বর্ণের চেইন ও আংটি ব্যবহার বন্ধ করতে হবে। বিজাতীয় সংস্কৃতি বর্জন করে ইসলামি শরিয়তের বিধি-বিধানগুলো যথাযথভাবে পালন করতে হবে। উপরের আলোচনার ভিত্তিতে বলা যায়, একজন খাঁটি মুসলমান হওয়ার জন্য কাশেম সাহেবকে বিজাতীয় সংস্কৃতি বর্জন করে ইসলামি সংস্কৃতি অনুযায়ী জীবন পরিচালনা করতে হবে।"
        }
      ]
    },
    {
      "number": "3",
      "uddipok": "মানুষ যে স্থানে জন্মগ্রহণ করেছে, যে স্থানের আলো বাতাসে বেঁচে আছে, যে দেশের ফল ফসল খেয়ে দেহের পুষ্টি যোগাচ্ছে, সে দেশকে মনেপ্রাণে ভালোবাসা প্রত্যেকের কর্তব্য। দেশের স্বাধীনতা ও নিরাপত্তা রক্ষা করা প্রত্যেকের আবশ্যক। আর দেশের মধ্যে অশান্তি সৃষ্টিকারীদের সর্বশক্তি দিয়ে বুখে দাঁড়ানো উচিৎ।",
      "tag": "BCPC 23",
      "sub_questions": [
        {
          "label": "ক",
          "question": "হালাল কাকে বলে?",
          "explanation": "যেসব বিষয় বা কর্ম ইসলামি আইন অনুযায়ী গ্রহণযোগ্য এবং যা ব্যবহার বা নিয়োজিত করা যায় তাকে হালাল বলে।"
        },
        {
          "label": "খ",
          "question": "\"মায়ের পদতলে সন্তানের জান্নাত\" ব্যাখ্যা করো।",
          "explanation": "মহানবি (স) বলেছেন, 'মায়ের পদতলে সন্তানের বেহেশত'। হাদিসের এ কথাটি একটি রূপক অর্থে ব্যবহৃত হয়েছে। আসলে মায়ের পায়ের নিচে মাটি খনন করলে বেহেশত পাওয়া যাবে না, বরং কেউ যদি মাকে খুশি করতে পারে তাহলে তার ওপর আল্লাহ খুশি হবেন। আর যার ওপর আল্লাহ খুশি সে নিশ্চিত জান্নাতে যাবে। তবে এটি অবশ্যই মনে রাখতে হবে, মাকে খুশি করতে গিয়ে আল্লাহ ও রাসুল (স) এর কোনো নির্দেশ অমান্য করা যাবে না।"
        },
        {
          "label": "গ",
          "question": "উদ্দীপকের মূল বিষয় ইসলামের আলোকে ব্যাখ্যা করো।",
          "explanation": "উদ্দীপকের মূল বিষয় হলো দেশপ্রেম, ইসলামে যার গুরুত্ব অপরিসীম। দেশপ্রেম বলতে দেশের প্রতি ভালোবাসা ও আকর্ষণকে বোঝায়। এটি মুমিনের অন্যতম একটি গুণ। সব নবি-রাসুল ও মহামানবের মধ্যে পূর্ণমাত্রায় দেশপ্রেম বিদ্যমান ছিল। দেশের নিরাপত্তা রক্ষা করা, দেশের মধ্যে অশান্তি সৃষ্টিকারীদের রুখে দেওয়া দেশপ্রেমের অন্তর্ভুক্ত। যা উদ্দীপকেও বর্ণিত হয়েছে। উদ্দীপকে দেশপ্রেমের স্বরূপ তুলে ধরা হয়েছে। ইসলামি শরিয়তে দেশপ্রেমের গুরুত্ব অপরিসীম। যুগ যুগ ধরে যত নবি-রাসুল পৃথিবীতে এসেছেন সবার মধ্যেই দেশপ্রেম বিদ্যমান ছিল। উম্মতদের ক্ষেত্রেও দেশপ্রেমের সুফল অগণিত। আল্লাহর সন্তুষ্টি লাভের উদ্দেশ্যে যারা দেশের জন্য জীবন দেন, তারা শহিদের মর্যাদা লাভ করেন। দেশপ্রেমের প্রতিটি কাজে রয়েছে অত্যধিক সওয়াব। মহানবি (স) বলেন, \"দেশ রক্ষার জন্য সীমান্ত পাহারায় আল্লাহর রাস্তায় নিদ্রাহীন রজনী যাপন করা দুনিয়া ও এর মধ্যকার সবকিছুর চেয়ে উত্তম\" (বুখারি)।"
        },
        {
          "label": "ঘ",
          "question": "উদ্দীপকে উল্লিখিত বিষয়গুলির যোগ্যতা নিজেদের মধ্যে তৈরি করার উপায় কী কী হতে পারে? বিশ্লেষণ করো।",
          "explanation": "উদ্দীপকে উল্লিখিত বিষয়গুলো নিজেদের মধ্যে তৈরি করার জন্য। নাগরিকের যোগ্যতা অর্জন করতে হবে। ইসলামি \"রাষ্ট্রের নাগরিক সব রাষ্ট্রীয় অধিকার ভোগ করেন। তাই স্বাভাবিকভাবেই ব্যক্তিকে রাষ্ট্রের জন্য দায়িত্ব ও কর্তব্য পালন করতে হয়। এজন্য নাগরিককে কিছু যোগ্যতা অর্জন করা লাগে। যেমন- দেশের স্বাধীনতা রক্ষা করা, দেশের নিরাপত্তা নিশ্চিত করা, দেশ থেকে অপশক্তি রোধ করা ইত্যাদি নাগরিকের অন্যতম গুণ। উদ্দীপকে উল্লেখিত বিষয়গুলোর জন্য এ সকল যোগ্যতার প্রয়োজন হয়। উদ্দীপকে দেশের প্রতি ভালোবাসা, দেশের স্বাধীনতা রক্ষা, দেশের নিরাপত্তা রক্ষা এবং দেশের অভ্যন্তরের অপশক্তি রুখে দেওয়ার কথা বলা হয়েছে। আর এ বিষয়গুলোর জন্য নাগরিককে বিশেষ যোগ্যতা অর্জন করতে হয়। দেশ রক্ষায় নাগরিকের যোগ্যতাসমূহ হলো- যে দেশের স্বাধীনতা রক্ষায় আত্মনিয়োগ করবে এবং দেশের নিরাপত্তা বিধান করবে। দেশদ্রোহী বা স্বাধীনতা বিরোধীদেরকে প্রতিহত করার সাহস ও সংকল্প থাকাও নাগরিকের অন্যতম যোগ্যতা। সর্বোপরি দেশকে ভালোবেসে দেশের জন্য সব ধরনের কল্যাণমূলক কাজ করার মানসিকতা থাকাও নাগরিকের অন্যতম গুণ বা যোগ্যতা। পরিশেষে বলা যায়, দেশপ্রেম ইমানের অঙ্গ। তাই সবাইকে দেশপ্রেমে উদ্বুদ্ধ হয়ে দেশ ও জাতির কল্যাণে নিজেকে আত্মনিয়োগ করতে হবে।"
        }
      ]
    },
    {
      "number": "4",
      "uddipok": "দুলাল সদ্য পড়ালেখা শেষ করেছে। সে তার জীবন কাহিনী সম্পর্কে বলে, রিকসা চালিয়ে নিজের পড়ালেখার খরচ চালিয়েছে এবং তার মা গার্মেন্টসে চাকরি করে সংসার পরিচালনা করে। অন্যদিকে রকি সে প্রতারণার মাধ্যমে মোবাইল কোম্পানি থেকে ফোন করে বড় ধরনের পুরষ্কার এর লোভ. দেখিয়ে সহজ সরল মানুষদের লক্ষ লক্ষ টাকা হাতিয়ে নিয়ে অন্যায় কাজে ব্যয় করেছে।",
      "tag": "BCPC 23",
      "sub_questions": [
        {
          "label": "ক",
          "question": "দেশ প্রেম কাকে বলে?",
          "explanation": "নিজের দেশের প্রতি ভালোবাসা ও আকর্ষণকে দেশপ্রেম বলে।"
        },
        {
          "label": "খ",
          "question": "\"ইবাদতের পূর্বশর্ত হালাল রুজি\" ব্যাখ্যা করো।",
          "explanation": "আল্লাহর দরবারে ইবাদত কবুলের পূর্বশর্ত হলো হালাল রুজি বা হালাল উপার্জন। মানুষ যদি হালাল উপার্জন করে আর হালাল জীবিকা গ্রহণ করে তাহলে তার ইবাদত কবুল হবে, অন্যথায় নয়। এজন্য হালাল উপার্জনকে ফরজ ইবাদতও বলা হয়। আর যে ব্যক্তি হালাল উপার্জন করে না, তার ইবাদত আল্লাহ কবুল করেন না। ফলে তার স্থান হয় জাহান্নামে। এ প্রসঙ্গে রাসুল (স) বলেন, \"যে গোশত হারাম জীবিকা দিয়ে গঠিত, তা বেহেশতে প্রবেশ করবে না\" (মুসনাদে আহমাদ)।"
        },
        {
          "label": "গ",
          "question": "দুলালের কর্মকাণ্ডের উপকারিতা ব্যাখ্যা করো।",
          "explanation": "দুলালের হালাল উপার্জনের উপকারিতা অপরিসীম। ইসলাম অনুমোদিত ও কুরআন-হাদিস নির্দেশিত উপায়ে উপার্জন করাকে হালাল উপার্জন বলে। অর্থাৎ কুরআন ও হাদিসে যেসব কাজের অনুমতি রয়েছে এবং যে সম্পর্কে কোনো নিষেধাজ্ঞা নেই সেসব কাজকে হালাল বা বৈধ বলে। হারাম বস্তু গ্রহণ বা অবৈধ পথে উপার্জন থেকে বিরত থাকাও হালাল উপার্জনের শামিল। যা দুলালের ক্ষেত্রে লক্ষ করা যায়। উদ্দীপকের দুলাল রিকশা চালিয়ে নিজের পড়ালেখার খরচ চালায়। অর্থাৎ রসে হালাল পন্থায় উপার্জন করে এবং জীবিকা নির্বাহ করে। ইসলামে ট হালাল উপার্জনের উপকারিতা অপরিসীম। এটি ইবাদত কবুল হওয়ার জ্য পূর্বশর্ত। সালাত, সাওম, জাকাত ও হজ প্রভৃতির মতো হালাল উপার্জনও এর একটি ফরজ ইবাদত। হালাল উপার্জনের মাধ্যমে আল্লাহর নির্দেশ পালন করার পাশাপাশি আত্মিক প্রশান্তি লাভ করা যায়। সর্বোপরি হালাল উপার্জন ব্যক্তি ও সমাজের জন্য সামগ্রিক কল্যাণ বয়ে আনে।"
        },
        {
          "label": "ঘ",
          "question": "উদ্দীপকে উল্লেখিত দ্বিতীয় ব্যক্তির উপার্জনের পরিণাম কী হতে পারে বিশ্লেষণ করো।",
          "explanation": "উদ্দীপকে উল্লেখিত দ্বিতীয় ব্যক্তি অর্থাৎ রকির উপার্জন হারাম উপার্জনের পর্যায়ভুক্ত, যার পরিণতি অত্যন্ত ভয়াবহ। ইসলাম যাবতীয় অন্যায় ও অবৈধ পন্থায় উপার্জনকে হারাম ঘোষণা করেছে। আর হারাম পন্থায় অর্জিত সম্পদকে অপবিত্র ও নাপাক আখ্যা দেওয়া হয়েছে। এছাড়া অবৈধ পন্থায় অর্জিত সম্পদ ইবাদত কবুলের অন্তরায়। উদ্দীপকের দ্বিতীয় ব্যক্তি রকি প্রতারণার মাধ্যমে মোবাইল কম্পানি থেকে ফোন করে বড় ধরনের পুরস্কারের লোভ দেখিয়ে সহজ-সরল মানুষদের থেকে লক্ষ লক্ষ টাকা হাতিয়ে নেয়। তার এ উপার্জনটি হারাম। কেননা প্রতারণা করে অর্থ উপার্জন করা হারাম উপার্জনের পর্যায়ভুক্ত। আর হারাম উপার্জনের পরিণতি অত্যন্ত ভয়াবহ। ইসলামে হারাম উপার্জন নিরুৎসাহিত করা হয়েছে এবং হালাল উপার্জন ফরজ করা হয়েছে। কারণ হারাম উপার্জনের মাধ্যমে ব্যক্তির সব রকমের পাপের দরজা খুলে যায়। হারাম উপার্জনে মিথ্যা, শঠতা, প্রতারণাসহ বিভিন্ন পাপের আশ্রয় নিতে হয়। তাছাড়া হারাম উপাজনকারীকে সমাজের লোকেরাও ঘৃণার চোখে দেখে। এজন্য রাসুল (স) বলেন, 'যে গোশত হারাম জীবিকা দিয়ে গঠিত তা বেহেশতে প্রবেশ করবে না' (মুসনাদে আহমদ)। তাই বলা যায়, রকির অবৈধ পন্থায় উপার্জনের পরিণাম ইহকাল ও * পরকাল উভয় জগতেই, অত্যন্ত ভয়াবহ। আমাদেরকে হারাম উপার্জন থেকে বিরত থাকতে হবে।"
        }
      ]
    },
    {
      "number": "5",
      "uddipok": "রাশেদ পিতামাতার একমাত্র সন্তান। লেখাপড়া শেষ করে তিনি এখন ঢাকায় একটি সরকারি অফিসে চাকরি করেন। একদিন তিনি মোবাইল ফোনের মাধ্যমে জানতে পারলেন তার মা ভীষণ অসুস্থ। তিনি দ্রুত তার মাকে অ্যাম্বুলেন্সে করে ঢাকায় নিয়ে একটি হাসপাতালে ভর্তি করলেন। পরীক্ষা-নিরীক্ষার পর ডাক্তার জানালেন, তার মায়ের অপারেশন করাতে হবে। এতে খরচ পড়বে প্রায় এক লক্ষ টাকা। রাশেদ বিষয়টি নিয়ে চিন্তিত হলে তার স্ত্রী ফাতেমা বললেন, চিন্তার কোনো কারণ নেই।' ব্যাংকে আমার জমানো টাকা উঠিয়ে আম্মার অপারেশন করাও।",
      "tag": "BCPC 23",
      "sub_questions": [
        {
          "label": "ক",
          "question": "মোহরানা কার অধিকার?",
          "explanation": "মোহরানা স্ত্রীর অধিকার।"
        },
        {
          "label": "খ",
          "question": "'ইসলামি পরিবার একটি শিক্ষালয়'- ব্যাখ্যা করো",
          "explanation": "ইসলামি পরিবার শিক্ষামূলক বিভিন্ন কাজ সম্পাদনের মাধ্যমে শিক্ষালয় হিসেবে ভূমিকা পালন করে। পরিবার হলো স্নেহ-মায়া-মমতা ও ভালোবাসার বন্ধনে গঠিত একটি ক্ষুদ্র সামাজিক প্রতিষ্ঠান। পারিবারিক জীবনে ছোট-বড় সবার নৈতিক চরিত্র গঠন ও মানসিক উৎকর্ষ সাধনের বিশেষ প্রয়োজন রয়েছে। ইসলামি পরিবারে মা-বাবা, ভাই-বোন ও অন্যান্য সদস্যদের পারস্পরিক সহায়তায় শিশুরা ইসলামের প্রাথমিক জ্ঞান, বর্ণমালা, সততা, শিষ্টাচার, নিয়মানুবর্তিতা প্রভৃতি শিক্ষা লাভ করে। তাই ইসলামি পরিবারকে একটি শিক্ষালয় হিসেবে অভিহিত করা হয়।"
        },
        {
          "label": "গ",
          "question": "উদ্দীপকের রাশেদের কার্যকলাপ কুরআন ও হাদিসের আলোকে ব্যাখ্যা করো।",
          "explanation": "উদ্দীপকের রাশেদের কার্যকলাপ তথা মায়ের প্রতি যথাযথ দায়িত্ব পালন কুরআন ও হাদিসের আলোকে একটি প্রশংসনীয় কাজ। মা সন্তানকে গর্ভেধারণ করে সীমাহীন কষ্ট সহ্য করেন, দীর্ঘ দুই বছর বুকের দুধ পান করান এবং যত্নসহকারে লালন পালন করেন। মা অসুস্থ হলে সন্তানদের দায়িত্ব পরম মমতার সাথে তার সেবা করা এবং সুচিকিৎসার ব্যবস্থা করা। যা রাশেদের কার্যকলাপেও পরিলক্ষিত হয়। উদ্দীপকে উল্লেখিত পিতামাতার একমাত্র সন্তান রাশেদ লেখাপড়া শেষ করে ঢাকায় একটি সরকারি অফিসে চাকরি করেন। হঠাৎ জানতে পারলেন তার মা ভীষণ অসুস্থ। তিনি দ্রুত মাকে ঢাকায় নিয়ে এসে একটি হাসপাতালে ভর্তি করেন। তার এ কাজে মায়ের সেবা অগ্রাধিকার পেয়েছে। একদিন রাসুল (স) বলেন \"সে ধ্বংস হোক, সে ধ্বংস হোক, সে ধ্বংস হোক। সাহাবিরা জিজ্ঞাসা করলেন, হে আল্লাহর রাসুল (স) কে ধ্বংস হবে? তিনি বলেন, যে তার মাতাপিতার দুই জনের একজনকে অথবা উভয়কে বৃদ্ধাবস্থায় বৃদ্ধাবস্থায় পেল অথচ তাদের সেবা করে জান্নাতে প্রবেশ করতে পারল না\" (মুসলিম)। তাই প্রত্যেক সন্তানের উচিত পিতামাতার সাথে উত্তম আচরণ 'করা। বিপদে-আপদে তাদের পাশে থাকা। তাদের বার্ধক্যে বা অসুস্থতায়, সাধ্যমতো সেবাযত্ন ও চিকিৎসার ব্যবস্থা করা।"
        },
        {
          "label": "ঘ",
          "question": "উদ্দীপকের ফাতেমার কাজটি চিহ্নিত করে সমাজজীবনে এর প্রভাব বিশ্লেষণ করো।",
          "explanation": "উদ্দীপকের ফাতেমার কাজটি যথার্থ সহানুভূতিপূর্ণ। সমাজজীবনে এরূপ কর্মকাণ্ডের গুরুত্বপূর্ণ প্রভাব রয়েছে। স্বামী-স্ত্রী পরস্পরের পরিপূরক। স্বামীর জন্য স্ত্রী এবং স্ত্রীর জন্য স্বামী হলেন মহান আল্লাহ তায়ালার এক বিশেষ নিয়ামত। এ কারণেই স্ত্রী স্বামীর অর্ধাঙ্গিনী, জীবনসঙ্গিনী ও সহধর্মিনী। অপরদিকে স্বামীও স্ত্রীর জীবনসঙ্গী, রক্ষক ও নিরাপদ আশ্রয়স্থল। সমাজের প্রতিটি স্ত্রী যদি তার স্বামীর বিপদের সময় সাহায্য-সহযোগিতা করে এবং মানসিক ভাবে সান্ত্বনা দেয় তাহলে স্বামীর কাজ সহজ হয়ে যায়। যা ফাতেমার চরিত্রে লক্ষ করা যায়। উদ্দীপকের রাশেদ পিতামাতার একমাত্র সন্তান। লেখাপড়া শেষ করে তিনি ঢাকায় একটি সরকারি অফিসে চাকরি করেন। একদিন তার মায়ের ভীষণ অসুস্থতার কথা শুনে তিনি মাকে অ্যাম্বুলেন্সে করে দ্রুত ঢাকায় নিয়ে আসেন এবং একটি হাসপাতালে ভর্তি করেন। পরীক্ষা-নিরীক্ষার পর ডাক্তার জানালেন, তার মায়ের অপারেশনের জন্য প্রায় এক লক্ষ টাকার প্রয়োজন। ডাক্তারের এ কথায় রাশেদ চিন্তিত হলে তার স্ত্রী তাকে চিন্তা করতে নিষেধ করলেন। ব্যাংকে তার জমানো টাকা উঠিয়ে শাশুড়ির অপারেশন করাতে বললেন। তার এ বক্তব্যের মাধ্যমে একজন সত্যিকারের আদর্শবান স্ত্রীর পরিচয় ফুটে ওঠেছে। সুতরাং, স্বামী-স্ত্রী পরস্পরের প্রতি সহানুভূতিশীল আচরণ করলে পারিবারিক জীবন শান্তিময় হয়ে ওঠে। যার প্রত্যক্ষ প্রভাবে সমাজজীবনও শান্তি ও সৌহার্দপূর্ণ হয়ে ওঠে।"
        }
      ]
    },
    {
      "number": "6",
      "uddipok": "রসুলপুর একটি ঐতিহ্যবাহী গ্রাম। সেখানে বিভিন্ন শ্রেণি-পেশার মানুষ শান্তিতে বসবাস করে। তাদের সুনাম চারিদিকে ছড়িয়ে থাকলেও ইদানিম্বর ঐ গ্রামে মদ, জুয়া, চুরিসহ বিভিন্ন প্রকার অন্যায় ও অশ্লীল কর্মকাণ্ডের বিস্তার ঘটে। ফলে মাওলানা মোমিনুল ইসলাম 'এলাকার কয়েকজন যুবককে সাথে নিয়ে বিভিন্ন প্রেরণা ও সদুপদেশের মাধ্যমে গ্রামবাসীকে সচেতন করেন।",
      "tag": "BCPC 23",
      "sub_questions": [
        {
          "label": "ক",
          "question": "মসজিদ কাকে বলে?",
          "explanation": "মসজিদ শব্দের অর্থ সিজদার স্থান। ইসলামি পরিভাষায়, আল্লাহর ইবাদতের উদ্দেশ্যে বিশেষভাবে তৈরি ঘরকে মসজিদ বলে।"
        },
        {
          "label": "খ",
          "question": "'আত্মীয়তার সম্পর্ক ছিন্নকারী জান্নাতে প্রবেশ করবে না'- ব্যাখ্যা করো।",
          "explanation": "'আত্মীয়তার সম্পর্ক ছিন্নকারী জান্নাতে প্রবেশ করবে না' (বুখারি ও মুসলিম)। আত্মীয়তার সম্পর্ক ছিন্ন করা কবিরা গোনাহ। কেননা আত্মীয়দের সাথে সদাচরণ এবং তাদের হক যথাযথভাবে আদায় করতে আল্লাহ নির্দেশ দিয়েছেন। রাসুল (স)ও আত্মীয়তার সম্পর্ক বজায় রাখার নির্দেশ দিয়েছেন এবং আত্মীয়তার সম্পর্ক ছিন্নকারী জান্নাতে প্রবেশ করতে পারবে না বলে সতর্ক করেছেন। এ সম্পর্ক ছিন্ন করার মাধ্যমে পারস্পরিক বন্ধন নষ্ট হয়, শত্রুতা ও বিদ্বেষ সৃষ্টি হয়। এজন্য আত্মীয়তার সম্পর্ক ছিন্ন করতে ইসলামে নিষেধ করা হয়েছে। তাই আল্লাহ ও রাসুলের (স) নির্দেশ আমান্য করে যে আত্মীয়তার সম্পর্ক ছিন্ন করবে তার স্থান হবে জাহান্নাম।"
        },
        {
          "label": "গ",
          "question": "মাওলানা মোমিনুল ইসলামের কর্মকাণ্ডে ইসলামের কোন দিকটি ফুটে উঠেছে? ব্যাখ্যা করো",
          "explanation": "উদ্দীপকের মাওলানা মোমিনুল ইসলামের কর্মকান্ডে ইসলামের সৎকাজের আদেশ ও অসৎ কাজে নিষেধের বিষয়টি পরিলক্ষিত হয়। সাধারণত সৎকাজের আদেশ বা 'আমর বিল মারুফ' বলতে কাউকে ন্যায় ও ভালো কাজের নির্দেশ দেওয়াকে বোঝায়। ব্যাপক অর্থে কোনো ব্যক্তিকে ইসলামি শরিয়তসম্মত কাজের নির্দেশ দেওয়া বা উৎসাহিত করা হলো আমর বিল মারুফ। অসৎকাজের নিষেধ বা 'নাহি আনিল মুনকার' হলো কাউকে যাবতীয় অন্যায়, মন্দ ও অশ্লীল কাজ করতে নিষেধ করা। সৎকাজের আদেশের মাধ্যমে মানুষের মধ্যে নৈতিক গুণাবলির বিকাশ ঘটে। আর অসৎ কাজের নিষেধ সমাজ থেকে অন্যায়-অপরাধ দূর করতে সহায়তা করে। উদ্দীপকে উল্লিখিত রসুলপুর গ্রামে বিভিন্ন শ্রেণি-পেশার মানুষ শান্তিতে বসবাস করে। ইদানিং ঐ গ্রামে মদ, জুয়া, চুরিসহ বিভিন্ন প্রকার অন্যায় অশ্লীল কর্মকাণ্ডের বিস্তার ঘটে। ফলে মাওলানা মোমিনুল ইসলাম এলাকার যুবকদের সাথে নিয়ে বিভিন্ন প্রেরণা ও সদুপদেশের মাধ্যমে গ্রামবাসীকে সচেতন করে। তার এই কাজটি 'আমর বিল মারুফ' বা সৎকাজের আদেশ এবং 'নাহি আনিল মুনকার' বা অসৎ কাজে নিষেধের অন্তর্ভুক্ত।"
        },
        {
          "label": "ঘ",
          "question": "রসুলপুর গ্রামের সামাজিক অবক্ষয় রোধে কী কী পদক্ষেপ নেওয়া প্রয়োজন বলে তুমি মনে কর? ইসলামের আলোবে বর্ণনা দাও।",
          "explanation": "রসুলপুর গ্রামের সামাজিক অবক্ষয় প্রতিরোধে ইসলামের বিধিবিধান যথাযথভাবে বাস্তবায়নসহ বিভিন্ন পদক্ষেপ নেওয়া প্রয়োজন। উদ্দীপকের রসুলপুর গ্রামে মদ, জুয়া, চুরিসহ বিভিন্ন প্রকার অন্যায় ও অশ্লীল কর্মকাণ্ড সামাজিক মূল্যবোধের অবক্ষয়ের অন্যতম হাতিয়ার। এগুলোর মাধ্যমে আমাদের যুব সম্প্রদায় ধ্বংস হওয়ার পাশাপাশি পরিবার ও সমাজে বিশৃঙ্খলা দেখা দেয়। এতে সমাজের সুখশান্তি বিনষ্ট হয়। পরিবার ও সমাজে সুষ্ঠু, সুন্দর ও শান্তিপূর্ণ জীবনযাপনের জন্য এ ধরনের অশ্লীল ও অসামাজিক কর্মকাণ্ড থেকে যুবসমাজকে বিরত রাখতে হবে। সামাজিক অবক্ষয় রোধে অপরাধ ও পাপের পথ থেকে তাদেরকে ইসলামের সঠিক পথে ফিরিয়ে আনতে হবে। ইসলামি শরিয়তে এর বেশ কিছু উপায় রয়েছে। এগুলো হলো- ইসলামের বিধিবিধানগুলো যথাযথভাবে মেনে চলা, সন্তানকে ইসলামি শিক্ষা দেওয়া, মদ, জুয়া, চুরির ভয়াবহ শাস্তির কথা বলে মানুষকে সতর্ক করা ইত্যাদি। মসজিদের ইমাম ও আলেমরা এসব অশ্লীল কাজের অপকারিতা সম্পর্কে বক্তৃতা দিয়ে মানুষকে সচেতন করতে বিশেষ ভূমিকা রাখতে পারেন। এছাড়াও মাদকবিরোধী আইনের কঠোর প্রয়োগ, মাদক দ্রব্য প্রস্তুত ও সরবরাহের সাথে জড়িত ব্যক্তিদের জাতীয় স্বার্থে এ কাজ থেকে বিরত রাখার মাধ্যমে এ ধরনের সামাজিক অবক্ষয় প্রতিরোধ করা যায়। পরিশেষে বলা যায়, দৈনন্দিন জীবনে ইসলামের বিধিবিধান যথাযথভাবে মেনে চলার পাশাপাশি উপরের পদক্ষেপগুলো বাস্তবায়ন করতে পারলে • রসুলপুর গ্রামের সামাজিক অবক্ষয় রোধ করে শান্তি প্রতিষ্ঠা করা সম্ভব।"
        }
      ]
    },
    {
      "number": "7",
      "uddipok": "শাহেদা ও রিত্য দুই বান্ধবী একই বিশ্ববিদ্যালয়ে পড়ালেখা করে। শাহেদা পুঁজিবাদী ও রিতা সমাজতান্ত্রিক অর্থব্যবস্থার পক্ষে। মাঝেমধ্যেই তারা এ সম্পর্কে আলোচনা করে এবং নিজেদের পক্ষে যুক্তি দেওয়ার চেষ্টা করে। একদিন অধ্যাপক হামিদ সাহেব বিষয়টি জানতে পেরে তাদেরকে বলেন, 'পাশ্চাত্য অর্থব্যবস্থা মানুষের সামগ্রিক কল্যাণ করতে পারে না'।",
      "tag": "BCPC 23",
      "sub_questions": [
        {
          "label": "ক",
          "question": "জাকাতের নিসাব কী?",
          "explanation": "কোনো ব্যক্তির কাছে যে পরিমাণ সম্পদ থাকলে তার ওপর জাকাত ফরজ হয় তাকে জাকাতের নিসাব বলে।"
        },
        {
          "label": "খ",
          "question": "উশর ও খারাজের মধ্যে পার্থক্য লেখো",
          "explanation": "উশর ও খারাজের মধ্যে পার্থক্য বিদ্যমান। উশর অর্থ এক-দশমাংশ। মুসলিমদের মালিকানাধীন ও আবাদকৃত জমিতে উৎপন্ন ফসলের ওপর উশর ধার্য করা হয়। অন্যদিকে অমুসলিমদের মালিকানাধীন ও আবাদকৃত জমির ওপর খারাজ নির্ধারণ করা হয়। উশরের পরিমাণ নির্ধারিত কিন্তু খারাজ অনির্ধারিত। এটি ২০%-৫০% পর্যন্ত কম- বেশি করা যায়। উশর ধার্য করা হয় উৎপন্ন ফসলের ওপর কিন্তু খারাজ ধার্য করা হয় জমির ওপর। উশর ফসলের জাকাত যা কেবল মুসলিমদের থেকে আদায় করা হয়। অন্যদিকে খারাজ আদায় করা হয় অমুসলিমদের থেকে"
        },
        {
          "label": "গ",
          "question": "শাহেদা ও রিতার চিন্তাধারা কীরূপ? ব্যাখ্যা করো।",
          "explanation": "শাহেদা ও রিতার পুঁজিবাদী ও সমাজতান্ত্রিক চিন্তাধারা ইসলামি অর্থব্যবস্থার পরিপন্থি। যে অর্থব্যবস্থায় ব্যক্তিমালিকানায় সীমাহীন অধিকারের ভিত্তিতে যে কোনো উপায়ে আয় ও ব্যয়ের সুযোগ থাকে তাকে পুঁজিবাদী অর্থব্যবস্থা বলে। এ ব্যবস্থায় বৈধতা-অবৈধতার পরোয়া থাকে না। পুঁজিবাদী অর্থব্যবস্থাকে ধনতান্ত্রিক অর্থব্যবস্থাও বলা হয়। এতে মানবকল্যাণের বিষয়টি উপেক্ষিত হয়। ধনী দিন দিন আরও ধনী হয় আর গরিব ধীরে ধীরে নিঃস্ব হয়ে যায়। পুঁজিবাদী অর্থব্যবস্থার প্রতিক্রিয়া হিসেবে সমাজতান্ত্রিক অর্থব্যবস্থার যাত্রা শুরু হয়। এতে অবাধ ও স্বেচ্ছাচারী ব্যক্তিমালিকানার পরিবর্তে সামষ্টিক তথা রাষ্ট্রীয় মালিকানা প্রবর্তিত হয়। এতে উৎপাদন, ব্যয় ও বণ্টন প্রক্রিয়া রাষ্ট্রের হাতে ন্যাস্ত থাকে। রাষ্ট্রীয় নিয়ন্ত্রণের বাইরে ব্যক্তি কোনো আয় বা ব্যয় করতে পারে না। আর যে অর্থব্যবস্থায় ইসলামি শরিয়তের বিধান অনুসারে দৈনন্দিন জীবনে অর্থ আয় ও ব্যয় সংক্রান্ত সব কার্যক্রম পরিচালিত হয় তাকে ইসলামি অর্থব্যবস্থা বলে। এটি সুদমুক্ত, মানবকল্যাণকর ও ভারসাম্যপূর্ণ একটি অর্থব্যবস্থা। এটি পুঁজিবাদী ও সমাজতান্ত্রিক অর্থব্যবস্থার সম্পূর্ণ বিপরীত। আর এর বিপরীত মেরুতে অবস্থান নিয়েছে শাহেদা ও রিতা। বিশ্ববিদ্যালয়ে পড়ুয়া দুই বান্ধবী শাহেদা ও রিতা যথাক্রমে পুঁজিবাদী ও সমাজতান্ত্রিক অর্থব্যবস্থার পক্ষে অবস্থান নেয়। তাদের এরূপ চিন্তাধারা ইসলামি অর্থব্যবস্থার সাথে সম্পূর্ণ অসঙ্গতিপূর্ণ"
        },
        {
          "label": "ঘ",
          "question": "অধ্যাপক হামিদ সাহেবের বক্তব্যের যথার্থতা বিশ্লেষণ করো।",
          "explanation": "পাশ্চাত্য অর্থব্যবস্থা মানুষের সামগ্রিক কল্যাণ করতে পারে না- অধ্যাপক হামিদ সাহেবের এ মন্তব্যটি যথার্থ। পাশ্চাত্য অর্থব্যবস্থা বলতে সাধারণত পুঁজিবাদী ও সমাজতান্ত্রিক অর্থব্যবস্থাকে বোঝায়। এ ধরনের অর্থব্যবস্থা মানবকল্যাণের লক্ষ্যে প্রবর্তিত হলেও তা প্রকৃতপক্ষে মানুষের কল্যাণ করতে পারেনি। পুঁজিবাদী অর্থব্যবস্থা মানুষের সামগ্রিক কল্যাণ করতে ব্যর্থ হওয়ার কারণেই সমাজতান্ত্রিক অর্থব্যবস্থার উদ্ভব হয়েছে। সেটিও সামগ্রিক মানবকল্যাণ সাধনে ব্যর্থ হয়েছে। তাই প্রায় পুরো বিশ্বের অর্থনৈতিক ব্যবস্থা এখন পুঁজিবাদের হাতে বন্দি। পাশ্চাত্য অর্থব্যবস্থা সামগ্রিক মানবকল্যাণে ব্যর্থ হওয়ার মূল কারণ হলো সম্পদের মালিকানা নির্ধারণে ব্যর্থতা। ইসলামি অর্থব্যবস্থা সঠিকভাবে সম্পদের মালিকানা নির্ধারণ করে। এটি সম্পদ ব্যবহারের ক্ষেত্রে কল্যাণকর পদ্ধতি শিক্ষা দিয়েছে। ফলে মানুষ আল্লাহর বিধান অনুসারে নিজের নিয়ন্ত্রণে সম্পদের পূর্ণ ব্যবহারের সুযোগ পাচ্ছে। জাকাত ইসলামি অর্থব্যবস্থার মূলভিত্তি। এর ফলে ব্যক্তি উপকৃত হওয়ার পাশাপাশি তা সমাজের সব মানুষের সামগ্রিক কল্যাণে অবদান রাখছে। অধ্যাপক হামিদ সাহেব তার বক্তব্যে এটিই বোঝাতে চেয়েছেন। উদ্দীপকের শাহেদা পুঁজিবাদী ও রিতা সমাজতান্ত্রিক অর্থব্যবস্থা সমর্থন করে নিজেদের পক্ষে যুক্তি দেওয়ার চেষ্টা করে। বিষয়টি জানতে পেরে অধ্যাপক হামিদ সাহেব তাদেরকে বলেন, 'পাশ্চাত্য অর্থব্যবস্থা মানুষের সামগ্রিক কল্যাণ করতে পারে না'। মূলত ইসলামি অর্থব্যবস্থাই মানুষের সামগ্রিক কল্যাণ সাধন করতে পারে। তাই আল্লাহর সন্তুষ্টি অর্জন ও নিজেদের সামগ্রিক কল্যাণের জন্য প্রচলিত পাশ্চাত্য অর্থব্যবস্থা পরিহার করে প্রত্যেক মুসলিমের ইসলামি অর্থব্যবস্থা অনুসরণ করা প্রয়োজন। তাই বলা যায়, অধ্যাপক হামিদ সাহেব সঠিক উক্তিটিই করেছেন।"
        }
      ]
    },
    {
      "number": "8",
      "uddipok": "শিহাব সাহেব সহকর্মী, মনিরুল হককে বললেন, 'প্রত্যেক মুসলমান ভাই ভাই।' তাই অমুসলিমদের সাথে উৎকৃষ্ট কোনো সম্পর্ক স্থাপন করা ঠিক হবে না। এ কথা শুনে মনিরুল হক বলেন, 'সত্যিই কি তাই? আমিতো জানি সব মানুষ একই আদম (আ) এর পরিবার পরিজন। তাই পৃথিবীর শান্তির জন্য সবার সাথে উত্তম ব্যবহার করা উচিত।'",
      "tag": "BCPC 23",
      "sub_questions": [
        {
          "label": "ক",
          "question": "পরিবেশ কী?",
          "explanation": "আমাদের চারপাশে যা কিছু আছে তা নিয়েই আমাদের পরিবেশ।"
        },
        {
          "label": "খ",
          "question": "'খিদমতে খালক জান্নাত লাভের একটি পথ'- ব্যাখ্যা করো।",
          "explanation": "খিদমতে খালক বা সৃষ্টির সেবা করার মাধ্যমে আল্লাহ তায়ালাকে সন্তুষ্ট করতে পারলে জান্নাত লাভ সহজ হয়। কোনো মুসলিম অপর মুসলিমকে, পরিধেয় বস্ত্র দিলে, আল্লাহ তাকে জান্নাতের পোশাক পরাবেন। ক্ষুধার্তকে খাদ্য দিলে, তৃষ্ণার্তকে পানি পান করালে, কিয়ামতের দিন আল্লাহ তাকে সিলমোহরকৃত (হাউজে কাউসারের) পানি পান করাবেন। অর্থাৎ সৃষ্টির সেবার মাধ্যমে আল্লাহকে সন্তুষ্ট করা যায়। আর এভাবে আল্লাহর সন্তুষ্টিতে জান্নাত লাভের পথ প্রশস্ত হয়।"
        },
        {
          "label": "গ",
          "question": "শিহাব সাহেবের ধারণাটি ইসলামের দৃষ্টিতে কেমন? ব্যাখ্যা করো।",
          "explanation": "শিহাব সাহেবের ধারণাটি ইসলামের দৃষ্টিতে বিশ্বভ্রাতৃত্বের ধারণার পরিপন্থি। পৃথিবীর সব মানুষ একই স্রষ্টার সৃষ্টি এবং একই পিতামাতার সন্তান। আদি পিতা হযরত আদম (আ) ও আদি মাতা হযরত হাওয়া (আ) থেকেই আল্লাহ কিন্তু তায়ালা সব মানুষকে সৃষ্টি করেছেন। এ দিক বিবেচনায় পৃথিবীর সব মানুষ ভ্রাতৃত্বের বন্ধনে আবদ্ধ। এর নাম বিশ্বভ্রাতৃত্ব। শিহাব সাহেবের ধারণাটি এর সম্পূর্ণ বিপরীত। উদ্দীপকের শিহাব সাহেব তার সহকর্মী মনিরুল হককে বললেন, প্রত্যেক মুসলমান ভাই ভাই। তাই অমুসলিমদের সাথে উৎকৃষ্ট কোনো সম্পর্ক স্থাপন করা ঠিক হবে না। এটি বিশ্বভ্রাতৃত্বের ধারণার সাথে সঙ্গতিপূর্ণ নয়। অমুসলিমদের প্রতি এতটা কঠোর নীতি অবলম্বন করাকে ইসলাম সমর্থন করে না। কেননা বিশ্বের সব মানুষই আদি পিতা' হযরত আদম (আ) ও আদি মাতা হযরত হাওয়া (আ)-এর বংশধর। সুতরাং বিশ্বের সব মানুষই পরস্পর ভাই ভাই। একে মূলগত ভ্রাতৃত্ব বলে। মহানবি (স) যে মদিনা রাষ্ট্র প্রতিষ্ঠা করেছিলেন সেখানে বিভিন্ন ধর্মের মানুষের বসবাস ছিল। রাসুল (স)-এর প্রতিবেশীদের অনেকেই অমুসলিম ছিলেন। তিনি তাদের সাথে উত্তম ব্যবহার করেছেন। নিজের বাড়িতে ভালো খাবার রান্না হলে প্রতিবেশীদের পরিবেশন করেছেন। তাঁর একজন ইহুদি শিশু খাদেম ছিল। তাই বলা যায়, ইসলামের দৃষ্টিতে শিহাব সাহেবের ধারণাটি ঠিক নয়।"
        },
        {
          "label": "ঘ",
          "question": "উদ্দীপকে মনিরুল হকের বক্তব্যের সাথে তুমি কি একমত? যুক্তি দিয়ে বিশ্লেষণ করো।",
          "explanation": "হ্যাঁ, বিশ্বভ্রাতৃত্বের গুরুত্ব সম্পর্কে মনিরুল হকের বক্তব্যের সাথে আমি পুরোপুরি একমত। উদ্দীপকের মনিরুল হক বলেছেন- সব মানুষ একই আদম (আ) এর পরিবার পরিজন। তাই পৃথিবীর শান্তির জন্য সবার সাথে উত্তম ব্যবহার করা উচিত। ইসলামে এ কথাটির গ্রহণযোগ্যতা রয়েছে। এ সম্পর্কে আল্লাহ তায়ালা বলেন- 'হে মানবজাতি। আমি তোমাদেরকে একজন পুরুষ ও একজন নারী থেকে সৃষ্টি করেছি। আর তোমাদের বিভিন্ন জাতি ও গোত্রে বিভক্ত করেছি যেন তোমরা পরস্পরকে চিনতে পারো' (সুরা আল- হুজুরাত: ১৩)। আদম ও হাওয়ার বংশধর মানুষের সংখ্যা বৃদ্ধির সাথে সাথে তারা পৃথিবীর বিভিন্ন অঞ্চলে ছড়িয়ে পড়ে। ফলে আবহাওয়া ও ভৌগোলিক পরিবেশের প্রভাবে এবং কালের বিবর্তনে মানুষ বিভিন্ন আকৃতি-প্রকৃতিতে বিভক্ত হয়ে যায়। বিভিন্ন রীতিনীতির অন্তর্ভুক্ত হয়ে যদিও বিভিন্ন জাতিতে পরিণত হয়, কিন্তু তারা মূলগতভাবে একই পিতামাতা আদম-হাওয়ার সন্তান। রাসুল (স) সব বর্ণ ও গোত্রের মানুষের সাথে চলতেন। মুসলিম ও অমুসলিম সবার সাথে ভালো ব্যবহার করতেন। তিনি কোনো বিশেষ গোত্র বা বিশেষ স্থান ও জাতিগোষ্ঠীর কাছে প্রেরিত হননি। রাসুল (স)কে প্রেরণ করা হয়েছে গোটা মানবজাতির জন্য। মহানবি (স) কে সম্বোধন করে মহান আল্লাহ বলেন- 'আপনি বলুন, হে মানবজাতি! আমি তোমাদের সবার কাছেই রাসুল হিসেবে প্রেরিত হয়েছি' (সুরা আরাফ: ১৫৮)। উপরের আলোচনার পরিপ্রেক্ষিতে বলা যায়, মূলগত দিক বিবেচনায় পৃথিবীর সব মানুষ ভ্রাতৃত্বের বন্ধনে আবদ্ধ। তাই ধর্ম-বর্ণ ভেদাভেদ না করে সবার সাথেই উত্তম আচরণ করা উচিত। মনিরুল হক সাহেব এ ধরনের মানসিকতার অধিকারী হওয়ায় তার দৃষ্টিভঙ্গি আমি সমর্থন করি।"
        }
      ]
    },
    {
      "number": "9",
      "uddipok": "জনাব সাখাওয়াত সাহেব আত্মপ্রচার এবং আত্মপ্রশংসা অর্জনের উদ্দেশ্যে কিছুদিন ধরে মানুষকে ইসলামের দাওয়াত দিচ্ছেন। কিন্তু সে বেশি পণ্ডিতও নয়, আবার তেমন প্রজ্ঞার অধিকারীও নয়। বিষয়টি মাওলানা নাসিম সাহেব পর্যবেক্ষণ করে বললেন, \"ভাই দীনি দাওয়াত এর কাজ করতে চাইলে দাওয়াত দানকারীর বেশ কিছু গুনাবলি থাকতে হয়। কিন্তু তোমার মধ্যে এসব গুণাবলির বড় বড় দুটি গুণ অনুপস্থিত।",
      "tag": "BCPC 23",
      "sub_questions": [
        {
          "label": "ক",
          "question": "খিদমতে খালক কাকে বলে?",
          "explanation": "সৃষ্টিজগতের সেবা বা পরিচর্যা করাকে খিদমতে খালক বলে।"
        },
        {
          "label": "খ",
          "question": "\"তোমাদের সম্পদের মধ্যে গরিবদের অধিকার রয়েছে\" ব্যাখ্যা মহান করো",
          "explanation": "\"তোমাদের সম্পদের মধ্যে গরিবদের অধিকার রয়েছে\"- আয়াতাংশে জাকাতের মাধ্যমে দরিদ্রদের অধিকার প্রতিষ্ঠিত হয়েছে। ইসলাম মানবসমাজে অর্থনৈতিক ভারসাম্য রক্ষার জন্য বিশেষভাবে গুরুত্বারোপ করেছে। একশ্রেণির লোক সম্পদের পাহাড় গড়বে, আরেক শ্রেণির অনাহারে-অর্ধাহারে জর্জরিত হবে। এমন প্রথা ইসলাম সমর্থন করে না। এজন্য আল্লাহ তায়ালা জাকাতের বিধান দিয়েছেন। যা ধনীদের সম্পদে দরিদ্রদের অধিকার। এটি দরিদ্রদের প্রতি ধনীদের কোনো দয়া নয়। এ সম্পর্কে আল্লাহ তায়ালা বলেন, \"আর তাদের (ধনীদের) সম্পদে অবশ্যই দরিদ্র ও বঞ্চিতদের অধিকার রয়েছে” (সুরা আয-যারিয়াত: ১৯)।"
        },
        {
          "label": "গ",
          "question": "উদ্দীপকের বিষয়বস্তু কী? ব্যাখ্যা করো।",
          "explanation": "উদ্দীপকের বিষয়বস্তু হলো ইসলামি দাওয়াহ। শরিয়তের পরিভাষায়, মানুষকে ইসলাম গ্রহণ ও পালনের জন্য বিভিন্ন পদ্ধতিতে ডাকা বা আহ্বান করাকে ইসলামি দাওয়াহ বা দাওয়াত বলে। দাওয়াতের মাধ্যমে পথভ্রষ্ট মানুষকে সঠিক পথে আনা যায়। এ দাওয়াতের কাজ করার জন্য আল্লাহ তায়ালা যুগে যুগে পৃথিবীতে অসংখ্য নবি ও রাসুল প্রেরণ করেছেন। তারা পথহারা মানুষকে সঠিক পথের সন্ধান দিয়েছেন। ইসলামের প্রচার, প্রসার ও' প্রতিষ্ঠার একটা বড় অংশ হয়েছে দাওয়াতের মাধ্যমেই। উদ্দীপকে এ বিষয়টি প্রকাশ পেয়েছে। উদ্দীপকের বর্ণনানুযায়ী, জনাব সাখাওয়াত আত্মস্বার্থে ইসলামের দাওয়াত দিচ্ছেন। যদিও এ বিষয়ে তিনি অভিজ্ঞ নন। তার এ কাজ দেখে মাওলানা নাসিম সাহেব তাকে দাঈর গুণাবলি অর্জনের ব্যাপারে সতর্ক করেন। এখানে মূলত ইসলামি দাওয়াতকে কেন্দ্র করেই সকল বিষয় আবর্তিত হয়েছে। তাই বলা যায়, উদ্দীপকের আলোচ্য বিষয়বস্তু হলো ইসলামি দাওয়াহ।"
        },
        {
          "label": "ঘ",
          "question": "মাওলানা নাসিম সাহেবের কথামতো সাখাওয়াত এর মধ্যে কোন দুটি গুণের অনুপস্থিত রয়েছে বলে তুমি মনে কর? বিশ্লেষণ করো।",
          "explanation": "মাওলানা নাসিম সাহেবের কথা মতো সাখাওয়াত সাহেবের মধ্যে দাঈর অনুপস্থিত দুটি গুণাবলি হলো- ১. আলিম হওয়া ও ২. ধর্ম ও ভাষা সম্পর্কে জ্ঞান থাকা। যিনি দাওয়াতের কাজ করেন তাকে দাঈ বলা হয়। ইসলামের প্রচার ও প্রসারে দাঈর ভূমিকা অপরিসীম। এজন্য দাঈকে কতিপয় গুণের অধিকারী হতে হয়। দাঈর অন্যতম গুণ হলো- আলিম হওয়া, আমলকারী হওয়া, সত্যবাদী হওয়া, ধর্ম ও ভাষা সম্পর্কে জ্ঞান রাখা ইত্যাদি। কিন্তু সাখাওয়াত সাহেবের মধ্যে এর ব্যতিক্রম পরিলক্ষিত হয়। উদ্দীপকের সাখাওয়াত ইসলামি দাওয়াতের ব্যাপারে পণ্ডিত এবং প্রজ্ঞাবান না হওয়া সত্ত্বেও ইসলাম প্রচার করেন। তার এ অবস্থা দেখে মাওলানা নাসিম সাহেব বলেন, দীনি দাওয়াত দানকারীর বেশ কিছু গুণাবলি থাকতে হয়, কিন্তু তোমার মধ্যে এসব গুণাবলির বড় বড় দুটি গুণ অনুপস্থিত। মাওলানা নাসিম সাহেব এখানে বড় দুটি গুণ বলতে আলিম হওয়া এবং ধর্ম ও ভাষা সম্পর্কে জ্ঞান রাখার কথা বোঝাতে চেয়েছেন। কেননা দাঈকে ইসলামি শিক্ষা ও জীবনদর্শন সম্পর্কে জ্ঞান রাখতে হয় - অর্থাৎ জ্ঞানী হতে হয়। আবার ধর্ম ও ভাষা সম্পর্কে জ্ঞান রাখাও দাঈর - অন্যতম গুণ। অর্থাৎ দাঈকে অন্যান্য ধর্মের জীবনাদর্শ ও অন্যান্য ভাষা সম্পর্কে জ্ঞানবান হতে হয়। তাহলে তিনি ইসলামের শ্রেষ্ঠত্ব ও অন্যদের ত্রুটি নির্দেশ করতে পারেন। কিন্তু সাখাওয়াত সাহেব এসব বিষয়ে পণ্ডিত নন এবং পারদর্শীও নন। সুতরাং বলা যায়, সাখাওয়াত সাহেবের মধ্যে দাঈর আলিম বা জ্ঞানী হওয়া এবং ধর্ম ও ভাষা সম্পর্কে জ্ঞান রাখা গুণ দুটি অনুপস্থিত। মাওলানা নাসিম সাহেব এই দুটি গুণের প্রতিই ইঙ্গিত করেছেন।"
        }
      ]
    },
    {
      "number": "10",
      "uddipok": "মামুন তার পৈত্রিক সম্পত্তি চাষাবাদের কাজে একটি গভীর নলকূপ স্থাপনের জন্য প্রচলিত ব্যবস্থায় পরিচালিত একটি ব্যাংক থেকে পাঁচ লক্ষ টাকা ঋণ নিয়েছেন। মামুনের নলকূপের পানি দিয়ে গ্রামের কৃষকরা অধিক ফসল উৎপাদন করতে পারছেন। নাফিজ তার বাড়িটি মর্টগেজ দিয়ে লাভ- লোকসানের ভিত্তিতে পরিচালিত একটি ব্যাংক থেকে বিশ লক্ষ টাকা ঋণ নিয়ে একটি পোশাক তৈরির কারখানা দিয়েছেন। সেখানে গ্রামের অনেক ব্যক্তি শ্রম দিয়ে অর্থ উপার্জন করেন",
      "tag": "BCPC 23",
      "sub_questions": [
        {
          "label": "ক",
          "question": "উশর শব্দের অর্থ কী?",
          "explanation": "'উশর' শব্দের অর্থ এক-দশমাংশ।"
        },
        {
          "label": "খ",
          "question": "'জাকাত ধনী ও গরিবের মধ্যে সেতু' ব্যাখ্যা করো।",
          "explanation": "যথাযথভাবে জাকাত আদায়ের মাধ্যমে ধনী ও গরিবের মধ্যকার পন বৈষম্য হ্রাস পায় এবং তাদের মধ্যে সুসম্পর্ক তৈরি হয়। মুসলমান পরস্পর ভাই ভাই। কিন্তু অর্থনৈতিক বৈষম্য ধনী ও গরিবের মধ্যে দূরত্ব সৃষ্টি করে। ধনীরা দরিদ্রদের অবহেলা করে, আর দরিদ্ররা ধনীদের প্রতি হিংসা-বিদ্বেষ পোষণ করে। যথাযথভাবে জাকাত প্রদানের মাধ্যমে ধনী- ব গরিবের মধ্যকার এ বৈষম্য কমে আসে। তাদের মধ্যে একটি যোগসূত্র স্থাপিত হয়। ধনীরা গরিবদের প্রতি সহানুভূতি প্রদর্শন করে। আর গরিবরাও ধনীদের ভালোবাসে। এভাবে পরস্পর ভ্রাতৃত্বের বন্ধনে আবদ্ধ হয়।"
        },
        {
          "label": "গ",
          "question": "উদ্দীপকে মামুনের ঋণ নেওয়া ব্যাংকটি কেমন? ব্যাখ্যা করো।",
          "explanation": "উদ্দীপকের মামুনের ঋণ নেওয়া ব্যাংকটি সুদভিত্তিক ব্যাংক। যে ব্যাংকের আমানত সংগ্রহ এবং ঋণ প্রদান বা বিনিয়োগ তথা সামগ্রিক কর্মকাণ্ড পূর্বনির্ধারিত সুদের ভিত্তিতে পরিচালিত হয় তাকে সুদভিত্তিক ব্যাংক বলে। এ ধরনের ব্যাংক ইসলামি শরিয়তের বিধানের পরিবর্তে প্রচলিত অর্থব্যবস্থার আলোকে পরিচালিত হয়। যা মামুনের ঋণ নেওয়া ব্যাংকের ক্ষেত্রে লক্ষণীয়। উদ্দীপকে উল্লেখ করা হয়েছে, মামুন তার পৈত্রিক সম্পত্তি চাষাবাদ করতে একটি গভীর নলকূপ স্থাপনের জন্য প্রচলিত ব্যবস্থায় পরিচালিত একটি ব্যাংক থেকে পাঁচ লক্ষ টাকা ঋণ নিয়েছেন। এ থেকে স্পষ্ট বোঝা যায়, মামুন সুদভিত্তিক ব্যাংক থেকেই ঋণ নিয়েছেন। প্রচলিত বা সুদভিত্তিক ব্যাংকব্যবস্থা মানবিক চিন্তার ওপর প্রতিষ্ঠিত নয়। সুদ হলো শোষণের হাতিয়ার। সুদভিত্তিক ব্যাংকব্যবস্থায় বৈধ-অবৈধের কোনো বালাই নেই। মুনাফাই এখানে মুখ্য বিষয়। সুদি ব্যাংকিং ব্যবস্থা সমাজে অর্থনৈতিক বৈষম্য সৃষ্টি করে। এটি ধনীকে আরও ধনী এবং দরিদ্রকে আরও দরিদ্র করে। এজন্য ইসলামি শরিয়তে সুদভিত্তিক ব্যাংকিং বা সুদি কার্যক্রমকে নিষিদ্ধ ঘোষণা করা হয়েছে। কেননা সুদ সম্পূর্ণরূপে ইসলামি চেতনা ও মানবতাবিরোধী। এ সম্পর্কে আল্লাহ বলেন- 'হে মুমিনগণ, তোমরা চক্রবৃদ্ধি হারে সুদ খেয়ো না এবং আল্লাহকে ভয় করো' (সুরা আলে ইমরান: ১৩০)।"
        },
        {
          "label": "ঘ",
          "question": "নাফিজ যে ব্যাংক থেকে ঋণ নিয়েছেন সে ব্যাংকের বৈশিষ্ট্য বিশ্লেষণ করো।",
          "explanation": "নাফিজ কোনো একটি ইসলামি ব্যাংক থেকে ঋণ নিয়েছেন। যে ব্যাংকের সব কর্মকাণ্ড ইসলামি শরিয়ত অনুযায়ী পরিচালিত হয় তাকে ইসলামি পদ্ধতির ব্যাংক বলে। ইসলামি ব্যাংকের আমানত সংগ্রহ ও ঋণ প্রদান বা বিনিয়োগ কর্মকাণ্ড সুদমুক্ত। এ ব্যাংকের লেনদেন লাভ- লোকসানের ভিত্তিতে পরিচালিত হয়। যা নাফিজের ঋণ নেওয়া ব্যাংকের ক্ষেত্রে লক্ষণীয়। উদ্দীপকে উল্লেখ করা হয়েছে, নাফিজ তার বাড়ি মর্টগেজ দিয়ে লাভ- লোকসানের ভিত্তিতে পরিচালিত একটি ব্যাংক থেকে বিশ লক্ষ টাকা ঋণ নিয়ে পোশাক তৈরির একটি কারখানা দিয়েছেন। তার কারখানায় গ্রামের অনেক মানুষ কাজ করেন। নাফিজের ঋণ নেওয়া ব্যাংকটির সাথে ইসলামি ব্যাংকের মিল রয়েছে। ইসলামি ব্যাংক ইসলামি শরিয়াহভিত্তিক ও অংশীদারিত্বমূলক ব্যাংক। এটি সুদের বিকল্প ও মানবকল্যাণমুখী আর্থিক লেনদেন প্রবর্তন করে। এতে সরাসরি টাকার কারবার না করে পণ্যের ব্যবসায় করা হয়। ইসলামি ব্যাংক অবৈধ বা হারাম উপার্জনকে নিষেধ এবং বৈধ বা হালাল উপার্জনকে উৎসাহিত করে। এটি অর্থব্যবস্থায় আদল ও ইহসান প্রতিষ্ঠা করে। মানবসম্পদ উন্নয়নে ও কর্মসংস্থান সৃষ্টিতে ইসলামি ব্যাংকের ভূমিকা অনস্বীকার্য। ইসলামি ব্যাংকিং ব্যবস্থায় বেকারত্ব দূর এবং মানুষের আর্থসামাজিক নিরাপত্তা নিশ্চিত হয়। এতে মুনাফার চেয়ে জনকল্যাণের প্রতি বেশি গুরুত্ব দেওয়া হয়। জাকাত আদায় ও বণ্টনের ক্ষেত্রে এ ব্যাংক সহায়তা করে। উপরের আলোচনার পরিপ্রেক্ষিতে বলা যায়, ইসলামি ব্যাংক ইসলামি শরিয়তের আলোকে পরিচালিত। প্রচলিত সুদি লেনদেনের পরিবর্তে এখানে লাভ-লোকসানের ভিত্তিতে অংশীদারিত্বমূলক আর্থিক লেনদেন করা হয়।"
        }
      ]
    },
    {
      "number": "11",
      "uddipok": "আদনান একাদশ শ্রেণির শিক্ষার্থী। সে ভর্তির সময় এমন বিষয় পছন্দ করল, যা অধ্যয়নে আল্লাহর নির্দেশ মোতাবেক জীবনযাপন করা যায়। ফলে সে নিজেকে স্রষ্টার নিকট সম্পূর্ণরূপে সোপর্দ করল। তার দিকনির্দেশনায় বোন রহিমাও একটি জায়গায় প্রতিদিন গিয়ে প্রয়োজনীয় জ্ঞান অর্জন করে। রহিমা এখন কাজের শুরুতে, খাদ্য গ্রহণে, পারস্পরিক সাক্ষাতে বিশেষ পরিভাষা ব্যবহার করে।",
      "tag": "BCPC 23",
      "sub_questions": [
        {
          "label": "ক",
          "question": "মক্তব কাকে বলে?",
          "explanation": "যে প্রতিষ্ঠানে ছোট ছোট মুসলিম ছেলেমেয়েদেরকে ইসলামের প্রাথমিক জ্ঞান দান করা হয় তাকে মক্তব বলে।"
        },
        {
          "label": "খ",
          "question": "'কথার শুরুতে সালাম পেশ করতে হয়'- বুঝিয়ে লেখো।",
          "explanation": "কথার শুরুতে সালাম পেশ করা ইসলামি সংস্কৃতির অনুশীলন। সালাম অর্থ শান্তি। ইসলামি সংস্কৃতির রীতি হলো- এক মুসলমানের সাথে অন্য মুসলমানের দেখা হলে প্রথমে সালাম বিনিময় করবে। সালাম দেওয়া সুন্নত। আর সালামের উত্তর দেওয়া ওয়াজিব। সালামের মাধ্যমে পরস্পরের মধ্যে পরিচিতি বাড়ে। হিংসা-বিদ্বেষ দূর হয়ে ভালোবাসা বৃদ্ধি পায়।"
        },
        {
          "label": "গ",
          "question": "আদনান কোন বিষয়ে শিক্ষা গ্রহণ করেছে? এর পরিচয় দাও।",
          "explanation": "আদনানের নির্বাচিত বিষয়টি হলো 'ইসলাম শিক্ষা'। যে শিক্ষাব্যবস্থার মাধ্যমে মানুষ আল্লাহ তায়ালার শক্তি ও ক্ষমতা সম্পর্কে জানতে পারে এবং ইসলামি নীতিমালার আলোকে জীবন পরিচালনা করতে সক্ষম হয় তাকে ইসলাম শিক্ষা বলে। এই শিক্ষার মাধ্যমে আল্লাহর ইবাদতের সঠিক নিয়ম-কানুন সম্পর্কে ধারণা পাওয়া যায়। ইসলামকে সঠিকভাবে জানা এবং তা মানার মাধ্যমে মহান আল্লাহর সন্তুষ্টি অর্জনই এ শিক্ষার মূল উদ্দেশ্য। এটি আদনানের অধীত বিষয়ের বর্ণনায়ও লক্ষণীয়। উদ্দীপকের শিক্ষার জন্য এমন একটি বিষয় পছন্দ করল, যা অধ্যয়নে আল্লাহর নির্দেশ মোতাবেক জীবনযাপন করা যায়। ইসলাম শিক্ষা মানুষের শ্রেষ্ঠত্ব ও মর্যাদার মাপাকাঠি। আল্লাহ তায়ালা বলেন, 'যারা জানে আর যারা জানে না, তারা কি সমান?' (সুরা যুমার: ৯)। আসলে যারা ইসলাম শিক্ষা থেকে বঞ্চিত তারা এ শিক্ষা অর্জনকারীদের সমান হতে পারে না। এ শিক্ষা ব্যক্তিকে স্রষ্টার কাছে সম্পূর্ণরূপে সোপর্দ করতে শিক্ষা দেয়। ইসলাম শিক্ষা এমন একটি বিষয় যা অধ্যয়নের মাধ্যমে আল্লাহকে চেনা যায় এবং ইসলামের বিধি-বিধান সম্পর্কে জ্ঞান লাভ করে আল্লাহর সন্তুষ্টি লাভের উপায় জানা যায়। তাই বলা যায়, আদনানের অধীত বিষয়টি আমার পঠিত ইসলাম শিক্ষার সাথে তুলনীয়।"
        },
        {
          "label": "ঘ",
          "question": "রহিমার জ্ঞানার্জনের জায়গাটি কোন ধরনের প্রতিষ্ঠান? এর প্রয়োজনীয়তা লেখো।",
          "explanation": "রহিমা যে প্রতিষ্ঠানে জ্ঞানার্জন করেছে তা হলো মক্তব যার প্রয়োজনীয়তা অপরিসীম। মক্তব বলা হয় সেই প্রতিষ্ঠানকে যেখানে ছোট ছোট মুসলিম ছেলেমেয়েদেরকে ইসলামের প্রাথমিক জ্ঞানদান করা হয়। সাধারণত মসজিদের বারান্দায়, মাদরাসার সাথে, বৈঠকখানায়, বাড়ির আঙিনায় এ জাতীয় প্রতিষ্ঠান গড়ে তোলা হয়। এ প্রতিষ্ঠানে ইসলামে সংস্কৃতির ব্যাবহারিক দিকগুলো হাতে কলমে শিক্ষা দেওয়া হয়। রহিমার আচরণে যার বাস্তব অনুশীলন লক্ষ্য করা যায়। উদ্দীপকে আদনানের অনুপ্রেরণায় তার বোন রহিমা মক্তবের শিক্ষা গ্রহণ করে। এখন সে কাজের শুরুতে, খাদ্য গ্রহণে, পারস্পরিক সাক্ষাতে বিশেষ পরিভাষা ব্যবহার করে। তার এসব আচরণের মাধ্যমে মক্তবের ইতিবাচক ভূমিকা ফুটে উঠেছে। মক্তব মুসলিম শিশুদের একটি প্রাথমিক পাঠশালা। এখানেই শিশুদেরকে ভবিষ্যতে প্রাতিষ্ঠানিক শিক্ষা গ্রহণের জন্য প্রস্তুত করা হয়। মক্তবেই শিশুর পড়ার অভ্যাস গড়ে উঠে। মক্তবের শিক্ষা শিশুকে শৈশবেই নীতিবান করে তোলে। সত্য-মিথ্যা, ভালো-মন্দ, পবিত্রতা- অপবিত্রতা, হালাল-হারাম প্রভৃতি সম্পর্কে প্রয়োজনীয় প্রাথমিক জ্ঞান শিশুরা এখানেই পেয়ে থাকে। শিক্ষার্থীকে ইবাদতে অভ্যস্ত হওয়ার প্রয়োজনীয় শিক্ষা এখানেই দেওয়া হয়। মক্তবেই শিশু ভবিষ্যতের জন্য ভালো কিছু করার এবং সুনাগরিক হওয়ার প্রেরণা পায়। উপরের আলোচনার পরিপ্রেক্ষিতে বলা যায়, রহিমার মতো মুসলিম শিশুর ধর্মীয় ব্যাবহারিক শিক্ষালাভ ও মানসিক বিকাশে মক্তবের ভূমিকা অপরিসীম।"
        }
      ]
    }
  ]
}