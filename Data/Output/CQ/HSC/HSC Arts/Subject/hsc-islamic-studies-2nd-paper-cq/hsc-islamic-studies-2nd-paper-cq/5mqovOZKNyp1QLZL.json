{
  "title": "আদমজী ক্যান্ট. কলেজ ২০২৪",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "ড. মাসুদ আল মাহদি স্যার ইসলাম শিক্ষার ক্লাসে আল কুরআনের সুরা পরিচিতি বলার জন্য শিক্ষার্থীদের নিয়ে দুটি ভাগে বিভক্ত করেন। গ্রুপ: ক গ্রুপ: খ আকারে ছোটো আকারে বড় শব্দগুলো দুর্বোধ্য শব্দগুলো সহজ তাওহিদ ও রিসালাতের গুরুত্ব ইবাদতের গুরুত্ব হে লোক সকল বলে সম্মোধন হে মুমিন/মুনাফিক বলে সম্মোধন",
      "tag": "ACC 24",
      "sub_questions": [
        {
          "label": "ক",
          "question": "মাদানি সুরা কাকে বলে?",
          "explanation": "মদিনায় অবতীর্ণ সুরাকে মাদানি সুরা বলে।"
        },
        {
          "label": "খ",
          "question": "কুরআন মুত্তাকিদের পথ দেখায়-বুঝিয়ে লেখো।",
          "explanation": "আল-কুরআন মুত্তাকিদের জন্য পথপ্রদর্শক, কথাটি যথার্থ এবং সঠিক। মুত্তাকি বলতে বোঝায় আল্লাহ তায়ালার প্রিয় বান্দাদেরকে। যারা আল্লাহভীরু এবং পরহেজগার। মুত্তাকিরা আল-কুরআনের আলোকে পৃথিবীর জীবন পরিচালনা করেন এবং আল্লাহর বর্ণিত আইন-কানুন অনুসরণ করেন। কুরআনের আলোকে তারা তাদের কার্যপ্রণালি পরিচালনা করেন। বিশ্বের সকল মুত্তাকি বান্দা কুরআনের নির্দেশ অনুসরণ করে সুষ্ঠু, সুন্দর ও শান্তিপূর্ণ জীবনযাপন করতে পারেন বলে কুরআনকে মুত্তাকিদের জন্য পথ প্রদর্শক বলা হয়।"
        },
        {
          "label": "গ",
          "question": "গ্রুপ-ক এ উল্লিখিত সুরাগুলোতে ইসলামের কোন বিষয়গুলো প্রাধান্য পেয়েছে? বর্ণনা করো।",
          "explanation": "গ্রুপ-ক এ উল্লিখিত সুরাগুলোতে মক্কি সুরার বৈশিষ্ট্যসমূহ প্রাধান্য পেয়েছে। রাসুল (স)-এর হিজরতের পূর্বে নাজিলকৃত সুরাসমূহকে মক্কি সুরা বলা হয়। এ সুরাসমূহে মহান আল্লাহ তাওহিদ, রিসালাত, আখিরাত সম্পর্কে সুস্পষ্ট ধারণা প্রদান করেছেন। মানুষের উত্তম চরিত্র গঠনের মাধ্যমে কীভাবে অন্তরকে পরিশুদ্ধ করা যায় তার স্পষ্ট নির্দেশনা রয়েছে এসব সুরায়। তাছাড়া মানুষের সৃষ্টি সম্পর্কে তাত্ত্বিক আলোচনাও রয়েছে মক্কি সুরাতে। উদ্দীপকের গ্রুপ-ক তে মক্কি সুরার বৈশিষ্ট্য সম্পর্কে বলা হয়েছে, এর সুরাগুলো আকারে ছোট, শব্দগুলো দুর্বোধ্য, তাওহিদ ও রিসালাতের গুরুত্ব এবং হে লোকসকল বলে সম্মোধন। এগুলো ছাড়াও মক্কি সুরায় আল্লাহর একত্ববাদ ও তা অস্বীকার করার পরিণাম বর্ণনা করা হয়েছে। তাছাড়া রিসালাত কী, রিসালাতের দায়িত্ব কারা পালন করেছেন, দায়িত্ব পালনের রীতিনীতি সম্পর্কিত নানা বিষয়ের বর্ণনা দেওয়া হয়েছে মক্কি সুরাসমূহে। আবার আখিরাত ও শেষ পরিণতির বর্ণনা রয়েছে এ সুরাসমূহে। পাশাপাশি মানুষের নৈতিক চরিত্র গঠন তথা দৈহিক ও আত্মিক পবিত্রতা অর্জনের যাবতীয় দিকনির্দেশনা দেওয়া হয়েছে। যেমন- আত-ত্বীন, আদ-দুহা, আল-মাউন সুরাগুলো মক্কি সুরা।"
        },
        {
          "label": "ঘ",
          "question": "গ্রুপ-খ এ উল্লিখিত সুরাগুলোতে আর কী কী বৈশিষ্ট্য বিদ্যমান রয়েছে? বিস্তারিত আলোচনা করো।",
          "explanation": "গ্রুপ-খ এ মাদানি সুরার বৈশিষ্ট্য ফুটে উঠেছে। সাধারণভাবে মদিনায় নাজিলকৃত সুরাসমূহকে মাদানি সুরা বলে। মহানবি (স) এর মদিনায় হিজরতের পরে অর্থাৎ ৬২২ খ্রিষ্টাব্দের পরবর্তী সময়ে যেসব সুরা অবতীর্ণ হয়েছিল সেগুলো মাদানি সুরা নামে পরিচিত। এ সুরার প্রধান প্রধান বৈশিষ্ট্য হলো- অতীত জাতির জীবনাচার, অবাধ্যতা ও পরিণতির বিস্তারিত বিবরণ; পারস্পরিক লেনদেন, ব্যবসা-বাণিজ্য, বিচার-ব্যবস্থা ও দণ্ডবিধি; আহকামে শরিয়াহ, হালাল-হারামের বিবরণ; জাতীয় ও আন্তর্জাতিক জীবন এবং বিধি-বিধান, কাফির-মুনফিকদের ষড়যন্ত্রের বিবরণ এবং পরিণতির বর্ণনা পাওয়া যায়। যার আংশিক ইঙ্গিত উদ্দীপকের 'খ' গ্রুপে পাওয়া যায়। উদ্দীপকে গ্রুপ 'খ'-এর সুরার বৈশিষ্ট্য সম্পর্কে বলা হয়েছে তা আকারে বড়, শব্দগুলো সহজ। ইবাদতের গুরুত্ব প্রদান এবং হে মুমিন/মুনাফিক বলে সম্বোধন। যা দ্বারা মূলত মাদানি সুরাসমূহের বৈশিষ্ট্য প্রকাশ পেয়েছে। এ সুরাগুলোতে আল্লাহ তায়ালা কাফিরদের নানা চক্রান্ত ও মুনাফিকদের সাথে আঁতাতের বিষয় সুস্পষ্টভাবে উল্লেখ করে মুসলমানদের তাদের ব্যাপারে সাবধান হতে বলেন। তারা নবি (স)-কে হত্যার উদ্দেশ্যে মক্কার কুরাইশদের সাথে হাত মিলিয়ে বিভিন্ন শান্তিচুক্তি ভঙ্গ করে। আল্লাহ তায়ালা তাদের এসব ঘৃণ্য পরিকল্পনা নবি (স)-কে ওহির মাধ্যমে জানিয়ে দেন।' মাদানি সুরাসমূহে আল্লাহ তায়ালা সেগুলো তুলে ধরেন। পরিশেষে বলা যায়, ইমান-আকিদাগত বিষয়ের পাশাপাশি আহকামে শরিয়া, হালাল-হারাম ও ইসলামি রীতিনীতির বিশদ বিবরণ মাদানি সুরাসমূহে পাওয়া যায়।"
        }
      ]
    },
    {
      "number": "2",
      "uddipok": "খলীল : পৃথিবীর কিছু মানুষ আল্লাহ তায়ালার নাজিলকৃত কিতাবের প্রতি সন্দেহ পোষণ করে। আবিদ: সন্দেহ পোষণকারীদের প্রতি আল্লাহ তায়ালা চ্যালেঞ্জের ঘোষণা দিয়েছেন। খলীল: সঠিক বলেছেন, এ চ্যালেঞ্জ গ্রহণকারীরা ব্যর্থ হয়েছে। আবিদ: জি হ্যাঁ, ঐ ব্যর্থ সন্দেহবাদীদের জন্য ভয়ঙ্কর পরিণতি অপেক্ষা করছে।",
      "tag": "ACC 24,DB, MB, DIN.B, CB, CTG.B, BB 23",
      "sub_questions": [
        {
          "label": "ক",
          "question": "আল-হিজারাহ অর্থ কী?",
          "explanation": "আল-হিজারাহ অর্থ পাথর।"
        },
        {
          "label": "খ",
          "question": "\"আল্লাহ কাফিরদের পরিবেষ্টন করে রেখেছেন।\"- ব্যাখ্যা করো।",
          "explanation": "\"আল্লাহ কাফিরদের পরিবেষ্টন করে রেখেছেন\"- বাক্যটিতে কাফির- মুনাফিকদের দুরবস্থার একটি ভাষাচিত্র অঙ্কিত হয়েছে। মুনাফিকরা ইসলামের দাবিদার হয়ে মুসলিমদের নিকট থেকে যাবতীয় স্বার্থ চরিতার্থে উন্মত্ত থাকে। এরপর যখন বিপদের আশঙ্কা দেখে, তখন তারা আত্মরক্ষার চেষ্টায় ব্যস্ত হয়ে পড়ে। তাদের দৃষ্টান্ত বজ্রপাত ও মৃত্যুর ন্যায়। বজ্রপাত ও মৃত্যুর আক্রমণ থেকে কানে আঙুল দিয়ে যেমন রক্ষা পাওয়া যায় না, তেমনি মুনাফিকরাও আল্লাহর আজাব থেকে রক্ষা পায় না। কেননা আল্লাহ তায়ালা সর্বসময় ক্ষমতার অধিকারী। তিনি তার বিশেষ কুদরতে মুনাফিকদের পরিবেষ্টন করে রেখেছেন। এ প্রসঙ্গে আল্লাহ তায়ালা বলেন, \"আর আল্লাহ কাফিরদের পরিবেষ্টনকারী\" (সুরা আল- বাকারা: ১৯)।"
        },
        {
          "label": "গ",
          "question": "খলীল ও আবিদের সংলাপের বিষয়বস্তু পাঠ্যপুস্তকের আলোকে ব্যাখ্যা করো।",
          "explanation": "খলীল ও আবিদের সংলাপের বিষয়বস্তু হলো আল-কুরআনের শ্রেষ্ঠত্ব বর্ণনা। পবিত্র আল কুরআন সর্বশেষ আসমানি গ্রন্থ। এ গ্রন্থের শ্রেষ্ঠত্ব প্রমাণ করে আল্লাহ তায়ালা বলেন, \"আর আমি আমার বান্দার ওপর যা নাজিল করেছি তার ওপর যদি তোমাদের সন্দেহ হয়, তাহলে অনুরূপ একটি সুরা নিয়ে আসো এবং আল্লাহ ব্যতীত তোমাদের সব সহযোগীকে ডাকো, যদি তোমরা সত্যবাদী হও” (সুরা আল-বাকারা: ২৩)। এ আয়াতে আল্লাহ তায়ালা কুরআন মাজিদের সত্যতার প্রশ্নে সব দেশের এবং সব কালের কাফিরদের কাছে চিরস্থায়ী চ্যালেঞ্জ ঘোষণা করেছেন। আর এ বিষয়টি প্রকাশ পেয়েছে খলীল ও আবিদের সংলাপে। উদ্দীপকে দেখা যায়, খলীল ও আবিদ আল্লাহর নাজিলকৃত একটি কিতাব সম্পর্কে আলোচনা করেন। যেখানে আল্লাহ তায়ালা এই কিতাবে সন্দেহ পোষণকারীদের প্রতি চ্যালেঞ্জ দিয়েছেন এবং তাদের অসারতা ও ব্যর্থতা প্রমাণ করেছেন। তাদের এ সংলাপে আল কুরআনের সত্যতা ও শ্রেষ্ঠত্ব প্রমাণিত হয়েছে। কেননা আল্লাহ তায়ালা কুরআনের সত্যতা প্রমাণে কাফিরদের প্রতি যে চ্যালেঞ্জ দিয়েছেন, সেই চ্যালেঞ্জ গ্রহণে কাফিররা ব্যর্থ হয়েছে। ফলস্বরূপ আল কুরআন সত্য ও শ্রেষ্ঠ গ্রন্থ হিসেবে প্রমাণিত হয়েছে।"
        },
        {
          "label": "ঘ",
          "question": "উদ্দীপকে আবিদের বক্তব্যগুলো কুরআন ও হাদিসের আলোকে বিশ্লেষণ করো।",
          "explanation": "উদ্দীপকে আবিদের বক্তব্যগুলোতে কাফিরদের পরিচয় ও তাদের পরিণতি প্রকাশ পেয়েছে। কাফিররা ছিল আল কুরআনে সন্দেহ পোষণকারী। তারা মনে করতো, আল কুরআন কোনো ঐশী গ্রন্থ নয়, মুহাম্মদ (স) নিজেই এটি রচনা করেছেন। কাফিরদের এরূপ ধারণার অসারতা প্রমাণ করতে আল্লাহ তায়ালা তাদেরকে কুরআনের একটি সুরার ন্যায় অন্য একটি সুরা রচনা করার চ্যালেঞ্জ দেন। কাফিররা এই চ্যালেঞ্জ গ্রহণে ব্যর্থ হয়। আর তারা তাদের এই সন্দেহ ও অবিশ্বাসের কারণে পরকালে কঠিন শাস্তি ভোগ করবে। যা আবিদের বক্তব্যেও প্রকাশ পায়। উদ্দীপকের আবিদের বক্তব্য হলো সন্দেহ পোষণকারীদের প্রতি আল্লাহ তায়ালা চ্যালেঞ্জের ঘোষণা দিয়েছেন এবং ঐ ব্যর্থ সন্দেহবাদীদের জন্য ভয়ঙ্কর পরিণতি অপেক্ষা করছে। আবিদের এ বক্তব্যে কাফিরদের পরিচয় ও পরিণতি প্রকাশ পেয়েছে। কেননা কাফিররাই আল্লাহর কিতাবে সন্দেহ পোষণকারী। কুরআন ও হাদিসের বর্ণনা অনুযায়ী কাফিরদের পরিণতি অত্যন্ত ভয়াবহ। এ সম্পর্কে আল্লাহ তায়ালা বলেন, \"আর যারা কুফরি করবে এবং আমার নিদর্শনগুলোকে অস্বীকার করবে তারাই জাহান্নামের অধিবাসী। সেখানে তারা চিরদিন থাকবে\" (সুরা আল-বাকারা: ৩৯)। কাফিররা অকৃতজ্ঞ জাতি। রাসুল (স) বলেন, \"মুসলিমকে হত্যা করা কুফর, তাকে গালি দেওয়া কুফর এবং যে তার পিতা থেকে মুখ ফিরিয়ে নিল সে তো কুফরি করলো।\" (বুখারি ও মুসলিম)। পরিশেষে বলা যায়, কাফিররা দুনিয়াতে লাঞ্ছিত ও পরকালে কঠিন শাস্তির মুখোমুখি হবে। তাই সবার উচিত যেকোনো ধরনের কুফরি থেকে নিজেকে বিরত রাখা।"
        }
      ]
    },
    {
      "number": "3",
      "uddipok": "জনাব জ, ল এবং ফ তিন ভাই। জ সদা সত্য কথা বলে এবং ইসলামি বিধান অনুসারে জীবনযাপন করে। অপরদিকে ফ অসত্য কথা বলে এবং ইসলাম পরিপন্থি কাজে লিপ্ত। ল জ এর সাথে থাকলে নামাজ-রোজা পালন করে। আর ফ এর সাথে থাকলে বলে নামাজ-রোজার প্রয়োজন নেই।",
      "tag": "ACC 24",
      "sub_questions": [
        {
          "label": "ক",
          "question": "কী?",
          "explanation": "ইসলামের মৌলিক বিষয়সমূহের ওপর বিশ্বাস স্থাপন করে মৌখিক স্বীকৃতি প্রদান এবং কাজে বাস্তবায়ন করাই ইমান।"
        },
        {
          "label": "খ",
          "question": "ব্যাখ্যা করোঃ",
          "explanation": "প্রশ্নোক্ত আয়াতটির অর্থ হচ্ছে- 'তাদের অন্তরসমূহের মধ্যে রয়েছে ব্যাধি। তারপর আল্লাহ তাদের ব্যাধিকে আরও বাড়িয়ে দিয়েছেন।' উল্লিখিত আয়াতটি সুরা বাকারার ১০নং আয়াত। এ আয়াতে আল্লাহ তায়ালা মুনাফিকদের কপট ও শঠতাপূর্ণ কার্যক্রমের কারণ এবং তাদের চিরস্থায়ী পরিণতি বর্ণনা করেছেন। মুনাফিকরা মুখে ইমানের দাবি করে; কিন্তু তাদের অন্তরে কুফরি লুকায়িত থাকে। ইমান আনার কথা বলে তারা আল্লাহ ও মুমিনদের সাথে প্রতারণা করতে চায়। তাদের এমন ধৃষ্টতাপূর্ণ আচরণের কারণ হলো তাদের অন্তর নিফাক, শিরক, কুফর, হিংসা-বিদ্বেষ, পরশ্রীকাতরতা প্রভৃতি মানসিক ব্যাধিতে পরিপূর্ণ।"
        },
        {
          "label": "গ",
          "question": "ফ এর কর্মকান্ডে সুরা বাকারায় বর্ণিত কোন চরিত্র ফুটে উঠেছে? ব্যাখ্যা করো।",
          "explanation": "সুরা বাকারায় বর্ণিত মুনাফিকের বৈশিষ্ট্যের আলোকে ফ এর কর্মকাণ্ডে মুনাফিকের চরিত্র ফুটে উঠেছে। আল-কুরআনের সুরা আল বাকারার ২য় রুকুর আয়াতসমূহ মুনাফিকদের চারিত্রিক বৈশিষ্ট্যের স্বরূপ উন্মোচন করে। যারা মুখে ইমান আনে এবং নিজেদের মুসলিম বলে পরিচয় দেয় কিন্তু অন্তরে আল্লাহর প্রতি অবিশ্বাস পোষণ করে, তারাই মুনাফিক। তারা মিথ্যা কথা বলে এবং প্রতারণা করে। উদ্দীপকে বর্ণিত ফ সবসময় অসত্য কথা বলে এবং ইসলাম পরিপন্থি কাজ করে। সুরা বাকারার ১০নং আয়াতে মুনাফিকদের মিথ্যাবাদী বলে সাব্যস্ত করা হয়েছে। অর্থাৎ তারা যখনই কথা বলে মিথ্যা বলে। প্রকৃতপক্ষে, মুনাফিকরা সর্বদা ইসলাম পরিপন্থি কাজ করে থাকে। তারা মুখে ইমানের দাবি করে, কিন্তু তাদের অন্তর পরিপূর্ণ থাকে নিফাক, কুফর, শিরক, পরশ্রীকাতরতা, হিংসা-বিদ্বেষ প্রভৃতি ইসলামবিরোধী মানসিক ব্যাধিতে। ফ এর মধ্যেও উল্লিখিত বৈশিষ্ট্য বিদ্যমান। সুতরাং সুরা বাকারার বর্ণনার আলোকে ফ একজন মুনাফিক।"
        },
        {
          "label": "ঘ",
          "question": "জ এর চরিত্র বিশ্লেষণপূর্বক আখিরাতে তার অবস্থান নিরূপণ করো।",
          "explanation": "কুরআনের ভাষায় জ একজন মুত্তাকি। সৎকর্ম সম্পাদনের জন্য আখিরাতে তিনি কল্যাণ ও সাফল্য লাভ করবেন। মুত্তাকি এমন ব্যক্তি যার মধ্যে তাকওয়া রয়েছে। মুত্তাকি ব্যক্তি অদৃশ্য বিষয়সমূহে ইমান পোষণ করেন, নিয়মিত সালাত আদায় করেন, আল্লাহর পথে অর্থ ব্যয় করেন এবং পরকালে বিশ্বাস করেন। পরকালীন জীবনে ক্ষতির কারণ হতে পারে এমন কাজ ও বিষয় থেকে তিনি নিজেকে বিরত রাখেন। জ এর মধ্যেও এ গুণগুলোর প্রতিফলন ঘটেছে। উদ্দীপকের জ সদা সত্য কথা বলেন এবং ইসলামি বিধান অনুসারে জীবনযাপন করেন। তার এ কাজের মাধ্যমে তিনি আল্লাহর প্রিয় বান্দা হিসেবে গণ্য হবেন। মন্দ কাজ পরিহার করার কারণে মানুষের কাছেও তিনি প্রিয় হবেন। এছাড়া জ অদৃশ্য বিষয়সমূহে বিশ্বাস করেন, আল্লাহর রাস্তায় ব্যয় করেন এবং কবর, কিয়ামত, পুলসিরাত, জান্নাত এবং জাহান্নাম ইত্যাদিতেও বিশ্বাস করেন। এ সব কর্মকাণ্ডের মাধ্যমে তিনি একজন মুত্তাকি ব্যক্তিতে পরিণত হয়েছেন। পরকালে বিশ্বাস করার ফলে তিনি দুনিয়াতে সব খারাপ কাজ থেকে বিরত থাকেন। মুমিন হওয়ার জন্য ইসলামের সব বিষয়ে তিনি আমল করেন। এর ফলে দুনিয়াতে মানুষের শ্রদ্ধা ও ভালোবাসা অর্জন করার পাশাপাশি তিনি পরকালেও আল্লাহর অশেষ রহমতে জান্নাত লাভ করবেন। পরিশেষে বলা যায় যে, মুত্তাকি ব্যক্তির আমল তাকে সুদূরপ্রসারী সুফল দান করে। যার ফলে তিনি দুনিয়া ও আখিরাত উভয় স্থানেই আল্লাহর রহমত পেয়ে থাকেন।"
        }
      ]
    },
    {
      "number": "4",
      "uddipok": "হাদিস-০১: \"তোমরা ঋণ হতে সাবধানতা অবলম্বন করবে, কেননা তা রাতের দুশ্চিন্তা ও দিবসের লাঞ্চনার কারণ।\" হাদিস-০২: \"ব্যক্তি তার বন্ধু দ্বারা প্রভাবিত হয়। সুতরাং কারো সম্পর্কে জানতে চাইলে তার বন্ধুর দিকে তাকাও।\"",
      "tag": "ACC 24",
      "sub_questions": [
        {
          "label": "ক",
          "question": "ঘুষ কাকে বলে?",
          "explanation": "যে বস্তু বা বিষয় লাভের অধিকার ব্যক্তির নেই সে যদি দায়িত্বশীল কর্তৃপক্ষকে কোনো কিছু দেওয়ার মাধ্যমে সে অধিকার লাভ করে তাকে ঘুষ বলে।"
        },
        {
          "label": "খ",
          "question": "আল রাজলু আলা দিনি খলিলিহি, ফাল ইয়ানজুর আহাদুকুম মান ইউখালিল- হাদিসটির অর্থ লেখো।",
          "explanation": "হাদিসটির অর্থ হলো, 'মানুষ তার বন্ধুর দীন বা জীবনাদর্শ দ্বারা প্রভাবিত হয়। কাজেই তোমাদের প্রত্যেকেই যেন যাচাই করে নেয় কার সাথে সে বন্ধুত্ব করছে। এ হাদিসে মহানবি (স) সৎ বন্ধু নির্বাচনের ওপর গুরুত্বারোপ করেছেন। মানুষের সাধারণ স্বভাব হচ্ছে বন্ধুর কর্মপদ্ধতি ও আদর্শের প্রতি আগ্রহী হওয়া। তাই বন্ধু নির্বাচনের ক্ষেত্রে অবশ্যই সতর্ক ও সাবধান হতে হবে। এক্ষেত্রে ধর্মপ্রাণ, সৎ, আল্লাহভীরু ব্যক্তিদের সাথে বন্ধুত্ব করতে রাসুল (স) উৎসাহিত করেছেন।"
        },
        {
          "label": "গ",
          "question": "হাদিস ০১ এ ঋণ কীভাবে রাতের দুশ্চিন্তা ও দিবসের লাঞ্চনা? বুঝিয়ে লেখো।",
          "explanation": "ঋণ পরিশোধ না করা পর্যন্ত মানুষের জীবনে তাড়না কাজ করে বিধায় এটাকে রাতের দুশ্চিন্তা ও দিবসের লাঞ্ছনা বলা হয়েছে। ঋণ হলো দায়বদ্ধতা। এর মাধ্যমে অন্যের কাছে নিজেকে ছোট করা হয়। নিজের স্বাধীন মত প্রকাশ অনেক সময়ই বিঘ্নিত হয়। ঋণ ব্যক্তির আর্থিক উন্নতি ব্যাহত করে। ক্ষেত্রবিশেষে ব্যক্তির স্থাবর-অস্থাবর সম্পদও নিঃশেষ হয়ে যায়। উদ্দীপকে হাদিসের ঋণের প্রভাবের কথা বলা হয়েছে। ঋণের কারণে ঋণ গ্রহীতা হতাশ ও দুশ্চিন্তাগ্রস্ত হবেন। কেননা ঋণ ব্যক্তিকে স্বস্তি দেয় না এবং শান্তিতে ঘুমাতেও দেয় না। তার মধ্যে সবসময় ঋণদাতার উপস্থিতির ভীতি কাজ করে। কোনো সামাজিক অনুষ্ঠানে অংশগ্রহণও তার জন্য আনন্দদায়ক হয় না। বরং কখনো কখনো ঋণদাতা ও সংশ্লিষ্ট লোকদের কাছে অপমানিত হতে হয়। এজন্য রাসুল (স) ঋণ থেকে বিরত থাকার নির্দেশ দিয়ে বলেছেন, 'তোমরা ঋণ থেকে বেঁচে থাকো। কেননা নিশ্চয়ই ঋণ হলো রাতের দুশ্চিন্তা ও দিনের লাঞ্ছনা' (বায়হাকি)। সর্বোপরি বলা যায়, ঋণ ব্যক্তির জীবনে রাতের দুশ্চিন্তা ও দিনের লাঞ্ছনা- অপমানের কারণ হয়।"
        },
        {
          "label": "ঘ",
          "question": "বন্ধু নির্বাচনের ক্ষেত্রে হাদিসে কোন বিষয়গুলোকে প্রাধান্য দিয়েছেন? বিশ্লেষণ করো।",
          "explanation": "ইসলামে বন্ধু নির্বাচনের ক্ষেত্রে অনেকগুলো বিষয় লক্ষ করতে বলেছে। বন্ধু নির্বাচন করা ইসলামি দৃষ্টিকোণ থেকে অত্যন্ত গুরুত্বপূর্ণ বিষয়। কেননা বন্ধুর প্রভাবে প্রভাবিত হওয়া, বন্ধুর সংস্পর্শে তার কর্মপদ্ধতি ও আদর্শের প্রতি আগ্রহী হওয়া মানুষের সাধারণ স্বভাব। এজন্য বন্ধু নির্বাচনের ক্ষেত্রে অত্যন্ত সাবধান ও সর্তক হতে হয়। রাসুল (স) উপমা দিতে গিয়ে বলেছেন, \"কোনো ব্যক্তি আতরওয়ালার কাছে গেলে সুঘ্রাণ পাবে আর কেউ কামারের কাছে গেলে দুর্গন্ধ পাবে\"। এমনিভাবে, বন্ধু যদি পাপাচারী ও খারাপ স্বভাবের হয়, তার বন্ধুও পাপাচারিতায় লিপ্ত হয়ে পড়ে। সেজন্য বন্ধু নির্বাচনের আগে অবশ্যই সম্ভাব্য ব্যক্তি সম্পর্কে প্রয়োজনীয় অনুসন্ধান করা কর্তব্য। আলোচ্য উদ্দীপকে বন্ধু নির্বাচন সম্পর্কে সতর্কতা অবলম্বন করা হয়েছে। রাসুল (স) বলেছেন, \"মানুষ তার বন্ধুর দীন বা জীবনাদর্শ দ্বারা প্রভাবিত হয়। কাজেই তোমাদের প্রত্যেকেই যেন যাচাই করে নেয় কার সাথে সে বন্ধুত্ব করছে\"। এজন্য ধর্মপ্রাণ, সৎ ও আল্লাহভীরু ব্যক্তিরা বন্ধু নির্বাচিত হওয়ার যোগ্য। আর শত্রুস্থানীয় মুশরিক, ইহুদি, খ্রিস্টান এবং এমন মুসলিম যারা অত্যধিক পাপের কাজে লিপ্ত তারা পরিত্যাজ্য। সুতরাং, হাদিস-০২ এ বর্ণিত বিষয়টি অত্যন্ত গুরুত্বপূর্ণ। যা আমাদের বন্ধু নির্বাচনে সচেতনতার বিষয়টি মনে করিয়ে দেয়। পরিশেষে বলা যায়, যেহেতু বন্ধুর প্রভাবে মানুষ প্রভাবিত হয়, তাই আমাদের বন্ধু নির্বাচনে সচেতন হতে হবে।"
        }
      ]
    },
    {
      "number": "5",
      "uddipok": "ফিলিস্তিনি মুসলমানদের ওপর ইসরাইলের অনবরত হামলা ও আগ্রাসনের প্রতিবাদে বাংলাদেশ সরকার মজলুম ফিলিস্তিনিদের পক্ষে অবস্থান নিয়েছেন। ওআইসি, ডেভলাপিং-৮, মুসলিম বিশ্বের রাষ্ট্রপ্রধান ও বিশ্ব মানবতাবাদী মানুষের প্রতি জোরালো আহ্বান জানায় এই মর্মে যে, আপনারা নির্যাতিত ফিলিস্তিনিদের পক্ষে দাঁড়ান। ঐক্যবদ্ধভাবে ঘোষণা করুন, অনতিবিলম্বে ফিলিস্তিনের মজলুম মুসলিমদের উপর নির্মম হামলা বন্ধ করা হোক, একই সাথে তাদের মাতৃভূমির স্বাধীনতা ফেরত দিয়ে ইসরাইলের অবৈধ দখলদারিত্ব বন্ধ করা হোক।",
      "tag": "ACC 24",
      "sub_questions": [
        {
          "label": "ক",
          "question": "মুসলিমদের পরস্পর সম্পর্ক কীরূপ হওয়া উচিত?",
          "explanation": "মুসলিমদের পারস্পরিক সম্পর্ক ভ্রাতৃত্বপূর্ণ হওয়া উচিত।"
        },
        {
          "label": "খ",
          "question": "'আল মুসলিমু আখুল মুসলিম' অর্থ লেখো।",
          "explanation": "'আল মুসলিমু আখুল মুসলিম' অর্থ- মুসলিমগণ পরস্পর ভাই ভাই। ইসলামি আদর্শ, বিশ্বাস ও ইসলামের অনুশীলনের ফলে মুসলিমদের মধ্যে যে ভ্রাতৃত্ব গড়ে ওঠে তাকে ইসলামি ভ্রাতৃত্ব বলে। ইসলাম ধর্মে বিশ্বাসীগণ পরস্পর ভাই ভাই। মহান আল্লাহর তাওহিদ এবং মহানবি (স)-এর রিসালাত মুসলমানদের মধ্যকার ভ্রাতৃত্ব বন্ধনের যোগসূত্র। অর্থাৎ ইসলামের সুমহান আদর্শের ভিত্তিতে বিশ্বের মুসলমানদের মধ্যে যে ভ্রাতৃত্ব গড়ে ওঠে, তা-ই ইসলামি ভ্রাতৃত্ব।"
        },
        {
          "label": "গ",
          "question": "রাসুলুল্লাহর (স) বাণী, 'সমগ্র মুসলিম একটি দেহের ন্যায়, যার কোনো অংশ অসুস্থ হলে সমস্ত শরীর, তা অনুভব করে' উদ্দীপকে আলোচ্য হাদিসের যে প্রতিফলন ঘটেছে, তা ব্যাখ্যা করো।",
          "explanation": "উদ্দীপকের আলোচ্য হাদিসে মুসলমানদের মাঝে ভ্রাতৃত্ব তথা ইসলামি ভ্রাতৃত্বের কথা বলা হয়েছে। ইসলামি আদর্শ, বিশ্বাস ও ইসলামের অনুশীলনের ফলে মুসলিমদের মধ্যে যে ভ্রাতৃত্ব গড়ে ওঠে তাকে ইসলামি ভ্রাতৃত্ব বলে। ইসলাম ধর্মে বিশ্বাসীগণ পরস্পর ভাই ভাই। মহান আল্লাহর তাওহিদ এবং মহানবি (স)-এর রিসালাত মুসলমানদের মধ্যকার ভ্রাতৃত্ব বন্ধনের যোগসূত্র। অর্থাৎ ইসলামের সুমহান আদর্শের ভিত্তিতে বিশ্বের মুসলমানদের মধ্যে যে ভ্রাতৃত্ব গড়ে ওঠে, তা-ই ইসলামি ভ্রাতৃত্ব। উদ্দীপকে মুসলমানদের উপর অত্যাচারের প্রতিবাদ করার মাধ্যমে এ ভ্রাতৃত্ব ফুটে ওঠেছে। উদ্দীপকে আমরা দেখি, ফিলিস্তিনের মুসলিমদের উপর ইসরাইলের অনবরত হামলা ও আগ্রাসনের প্রতিবাদে বাংলাদেশ সরকারে মজলুম ফিলিস্তিনদের পক্ষে অবস্থান নিয়েছেন। ওআইসি, ডেভেলপিং-৮, মুসলিম বিশ্বের রাষ্ট্রপ্রধান ও বিশ্ব মানবতাবাদী মানুষের প্রতি ফিনিস্তিনিদের পাশে দাঁড়ানোর আহ্বান জানায়। এভাবে ইসলামের কারণে এক সুমহান আদর্শিক ভ্রাতৃত্বের বন্ধনে আবদ্ধ হতে পারে। ইসলামি ভ্রাতৃত্ব প্রতিষ্ঠা কারো ইচ্ছা-অনিচ্ছার ওপর নির্ভরশীল নয়। আল্লাহ তায়ালা ও রাসুলুল্লাহ (স)-এর ওপর ইমান আনার সাথে সাথে মুমিনদের মধ্যে এ ভ্রাতৃত্ব প্রতিষ্ঠা পায়। এ ভ্রাতৃত্ব হলো ইমানি ভ্রাতৃত্ব। আল্লাহ তায়ালা বলেন, অর্থ: মুমিনরা পরস্পর ভাই ভাই (সুরা আল-হুজুরাত: ১০)।"
        },
        {
          "label": "ঘ",
          "question": "উদ্দীপকের আলোকে বিশ্বশান্তি প্রতিষ্ঠায় উক্ত হাদিসের ভূমিকা মূল্যায়ন করো।",
          "explanation": "উদ্দীপকের আলোকে বিশ্ব শান্তি প্রতিষ্ঠায় ভ্রাতৃত্ববোধের হাদিসটির ভূমিকা অপরিসীম। ইসলামি ভ্রাতৃত্ব এক আদর্শিক ভ্রাতৃত্ব। দেশ, কাল, অঞ্চল, জাতি, বর্ণ নির্বিশেষে সব মানুষ ইসলামি আদর্শ ও মূলনীতিতে বিশ্বাসের প্রেক্ষিতে এক অবিচ্ছেদ্য ভ্রাতৃত্বের বন্ধনে আবদ্ধ। উদ্দীপকের মুসলিমদের উপর অত্যাচারের প্রতিবাদে মুমিন-মুসলিমদের মধ্যে বিরাজমান ইসলামি ভ্রাতৃত্বের স্বরূপ ফুটে ওঠেছে। উদ্দীপকে আমরা দেখি, ফিলিস্তিনের মুসলিমদের উপর ইসরাইলি হামলা ও আগ্রাসনের প্রতিবাদে বাংলাদেশ সরকার ফিলিস্তিনিদের পক্ষে অবস্থান নিয়েছেন। তাছাড়া ওআইসি, ডেভেলপিং-৮, মুসলিম বিশ্বের রাষ্ট্রপ্রধানরা ফিলিস্তিনের পক্ষে দাঁড়ানোর আহ্বান জানিয়েছেন। মুসলমান হওয়ার কারণেই তারা তাদের ভাইয়ের পাশে দাঁড়িয়েছে। এটাই মুমিনের পরিচয়। রাসুলুল্লাহ (স) ইরশাদ করেছেন, \"তুমি মুমিনদেরকে তাদের পারস্পরিক দয়া, তাদের মধ্যস্থিত ভালোবাসা ও তাদের পারস্পরিক সহানুভূতি প্রদর্শনে একটি দেহসদৃশ দেখতে পাবে। যখন দেহের কোনো একটি অঙ্গ কষ্ট অনুভব করে, তখন তার পুরো দেহই জ্বর ও নিদ্রাহীনতায় আক্রান্ত হয়ে পড়ে\" (বুখারি ও মুসলিম)। ইসলামি ভ্রাতৃত্ব বিশ্বের সব এলাকার মুসলিমকে এক দেহে পরিণত করে। দেহের কোনো একটি অঙ্গের অসুস্থতায় যেমন পুরো দেহ আলোড়িত হয়, ব্যথিত হয়ে সেই বিশেষ অঙ্গের অসুবিধা নিরাময়ে আত্মনিয়োগ করে, ইসলামি ভ্রাতৃত্বেও কোনো মুসলমান অসুবিধায় পড়লে গোটা মুসলিম উম্মাহ তার সমস্যা দূর করীর সর্বাত্মক চেষ্টা করে। পরিশেষে বলা যায়, বিশ্বশান্তি প্রতিষ্ঠার জন্য প্রয়োজন বিশ্বভ্রাতৃত্ব। আর প্রকৃত মুসলমান হতে হলে আমাদেরও অন্য মুসলমানের বিপদে আপদে সাহায্য করতে হবে।"
        }
      ]
    },
    {
      "number": "6",
      "uddipok": "(ক) আজিমত (খ) রুখসত (গ) কওলি (ঘ) (?) (ঙ) তাকরিরি",
      "tag": "ACC 24",
      "sub_questions": [
        {
          "label": "ক",
          "question": "আহলুল ইজমা কী?",
          "explanation": "আহলুল ইজমা অর্থ-ইজমার জন্য যোগ্য ব্যক্তিবর্গ।"
        },
        {
          "label": "খ",
          "question": "সাহাবিদের ইজমা শক্তিশালী ব্যাখ্যা করো।",
          "explanation": "সাহাবিরা সত্যের ওপর প্রতিষ্ঠিত ছিলেন তাই তাঁদের ইজমা অপরিবর্তনীয়। সব শ্রেণির ইজমার মধ্যে সাহাবাদের ইজমা সর্বাধিক শক্তিশালী। এ শ্রেণির ইজমার পদ্ধতি হলো সব সাহাবি (রা) কোনো একটি বিষয়ে নিজেদের মধ্যে ঐকমত্য প্রকাশ করেছেন। সাহাবিদের (রা) ইজমা কুরআনের আয়াত এবং বিশুদ্ধতম মুতাওয়াতির হাদিসের পর্যায়ভুক্ত। এজন্যই সাহাবাদের ইজমা অকাট্য দলিল হিসেবে বিবেচিত হবে; এর কোনো পরিবর্তন জায়েজ হবে না।"
        },
        {
          "label": "গ",
          "question": "উদ্দীপকে (ঘ) স্থান নির্ধারণ করে বিশ্লেষণ করো।",
          "explanation": "উদ্দীপকে 'ঘ' স্থানটি ইজমাউল ফি'লি কে নির্দেশ করে। ইজমাউল ফি'লি বা কর্মমূলক ইজমা হলো, যে ইজমায় সমকালীন সব মুজতাহিদ একযোগে কোনো কাজ শুরু করার মাধ্যমে তাঁদের ঐকমত্য প্রকাশ করেন। এ ইজমার উদাহরণ হলো- জমি বর্গা দেওয়া, যৌথ ব্যবসা বা শেয়ার ব্যবসা সম্পর্কিত মাসয়ালা ইত্যাদি। উদ্দীপকে দেখা যায়, 'ঘ' নির্দেশিত স্থানের পূর্বে (ক) আজিমত, (খ) রুখসত ও (গ) কওলি রয়েছে। এ পরিভাষাগুলো মূলত শরিয়তের অন্যতম উৎস ইজমার সাথে সম্পৃক্ত। ইজমার দুইটি রুকন রয়েছে। যথা- আযিমত ও রুখসাত। ইজমাকারীদের এমন কথাকে আজিমত বলে যা তাদের একমত হওয়াকে সন্দেহাতীতভাবে প্রমাণ করে। আর কতিপয় সিদ্ধান্তের ওপর নীরবতা পালন করে মৌনসম্মতি জ্ঞাপন করাকে রুখসাত বলা হয়। এদিক থেকে ইজমা আবার তিন প্রকার। ইজমাউল কাওলি, ইজমাউল ফি'লি, ইজমাউত তাকরিরি। বিবৃতিমূলক ইজমাকে কাওলি, কর্মমূলক ইজমাকে ফি'লি এবং মৌন সম্মতিমূলক ইজমাকে তাকরিরি বলা হয়। তাই বলা যায়, উদ্দীপকের (ঘ) স্থানে ইজমায়ে ফি'লির অবস্থান যথার্থ।"
        },
        {
          "label": "ঘ",
          "question": "উদ্দীপকে (ক) ও (ঘ) গ্রহণযোগ্যতার দিক দিয়ে ইসলামি শরিয়তে কী প্রভাব ফেলে? ব্যাখ্যা করো।",
          "explanation": "ইসলামি শরিয়ত গ্রহণযোগ্যতার দিক দিয়ে (ক) ও (ঘ) তথা আযিমত. ও ফি'লি-কে নির্ভরযোগ্য ও অকাট্য দলিল হিসেবে গণ্য করে। ইসলামি শরিয়তের তৃতীয় গুরুত্বপূর্ণ উৎস হচ্ছে ইজমা। রাসুল (স.) এর জীবদ্দশায় তিনি ছিলেন ইসলামি আইনের কেন্দ্রবিন্দু। মুসলিম উম্মাহ নতুন কোনো পরিস্থিতির মুখোমুখি হলে তিনি আসমানি ওহির মাধ্যমে এর সমাধান দিতেন। এ কারণে তার যুগে ইজমার কোনো প্রয়োজনীয়তা দেখা যায়নি। তাঁর ইন্তিকালের পর প্রয়োজনের নিরিখে ইজতিহাদের মাধ্যমে ইজমার সূচনা হয়। মুহাম্মদ (স.) এর অনুপস্থিতি সর্বোপরি মানবীয় দুর্বলতা স্বীকার করে ইজমার মাধ্যমে প্রাপ্ত বিধান শরিয়তে কতটুকু বা কোন শর্তে অনুমোদিত হবে তার জন্য রয়েছে সুগঠিত নীতিমালা। উদ্দীপকে এরই আংশিক প্রকাশ পেয়েছে। উদ্দীপকে আযিমত ও ফি'লি ইজমার অন্যতম আলোচ্য বিষয়। আযিমত ও ফি'লি যথাক্রমে ইজমার রুকন ও প্রকৃতি। ইজমার দুইটি রুকনের অন্যতম আযিমত। এর অর্থ সংকল্প। আযিমত বলা হয় মুজতাহিদগণের এই বলে সংকল্পবদ্ধ হওয়াকে যে, 'আমরা এ বিষয়ে ঐকমত্য পোষণ করলাম।' যার মাধ্যমে দৃঢ়ভাবে তাদের ঐকমত্য প্রমাণিত হয় এবং পরবর্তীতে এর ভিন্ন ব্যাখ্যার সুযোগ থাকে না। আবার সমকালীন সব মুজতাহিদ একযোগে কোনো কাজ শুরু করার মাধ্যমে তাঁদের ঐকমত্য প্রকাশ করা হলো ইজমাউল ফি'লি। সুতরাং আমরা বলতে পারি, ইজমার বিধান মানা আবশ্যক। তবে তা অবশ্যই সরিহ বা দৃঢ়ভাবে ঘোষিত হওয়া এবং এতে সমকালীন মুজতাহিদদের অনাপত্তি থাকা আবশ্যক।"
        }
      ]
    },
    {
      "number": "7",
      "uddipok": "মাওলানা আনওয়ার শাহ কাশ্মিরী (র) বলেছেন, \"কুরআন বোঝা হাদিস বোঝার উপর নির্ভরশীল। আর হাদিস অনুধাবন করলে মানুষের ব্যাবহারিক জীবনে প্রয়োজনীয় আইন-কানুন তৈরির শাস্ত্র সম্পর্কে জানা যায়।\" এ প্রসঙ্গে তিনি একটি হাদিস উল্লেখ করলেন, \"আল্লাহ যার মঙ্গল (কল্যাণ) করতে চান, তাকে দীনের সূক্ষ্ম জ্ঞান দান করেন।\"",
      "tag": "ACC 24",
      "sub_questions": [
        {
          "label": "ক",
          "question": "ফিকহশাস্ত্রের জনক কে?",
          "explanation": "ফিকহশাস্ত্রের জনক ইমাম আবু হানিফা (র)।"
        },
        {
          "label": "খ",
          "question": "\"আল-কুরআন একটি পূর্ণাঙ্গ জীবনবিধান।\"- ব্যাখ্যা করো।",
          "explanation": "মানুষের সার্বিক জীবন পরিচালনার সুস্পষ্ট নির্দেশনা থাকায় আল কুরআনকে পূর্ণাঙ্গ জীবনবিধান বলা হয়। মানবজীবনের সব সমস্যার পূর্ণাঙ্গ সমাধান গ্রন্থ হলো আল কুরআন। এ গ্রন্থটি আগত-অনাগত, সব মানুষের জন্য আল্লাহ তায়ালা প্রদত্ত পূর্ণাঙ্গ জীবনবিধান। মানুষের জীবনের এমন কোনো প্রসঙ্গ, দিক ও বিষয় নেই, যা আল কুরআনে উপস্থাপন করা হয়নি। এ প্রসঙ্গে সুরা আনআমের ৩৮ নং আয়াতে আল্লাহ বলেন, 'এ কিতাবে আমি কোনো কিছু লিপিবদ্ধ করা বাকি রাখিনি।'"
        },
        {
          "label": "গ",
          "question": "উদ্দীপকে বর্ণিত মাওলানা আওয়ার শাহ্ কাশ্মিরী (র)-এর বক্তব্যে ইসলামের যে বিষয়টির ইঙ্গিত পাওয়া যায়, তা চিহ্নিতপূর্বক এটি উৎপত্তির কারণ বিশ্লেষণ করো।",
          "explanation": "মাওলানা আনওয়ার শাহ কাশ্মিরী (র)-এর বক্তব্যে ইসলামের অন্যতম গুরুত্বপূর্ণ বিষয় ইলমে ফিকহের ইঙ্গিত পাওয়া যায়। যুগের প্রয়োজনেই স্বতন্ত্র শাস্ত্র হিসেবে ফিকহশাস্ত্রের উদ্ভব হয়। মহানবি (স)-এর জীবদ্দশায় এর কোনো প্রয়োজন ছিল না। তাঁর মৃত্যুর পর ইসলাম প্রসারের সাথে সাথে এর প্রয়োজনীয়তা অনুভূত হয়, যা আল্লামা আওয়ার শাহ কাশ্মিরী (র) এর বক্তব্যে পাওয়া যায়। উদ্দীপকে মাওলানা আওয়ার শাহ্ কাশ্মিরী (র) বলেছেন, কুরআন বোঝা হাদিস বোঝার উপর নির্ভরশীল। আর হাদিস অনুধাবন করলে মানুষের ব্যাবহারিক জীবনে প্রয়োজনীয় আইন-কানুন তৈরির শাস্ত্র সম্পর্কে জানা যায়। যা দ্বারা ফিকহশাস্ত্রের ইঙ্গিত পাওয়া যায়। ইসলামের প্রসার ফিকহশাস্ত্রের উদ্ভবে গুরুত্বপূর্ণ ভূমিকা রাখলেও এটি একমাত্র কারণ নয়। রাসুল (স) এর মৃত্যুর পর সাহাবিগণের যুগে এসে প্রথম ফিকহশাস্ত্রের মতো একটি বিন্যস্ত আইনি গ্রন্থ সংকলনের প্রয়োজন অনুভূত হয়। সে সময় ইসলামের প্রসারের সাথে সাথে নতুন নতুন সমস্যার উদ্ভব হতে থাকে। এই সমস্যাগুলোর ওপর তখন কুরআন-সুন্নাহর আলোকে গবেষণা হতে থাকে। পরবর্তীতে সাহাবিগণের যুগের শেষেও মুসলিম উম্মাহগণ নানা সমস্যার সম্মুখীন হয়। এরই পরিপ্রেক্ষিতে হিজরি দ্বিতীয় শতকের শুরুর দিকে ইমাম আবু হানিফার হাত ধরে ফিকহশাস্ত্রের পূর্ণাঙ্গ উদ্ভব ঘটে।"
        },
        {
          "label": "ঘ",
          "question": "উদ্দীপকে বর্ণিত হাদিসটির যথার্থতা তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকে বর্ণিত হাদিসটি যথার্থ ও সঠিক, যা দ্বারা ফিকহশাস্ত্রের গুরুত্ব বোঝানো হয়েছে। ইসলামি শরিয়তের ব্যাবহারিক দিকের প্রধান ভিত্তি হলো ফিকহশাস্ত্র। ফিকহ ব্যক্তির জীবন সুশৃঙ্খল ও শান্তিপূর্ণ করতে পারে। ইসলামি হুকুম- আহকাম অনুশীলনের মাধ্যমে সে আল্লাহর প্রিয়পাত্রে পরিণত হয়। সেজন্য পার্থিব জীবনে ইসলামি জীবনযাপন করে পরকালীন মুক্তি এবং পার্থিব শান্তি লাভের জন্য ফিকহের জ্ঞানার্জন অত্যাবশ্যক। এর মাধ্যমে ব্যক্তি দু'জগতেই প্রভূত কল্যাণ লাভ করতে পারে। উদ্দীপকে মাওলানা আওয়ার শাহ্ কাশ্মিরী (র) একটি হাদিস উল্লেখ করে বলেন, আল্লাহ যার মঙ্গল করতে চান, তাকে দীনের সূক্ষ্ম জ্ঞান দান করেন। দীনের সূক্ষ্ম জ্ঞান দ্বারা মূলত ফিকহের জ্ঞানকে বোঝানো হয়েছে। ফিকহ ব্যক্তির শ্রেষ্ঠত্ব ও মহত্ত্বের প্রতীক। এর চর্চা, সাধনা, গবেষণা ও জ্ঞানার্জন মানুষকে শ্রেষ্ঠ হিসেবে গড়ে তোলে। এর ফলে শরিয়তের সব বিধান সম্পর্কে জ্ঞান লাভ সম্ভব হয়। ইমাম বায়হাকি (র) বর্ণনা করেছেন, \"প্রত্যেক বস্তুরই খুঁটি রয়েছে। আর দীন ইসলামের খুঁটি হলো ফিকহ\"। সর্বসাধারণের জন্য দীনকে সহজবোধ্য করার এক অসাধারণ পদ্ধতি হলো ফিকহ। এর মাধ্যমেই ইসলামি হুকুম-আহকাম অনুশীলন করে আল্লাহর প্রিয়পাত্র হওয়া যায়। সর্বোপরি, ইসলামি শরিয়তের পূর্ণতা, সর্বজনীনতা, সর্বোকালোপযোগিতা এবং সর্বাধিক যৌক্তিক মানবিকতার বাস্তব নিদর্শন হলো ফিকহশাস্ত্র। সুতরাং কোনোভাবেই একে উপেক্ষা করা যায় না, এর প্রয়োজন অস্বীকার করা যায় না। এটির জ্ঞানে দীক্ষিত হওয়া মানুষ আল্লাহর প্রিয়পাত্রে পরিণত হয়।"
        }
      ]
    },
    {
      "number": "8",
      "uddipok": "নাদিল ও নাহিদ দুই বন্ধু। কলেজ ক্যাম্পাসে দুজনের মধ্যে ঝগড়া লাগে। নাবিল রাগান্বিত হয়ে নাহিদকে গালমন্দ করেন। এতে নাহিদ সংযত থাকেন। এ অবস্থা দেখে অন্যান্য বন্ধুরা নাহিদকে সংযত থাকার কারণ জিজ্ঞেস করলে নাহিদ বললেন, আমি হাদিসে যা শিখেছি সে অনুযায়ী চলার চেষ্টা করছি। এ অবস্থা দেখে প্রফেসর আ. রহিম - আকন স্যার শিক্ষার্থীদের উপদেশ দিয়ে বললেন যে, মানুষ তার বন্ধুর ধর্মের অনুসারী হয়।",
      "tag": "ACC 24",
      "sub_questions": [
        {
          "label": "ক",
          "question": "'শুবাতুন' অর্থ কী?",
          "explanation": "শুবাতুন অর্থ-শাখা।"
        },
        {
          "label": "খ",
          "question": "হাসাদ বলতে কী বোঝ?",
          "explanation": "হাসাদ শব্দের অর্থ হলো হিংসা, বিদ্বেষ, পরশ্রীকারতা ইত্যাদি। অন্যের ভালো কিছু দেখে তা নষ্ট হওয়ার কামনা করাকে হাসাদ বলে। 'হাসাদ' তথা হিংসা আত্মবিধ্বংসী বদগুণ। হিংসুকের হিংসা থেকে আশ্রয় প্রার্থনার কথা স্বয়ং আল্লাহ বলেছেন। যেমন তিনি বলেন, 'হিংসুকের হিংসা থেকে আশ্রয় প্রার্থনা করো, যখন সে হিংসা করে'।"
        },
        {
          "label": "গ",
          "question": "উদ্দীপকে বর্ণিত নাহিদ যে হাদিসের প্রতি ইঙ্গিত করেছেন, তা ব্যাখ্যা করো।",
          "explanation": "উদ্দীপকে নাহিদ ক্রোধ নিয়ন্ত্রণের হাদিসের প্রতি ইঙ্গিত করেছেন। আখলাকে যামিমার অন্যতম বৈশিষ্ট্য হলো রাগ বা ক্রোধ নিয়ন্ত্রণে রাখা। মানুষের প্রাত্যহিক জীবনে অধিকাংশ বিশৃঙ্খলার পেছনে ক্রোধই প্রধান কারণ। ক্রোধ থেকে বেঁচে থাকা অত্যন্ত গুরুত্বপূর্ণ বিষয়, যার মাধ্যমে মানুষ কল্যাণ লাভ করতে পারে। ক্রোধ নিয়ন্ত্রণকারী মহান আল্লাহর দরবারে প্রকৃত বীর হিসেবে বিবেচিত হয়, যা উদ্দীপকে নাহিদের ইঙ্গিতকৃত হাদিসের সাথে সাদৃশ্যপূর্ণ। উদ্দীপকে নাহিদ তার বন্ধু নাবিলের সাথে ঝগড়া লাগলে সে সংযত থাকে। যদিও তার বন্ধু তাকে গালমন্দ করে। এ অবস্থা দেখে অন্যান্য বন্ধুরা সংযত থাকার কারণ জিজ্ঞাসা করলে সে বলে, আমি হাদিসের শিক্ষা অনুযায়ী চলার চেষ্টা করেছি। রাগের সময় সংযত থাকা মহৎ গুণ। প্রকৃতপক্ষে প্রকৃত বীর সেই যে ক্রোধের সময় নিজেকে নিয়ন্ত্রণ করতে পারে। শারীরিক শক্তিমত্তা মানুষের মূলশক্তি নয়। ব্যক্তি মল্লযুদ্ধে দৈহিক ক্ষমতা দিয়ে প্রতিপক্ষকে সহজেই পরাজিত করতে পারে। কেননা, কায়িক শক্তির প্রদর্শনী ছাড়া ব্যক্তিকে এখানে কিছুই করতে হয় না। রাসুল (স) বলেছেন- সেই ব্যক্তি শক্তিমান নয় যে মল্লযুদ্ধে সক্ষম; বরং শক্তিমান তো সেই ব্যক্তি যে ক্রোধের সময় নিজেকে নিয়ন্ত্রণ করতে সক্ষম। মানবজীবনে শান্তি এবং সফলতা অর্জনের জন্য ক্রোধ নিয়ন্ত্রণ করা অত্যন্ত জরুরী বিষয়। অহেতুক উত্তেজনা ও অর্থহীন আবেগ স্বাভাবিক মানবজীবন ব্যাহত করে। গুরুত্বপূর্ণ সময়ে অনিয়ন্ত্রিত ক্রোধ দেশ, জাতি ও সমাজ ধ্বংসের কারণ হয়ে দাঁড়াতে পারে। এজন্য ক্রোধ নিয়ন্ত্রণে রাখাই শ্রেষ্ঠ নীতি।"
        },
        {
          "label": "ঘ",
          "question": "প্রফেসর আ. রহিম আকন স্যারের উদ্ধৃতি বিশ্লেষণ করো।",
          "explanation": "প্রফেসর আ. রহিম আকন স্যারের উদ্ধৃতি দ্বারা বন্ধু নির্বাচনে সতর্কতার দিকে নির্দেশ করে। বন্ধু নির্বাচন করা ইসলামি দৃষ্টিকোণ থেকে অত্যন্ত গুরুত্বপূর্ণ বিষয়। কেননা বন্ধুর প্রভাবে প্রভাবিত হওয়া, বন্ধুর সংস্পর্শে তার কর্মপদ্ধতি ও আদর্শের প্রতি আগ্রহী হওয়া মানুষের সাধারণ স্বভাব। এজন্য বন্ধু নির্বাচনের ক্ষেত্রে অত্যন্ত সাবধান ও সর্তক হতে হয়। রাসুল (স) উপমা দিতে গিয়ে বলেছেন, \"কোনো ব্যক্তি আতরওয়ালার কাছে গেলে সুঘ্রাণ পাবে আর কেউ কামারের কাছে গেলে দুর্গন্ধ পাবে\"। এমনিভাবে, বন্ধু যদি পাপাচারী ও খারাপ স্বভাবের হয়, তার বন্ধুও পাপাচারিতায় লিপ্ত হয়ে পড়ে। সেজন্য বন্ধু নির্বাচনের আগে অবশ্যই সম্ভাব্য ব্যক্তি সম্পর্কে প্রয়োজনীয় অনুসন্ধান করা কর্তব্য। আলোচ্য উদ্দীপকে আমরা দেখতে পাই, প্রফেসর আ. রহিম আকন স্যার শিক্ষার্থীদের উপদেশ দিয়ে বললেন, মানুষ তার বন্ধুর ধর্মের অনুসারী। মানুষের জীবনে তার বন্ধুর প্রভাব সব থেকে বেশি থাকে। রাসুল (স) বলেছেন, \"মানুষ তার বন্ধুর দ্বীন বা জীবনাদর্শ দ্বারা প্রভাবিত হয়। কাজেই তোমাদের প্রত্যেকেই যেন যাচাই করে নেয় কার সাথে সে বন্ধুত্ব করছে\"। এজন্য ধর্মপ্রাণ, সৎ ও আল্লাহভীরু ব্যক্তিরা বন্ধু হিসেবে নির্বাচিত হওয়ার যোগ্য। আর শত্রুস্থানীয় মুশরিক, ইহুদি, খ্রিস্টান এবং এমন মুসলিম যারা অত্যধিক পাপের কাজে লিপ্ত তারা পরিত্যাজ্য। সুতরাং, আ. রহিম আকন স্যারের বর্ণিত বিষয়টি অত্যন্ত গুরুত্বপূর্ণ। যা আমাদের বন্ধু নির্বাচনে সচেতনতার বিষয়টি মনে করিয়ে দেয়।"
        }
      ]
    },
    {
      "number": "9",
      "uddipok": "দৃশ্যপট-১ : আল্লাহ তায়ালা আমাদের আদি পিতামাতাকে সৃষ্টি করে সুখ-শান্তির উদ্যানে বসবাস করতে বলেন। কিন্তু তাদেরকে সুখময় স্থান থেকে বের করতে বিশেষ একজন খুবই তৎপর হয়ে ওঠে। দৃশ্যপট-২: ইসলামে এমন একটি বিধান রয়েছে, যা পবিত্র অবস্থায় সকল মুসলিমকে প্রতিদিন পাঁচবার সম্পাদন করতে হয় ।",
      "tag": "ACC 24,DB, MB, DIN.B, CB, CTG.B, BB 23",
      "sub_questions": [
        {
          "label": "ক",
          "question": "ذلك الكتب  (ইহা সেই কিতাব) বলতে কোন কিতাবকে বোঝানো হয়েছে?",
          "explanation": "ذلك الكتب (এই সেই কিতাব) বলতে পবিত্র ধর্মগ্রন্থ আল-কুরআনকে বোঝানো হয়েছে ।"
        },
        {
          "label": "খ",
          "question": "কীভাবে মুসলমানগণ পরস্পর ভাই ভাই? বুঝিয়ে লেখ।",
          "explanation": "মুসলমানদের ভ্রাতৃত্ববন্ধনে স্থান, কাল, পাত্রভেদে কোনো পার্থক্য নেই। সব মুসলমান একই আত্মার বন্ধনে আবদ্ধ করার জন্য রাসূল (সা.) বলেছেন, মুসলমানগণ পরস্পর ভাই ভাই। পৃথিবীর পূর্ব থেকে পশ্চিমে যে যে অঞ্চলেই বসবাস করুক না কেন ইমানের ফলে ইসলামি আদর্শের ভিত্তিতে সকল মুসলমান ভ্রাতৃত্ববন্ধনে আবদ্ধ। ভাই যেমন অপর ভাইকে সহজে কষ্ট দেয় না, ঠিক তেমনি ইসলামি ভ্রাতৃত্ব ও বিশ্বজনীন ভ্রাতৃত্বের কথা বলে। কোনো স্বার্থচিন্তা, শত্রুতা, এক পক্ষ অপর পক্ষকে ঠকানো বা হেয় করা, ধোঁকাবাজি কোনো কিছুই ইসলামি ভ্রাতৃত্বে নেই। বরং ইসলামি বিশ্বের সব মুসলমানকে এক অখণ্ড ও অবিচ্ছিন্ন দেহে পরিণত করে।"
        },
        {
          "label": "গ",
          "question": "আদি পিতামাতকে সুখময় স্থান থেকে বের করতে কে তৎপর হয়ে উঠেছিল? ব্যাখ্যা কর।",
          "explanation": "আদি পিতামাতাকে সুখময় স্থান থেকে বের করতে ইবলিস (আযাযিল) তৎপর হয়ে উঠেছিল। ইবলিসের নাম আযাযিল। শয়তান ও ইবলিস হলো আযাযিলের দুইটি উপাধি। শয়তান অর্থ বাতিল, বিভ্রান্ত। আর 'ইবলিস' অর্থ নিরাশ ও বঞ্চিত। সৃষ্টির প্রথম প্রহরে আল্লাহ তায়ালা হযরত আদম (আ.) ও হাওয়া (আ.)-এর বসবাসের স্থান হিসেবে জান্নাত নির্বাচন করেন। প্রাথমিকভাবে তাদেরকে সেখানে থাকতে দেওয়া হয়। আর দেওয়া হয় একটি বিশেষ নির্দেশ। এ নির্দেশ লঙ্ঘন করা হলে জান্নাত থেকে বহিষ্কার করা হবে। সীমা লঙ্ঘনকারীদের অন্তর্ভুক্ত হিসেবে আল্লাহর ক্রোধের শিকার হবে । আল্লাহর নির্দেশে আদম (আ.) দম্পতি শান্তিতে জান্নাতে বসবাস শুরু করেন। তাঁরা সর্বান্তকরণে আল্লাহর নির্দেশের অনুসরণ করতে থাকেন। কিন্তু তাঁদের অবস্থান বেশি দিন অব্যাহত থাকল না । অভিশপ্ত আযাযিল তাদের শান্তি বিনষ্টের জন্য উঠেপড়ে লাগল । নিজের দুর্ভাগ্যের জন্য সে মানুষকে দায়ী করে। প্রতিশোধের উগ্রবাসনায় সে আল্লাহর কাছ থেকে ক্ষমতা চেয়ে নেয়। আর সমস্ত শক্তি নিয়ে হযরত আদম (আ.) দম্পতির চরম সর্বনাশের কাজে আত্মনিয়োগ করে। সে নানা ছলচাতুরী ও প্রতারণা করে হাওয়া ও আদম (আ.) কে নিষিদ্ধ বৃক্ষের ফল ভক্ষণ করায়। ফলে পূর্ব ঘোষণা অনুযায়ী শয়তানের চক্রান্তের শিকার আদম (আ.) ও হাওয়া (আ.) কে আল্লাহ তায়ালা বহিষ্কার করলেন। এভাবেই 'ইবলিস' আদি পিতামাতাকে সুখময় স্থান থেকে বের করতে তৎপর হয়ে উঠেছিল ।"
        },
        {
          "label": "ঘ",
          "question": "উদ্দীপকে কোন ইবাদাতের প্রতি ইঙ্গিত করা হয়েছে? এর গুরুত্ব ও শিক্ষা বিশ্লেষণ কর ।",
          "explanation": "উদ্দীপকে ইসলামের গুরুত্বপূর্ণ ইবাদত সালাতের প্রতি ইঙ্গিত করা হয়েছে। নির্দিষ্ট কিছু আরকানসহ নির্দিষ্ট সময়ে আদায়কৃত ইবাদতকে সালাত বলে। সালাতের অনেক গুরুত্ব রয়েছে। সালাত ইসলামের দ্বিতীয় স্তম্ভ । প্রত্যেক মুসলমানের জন্য িৈনক পাঁচ ওয়াক্ত সালাত আদায় করা ফরজ। এছাড়া জুমআর নামায, ঈদের নামায, বিতরের নামায ও তারাবির নামায আদায় করাও আবশ্যক । সালাত মুমিনের পরিচায়ক। আল্লাহ তায়ালা এজন্য মুমিনদের বলেছেন, “তোমরা সালাত কয়েম কর এবং যাকাত দাও।” (সূরা বাকারা : ৪৩) তিনি আরও বলেছেন, “তোমরা রুকুকারীদের সাথে রুকু কর।” (সূরা বাকারা : ৪৩) রাসুলুল্লাহ (সা.) বলেছেন, “সালাত হলো জান্নাতের চাবি।” (মিশকাতুল সালাবিহ) তিনি আরও বলেছেন, “সালাত হলো মুমিনের জন্য মিরাজস্বরূপ।” (ইবনে মাজাহ) সালাত ত্যাগ করা কুফর। মহানবি (সা.) আরও বলেন,,“মুমিন ও কাফিরের মধ্যে পার্থক্য হলো নামায ছেড়ে দেওয়া।” (ইবনে মাজাহ) শেষ বিচারের দিন সর্বপ্রথম হিসাব নেওয়া হবে সালাতের। এজন্য রাসুলুল্লাহ (সা.) বলেছেন, “যে ব্যক্তি মনোযোগসহ সালাত আদায় করে, কিয়ামতের দিন ওই সালাত তার জন্য নূর হবে।” (তাবারানি সালাত ব্যক্তিগত ইবাদত হলেও সমাজের ওপর এর বিরাট প্রভাব . বিদ্যমান। সালাতের কারণে দৈনিক পাঁচবার মুসলমানগণ একস্থানে মিলিত হওয়ার সুযোগ পায়। একে অপরের খোঁজখবর নিতে পারে। এতে সামাজিক সম্প্রীতি, একতার বন্ধন, ভ্রাতৃত্ব ও পারস্পরিক মনোভাব সুদৃঢ় হয়ে ওঠে। সালাত হলো সাম্যের শ্রেষ্ঠ নমুনা। ফকির, বাদশাহ, রাজা-প্রজা, ছোট-বড়, ধনী-দরিদ্র সকলেই কাঁধে কাঁধ মিলিয়ে সালাত আদায় করে। সুতরাং সাম্যের বুনিয়াদ রচনায় সালাতই সবচেয়ে সুন্দর ব্যবস্থা। এভাবে সমাজে শান্তি প্রতিষ্ঠায় সালাত গুরুত্বপূর্ণ ভূমিকা পালন করে।"
        }
      ]
    },
    {
      "number": "10",
      "uddipok": "আয়াত-০১: \"আর তারা অদৃশ্যের প্রতি বিশ্বাস করে, সালাত কায়েম করে, আল্লাহ প্রদত্ত রিজিক থেকে আল্লাহর পথে ব্যয় করে, সকল আসমানি কিতাবের প্রতি বিশ্বাস-করে এবং পরকালেও বিশ্বাস রাখে।\" আয়াতে-০২: \"তারা যখন মুমিনদের সাথে মিশে তখন বলে আমরা ইমান এনেছি। আবার যখন পথভ্রষ্টদের সাথে সাক্ষাৎ হয় তখন বলে, আমরা তোমাদের সাথেই আছি। তাদের সাথে তো উপহাস করেছে কেবল।\"",
      "tag": "ACC 24",
      "sub_questions": [
        {
          "label": "ক",
          "question": "তাকওয়া অর্থ কী?",
          "explanation": "কতাকওয়া অর্থ আল্লাহভীতি।"
        },
        {
          "label": "খ",
          "question": "সালাত কায়েম করা বলতে কী বোঝ?",
          "explanation": "সালাত কয়েম বলতে বোঝায় সমাজে সালাত প্রতিষ্ঠা করা। পবিত্র কুরআন-হাদিসে অসংখ্য-অগণিত স্থানে নামাজ বা সালাত সম্পর্কে আলোচনা করা হয়েছে। আল্লাহ তায়ালা ইরশাদ করেন-'তোমরা সালাত কায়েম করো' (সুর আল-মুজাম্মেল: ২০)। এখানে সালাত কায়েম বলতে ব্যক্তিগত, পারিবারিক, সামাজিক এবং রাষ্ট্রীয় পর্যায়ে সালাতের প্রচলন করার নির্দেশ দেওয়া হয়েছে। অথবা 'ইকামতে সালাত' বলতে জামায়াতের সহিত সালাত আদায় করার প্রতি গুরুত্বারোপ করা হয়েছে। আমাদের উচিৎ সালাতকে যথাযথভাবে আদায় করা।"
        },
        {
          "label": "গ",
          "question": "আল-কুরআন কাদেরকে সফল হিসেবে উল্লেখ করেছেন? উদ্দীপকের আলোকে তাদের চরিত্র মূল্যায়ন করো।",
          "explanation": "আল কুরআনে মুত্তাকিদের সফল হিসেবে উল্লেখ করা হয়েছে। তারা মহৎ চরিত্রের অধিকারী। মুত্তাকি অর্থ আল্লাহভীরু বা পরহেজগার। যারা আল্লাহকে ভয় করে সব ধরনের অন্যায় ও পাপ কাজ থেকে বিরত থাকে তারাই মুত্তাকি। সুরা বাকারায় মুত্তাকিদের কয়েকটি বিশেষ গুণাবলি তুলে ধরা হয়েছে। এর মধ্যে অন্যতম কিছু গুণাবলি হলো- গায়েবে বিশ্বাস করা, সালাত কায়েম করা, আল্লাহর পথে ব্যয় করা, পরকালে বিশ্বাস করা ইত্যাদি। যা উদ্দীপকের আয়াতে উঠে এসেছে। উদ্দীপকের ১নং আয়াতে বলা হয়েছে, তারা অদৃশ্যের প্রতি বিশ্বাস করে, সালাত কায়েম করে, আল্লাহ প্রদত্ত রিজিক থেকে আল্লাহর পথে ব্যয় করে, সকল আসমানি কিতাবের প্রতি বিশ্বাস করে এবং পরকালেও বিশ্বাস রাখে। এ সকল চারিত্রিক বৈশিষ্ট্যসমূহ মুত্তাকির বৈশিষ্ট্যের সাথে সম্পূর্ণ সাদৃশ্যপূর্ণ। মুত্তাকিরা বিশ্বাস করে, আল্লাহ তাদেরকে সবসময় দেখছেন। আর তাদের এ বিশ্বাসের কারণে তারা সৎকর্মের প্রতিযোগিতা করে এবং সব ধরনের পাপকাজ থেকে নিজেদেরকে সর্বদা বিরত রাখে। তাছাড়া পরকালীন জীবনে ক্ষতির কারণ হতে পারে এমন কাজ ও বিষয় থেকেও মুত্তাকিরা সবসময় বিরত থাকে। তাই বলা যায়, আয়াত-১ এ মুত্তাকির গুণাবলি প্রকাশ পাওয়ায় তা তাদের অর্থাৎ মুত্তাকিদের ইহকালীন ও পরকালীন জীবনে কল্যাণ বয়ে আনবে।"
        },
        {
          "label": "ঘ",
          "question": "আয়াত-০১ ও আয়াত-০২ এর মধ্যে বৈশাদৃশ্যগুলো উদ্দীপকের আলোকে বর্ণনা করো।",
          "explanation": "আয়াত-১ ও আয়াত-২ এর মধ্যে অনেক বৈশাদৃশ্য বিদ্যমান। কেননা আয়াতদ্বয়ে মুত্তাকি ও মুনাফিকের পরিচয় উঠে এসেছে। মুত্তাকি বলা হয় আল্লাহভীরু বা পরহেজগার লোকদেরকে। তারা আল্লাহকে ভয় করে সব ধরনের অন্যায় ও পাপ কাজ থেকে বিরত থাকে। অপরদিকে অন্তরে কুফর, শিরক ও অবাধ্যতা গোপন রেখে মুখে মুমিনসুলভ বাক্য উচ্চারণ 'এবং লোক দেখানো ইবাদত সম্পন্নকারীদের নাম মুনাফিক। এ প্রকারে, লোকদের কার্যাবলিকে নিফাক বলা হয়। মুনাফিকের বৈশিষ্ট্য তিনটি যথা- ১. তারা কথা বললে মিথ্যা বলে, ২. ওয়াদা ভঙ্গ করে, ৩. আমানতের খিয়ানত করে। উদ্দীপকের ১নং আয়াতে বলা হয়েছে, তারা অদৃশ্যের প্রতি বিশ্বাস করে, সালাত কায়েম করে, আল্লাহ প্রদত্ত রিজিক থেকে আল্লাহর পথে ব্যয় করে, সকল আসমানি কিতাবের প্রতি বিশ্বাস করে ও পরকালেও বিশ্বাস রাখে। যা দ্বারা মূলত মুত্তাকিদের পরিচয় পাওয়া যায়। আর আয়াত-২ তে বলা হয়েছে, তারা যখন মুমিনদের সাথে মিশে তখন বলে আমরা ইমান এনেছি। আবার যখন পথভ্রষ্টদের সাথে সাক্ষাত হয় তখন বলে, আমরা তোমাদের সাথেই আছি। যা দ্বারা স্পষ্ট মুনাফিকির লক্ষণ প্রকাশ পায়। মুনাফিকরা ক্ষুদ্র ও তুচ্ছ স্বার্থ উদ্ধারের জন্য মিথ্যা তথ্য ও সংবাদের মাধ্যমে সমাজে অনাকাঙ্ক্ষিত পরিস্থিতি সৃষ্টি করে। সচেতন মানুষ ও মুমিনগণ মুনাফিকদের এরূপ কর্মকাণ্ড থেকে ফিরিয়ে আনার উদ্যোগ নিলে তাও ব্যর্থ হয়। কেননা সব ধরনের বিশৃঙ্খলার মূলে মুনাফিকরা থাকলেও তারা মনেই করে না যে, বিশৃঙ্খলা ও বিপর্যয় তারা সৃষ্টি করেছে। সর্বোপরি মুনাফিকদের নেতিবাচক কর্মকাণ্ডের জন্যই শান্তি ও সুখময় মানবসমাজে নেমে আসে অশান্তি ও বিশৃঙ্খলা আর জনজীবন হয় বিপর্যস্ত ও বিধ্বস্ত।"
        }
      ]
    },
    {
      "number": "11",
      "uddipok": "ছাত্র শিক্ষককে বললেন, স্যার আমরা পবিত্র কুরআনে শুধু সালাত কায়েমের নির্দেশ পাই, তাহলে ফরজ, ওয়াজিব, সুন্নত ও নফল ইত্যাদি কীভাবে নির্ধারণ করা হলো? শিক্ষক বললেন, ইসলামি চিন্তাবিদগণ কুরআন ও সুন্নাহর আলোকে নিজ জ্ঞান-বুদ্ধি বিবেচনা ও গবেষণার মাধ্যমে বিভিন্ন বিধানের শরই মর্যাদা নির্ধারণ করেছেন। এর জন্য একটি সুসংগঠিত ইসলামি আইন শাস্ত্র রচিত হয়েছে। শিক্ষক আরো বললেন, এ শাস্ত্রের মাধ্যমে নতুন উদ্ভূত সমস্যার সমাধান দেওয়া হয়।",
      "tag": "ACC 24",
      "sub_questions": [
        {
          "label": "ক",
          "question": "মাযহাব বলতে কি বোঝ?",
          "explanation": "মুজতাহিদদের উদ্ভাবিত মূলনীতির আলোকে বের হওয়া মাসআলার নাম মাযহাব।"
        },
        {
          "label": "খ",
          "question": "প্রসিদ্ধ মাযহাব কতটি ও কী কী?",
          "explanation": "প্রসিদ্ধ মাযহাব চারটি। যথা ১. হানাফি, ২. মালিকি, ৩. শাফেয়ি ও ৪. হাম্বলি। ইমাম আবু হানিফা (র) এর অনুসারীগণকে হানাফি বলা হয়। ইমাম আবু হানিফা (র) মাসয়ালা নির্ধারণের ক্ষেত্রে মুক্তবুদ্ধি ও কিয়াসের ওপর প্রাধান্য দিতেন। ইমাম মালিক (র) এর অনুসারীদের মালিকি বলা হয়। তিনি মাসয়ালা নির্ধারণের ক্ষেত্রে মদিনাবাসীর আমলকে বেশি প্রাধান্য দিতেন। এছাড়া ইমাম শাফেয়ি (র) এর অনুসারীদের শাফেয়ি এবং ইমাম আহমদ ইবনে হাম্বল (র) এর অনুসারীদের হাম্বলি বলা হয়।"
        },
        {
          "label": "গ",
          "question": "উদ্দীপকের আইনশাস্ত্র বলতে কী বোঝানো হয়েছে? ব্যাখ্যা করো।",
          "explanation": "উদ্দীপকের আইন শাস্ত্র বলতে ইলমুল ফিক্‌হ তথা ফিক্ শাস্ত্রকে বুঝানো হয়েছে। আল্লাহ তায়ালা মানুষের দুনিয়া ও আখিরাতে সার্বিক সফলতা অর্জনে সহায়ক যে জীবনবিধান অবতীর্ণ করেছেন, ব্যাবহারিক জীবনে তা অনুসসরণ করার লক্ষ্যে যে শাস্ত্রে ইসলামের বিধি-নিষেধসমূহ যথাযথ পদ্ধতিতে সংকলিত হয়েছে তাকে ফিশাস্ত্র বলা হয়। ইসলামি শরিয়ত মানুষের গোটা জীবনকে কেন্দ্র করে আলোচনা করে। মানুষের জীবনের খুঁটিনাটি কোনো বিধানই এতে বাদ দেওয়া হয়না। এজন্য ফিশাস্ত্রের গুরুত্বকে ছোট করে দেখার কোনো উপায় নেই। মূলত কুরআন ও হাদিস থেকে প্রাত্যহিক জীবনের সব সমস্যার সমাধান খুঁজতে হয়। উদ্দীপকে শিক্ষক তার ছাত্রের প্রশ্নের জবাবে বলেন, ইসলামি চিন্তাবিদগণ কুরআন ও সুন্নাহর আলোকে নিজ জ্ঞান-বুদ্ধি বিবেচনা ও গবেষণার মাধ্যমে বিভিন্ন বিধানের পরই মর্যাদা নির্ধারণ করেছেন। এর জন্য একটি সুসংগঠিত আইনশাস্ত্র রচিত হয়েছে। যা দ্বারা মূলত ইলমুল ফিকে নির্দেশ করা হয়েছে। কুরআন ও হাদিসে ইসলামি শরিয়তের বিধিবিধান থাকলেও তা সুবিন্যস্তভাবে সাজিয়ে গুছিয়ে বর্ণনা করা নেই। সে কারণে সাধারণ মানুষের পক্ষে কুরআন-হাদিস বুঝে তা থেকে সিদ্ধান্ত গ্রহণ সম্ভব নয়। এজন্য ফিকহবিদগণ দীর্ঘ গবেষণার মাধ্যমে এসব সমাধান খুঁজে বের করেছেন। এসব সমাধানের সংকলিত রূপই হলো ফিশাস্ত্র।"
        },
        {
          "label": "ঘ",
          "question": "ইসলামিক পূর্ণাঙ্গ জীবনব্যবস্থা প্রমাণে উক্ত আইনশাস্ত্রের ভূমিকা বিশ্লেষণ করো।",
          "explanation": "ইসলামিক পূর্ণাঙ্গ জীবনব্যবস্থা প্রমাণে উক্ত আইনশাস্ত্র তথা ইলমে ফিরে ভূমিকা অপরিসীম। আল কুরআনের বিধান ব্যাবহারিক জীবনে প্রতিপালনের লক্ষ্যে যে শাস্ত্র ধর্মীয় বিধিনিষেধসমূহ যথাযথভাবে সংকলিত হয়েছে তাকে ফিশাস্ত্র বলে। ইসলাম একটি গতিশীল জীবনব্যবস্থা। তাই এর বিধিবিধানও যুগের চাহিদানুসারে বিস্তৃতি লাভ করে। যার ফলশ্রুতিতে ফিক্‌হশাস্ত্রের উৎপত্তি লাভ করে। মহানবি (স)-এর জীবদ্দশায় সাহাবিগণ যেকোনো সমস্যার সমাধান তাঁর কাছ থেকে পেতেন। মহানবি (স)-এর কাছে উক্ত সমস্যার সমাধান না থাকলে ওহির মাধ্যমে আল্লাহ তায়ালা তার সমাধান জানিয়ে দিতেন। তাই ঐসময়ে ফিশাস্ত্রের প্রয়োজনীয়তা অনুভূত হয়নি। অর্থাৎ, ইসলামের প্রচার ও প্রসারের সময় রাসুলুল্লাহ (স) যখন যে সমস্যায় পড়তেন আল্লাহ কুরআন নাজিল করে তার সুষ্ঠু সমাধান দিতেন। রাসুল (স)-এর জীবদ্দশায় নতুন নতুন সমস্যা সমাধানে যে সহজ ও স্বাভাবিক পন্থা ছিল, তাঁর ইন্তেকালে তা বন্ধ হয়ে যায়। পাশাপাশি নতুন- নতুন সভ্যতা, জাতি ও সংস্কৃতি ইসলামের ছায়াতলে আশ্রয় নেয়ায় আরও নতুন নতুন সমস্যা ও সংকট সৃষ্টি হয়। সাহাবায়ে কিরাম কুরআন-সুন্নাহর ওপর নির্ভর করে বুদ্ধিভিত্তিক গবেষণার মাধ্যমে এসব সমস্যার সমাধান দেন। পরবর্তীকালে তাদেরকে ফকিহ হিসেবে গণ্য করা হয়। তাদের এসব মাসলা-মাসায়েল, তাবেয়িগণের সময় গ্রন্থাকারে লিপিবদ্ধ হয়। আর এই শাস্ত্রই হলো ফিশাস্ত্র। সুতরাং, একথা দিবালোকের ন্যায় স্পষ্ট যে, ফিকহশাস্ত্র কোনো গতানুগতিক গতবাঁধা শাস্ত্র নয়, যুগের প্রয়োজনের আলোকেই এটি উৎপত্তি লাভ করেছে। পরিশেষে বলা যায়, যুগের চাহিদানুযায়ী ইসলামকে গতিশীল রাখার জন্য এবং সকল সমস্যার পরিপূর্ণ সমাধান দেওয়ার জন্য ইলমুল ফিক্সের ভূমিকা অপরিহার্য।"
        }
      ]
    }
  ]
}