{
  "title": "রাজউক উত্তরা কলেজ ২০২৪",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "জনাব 'প' ও জনাব 'ফ' সর্বশেষ নাযিলকৃত একটি আসমানি কিতাব নিয়ে আলোচনা করছিলেন। জনাব 'প' বললেন এটি এমন একটি গ্রন্থ যা আদর্শ পরিবার গঠন এবং আদর্শ সমাজ গঠনে অত্যন্ত গুরুত্বপূর্ণ ভূমিকা পালন করে। অপরদিকে জনাব 'ফ' বলেন, শুধু তাই নয়, এটি পরিপূর্ণ জীবনব্যবস্থা। বিশেষ করে আদর্শ জাতি গঠনে এটির বিশেষ ভূমিকা রয়েছে।",
      "tag": "RUMC 24",
      "sub_questions": [
        {
          "label": "ক",
          "question": "'বাকারাহ' শব্দের অর্থ কী?",
          "explanation": "'বাকারা' শব্দের অর্থ গাভী।"
        },
        {
          "label": "খ",
          "question": "'আল-কুরআন একটি পরিপূর্ণ জীবনবিধান' বুঝিয়ে লেখো।",
          "explanation": "মানুষের সার্বিক জীবন পরিচালনার সুস্পষ্ট নির্দেশনা থাকায় আল- কুরআনকে পূর্ণাঙ্গ জীবনবিধান বলা হয়। মানবজীবনের সব সমস্যার পূর্ণাঙ্গ সমাধান গ্রন্থ হলো আল-কুরআন। এ গ্রন্থটি আগত-অনাগত, সব মানুষের জন্য আল্লাহ তায়ালা প্রদত্ত পূর্ণাঙ্গ জীবনবিধান। মানুষের জীবনের এমন কোনো প্রসঙ্গ, দিক ও বিষয় নেই, যা আল-কুরআনে উপস্থাপন করা হয়নি। এ প্রসঙ্গে সুরা আনআমের ৩৮ নং আয়াতে আল্লাহ বলেন, 'এ কিতাবে আমি কোনো কিছু লিপিবদ্ধ করা বাকি রাখিনি।' অর্থাৎ, মানবজাতির জন্য 'আল-কুরআন একটি পরিপূর্ণ জীবন বিধান'।"
        },
        {
          "label": "গ",
          "question": "উদ্দীপকে বর্ণিত জনাব 'প' এবং 'ফ' এর আলোচিত গ্রন্থটি চিহ্নিতপূর্বক জনাব 'ফ' বর্ণিত বিষয়টি ব্যাখ্যা করো।",
          "explanation": "উদ্দীপকে বর্ণিত জনাব 'প' এবং 'ফ'-এর আলোচিত গ্রন্থটি হলো আল-কুরআন। পবিত্র কুরআন সর্বশেষ আসমানি কিতাব। মহানবি হযরত মুহাম্মদ (স)- এর নবুয়ত জীবনের সুদীর্ঘ তেইশ বছরে এটা অবতীর্ণ হয়েছিল। কুরআনে মানবজীবনের সবকিছুর সমাধান রয়েছে, যা 'ফ'-এর বক্তব্যে প্রকাশ পেয়েছে। উদ্দীপকের জনাব 'ফ' আদর্শ জাতি গঠনে কুরআনের ভূমিকা সম্পর্কে আলোচনা করেন। কুরআন মাজিদ বিশ্বমানবের সুষ্ঠু ও সুন্দর জীবননির্বাহের জন্য আল্লাহ প্রদত্ত এক অমোঘ বিধান। মানবজীবনের প্রতিটি ক্ষেত্রে নানাবিধ সমস্যার সম্মুখীন হতে হয়। ব্যক্তিজীবন থেকে শুরু করে পারিবারিক, সামাজিক, রাষ্ট্রীয়, জাতীয়, আন্তর্জাতিক, রাজনৈতিক, অর্থনৈতিক, সাংস্কৃতিক, ধর্মীয় এবং আধ্যাত্মিক জীবন অবধি জীবনের প্রতিটি অধ্যায় ও বিভাগে মানব সমস্যার অন্ত নেই। মানবজাতিকে এ সমস্যার আবর্তন থেকে মুক্ত করে সুষ্ঠু-শান্তিময় ও উদ্বেগহীন জীবন পরিচালনার জন্য আল্লাহ তায়ালা সর্বশেষ নবি ও বিশ্বনেতা হযরত মুহাম্মদ (স)-এর প্রতি সর্বশেষ ও সর্বশ্রেষ্ঠ আসমানি কিতাব আল- কুরআন নাজিল করেছেন। আল্লাহ তায়ালা তাঁর মাধ্যমে মানবজীবনের সর্ববিধ সমস্যার সমাধান এই মহাগ্রন্থে উপস্থাপন করেছেন। এজন্য আমরা বলতে পারি, পরিপূর্ণ জীবনব্যবস্থা এবং আদর্শ জাতি গঠনে আল কুরআনের ভূমিকা অপরিসীম।"
        },
        {
          "label": "ঘ",
          "question": "জনাব 'প' এর বক্তব্যের সাথে তুমি কি একমত? কুরআন ও হাদিসের আলোকে তোমার মতের স্বপক্ষে যুক্তি প্রদান করো।",
          "explanation": "আদর্শ পরিবার গঠন এবং আদর্শ সমাজ গঠনে কুরআন অত্যন্ত গুরুত্বপূর্ণ ভূমিকা পালন করে। জনাব 'প'-এর এ বক্তব্যের সাথে আমি একমত। মাতা-পিতা, সন্তান-সন্ততি, স্বামী-স্ত্রী, ভাই-বোন সবাইকে নিয়ে মুসলিম পরিবার গড়ে ওঠে। পরিবারের সদস্যদের মধ্যে পারস্পরিক আস্থা, বিশ্বাস, ভালোবাসা, সহানুভূতি, সৌহার্দ ও সম্প্রীতি এবং সর্বাত্মক সহযোগী মনোভাব প্রতিষ্ঠাই এ সংস্থার মূল লক্ষ্য। পরিবার তথা স্বজনদের দায়িত্ব পালন বিষয়ে আল্লাহ তায়ালা বলেন, \"আর নিকটাত্মীয়কে তার হক দিয়ে দাও।” (সূরা বনি-ইসরাহিল: ২৬) এভাবে পরিবারের সবার হক আদায়ের মাধ্যমে একে অপরের প্রতি আস্থা, বিশ্বাস গড়ে ওঠে। যার ফলে আদর্শ পরিবার গঠিত হয়। মানুষ সামাজিক জীব। আত্মীয়-অনাত্মীয়, মুসলিম-অমুসলিম, পাড়া-প্রতিবেশী নিয়ে পারস্পরিক নির্ভরশীলতার ভিত্তিতে তাকে সামাজিক জীবননির্বাহ করতে হয়। অবিচার-জুলুম, অধিকার আত্মসাৎ, হত্যা, চুরি-ডাকাতি-ছিনতাই, ব্যভিচার ও নানারকম খারাপ আচরণ সামাজিক জীবনকে দুর্বিষহ করে তোলে। আল-কুরআনে এ সমস্যাগুলোর নিরসনে আল্লাহ-তায়ালা বলেন, \"তোমরা ন্যায়বিচার করো। তা তাকওয়ার সর্বাধিক নিকটবর্তী।\" (সুরা আল- মায়েদা : ৮) এব্যাপারে হাদিসেও বিস্তারিত বর্ণনা রয়েছে। এভাবেই সহানুভূতি, সদাচার ও ন্যায়নীতির ভিত্তিতে কুরআন মাজিদ আদর্শ পরিবার ও আদর্শ সমাজ গঠনে অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "2",
      "uddipok": "জনাব 'ম' এবং জনাব 'ন' একটি সুরার বিষয়বস্তু নিয়ে আলাপ করছিলেন। জনাব 'ম' বলেন, এ সুরার শুরুতে ইসলামের মৌলিক বিষয়সমূহ আলোচিত হয়েছে। তিনি এমন কিছু ব্যক্তিদের সম্পর্কে আলোচনা করেন যারা সঠিক পথের উপর অটল রয়েছে এবং তারাই সফলকাম হবেন। অপর দিকে জনাব নাজিম বলেন, শুধু তাই নয়, এ সুরায় আল্লাহ তাআলা এমন একদলের পরিচয় তুলে ধরেছেন যারা হিদায়াতের বিনিময় গোমরাহীকে ক্রয় করে নিয়েছে।",
      "tag": "RUMC 24",
      "sub_questions": [
        {
          "label": "ক",
          "question": "ইজমার রুকন কয়টি?",
          "explanation": "ইজমার বুকন দুইটি।"
        },
        {
          "label": "খ",
          "question": "হাদিসটির অনুবাদ লেখো।",
          "explanation": "রাসুলুল্লাহ (স) বলেছেন, \"মুমিন ব্যক্তি পরনিন্দুক ও দোষান্বেষক হবে না। সে অভিশাপকারী নয়। সে নয় অশালীন। আর না সে নির্লজ্জ।\" (তিরমিযি)."
        },
        {
          "label": "গ",
          "question": "উদ্দীপকে কোন সুরার বিষয়বস্তু নিয়ে আলোচিত হয়েছে? উক্ত সুরার আলোকে জনাব 'ম' বর্ণিত ব্যক্তিদের বৈশিষ্ট্য ব্যাখ্যা করো।",
          "explanation": "উদ্দীপকে সুরা আল বাকারার বিষয়বস্তু নিয়ে আলোচিত হয়েছে। এই সুরার আলোকে জনাব 'ম' মুত্তাকিদের বৈশিষ্ট্য বর্ণনা করেছেন। মুত্তাকি এমন ব্যক্তি যার মধ্যে তাকওয়া রয়েছে। মুত্তাকি ব্যক্তি অদৃশ্য বিষয়সমূহে ইমান পোষণ করেন, নিয়মিত সালাত আদায় করেন, আল্লাহর পথে অর্থ ব্যয় করেন এবং পরকালে বিশ্বাস করেন। পরকালীন জীবনে ক্ষতির কারণ হতে পারে এমন কাজ ও বিষয় থেকে তিনি নিজেকে বিরত রাখেন। জনাব 'ম'-এর বক্তব্যে এদেরই ইঙ্গিত প্রতিফলিত হয়েছে। উদ্দীপকের জনাব 'ম' মুত্তাকিদের আল্লাহর হেদায়াতপ্রাপ্ত এবং সফলতা লাভের বিষয়টি আলোচনা করেন। বস্তুত সুরা আল বাকারায় মুত্তাকিদের পরিচয় ও বিভিন্ন বৈশিষ্ট্য তুলে ধরা হয়েছে; যথা- মুত্তাকির প্রথম পরিচয় হলো তারা গায়েব বা অদৃশ্য বিষয়সমূহে ইমান পোষণ করেন। মুত্তাকি ব্যক্তি সব নিয়ম মেনে বিনয়, নম্রতা ও নিষ্ঠার সাথে সালাত আদায় করেন। জাকাত-সাদকাহ আদায় করেন। মানুষের কল্যাণে নিজের সম্পদ ব্যয় অব্যাহত রাখেন। তারা আসমানি কিতাবের সত্যতায় বিশ্বাস রাখেন। এছাড়া তারা আল্লাহর পথে ব্যয় করেন। কবর, কিয়ামত, পুলসিরাত, জান্নাত এবং জাহান্নাম ইত্যাদিতেও বিশ্বাস করেন। মুক্তাকিরা তাদের মজবুত ইমানের কারণে পরকালীন জীবনে সর্বোচ্চ সফলতা লাভ করবে।"
        },
        {
          "label": "ঘ",
          "question": "জনাব নাজিম কাদের প্রতি ইঙ্গিত প্রদান করেছেন? উদ্দীপকে বর্ণিত সুরার আলোকে তাদের পরিচয় এবং দৃষ্টান্ত ব্যাখ্যা করো।",
          "explanation": "জনাব নাজিম মুনাফিকদের প্রতি ইঙ্গিত করেছেন। মুনাফিক বলতে যারা মৌখিকভাবে ইমানের ঘোষণা দেয় এবং নামাজ, রোজাও পালন করে, কিন্তু অন্তরে কুফরি পোষণ করে তাদেরকে বোঝায়। মুনাফিক ইমানের ঘোষণা ও যাবতীয় ইবাদত-বন্দেগি করে লোক দেখানোর জন্য, দুনিয়ার স্বার্থ-সিদ্ধির জন্য। জনাব নাজিম-এর বক্তব্যে এদের ইঙ্গিত রয়েছে। উদ্দীপকের জনাব নাজিম মুনাফিকদের পরিচয় তুলে ধরে বলেন, তারা হিদায়াতের বিনিময়ে গোমরাহি ক্রয় করেছে। বস্তুত সুরা বাকারার ১৬নং আয়াতে মুনাফিকদের গোমরাহি ক্রয় করার বিষয়টি তুলে ধরা হয়েছে। মুনাফিকরা মুমিনদের সাথে নিজেদের শুভেচ্ছা বিনিময়কে আখ্যায়িত করে উপহাস হিসেবে। কিন্তু তাদের এ কার্যক্রম তাদের জন্য লাভজনক হয়নি। স্বার্থসিদ্ধির এ তৎপরতায় তারা বিপুল ক্ষতিগ্রস্ত হয়েছে। মুনাফিকরা এ প্রতারণামূলক আচরণের বিনিময় প্রক্রিয়ায় হেদায়েতের বিনিময়ে গ্রহণ করেছে গোমরাহিকে। তাদের সম্পর্কে আল্লাহ তায়ালা বলেন- \"এদের উদাহরণ হলো ঐ ব্যক্তির মতো যে আগুন জ্বালিয়েছে। যখন সে আলো তার চারপাশ আলোকিত করল তখন আল্লাহ তাদের আলো তুলে নিলেন এবং তাদেরকে ঘোর অন্ধকারে নিমজ্জিত করলেন। এমতাবস্থায় তারা আর কিছুই দেখতে পায় না।\" কপটচারী মুনাফিকদের অবস্থাও ঠিক এরকম। তারা হেদায়েতের ঐশী রশ্মির কাছাকাছি থাকে, সেই জ্যোতিতে আলোকিত হয় চারপাশের মানুষ, কিন্তু মুনাফিক তার অন্তর্নিহিত কপটতার জন্য কাছে থেকেও সেই নুর দ্বারা উপকৃত হতে পারে না, বরং নিমজ্জিত থাকে গোমরাহির মধ্যে। সুতরাং দেখা যাচ্ছে, মুমিনদের ধোঁকা দিতে গিয়ে মুনাফিকরা নিজেরাই ক্ষতির মধ্যে নিমজ্জিত হয়ে পড়ে।"
        }
      ]
    },
    {
      "number": "3",
      "uddipok": "জনৈক ইমাম সাহেব জুমআর খুতবায় কুরআন মাজিদের এমন একটি আয়াত তিলাওয়াত করে ব্যাখ্যা করলেন, যে আয়াতে কুরআন মাজিদের সত্যতার প্রশ্নে সর্বকালের সকল কাফিরদের চিরস্থায়ী চ্যালেঞ্জ ঘোষণা করেছেন। বিষয়টি জেনে স্থানীয় ইমাম বললেন, শুধু তাই নয়, এ বিষয়ে সকল কাফিরকে তাদের সকল সাহায্যকারীর সাহায্য নিতেও বলা হয়েছে। অপরদিকে জনাব 'দ' শ্রেণি কক্ষে এমন একটি হাদিস ব্যাখ্যা করলেন, যে হাদিসে দু'জন ব্যক্তির কথা উল্লেখ আছে, যাদেরকে ঈর্ষা করা যায়।",
      "tag": "RUMC 24",
      "sub_questions": [
        {
          "label": "ক",
          "question": "'যালিকাল কিতাবু' অর্থ কী?",
          "explanation": "'যালিকাল কিতাবু' অর্থ- এই কিতাবটি।"
        },
        {
          "label": "খ",
          "question": "ইমানের শাখা-প্রশাখা বলতে কী বোঝায়?",
          "explanation": "ইমানের শাখা-প্রশাখা বলতে ইমানের পর্যায় বা স্তর বোঝায়। রাসুল (স) ইমানের বিভিন্ন শাখা, পর্যায় বা স্তর সম্পর্কে আলোচনা করেছেন। ইসলামের মূল স্তম্ভ ইমানের শাখা-প্রশাখার কথা উল্লেখ করে তিনি বলেছেন যে, ইমানের সত্তরটিরও অধিক শাখা রয়েছে। এগুলোর মধ্যে সর্বোত্তম শাখা হলো, 'আল্লাহ ছাড়া কোনো ইলাহ নেই' একথা বলা, আর এগুলোর মধ্যে সর্বনিম্ন শাখা হলো রাস্তা থেকে কষ্টদায়ক বস্তু সরিয়ে ফেলা। এবং লজ্জাশীলতা ইমানের একটি বিশেষ শাখা।"
        },
        {
          "label": "গ",
          "question": "উদ্দীপকে জনাব 'দ' বর্ণিত হাদিসটি চিহ্নিতপূর্বক হাদিসটি ব্যাখ্যা করো।",
          "explanation": "উদ্দীপকে জনাব 'দ' আল্লাহর পথে দান ও জ্ঞানী ব্যক্তি সম্পর্কিত একটি হাদিস ব্যাখ্যা করেছেন। হাদিসটি হলো, হযরত ইবনে মাসউদ (রা) থেকে বর্ণিত। তিনি বলেন, নবি (স) ইরশাদ করেছেন, দু'ব্যক্তি ছাড়া অন্য কাউকে হিংসা করা যায় না। একজন হচ্ছেন সেই ব্যক্তি আল্লাহ যাকে সম্পদ দিয়েছেন আর তাকে সে সম্পদ আল্লাহর পথে ব্যয় করার তাওকিফ দিয়েছেন। অপর ব্যক্তি হচ্ছেন সেইজন যাকে আল্লাহ গভীর জ্ঞান দিয়েছেন আর সে জ্ঞান অনুসারে বিচার ফয়সালা করে তা অন্যকে শিক্ষা দেয়। (বুখারি ও মুসলিম)। এ হাদিসে দানশীলতা ও শিক্ষার ওপর বিশেষ গুরুত্বারোপ করা হয়েছে। ইসলামে হিংসা বা হাসাদ সম্পূর্ণ হারাম। কিন্তু কেউ খুব পুন্যবান হলে তার মতো পুন্যবান হওয়ার চেষ্টায় প্রতিযোগিতামূলক ঈর্ষা করা যায়। উপরে চিহ্নিত হাদিসটিতে দু'জন ব্যক্তিকে ঈর্ষার কথা বলা হয়েছে। সম্পদ ও জ্ঞান বা প্রজ্ঞা মানুষের প্রতি আল্লাহর বিশেষ রহমত। আল্লাহর রহমতের কৃতজ্ঞতাস্বরূপ যে ব্যক্তি তাঁর সম্পদ আল্লাহর রাস্তায় দান করে এবং যে জ্ঞানী তার প্রজ্ঞা মানুষের কল্যাণে নিয়োজিত করে তারা শ্রেষ্ঠ মানুষ। এ ধরনের শ্রেষ্ঠ মানুষ হওয়ার জন্য তাদেরকে ঈর্ষা করা যায়।"
        },
        {
          "label": "ঘ",
          "question": "উদ্দীপকে ইমাম সাহেব কোন বিষয়ে চ্যালেঞ্জের কথা বলেছেন? স্থানীয় ইমামের বক্তব্য তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকে ইমাম সাহেব আল-কুরআনের সুরার অনুরূপ একটি সুরা রচনা করার চ্যালেঞ্জের কথা বলেছেন। একদল কাফির মনে করতো, আল-কুরআন আল্লাহর পক্ষ থেকে নাজিল হয়নি, বরং মুহাম্মদ (স) নিজেই এটি রচনা করেছেন। কাফিরদের এ ধারণার বিপরীতে আল্লাহ তায়ালা তাদেরকে চ্যালেঞ্জ দিয়ে সুরা আল- বাকারা ২৩ নম্বর আয়াত নাজিল করেন। উদ্দীপকে স্থানীয় ইমাম সাহেবের বক্তব্যে সুরা আল-বাকারার ২৩ নম্বর আয়াত প্রতিফলিত হয়েছে। এ আয়াতটিতে বলা হয়েছে, 'আর আমি আমার বান্দার মহানবি (স) ওপর যা নাজিল করেছি তার ওপর যদি তোমাদের সন্দেহ হয়, তাহলে তার অনুরূপ একটি সুরা নিয়ে এসো'। এ আয়াতটির মাধ্যমে আল্লাহ তায়ালা কুরআন মাজিদের সত্যতার প্রশ্নে সব দেশের ও সব কালের কাফিরদের কাছে চিরস্থায়ী চ্যালেঞ্জ ঘোষণা করেছেন। প্রকৃতপক্ষে কারো পক্ষেই এ চ্যালেঞ্জ গ্রহণ করা সম্ভব নয়। কেননা আল-কুরআন হলো মহান আল্লাহ কর্তৃক-নাজিলকৃত সর্বশ্রেষ্ঠ আসমানি গ্রন্থ। আল্লাহ ব্যতীত পৃথিবীর সকল মানুষ একত্র হলেও আল-কুরআনের ছোট্ট একটি সুরার ন্যায় অন্য কোনো সুরা রচনা করতে পারবে না। কুরআনের মতো গ্রন্থ বা সুরা রচনা করতে গিয়ে সমকালীন শ্রেষ্ঠ আরব কবিরা ব্যর্থ হয়ে। স্বীকার করেন যে, 'এটি কোনো মানুষের কথা নয়'। সুতরাং বলা যায়, আল-কুরআন আল্লাহর পক্ষ থেকে নাজিল হওয়া অনন্য বৈশিষ্ট্যসম্পন্ন একটি আসমানি মহাগ্রন্থ এবং এ মহাগ্রন্থের সুরার ন্যায় নতুন কোনো সুরা রচনা করার চ্যালেঞ্জ গ্রহণ করা কারো পক্ষে কোনোভাবেই কোনোদিনও সম্ভব নয়।"
        }
      ]
    },
    {
      "number": "4",
      "uddipok": "জনাব 'জ' একটি ফরয ইবাদত পালনের জন্য বিদেশ গমন করেন। যে ইবাদতের সাথে ইবরাহিম (আ), ইসমাইল (আ) ও মা হাজেরার স্মৃতি নিবিড়ভাবে সম্পর্কিত। বিষয়টি জেনে স্থানীয় ইমাম বলেন, এ ইবাদত সারা বিশ্বের মুসলিম উম্মার ঐক্য ও সংহতি সৃষ্টি করে এবং সকল ভেদাভেদ দূর করে সাম্যবাদী চেতনার উন্মেষ ঘটায়। অপরদিকে জনাব 'ঝ' ইসলাম শিক্ষা ক্লাসে মাস ব্যাপী পালিত একটি ফরয ইবাদতের সামাজিক গুরুত্ব আলোচনা করেন।",
      "tag": "RUMC 24",
      "sub_questions": [
        {
          "label": "ক",
          "question": "আল কুরআন কী?",
          "explanation": "আল-কুরআন আল্লাহর বাণী।"
        },
        {
          "label": "খ",
          "question": "কীভাবে মুসলমানগণ ভাই ভাই? বুঝিয়ে লোখা।",
          "explanation": "কুরআন-হাদিসে মুসলমানদের মাঝে পারস্পরিক ভ্রাতৃত্বের সম্পর্কের কথা বলা হয়েছে। এজন্য মুসলমানগণ পরস্পর ভাই ভাই। এই ভ্রাতৃত্ব এক আদর্শিক ভ্রাতৃত্ব। মহান আল্লাহর তাওহিদ এবং রাসুল (স)-এর রিসালাত মুসলমানদের মধ্যকার এই ভ্রাতৃত্ব বন্ধনের যোগসূত্র। ইসলামের সুমহান আদর্শের ভিত্তিতে বিশ্বের মুসলমানদের মধ্যে এই ভ্রাতৃত্ব গড়ে ওঠে। কোনো স্বার্থচিন্তা, শত্রুতা, কোনো পক্ষ অপর পক্ষকে হেয় করা বা ঠকানোর মানসিকতা এই ভ্রাতৃত্বে নেই। বরং এই ভ্রাতৃত্ব বিশ্বের সব মুসলিমকে এক দেহে পরিণত করে।"
        },
        {
          "label": "গ",
          "question": "জনাব 'ঝ' কোন ইবাদতের বিষয়টি আলোচনা করেন? ব্যাখ্যা করো।",
          "explanation": "জনাব 'ঝ' সাওমের বিষয়টি আলোচনা করেন। সাওম একটি দৈহিক ইবাদত। সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয়তৃপ্তি থেকে বিরত থাকাই সাওম। এই ইবাদত পালনের মাধ্যমে যে কেবল ধর্মীয় বিধান পালিত হয় এরূপ নয়; বরং সাওমের সামাজিক গুরুত্বেরও একটি দিক রয়েছে। সাওম সামাজিক সহযোগিতা বৃদ্ধি এবং সমাজে ঐক্য ও সাম্য প্রতিষ্ঠায় ভূমিকা রাখে। সাওমের সামাজিক গুরুত্ব আলোচনার প্রথমেই বলা যায়, এটি সমাজের বিত্তবান মানুষের মনে বিত্তহীনদের জন্য প্রবল ভালোবাসা ও সহানুভূতি সৃষ্টি করে। এজন্যই মহানবি (স) বলেছেন, 'আর রমজান মাস হলো সহানুভূতি ও সহমর্মিতার মাস।' (মিশকাত) আর এরূপ সহানুভূতি থেকেই বিত্তবান মুসলিমরা দরিদ্র মানুষের প্রতি সহযোগিতার হাত প্রসারিত করেন। এভাবে ভালোবাসা ও সহযোগিতার আদর্শ সমাজ গঠনের জন্য অনুকূল। সাওম পালনের মাস রমজানে হোটেল বা খাবারের দোকানগুলো বন্ধ রাখার মাধ্যমে মানুষ সামাজিকভাবে আল্লাহর বিধান পালনে উৎসাহিত হয়। তাছাড়া সাওম পালনের পাশাপাশি রমজানে বিত্তবানেরা ফিতরা প্রদান করেন। ফলে সমাজের লোকদের মধ্যে প্রয়োজনীয় আর্থিক উপযোগ তৈরি হয়। সমাজে ঐক্য ও সাম্য প্রতিষ্ঠাতেও সাওমের ভূমিকা অনেক। সাওম শেষে ইদুল ফিতরে মুসলমানরা ঐক্য ও সাম্যের চেতনায় উদ্ভাসিত হয়। সর্বোপরি সাওম সমাজজীবনের প্রতিটি ক্ষেত্রে প্রভাবক শক্তি হিসেবে ভূমিকা পালন করে।"
        },
        {
          "label": "ঘ",
          "question": "জনাব 'জ' কর্তৃক পালিত ইবাদতটি চিহ্নিতপূর্বক স্থানীয় ইমাম সাহেবের উক্তিটির যথার্থতা তোমার পাঠ্যবইয়ের আলোকে নিরূপণ করো।",
          "explanation": "জনাব 'জ' হজ পালনের জন্য বিদেশ গমন করেন। ইসলামের অন্যতম একটি মৌলিক ইবাদত হলো হজ। প্রাপ্তবয়স্ক ও আর্থিকভাবে সামর্থ্যবান মুসলিমদের জীবনে একবার নির্দিষ্ট সময়ে কতগুলো নিয়ম আদায়ের মাধ্যমে বায়তুল্লাহ তাওয়াফ করাকে হজ বলে। হজ একই সাথে দৈহিক, আর্থিক ও আত্মিক ইবাদত। উদ্দীপকে ইমাম সাহেবের মতে, হজ এমন একটি ইবাদত যার মাধ্যমে | বিশ্বশান্তি, সংহতি ও সংস্কৃতির মেলবন্ধন হয়। বাস্তবেই ইমাম সাহেবের মন্তব্যটি যথোপযুক্ত। কারণ, হজ বিশ্বমুসলিমের মধ্যে কাঙ্ক্ষিত ঐক্য ও সংহতি প্রতিষ্ঠা করে। দীর্ঘ সময় ধরে বিশ্বের বিভিন্ন অঞ্চলের মানুষ পরস্পরের সান্নিধ্যে থেকে একে অন্যের ঘনিষ্ঠ হয়ে ওঠে। কেননা পৃথিবীর বিভিন্ন এলাকার মানুষ একত্রিত হয়ে একই পদ্ধতি ও একই জায়গায় অবস্থান করে। আল্লাহর ইবাদতের কারণে তাদের মধ্যে গভীর বন্ধুত্বপূর্ণ সম্পর্ক তৈরি হয়। গোত্র-বর্ণের ভেদাভেদ দূর করে হজ সারা মুসলিম উম্মাহর মধ্যে সংহতি এবং সাম্যের উন্মেষ ঘটায়। অপরদিকে হজ কেবল ইবাদত নয়; বরং মুসলিমদের বিভিন্ন সমস্যার সমাধান এবং পারস্পরিক সহযোগিতা বৃদ্ধিরও একটি ক্ষেত্র। এভাবে হজ মুসলিমদের মধ্যে ঐক্য, সংহতি ও শান্তি প্রতিষ্ঠা করে। পরিশেষে বলা যায়, বিশ্বশান্তি, সংহতি ও বহু সংস্কৃতির মেলবন্ধন হিসেবে হজ গুরুত্বপূর্ণ ভূমিকা পালন করে।"
        }
      ]
    },
    {
      "number": "5",
      "uddipok": "একজন মুসল্লি মল্লার ইমাম সাহেবকে জিজ্ঞাসা করলেন, ইসলামের কোনো বিষয়ে সমস্যা সৃষ্টি হলে আমি কীভাবে এর সমাধান করবো? ইমাম সাহেব বললেন, ইসলামি শরিয়তের চারটি উৎস রয়েছে। কোন বিষয়ে সমস্যার সম্মুখীন হলে প্রথমে কুরআন তারপর হাদিসে খুঁজবেন। তাতে না পাওয়া গেলে তৃতীয় উৎসে খুঁজবেন। 'কুরআন ও হাদিসের পরেই এর স্থান'। অপরদিকে জনাব 'ব' গ্রাম্য বৈঠকে শরিয়তের ৩য় উৎসের আহল সম্পর্কে ব্যাখ্যা করেন।",
      "tag": "RUMC 24",
      "sub_questions": [
        {
          "label": "ক",
          "question": "শব্দের অর্থ কী?",
          "explanation": "শব্দের অর্থ সন্দেহ।"
        },
        {
          "label": "খ",
          "question": "ইমাম আবু হানিফা (র) ফিকহ শাস্ত্রের পথিকৃৎ- ব্যাখ্যা করো।",
          "explanation": "ইসলামি আইন বিন্যস্ত ও বিধিবদ্ধ করার মূল কৃতিত্ব ইমাম আবু হানিফা (র)-এর। শরিয়া আইন রচনায় নিয়োজিত ফকিহগণ কুরআন ও সুন্নাহ থেকে জ্ঞান আহরণ করতেন, সাথে সাথে প্রত্যক্ষ বা পরোক্ষভাবে তা সমাজে প্রচলিত করে তুলতেন। ইরাকের ফকিহগণ স্বীয় রায় ও যুক্তিকে প্রাধান্য দিতেন আবার মদিনার ফকিহরা তাদের আমলকে প্রাধান্য দিতেন। এভাবে দৃষ্টিভঙ্গির পার্থক্যের কারণে বিভিন্ন মতবিরোধ দেখা দেয়। তখন ইমাম আবু হানিফা (র) বিক্ষিপ্তভাবে ছড়ানো ছিটানো বিধানগুলোকে এক স্থানে সন্নিবেশিত করে উসুলে ফিক্হ প্রণয়ন করেন। ফিশাস্ত্রের পথিকৃৎ হিসেবে নিজেকে অনন্য উচ্চতায় অধিষ্ঠিত করেন।"
        },
        {
          "label": "গ",
          "question": "উদ্দীপকে বর্ণিত জনাব 'ব' বর্ণিত বিষয়টি ব্যাখ্যা করো।",
          "explanation": "জাউদ্দীপকে বর্ণিত জনাব 'ব' যে বিষয়টি ব্যাখ্যা করেছেন তা হলো ইজমার আহল। শরিয়তের ৩য় উৎস তথা ইজমা করার জন্য যাদের যোগ্যতা রয়েছে তাদেরকেই ইজমার আহল বলা হয়। ইজমাকারীদের ইজমা করার জন্য দুই ধরনের যোগ্যতা বা গুণাবলি থাকতে হবে। যথা- (১) জ্ঞানগত ও (২) চারিত্রিক যোগ্যতা। জ্ঞানের দিক থেকে ইজমাকারীকে কুরআন মাজিদের গভীর জ্ঞানের অধিকারী হতে হবে, শুধু অনুবাদ ও ব্যাখ্যার যোগ্যতা হলেই হবে না। সুন্নতের প্রায়োগিক জ্ঞান অর্জন করে কাজে পরিণত করার যোগ্যতা প্রয়োজন। এছাড়া রাসুল (স) ও সাহাবাদের জীবন-চরিত, তাদের ইজমা ও কিয়াসের জ্ঞান অর্জন করা ইজমাকারীর জন্য আবশ্যক। সংশ্লিষ্ট শাখার জ্ঞানহীন ব্যক্তিবর্গের জন্য ইজমা জায়েজ নয়। চারিত্রিক দিক থেকে ইজমাকারীকে উন্নত চরিত্রের অধিকারী হতে হয়। তাকে শরিয়তের সব নির্দেশ পালন ও নিষেধ থেকে বিরত থাকতে হবে। শরিয়ত বিরোধী বিভিন্ন কর্মকাণ্ড, অশ্লীলতা, বিদআত থেকে সম্পূর্ণ মুক্ত থাকতে হবে। কেউ যদি ফাসেকিতে লিপ্ত হয় তাহলে তার ইজমা গ্রহণযোগ্য হবে না।"
        },
        {
          "label": "ঘ",
          "question": "ইমাম সাহেব বর্ণিত উৎসটি চিহ্নিতপূর্বক বিষয়টি তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকে ইমাম সাহেব ইসলামের তৃতীয় উৎস ইজমার কথা বলেছেন। ইজমা অর্থ ঐকমত্য পোষণ করা বা একমত হওয়া। শরিয়তের কোনো হুকুম বা বিধানের ব্যাপারে একই যুগের মুজতাহিদগণের একমত হওয়াকে ইজমা বলে। ইসলামি শরিয়তের মূল উৎসসমূহের মধ্যে ইজমাকে তৃতীয় উৎস হিসেবে গণ্য করা হয়। কুরআন-হাদিস দ্বারা কোনো সমস্যার সরাসরি সমাধান করা না গেলে ইজমার সাহায্য নিতে হয়। ইমাম সাহেবের বক্তব্যেও এ বিষয়টি ফুটে উঠেছে। উদ্দীপকের ইমাম সাহেব বলেন, কোনো বিষয়ে সমস্যার সম্মুখীন হলে প্রথমে কুরআন তারপর হাদিসে খুঁজবেন। তাতে পাওয়া না গেলে তৃতীয় উৎসে খুঁজবেন। তার এ বক্তব্যে ইজমার বহিঃপ্রকাশ ঘটেছে। ইসলামি শরিয়তের উৎস হিসেবে ইজমা নবোদ্ভাবিত কোনো বিষয় নয়। ইজমার প্রবর্তক স্বয়ং আল্লাহ তায়ালা। তাঁর মূলনীতি ও নির্দেশনার ভিত্তিতেই রাসুল (স)-এর যুগে ইজমা উৎপত্তি লাভ করে। তবে এ সময়কালে ইজমা তেমন গুরুত্বপূর্ণ হয়ে ওঠেনি। কেননা এ সময় কুরআন নাজিল হতো এবং সমস্যা সমাধানের জন্য রাসুল (স)ও বর্তমান ছিলেন। তবে বিভিন্ন ইস্যুতে রাসুল (স) সাহাবিদের সাথে পরামর্শ করে তাদের মতামতের আলোকে সিদ্ধান্ত নিতেন। যেমন- আজানের প্রচলনে উমর (রা)-এর পরামর্শ, খন্দকের যুদ্ধে পরিখা খননের জন্য সালমান ফারসি (রা)-এর পরামর্শ গ্রহণ। এ ছাড়া আরো অনেক ক্ষেত্রেই রাসুল (স) সাহাবিদের সাথে পরামর্শ করে সিদ্ধান্ত গ্রহণ করতেন। আর এভাবেই রাসুল (স)-এর যুগে ইজমা উৎপত্তি লাভ করে এবং এর বৈধতা, পদ্ধতি ও আদর্শ প্রতিষ্ঠিত হয়। সর্বোপরি বলা যায়, মুসলিম জীবনদর্শন ও ব্যবস্থাপনায় ইজমা গুরুত্বপূর্ণ ভূমিকা রাখে। তাই প্রত্যেকেরই উচিত নিত্য-নতুন সমস্যা সমাধানে মুজতাহিদগণের ইজমা মেনে নেওয়া এবং তদনুযায়ী আমল করা। বস্তুত মুজতাহিদগণ কুরআন-হাদিস ব্যাখ্যা-বিশ্লেষণের মাধ্যমেই ইজমা করে থাকেন।"
        }
      ]
    },
    {
      "number": "6",
      "uddipok": "জনাব 'ব' একজন জনপ্রিয় ব্যক্তি। এলাকার নির্বাচিত জনপ্রতিনিধি মৃত্যুবরণ করলে এলাকার নেতৃত্বে শূন্যতা সৃষ্টি হয়। বিষয়টি নিয়ে সকল গ্রামবাসী একটি সভায় বসে জনাব 'ব' কে শূন্য আসনের অস্থায়ী প্রতিনিধি নিয়োগের সিদ্ধান্ত গৃহীত হয়। উপস্থিত একজন মুরুব্বি জনাব 'ভ' পক্ষে-বিপক্ষে কোনো মতামত না দিয়ে নীরব থাকেন।",
      "tag": "RUMC 24",
      "sub_questions": [
        {
          "label": "ক",
          "question": "আল ফিকহ কাকে বলে?",
          "explanation": "কুরআন সুন্নাহ থেকে প্রত্যক্ষ ও পরোক্ষভাবে আহরিত বিধানকেই আল ফিকহ বলে।"
        },
        {
          "label": "খ",
          "question": "চরিত্রের বিচারে কোন ব্যক্তি নিকৃষ্ট? ব্যাখ্যা করো।",
          "explanation": "চরিত্রের বিচারে ঐ ব্যক্তি নিকৃষ্ট যার অশ্লীলতা থেকে বাঁচার জন্য মানুষ তাকে পরিত্যাগ করে। ইসলাম একটি সর্বজনীন ও মার্জিত জীবনব্যবস্থা। উন্নত নৈতিকতা ও চারিত্রিক মাধুর্যের ওপর এর নীতি ও আদর্শ প্রতিষ্ঠিত। এর মধ্যে অশ্লীল ও অসভ্য কোনো কিছুর স্থান নেই। আল্লাহ তায়ালা অশ্লীলতাকে হারাম করেছেন। এজন্য চরিত্রের বিচারে অশ্লীল ব্যক্তি নিকৃষ্ট হিসেবে পরিগণিত হয়।"
        },
        {
          "label": "গ",
          "question": "উদ্দীপকে বর্ণিত গ্রামবাসীর সিদ্ধান্ত গ্রহণের প্রক্রিয়াটি শরিয়তের কোন উৎসের সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকের বর্ণিত গ্রামবাসীর সিদ্ধান্ত গ্রহণের প্রক্রিয়াটি শরিয়তের অন্যতম মূল উৎস 'ইজমা' এর সাথে সাদৃশ্যপূর্ণ। ধর্মীয় বা পার্থিব যেকোনো বিষয়ে মহানবি হযরত মুহাম্মদ (স)-এর যুগপরবর্তী যেকোনো সময়ে যোগ্যতাসম্পন্ন মুসলিম মুজতাহিদদের কুরআন-সুন্নাহ সমর্থিত এবং সর্বসম্মত ঐকমত্যের নাম হলো ইজমা। গ্রামবাসীর সিদ্ধান্ত গ্রহণে ইজমার বিষয়টি স্পষ্টভাবে ফুটে উঠেছে। উদ্দীপকে আমরা দেখতে পাই, জবান 'ব' একজন জনপ্রিয় ব্যক্তি। এলাকার নির্বাচিত জন প্রতিনিধি মৃত্যুবরণ করলে এলাকার নেতৃত্বে শূন্যতা সৃষ্টি হয়। বিষয়টি নিয়ে সকল গ্রামবাসী একটি সভায় বসে জনাব 'ব' কে শূন্য আসনের অস্থায়ী প্রতিনিধি নিয়োগের সিদ্ধান্ত গ্রহণ করেন। এ পদ্ধতিতে সিদ্ধান্ত গ্রহণ করাকে প্রকৃতপক্ষে ইজমা বলা হয়। যা ইসলামি শরিয়তের তৃতীয় উৎস হিসেবে বিবেচিত। ইজমা নতুন কোনো বিষয় নয়। এটি রাসুল (স)-এর যুগেও বিদ্যমান ছিল। নবি করিম (স) বিভিন্ন ইস্যুতে সাহাবিদের সাথে পরামর্শ করতেন এবং তাদের মতামতের মূল্যায়ন করতেন। যেমন- আজানের প্রচলন ওমর (রা)-এর পরামর্শ এবং পরিখা খননে সালমান ফারসি (রা)-এর পরামর্শ। ইজমার বিধান এবং বৈধতা রাসুল (স)-এর যুগেই স্বীকৃতি পেয়েছিল। আর গ্রামবাসীর সিদ্ধান্ত গ্রহণ করার মধ্যে এ বিধানের ব্যবহার লক্ষ করা যায়।"
        },
        {
          "label": "ঘ",
          "question": "জনাব 'ভ' এর মতামত ছাড়াই গ্রামবাসীর সিদ্ধান্ত কি ঠিক হয়েছে? পাঠ্যপুস্তকের আলোকে তোমার মতামত ব্যক্ত করো।",
          "explanation": "আমার মতে, নীরব থাকা জনাব 'ভ' এর মতামত ছাড়াই গ্রামবাসীর সিদ্ধান্ত গ্রহণ ঠিক হয়েছে। ইসলামি শরিয়ত অনুযায়ী তিনটি পদ্ধতিতে ইজমা সংঘটিত হতে পারে। এর একটি পদ্ধতি হলো-নীবরতামূলক ইজমা। নীরবতামূলক ইজমা বলতে এমন ইজমাকে বোঝায় যেখানে সৎকর্মশীল, মুস্তাকি ও কুরআন সুন্নাহর পূর্ণাঙ্গ অনুসারী মুজতাহিদের মধ্যে কতিপয় মুজতাহিদ কোনো বিষয়ে কথা বা কাজের মাধ্যমে ইজমা করার পর বাকিদের মতামতের জন্য নির্ধারিত সময় দেবেন। উক্ত সময়ের মধ্যে কোনোরূপ প্রতিবাদ না আসলে বা অন্যরা নীরবতা অবলম্বন করলে ধরে নেওয়া হবে সে বিষয়টির ওপর বাকিদেরও মতৈক্য রয়েছে। উদ্দীপকের জনাব 'ভ' গ্রামের পরামর্শ সভায় উপস্থিত থেকেও নিজে কোনো মতামত দেননি বরং তিনি নীরব ছিলেন। জনাব 'ভ' এর এমন নীরবতাকে হানাফিরা সমর্থন হিসেবে গণ্য করেছেন। তাদের মতে কোনো একজন মুজতাহিদের নীরবতার কারণেও ইজমা গ্রহণযোগ্য হবে। উদাহরণস্বরূপ বলা যায়- আবু বকর (রা) এর যুগে জাকাত অস্বীকারকারীদের বিরুদ্ধে জিহাদ ঘোষণা করার পক্ষে কতিপয় সাহাবি মৌখিক স্বীকৃতি দেন আবার কেউ নীরবতা পালন করেন। তবে শাফেয়িরা বলেন- এরূপ ইজমা গ্রহণযোগ্য হবে না। তাদের মতে নীরবতা পরিবেশগত কারণেও হতে পারে। যেমন- আওল এর মাসয়ালায় ইবনে আব্বাস (রা) ওমর (রা)-এর মতের সাথে একমত ছিলেন না। কিন্তু নানাদিক বিবেচনা করে তিনি নীরব ছিলেন। উপরের আলোচনার ভিত্তিতে আমি ওলামায়ে আহনাফের মতের সাথে একমত পোষণ করছি যে, নীরবতামূলক ইজমা সর্বদা গ্রহণযোগ্য। তাই জনাব 'ভ' এর মতামত ছাড়াই গ্রামবাসীর সিদ্ধান্ত গ্রহণ ঠিক হয়েছে।"
        }
      ]
    },
    {
      "number": "7",
      "uddipok": "জনাব 'ব' ও জনাব 'ভ' ফিক্‌ শাস্ত্র নিয়ে আলোচনা করছিলেন। জনাব 'ব' বলেন, ইসলামি বিধি-বিধান ও মূলনীতির প্রধান উৎস কুরআন মাজিদ ও হাদিস। কিন্তু এ উৎস দুটিতে ইসলামি আইন কানুন ধারাবাহিকভাবে বিন্যস্ত হয়নি। সরাসরি কুরআন ও হাদিস থেকে সাধারণ মানুষ ও অনারবদের জন্য বিধান গ্রহণ অসম্ভব হয়ে দেখা দিয়েছিল। এরই প্রেক্ষিতে মুসলিম মনীষীদের নিষ্ঠা ও আন্তরিকতাপূর্ণ গবেষণায় ইসলামি আইনবিজ্ঞান স্বতন্ত্ররূপে যাত্রা শুরু করে। জনাব 'ভ' ইমাম মালিকের সংক্ষিপ্ত জীবনী ব্যাখ্যা করেন।",
      "tag": "RUMC 24",
      "sub_questions": [
        {
          "label": "ক",
          "question": "মাযহাব কয়টি?",
          "explanation": "মাযহাব চারটি।"
        },
        {
          "label": "খ",
          "question": "ইজমার রুকনগুলো সংক্ষেপে ব্যাখ্যা করো।",
          "explanation": "ইজমার রুকন দুটি। যথা- আযিমত ও রুখসাত। আযিমত হলো প্রবল ইচ্ছা, দৃঢ় সংকল্প বা অনমনীয় প্রত্যয়। সব মুজতাহিদের একযোগে এমন কাজ শুরু করা বা এমন কথা বলাকে আযিমত বলে, যা তাদের একমত হওয়ার বিষয়টি সন্দেহাতীতভাবে প্রমাণ করে। ইসলামি পরিভাষায়, রুখসাত হলো, কোনো বিষয়ে কথায় বা কাজে মুজতাহিদদের একটি অংশের একমত হওয়া এবং অবশিষ্টদের সে বিষয়ে মৌনতা অবলম্বন করা।"
        },
        {
          "label": "গ",
          "question": "জনাব 'ভ' বর্ণিত বিষয়টি ব্যাখ্যা করো।",
          "explanation": "উদ্দীপকে জনাব 'ভ'-এর বর্ণিত বিষয়টি ইমাম মালিকের জীবনী, যা তিনি সংক্ষিপ্তভাবে ব্যাখ্যা করেন। ইমাম মালিক (র)-এর নাম মালিক বিন আনাস (রা)। তাঁর কুনিয়াত বা উপনাম আবু আব্দুল্লাহ। তবে তিনি মূল নামেই বিশ্ববিখ্যাত হন। আমৃত্যু মদিনায় অবস্থানের জন্য তাঁর উপাধি ছিল 'ইমামু দারিল হিজরাত'। ইমাম মালিক (র) ৯৩ হিজরিতে জন্মগ্রহণ করেন। তাঁর শৈশব কাটে মদিনায় নিজ পরিবারে। যৌবনের প্রারম্ভে মক্কায় রবিয়াতুর রায়ের কাছে ইমাম মালিক ফিকহ অধ্যয়ন করেন। এক্ষেত্রে খুব কম সময়েই তিনি বিশেষ দক্ষতা প্রদর্শন করেন। যার জন্য তিনি প্রথম যৌবনেই ফতোয়া দান ও রিওয়াতের অনুমতি লাভ করেন। হাদিস ও ফিকহশাস্ত্রে অগাধ জ্ঞানার্জন করে ইমাম মালিক (র) মদিনার মসজিদে নববিতে বসেই শিক্ষাদান শুরু করেন। তিনি বিভিন্ন বিষয়ে দারস ও ফতোয়া দিতেন। মিসর, আফ্রিকা মহাদেশের বিভিন্ন স্থান থেকে লোকজন তার কাছে হাদিস ও ফিকহের জ্ঞান লাভের জন্য আগমন করত। আব্দুল্লাহ বিন মুবারক, ইমাম আবু ইউসুফ, ইমাম মুহাম্মদ, ইমাম শাফেয়ি প্রমুখ বরেণ্য ব্যক্তিগণ তাঁর কাছে ফিকহ ও হাদিসের শিক্ষা গ্রহণ করেন। মদিনাবাসী হওয়ার সুবাদে গোড় থেকেই তিনি হাদিস সংগ্রহ শুরু করেন। এরপর সংগৃহীত বিপুল হাদিস থেকে যাচাই-বাছাই করে মাত্র ১৭২০ খানা হাদিসের সমন্বয়ে ইমাম মালিক (র) মুসলিম আইনের হাদিসভিত্তিক সর্বশ্রেষ্ঠ গ্রন্থ 'মুয়াত্তা' প্রণয়ন করেন। এছাড়াও কিতাবুল মাজালিসাত, কিতাবুল মানাসিক, কিতাবুস সুনান তাঁর উল্লেখযোগ্য গ্রন্থ। 'ফিকহি মালিকি' তাঁর উদ্ভাবিত মাসয়ালাসমূহের বিশেষ সংকলন। ১৭৯ হিজরিতে ইমাম মালিক ইন্তেকাল করেন। এই মনীষী ইসলামি আইনশাস্ত্রে অনেক অবদান রাখেন।"
        },
        {
          "label": "ঘ",
          "question": "জনাব 'ব' কোন বিষয়ের প্রতি ইঙ্গিত করেছেন? বিষয়টির গুরুত্ব বিশ্লেষণ করো।",
          "explanation": "জনাব 'ব' ফিকশাস্ত্রের প্রতি ইঙ্গিত করেছেন। ইসলামি শরিয়াত ফিকহের গুরুত্ব অপরিসীম। ফিকহ হলো কুরআন-সুন্নাহ থেকে বিবেক-বুদ্ধি দ্বারা উদঘাটিত জ্ঞান। ইসলামি বিধি-বিধান ও মূলনীতির প্রধান উৎস হলো কুরআন মাজিদ ও হাদিস। কিন্তু এ উৎস দুটিতে ইসলামি আইন-কানুন ধারাবাহিকভাবে বিন্যস্ত করা হয়নি। বরং কুরআন-হাদিসের বিস্তৃত অঙ্গনে বিক্ষিপ্ত আকারে এ বিধিবিধান গ্রন্থিত ছিল। এরই পরিপ্রেক্ষিতে মুসলিম মনীষীদের নিষ্ঠা ও আন্তরিক গবেষণায় স্বতন্ত্ররূপে ফিকাহশাস্ত্রের যাত্রা শুরু হয়। জনাব 'ব' এর আলোচনাতেও ফিশাস্ত্রের বিষয়টি ফুটে উঠেছে। উদ্দীপকে জনাব 'ব' বলেন, ইসলামি বিধি-বিধান ও মূলনীতির প্রধান উৎস কুরআন মাজিদ ও হাদিস। কিন্তু এ উৎস দুটিতে ইসলামি আইন-কানুন ধারাবাহিকভাবে বিন্যস্ত না হওয়ার ফলে সাধারণ মানুষ ও অনারবদের জন্য বিধান গ্রহণ অসম্ভব হয়ে দেখা দিয়েছিল। এরই পরিপ্রেক্ষিত্রে মুসলিম মনীষীদের নিষ্ঠা ও আন্তরিকতাপূর্ণ গবেষণায় ইসলামি আইনবিজ্ঞান স্বতন্ত্ররূপে যাত্রা শুরু করে। যা দ্বষ্টভাবে ফিশাস্ত্রের দিকে নির্দেশ করে। ইসলামি বিধান নির্ধারণে ইলমে ফিকহ অন্যন্ত গুরুত্বপূর্ণ ভূমিকা পালন করে। কেননা ফিশাস্ত্র ইসলামি শরিয়তের ব্যবহারিক দিকের প্রধান ভিত্তি। সর্বসাধারণের জন্য দীনকে সহজবোধ্য করার এ এক অসাধারণ পদ্ধতি। কাজেই জীবনব্যবস্থা সংবলিত আহকামে শরিয়ত গ্রন্থকারে লিপিবদ্ধ করা না হলে সাধারণ মানুষের পক্ষে আল্লাহর আইন অনুযায়ী জীবন গড়ে তোলা সম্ভবপর হবে না। তাছাড়া ফিকহের মাধ্যমে সব দেশ ও কালের মুসলিমগণ অত্যন্ত সহজ ও স্বাচ্ছন্দ্যে দীনের অনুশীলন করতে পারেন। এ প্রসঙ্গে ইমাম বায়হাকি (র) বলেন, \"প্রত্যেক বস্তুরই খুঁটি রয়েছে। আর এ দীন ইসলামের খুঁটি হলো ফিকহ।\" সুতরাং উপরিউক্ত আলোচনার পরিপ্রেক্ষিতে বলা যায়, জনাব 'ব' এর আলোচনার বিষয় ছিলো ফিকহশাস্ত্র। ইসলামি হুকুম আহকাম উদঘাটনে যা অত্যন্ত গুরুত্বপূর্ণ ভূমিকা রেখে আসছে।"
        }
      ]
    },
    {
      "number": "8",
      "uddipok": "জনাব 'প' একজন ধার্মিক ব্যক্তি। তিনি দৈনিক পাঁচবার অত্যাবশ্যকীয় ইবাদত নিয়মিত আদায় করেন। তাঁর মা তাকে বলেন, এ ইবাদতের আধ্যাত্মিক গুরুত্ব অপরিসীম। অপরদিকে এলাকার ইমাম সাহেব মানুষ ও জিন জাতির সৃষ্টির উদ্দেশ্য কুরআন ও হাদিসের আলোকে ব্যাখ্যা করেন।",
      "tag": "RUMC 24",
      "sub_questions": [
        {
          "label": "ক",
          "question": "কুরআন শব্দের অর্থ কী?",
          "explanation": "কুরআন শব্দের অর্থ পঠিত।"
        },
        {
          "label": "খ",
          "question": "সালাতের ২টি সামাজিক শিক্ষা ব্যাখ্যা করো।",
          "explanation": "সালাত সম্মিলিত ইবাদত। জামায়াতে সালাত আদায়ের ব্যবস্থা সালাতকে একটি সামাজিক ইবাদতে পরিণত করেছে। যেমন- সালাতের দুইটি সামাজিক শিক্ষা: ১. সালাত মানুষকে আচরণগত অশালীনতা ও অশ্লীলতা থেকে মুক্ত করার শিক্ষা দেয়। ফলে সমাজিক শৃঙ্খলার উন্নতি হয়। আল্লাহ তায়ালা বলেন, 'নিশ্চয়ই সালাত অশালীন ও মন্দকাজ থেকে বিরত রাখে।' (সুরা আল-আনকাবুত : ৪৫) ২. সালাত সমাজে শান্তি প্রতিষ্ঠার শিক্ষা দেয়। পবিত্র পরিবেশে সর্বস্তরের মানুষ সালাতে অংশগ্রহণ করে। এ সময় তারা অস্থিরতা ও চঞ্চলতাহীন শান্ত পরিবেশে সালাত আদায় করে। এর প্রভাব পড়ে তাদের ব্যক্তি ও সমাজজীবনে। ফলে তারা শান্তিপ্রিয় হয়ে ওঠে। শান্তি প্রতিষ্ঠার জন্য সচেষ্ট হয়।"
        },
        {
          "label": "গ",
          "question": "ইমাম সাহেবের আলোচিত বিষয়টি কুরআন ও হাদিসের আলোকে ব্যাখ্যা করো।",
          "explanation": "উদ্দীপকে ইমাম সাহেবের আলোচিত বিষয়টি হচ্ছে, মানুষ ও জিন জাতিকে সৃষ্টি করা হয়েছে আল্লাহ তায়ালার ইবাদতের উদ্দেশ্যে। ইবাদত অর্থ দাসত্ব করা, গোলামি করা বা আনুগত্য করা। ইসলামি পরিভাষায়, দৈনন্দিন জীবনের সকল কাজ-কর্মে আল্লাহ তায়ালার বিধি- বিধান মেনে চলাকে ইবাদত বলা হয়। আর এজন্যই মহান আল্লাহ মানুষ ও জিন জাতিকে সৃষ্টি করেছেন। উদ্দীপকের ইমাম সাহেব মানুষ ও জিন জাতিকে সৃষ্টির উদ্দেশ্য নিয়ে আলোচনা করেন। আমরা জানি, আল্লাহর ইবাদত করার জন্যই মানুষ ও জিন জাতিকে সৃষ্টি করা হয়েছে। এ সম্পর্কে আল্লাহ তায়ালা বলেন, 'আর জিন ও মানুষ জাতিকে আমি কেবল আমার ইবাদতের জন্য সৃষ্টি করেছি। (সুরা আয-যারিয়াত: ৫৬) এ ব্যাখ্যা থেকে দু'রকম ইবাদতের ধারণা পাওয়া যায়। এগুলো হলো- 'হাক্কুল্লাহ' বা আল্লাহর হক এবং 'হাক্কুল ইবাদ' বা বান্দার হক। কেবল আল্লাহর সাথে সম্পৃক্ত ইবাদতগুলো হাক্কুল্লাহ- এর অন্তর্ভুক্ত। যেমন- সালাত, সাওম, হজ, জিকির, তাসবিহ, শোকর ইত্যাদি। আল্লাহ তায়ালা মানুষ এবং অন্যান্য সৃষ্টির প্রতি মানুষকে বিশেষ দায়িত্ব ও কর্তব্য পালন করার আদেশ দিয়েছেন। এগুলোই হাক্কুল ইবাদ। আমরা পৃথিবীতে যত ইবাদতই করি না কেন, সকল ইবাদতের মূল উদ্দেশ্যই হলো মহান আল্লাহর সন্তুষ্টি অর্জন করা। আর এই ইবাদত একমাত্র আল্লাহর জন্য না হলে আল্লাহ তা কবুল করবেন না।"
        },
        {
          "label": "ঘ",
          "question": "জনাব 'প' এর পালনকৃত ইবাদতটি চিহ্নিতপূর্বক তাঁর মায়ের বক্তব্য তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকের জনাব 'প'-এর পালনকৃত ইবাদতটি হলো সালাত। সালাত আনুষ্ঠানিক এবং দৈহিক ইবাদত। তা সত্ত্বেও এর মূল আবেদন দৈহিক বা আনুষ্ঠানিক নয়। সালাতের মূল প্রভাব ব্যক্তির আত্মার ওপর। এর মাধ্যমে মানুষের কাঙ্ক্ষিত মানসিক উৎকর্ষ সাধিত হয়। মানবাত্মার উৎপত্তি আল্লাহর পক্ষ থেকে এবং এর গন্তব্যও আল্লাহর কাছে। তাঁর সুমহান সত্তার সান্নিধ্য লাভের জন্য আত্মা সবসময় উদ্‌গ্রীব থাকে। আল্লাহর কাছে সমর্পিত হওয়া, সম্পূর্ণ নিবেদিত হওয়ার মধ্যেই আত্মার তৃপ্তি ও সাফল্য। সালাতের মাধ্যমে মানবাত্মা আল্লাহর সান্নিধ্য লাভ করে। ফলে আত্মার সার্বিক অবস্থানে স্থিরতা ও তৃপ্তি নেমে আসে। এজন্যই রাসুলুল্লাহ (স) ইরশাদ করেছেন, 'আমার চক্ষুর শীতলতা রাখা হয়েছে সালাতের মধ্যে।' (সুনানে নাসাঈ) প্রতিদিনের পাঁচ ওয়াক্ত সালাত এবং সালাতের প্রতিশ্রুতি, কুরআন তিলাওয়াত, আল্লাহর জিকির মানুষকে ভালো কাজে উদ্বুদ্ধ করে। তার মধ্যে প্রবৃত্তির ধ্বংসাত্মক অনুশীলন প্রবণতা হ্রাস পায়। সে প্রতি রাকাতে আল্লাহ তায়ালার সাহায্য প্রার্থনা করে। সরল সঠিক পথ চায়। তাঁর ইবাদতে নিয়োজিত থাকার অঙ্গীকার পুনর্ব্যক্ত করে। এভাবে সালাত আদায়কারী কেবল সুন্দর ও সৎ বিষয় নিয়ে ভাবতে থাকে। তার মানসিকতা পুরোপুরি কু-প্রবৃত্তিবিরোধী হয়ে ওঠে। ফলে সালাতের আধ্যাত্মিক প্রভাব ব্যক্তিকে কু- প্রবৃত্তিমুক্ত করে। আল্লাহ তায়ালা বলেছেন- 'নিশ্চয়ই সালাত অশালীন ও অন্যায় কাজ থেকে বিরত রাখে। (সুরা আল-আনকাবুত: ৪৫) এছাড়াও সালাতের মাধ্যমে আল্লাহ তায়ালার নৈকট্য লাভ, আত্মশুদ্ধি, নৈতিক দৃঢ়তা অর্জন এবং সব সৃষ্টির সাথে আত্মিক সম্পর্ক সৃষ্টি হয়। সুতরাং উদ্দীপকের জনাব 'প'-এর মায়ের বক্তব্য অনুযায়ী আমরা বলতে পারি, সালাতের আধ্যাত্মিক গুরুত্ব অপরিসীম।"
        }
      ]
    },
    {
      "number": "9",
      "uddipok": "আমিন একাদশ শ্রেণিতে ভর্তি হয়ে ইসলামিক স্টাডিজ বিষয় নিয়ে কুরআন ও হাদিস থেকে গবেষণালব্ধ এবং উদ্ভাবিত ইসলামের ব্যবহারিক মাসআলাসমূহ সম্পর্কে জ্ঞান অর্জন করতে পারছে। অপরদিকে আনিস কোন মাজহাব মানতো না। কিন্তু মসজিদে ইমাম সাহেবের মর্মস্পর্শী বক্তব্য শুনে কুফায় জন্মগ্রহণকারী একজন ইমামের অনুসরণ করা শুরু করে।",
      "tag": "RUMC 24",
      "sub_questions": [
        {
          "label": "ক",
          "question": "ইজমা কাকে বলে?",
          "explanation": "শরিয়তের কোনো হুকুম বা বিধানের ব্যাপারে একই যুগের মুজতাহিদগণের একমত হওয়াকে ইজমা বলে।"
        },
        {
          "label": "খ",
          "question": "হাদিসটির অনুবাদ লেখা:",
          "explanation": "নিশ্চয়ই মানুষের মধ্যে নিকৃষ্টতম হচ্ছে সে ব্যক্তি যার অশ্লীলতা থেকে বাঁচার জন্য মানুষ তাকে পরিত্যাগ করে। (বুখারি ও মুসলিম)।"
        },
        {
          "label": "গ",
          "question": "উদ্দীপকে আমিন যে বিষয়ে জ্ঞান অর্জন করছে তা চিহ্নিতকরণপূর্বক বিষয়টির প্রয়োজনীয়তা ব্যাখ্যা করো।",
          "explanation": "উদ্দীপকে আমিন যে বিষয়ে জ্ঞান অর্জন করছে তা হলো- ইলমুল ফিকহ বা ফিকহ শাস্ত্র। ইসলামি শরিয়তে ফিকহের প্রয়োজনীয়তা অপরিসীম। ফিকহ হলো কুরআন-সুন্নাহ থেকে বিবেক-বুদ্ধি দ্বারা উদঘাটিত জ্ঞান। ইসলামি বিধি-বিধান ও মূলনীতির প্রধান উৎস হলো কুরআন মাজিদ ও হাদিস। কিন্তু এ উৎস দুটিতে ইসলামি আইন-কানুন ধারাবাহিকভাবে বিন্যস্ত করা হয়নি। বরং কুরআন-হাদিসের বিস্তৃত অঙ্গনে বিক্ষিপ্ত আকারে এ বিধিবিধান গ্রন্থিত ছিল্লেই পরিপ্রেক্ষিতে মুসলিম মনীষীদের নিষ্ঠা ও আন্তরিক গবেষণায় স্বতন্ত্ররূপে ফিকাহশাস্ত্রের যাত্রা শুরু হয়। উদ্দীপকে 'আমিন' এর আলোচনাতেও ফিকহশাস্ত্রের বিষয়টি ফুটে উঠেছে। উদ্দীপকে আমিন একাদশ শ্রেণিতে ভর্তি হয়ে ইসলামিক স্টাডিজ বিষয় নিয়ে কুরআন ও হাদিস থেকে গবেষণালব্ধ এবং উদ্ভাবিত ইসলামের ব্যাবহারিক মাসআলাসমূহ সম্পর্কে জ্ঞান অর্জন করতে পারছে। যা স্পষ্টভাবে ফিক্‌হশাস্ত্রের দিকে নির্দেশ করে। ইসলামি বিধান নির্ধারণে ইলমে ফিক্‌ অত্যন্ত গুরুত্বপূর্ণ ভূমিকা পালন করে। কেননা ফিশাস্ত্র ইসলামি শরিয়তের ব্যবহারিক দিকের প্রধান ভিত্তি। সর্বসাধারণের জন্য দীনকে সহজবোধ্য করার এ এক অসাধারণ পদ্ধতি। কাজেই জীবনব্যবস্থা সংবলিত আহকামে শরিয়ত গ্রন্থকারে লিপিবদ্ধ করা না হলে সাধারণ মানুষের পক্ষে আল্লাহর আইন অনুযায়ী জীবন গড়ে তোলা সম্ভবপর হবে না। তাছাড়া ফিকহের মাধ্যমে সব দেশ ও কালের মুসলিমগণ অত্যন্ত সহজ ও স্বাচ্ছন্দ্যে দীনের অনুশীলন করতে পারেন। এ প্রসঙ্গে ইমাম বায়হাকি (র) বলেন, \"প্রত্যেক বস্তুরই খুঁটি রয়েছে। আর এ দীন ইসলামের খুঁটি হলো ফিকহ।” ইসলামি হুকুম আহকাম উদঘাটনে ফিকহশাস্ত্র অত্যন্ত প্রয়োজনীয় ভূমিকা রেখে আসছে।"
        },
        {
          "label": "ঘ",
          "question": "ইমাম সাহেবের বক্তব্যে উদ্বুদ্ধ হয়ে আনিসের অনুসরণকৃত মাজহাব কোনটি? উত্ত মাজহাবের বৈশিষ্ট্য ব্যাখ্যা করো।",
          "explanation": "উদ্দীপকে বর্ণিত আনিসের অনুসরণকৃত মাযহাবটি হানাফি মাযহাব। সহজ-সরল ও যৌক্তিক বিধি-বিধানের কারণে এ মাযহাব শ্রেষ্ঠত্বের মর্যাদা পেয়েছে। ইমাম আবু হানিফা হানাফি মাযহাবের প্রচলন করেন। অনন্য বৈশিষ্ট্যের অধিকারী হওয়ার কারণে এই মাযহাবটি মুসলিম বিশ্বে সর্বাধিক প্রসিদ্ধি ও প্রসার লাভ করেছে। বর্তমানে বিশ্বের তিন-চতুর্থাংশ মুসলিম হানাফি মাযহাবের অনুসারী। উদ্দীপকে বর্ণিত আনিসের মাযহাবে নামাজে উচ্চস্বরে আমিন বলা বা রুকু ও সিজদা থেকে দাঁড়ানোর সময় হাত তোলা হয় না। হানাফি ফিকহের মাসয়ালাসমূহ তত্ত্ব, তথ্য, হিকমত ও কল্যাণকামিতার ওপর প্রতিষ্ঠিত। অন্য মাযহাবে এ ধারণা পোষণ করা হয় যে ইসলামি শরিয়তের বিভিন্ন হুকুম-আহকাম কোনো কল্যাণকামিতা বিবেচনায় প্রবর্তিত হয়নি। এর বিধানগুলো আল্লাহ ঘোষণা করেছেন বলেই মানতে হবে। অন্যদিকে, হানাফি মাযহাবে ইসলামের প্রতিটি বিধানের পেছনেই কল্যাণচিন্তা রয়েছে বলে বিশ্বাস করা হয়। আবার অন্যান্য মাযহাবের তুলনায় হানাফি মাযহাব খুবই সহজ। পাশাপাশি এই মাযহাবে কুরআন-হাদিসের বিধানসমূহকে অত্যন্ত দৃঢ় ও যুক্তিগ্রাহ্য দৃষ্টিকোণ থেকে গ্রহণ করা হয়েছে। তাছাড়া হানাফি ফিকহ ইমাম আবু হানিফা (র) মানুষের পার্থিব প্রয়োজনাদি তথা লেনদেন ও আচরণের ক্ষেত্রে গভীর অন্তর্দৃষ্টি ও তত্ত্ব উপলব্ধির সাথে কাজ করেছেন। যেমন- এ মাযহাবে বিয়ের ক্ষেত্রে প্রাপ্তবয়স্ক কন্যাকে মত প্রকাশের পূর্ণ অধিকার দেওয়া হয়েছে। যা অন্য মাযহাবে নেই। এসব কারণেই হানাফি মাযহাব এত জনপ্রিয়। আর এসব বিষয়ই হানাফি মাযহাবের শ্রেষ্ঠত্ব প্রমাণ করে।"
        }
      ]
    },
    {
      "number": "10",
      "uddipok": "জনাব 'আ' একজন সম্পদশালী ব্যক্তি। তিনি প্রতি বছর নিয়মিতভাবে হিসাব করে প্রার্থী ও বঞ্চিতদের হক সংক্রান্ত বাধ্যতামূলক ইবাদতটি আন্তরিকভাবে আদায় করেন। বিষয়টি জেনে এলাকার বিশিষ্ট আলেমে দ্বীন বলেন, মৌলিক অধিকার পূরণ, দারিদ্র্য বিমোচন এবং অর্থনৈতিক বৈষম্য দূরীকরণে এ কাজের ভূমিকা অপরিসীম। অপরদিকে বিশিষ্ট অর্থনীতিবিদ জনাব 'ক' একটি সেমিনারে ইসলামের তৃতীয় স্তম্ভের আধ্যাত্মিক গুরুত্ব আলোচনা করেন।",
      "tag": "RUMC 24",
      "sub_questions": [
        {
          "label": "ক",
          "question": "হাক্কুল ইবাদ কাকে বলে?",
          "explanation": "মানুষের সাথে সম্পর্কিত ইবাদতকে হাক্কুল ইবাদ বলা হয়।"
        },
        {
          "label": "খ",
          "question": "হাজ্জে মাবরুর বলতে কী বোঝায়?",
          "explanation": "যে হজে বেশি বেশি ইবাদত-বন্দেগি এবং ভালো কাজ করা হয় তাকে হজে মাবরুর তথা গ্রহণযোগ্য হজ বলা হয়। মাবরুর আরবি শব্দ যা বিররুন শব্দ থেকে এসেছে। যার অর্থ মানুষের প্রতি ভালো আচরণ করা। অন্যের অধিকার পূরণ করা। এবং বিররুন-এর বিপরীত কাজ না করা যেমন- কারো সাথে ঝগড়া না করা, অশালীন কাজ না করা, গুনাহ না করা- এ সবকিছু মেনে হজ সম্পাদন করতে পারলে তবেই সেটা হজে মাবরুর হবে।"
        },
        {
          "label": "গ",
          "question": "উদ্দীপকে বর্ণিত অর্থনীতিবিদ জনাব 'ক' এর আলোচিত বিষয়টি ব্যাখ্যা করো।",
          "explanation": "উদ্দীপকে বর্ণিত অর্থনীতিবিদ জনাব 'ক' জাকাতের আধ্যাত্মিক গুরুত্ব সম্পর্কে আলোচনা করেন। নিসাব পরিমাণ সম্পদ ব্যক্তিমালিকানায় একবছর অতিবাহিত হওয়ার পর, তার থেকে একটি নির্দিষ্ট অংশ হাশেমি বংশ ছাড়া অন্যান্য দরিদ্রকে প্রদান করার নাম জাকাত। মানুষের আত্মিক উৎকর্ষ সাধনে জাকাত বিশেষ কার্যকর ব্যবস্থা। জাকাত অর্থ সম্পর্কীয় ইবাদত হলেও এর আধ্যাত্মিক আবেদন বিস্ময়কর। জাকাত অর্থের প্রতি মানুষের মোহ ও লোভ নির্মূল করে। বাহ্যত বিনা লাভে নিঃস্বার্থভাবে একটা বিপুল অঙ্কের অর্থ জাকাত হিসেবে তাকে আদায় করতে হয়। ফলে তার অন্তরে তীব্র মোহ ও লোভ আসন করে নিতে পারে না। কেননা আল্লাহর নির্দেশে যে জাকাত দেয়, সে জানে ধনসম্পদ আল্লাহর নিয়ামত। এগুলো নিতান্তই পরীক্ষার উপাদান মাত্র। জাকাত মানুষের সম্পদ পবিত্র করে। কেননা ধনী ব্যক্তির সম্পদে জাকাত হলো দরিদ্রের অধিকার। যতক্ষণ না এ অধিকার আদায় করা হয়, ততক্ষণ সম্পদ থাকে অপবিত্র। জাকাতের আধ্যাত্মিক শিক্ষার সবচেয়ে গুরুত্বপূর্ণ দিক হলো এর দ্বারা ব্যক্তির আত্মা পবিত্র হয়। কেননা জাকাত আদায় করে সে তা প্রচার করতে পারে না। এসব করলে জাকাতদান অর্থহীন হয়ে যাবে। ফলে অনিবার্যভাবেই জাকাতদাতা এসব পাশবিক প্রবৃত্তি থেকে নিজেকে পবিত্র রাখেন। এ জন্যই আল্লাহ তায়ালা বলেন- তাদের সম্পদ থেকে জাকাত গ্রহণ করুন। এতে তারা পবিত্র হবে এবং এর মাধ্যমে তারা পরিশুদ্ধ হবে। (সুরা আত্-তাওবা : ১০৩) সর্বোপরি জাকাত মানুষকে দানশীল ও উদার হওয়ার শিক্ষা দেয়। নিঃস্বার্থ ও বিনা উপকারে কেবল আল্লাহর সন্তুষ্টি অর্জনের লক্ষ্যে ব্যক্তি নিয়মিত তার সম্পদের একটা বিপুল অংশ জাকাত হিসেবে আদায় করে। ফলে তার মধ্যে দানশীলতার অভ্যাস গড়ে ওঠে। পরিণতিতে সে হয় আধ্যাত্মিকভাবে সফল মানুষ।"
        },
        {
          "label": "ঘ",
          "question": "উদ্দীপকে বর্ণিত জনাব 'আ' কর্তৃক পালিত ইবাদতটি চিহ্নিতপূর্বক তোমার পাঠ্যবইয়ের আলোকে বিশিষ্ট আলেমে দ্বীনের বক্তব্যটি বিশ্লেষণ করো।",
          "explanation": "উদ্দীপকে বর্ণিত জনাব 'আ' কর্তৃক পালিত ইবাদতটি হলো জাকাত। জাকাত ইসলামের বুনিয়াদি পাঁচটি স্তম্ভের মধ্যে অন্যতম। এটি অর্থনৈতিক ইবাদত এবং ইসলামি অর্থব্যবস্থার মূলভিত্তি। শোষণ ও বঞ্চনাবিহীন সুষম অর্থব্যবস্থা গড়ে তোলার মাধ্যম হিসেবে জাকাতের ভূমিকা অতুলনীয়। বিশেষ করে সমাজ থেকে দারিদ্র্য দূরীকরণে জাকাত ব্যবস্থার সুষ্ঠু বাস্তবায়ন অত্যন্ত কার্যকর পন্থা। মৌলিক অধিকার পূরণ এবং অর্থনৈতিক বৈষম্য দূরীকরণে জাকাতের ভূমিকা অপরিসীম। উদ্দীপকে উল্লিখিত জনাব 'আ' প্রতিবছর হিসাব করে আন্তরিকভাবে জাকাত আদায় করেন। অপরদিকে উদ্দীপকে উল্লিখিত বিশিষ্ট আলেমের বক্তব্য অনুযায়ী তিনি সে সামাজিক বিষয়গুলোর ব্যাপারে কথা বলেছেন তা জাকাত আদায়ের মাধ্যমে সহজেই পূরণীয়। তবে সেক্ষেত্রে সমাজের সব ধনী লোকদেরকে নিয়ম মেনে জাকাত আদায় করতে হবে। জাকাতের মাধ্যমে সমাজের দরিদ্র শ্রেণির লোকদের অর্থনৈতিক নিরাপত্তা বিধান হয়। আল্লাহ তায়ালা বলেন, 'জাকাত কেবল ফকির, মিসকিন, জাকাত আদায়কারী কর্মচারী ও যাদের মন আকর্ষণ প্রয়োজন তাদের হক।' (সূরা আত তাওবা: ৬০) এ আয়াত থেকে বোঝা যায়, জাকাত প্রদানে নির্দিষ্ট শ্রেণির লোক উপকৃত হয়, যারা মূলত দারিদ্র্যের শিকার। জাকাতের অর্থ পেলে তাদের অভাব-অনটন নির্মূল হয়। সুতরাং উপরোক্ত আলোচনা থেকে আমরা জানতে পারি, জাকাতের সামাজিক গুরুত্ব অনেক বেশি।"
        }
      ]
    },
    {
      "number": "11",
      "uddipok": "জনাব 'হ' এবং জনাব 'স' হিজরি সনের নবম মাসে বাধ্যতামূলক একটি ইবাদতের বিষয়ে আলোচনা করছিলেন। জনাব 'হ' বলেন, উক্ত ইবাদতের মাধ্যমে মানুষ তার কুরিপু নিয়ন্ত্রণ করতে পারে এবং এর মাধ্যমে পরস্পরের মধ্যে ভালোবাসা, সহানুভূতি এবং সহযোগিতার মনোভাব গড়ে উঠে। অপরদিকে জনাব 'ত' ইসলাম শিক্ষা ক্লাসে প্রত্যেক দিন পাঁচ বার পালিত ফরয ইবাদতের ধর্মীয় গুরুত্ব আলোচনা করেন।",
      "tag": "RUMC 24",
      "sub_questions": [
        {
          "label": "ক",
          "question": "ইবাদত শব্দের অর্থ কী?",
          "explanation": "ইবাদত শব্দের অর্থ দাসত্ব করা, গোলামি করা, আনুগত্য করা ইত্যাদি।"
        },
        {
          "label": "খ",
          "question": "'জাকাত মনের কার্পণ্য দূর করে'। ব্যাখ্যা করো।",
          "explanation": "জাকাত প্রদানকারীরা জাকাত প্রদানের ফলে কৃপণতাকে অতিক্রম করতে পারে। জাকাত মানুষকে দানশীল ও উদার হওয়ার শিক্ষা দেয়। নিঃস্বার্থভাবে ও প্রাপ্তির আশা ছাড়া একমাত্র আল্লাহর সন্তুষ্টি লাভের লক্ষ্যে ব্যক্তি প্রতিবছর তার সম্পদের নির্দিষ্ট একটি অংশ জাকাত হিসেবে নির্দিষ্ট খাতে দান করে। ফলে সে কৃপণতার জঘন্য ত্রুটি থেকে রক্ষা পায়। এতে ব্যক্তির আধ্যাত্মিক উন্নতি ও পরকালীন কল্যাণ লাভ সহজ হয়। ফলে সে হয় একজন আধ্যাত্মিক উন্নতি সফল মানুষ।"
        },
        {
          "label": "গ",
          "question": "জনাব 'ত' এর আলোচিত বিষয়টি ব্যাখ্যা করো।",
          "explanation": "উদ্দীপকের জনাব 'ত'-এর আলোচিত বিষয়টি হলো সালাত। সালাত একটি ফরজ বা অবশ্যকরণীয় ইবাদত। কুরআন মাজিদে অসংখ্য স্থানে আল্লাহ তায়ালা সালাত আদায়ের নির্দেশ দিয়েছেন। তাঁর নির্দেশ পালন করা ফরজ, অস্বীকার করা কুফরি। সালাত পালন না করা কবিরা গুনাহ। সেজন্য রাসুলুল্লাহ (স)ও ব্যাপকভাবে সালাত আদায়ের নির্দেশ দিয়েছেন। আল্লাহ বলেছেন- 'তোমরা সালাত কায়েম করো। (সুরা আল- বাকারা: ১১০) ইসলামের ধর্মীয় কাঠামো যে পাঁচটি স্তম্ভের ওপর দাঁড়িয়ে আছে সালাত তার মধ্যে দ্বিতীয়। মূল স্তম্ভ বা বুনিয়াদ ছাড়া কোনো ঘর বা স্থাপনার অস্তিত্ব লাভ যেমন সম্ভব নয়, তেমনি সালাত বাদ দিয়ে ইসলামকে কল্পনা করাও অসম্ভব। সালাত ইসলাম ও ইমানের প্রতীক। যথাযথভাবে সালাত আদায়ে মানুষের মধ্যে আল্লাহ তায়ালার সান্নিধ্য লাভের উপলব্ধি হয়। সালাতকে বলা হয়, মহান আল্লাহর প্রতি মানুষের আনুগত্যের শ্রেষ্ঠ প্রকাশ এবং সর্বোত্তম ইবাদত। সালাতের মাধ্যমেই আল্লাহ তায়ালার ক্ষমা পাওয়া যায়। সুতরাং আমরা বলতে পারি, মৌলিক আনুষ্ঠানিক ইবাদত হিসেবে সালাতের ধর্মীয় গুরুত্ব অপরিসীম।"
        },
        {
          "label": "ঘ",
          "question": "জনাব 'হ' এবং জনাব 'স' এর আলোচিত ইবাদতটি চিহ্নিতপূর্বক জনাব 'হ' এর আলোচিত বিষয়টির যথার্থতা নিরূপণ করো।",
          "explanation": "উদ্দীপকে জনাব 'হ' এবং জনাব 'স'-এর আলোচিত ইবাদতটি হলো সাওম। সাওমের মাধ্যমে মানুষ তার কুপ্রবৃত্তি নিয়ন্ত্রণ করতে পারে এবং পরস্পরের মধ্যে ভালোবাসা, সৌহার্দ্য এবং সহযোগিতার মনোভাব গড়ে ওঠে। সুবহে সাদিক থেকে সূর্যাস্ত পর্যন্ত নিয়তের সাথে খাদ্যগ্রহণ ও যৌনাচার থেকে বিরত থাকার নাম সাওম। মুসলিম জাতির জন্য আল্লাহ তায়ালা যে ইবাদতসমূহ পালন করা ফরজ করেছেন সাওম তার মধ্যে অন্যতম। সাওম সমাজের বিত্তবান মানুষের মনে বিত্তহীনদের জন্য ভালোবাসা ও সহানুভূতি সৃষ্টি করে এবং দরিদ্র মানুষের প্রতি তাদের সহযোগিতার হাত প্রসারিত করতে অনুপ্রেরণা দেয়। আর এই ইবাদতের আলোচনা উদ্দীপকেও লক্ষ করা যায়। সাওম পালনের মাধ্যমেই সাওম পালনকারী শয়তানের কুমন্ত্রণা ও জৈবিক পারস্পরিক কামনা থেকে নিজেকে রক্ষা করতে পারে। সাওম পালন করলে সমাজের বিত্তবান মানুষ সমাজের নিরন্ন ও ক্ষুধাপীড়িত মানুষের দুঃখ-কষ্ট অনুভব করতে পারে এবং তাদের প্রতি সহানুভূতি প্রদর্শন করতে পারে। সাওমের মাধ্যমে ব্যক্তি বিভিন্ন ধরনের গুনাহ থেকে মুক্তি লাভ করে। রাসুল (স) বলেন, 'যে ব্যক্তি ইমানের সাথে ও সওয়াবের আশায় রমযানের সাওম পালন করে, তার আগের সব গুনাহ ক্ষমা করা হয়।' (বুখারি ও মুসলিম) সুতরাং উদ্দীপকে জনাব 'হ' এবং জনাব 'স'-এর মধ্যকার সাওম বিষয়ক আলোচনাটি যথার্থ।"
        }
      ]
    }
  ]
}