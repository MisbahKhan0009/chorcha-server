{
  "title": "ঢাকা, ময়মনসিংহ, কুমিল্লা ২০২২",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "“আমার বান্দার প্রতি আমি যা অবতীর্ণ করেছি তাতে যদি তোমাদের কোনো সন্দেহ থাকে, তাহলে এর মতো একটি সূরা রচনা করে নিয়ে এসো।”",
      "tag": "DB, MB, CB 22",
      "sub_questions": [
        {
          "label": "ক",
          "question": "'ক্বলব' অর্থ কী?",
          "explanation": "'কলব' অর্থ অন্তর বা মন ।"
        },
        {
          "label": "খ",
          "question": "'মুত্তাকিদের' গুণাবলি সংক্ষেপে লেখ।",
          "explanation": "সূরা বাকারাসহ বিভিন্ন সূরাতে মহান আল্লাহ মুত্তাকিদের বিভিন্ন গুণ ও বৈশিষ্ট্যের কথা উল্লেখ করেছেন। এর মধ্যে কতিপয় গুণ হলো— তারা অদৃশ্যে বিশ্বাস করে। অর্থাৎ আল্লাহকে, ফেরেশতাদের, জান্নাত, জাহান্নাম ইত্যাদি ইমানের সাথে সংশ্লিষ্ট বিষয়গুলো না দেখেই বিশ্বাস করে। তারা সালাত আদায় করে, আল্লাহ প্রদত্ত রিজিক থেকে সাধ্যমতো দান-খয়রাত করে, সকল আসমানি কিতাবে বিশ্বাস স্থাপন করে, পরকালে বিশ্বাস করে, যাকাত আদায় করে ইত্যাদি। এক কথায় মুত্তাকিগণ সৎকাজ করে এবং পরকালীন জীবনে ক্ষতির কারণ হতে পারে এমন কাজ করা থেকে বিরত থাকে।"
        },
        {
          "label": "গ",
          "question": "'অ-ইন কুনতুম ফী রইবিন' দ্বারা কী বোঝানো হয়েছে?ব্যাখ্যা কর।",
          "explanation": "'অ-ইন কুনতুম ফী রইবিম মিম্মা'- এ আয়াতটি দ্বারা বোঝানো হয়েছে যে, “যদি তোমরা কুরআনকে আল্লাহর বাণী হিসেবে সন্দেহ কর তাহলে তোমরা এর মতো একটি সূরা রচনা করে নিয়ে এসো।” আলোচ্য আয়াতটি পবিত্র কুরআনের সূরা বাকারার ২০নং আয়াত। আয়াতের পূর্ণ অর্থ হলো- \"আর আমি আমার বান্দার (মুহাম্মাদ (সা.)-এর ওপর যা নাযিল করেছি, যদি তোমরা সে সম্পর্কে সন্দেহ কর, তবে তোমরা তার মতো একটি সূরা রচনা করে নিয়ে আসো এবং আল্লাহ ছাড়া তোমাদের সাক্ষীসমূহকে (সাহায্যকারীদের) ডাকো, যদি তোমরা তোমাদের দাবিতে সত্যবাদী হও।” (সূরা আল-বাকারা : ২৩) এ আয়াত দ্বারা আল্লাহ অবিশ্বাসীদের প্রতি এক চ্যালেঞ্জ ছুঁড়ে দিয়েছেন যে, তোমরা যদি সন্দেহ কর কুরআন আল্লাহর বাণী নয় বরং তা মানুষের তৈরি বা মুহাম্মাদ রচনা করেছেন, তাহলে তোমরা কুরআনের মতো একটি সূরা রচনা করে দেখাও। আর এক্ষেত্রে আল্লাহ ছাড়া তোমাদের আর যত সাহায্যকারী আছে প্রয়োজনে সবাইকে ডেকে নাও। এ চ্যালেঞ্জের মাধ্যমে আল্লাহ এটাই চূড়ান্ত করেছেন যে, কুরআন কোনো মানুষের তৈরি গ্রন্থ হয় বরং তা মহান আল্লাহর বাণী"
        },
        {
          "label": "ঘ",
          "question": "উদ্দীপকে যে চ্যালেঞ্জ করা হয়েছে, কারও পক্ষে তা গ্রহণ করা সম্ভব কি-না? ব্যাখ্যা কর।",
          "explanation": "উদ্দীপকে যে চ্যালেঞ্জ করা হয়েছে তা কোনো দিনই কারও পক্ষে গ্রহণ করা সম্ভব নয় । আল-কুরআন বিশ্বমানবতার কাছে প্রেরিত আল্লাহর পক্ষ থেকে সর্বশেষ আসমানি কিতাব। কিয়ামত পর্যন্ত আর কোনো কিতাব অবতীর্ণ হবে না। এমনকি কিয়ামত পর্যন্ত এ কিতাবের ন্যায় অন্য কোনো কিতাব রচিত হবে না । উদ্দীপকে পবিত্র কুরআন সম্পর্কে একটি চ্যালেঞ্জ বর্ণিত হয়েছে। মহান আল্লাহ ঘোষণা করেছিলেন- فَأْتُوا بِسُورَةٍ مِنْ مِثْلِهِ  অর্থ : “তোমরা কুরআনের যেকোনো সূরার অনুরূপ কোনো সূরা রচনা কর। এ চ্যালেঞ্জ ঘোষণার পর আরবের কবি-সাহিত্যিকরা চরম চেষ্টা সাধনা করেও একটি আয়াত রচনা করতে পারেনি। তারা বলতে বাধ্য হয়েছিল- لَيْسَ هَذَا كَلَامُ الْبَشَرِ   অর্থ : “এটি কোনো মানুষের বাণী নয়।” তাদের এ চরম ব্যর্থতার কথা তুলে ধরে মহান আল্লাহ বলেন-- قُلْ لَئِنِ اجْتَمَعَتِ الْإِنْسُ وَالْجِنُّ عَلى أَن يَأْتُوا بِمِثْلِ هَذَا الْقُرْآنِ لَا يَأْتُونَ بِمِثْلِهِ وَلَوْ كَانَ بَعْضُهُمْ لِبَعْضٍ ظَهِيرًا . অর্থ : “(হে রাসুল) আপনি বলে দিন, কুরআনের অনুরূপ কোনো কিছু রচনা করার জন্য যদিও সকল মানুষ ও জিন একত্রিত হয় এবং তারা পরস্পর সহযোগিতা করে, তবুও তারা এর অনুরূপ কোনো কিছু রচনা করতে পারবে না।” (সূরা বনি ইসরাইল : ৮৮) পরিশেষে বলা যায়, আল-কুরআন সম্পর্কে আল্লাহ তায়ালার উক্ত চ্যালেঞ্জ সর্বকালের অগ্নী। আজ পর্যন্ত কেউ কুরআন মাজিদের প্রতিদ্বন্দ্বিতা করতে পারেনি । আর কোনো দিন পারবেও না ।"
        }
      ]
    },
    {
      "number": "2",
      "uddipok": "জনাব শাকির ও নাহিদ দুজন ব্যবসায়, বাণিজ্যের সাথে জড়িত। শাকির সততার সাথে বাণিজ্য করেন। তিনি অদৃশ্যে বিশ্বাস করেন। সালাত কায়েম করেন, যাকাত আদায় করেন ও দান-সদকা করেন। তিনি দৃঢ়ভাবে আখিরাতে অনন্ত জীবনেও বিশ্বাস করেন। তবে জনাব নাহিদ ওজনে কম দেন। মালে ভেজাল মেশান। এলাকায় দুষ্টু লোকদের হাতে রেখে নেতা হতে চান ও বিশৃঙ্খলা সৃষ্টি করেন ।",
      "tag": "DB, MB, CB 22",
      "sub_questions": [
        {
          "label": "ক",
          "question": "",
          "explanation": "যালিকাল কিতাব অর্থ এটা সেই কিতাব ।"
        },
        {
          "label": "খ",
          "question": "",
          "explanation": "আদর্শ পরিবার গঠনে আল-কুরআনে প্রয়োজনীয় বিভিন্ন দিকনির্দেশনা দিয়েছে। এক্ষেত্রে সর্বপ্রথম নির্দেশনা হচ্ছে, পরিবারের প্রত্যেক সদস্যের সঙ্গে ন্যায় ও শান্তিপূর্ণভাবে বসবাস করা। পবিত কুরআনে সূরা নিসার ১৯নং আয়াতে আল্লাহ বলেছেন— অর্থ : “আর তোমরা তাদের সঙ্গে সুন্দরভাবে বসবাস কর।” কথাবার্তা ও কাজকর্ম সুন্দরভাবে সম্পাদন করা সদা হাসিমুখে পরিবারের আনন্দ- বিনোদনে অংশীদার হওয়া এবং তাদের জন্য যথাযথ খরচ সরবরাহ ইত্যাদি দায়িত্ব পালন করলে পরিবার শান্তির ঠিকানায় পরিণত হয়। আর এসব দায়িত্ব পালনে কুরআন বিশদভাবে নির্দেশনা দিয়েছে ।"
        },
        {
          "label": "গ",
          "question": "",
          "explanation": "জনাব শাকিরের মধ্যে মুত্তাকিদের গুণাবলি রয়েছে। মুত্তাকি শব্দটি এসেছে তাকওয়া শব্দ থেকে। তাকওয়া অর্থ খোদাভীতি, যিনি আল্লাহকে ভয় করে সকল প্রকার খারাপ কাজ হতে নিজেকে বিরত রাখেন তাকে মুত্তাকি বলে । উদ্দীপকে জনাব শাকির যে কাজগুলো করেন তা একজন মুত্তাকি ব্যক্তির কর্মকাণ্ডের সাথে সাদৃশ্যপূর্ণ। একজন মুত্তাকি ইমান সংশ্লিষ্ট অদৃশ্য বিষয়সমূহের ওপর বিশ্বাস রাখে, যথাসময়ে সালাত আদায় করে, আল্লাহ প্রদত্ত রিজিক থেকে সাধ্যমতো দান খয়রাত করে, যাকাত প্রদান করে এবং পবিত্র কুরআনসহ পূর্ববর্তী সকল আসমানি কিতাবসমূহে বিশ্বাস রাখে এবং দৃঢ়ভাবে আখিরাত অনন্ত জীবনেও বিশ্বাস রাখে। ব্যবসায়-বাণিজ্যসহ সকল কাজ-কর্মে সততা রক্ষা করে। আর উদ্দীপকে জনাব শাকিরকে এ কাজগুলোই করতে দেখা যায়। তাই বলা যায়, জনাব শাকিরের মধ্যে মুত্তাকিদের গুণাবলি বিদ্যমান রয়েছে।"
        },
        {
          "label": "ঘ",
          "question": "",
          "explanation": "জনাব নাহিদের বাণিজ্যিক ও সামাজিক কর্মকাণ্ড একজন মুনাফিকের কর্মকাণ্ডের সাথে সাদৃশ্যপূর্ণ । মুনাফিক শব্দটি আরবি নিফাক শব্দ থেকে এসেছে। এর অর্থ ধোকা দেওয়া, প্রতারণা করা, গোপন করা ইত্যাদি । যে ব্যক্তি অন্তরে কুফর অবাধ্যতা গোপন রেখে মুখে ইমানদারসুলভ বাক্য উচ্চারণ এবং লোক  দেখানো ইবাদাত পালন করে তাকে মুনাফিক বলে। রাসুল (সা.) বলেছেন, “মুনাফিকদেরও চিহ্ন তিনটি— ১. যখন কথা বলে, মিথ্যা বলে। ২. যখন ওয়াদা করে, তা ভঙ্গ করে। ৩. যখন তার কাছে কোনো কিছু আমানত রাখা হয়, তা খিয়ানত করে।” (বুখারি ও মুসলিম) উদ্দীপকে নাহিদ একজন মুনাফিকের প্রতিচ্ছবি। মুনাফিক ব্যক্তিরা নিজের স্বার্থ আদায়ের জন্য মানুষকে নানাভাবে প্রতারিত করে। সে রকম নাহিদ সাহেবও ওজনে কম দেয়, মালে ভেজাল মিশিয়ে ক্রেতাকে প্রতারিত করছেন । এ সম্পর্কে আল্লাহ বলেছেন— يُخْدِعُونَ الله وَالَّذِينَ آمَنُوا অর্থ : “(মুনাফিকরা) আল্লাহ এবং মুমিনদেরকে ধোঁকা দিতে চায়।” মুনাফিকরা নিজেদের হীন স্বার্থের জন্য সমাজে বিশৃঙ্খলা সৃষ্টি করতেও দ্বিধা করে না। তাদের এ ধরনের চরিত্রের কথা উল্লেখ করে আল্লাহ বলেছেন— ; অর্থ : “সাবধান! (মুনাফিকরাই) প্রকৃত পক্ষে বিশৃঙ্খলা সৃষ্টিকারী।' আর উদ্দীপকে জনাব নাহিদও এলাকার নেতা হওয়ার জন্য দুষ্টু লোকদের সাথে মিশে নানা রকম বিশৃঙ্খলা সৃষ্টি করছে। পরিশেষে বলা যায়, উদ্দীপকে নাহিদ সাহেবের বাণিজ্যিক ও সামাজিক কর্মকাণ্ড স্পষ্টতই মুনাফিকি চরিত্রের প্রতিফলন ।"
        }
      ]
    },
    {
      "number": "3",
      "uddipok": "সাকিব সাহেব আধুনিক শিক্ষায় শিক্ষিত একজন চাকরিজীবী। বন্ধু গোফরানের সাথে আলাপচারিতায় বললেন, এ পৃথিবীতে আমাদের আগমন, চলে যাওয়া সবই দুর্ঘটনার মতো। কার খবর কে রাখে? শুনে তার বন্ধু গোফরান বলে তুমি কি জান না আল্লাহ কুরআনে বলেছেন, তিনিই সেই সত্তা যিনি তোমাদের জন্য পৃথিবীর সবকিছু সৃষ্টি করেছেন। এরপর তিনি মনোনিবেশ করেছেন আকাশসমূহের দিকে। আর সেগুলো বিন্যস্ত করেছেন সাতটি আকাশে। সে অবাক হলো। গোফরান আরও বললেন, কুরআন না শিখে তুমি জ্ঞান- বিজ্ঞানের বিশাল ভান্ডার থেকে বঞ্চিত হয়েছো।",
      "tag": "DB, MB, CB 22",
      "sub_questions": [
        {
          "label": "ক",
          "question": "",
          "explanation": "'মুত্তাকিন' অর্থ আল্লাহ ভীরু বা খোদাভীরু ।"
        },
        {
          "label": "খ",
          "question": "",
          "explanation": "‘লা-রইবা ফীহ্’ আয়াতাংশে বুঝানো হয়েছে যে, পবিত্র কুরআন যাবতীয় সন্দেহ থেকে মুক্ত। সূরা বাকারার দ্বিতীয় আয়াতে বলা হয়েছে—ذلِكَ الْكِتَبُ لَا رَيْبَ فِيهِ  অর্থ : “এটি (কুরআন) এমন এক কিতাব যাতে কোনো সন্দেহ নেই।” অর্থাৎ কুরআন যাবতীয় সন্দেহ, সংশয়, ভুল-ত্রুটি থেকে সম্পূর্ণ মুক্ত ও পবিত্র ।"
        },
        {
          "label": "গ",
          "question": "",
          "explanation": "সাকিব সাহেবের চিন্তাধারা পবিত্র কুরআনের দৃষ্টিতে স্পষ্ট কুফরি। কুফর শব্দটি আরবি। এর অর্থ অস্বীকার করা, গোপন করা, ঢেকে ফেলা ইত্যাদি। ইসলামের পরিভাষায়, পবিত্র কুরআন ও হাদিসের কোনো আয়াত বা বিধান অস্বীকার বা অবিশ্বাস করাকে কুফর বলে । আর যে কুফরি করে তাকে বলে কাফির। উদ্দীপকে সাকিব সাহেবের চিন্তাধারা পবিত্র কুরআনের সাথে সাংঘর্ষিক। কেননা মানুষের এই পৃথিবীতে আসা এবং চলে যাওয়া নিছক কোনো দুর্ঘটনা নয় । পবিত্র কুরআনে আল্লাহ বলেছেন— إِنِّي جَاعِلٌ فِي الْأَرْضِ خَلِيفَةٌ অর্থ : “নিশ্চয়ই আমি পৃথিবীতে আমার প্রতিনিধি প্রেরণ করব।” (সূরা T বাকারা : ৩০) অর্থাৎ মহান আল্লাহ বিশেষ উদ্দেশ্য ও পরিকল্পনা নিয়ে মানুষকে এই পৃথিবীতে তাঁর খলিফা বা প্রতিনিধি করে পাঠিয়েছেন। মানুষ, এ পৃথিবীতে আল্লাহর পক্ষে থেকে তার দেওয়া বিধান মতো ! কর্মকাণ্ড পরিচালনা করবে। মহান আল্লাহ সূরা বাকারায় আরও বলেছেন— “অতঃপর তোমরা তাঁর নিকটই ফিরে যাবে।” অর্থাৎ মানুষ, পর্যায়ক্রমে সকলেই আল্লাহর কাছে ফিরে যাবে। কিন্তু সাকিব সাহেব কুরআনের এ আয়াতগুলোকে অস্বীকার করেছেন। তাই বলা যায়, সাকিব সাহেবের চিন্তাধারা স্পষ্ট কুফরির শামিল। তার উচিৎ এসব চিন্তাধারা থেকে ফিরে আসা।"
        },
        {
          "label": "ঘ",
          "question": "",
          "explanation": "পবিত্র কুরআনে মানবজীবনের জন্য প্রয়োজনীয় সবকিছুর পূর্ণাঙ্গ দিকনির্দেশনা থাকায় সাকিব সাহেবের প্রতি গোফরান সাহেবের উক্তিটিকে যথার্থ বলা যায় । পবিত্র কুরআন মহান আল্লাহর বাণী। এটি আল্লাহ প্রদত্ত সর্বশেষ আসমানি কিতাব, সার্বজনীন জীবন বিধান। এটি বিভিন্ন দিক বিবেচনায় সর্বকালের সর্বশ্রেষ্ঠ গ্রন্থ। উদ্দীপকে জনাব সাকিবের প্রতি জনাব গোফরান কুরআন নিয়ে যে মন্তব্য করেছেন তা সমর্থনযোগ্য। বিশ্বমানবতার সর্বদিক জ্ঞান- বিজ্ঞানের উৎস হিসেবে আল-কুরআনের মাহাত্ম্য অনস্বীকার্য। সৃষ্টি রহস্য, স্রষ্টা ও সৃষ্টির সম্পর্ক, সৃষ্টিকূলের প্রয়োজনে ভূতত্ত্ব, রসায়ন, পদার্থ, জীববিজ্ঞান ইত্যাদি সকল জ্ঞানবিজ্ঞানের সমৃদ্ধ সমাহার হচ্ছে আল-কুরআন । এ মর্মে পবিত্র কুরআনে আল্লাহ বলেন- وَلَقَدْ صَرَفْنَا لِلنَّاسِ فِي هَذَا الْقُرْآنِ مِنْ كُلِّ مَثَلٍ. অর্থ : “নিশ্চয়ই আমি এ মহাগ্রন্থ আল-কুরআনে মানবজাতির কল্যাণের জন্য প্রতিটি বিষয়ই বিশদভাবে বর্ণনা করে দিয়েছি।” (সূরা বনি ইসরাইল : ৮৯) মহাগ্রন্থ আল-কুরআন বিশ্বমানব মণ্ডলীর যাবতীয় যুগজিজ্ঞাসার সমাধানের অফুরন্ত ভাণ্ডার । আল্লাহ বলেছেন— وَنُنَزِّلُ مِنَ الْقُرْآنِ مَا هُوَ شِفَاء অর্থ : “কুরআন অবতীর্ণ করেছি, যাতে মুমিনদের জন্য রয়েছে সকল সমস্যার সমাধান।” (সূরা বনি ইসরাইল : ৮২) পরিশেষে বলা যায়, পৃথিবীর সকল বিষয় সম্পর্কে সম্যক ইঙ্গিত যা দিকনির্দেশনা রয়েছে আল-কুরআনে। ফলে কুরআন গ্রন্থে পৃথিবীর সকল জ্ঞান বিজ্ঞানের উৎস। তাই কুরআন সম্পর্কে সাকিব সাহেবের প্রতি গোফরান সাহেবের বক্তব্যটি সম্পূর্ণ সঠিক ও যথার্থ হয়েছে।"
        }
      ]
    },
    {
      "number": "4",
      "uddipok": "প্রফেসর শাফায়েত শ্রেণিকক্ষে একটি আয়াত তিলাওয়াত করে ব্যাখ্যা করলেন। আয়াত : “খাতামাল্লাহু আলা কুলুবিহীম ওআলা সামইহিম ওআলা আবছরিহিম গিশাঅতুন অলাহুম আযাবুন আজীম।” এখানে স্রষ্টার প্রতি আস্থাহীনদের পরিণতি ব্যক্ত হয়েছে।",
      "tag": "DB, MB, CB 22",
      "sub_questions": [
        {
          "label": "ক",
          "question": "",
          "explanation": "গায়েব শব্দের অর্থ অদৃশ্য।"
        },
        {
          "label": "খ",
          "question": "",
          "explanation": "প্রশ্নোক্ত বক্তব্যটির অর্থ হলো— আমি তাদেরকে যে সম্পদ বা জীবিকা দান করেছি তা থেকে ব্যয় করে। এটি সূরা বাকারার ৩নং আয়াতের শেষ অংশ। এখানে আল্লাহ মুত্তাকিদের বৈশিষ্ট্য বর্ণনা করতে গিয়ে বলেছেন, মুত্তাকিরা আল্লাহ প্রদত্ত রিজিক হতে সাধ্যমতো আল্লাহর পথে তথা দ্বীন ও মানব কল্যাণে খরচ করে।"
        },
        {
          "label": "গ",
          "question": "",
          "explanation": "উদ্দীপকে বর্ণিত, ‘খাতামাল্লাহু আলা কুলুবিহীম' দ্বারা কাফিরদের বুঝানো হয়েছে। কাফির বলতে এমন লোককে বোঝায় যে আল্লাহসহ ইমান সংশ্লিষ্ট সকল বিষয়কে অথবা ইসলামের মৌলিক বিষয়ের কোনো একটিকেও অস্বীকার করে । কাফিররা সর্বদাই হিদায়েতের আলো থেকে বঞ্চিত । উদ্দীপকে শাফায়াত সাহেব তার বক্তব্যের শেষাংশে স্রষ্টার প্রতি আস্থাহীন বলে তিনি কাফিরদের ইঙ্গিত করেছেন। তাছাড়া তার পাঠকৃত আয়াত যাদের পরিণতির কথা বলা হয়েছে তাদের পরিচয় এর পূর্ববর্তী আয়াতে তুলে ধরা হয়েছে। ‘খাতামাল্লাহু আলা কুলুবিহীম'-এর পূর্ববর্তী আয়াত হলো— إِنَّ الذِيْنَ كَفَرُوْا سَوَاءٌ عَلَيْهِمْ وَأَنْذَرْتَهُمْ أَمْ لَمْ تُنذِرْهُمْ لَا يُؤْمِنُونَ অর্থ : “নিশ্চয়ই যারা কুফরি করেছে, আপনি তাদেরকে ভয় প্রদর্শন করুন আর নাই করুন (তাতে কিছুই আসে যায় না), তারা ইমান আনবে না।” (সূরা বাকারা : ৫) এ আয়াতে আল্লাহ স্পষ্টভাবেই কাফিরদের কথা উল্লেখ করেছেন। তাই বলা যায়, উদ্দীপকে বর্ণিত আয়াত দ্বারা কাফিরদের বুঝানো হয়েছে"
        },
        {
          "label": "ঘ",
          "question": "",
          "explanation": "আয়াতে বর্ণিত ব্যক্তিরা হলো কাফির গোষ্ঠী। কাফিররা হিদায়েতের পরিবর্তে ভ্রষ্টতাকে গ্রহণ করে নিয়েছে। তারা প্রকারন্তরে জান্নাতের পরিবর্তে জাহান্নামকে ক্রয় করেছে । তাদের পরিণতি অত্যন্ত ভয়াবহ । উদ্দীপকে বর্ণিত আয়াতে কাফিরদের ইঙ্গিত করে তাদের করুণ পরিণতির কথা বলা হয়েছে। কাফিরদের ইমান বিরোধী কর্মকাণ্ডের কারণে তাদের অন্তরে মোহর মারা থাকে। তাই সেখানে ইমান প্রবেশ করতে পারে না। কাফিরদের চোখে এমন আবরণ পড়ে থাকে যার দরুন তারা সত্য-সুন্দর দেখে না। হেদায়েতের কথা শোনার সময় তাদের কান বধির, ইসলামের কাজসমূহ পর্যবেক্ষণ করতে তাদের চোখ দৃষ্টিহীন এবং এটি অন্তঃকরণে পাষাণের ন্যায় কঠোর হয়ে থাকে । তাদের চূড়ান্ত পরিণতি সম্পর্কে আল্লাহ জানিয়েছেন— وَلَهُمْ عَذَابٌ عَظِيمٌ . অর্থ : “আর তাদের জন্য রয়েছে (জাহান্নামের) কঠোর শাস্তি ।” পরিশেষে বলা যায়, কাফিররা দুনিয়াতেও সত্য ও সুন্দর থেকে বঞ্চিত এবং আখিরাতেও তাদের জন্য রয়েছে জাহান্নামের ভয়াবহ শাস্তি ।"
        }
      ]
    },
    {
      "number": "5",
      "uddipok": "অধ্যাপক আফজাল হোসেন শ্রেণিকক্ষে ছোট্ট একটি হাদিস নিয়ে আলোচনা করলেন। “লা ইউমিনু আহাদুকুম হাত্তা আকুনা আহাব্বা ইলাইহি মিন ওলিদিহি ওঅলাদিহি অন্নাসি আজমাঈন।”",
      "tag": "DB, MB, CB 22",
      "sub_questions": [
        {
          "label": "ক",
          "question": "ইমানের সর্বোত্তম শাখা কোনটি?",
          "explanation": "ইমানের সর্বোত্তম শাখা হলো لَا إِلهَ إِلَّا اللهُ   (লা ইলাহা ইল্লাল্লাহ) একথা বলা ।"
        },
        {
          "label": "খ",
          "question": "“সত্যবাদিতা মানুষকে জান্নাতের দিকে নিয়ে যায়। ব্যাখ্যা কর।. ",
          "explanation": "প্রশ্নোক্ত বাক্যটি একটি হাদিসের অংশ। এর ব্যাখ্যা হলো- সত্যবাদিতা আলোকস্বরূপ, যা মানুষকে সৎপথে পরিচালিত করে এবং তাকে সততা ও পুণ্যের দিকে ধাবিত করে। আর নিশ্চয়ই পুণ্য জান্নাতে দিকে পরিচালিত করে। ফলে সে পার্থিব জগতে সুখ-শান্তিতে জীবনযাপন করে এবং পরকালে জান্নাতের অধিবাসী হয়। এভাবে সত্যবাদিতা মানুষকে জান্নাতের দিকে নিয়ে যায়।"
        },
        {
          "label": "গ",
          "question": "উদ্দীপকের হাদিসটিতে কোন বিষয়ের প্রতি গুরুত্বারোপ করা হয়েছে?",
          "explanation": "উদ্দীপকে বর্ণিত হাদিসটিতে রাসুলুল্লাহ (সা.)-এর প্রতি সর্বাধিক ভালোবাসা প্রদর্শনের ওপর গুরুত্বারোপ করা হয়েছে। ইসলামের সাতটি মৌলিক বিষয়ের মধ্যে অন্যতম একটি হচ্ছে নবি- রাসুলদের প্রতি বিশ্বাস স্থাপন করা। আর সর্বশেষ নবি ও রাসুল হলেন হযরত মুহাম্মদ (সা.)। তাই একজন মুমিনকে পূর্ণাঙ্গ মুমিন হতে হলে তাঁকে সর্বাধিক ভালোবাসতে হবে। উদ্দীপকে বর্ণিত হাদিসে বলা হয়েছে, যে পর্যন্ত কোনো ব্যক্তির নিকট পিতামাতা, সন্তানসন্তুতি এমনকি সমগ্র মানবজাতি থেকে আল্লাহর রাসুল (সা.) অধিক প্রিয় না হতে পারবে সেই পর্যন্ত সে ব্যক্তি প্রকৃত ইমানদার হতে পারবে না। কেননা বিশ্বাস কেবল মাত্র মনে থাকলেই চলবে না; বরং তার প্রতিটি কাজ-কর্মে, প্রতিটি কথায় প্রমাণ করতে  হবে যে, তার নিকট রাসুলুল্লাহ (সা.)-ই ছিলেন সেই যাবতীয় গুণের সর্বোত্তম আদর্শ। আর তাতে পিতামাতা, সন্তান-সন্তুতি, স্বামী-স্ত্রী বা কোনো মূল্যবান পার্থিব সম্পদও বিসর্জন দেওয়া হোক না কেন। এভাবে রাসুলুল্লাহ (সা.)-এর প্রতি সর্বাধিক ভালোবাসা না থাকলে সে নিজেকে পূর্ণ ইমানদার হিসেবে গড়ে তুলতে পারবে না। তাই বলা যায়, উদ্দীপকে বর্ণিত হাদিসে রাসুলুল্লাহ (সা.)-এর প্রতি সর্বাধিক ভালোবাসার ওপর গুরুত্বারোপ করা হয়েছে।"
        },
        {
          "label": "ঘ",
          "question": "হাদিসটির তাৎপর্য বিশ্লেষণ কর।",
          "explanation": "উদ্দীপকে বর্ণিত হাদিসটির তাৎপর্য হলো জীবনের প্রতিটি ক্ষেত্রে রাসুলুল্লাহ (সা.)-এর আদর্শকে সর্বাধিক প্রাধান্য দেওয়া। যে ব্যক্তি রাসুলুল্লাহ (সা.)-এর বিধিবিধান মেনে চলে, সে মূলত মহান আল্লাহরই বিধিবিধান মেনে চলে। অতএব, রাসুলুল্লাহ (সা.)-এর আদর্শ অনুসরণ না করলে আল্লাহকে পাওয়া অসম্ভব। উদ্দীপকে রাসুলুল্লাহ্ (সা.) কে সর্বাধিক ভালোবাসার প্রতি গুরুত্বারোপ করে একটি হাদিস বর্ণিত হয়েছে। হাদিসটির তাৎপর্য হলো পৃথিবীর সকল কিছুর চেয়ে রাসুলুল্লাহ (সা.)-এর প্রতি সর্বাধিক ভালোবাসা অন্তরে পোষণ করতে হবে। জীবনের প্রতিটি ক্ষেত্রে তাঁর আদর্শকে বাস্তবায়ন করতে হবে। রাসুলুল্লাহ (সা.)-এর আদর্শকে নিজের মধ্যে এবং সমাজে বাস্তবায়ন করতে গেলে যদি পিতা-মাতা, সন্তান-সন্তুতি বা অন্য কোনো কিছু অন্তরায় হয়ে দাঁড়ায় তাহলে, পিতা-মাতাসহ সকল কিছুকে বর্জন করতে হবে। তবুও রাসুল (সা.)-এর আদর্শের ব্যাপারে এক চুলও ছাড় দেওয়া যাবে না। মানুষের চূড়ান্ত সফলতা হলো কিয়ামতের দিন বিনা হিসাবে জান্নাত লাভ করা,। আর পৃথিবীর কোনো মানুষ রাসুলুল্লাহ (সা.)-এর শাফায়াত ছাড়া জান্নাতে যেতে পারবে না। এজন্য প্রয়োজন রাসুল (সা.)-কে সবচেয়ে বেশি ভালোবেসে তাঁর আদর্শকে সর্বক্ষেত্রে ধারণ করা । পরিশেষে বলা যায়, দুনিয়াতে খাঁটি ইমানদার হয়ে আখিরাতে চিরস্থায়ী জান্নাত পেতে হলে রাসুল (সা.)-এর আদর্শকে ধারণ ও বাস্তবায়নের বিকল্প নেই। আর এর জন্য প্রয়োজন তাঁর প্রতি সর্বাধিক ভালোবাসা অন্তরে পোষণ করা।"
        }
      ]
    },
    {
      "number": "6",
      "uddipok": "মুফতি আব্দুর রহমান বয়ান করলেন, “বুনিয়াল ইসলামু আলা- খামসিন...”। স্বামী হারা রহিমা স্থানীয় সমিতি থেকে ঋণ নিয়ে ছোট ব্যবসায় শুরু করলেন ।",
      "tag": "DB, MB, CB 22",
      "sub_questions": [
        {
          "label": "ক",
          "question": "",
          "explanation": "যারা গোপনে শত্রুতা পোষণ করে, কিন্তু প্রকাশ্যে ইসলামের কথা ঘোষণা করে এরূপ ব্যক্তিদের মুনাফিক বলে।"
        },
        {
          "label": "খ",
          "question": "",
          "explanation": "প্রশ্নোক্ত বাক্যটির ব্যাখ্যা হলো- 'দাতা বা দান প্রদানকারীর হাত দান গ্রহীতার বা দানগ্রহণকারীর হাত থেকে উত্তম।' দাতা শ্রেষ্ঠ এজন্য যে, তিনি দানের মাধ্যমে অন্যের উপকার সাধন করেন। ফলে দানগ্রহীতা দাতার নিকট চিরদিনই কৃতজ্ঞ হয়ে থাকে। আর সাধারণত দান গ্রহণকালে গ্রহীতার মান প্রতিক্রিয়ার সৃষ্টি হয় এবং তাকে সম্পূর্ণরূপে হীনম্মন্য করে ফেলে ।"
        },
        {
          "label": "গ",
          "question": "",
          "explanation": "হাদিসে বুনিয়াদ বলতে ইসলামের মৌলিক স্তম্ভগুলোকে বুঝানো হয়েছে। ইসলাম ধর্মে স্তম্ভ সদৃশ পাঁচটি মৌলিক বিধান রয়েছে। এগুলো পালন করা প্রতিটি মুসলমানদের জন্য অবশ্য কর্তব্য। এর কোনো একটির প্রতি অবহেলা বা অবজ্ঞা করলে ইমান বিনষ্ট হয়ে যাবে । উদ্দীপকে “বুনিয়াল ইসলামু আল-খামসিন...” হাদিসাংশে দ্বারা হযরত ইবনে উমর (রা.) থেকে বর্ণিত একটি হাদিসের প্রতি ইঙ্গিত করা হয়েছে। পূর্ণাঙ্গ হাদিসটি হলো এই “হযরত ইবনে উমর (রা.) হতে বর্ণিত, তিনি বলেন, রাসুলুল্লাহ (সা.) বলেছেন, ইসলাম পাঁচটি বুনিয়াদ বা স্তম্ভের ওপর প্রতিষ্ঠিত। যথা- ১. এ কথার সাক্ষ্য দেওয়া যে, “আল্লাহ তায়ালা ব্যতীত আর কোনো ইলাহা নেই এবং মুহাম্মদ (সা.) তাঁর বান্দা ও প্রেরিত রাসুল। ২. নামাজ (সালাত) প্রতিষ্ঠা করা; ৩. যাকাত আদায় করা; ৪. হজ পালন করা; ৫. রমযান মাসে রোজা রাখা।” অতএব বলা যায়, হাদিসে বুনিয়াল ইসলামু আলা খামসিন দ্বারা ইসলামের এ পাঁচটি মৌলিক বিধানকে বুঝানো হয়েছে ।"
        },
        {
          "label": "ঘ",
          "question": "",
          "explanation": "উদ্দীপকে রহিমার ঋণ গ্রহণ এবং তা যথাসময়ে পরিশোধের বিষয়টি তাকে হতাশ ও দুঃশ্চিন্তাগ্রস্ত করবে। হালাল উপার্জনের জন্য ব্যবসায় করা একটি উত্তম পেশা। এর জন্য প্রয়োজনে ঋণ করা বৈধ। তবে সতর্ক থাকতে হবে যেন গৃহীত ঋণ যেন যথাসময় পরিশোধ করা যায়। অন্যথায় তা দাতা ও গ্রহীতার মধ্যে মনোমালিন্য সৃষ্টি করে । উদ্দীপকে রহিমা ব্যবসার জন্য স্থানীয় সমিতি থেকে ঋণ নিয়েছে। সুদ মুক্ত ঋণ দেওয়া-নেওয়া বৈধ হলেও ঋণ মানুষের মানসিক শান্তি কেড়ে নেয় । তাই ঋণ সম্পর্কে সতর্ক করে রাসুল (রা.) বলেছেন- অর্থ : إِيَّاكُمْ وَالدَّيْنَ فَإِنَّهُ هُم بِاللَّيْلِ وَمُذِلَةٌ بِالنَّهَارِ “তোমরা ঋণ হতে সাবধান হও। কেননা ঋণ রাতের দুঃশ্চিন্তা ও দিনের লাঞ্ছনা”। (বায়হাকি) রাসুল (সা.)-এর এ বাণীর অর্থ হলো ঋণগ্রস্ত ব্যক্তিকে সবসময় চিন্তাভাবনায় সময় কাটাতে হয়। রাতের বেলায় ঘুমাতে গেলে ঋণের চিন্তা মনে উদয় হয়। ফলে সে ঠিকমতো ঘুমাতে পারে না। আর দিনের বেলাও তার শান্তি থাকে না। কেননা ঋণদাতা দিনের বেলায় তার প্রাপ্ত চেয়ে ঋণ গ্রহীতাকে হেয় প্রতিপন্ন করে । তাই একান্ত প্রয়োজন ছাড়া ঋণ গ্রহণ না করাই শ্রেয় । পরিশেষে বলা যায়, উদ্দীপকে রহিমা কীভাবে ও কতদিনে ঋণ পরিশোধ করতে পারবে। এ বিষয়টি তাকে দিনে-রাতে সবসময় হতাশা ও দঃশ্চিন্তাগ্রস্ত করে রাখবে ।"
        }
      ]
    },
    {
      "number": "7",
      "uddipok": "ইমাম সাহেব বয়ান করলেন, ইসলামি শরিয়তের চারটি উৎস। কোনো বিষয়ের সমস্যার সমাধানে প্রথমে আল-কুরআন, তারপর হাদিসে রসুল। তাতে পাওয়া না গেলে তৃতীয় উৎসে খুঁজবেন । “কুরআন ও হাদিসের পরেই এর স্থান।”",
      "tag": "DB, MB, CB 22",
      "sub_questions": [
        {
          "label": "ক",
          "question": " ‘আল-হাসাদ' শব্দের অর্থ কী?",
          "explanation": "‘আল-হাসাদ' শব্দের অর্থ হিংসা, বিদ্বেষ।"
        },
        {
          "label": "খ",
          "question": "মৌনতামূলক ইজমা বা ইজমায়ে সুকুতি বলতে কী বোঝ?",
          "explanation": "মৌনতামূলক ইজমা বা ইজমায়ে সুকুতি একটা বিষয়ে কতিপয় মুজতাহিদ একমত হয়েছেন বা একসাথে কাজটি করেছেন কিন্তু অন্যান্য মুজতাহিদ তার কোনো প্রতিবাদ করেননি বরং নীরব থেকেছেন। ইজমার মধ্যে কতিপয় মুজতাহিদ সম্মতিসূচক মন্তব্য করেছেন বা সম্মিলিতভাবে কাজটি করেছেন এবং অন্যান্য মুজতাহিদগণ এ বিষয়ে নীরব ছিলেন; এমনকি চিন্তাভাবনা করার সময়কাল অথবা আলোচনার মজলিস অতিবাহিত হয়ে যাওয়ার পরও প্রতিবাদ করেননি। এরূপ ইজমাকে মৌনতামূলক ইজমা বা ইজমায়ে সুকুতি বলে ।"
        },
        {
          "label": "গ",
          "question": " উদ্দীপকে ইমাম সাহেব কোন উৎসের কথা বলেছেন? সেটির উৎপত্তি বর্ণনা কর ।",
          "explanation": "উদ্দীপকে ইমাম সাহেব ইসলামি শরিয়তের তৃতীয় উৎস ইজমার কথা বলেছেন। ইজমা অর্থ ঐক্যমত্য পোষণ করা, ঐক্যবদ্ধ হওয়া। ইসলামি পরিভাষায় ইজমা হচ্ছে ইসলামি চিন্তাবিদদের ওইসব সিদ্ধান্ত, যে সব বিষয়ে কুরআন ও হাদিসের আলোকে তারা ঐক্যমত্য পোষণ করেছেন। উদ্দীপকে ইমাম সাহেব ইজমার কথা তুলে ধরেন। শরিয়তের উৎস হিসেবে ইজমার উৎপত্তি ঘটে রাসুল (সা.)-এর ইন্তেকালের পর সাহাবিদের যুগে। সুন্নাহর পরেই ইজমার স্থান। তার এ কথার তাৎপর্য হলো ইসলামি শরিয়তের প্রথম ও প্রধান দুটি উৎস হলো কুরআন ও সুন্নাহ । নতুন কোনো সমস্যা উদ্ভব হলে কুরআন ও সুন্নাহর থেকে সমাধান নিতে হবে। যদি কুরআন ও সুন্নাহ-তে সরাসরি সমাধান না পাওয়া যায় তাহলে ইজমা থেকে সমাধান নিতে হবে। কেননা মুজতাহিদগণ কুরআন ও হাদিসের অনুকূলেই ইজমার দ্বারা সিদ্ধান্ত দেন বলে এর দ্বারা অকাট্যতা প্রমাণিত হয়। পৃথিবীর অধিকাংশ মুজতাহিদ আলেম একমত হন যে ইজমা শরিয়তের তৃতীয় উৎস এবং এর ওপর আমল করা ওয়াজিব। কুরআন ও সুন্নাহর ন্যায় ইজমা অস্বীকারকারীকে কাফির বলা যাবে । পরিশেষে বলা যায়, মুসলিম উম্মাহর নিকট কুরআন ও সুন্নাহর পরেই ইজমা হচ্ছে অকাট্য দলিল, যার ওপর আমল করা ওয়াজিব। তাই শরিয়তের আইনের উৎস হিসেবে কুরআন ও সুন্নাহর পরেই ইজমার স্থান। সাহাবিগণ নতুন কোনো সমস্যার সম্মুখীন হলে তারা কুরআন"
        },
        {
          "label": "ঘ",
          "question": "",
          "explanation": "প্রশ্নোক্ত উক্তিটির তাৎপর্য হলো শরিয়তের দলিল হিসেবে কুরআন ও হাদিসের পরেই ইজমার বিধানকে গ্রহণ করতে হবে। মুহাম্মদ (সা.)-এর ইন্তেকালের পর ইসলাম আরবের বাইরে দ্রুতই ছড়িয়ে পড়ে। নতুন নতুন সভ্যতা সংস্কৃতির ফলে মুসলিম সমাজে নিত্যনতুন সমস্যার উদ্ভব হতে থাকে, যার সমাধান সরাসরি কুরআন ও সুন্নাহে পাওয়া যায় না। তখন ওই সকল সমস্যার সমাধান কুরআন ও সুন্নাহর অনুকূলে ইজমা দ্বারা করা হয়ে থাকে। উদ্দীপকে ইমাম সাহেব বলেন, ইসলামি শরিয়তের চারটি উৎস । কোনো বিষয়ের সমস্যার সমাধানে প্রথমে আল-কুরআন। তারপর হাদিস, এতে পাওয়া না গেলে তৃতীয় উৎস খুঁজবেন অর্থাৎ ‘ইজমা’। 'কুরআন ও হাদিসের পরেই এর স্থান।' ইসলামি শরিয়তের ইজমা অত্যন্ত গুরুত্বপূর্ণ একটি আইনি উৎস। মহান আল্লাহ ও রাসুল (সা.) ইজমার অবস্থান, গ্রহণযোগ্যতা, নির্ভরতা ও মর্যাদা নির্ধারণ করে দিয়েছেন । মহান আল্লাহ বলেন- “আর যে ব্যক্তি তার কাছে হেদায়েত প্রকাশিত হওয়ার পর রাসুল (সা.)-এর বিরুদ্ধাচরণ করে এবং মুমিনদের অনুসৃত পথের বিরুদ্ধে চলে আমি তাকে সেদিকেই প্রত্যাবর্তন করাব, যেদিকে সে অবলম্বন করেছে এবং তাকে জাহান্নামে নিক্ষেপ করব।” (সূরা নিসা : ১১৫) অন্যত্র বলেন, “তোমরা আল্লাহর রজ্জুকে সম্মিলিতভাবে আঁকড়ে ধর এবং বিচ্ছিন্ন হয়ো না। (সূরা আলে-ইমরান : ১০৩) রাসুল (সা.) ইজমার গুরুত্ব নিয়ে বলেন- “আমার উম্মত ভুল বা বিভ্রান্তি বিষয়ের ওপর একমত হবে না।” (আহকামুল কুরআন) ইজমা বৈধ হওয়ার শর্ত হলো ইজমা কুরআন সুন্নাহর বিরোধী হবে না। ইজমার মূলভিত্তি অবশ্যই কুরআন হাদিস ও শরিয়তের দলিলের সামঞ্জস্যপূর্ণ হতে হবে। অতএব বলা যায়, ইজমা হওয়ার জন্য মুজতাহিদগণের প্রত্যক্ষ বা মৌন সমর্থন থাকা অত্যাবশ্যক"
        }
      ]
    },
    {
      "number": "8",
      "uddipok": "মুফতি আব্দুল্লাহ সাহেব জুমার খুতবায় বললেন, “ইমানের সত্তরটিরও বেশি শাখা-প্রশাখা আছে। সর্বোৎকৃষ্ট শাখা হলো ‘লা ইলাহা ইল্লাল্লাহু’ বলা এবং সর্বনিম্ন শাখা হলো রাস্তা থেকে কষ্টদায়ক বস্তু সরিয়ে ফেলা । আর লজ্জাশীলতা ইমানের গুরুত্বপূর্ণ একটি শাখা ।”",
      "tag": "DB, MB, CB 22",
      "sub_questions": [
        {
          "label": "ক",
          "question": "",
          "explanation": "‘ইসলাম’ অর্থ আনুগত্য করা, আত্মসমর্পণ করা ।"
        },
        {
          "label": "খ",
          "question": "",
          "explanation": "আল-কুরআন মহান আল্লাহর পক্ষ থেকে মানুষের জীবন বিধান হিসেবে নাযিল করা হয়েছে। আল্লাহ তায়ালা বলেছেন, “এটা সেই কিতাব যাতে কোনো সন্দেহের অবকাশ নেই, মুত্তাকিদের হিদায়েতের জন্য।” এতে সবকিছু অত্যন্ত চমৎকারভাবে বর্ণিত হয়েছে। আল্লাহ বলেছেন, “আমি আপনার প্রতি কিতাব নাযিল করেছি প্রত্যেক বিষয়ের স্পষ্ট ব্যাখ্যাস্বরূপ।” (সূরা আন-নাহল : ৮৯) আর এজন্যই আল-কুরআনকে পূর্ণাঙ্গ জীবন বিধান বলা হয় ।"
        },
        {
          "label": "গ",
          "question": "",
          "explanation": "উদ্দীপকের ইমানের সর্বোৎকৃষ্ট শাখা বলতে  لَا إِلَهَ إِلَّا اللهُ (লা ইলাহা ইল্লাল্লাহ) এ কথা বলাকে বুঝানো হয়েছে ।ইমান অর্থ বিশ্বাস স্থাপন করা। প্রকৃত অর্থে মুহাম্মদ (সা.) আল্লাহর পক্ষ থেকে যা কিছু নিয়ে এসেছেন সবকিছু নিঃশর্তে বিশ্বাস করা ও গ্রহণ করাকে ইমান বলে ।  উদ্দীপকে মুফতি আবদুল্লাহ সাহেব তার বক্তব্যে ইমান সম্পর্কে বলতে গিয়ে ইমানের সর্বোৎকৃষ্ট শাখার কথা তুলে ধরেন। হযরত আবু হুরায়রা (রা.) হতে বর্ণিত একটি হাদিস থেকে জানতে পারি যে, রাসুল (সা.) বলেছেন- الْإِيْمَانُ بِضْعٌ وَسَبْعُوْنَ شُعْبَةٌ فَأَفْضَلُهَا قَوْلُ لَا إِلَهَ إِلَّا اللَّهُ অর্থ : ইমানের সত্তরটিরও বেশি শাখা প্রশাখা আছে। তন্মধ্যে সর্বোত্তমটি হচ্ছে একথা বলা arjially (লা ইলাহা ইল্লাল্লাহ) মহান আল্লাহ ছাড়া আর কোনো উপাস্য নেই। অতএব বলা যায়, ইমানের সর্বোৎকৃষ্ট শাখা বলতে আল্লাহর একত্ববাদের সাক্ষ্য দেওয়াকে বোঝায় ।"
        },
        {
          "label": "ঘ",
          "question": "",
          "explanation": "রাসুলুল্লাহ (সা.) বলেছেন, লজ্জাশীলতা মুমিনের ইমানের একটি গুরুত্বপূর্ণ শাখা। লজ্জাশীলতা মুমিনের ভূষণ। লজ্জা ও সম্ভ্রম মানুষের একটি স্বভাবজাত গুণ; যার মাধ্যমে মানুষের মধ্যে বহুবিদ নৈতিক গুণাবলির সমাবেশ ঘটে। রাসুল (সা.) অধিক লজ্জাশীল ছিলেন উদ্দীপকে ইমানের একটি গুরুত্বপূর্ণ শাখা হিসেবে লজ্জাশীলতাকে তুলে ধরা হয়েছে। একটি হাদিসে রাসুলুল্লাহ (সা.) বলেছেন-الْحَيَاءُ شُعْبَةٌ مِنَ الْإِيْمَانِ   অর্থ : ‘লজ্জাশীলতা ইমানের একটি অন্যতম শাখা।' রাসুল (সা.) এ কথা বলার উদ্দেশ্য হলো মানুষের মধ্যে লজ্জাশীলতার কারণেই স্বচ্ছতা ও নির্মলতার বিকাশ ঘটে। মানুষের মধ্যে তৈরি হয় জবাবদিহিতার আগ্রহ। লজ্জাশীলতার কারণেই যাবতীয় কুটিলতা, পাপাচার, অশ্লীলতা, মলিনতা থেকে মুক্ত থাকা যায় । এর ফলে ইমান ও নৈতিক চরিত্র বিশুদ্ধ থাকে । পরিশেষে বলা যায়, লজ্জাশীলতার কারণেই মানুষ অশ্লীলতাসহ যাবতীয় পাপাচার থেকে মুক্ত থাকে । তাই লজ্জাশীলতা ইমানের একটি গুরুত্বপূর্ণ শাখা ।"
        }
      ]
    },
    {
      "number": "9",
      "uddipok": "অধ্যাপক আফতাব ইসলাম শিক্ষার পাঠদানকালে বলেন, সাধারণ মানুষের জন্য ইসলামকে সহজ করতে মুজতাহিদগণ এর যাবতীয় বিধিবিধান কুরআন, হাদিস, ইজমা ও কিয়াসের আলোকে সংকলন করেন।",
      "tag": "DB, MB, CB 22",
      "sub_questions": [
        {
          "label": "ক",
          "question": "আযিমাত কী?",
          "explanation": "আযিমাত হচ্ছে কোনো কথায় বা কাজে মুজতাহিদগণের কোনো বিষয়ের ওপর ঐক্যবন্ধ হয়ে সুস্পষ্ট ঘোষণা দিয়ে দৃঢ় সংকল্প ব্যক্ত করা।"
        },
        {
          "label": "খ",
          "question": "“প্রত্যেকেই দায়িত্বশীল ও রক্ষক।” ব্যাখ্যা কর।",
          "explanation": "প্রশ্নোক্ত বাক্যটির অর্থ হলো প্রতিটি মানুষ নিজ নিজ অবস্থানে দায়িত্বশীল ও রক্ষক। প্রতিটি মানুষ সে যে পর্যায়েরই হোক, যে অবস্থানেই হোক না কেন, তাকে নিজ নিজ দায়িত্ব ও কর্তব্য যথাযথভাবে পালন করতে হবে। শাসক যেমন তার অধীনস্থ প্রজা সম্পর্কে জিজ্ঞাসিত হবে, তেমনি প্রজাকেও তাদের কর্তব্য সম্পর্কে জিজ্ঞাসা করা হবে। এভাবে ব্যক্তি, পরিবার সমাজ, কর্মস্থল তথা সবক্ষেত্রেই প্রতিটি মানুষই দায়িত্বশীল এবং এ দায়িত্বের ব্যাপারে সে জিজ্ঞাসিত হবে।"
        },
        {
          "label": "গ",
          "question": "",
          "explanation": "মুজতাহিদগণের কার্যক্রমের ফলে ইলমে ফিকহশাস্ত্রের উদ্ভব হয়েছে। বিস্তারিত প্রমাণাদির ভিত্তিতে উদ্ঘাটিত শরিয়তের আমল সংক্রান্ত বিধান সম্পর্কে জ্ঞান লাভ করাকে ফিকহ বলে। জীবনকে পূর্ণাঙ্গ শরিয়ত অনুসারে পরিচালিত করতে ফিরে জ্ঞান অত্যন্ত জরুরি। উদ্দীপকে অধ্যাপক আফতাব সাহেবের বর্ণনায় ফিকহ গবেষণার বিষয়ে ইঙ্গিত পাওয়া যায়। আমরা জানি, রাসুল (সা.)-এর ইন্তেকালের পর ইসলাম দ্রুত আরবের বাইরে ছড়িয়ে পড়তে থাকে এবং মুসলিম বিশ্বে নতুন নতুন সমস্যার উদ্ভব হতে থাকে। এসবের অনেক সমাধানই পঠিত কুরআন ও সুন্নাহ থেকে সরাসরি বের করা সর্বসাধারণের জন্য দুষ্কর হয়ে পড়ে। ফলে এসব সমস্যার সমাধানকল্পে দ্বীনের সত্যনিষ্ঠ মুজতাহিদগণ স্বীয় জ্ঞান, বুদ্ধি ও একনিষ্ঠ গবেষণার মাধ্যমে মুসলিম মিল্লাতের জন্য কুরআন ও সুন্নাহর আলোকে যে বিধিবিধান প্রণয়ন করেছেন তাই হলো l তথা ফিকহশাস্ত্র। পরবর্তীকালের মুজতাহিদগণ সমস্যা সমাধানের ক্ষেত্রে কুরআন ও সুন্নাহর সাথে সাথে পূর্ববর্তীকালের মুজতাহিদগণের ইজমা ও কিয়াসকেও বিবেচনায় রেখে সিদ্ধান্ত গ্রহণ করেন। আর এভাবে ফিকহশাস্ত্রের বিকাশ ঘটতে থাকে। অতএব বলা যায়, মুজতাহিদগণের কার্যক্রমের ফলে ফিক্‌হশাস্ত্রের উদ্ভব হয়েছে ।"
        },
        {
          "label": "ঘ",
          "question": "ইসলামকে কালজয়ী করতে মুজতাহিদগণের ভূমিকা বিশ্লেষণ",
          "explanation": "ইসলামকে কালজয়ী করতে যুগে যুগে মুজতাহিদগণ ফিক্হ গবেষণার মাধ্যমে অসামান্য অবদান রেখেছেন। ইসলাম বৃদ্ধিভিত্তিক কালজয়ী জীবনব্যবস্থা। আল্লাহ প্রদত্ত বিধানের অধীনে থেকে মুক্ত বুদ্ধির কদর ইসলামের বৈশিষ্ট্য। কেননা কালোত্তীর্ণ জীবন বিধানের জন্য তা-ই স্বাভাবিক। উদ্দীপকের বর্ণনায় মুজতাহিদগণের কার্যক্রমের কথা তুলে ধরা হয়েছে। আমরা জানি, মানবজীবন যেমন গতিশীল, তেমনি ইসলামও গতিশীল। তাই সর্বযুগেই মুজতাহিদগণ ইসলামি বিধানকে কালোপযোগী করে উপস্থাপান করার সর্বাত্মক প্রয়াস চালিয়েছেন। সেই প্রয়াসে ইসলামের মৌলিক বিষয়ে মুজতাহিদ ইমামগণের কোনো মতপার্থক্য নেই। যুগে যুগে মুজতাহিদগণ মোটামুটি চারটি মাযহাবের অধীনে ফিক্হ গবেষণা করে যাচ্ছেন। এর ফলে পৃথিবীতে সর্বকালে সকল পরিবেশের মানুষের জন্য শরিয়তের হুকুম পালনে প্রশস্ততা, উদারতা, উন্মুক্ততা এবং বাস্তব কল্যাণ সাধিত হয়েছে। আর এ কারণেই ইসলাম একটি কালজয়ী জীবনব্যবস্থা হিসেবে পৃথিবীতে টিকে আছে এবং টিকে থাকবে। পরিশেষে বলা যায়, গতিশীল মানবজীবনের জন্য ইসলামকে গতিশীল ও কালজয়ী রাখতে যুগে যুগে মুজতাহিদগণ ফিকহশাস্ত্রে নিরলস গবেষণা চালিয়ে যাচ্ছেন। তাই মুসলিম উম্মাহার জন্য তাদের অবদান নক্ষত্রের মতোই উজ্জ্বল।"
        }
      ]
    },
    {
      "number": "10",
      "uddipok": "আল্লাহ বলেছেন, “ওমা খালাকতুল জিন্না অলইনসা ইল্লা লিয়া বুদুন” আমি জিন ও মানুষকে শুধুমাত্র আমার ইবাদাতের জন্য সৃষ্টি করেছি। কতিপয় মানুষ আল্লাহর নির্দেশমতো দিনে পাঁচবার বিশেষ আমল সম্পাদন করে ।",
      "tag": "DB, MB, CB 22",
      "sub_questions": [
        {
          "label": "ক",
          "question": "",
          "explanation": "সাওম অর্থ বিরত থাকা, আত্মসংযম করা।"
        },
        {
          "label": "খ",
          "question": "",
          "explanation": "যাকাতের নিসাব হলো যাকাত ফরজ হওয়ার জন্য সম্পদের নির্ধারিত পরিমাণ । অর্থাৎ যে পরিমাণ সম্পদ থাকলে যাকাত ফরজ হয় তাকে নিসাব বলে। যেমন— সাড়ে সাত তোলা স্বর্ণ অথবা সাড়ে বায়ান্ন তোলা রূপা বা এ থেকে তৈরি গহনা অথবা সমমূল্য থাকলে অথবা এর সমপরিমাণ অর্থ থাকলে যাকাত দিতে হবে। স্বর্ণ ও রূপার এ পরিমাণকে যাকাতের নিসাব বলে। যদি এ নিসাব পরিমাণ সমমূল সম্পদ কোনো ব্যক্তির কাছে এক বছর অতিবাহিত হয় তখন তাকে যাকাত দিতে হয়।"
        },
        {
          "label": "গ",
          "question": "",
          "explanation": "উদ্দীপকে সালাত বা নামাজের কথা বলা হয়েছে। নির্দিষ্ট কিছু আরকানসহ নির্দিষ্ট সময়ে আদায়কৃত একটি ইবাদাতের নাম সালাত, যা মহান আল্লাহ প্রত্যেক প্রাপ্ত বয়স্ক মুসলমানদের ওপর দৈনিক পাঁচ বার আদায় করা ফরজ করেছেন। উদ্দীপকে দৈনিক পাঁচ বার একটি বিশেষ আমল সম্পাদনের কথা বলা হয়েছে। আমরা জানি, প্রাপ্ত বয়স্ক সকল মুসলমানের ওপর দৈনিক পাঁচ ওয়াক্ত সালাত আদায় করা ফরজ। সালাত ইসলামের মৌলিক পাঁচটি স্তম্ভের মধ্যে দ্বিতীয় স্তম্ভ। মুসলমানগণ এ সালাত যথা সময়ে যথা নিয়মে আদায় করে। এ পাঁচ ওয়াক্ত সালাত হলো- ফজর, যোহর, আসর, মাগরিব ও এশা। অতএব বলা যায়, উদ্দীপকে এ পাঁচ ওয়াক্ত সালাতের কথাই বলা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত সালাত নামক ইবাদাতটি মানুষকে শৃঙ্খলা ও ভ্রাতৃত্ব শেখায়। সালাত ইসলামি জীবনদর্শনের অন্যতম স্তম্ভ । ইসলামে সালাতের গুরুত্ব এতই বেশি যে, সালাত ব্যতীত ইসলামের কল্পনাই করা যায় না। উদ্দীপকে সালাতের কথা বলা হয়েছে। মানুষের সমাজজীবনে সালাত অত্যন্ত গুরুত্বপূর্ণ ভূমিকা পালন করে। যেমন— মুসলমানগণ সালাত আদায়ের লক্ষ্যে প্রত্যহ পাঁচবার নির্ধারিত সময়ে মসজিদে আসে এবং ধনী-গরিব, ছোট-বড় সকলে মিলে-মিশে কাতারবন্দী হয়ে দাঁড়ায় এবং কঠোর নিয়মানুবর্তিতা ও শৃঙ্খলার সাথে সালাত আদায় করে। এতে মানুষ নিয়মশৃঙ্খলার প্রশিক্ষণ পায়। এছাড়াও জামাতে সালাত আদায়ের মাধ্যমে মুসল্লিদের মধ্যে এক অনুপম ভ্রাতৃত্বের সৃষ্টি হয়। সামাজিক সম্প্রীতি বৃদ্ধি পায়। একতার বন্ধন সুদৃঢ় হয়। সালাতে শৃঙ্খলার প্রশিক্ষণ লাভ করা যায়। যখন ইমাম সাহেব রুকু বা সেজদায় যায় তখন কেউ অহেতুক নড়াচড়া করে সালাতের পরিবেশ নষ্ট করে না চিৎকার-চেঁচামেচি ও কথাবার্তা বলা চেষ্টা কেউ করে না। প্রতিদিন পাঁচবার সামষ্টিক সালাতে শৃঙ্খলার এই কঠোর অনুশীলনের ফলে সমাজজীবনে শৃঙ্খলাবোধ সৃষ্টি হয়। পরিশেষে বলা যায়, মানুষকে নিয়মশৃঙ্খলা ও ভ্রাতৃত্ববোধ শেখানো, সামাজিক সম্প্রীতিতে উজ্জীবিত করা ইত্যাদি ক্ষেত্রে সালাত অত্যন্ত কার্যকর ভূমিকা পালন করে ।"
        }
      ]
    },
    {
      "number": "11",
      "uddipok": "নাফিসা একটি নির্দিষ্ট মাসে সপরিবারে সুবহি সাদিক হতে সূর্যাস্ত পর্যন্ত একটি ইবাদাত পালন করে। তার পিতা বছর শেষে সম্পদের এক নির্দিষ্ট পরিমাণ বিশেষ আটটি খাতের এক বা একাধিক খাতে ব্যয় করেন।",
      "tag": "DB, MB, CB 22",
      "sub_questions": [
        {
          "label": "ক",
          "question": "ইমানের শাখা কয়টি?",
          "explanation": "ইমানের সত্তরটিরও বেশি শাখা রয়েছে।"
        },
        {
          "label": "খ",
          "question": "হজ বিশ্বভ্রাতৃত্ব সৃষ্টি করে।\" - ব্যাখ্যা কর।",
          "explanation": "হজ সকল দেশের মুসলমানের মধ্যে বিশ্বভ্রাতৃত্ব সৃষ্টি করে। হজ মুসলিম মিল্লাতের মধ্যকার সকল বর্ণ, গোত্র ও জাতিগত বৈষম্য দূরীভূত করে। এতে পারস্পরিক যোগাযোগ, ভাবের আদান-প্রদান ও শুভেচ্ছা বিনিময়ের সুযোগ সৃষ্টি হয়। ফলে মুসলিম সমাজ জীবনে পারস্পরিক সৌহার্দ্য ও সম্প্রীতি বৃদ্ধি পায়। এভাবে হজ মুসলমানদের মধ্যে বিশ্বভ্রাতৃত্ব সৃষ্টি করে"
        },
        {
          "label": "গ",
          "question": "",
          "explanation": "নাফিসাদের পালন করা ইবাদাতটি হলো সাওম বা রোজা । ইসলামের পাঁচটি মৌলিক স্তম্ভের মধ্যে সাওম অন্যতম। প্রাপ্তবয়স্ক সকল মুসলমানের ওপর সাওম পালন করা ফরজ। সাওমের ধর্মীয় ও আধ্যাত্মিক গুরুত্ব সীমাহীন । উদ্দীপকে নাফিসাদের নির্দিষ্ট ইবাদাতটি পালনের পদ্ধতি সাওম পালনের পদ্ধতির সাথে সাদৃশ্যপূর্ণ। আমরা জানি, নিয়তের সাথে সুবহে সাদিক হতে সূর্যাস্ত পর্যন্ত যাবতীয় পানাহার ও কামাচার থেকে বিরত থাকাকে সাওম বলে। অর্থাৎ মহান আল্লাহর সন্তুষ্টি লাভের উদ্দেশ্যে সুবহে সাদিক থেকে সূর্যাস্ত পর্যন্ত যাবতীয় পানাহার, যাবতীয় ইন্দ্রিয় তৃপ্তি হতে এবং যাবতীয় নিষিদ্ধ কাজ বা পাপাচার থেকে বিরত থাকার মাধ্যমে সাওম পালন করতে হয়। আর উদ্দীপকে নাফিসারা এভাবেই তাদের নির্দিষ্ট ইবাদাতটি পালন করছে। তাই বলা যায়, নাফিসা সাওম বা রোজা পালন করছে।"
        },
        {
          "label": "ঘ",
          "question": "",
          "explanation": "নাফিসার পিতা যাকাতের অর্থ শরিয়ত নির্দেশিত খাতে ব্যয় করেন। ফরজ বিধান হিসেবে আল্লাহর সৃষ্টি লাভের উদ্দেশ্যে দ্বীয় মালিকানাধীন সম্পদ হতে শরিয়ত নির্ধারিত অংশ শরিয়ত নির্দেশিত খাতে বিনা স্বার্থে বায় করাকে যাকাত বলে। যাকাত ইসলামের পাঁচটি স্তম্ভের মধ্যে অন্যতম একটি। উদ্দীপকে নাফিসার পিতা যাকাত আদায় করেন। যাকাত মানুষের মধ্য থেকে ধনী-দরিদ্র বৈষম্য দূর করে একটি ভারসাম্যপূর্ণ সমাজ গঠন করে। যাকাতের উদ্দেশ্য হলো সম্পদ যেন মুষ্টিমেয় লোকের হাতে পুঞ্জীভূত না হয় বরং সমাজের সকলের মধ্যে সুষম বণ্টন হয়। এজন্য সম্পদশালীকে তাদের সম্পদ পুঞ্জীভূত করতে নিষেধ করে মহান আল্লাহ বলেন- كَيْ لَا يَكُونَ دُولَةٌ بَيْنَ الْأَغْنِيَاءِ مِنْكُمْ অর্থ : “যাতে সম্পদ শুধু তোমাদের অর্থশালীদের মধ্যেই পুঞ্জীভূত না হয় ।” মহান আল্লাহ আরও বলেন- وَفِي أَمْوَالِهِمْ حَقٌّ لِلسَّائِلِ وَالْمَحْرُومِ অর্থ : “আর তাদের ( সম্পদশালীদের) সম্পদে অবশ্যই গরিব ও বঞ্চিতদের অধিকার রয়েছে।” (সূরা যারিয়াত : ১৯) পরিশেষে বলা যায়, সমাজের যেসকল লোক অর্থ উপার্জনে অক্ষম এবং সামাজিক নিরাপত্তাহীনতায় ভোগে, যাকাত ব্যবস্থা তাদের অভাব মোচন করে স্বাবলম্বী জীবনযাপনে ফিরিয়ে আনতে অনন্য ভূমিকা পালন করে।"
        }
      ]
    }
  ]
}