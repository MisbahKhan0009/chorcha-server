{
  "title": "মুন্সী আব্দুর রউফ কলেজ ২০২৪",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "আয়াত-০১: তাদের অন্তরসমূহের মধ্যে রয়েছে ব্যাধি। তারপর আল্লাহ তাদের ব্যাধিকে আরও বাড়িয়ে দিয়েছেন। আর তাদের জন্য রয়েছে যন্ত্রণাদায়ক শাস্তি। কেননা, তারা ছিল মিথ্যাবাদী। আয়াত-০২: আল্লাহ তাদের সাথে তামাশা করেন এবং তাদেরকে অবাধ্যতার মধ্যে অবকাশ দেন। তারা দিগ্‌ভ্রান্ত হয়ে ঘুরে বেড়ায়।",
      "tag": "BMARPC 24",
      "sub_questions": [
        {
          "label": "ক",
          "question": "‘কলব' শব্দের অর্থ কী?",
          "explanation": "কলব অর্থ- অন্তর।"
        },
        {
          "label": "খ",
          "question": "'তারা বধির, বোবা ও অন্ধ; কাজেই তারা ফিরে আসবে না'- ব্যাখ্যা করো।",
          "explanation": "মুনাফিকদের চিরন্তন স্বরূপ উদ্‌ঘাটন করে আল্লাহ বলেন, 'তারা বধির' বোবা ও অন্ধ।' কুফর অর্থ অস্বীকার করা। যিনি কুফরের সাথে যুক্ত তিনিই কাফির। অর্থাৎ যে ব্যক্তি আল্লাহ, রাসুল, আসমানি কিতাব, আখিরাত, বেহেশত-দোযখ, ফেরেশতা ইত্যাদি ইসলামের মহাসত্যকে অস্বীকার করে বা প্রত্যাখ্যান করে তাকেই কাফির বলা হয়। ইসলামের পরিভাষায় কুফর ইমানের বিপরীত। সুরা আল-বাকারায় আল্লাহ তায়ালা কাফিরদের স্বরূপ উদঘাটন করেছেন। তিনি বলেন, \"নিশ্চয়ই যারা কুফরি করেছে, তাদেরকে তুমি সতর্ক করো অথবা না করো তাদের জন্য উভয়ই সমান। আল্লাহ তাদের অন্তরসমূহ ও শ্রবণশক্তির ওপর মোহর মেরে দিয়েছেন। তাদের দৃষ্টিশক্তির ওপর টেনে দিয়েছেন পর্দা। আর তাদের জন্য রয়েছে কঠোর শাস্তি। (সুরা আল-বাকারা: ৬-৭)"
        },
        {
          "label": "গ",
          "question": "প্রথম আয়াতে কোন ধরনের ব্যাধির কথা বলা হয়েছে? ব্যাখ্যা করো।",
          "explanation": "উদ্দীপকে বর্ণিত ১নং আয়াতে ব্যাধি বলতে আল্লাহ তায়ালা অন্তরের রোগ বলেছেন। যারা মুখে ইমানের দাবি করে, কিন্তু তাদের অন্তরে কুফরি, লুকিয়ে থাকে সেসব বোঝাতে অন্তরের ব্যাধি বোঝানো হয়। ইমান আনার পর বিভিন্ন কথা বলে তারা আল্লাহ ও মুমিনদের সাথে প্রতারণা করতে চায়। তাদের এমন ধৃষ্টতাপূর্ণ আচরণের কারণ হলো তাদের অন্তর নিফাক, শিরক, কুফর, হিংসা-বিদ্বেষ পরশ্রীকাতরতা প্রভৃতি মানসিক ব্যাধিতে পরিপূর্ণ। তাই তাদের অন্তর ব্যাধিতে পরিপূর্ণ। উদ্দীপকে বর্ণিত আয়াত-১ এ আল্লাহ তায়ালা মুনাফিকদের অন্তরের ব্যাধি তথা রোগকে তুলে ধরে বলেন- তাদের অন্তরসমূহের মধ্যে রয়েছে ব্যাধি। তারপর আল্লাহ তাদের' ব্যাধিকে আরো বাড়িয়ে দিয়েছেন। আর তাদের জন্য রয়েছে যন্ত্রণাদায়ক শাস্তি, কেননা, তারা ছিল মিথ্যাবাদী। প্রথম আয়াতে অন্তরের ব্যাধি বলতে মূলত অন্তরের রোগের কথাই বলা হয়েছে।"
        },
        {
          "label": "ঘ",
          "question": "উদ্দীপকে কাদের কথা আলোচনা করা হয়েছে, সুরা বাকারার আলোকে তাদের বৈশিষ্ট্যগুলো লেখো।",
          "explanation": "উদ্দীপকে মুনাফিকদের কথা বলা হয়েছে। মুনাফিকরা প্রকাশ্যে নিজেদেরকে আল্লাহ, রাসুল ও আখিরাতে বিশ্বাসী বলে ঘোষণা দেয়। কিন্তু অন্তরে ঘোর অবিশ্বাস ও মুসলমানদের প্রতি চরম বিদ্বেষ পোষণের মাধ্যমে তাদেরকে ধোঁকা দেওয়ার চেষ্টা করে। তারা মানুষের স্বাভাবিক ও সহজাত অবস্থার বাইরে অবস্থান করে। তাদের মন-মানসিকতা প্রতারণা ও কপটতার ব্যাধিতে আক্রান্ত, যা উদ্দীপকে বর্ণিত রয়েছে। বণিত আয়াত-১ এ মুনাফিকদের অন্তরের ব্যাধির কথা বলা হয়েছে। তারপর আল্লাহ তাদের ব্যাধিকে আরো বাড়িয়ে দিয়েছেন। এবং আয়াত-২ এ বলা হয়েছে আল্লাহ তাদের সাথে তামাশা করেন এবং তাদেরকে অবাধ্যতার মধ্যে অবকাশ দেন। ফলে তারা দিগ্‌ভ্রান্ত হয়ে ঘুরে বেড়ায়। অর্থাৎ তারা বিভিন্ন ষড়যন্ত্রে লিপ্ত হয়। এভাবে তারা জমিনে বিশৃঙ্খলা সৃষ্টি করে এবং সর্বদা ভ্রষ্টতায় নিমজ্জিত থাকে। এ সমস্ত বৈশিষ্ট্যের অধিকারীরা মুনাফিক নামে অভিহিত। মুনাফিকি একটি মারাত্মক ব্যাধি। এর ক্ষতিকর প্রভাব সুদূরপ্রসারী। মানুষের মনকে কলুষিত করার যত রকম ব্যাধি আছে তন্মধ্যে মুনাফিকি অন্যতম বড় ব্যাধি। মানুষ স্বেচ্ছায় মুনাফিক হয়ে যায় না; বরং তার অজান্তেই এ ব্যাধিতে আক্রান্ত হয়। উপরের আলোচনার প্রেক্ষিতে বলা যায়, মুনাফিকি মানুষের সব সৎ ও ভালো গুণ ছিনিয়ে নেয়। তাকে সৎ আমল থেকে বঞ্চিত করে এবং উন্নত মূল্যবোধ তার কাছ থেকে কেড়ে নেয়। মুনাফিক ব্যক্তি সমাজের মানুষের বিশ্বাস হারায়। একপর্যায়ে তাকে সমাজে পরিত্যক্ত মানুষে পরিণত করে।"
        }
      ]
    },
    {
      "number": "2",
      "uddipok": "আল্লাহ তায়ালা এক ঐশী গ্রন্থ সুদীর্ঘ তেইশ বছর ধরে রাসুলের (সা) কাছে অবতীর্ণ করেছেন। তাতে তিনি ঘোষণা করেছেন, এতে কোনো সন্দেহ নেই। এটি সকল মানুষ, বিশেষভাবে মুত্তাকিদের জন্য পথপ্রদর্শক। তিনি চ্যালেঞ্জ দিয়েছেন, কারো সামর্থ থাকলে সে বা তারা এর মতো বা এর সবচেয়ে ছোট একটি অংশের মতো বানিয়ে আনুক। আবার তিনি বলেছেন, কিছু মানুষ এমন আছে যাদেরকে যতই ভয় বা প্রমাণ দেখানো হোক না কেনো তারা কখনো আল্লাহকে বিশ্বাস করবে না। তারা সবসময় বাঁকা পথে চলতে পছন্দ করে।",
      "tag": "BMARPC 24",
      "sub_questions": [
        {
          "label": "ক",
          "question": "'গায়েব' অর্থ কী?",
          "explanation": "গায়েব অর্থ অদৃশ্য।"
        },
        {
          "label": "খ",
          "question": "সুরা বাকারায় বর্ণিত মুত্তাকিদের গুণগুলো লেখো।",
          "explanation": "'মুত্তাকি' বলতে আল্লাহভীরু লোকদের বোঝায়। মুত্তাকি শব্দের অর্থ আল্লাহভীরু বা পরহেজগার। জন্মগত বা বংশগত কারণে কারো পক্ষে মুত্তাকি হওয়া সম্ভব নয়। মুত্তাকি হতে হলে কিছু বৈশিষ্ট্যের প্রয়োজন। সুরা বাকারার আলোকে সেগুলো হলো অদৃশ্য গুণ বাবিষয়ের অস্তিত্বে বিশ্বাসী হতে হয়। সব হুকুম-আহকাম পালনের মাধ্যমে সালাত কায়েম করতে হয়। মুত্তাকিগণ বিশ্বাস করে মহান আল্লাহর পক্ষ হতে তাঁর রাসুল (স)-এর প্রতি অবতীর্ণ কিতাবের ওপর এবং তারা আরও বিশ্বাস করে পূর্ববর্তী রাসুলগণের প্রতি অবতীর্ণ কিতাবের ওপর। আর তারা পরকালে দৃঢ় বিশ্বাস পোষণ করে। পরিশেষে মুত্তাকিগণকে আল্লাহ যে রিজিক দিয়েছেন তা থেকে মানুষের কল্যাণে তারা ব্যয় করেন।"
        },
        {
          "label": "গ",
          "question": "উদ্দীপকে কোন গ্রন্থের কথা বলা হয়েছে? আদর্শ জীবন গঠনে গ্রন্থটির গুরুত্ব আলোচনা করো।",
          "explanation": "উদ্দীপকে পবিত্র ধর্মগ্রন্থ আল কুরআনের কথা বলা হয়েছে, আদর্শ জীবন গঠনে যার গুরুত্ব অপরিসীম। পবিত্র কুরআন সর্বশেষ আসমানি কিতাব। মহানবি হযরত মুহাম্মদ (স) এর নবুয়ত জীবনের সুদীর্ঘ তেইশ বছরে এটা অবতীর্ণ হয়েছিল। কুরআনে মানবজীবনের সবকিছুর সমাধান রয়েছে। কুরআন মাজিদ বিশ্বমানবের সুষ্ঠু ও সুন্দর জীবননির্বাহের আল্লাহ প্রদত্ত বিধি-ব্যবস্থাপনা। মানবজীবনের প্রতিটি ক্ষেত্রে নানাবিধ সমস্যার সম্মুখীন হতে হয়। ব্যক্তিজীবন থেকে শুরু করে পারিবারিক, সামাজিক, রাষ্ট্রীয়,জাতীয়, আন্তর্জাতিক, রাজনৈতিক, অর্থনৈতিক, সাংস্কৃতিক, ধর্মীয় এবং আধ্যাত্মিক জীবন অবধি জীবনের প্রতিটি অধ্যায় ও বিভাগে মানব সমস্যার অন্ত নেই। মানবজাতিকে এ সমস্যার আবর্ত থেকে মুক্ত করে সুষ্ঠু-শান্তিময় ও উদ্বেগহীন জীবন পরিচালনার জন্য আল্লাহ তায়ালা সর্বশেষ নবি ও বিশ্বনেতা হযরত মুহাম্মদ (স)-এর প্রতি সর্বশেষ ও সর্বশ্রেষ্ঠ আসমানি কিতাব আল-কুরআন নাজিল করেছেন। উদ্দীপকে বর্ণিত রয়েছে যে, আল্লাহ্ তায়ালা এক ঐশী গ্রন্থ সুদীর্ঘ তেইশ বছর ধরে রাসুল (স)-এর নিকট অবতীর্ণ করেছেন। এতে তিনি ঘোষণা করেছেন, এতে কোনো সন্দেহ নেই, এটি সকল মানুষ বিশেষভাবে মুত্তাকিদের জন্য পথপ্রদর্শক। কেননা, আল্লাহ তায়ালা তিনি মানবজীবনের সর্ববিধ সমস্যার সমাধান এই মহাগ্রন্থে উপস্থাপন করেছেন। আল্লাহ তায়ালা বলেন, আর আমি তোমার ওপর কিতাব নাজিল করেছি যা প্রতিটি বিষয়ের সুস্পষ্ট বর্ণনা সম্বলিত, হেদায়েত, রহমত এবং সুসংবাদ মুসলিম জাতির জন্য (সুরা নাহল: ৮৯)। রাসুলুল্লাহ (স) তাঁর বিদায় হজের ভাষণে এজন্যই বলেছেন, 'আমি তোমাদের মাঝে দুটো জিনিস রেখে যাচ্ছি। যদি তোমরা এ দুটোকে আঁকড়ে ধর, কখনোই পথভ্রষ্ট হবে না। একটা হলো আল্লাহর কিতাব এবং অপরটি তাঁর রাসুলের সুন্নত' (মিশকাত)।"
        },
        {
          "label": "ঘ",
          "question": "উদ্দীপকের শেষে কাদের কথা বলা হয়েছে? তাদের এমন হওয়ার কারণ ও পরিণাম উল্লেখ করো।",
          "explanation": "উদ্দীপকের শেষে কাফিরদের কথা বলা হয়েছে। তাদের কর্মকাণ্ড অত্যন্ত জঘন্য ও ঘৃণিত। কাফির শব্দটি আরবি কুফর শব্দ থেকে এসেছে, যার অর্থ অস্বীকার করা। শরিয়তের পরিভাষায়, যে ব্যক্তি আল্লাহ, রাসুল, আসমানি কিতাব, আখিরাত, বেহেশত-দোযখ, ফেরেশতা ইত্যাদি ইসলামের মহাসত্যকে অস্বীকার করে, গোপন করে বা প্রত্যাখ্যান করে তাকেই কাফির বলা হয়। কাফিররা কখনোই ইমান আনবে না। কারণ তাদের ইমান আনার ক্ষমতা রহিত হয়ে গেছে। আল্লাহ তায়ালা তাদের অন্তরসমূহ ও শ্রবণশক্তির ওপর মোহর মেরে দিয়েছেন। উদ্দীপকের বর্ণিত রয়েছে যে, কিছু মানুষ এমন আছে যাদেরকে যতই ভয় বা প্রমাণ দেখানো হোক না কেন তারা কখনো আল্লাহকে বিশ্বাস করবে না। তারা সবসময় বাঁকা পথে চলতে পছন্দ করে। এখানে কাফিরদের বৈশিষ্ট্য প্রকাশ করা হয়েছে। কেননা কুফরির কারণে আল্লাহ কাফিরদের অন্তরসমূহ ও শ্রবণশক্তির ওপর মোহর মেরে দিয়েছেন এবং তাদের চোখের সামনে টেনে দিয়েছেন পর্দা, আর তাদের জন্য রয়েছে কঠোর শাস্তি। এখানে আল্লাহ তায়ালা কাফিরদের চিরন্তর স্বরূপ উদঘাটন করেছেন। তারা সবসময় বাঁকা পথে চলে। হিদায়াত গ্রহণ, ভীতি প্রদর্শন বা সত্য ও সুন্দরের আহ্বানে তারা কখনোই সাড়া দেয় না। কুফর করতে করতে তাদের অন্তর কলুষিত, অন্ধকারাচ্ছন্ন হয়ে গিয়েছে। অর্থাৎ আল্লাহ তায়ালা তাদের অন্তরে সিল বা মোহর মেরে দিয়েছেন। তাদের শ্রবণশক্তিতে সিল মেরে দেওয়া হয়েছে। যার কারণে তাদের কানে হিদায়াতের কোনো ধ্বনি প্রবেশ করে না এবং তাদের চোখের ওপর আছে আচ্ছাদন। কুফরির কারণে হিদায়াতের কোনো আলো কাফিকদের চোখে প্রতিফলিত হয় না। সুতরাং কুফরি অত্যন্ত জঘন্যতম অপরাধ হওয়ায় এ থেকে আমাদের প্রত্যেককে বিরত থাকা আবশ্যক।"
        }
      ]
    },
    {
      "number": "3",
      "uddipok": "আসিফ দশম শ্রেণির ছাত্র। সে প্রায়ই লক্ষ করে এলাকার ইমাম সাহেব ফজরের সালাতে কুরআন তিলাওয়াতের সময় কাঁদেন। সে তাঁর ক্লাসের ধর্মীয় শিক্ষককে এ বিষয়ে জিজ্ঞেস করলে ধর্মীয় শিক্ষক বলেন, জাহান্নামের ভয়াবহতা সম্বলিত আয়াত তিলাওয়াত জাহান্নামের আযাবের কথা স্মরণ করে হৃদয় বিগলিত হলে ইবাদতে কোন সমস্যা হয় না। বরং আল্লাহর নিকট এটি পছন্দনীয় পন্থা।",
      "tag": "BMARPC 24",
      "sub_questions": [
        {
          "label": "ক",
          "question": "'সাওম' অর্থ কী?",
          "explanation": "সাওম অর্থ বিরত থাকা।"
        },
        {
          "label": "খ",
          "question": "মৌলিক ইবাদত বলতে কী বোঝ?",
          "explanation": "যেসব ইবাদতের ওপর ইসলামের মূল কাঠামো দাঁড়িয়ে রয়েছে তাই মৌলিক ইবাদত। মহানবি (স) ইসলামের মৌলিক ইবাদত হিসেবে চার রকমের ইবাদতের কথা উল্লেখ করেছেন। তিনি বলেন, 'ইসলাম পাঁচটি স্তম্ভের ওপর প্রতিষ্ঠিত। সাক্ষ্য দেওয়া যে, আল্লাহ ব্যতীত কোনো মাবুদ নেই, মুহাম্মদ (স) তাঁর বান্দা ও রাসুল, সালাত কায়েম করা, জাকাত আদায় করা, হল করা ও রমজানের রোজা পালন করা (বুখারি)।' এ পাঁচটি স্তম্ভের মধ্যে প্রথমটি আকিদাগত বিষয়। আর বাকি চারটি হলো আনুষ্ঠানিক ইবাদত। মৌলিক ইবাদত বলতে সাধারণত এ চারটি ইবাদতকেই বোঝায়।"
        },
        {
          "label": "গ",
          "question": "আসিফ তার মনের তৃপ্তির জন্য কোন ইবাদতটি করতে পারে? ব্যাখ্যা কর।",
          "explanation": "আসিফ তার মনের তৃপ্তির জন্য সালাত আদায় করতে পারে। সালাতের মাধ্যমে মানুষের মন পবিত্র হয়। সালাতের জন্য পবিত্রতা পূর্বশর্ত। এ ইবাদত পালন করতে গিয়ে অজু, গোসলের মাধ্যমে মানুষ যে দৈহিক পবিত্রতা লাভ করে তা তাকে মানসিক প্রশান্তি দেয়। ঝর্ণাধারা থেকে মানুষ যেমন শরীরকে পবিত্র করতে পারে তেমনি সালাতের মাধ্যমে মনের শুদ্ধতা আনতে পারে। অতএব, সালাত মানুষের মানসিক পরিশুদ্ধতার শিক্ষাস্বরূপ। উদ্দীপকের বর্ণিত দশম শ্রেণি ছাত্র প্রায়ই লক্ষ করে এলাকার ইমাম সাহেব ফজরের সালাতে কুরআন তিলাওয়াতের সময় কাঁদেন। এতে তার অন্তর বিগলিত এবং প্রশান্ত হয়। আসিফও মানসিক তৃপ্তির জন্য নিয়মিত সালাত আদায় করতে পারে। কেননা, সালাত মানুষের মনে তাকওয়া সৃষ্টির মাধ্যমে অন্তরের পাপ-পঙ্কিলতা দূর করে এবং অন্যায়-অশ্লীল কাজ হতে বিরত রাখে। এ বিষয়ে মহান আল্লাহ বলেন, 'নিশ্চয়ই সালাত মানুষকে অশ্লীল ও গর্হিত কাল থেকে ফিরিয়ে রাখে' (সুরা আনকাবুত: ৪৫)।"
        },
        {
          "label": "ঘ",
          "question": "ধর্মীয় শিক্ষকের বক্তব্যের সাথে তুমি কি একমত? তোমার মতের স্বপক্ষে যুক্তি দেখাও।",
          "explanation": "সালাতে কুরআন তিলাওয়াত সম্পর্কে ধর্মীয় শিক্ষকের বক্তব্যের সাথে আমি একমত। তিলাওয়াত অর্থ আবৃত্তি বা পাঠ করা, অনুধাবন ও অনুসরণ করা। আল- কুরআন পাঠ করাকে ইসলামি পরিভাষায় কুরআন তিলাওয়াত বলা হয়। কুরআন তিলাওয়াত ইবাদতের অন্যতম অবিচ্ছেদ্য অঙ্গ। নামাজের মতো বহু গুরুত্বপূর্ণ ইবাদত রয়েছে যা কুরআন তিলাওয়াত ছাড়া সম্ভব হয় না। সাধারণ ইবাদত হিসেবেও কুরআন তিলাওয়াতের অনেক গুরুত্ব ও ফজিলত রয়েছে। আল্লাহর বিশেষ সান্নিধ্য লাভের যেসব সুযোগ রয়েছে, সেগুলোর অন্যতম হচ্ছে কুরআন তিলাওয়াত। উদ্দীপকে দেখা যায়, আসিফের প্রশ্নের জবাবে ধর্মীয় শিক্ষক বলেন, জাহান্নামের ভয়াবহতা সম্বলিত আয়াত তিলাওয়াত, জাহান্নামের আযাবের কথা স্মরণ করে হৃদয় বিগলিত হলে কোনো সমস্যা হয় না। বরং আল্লাহর নিকট এটি পছন্দনীয় পন্থা। কেননা, কুরআন তিলাওয়াত ব্যক্তির মনে প্রশান্তি এনে দেয়। সুতরাং প্রতিটি মুসলিদের জন্য আবশ্যক হলো নিয়মিত কুরআন তিলাওয়াত করা, মুখস্থ করা এবং তার মর্ম অনুধাবন করে বাস্তবজীবনে প্রয়োগ করা। তাহলেই আসবে পার্থিব শান্তি ও পরকালীন মুক্তি।"
        }
      ]
    },
    {
      "number": "4",
      "uddipok": "জনাব জ, ল এবং ফ তিন ভাই। জ সদা সত্য কথা বলে এবং ইসলামি বিধান অনুসারে জীবনযাপন করে। অপরদিকে ফ অসত্য কথা বলে এবং ইসলাম পরিপন্থি কাজে লিপ্ত। ল জ এর সাথে থাকলে নামাজ-রোজা পালন করে। আর ফ এর সাথে থাকলে বলে নামাজ-রোজার প্রয়োজন নেই।",
      "tag": "BMARPC 24",
      "sub_questions": [
        {
          "label": "ক",
          "question": "الْإِيْمَانُ কী ?",
          "explanation": "ইসলামের মৌলিক বিষয়সমূহের ওপর বিশ্বাস স্থাপন করে মৌখিক স্বীকৃতি প্রদান এবং কাজে বাস্তবায়ন করাই ইমান (الإيمان)"
        },
        {
          "label": "খ",
          "question": "ব্যাখ্যা কর: فِي قُلُوبِهِمْ مَرَضٌ فَزَادَهُمُ اللَّهُ مَرَضًا",
          "explanation": "প্রশ্নোক্ত আয়াতটির অর্থ হচ্ছে- 'তাদের অন্তরসমূহের মধ্যে রয়েছে ব্যাধি। তারপর আল্লাহ তাদের ব্যাধিকে আরও বাড়িয়ে দিয়েছেন।' উল্লিখিত আয়াতটি সুরা বাকারার ১০নং আয়াত। এ আয়াতে আল্লাহ তায়ালা মুনাফিকদের কপট ও শঠতাপূর্ণ কার্যক্রমের কারণ এবং তাদের চিরস্থায়ী পরিণতি বর্ণনা করেছেন। মুনাফিকরা মুখে ইমানের দাবি করে; কিন্তু তাদের অন্তরে কুফরি লুকায়িত থাকে। ইমান আনার কথা বলে তারা আল্লাহ ও মুমিনদের সাথে প্রতারণা করতে চায়। তাদের এমন ধৃষ্টতাপূর্ণ আচরণের কারণ হলো তাদের অন্তর নিফাক, শিরক, কুফর, হিংসা-বিদ্বেষ, পরশ্রীকাতরতা প্রভৃতি মানসিক ব্যাধিতে পরিপূর্ণ।"
        },
        {
          "label": "গ",
          "question": "ফ এর কর্মকাণ্ডে সুরা বাকারায় বর্ণিত কোন চরিত্র ফুটে উঠেছে? ব্যাখ্যা করো।",
          "explanation": "সুরা বাকারায় বর্ণিত মুনাফিকের বৈশিষ্ট্যের আলোকে ফ এর কর্মকান্ডে মুনাফিকের চরিত্র ফুটে উঠেছে। আল-কুরআনের সুরা আল বাকারার ২য় রুকুর আয়াতসমূহ মুনাফিকদের চারিত্রিক বৈশিষ্ট্যের স্বরূপ উন্মোচন করে। যারা মুখে ইমান আনে এবং নিজেদের মুসলিম বলে পরিচয় দেয় কিন্তু অন্তরে আল্লাহর প্রতি অবিশ্বাস পোষণ করে, তারাই মুনাফিক। তারা মিথ্যা কথা বলে এবং প্রতারণা করে। উদ্দীপকে বর্ণিত ফ সবসময় অসত্য কথা বলে এবং ইসলাম পরিপন্থি কাজ করে। সুরা বাকারার ১০নং আয়াতে মুনাফিকদের মিথ্যাবাদী বলে সাব্যস্ত করা হয়েছে। অর্থাৎ তারা যখনই কথা বলে মিথ্যা বলে। প্রকৃতপক্ষে, মুনাফিকরা সর্বদা ইসলাম পরিপন্থি কাজ করে থাকে। তারা মুখে ইমানের দাবি করে, কিন্তু তাদের অন্তর পরিপূর্ণ থাকে নিফাক, কুফর, শিরক, পরশ্রীকাতরতা, হিংসা-বিদ্বেষ প্রভৃতি ইসলামবিরোধী মানসিক ব্যাধিতে। ফ এর মধ্যেও উল্লিখিত বৈশিষ্ট্য বিদ্যমান। সুতরাং সুরা বাকারার বর্ণনার আলোকে ফ একজন মুনাফিক।"
        },
        {
          "label": "ঘ",
          "question": "জ এর চরিত্র বিশ্লেষণপূর্বক আখিরাতে তার অবস্থান নিরূপণ করো।",
          "explanation": "কুরআনের ভাষায় জ একজন মুত্তাকি। সৎকর্ম সম্পাদনের জন্য আখিরাতে তিনি কল্যাণ ও সাফল্য লাভ করবেন। মুত্তাকি এমন ব্যক্তি যার মধ্যে তাকওয়া রয়েছে। মুত্তাকি ব্যক্তি অদৃশ্য বিষয়সমূহে ইমান পোষণ করেন, নিয়মিত সালাত আদায় করেন, আল্লাহর পথে অর্থ ব্যয় করেন এবং পরকালে বিশ্বাস করেন। পরকালীন জীবনে ক্ষতির কারণ হতে পারে এমন কাজ ও বিষয় থেকে তিনি নিজেকে বিরত রাখেন। জ এর মধ্যেও এ গুণগুলোর প্রতিফলন ঘটেছে। উদ্দীপকের জ সদা সত্য কথা বলেন এবং ইসলামি বিধান অনুসারে জীবনযাপন করেন। তার এ কাজের মাধ্যমে তিনি আল্লাহর প্রিয় বান্দা হিসেবে গণ্য হবেন। মন্দ কাজ পরিহার করার কারণে মানুষের কাছেও তিনি প্রিয় হবেন। এছাড়া জ অদৃশ্য বিষয়সমূহে বিশ্বাস করেন, আল্লাহর রাস্তায় ব্যয় করেন এবং কবর, কিয়ামত, পুলসিরাত, জান্নাত এবং জাহান্নাম ইত্যাদিতেও বিশ্বাস করেন। এ সব কর্মকাণ্ডের মাধ্যমে তিনি একজন মুত্তাকি ব্যক্তিতে পরিণত হয়েছেন। পরকালে বিশ্বাস করার ফলে তিনি দুনিয়াতে সব খারাপ কাজ থেকে বিরত থাকেন। মুমিন হওয়ার জন্য ইসলামের সব বিষয়ে তিনি আমল করেন। এর ফলে দুনিয়াতে মানুষের শ্রদ্ধা ও ভালোবাসা অর্জন করার পাশাপাশি তিনি পরকালেও আল্লাহর অশেষ রহমতে জান্নাত লাভ করবেন। পরিশেষে বলা যায় যে, মুত্তাকি ব্যক্তির আমল তাকে সুদূরপ্রসারী সুফল দান করে। যার ফলে তিনি দুনিয়া ও আখিরাত উভয় স্থানেই আল্লাহর রহমত পেয়ে থাকেন।"
        }
      ]
    },
    {
      "number": "5",
      "uddipok": "রাসুল (স) ইসলামকে একটি তাবুর সাথে তুলনা করেছেন। তিনি বলেছেন, একটি তাবু যেমন মাঝের খুঁটি ছাড়া খাটানো যায়না তেমনি ইসলামের একটি বিষয় রয়েছে যেটি ছাড়া কোনো বিষয় আল্লাহ তায়ালার কাছে গ্রহণযোগ্য হয়না। সেই বিষয়টিকে রাসুল (স) কখনো (খেজুর) গাছের সাথে তুলনা করেছেন। খেজুর গাছের গোড়া যেমন অনেক মজবুত হয়, কখনো উপড়ে পড়ে যায়না। এর শাখাগুলো আসমানের দিকে থাকে এবং অসংখ্য শাখা থাকে।",
      "tag": "BMARPC 24",
      "sub_questions": [
        {
          "label": "ক",
          "question": "মুনাফিকির লক্ষণ কয়টি?",
          "explanation": "মুনাফিকির লক্ষণ তিনটি।"
        },
        {
          "label": "খ",
          "question": "দুই ব্যক্তি ছাড়া হিংসা করা যায় না'- ব্যাখ্যা করো।",
          "explanation": "হাদিসে হিংসা করা যায় এমন দুজন বলতে দানশীল ও জ্ঞানী ব্যক্তিকে বোঝানো হয়েছে। মহানবি (স) এমন দুজন ব্যক্তির কথা উল্লেখ করেছেন, যাদেরকে দেখে ঈর্ষা করা যায় এবং তাদের ব্যতীত অন্য কারো ব্যাপারে ঈর্ষা করা যাবে না। তাদের একজন হলেন- সেই সম্পদশালী মুসলিম ব্যক্তি, আল্লাহ যাকে বিপুল ধন-সম্পদ দিয়েছেন। পাশাপাশি তাকে অপব্যয়ী না হয়ে ইসলামি আদর্শ ও বিধানানুযায়ী সেই সম্পদ থেকে মানুষের কল্যাণে ব্যয় করার তৌফিক দিয়েছেন। অন্যজন হলেন সেই প্রজ্ঞাবান মুসলিম ব্যক্তি, আল্লাহ তায়ালা যাকে পার্থিব ও পারলৌকিক বিষয়ের গভীর জ্ঞান দিয়েছেন। পাশাপাশি তাকে জ্ঞানের জন্য অহংকারী না করে বরং সে জ্ঞান দিয়ে মানুষের মধ্যে বিরাজিত সমস্যার ন্যায়নিষ্ঠ সমাধান দানের এবং মানুষকে সে জ্ঞান শিক্ষা দেওয়ার দক্ষতা দিয়েছেন।"
        },
        {
          "label": "গ",
          "question": "ইসলামকে কীভাবে তাবুর সাথে তুলনা করা যায়? পাঠ্যবইয়ের আলোকে ব্যাখ্যা করো।",
          "explanation": "উদ্দীপকে বর্ণিত তাবুর সাথে ইমানের তুলনা করা যায়। ইসলামের প্রতিটি বিষয় অন্তরে বিশ্বাস করা, মুখে স্বীকার করা ও কাজে পরিণত করার নাম হলো ইমান। ইমাম আবু হানিফা (র) বলেছেন, ইমান হচ্ছে অন্তরের সত্যায়ন ও মুখের স্বীকৃতি। ইমান মানুষকে ভালো কাজে উৎসাহিত করে ও মন্দ কাজ পরিহারে সহায়তা করে। ইমানকে মানুষের আমল তথা নামাজ, রোজা, হজ ও জাকাত ইত্যাদির চালিকা শক্তিও বলা যায়। উদ্দীপকে বর্ণিত হয়েছে, রাসুল (স) ইসলামকে একটি তাবুর সাথে তুলনা করেছেন। তিনি বলেছেন, একটি তাবু যেমন খুটি ছাড়া খাটানো যায় না তেমনি ইসলামের অন্যতম ভিত্তি ইমান ছাড়া কোনো বিষয় আল্লাহ তায়ালার নিকট গ্রহণযোগ্য হয় না। আল্লাহ তায়ালা পবিত্র কুরআনে ইরশাদ করেন, 'আর কেউ ইমান প্রত্যাখ্যান করলে তার কর্ম বিনষ্ট বা নিষ্ফল হবে এবং পরকালে ক্ষতিগ্রস্ত ব্যক্তিদের অন্তর্ভুক্ত হবে।'"
        },
        {
          "label": "ঘ",
          "question": "উদ্দীপকে কোন বিষয়কে গাছ ও অসংখ্য শাখার সাথে তুলনা করা হয়েছে? হাদিসের আলোকে আলাচনা করো।",
          "explanation": "উদ্দীপকে হাদিসে বর্ণিত ইমানের শাখা-প্রশাখার বিষয়কে গাছ ও অসংখ্য শাখার সাথে তুলনা করা হয়েছে। হযরত আবু হুরায়রা (রা) থেকে বর্ণিত। তিনি বলেন, রাসুলুল্লাহ (স) ইরশাদ করেন- ইমানের সত্তরটিরও বেশি শাখা রয়েছে। এগুলোর মধ্যে সর্বোত্তম হলো 'আল্লাহ ছাড়া কোনো ইলাহ নেই' একথা বলা। আর এগুলোর সর্বনিম্ন শাখা হলো রাস্তা থেকে কষ্টদায়ক বস্তু সরিয়ে ফেলা (কাঁটা, পাথর ইত্যাদি) এবং লজ্জাশীলতা ইমানের একটি বিশেষ শাখা (বুখারি ও মুসলিম)। এ হাদিসে মহানবি (স) ইমানের বিভিন্ন শাখা, পর্যায় বা স্তর সম্পর্কে আলোকপাত করে তার একটি শাখার ওপর বিশেষ গুরুত্বারোপ করেছেন। উদ্দীপকে বর্ণিত রয়েছে যে, রাসুল (স) ইমানকে কখনো খেজুর গাছের সাথে তুলনা করেছেন। খেজুর গাছের গোড়া যেমন অনেক মজবুত হয়, কখনো উপড়ে পড়ে যায় না, এর শাখাগুলো আসমানের দিকে থাকে এবং অসংখ্য শাখা থাকে। ঠিক তেমনি রাসুল (স) ইসলামের মূল স্তম্ভ ইমানের বিভিন্ন শাখা-প্রশাখার কথা উল্লেখ করে তিনি বলেছেন, তা সত্তরের অধিক। হাদিসে বিষয়টি বোঝানোর জন্য 'বিদউন' শব্দটি উল্লেখ করা হয়েছে। ইবন হাজার আসকালানিসহ বেশিরভাগ শব্দতত্ত্ববিদ মনে করেন, 'বিদউন' শব্দটি তিন থেকে নয় পর্যন্ত সংখ্যা নির্দেশ করে। সুতরাং ইমানের সম্ভাব্য শাখা হতে পারে ৭৩ থেকে ৭৯ পর্যন্ত যেকোনো একটি বিজোড় সংখ্যা। হাদিসে লা-ইলাহা ইল্লাল্লাহ বা আল্লাহ তায়ালার একত্ববাদের সাক্ষ্যদানকে ইমানের সর্বশ্রেষ্ঠ ও সর্বোন্নত শাখা এবং তার সর্বনিম্ন শাখা বলা হয়েছে- লোক চলাচলের রাস্তা থেকে কষ্টদায়ক বস্তু সরিয়ে ফেলাকে। হাদিসে এরকম দুটি শাখা বর্ণনা করে মূলত হাক্কুল্লাহ ও হাক্কুল ইবাদতের পারস্পরিক সম্পর্ক নির্দেশ করা হয়েছে। যার তাৎপর্য হচ্ছে- কেবল আল্লাহর হক আদায় করলে কিংবা শুধু মানুষের হক আদায় করলে মুমিন হওয়া যাবে না বরং মুমিন হতে হলে এ দু'রকম হকের মধ্যে সমন্বয় সাধন করতে হবে।"
        }
      ]
    },
    {
      "number": "6",
      "uddipok": "রহমান সাহেব বাজার থেকে দু'কেজি গোস্ত কিনে তার এক পরিচিত মুদি দোকানে মেপে দেখলেন প্রায় ২০০ গ্রাম কম। তখন তিনি বললেন, এর হিসাব অবশ্যই অল্লাহর কাছে দিতে হবে। আফসোস। সবাই যদি নিজ নিজ কাজ ঠিক মতো করতো। একথা শুনে মুদি দোকানদার বললেন, ভালোভাবে ব্যবাস না করলে দুনিয়া ও আখেরাত দুটোই নষ্ট আর ভালোভাবে করলে উভয় জগৎ সুখের ও শান্তির হবে।",
      "tag": "BMARPC 24",
      "sub_questions": [
        {
          "label": "ক",
          "question": "সবচেয়ে শক্তিশালী কে?",
          "explanation": "ক্রোধের সময় যে নিজেকে নিবৃত্ত করতে পারে সেই শক্তিশালী।"
        },
        {
          "label": "খ",
          "question": "জালিম ও মাজলুমকে কীভাবে সাহায্য করা যায়?",
          "explanation": "জুলুমের প্রতিরোধ ও মাজলুমের সহযোগিতা করে সাহায্য করা যায়। জুলুম একটি অমার্জনীয় গর্হিত কাজ। মুমিন ব্যক্তি জালিম হোক বা মাজলুম হোক তাকে রক্ষা করা অপর মুমিনের দায়িত্ব। কেননা এ সম্পর্কে মহানবি (স) ইরশাদ করেছেন, 'তোমরা অত্যাচারী এবং অত্যাচারিত ভাইকে সাহায্য করো। যদি সে অত্যাচারী হয়, তাহলে তাকে অত্যাচার থেকে নিবৃত করো। আর যদি অত্যাচারিত হয়, তবে তোমরা তাকে সাহায্য করো' (সুনানে দারিমি)। এছাড়া পবিত্র কুরআনে আল্লাহ তায়ালা ইরশাদ করেন, 'নিশ্চয়ই মুমিনরা পরস্পর ভাই ভাই। সুতরাং তোমরা তোমাদের ভাইদের মধ্যকার সম্পর্ক সংশোধন করে দাও।'"
        },
        {
          "label": "গ",
          "question": "রহমান সাহেবের উক্তি, 'এর হিসাব অবশ্যই আল্লাহর কাছে দিতে হবে' ব্যাখ্যা করো।",
          "explanation": "প্রতারণা করার কারণে গোস্ত বিক্রেতাকে উদ্দেশ্য করে রহমান সাহেব 'এর হিসাব অবশ্যই আল্লাহর কাছে দিতে হবে' উক্তিটি যথার্থ। প্রতারণা মিথ্যারই এক বিশেষ রূপ। এর অর্থ ঠকানো, ফাঁকি দেওয়া, ধোঁকা দেওয়া, বিশ্বাস ভঙ্গ করা ইত্যাদি। ইসলামি পরিভাষায়, প্রকৃত অবস্থা গোপন রেখে ফাঁকি বা ধোঁকার ওপর ভিত্তি করে নিজ স্বার্থ হাসিল করাকে প্রতারণা বলা হয়। প্রতারণা নানাভাবে হতে পারে। আল্লাহ তায়ালা ইরশাদ করেন, 'ধ্বংস তাদের জন্য যারা মাপে কম দেয়' (সুরা মুতাফফিফিন: ১)। প্রতারণার ব্যাপারে হুশিয়ারি করে মহানবি (স) বলেছেন, 'যে প্রতারণা করে সে আমার দলভুক্ত নয় (মুসলিম)'। উদ্দীপকে দেখা যায়, রহমান সাহেব বাজার থেকে দু'কেজি গোস্ত কিনে তার এক পরিচিত মুদি দোকানে মেপে দেখলেন প্রায় ২০০ গ্রাম কম। অর্থাৎ গোন্ত বিক্রেতা প্রতারণার মাধ্যমে অধিক অর্থ উপার্জন করেন। প্রতারণার কারণে পরকালে তাকে কঠিন শাস্তি পেতে হবে। কেননা প্রতারণা অত্যন্ত গর্হিত ও ঘৃণিত কাজ। যে প্রতারণা করে সে প্রকৃত মুমিন নয়। প্রতারণাকারী দুনিয়াতেও ঘৃণিত, লজ্জিত ও অপদস্থ হয়। আর আখিরাতে তার জন্য রয়েছে দুর্ভোগ ও ধ্বংস। অর্থাৎ প্রতারণাকারীকে ইহকালে লাঞ্ছনা, অপমান আর পরকালে জাহান্নামের কঠিন শাস্তি ভোগ করতে হবে। তাই প্রতারণা সম্পর্কে রহমান সাহেব বলেছেন, এর হিসাব অবশ্যই আল্লাহর কাছে দিতে হবে।"
        },
        {
          "label": "ঘ",
          "question": "ব্যবসা কখন আযাবের আর কখন সফলতার হয় হাদিসের আলোকে বিশ্লেষণ করো।",
          "explanation": "সঠিক পন্থায় ব্যবসা করলে তা সফলতার কারণ হবে এবং অবৈধ পদ্মায় ব্যবসা করলে তা আযাবের কারণ হবে। ব্যবসায়-বাণিজ্য একটি পবিত্র পেশা। তা সততার সাথে করলে আল্লাহর সন্তুষ্টি অর্জনের মাধ্যমে দুনিয়ার সফলতার পাশাপাশি আখিরাতে কল্যাণ লাভ করা যায়। ইসলামে ব্যবসায়-বাণিজ্যকে উৎসাহিত করা হয়েছে। তবে তা অবশ্যই হালাল পদ্ধতিতে তথা সৎ ও বিশ্বস্ততার সাথে হতে হবে। উদ্দীপকে দেখা যায়, রহমান সাহেবকে এক গোস্ত বিক্রেতা দুই কেজি গোস্তে দুইশো গ্রাম কম দেয়। অর্থাৎ সে প্রতারণার আশ্রয় নেয়। প্রতারণা করে ব্যবসা করাকে মহানবি (স) সম্পূর্ণভাবে নিষিদ্ধ করেছেন। তিনি বলেন, 'যে প্রতারণা করে, সে আমাদের দলভুক্ত নয়।' তার এ কাজগুলো নিফাকের অন্তর্ভুক্ত। আর যারা এ কাজের সাথে জড়িত তারা মুনাফিক। মুনাফিকরা ইসলামের চরম শত্রু। তাদের সম্পর্কে আল্লাহ বলেছেন, 'মুনাফিকরা মিথ্যাবাদী।' তাদের শান্তি সম্পর্কে বলা হয়েছে, 'নিশ্চয়ই মুনাফিকদের স্থান জাহান্নামের সর্ব নিম্ন স্তরে' (সুরা নিসা: ১৪৫)। অন্যদিকে ব্যবসায়ে সততা অবলম্বন করা ইসলামের নির্দেশ। বলা হয়েছে- 'আল্লাহ ব্যবসায়কে হালাল করেছেন, আর সুদকে হারাম করেছেন' (সুরা বাকারা: ২৭৫)। উপরের আলোচনায় দেখা যায়, ইসলাম জীবিকা অর্জনের উত্তম মাধ্যম, হিসেবে ব্যবসায়কে হালাল ঘোষণা করেছে। এক্ষেত্রে সততা ও বিশ্বস্ততাকে প্রধান বৈশিষ্ট্য হিসেবে শর্ত দেওয়া হয়েছে। প্রতারণা বা ভণ্ডামি পরিহার করার উপরও গুরুত্ব দেওয়া হয়েছে।"
        }
      ]
    },
    {
      "number": "7",
      "uddipok": "আবির ও করিম ছোটবেলার বন্ধু। কলেজে উঠার পর আবির মাদকাসক্ত হয়ে পড়ে এবং সে অসৎ ছেলেদের সাথে উঠাবসা শুরু করে। করিম আবিরকে অনেক বুঝানোর পরেও সে তার কথা শুনতে চায়না। বিষয়টি করিমের বাবা জানতে পেরে তিনি করিমকে আবিরের সাথে মিশতে নিষেধ করেছেন। আজকাল করিম অবসর সময়ে বাবার দোকানে বসা শুরু করেছে। আবির এ ব্যাপারে তাকে জিজ্ঞাসা করলে, করিম বলল- 'হালাল বুজি (জীবিকা) অন্বেষন করা ফরজের পরও একটি ফরজ'।",
      "tag": "BMARPC 24",
      "sub_questions": [
        {
          "label": "ক",
          "question": "সত্য মানুষকে কোন পথে পরিচালিত করে?",
          "explanation": "সত্য মানুষকে সৎপথে পরিচালিত করে।"
        },
        {
          "label": "খ",
          "question": "‘সকল মুমিন ভাই ভাই'- ব্যাখ্যা করো।",
          "explanation": "'মুসলমানগণ পরস্পর ভাই ভাই\"- একথা বলে। মুসলমানদের মাঝে ভ্রাতৃত্ব তথা ইসলামি ভ্রাতৃত্বের কথা বলা হয়েছে। ইসলামি আদর্শ, বিশ্বাস ও ইসলামের অনুশীলনের ফলে মুসলিমদের মধ্যে যে ভ্রাতৃত্ব গড়ে ওঠে তাকে ইসলামি ভ্রাতৃত্ব বলে। ইসলাম ধর্মে বিশ্বাসীগণ পরস্পর ভাই ভাই। মহান আল্লাহর তাওহিদ এবং মহানবি (স)-এর রিসালাত মুসলমানদের মধ্যকার ভ্রাতৃত্ব বন্ধনের যোগসূত্র। অর্থাৎ ইসলামের সুমহান আদর্শের ভিত্তিতে বিশ্বের মুসলমানদের মধ্যে যে ভ্রাতৃত্ব গড়ে ওঠে, তা-ই ইসলামি ভ্রাতৃত্ব।"
        },
        {
          "label": "গ",
          "question": "করিমের বাবা তাকে আবিবের সাথে কেন মিশতে নিষেধ করেছেন? হাদিসের আলোকে ব্যাখ্যা করো।",
          "explanation": "আবিরের উচ্ছৃঙ্খল জীবনযাপনের কারণে করিমের বাবা করিমকে তার সাথে মিশতে নিষেধ করেছেন। প্রত্যেক মানুষের জীবনে পারিপার্শ্বিক পরিবেশ ও বন্ধু বান্ধবের ভূমিকা অত্যন্ত গুরুত্বপূর্ণ। কেননা মানুষ তার বন্ধুর চরিত্র ও ধর্মমতের দ্বারা প্রভাবিত হয়। এ কারণে কেউ অসৎ চরিত্রের মানুষের সাথে মিশলে সেও অসৎ চরিত্রে পরিণত হয়। উদ্দীপকে বর্ণিত রয়েছে যে, আবির ও করিম দুজন ছোটবেলার বন্ধু। কলেজে উঠার পর আবির মাদকাসক্ত হয়ে পড়ে এবং সে অসৎ ছেলেদের সাথে উঠাবসা শুরু করে। করিম আবিরকে এ বিষয়ে অনেক বুঝানোর পরেও সে তার কথা শুনতে চায় না। বিষয়টি করিমের বাবা জানতে পেরে তিনি করিমকে আবিরের সাথে মিশতে নিষেধ করেন। কেননা মানুষ সাধারণত তার বন্ধুর মত, পথ, স্বভাব ও আদর্শের অনুসারী হয়ে থাকে। তাই এক বন্ধু অপর বন্ধুর প্রভাবে অনেকটা প্রভাবিত হয়ে থাকে। দুবন্ধুর একজন যদি ধার্মিক হয়, তবে অন্যজনও বন্ধুর প্রভাবে প্রভাবিত হয়ে ধার্মিক হয়ে থাকে। অনুরূপভাবে উচ্ছৃঙ্খল হলে উচ্ছৃঙ্খল হয়ে থাকে। এ সম্পর্কে রাসুল (স) বলেছেন, মানুষ তার বন্ধুর জীবনাদর্শ ও ধর্মমতের ছারা প্রভাবিত হয়। অতএব আমাদের প্রত্যেকেই চরিত্রবান মানুষের সাথে বন্ধুত্ব স্থাপন করা উচিত।"
        },
        {
          "label": "ঘ",
          "question": "করিমের উক্তিটির গুরুত্ব ও প্রয়োজনীয়তা পাঠ্যবইয়ের আলোকে বিশ্লেষণ করো।",
          "explanation": "হালাল বুজি অন্বেষণের ক্ষেত্রে করিমের উক্তিটির গুরুত্ব ও প্রয়োজনীয়তা অপরিসীম। হালাল উপার্জন করা অন্যান্য ফরজ ইবাদতের মতো একটি অত্যাবশ্যকীয় কাজ। হালাল উপার্জন বলতে শরিয়ত অনুযায়ী বৈধ, আইনানুগ বা কুরআন-হাদিস অনুমোদিত পন্থায় উপার্জন করাকে বোঝায়। এটি ইবাদত কবুল হওয়ার প্রধান শর্ত। মানুষ যদি হালাল উপার্জন ও হালাল জীবিকা গ্রহণ না করে, তাহলে তার ইবাদত আল্লাহর কাছে কবুল হবে না। হালাল উপার্জনের গুরুত্ব সম্পর্কে রাসুল (স) বলেন, 'হালাল জীবিকা উপার্জন করা ফরজের পরে একটি ফরজ' (সহিহ বুখারি)। উদ্দীপকে দেখা যায়, করিম অবসর সময়ে তার বাবার দোকানে বসা শুরু করে। আবির তাকে এ ব্যাপারে জিজ্ঞাসা করলে সে রাসুল (স) এর طَلَب كُسْبِ الْحَلَالِ فَرِيضَةً بَعْدَ الْفَرِيضَةِ তথা হালাল রুজি অন্বেষণ করা ফরজের পরও একটি ফরজ হাদিসটি বলে। কেননা ইসলামে হালাল উপার্জনের গুরুত্ব অপরিসীম। এটি ইবাদত কবুল হওয়ার পূর্বশর্ত। ইবাদতগুলো কবুল হওয়া বা না হওয়া নির্ভর করে ব্যক্তির উপার্জনের ধরনের ওপর। ব্যক্তির উপার্জন যদি হালাল হয়, তাহলে তার ইবাদত কবুলযোগ্য হবে। অন্যদিকে অবৈধ উপার্জনকারীর ইবাদত কবুল হয় না। সে জন্য হালাল উপার্জন করা অন্যান্য ফরজের মতো শুধু ফরজ মাত্র নয়, বরং এটি ফরজের চেয়েও বেশি কিছু।হালাল উপায়ে জীবিকা উপার্জনের ফলে সমাজ ব্যবস্থায় ধনী-দরিদ্রের মাঝে ভারসাম্য থাকে। হালাল উপার্জনের মাধ্যমে আল্লাহর নির্দেশ পালন করার পাশাপাশি আত্মিক প্রশান্তি লাভ করা যায়। সর্বোপরি হালাল উপার্জন ব্যক্তি ও সমাজের জন্য সামগ্রিক কল্যাণ বয়ে আনে। পরিশেষে বলা যায়, চূড়ান্ত সফলতা জান্নাতের জন্য আমাদের হলাল উপার্জন করতে হবে।"
        }
      ]
    },
    {
      "number": "8",
      "uddipok": "চিত্র-০১: রাসুল (স) এর মৃত্যুর পর হযরত আবু বকর (রা) এর খলিফা নির্বাচন নিয়ে জটিলতার সৃষ্টি হয়েছিল, যা সবাই মিলে সমাধান করেছিলেন। এরপর থেকে আজ পর্যন্ত মুসলিম বিশ্বে নিয়মিত বিভিন্ন নতুন নতুন সমস্যার উদ্ভব হচ্ছে যার সমাধান হয়েছে এবং হবে। কারণ, ইসলাম একটি পূর্ণাঙ্গ জীবনবিধান। চিত্র-০২: প্রধান শিক্ষক সকল শিক্ষককে উদ্দেশ্য করে বললেন, রমজান মাসে আমরা পরীক্ষা নিতে চাই, এ ব্যাপারে আপনাদের মতামত দিন। তখন কিছু শিক্ষক তাদের মতামত জানালেন আর বাকিরা চুপচাপ বসে রইলেন।",
      "tag": "BMARPC 24",
      "sub_questions": [
        {
          "label": "ক",
          "question": "ইজমার প্রবর্তক কে?",
          "explanation": "ইজমার প্রবর্তক রাসুল (স)।"
        },
        {
          "label": "খ",
          "question": "'তোমরা ঋণ করা থেকে বেঁচে থাকো' ব্যাখ্যা করো।",
          "explanation": "ঋণের অশুভ পরিণতি সম্পর্কিত হাদিসটি দ্বারা রাসুল (স) আমাদেরকে ঋণ গ্রহণে বিরত থাকার নির্দেশ দিয়েছেন। ঋণ হলো এমন এক ধরনের দায়বদ্ধতা, যার জন্য নিজের মর্যাদা ক্ষুন্ন হয় এবং দুশ্চিন্তাগ্রস্ত হতে হয়। একজন ঋণগ্রহীতা সমাজে স্বাধীনভাবে চলতে পারে না। কারণ সবসময় ঋণদাতার উপস্থিতি তার মনে উদ্বেগের সৃষ্টি করে। কখনও কখনও জনসম্মুক্ষে তাকে ঋণের জন্য অপমানিত হতে হয়। এসব লাঞ্ছনা ঋণগ্রহীতাকে স্বস্তিতে থাকতে দেয় না। সে রাতে দুশ্চিন্তার শিকার হয় এবং তার সার্বিক অবস্থার উন্নতি বাধাগ্রস্ত হয়। এরূপ অবস্থা থেকে বাঁচার জন্যই রাসুল (স) ঋণ গ্রহণ থেকে সাবধান থাকার নির্দেশ দিয়েছেন।"
        },
        {
          "label": "গ",
          "question": "চিত্র-২ এতে শিক্ষকদের পরামর্শ পাঠ্যবইয়ের কীসের সাথে মিল পাওয়া যায়? ব্যাখ্যা করো।",
          "explanation": "চিত্রে-২ এ কিছু শিক্ষকদের মতামত প্রদান এবং বাকি শিক্ষকদের চুপ থাকা ইজমায়ে সুকুতি বা নীরবতামূলক ইজমার সাথে মিল পাওয়া যায়। ইসলামি শরিয়ত অনুযায়ী তিনটি পদ্ধতিতে ইজমা সংঘটিত হতে পারে। এর একটি পদ্ধতি হলো- নীরবতামূলক ইজমা। নীরবতামূলক ইজমা বলতে এমন ইজমাকে বোঝায় যেখানে সৎকর্মশীল, মুত্তাকি ও কুরআন সুন্নাহর পূর্ণাঙ্গ অনুসারী মুজতাহিদের মধ্যে কতিপয় মুজতাহিদ কোনো বিষয়ে কথা বা কাজের মাধ্যমে ইজমা করার পর বাকিদের মতামতের জন্য নির্ধারিত সময় দেবেন। উক্ত সময়ের মধ্যে কোনোরূপ প্রতিবাদ না আসলে বা অন্যরা নীরবতা অবলম্বন করলে ধরে নেওয়া হবে সে বিষয়টির ওপর বাকিদেরও মতৈক্য রয়েছে। উদ্দীপকের চিত্রে-২ এ দেখা যায়, প্রধান শিক্ষক রমজান মাসে পরীক্ষা নিতে চাইলে কিছু শিক্ষক এর পক্ষে মত দেন এবং কিছু শিক্ষক এর পক্ষে কোনা মতামত দেননি; বরং তাঁরা নীরব ছিলেন। তাঁদের এমন নীরবতাকে হানাফিরা সমর্থন হিসেবে গণ্য করেছেন। তাদের মতে কোনো একজন মুজতাহিদের, নীরবতার কারণেও ইজমা গ্রহণযোগ্য হবে। উদাহরণস্বরূপ বলা যায়- আবু বকর (রা.)' এর যুগে জাকাত অস্বীকারকারীদের বিরুদ্ধে জিহাদ ঘোষণা করার পক্ষে কতিপয় সাহাবি মৌখিক স্বীকৃতি দেন আবার কেউ নীরবতা পালন করেন।"
        },
        {
          "label": "ঘ",
          "question": "চিত্র-১ এ কোন বিষয় নিয়ে আলোচনা করা হয়েছে? এর প্রয়োজনীয়তা আলোচনা করো।",
          "explanation": "চিত্রে-১ এ শিক্ষকদের পরামর্শ পাঠ্যবইয়ের ইজমার সাথে মিল পাওয়া যায়। শরিয়তের পরিভাষায়, ধর্মীয় বা পার্থিব যেকোনো বিষয়ে রাসুল (স)-এর যুগ পরবর্তী যেকোনো সময়ে যোগ্যতাসম্পন্ন মুসলিম মুজতাহিদদের কুরআন- সুন্নাহ সমর্থিত এবং সর্বসম্মত ঐকমত্যের নাম হলো ইজমা। ইসলামি শরিয়তের প্রধান দুটি উৎস কুরআন ও হাদিসে মানবজীবনের সব মৌলিক সমস্যার সমাধান রয়েছে। কিন্তু যুগ-পরিবর্তনের সাথে সাথে কিছু গৌণ সমস্যার উদ্ভব ঘটে, যার সরাসরি সমাধান কুরআন-হাদিসে নেই। এক্ষেত্রে শরিয়তের তৃতীয় উৎস হিসেবে ইজমার বিকল্প নেই। উদ্দীপকের চিত্র-১ এ বর্ণিত রয়েছে যে, রাসুল (স) এর মৃত্যুর পর হযরত আবু বকর (রা) এর খলিফা নির্বাচন নিয়ে জটিলতা সৃষ্টি হয়েছিল। এরপর থেকে আজ পর্যন্ত মুসলিম বিশ্বে নিয়মিত বিভিন্ন নতুন সমস্যা উদ্ভব হচ্ছে যার সমাধান ইজমার মাধ্যমে হয়েছে বা হবে। কেননা ইসলামি আইনের উৎস হিসেবে কুরআন ও সুন্নাহর পরেই ইজমার স্থান। আল্লাহ তায়ালা এবং রাসুলুল্লাহ (স) ইজমার এ অবস্থান, গ্রহণযোগ্যতা, নির্ভরতা ও মর্যাদা নির্ধারণ করে দিয়েছেন। আল্লাহ বলেন, 'আর এমনিভাবে আমি তোমাদের করেছি মধ্যমপন্থি জাতি, যেন তোমরা মানুষের ওপর সাক্ষী হতে পার এবং রাসুল হন তোমাদের ওপর সাক্ষী' (সুরা আল-বাকারা: ১৪৩)। এ প্রসঙ্গে মহানবি (স) বলেন, 'বিভ্রান্তি বা ভুল বিষয়ের ওপর আমার উম্মত একমত হবে না' (আহকামুল কুরআন)। এসব ঘোষণা থেকে শরিয়তের উৎস হিসেবে ইজমার গুরুত্ব বোঝা যায়। তাছাড়া ইজমার মাধ্যমে গৌণ সমস্যার সমাধানে নতুন আইন যেমন উদ্ভাবিত হয় তেমনি মুসলিমদের মধ্যে ঐকমত্য তথা জাতীয় ঐক্য সংরক্ষিত হয়। ইজমা আমাদেরকে বিভ্রান্তি থেকেও মুক্তি দেয়। আর সবচেয়ে গুরুত্বপূর্ণ বিষয় হলো ইজমা ইসলাম ধর্মের প্রগতিশীলতা ও পরিপূর্ণতার অন্যতম পরিচায়ক। উপরের আলোচনা থেকে বলা যায়, শরিয়তের তৃতীয় উৎস ইজমার গুরুত্ব ও প্রয়োজনীয়তা ইসলামে একটি স্বীকৃত বিষয় এবং এটি ইসলামের অনন্যতাকেই নির্দেশ করে।"
        }
      ]
    },
    {
      "number": "9",
      "uddipok": "উমাইয়া খিলাফতের সময়েই ফিকহ শাস্ত্রকে সুবিন্যস্ত করার জন্য কাজ শুরু করেন এক মহান ব্যক্তি, যাকে ইমাম আযম বলা হয়। খলিফা মনসুর তাকে মুসলিম বিশ্বের প্রধান বিচারপতির দায়িত্ব দিতে চাইলে তিনি স্ববিনয়ে দায়িত্ব গ্রহণ করতে অস্বীকৃতি জানান। খলিফার সাথে তার কিছু বিষয়ে মতপার্থক্য হয়। এক পর্যায়ে খলিফা তাকে কারারুদ্ধ করেন, তাকে নির্যাতন করেন এবং বিষপান করিয়ে হত্যা করেন।",
      "tag": "BMARPC 24",
      "sub_questions": [
        {
          "label": "ক",
          "question": "কাকে ইমাম আজম বলা হয়।",
          "explanation": "আবু হানিফা (র)-কে ইমাম আযম বলা হয়।"
        },
        {
          "label": "খ",
          "question": "ফিকহ শাস্ত্র বলতে কী বোঝ?",
          "explanation": "ইসলামি আইনশাস্ত্রকে ফিকহশাস্ত্র বলা হয়। ফিল্ম শব্দের অর্থ- বুদ্ধিমত্তা, অনুধাবন, জ্ঞান, প্রজ্ঞা ও সূক্ষ্মদর্শিতা। ইসলামি পরিভাষায় ফিশাস্ত্র হলো- বিশুদ্ধ দলিল-প্রমাণাদি সহকারে মানুষের কর্মসংক্রান্ত ব্যাপারে শরিয়তের হুকুম আহকাম সম্পর্কিত জ্ঞানশাস্ত্র। মূলত যে শাস্ত্রে শরিয়তের হুকুম আহকাম সন্নিবেশিত হয়েছে সেটাই ফিশাস্ত্র। ইমাম আবু হানিফার ফিকহুল আকবর অন্যতম ফিশাস্ত্র।"
        },
        {
          "label": "গ",
          "question": "উদ্দীপকে নির্দেশিত ইমামের প্রবর্তিত মাযহাবের মূলনীতিগুলো ব্যাখ্যা করো।",
          "explanation": "উদ্দীপকে নির্দেশিত ইমাম অর্থাৎ ইমাম আবু হানিফার প্রবর্তিত হানাফি মাযহাবকে নির্দেশ করে। যার বৈশিষ্ট্য অপরিসীম। ফিক্‌হশাস্ত্রে চারটি মাযহাব প্রসিদ্ধি লাভ করেছে। মুসলিম উম্মাহ এ \"সিদ্ধান্তে একমত হয়েছেন যে, যেকোনো মুসলিমকেই এককভাবে কেবল যেকোনো একটি মাযহাবের অনুসরণ করতে হবে। একজন মুসলিম একই বিষয়ে একাধিক মাযহাবের অনুসরণ করতে পারবেন না। চারটি মাযহাবের মধ্যে হানাফি মাযহাব বিশেষ মর্যাদার অধিকারী এবং এর অনুসারীও বেশি। মূলত মাযহাবের কিছু অনন্য বৈশিষ্ট্যের কারণে তা মুসলিম বিশ্বে সর্বাধিক প্রসিদ্ধি ও প্রসার লাভ করেছে। এই মাযহাবের মাসয়ালাসমূহ তত্ত্ব, তথ্য, হিকমত ও কল্যাণকামিতার ওপর প্রতিষ্ঠিত। অন্যান্য মাযহাবে শরিয়তের হুকুম-আহকাম কোনো কল্যাণকামিতার বিবেচনায় প্রবর্তিত হয়নি বলে বিশ্বাস করা হয়। তবে হানাফি মাযহাব ইসলামের বিধানে মানুষের কল্যাণ চিন্তার কথা বলে। এই মাযহাবে কুরআন-হাদীসের বিধানসমূহকে অত্যন্ত দৃঢ় ও যুক্তিগ্রাহ্য দৃষ্টিকোণ থেকে গ্রহণ করা হয়েছে। তাছাড়া হানাফি ফিকহ একান্তই সহজ ও অনায়াসসাধ্য। মানুষের পার্থিব বিভিন্ন বিষয়ের ক্ষেত্রেও এই মাযহাবে গভীর অন্তদৃষ্টি প্রযোজ্য হয়েছে।"
        },
        {
          "label": "ঘ",
          "question": "উদ্দীপকটি ফিকহশাস্ত্রের যে মহান ইমামকে নির্দেশ করে তাঁর অবদান মূল্যায়ন করো।",
          "explanation": "উদ্দীপকে ফিশাস্ত্রের মহান ইমাম অর্থাৎ ইমাম আবু হানিফাকে নির্দেশ করে, ফিশাস্ত্রে যার গুরুত্বপূর্ণ অবদান রয়েছে। ইমাম আবু হানিফার মূল নাম নুমান বিন সাবিত। আবু হানিফা তাঁর কুনিয়ত বা উপনাম। তার উপাধি ইমাম আযম। হিজরি ৮০ সালে তিনি কুফা নগরীতে জন্মগ্রহণ করেন। তিনি ইসলামের জন্য অনেক গুরুত্বপূর্ণ কাজ করে গেছেন যার ফল মানুষ এখনও ভোগ করতে পারছে। ফিশাস্ত্রে তাঁর অবদান অনেক। তাঁর প্রবর্তিত মাযহাবের কারণেই সাধারণ মানুষ ইসলামের বিধি-বিধান সহজে পালন করতে পারছে। তিনি হাম্মাদের নিকট ১০ বছর যাবত মাসআলা বিষয়ে জ্ঞান অর্জন করেন। খুব অল্প বয়সেই কুরআন ও হাদীসের অগাধ ইলমের অধিকারী হন। ইমাম আবু হানিফাই প্রথমে ফিকে স্বতন্ত্র শাস্ত্র হিসেবে পরিচয় করিয়ে দেন। তিনি সুদীর্ঘ ২২ বছর অক্লান্ত সাধনা করে ৮৩ হাজার মাসয়ালা সংবলিত 'কিতাবুল হানাফি' নামে একটি গ্রন্থ রচনা করেন। এজন্যই তাকে ফিক্‌হ্নশাস্ত্রের জনক বলা হয়। তার প্রতিষ্ঠিত মাযহাব অন্যান্য মাযহাবের তুলনায় অধিক শক্তিশালী। এজন্য বর্তমান বিশ্বে অধিকাংশ মুসলিম তার প্রতিষ্ঠিত মাযহাব অনুসরণ করেন। আব্বাসীয় খিলাফতের প্রতিষ্ঠাতা আল মনসুরের সাথে কিছু বিষয় নিয়ে আবু হানিফার সাথে মতপার্থক্য হয়। তখন এক পর্যায়ে খলিফা তাঁকে কারাবন্ধ করে অনেক নির্যাতন করেন ও বিষ পান করিয়ে ১৫ হিজরিতে হত্যা করেন। তাই পরিশেষে বোঝা যায়, ফিকশাস্ত্রের জনক ইমাম আবু হানিফা ইসলামের জন্য অনেক অবদান রেখেছেন।"
        }
      ]
    },
    {
      "number": "10",
      "uddipok": "আল্লাহ তায়ালা মানুষকে নিজ হাতে তৈরি করেছেন। আর পৃথিবীর সকল কিছু তিনি মানুষের জন্য সৃষ্টি করেছেন। কিন্তু দুনিয়ার মোহে পরে কিছু মানুষ তাকে বেমালুম ভুলে যায়, আর কিছু মানুষ আল্লাহর ভালোবাসায় দুনিয়াকে ভুলে যায়। কিয়ামতের দিন আল্লাহ তায়ালা সর্বপ্রথম নামাজ এবং দুই বি-বাদীর বিষয়ে হিসাব নিবেন। কিয়ামতের দিন আল্লাহ তায়ালা একটি আমলের সওয়াব তিনি নিজ হাতে দিবেন এবং সে 'রাইয়ান' নামক দরজা দিয়ে জন্নাতে প্রবেশ করবে।",
      "tag": "BMARPC 24",
      "sub_questions": [
        {
          "label": "ক",
          "question": "মৌলিক এবাদত কতটি?",
          "explanation": "মৌলিক ইবাদত ৪টি।"
        },
        {
          "label": "খ",
          "question": "অধিকার কত প্রকার ও কী কী?",
          "explanation": "অধিকার প্রধানত দুই প্রকার। ১. নৈতিক অধিকার-এ অধিকার মানুষের নৈতিক অনুভূতির ওপর নির্ভর করে এবং এগুলো কোনো কর্তৃপক্ষ কর্তৃক রক্ষিত হয় না। ২. আইনগত অধিকার- রাষ্ট্রীয় আইন দ্বারা স্বীকৃত অধিকারকে আইনগত অধিকার বলে।"
        },
        {
          "label": "গ",
          "question": "আল্লাহ তায়ালা মানুষকে কেনো তৈরি করেছেন? তার গুরুত্ব আলোচনা করো।",
          "explanation": "আল্লাহ তায়ালা মানুষকে তার ইবাদতের জন্য সৃষ্টি করেছেন। ইবাদত অর্থ দাসত্ব করা, গোলামি করা বা আনুগত্য করা। ইসলামি পরিভাষায়, দৈনন্দিন জীবনের সকল কাজ-কর্মে আল্লাহ তায়ালার বিধি- বিধান মেনে চলাকে ইবাদত বলা হয়। আর এজন্যই মহান আল্লাহ মানব সৃষ্টি করেছেন। আল্লাহ তায়ালা পবিত্র কুরআনে ইরশাদ করেন, আমি মানুষ ও জিন জাতিকে আমার ইবাদতের জন্য সৃষ্টি করেছি। উদ্দীপকে বণিত রয়েছে যে, আল্লাহ তায়ালা মানুষকে সৃষ্টি করেছেন। আর পৃথিবীর সকল কিছু তিনি মানুষের জন্য সৃষ্টি করেছেন। আমরা জানি, আল্লাহর ইবাদত করার জন্যই মানুষ সৃষ্টি করা হয়েছে। এ বিশ্লেষণ থেকে দু'রকম ইবাদতের ধারণা পাওয়া যায়। এগুলো হলো- 'যাকুল্লাহ' বা আল্লাহর হক এবং 'হাক্কুল ইবাদ' বা বান্দার হক। কেবল আল্লাহর সাথে সম্পৃক্ত ইবাদতগুলো হারুয়াহ এর অন্তর্ভুক্ত, যেমন- সালাত, সাওম, হজ, জিকির, তাসবিহ, শোকর ইত্যাদি। এজন্য আল্লাহ ছাড়া কারো কাছে জবাবদিহি করতে হয় না। আল্লাহ তায়ালা মানুষ এবং অন্যান্য সৃষ্টির প্রতি মানুষকে বিশেষ দায়িত্ব ও কর্তব্য পালন করার আদেশ দিয়েছেন। এগুলোই হাতুল ইবাদ। আমরা পৃথিবীতে যত ইবাদতই করি না কেন, সকল ইবাদতের মূল উদ্দেশ্যই হলো মহান আল্লাহর সন্তুষ্টি অর্জন করা। আর এই ইবাদত একমাত্র আল্লাহর জন্য না হলে আল্লাহ তা কবুল করবেন না।"
        },
        {
          "label": "ঘ",
          "question": "উদ্দীপকের শেষে কোন এবাদতের কথা বলা হয়েছে? এর সামাজিক প্রভাব আলোচনা করো।",
          "explanation": "উদ্দীপকের শেষে সাওমের কথা বলা হয়েছে, যার সামাজিক প্রভাব অপরিসীম। সাওম একটি দৈহিক ইবাদত। সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয়তৃপ্তি থেকে বিরত থাকাই সাওম। এই ইবাদত পালনের মাধ্যমে যে কেবল ধর্মীয় বিধান পালিত হয় এরূপ নয়; বরং সাওমের সামাজিক গুরুত্বের একটি দিক রয়েছে। সামাজিক অপরাধ দূরীকরণে সাওম গুরুত্বপূর্ণ ভূমিকা রাখে। উদ্দীপকে বর্ণিত রয়েছে যে, কিয়ামতের দিন আল্লাহ তায়ালা একটি আমলের সওয়াব তিনি নিজে দিবেন। এটি সাওমকে নির্দেশ করে। আল্লাহ তায়ালা বলেন, সাওম আমার জন্য আর এর প্রতিদান আমিই দিবো। সাওম পুলনকারী 'রাইয়ান' নামক দরজা দিয়ে জান্নাতে প্রবেশ করবে। অপরাধমুক্ত সমাজ বিনির্মাণে সাওমের ভূমিকা অপরিসীম। সাওম ব্যক্তিকে মিথ্যাচার, হিংসা-বিদ্বেষ, ঝগড়া, অশ্লীলতা, পরনিন্দা প্রভৃতি পাপাচার থেকে দূরে রাখে। আর তার মধ্যে তৈরি করে সনানুভূতি, ভালোবাসা, সহযোগিতা, তাওকয়া ও সংযম। ফলে গড়ে ওঠে একদল আদর্শিক লোক। যারা একটি কাঙ্ক্ষিত আদর্শিক সমাজ প্রতিষ্ঠা ও পরিচালনা করে। সাওমের প্রভাবে সমাজে কোনো অপরাধ ও অনৈতিক কাজ মাথাচাড়া দিয়ে উঠতে পারে না। এভাবে সাওমের মাধ্যমে সমাজ থেকে অপরাধ নির্মূল করা সম্ভব হয়। সুতরাং বলা যায়, অপরাধমুক্ত সমাজ বিনির্মাণে সাওমের ভূমিকা অপরিসীম।"
        }
      ]
    },
    {
      "number": "11",
      "uddipok": "সাদেক সাহেব একজন বড় ব্যবসায়ী। তিনি নিয়মিত সালাত ও সাওম পালন করেন। তবে অন্যান্য বিধান আদায় করার ব্যাপারে উদাসীন। একদিন তারা কয়েক বন্ধু মিলে বিভিন্ন বিষয় নিয়ে আলোচনা করছিলো। তখন তার বন্ধু হাসান সাহেব তাকে বলেন, বন্ধু, তোমার সম্পদে গরিবদের অধিকার রয়েছে যা দিয়ে দেওয়া উচিৎ। যা দিলে সম্পদে বরকত হয়। আরেক বন্ধু বারেক সাহেব তাকে বললেন, শুধু তাই নয়, আল্লাহ তোমাকে অনেক সম্পদ দিয়েছেন। তার শুকরিয়া হিসাবে তোমাকে আল্লাহর ঘর ও রাসুলের কবর যিয়ারত করে আসা উচিৎ। যা তোমার অতীতের সকল গুনাহ মোচন করে দিবে।",
      "tag": "BMARPC 24",
      "sub_questions": [
        {
          "label": "ক",
          "question": "‘হজ' শব্দের অর্থ কী?",
          "explanation": "হজ শব্দের অর্থ ইচ্ছা বা সংকল্প করা।"
        },
        {
          "label": "খ",
          "question": "'জাকাত ইসলামের সেতুবন্ধ'- ব্যাখ্যা করো।",
          "explanation": "জাকাত ধনী ও গরিবের মধ্যে সেতুবন্ধ তৈরি করে। ধনীদের প্রদেয় অর্থ তাদের জন্য ইবাদতস্বরূপ। আবার এ অর্থনৈতিক ইবাদত রাষ্ট্রের অর্থনীতির ভিতকে আরও শক্তিশালী তথা মজবুত করে। এতে গরিবদের অভাব কিছুটা দূরীভূত হয় এবং সমাজে শান্তিশৃঙ্খলা প্রতিষ্ঠিত হয়। ইসলামি রাষ্ট্রে লাকাতভিত্তিক কোষাগার তৈরি হয়। অভি গরিবদের এ কোষাগার থেকে অর্থ সাহায্য দেওয়া হয়। এতে রাষ্ট্রে সকল মানুষের অর্থনৈতিক অধিকার নিশ্চিত হয়। যেষের এ ধরনের ইবাদতের ফলে অন্যান্য গরিব মানুষ অর্থনৈতিক নিরাপত্তা পায় তাই এটি সমাজে শান্তি প্রতিষ্ঠা করে। জাকাত দেওয়ার মাধ্যমে ধনীদের সাথে গরিবদের সুসম্পর্ক গড়ে উঠে। পরস্পরের মধ্যে ভালোবাসা ও সহমর্মিতা তৈরি হয়।"
        },
        {
          "label": "গ",
          "question": "উদ্দীপকে বর্ণিত বারেক সাহেবের উক্তিটির গুরুত্ব আলোচনা করো।",
          "explanation": "উদ্দীপকে উল্লেখিত বারেক সাহেবের উক্তিটিতে ইসলামের অন্যতম মৌলিক ইবাদত হজের প্রতি ইঙ্গিত করেছে। আল্লাহর নৈকট্যলাভের আশায় নিদিষ্ট দিনে ইহরামের সাথে নির্দিষ্ট কাজের মাধ্যমে নির্দিষ্ট স্থান জিয়ারত করাকে হজ বলে। শরিয়তের বিধান মেনে হজ পালন করলে আখিরাতে সাফল্য নিশ্চিত। রাসুল (স) বলেন, 'কবুল হলের প্রতিদান বেহেশত ছাড়া আর কিছুই নয়' (সুনানে নাসাঈ)। তাছাড়া হজ হলো একটি বার্ষিক মহাসম্মেলন। মুসলিমরা প্রতি বছর নির্ধারিত স্থানে সমবেত হয়ে তাদের বার্ষিক কার্যক্রম মূল্যায়ন ও পরবর্তী বছরের কর্মসূচি প্রণয়ন করে। এভাবে বিশ্বভ্রাতৃত্বের একটি সুদৃঢ় প্লাটফর্ম তৈরি হয়। উদ্দীপকের বারেক সাহেব তার বন্ধু সাদেক সাহেবকে উদ্দেশ্য করে বলে, 'আল্লাহ তোমাকে অনেক সম্পদ দিয়েছেন। তার শুকরিয়া হিসাবে তোমাকে আল্লাহর ঘর ও রাসুলের কবর যিয়ারত করে আসা উচিত। যা তোমার অতীতের সকল গুনাহ মোচন করে দিবে। হজ এমন একটি ইবাদত যা পবিত্র হয়ে এবং সকল প্রকার পাপ থেকে বিরত থেকে একমাত্র আল্লাহর সন্তুষ্টির উদ্দেশ্যে আদায় করতে হয়। এর প্রতিদান হলো জান্নাত। এই ইবাদতের মাধ্যমে বিশ্বভ্রাতৃত্ব জাগ্রত হয়। হজ হলো আখিরাতে সাফল্য তথা জান্নাত লাভের অন্যতম একটি মাধ্যম। হজের মহাসম্মেলন বিশ্ব মুসলিমের মধ্যে ভ্রাতৃত্বও জাগ্রত করে।"
        },
        {
          "label": "ঘ",
          "question": "হাসান সাহেব কোন বিষয়টি বুঝিয়েছেন। এর সামাজিক ও অর্থনৈতিক প্রভাব উপস্থাপন করো।",
          "explanation": "হাসান সাহেবের বক্তব্যে কর্মকাণ্ডে ইসলামের মৌলিক ইবাদত জাকাত ফুটে উঠেছে, যার সামাজিক ও অর্থনৈতিক গুরুত্ব অপরিসীম। ইসলামের পাঁচ স্তম্ভের মধ্যে জাকাত তৃতীয়। এটি একটি আর্থিক ইবাদত এবং ইসলামি অর্থব্যবস্থার মূলভিত্তি। জাকাত শব্দের অর্থ প্রাচুর্য লাভ করা, সংশোধন করা ইত্যাদি। নিসাব পরিমাণ ধন-সম্পদের যে নির্ধারিত অংশ নির্দিষ্ট খাতে ব্যয় করা মানুষের ওপর অবশ্য কর্তব্য তাকে জাকাত বলে। জাকাত ধনী গরিবের বৈষম্য কমাতে গুরুত্বপূর্ণ ভূমিকা পালন করে থাকে। উদ্দীপকের জনাব হাসান তার বন্ধু সাদেক সাহবেকে উদ্দেশ্য করে বলেন, বন্ধু, তোমার সম্পদে গরিবের অধিকার রয়েছে যা দিয়ে দেওয়া উচিত। যা দিলে সম্পদে বরকত হয়। জাকাত সমাজে ইতিবাচক প্রভাব ফেলে। জাকাত সমাজে সহানুভূতির সৃষ্টি করে। জাতি, ধর্ম, বর্ণ ও অঞ্চল নির্বিশেষে সমাজের সব মানুষের কল্যাণ সাধন করে। তাছাড়া এর মাধ্যমে সামাজিক নিরাপত্তা প্রতিষ্ঠিত হয়। কেননা অর্থাভাবে বাধ্য হয়ে মানুষ অন্যায় করে, ডাকাতি বা ছিনতাইয়ে লিপ্ত হয়। ফলে সমাজে নিরাপত্তাহীনতা সৃষ্টি হয়। মানুষ তার জীবন ও সম্পদ নিয়ে শাকগ্রস্ত হয়ে পড়ে। জাকাতের সুপ্রভাব বেকার ও অভাবী লোকদের হারাম উপার্জন এবং চুরি, ডাকাতি ও ছিনতাইয়ের কবল থেকে সমাজকে নিরাপত্তা দান করে। এভাবেই জাকাত সামাজিক ও অর্থনৈতিক ক্ষেত্রে প্রভাব বিস্তার করতে পারে।"
        }
      ]
    }
  ]
}