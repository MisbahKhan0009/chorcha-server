{
  "title": "রাজশাহী নিউ ডিগ্রি কলেজ ২০২৪",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "জনার আসিফ পবিত্র কুরআনের এমন কিছু আয়াত তিলাওয়াত করলেন যেখানে আল্লাহর একত্ববাদ, গায়েবে বিশ্বাস, কিতাব, রিসালাত ও আখিরাতের কথা বর্ণিত হয়েছে। তার বন্ধু জনাব নাফিস তার সঙ্গে কুরআনের আরও একটি আয়াত তিলাওয়াত করে বলেন-'আর তুমি • তাদেরকে সতর্ক কর বা না কর, তাদের পক্ষে উভয়ই সমান, তারা ঈমান আনবে না।'",
      "tag": "NGDC 24",
      "sub_questions": [
        {
          "label": "ক",
          "question": "(গিশাওয়াতুন) অর্থ কী?",
          "explanation": "(গিশাওয়াতুন) অর্থ পর্দা বা আবরণ।"
        },
        {
          "label": "খ",
          "question": "পবিত্র কুরআনকে 'কুরআন' কেন বলা হয়?",
          "explanation": "কুরআন শব্দের অর্থ পঠিতব্য হওয়ায় পবিত্র কুরআনকে 'কুরআন' বলা হয়। কুরআন শব্দটি 'কারউন' শব্দমূল হতে আগত। 'কারউন' অর্থ পড়া বা পাঠ করা। অতএব, কুরআন শব্দের অর্থ পঠিত। প্রত্যেক দিনই বিশ্বের লক্ষ- কোটি মুসলমান এ গ্রন্থ তিলাওয়াত বা পাঠ করে থাকে। এ কারণে আল- কুরআনকে কুরআন বলা হয়।"
        },
        {
          "label": "গ",
          "question": "জনাব আসিফের তিলাওয়াতকৃত আয়াতগুলোতে কাদের সম্পর্কে আলোকপাত করা হয়েছে? তাদের বৈশিষ্ট্যসমূহ ব্যাখ্যা করো।",
          "explanation": "জনাব আসিফের তিলাওয়াতকৃত আয়াতগুলোতে মুত্তাকি সম্পর্কে অলোকপাত করা হয়েছে। মুত্তাকি এমন ব্যক্তি যার মধ্যে তাকওয়া রয়েছে। মুত্তাকি ব্যক্তি অদৃশ্য বিষয়সমূহে ইমান পোষণ করেন, নিয়মিত সালাত আদায় করেন, আল্লাহর পথে অর্থ ব্যয় করেন এবং পরকালে বিশ্বাস করেন। পরকালীন জীবনে ক্ষতির কারণ হতে পারে এমন কাজ ও বিষয় থেকে তিনি নিজেকে বিরত রাখেন। উদ্দীপকে জনাব আসিফের বক্তব্যে একজন মুত্তাকির বৈশিষ্ট্যসমূহই প্রতিফলিত হয়েছে। উদ্দীপকের জনাব আসিফ পবিত্র কুরআনের এমন কিছু আয়াত তিলাওয়াত করেন যেখানে আল্লাহর একত্ববাদ, গায়েবে বিশ্বাস, কিতাব, রিসালাত ও আখিরাতের কথা বর্ণিত হয়েছে। বস্তুত তার বক্তব্যে সুরা আল-বাকারায় বর্ণিত মুত্তাকিদের পরিচয় ও বিভিন্ন বৈশিষ্ট্য তুলে ধরা হয়েছে। যথা- মুত্তাকির প্রথম পরিচয় হলো তারা গায়েব বা অদৃশ্য বিষয়সমূহে ইমান পোষণ করেন। মুত্তাকি ব্যক্তি সব নিয়ম মেনে বিনয়, নম্রতা ও নিষ্ঠার সাথে সালাত আদায় করেন। জাকাত-সাদকাহ আদায় করেন। মানুষের কল্যাণে নিজের সম্পদ ব্যয় অব্যাহত রাখেন। তারা আসমানি কিতাবের সত্যতায় বিশ্বাস রাখেন। এছাড়া তারা আল্লাহর পথে ব্যয় করেন। কবর, কিয়ামত, পুলসিরাত, জান্নাত এবং জাহান্নাম ইত্যাদিতেও বিশ্বাস করেন। মুক্তাকিরা তাদের মজবুত ইমানের কারণে পরকালীন জীবনে সর্বোচ্চ সফলতা লাভ করবে।"
        },
        {
          "label": "ঘ",
          "question": "জনাব নাফিসের তিলাওয়াতকৃত আয়াতটির তাৎপর্য বিশ্লেষণ করো",
          "explanation": "জনাব নাফিসের তিলাওয়াতকৃত আয়াতটির মাধ্যমে আল্লাহ তায়ালা কাফিরদের এমন একটি শ্রেণির বর্ণনা দিয়েছেন যাদের ওপর হেদায়েতের প্রচেষ্টা ফলপ্রসূ হয় না। আল্লাহর অস্তিত্ব ও ক্ষমতা, রিসালাত, আখিরাত, আসমানি কিতাব, জান্নাত, জাহান্নাম, তাকদির, ফেরেশতা প্রভৃতিকে অবিশ্বাস ও অস্বীকারের নাম কুফর। যারা কুফরি করে তাদের কাফির বলা হয়। ইবনে আব্বাস (রা) বলেন- রাসুলুল্লাহ (স)-এর আকাঙ্ক্ষা ছিল, সব কাফির হেদায়েত লাভ করুক। কিন্তু সব কাফিরই শেষ পর্যন্ত ইমান আনেনি। আবু জাহল, আবু লাহাব, উতবা, শায়বা, ওয়ালিদ প্রমুখ কাফিররা আমরণ কুফরি ও আল্লাহদ্রোহিতায় নিজেদের নিয়োজিত রাখে। তাদের জন্যই আল্লাহ অর্থ: নিশ্চয়ই যারা কুফরি (অবিশ্বাস) করেছে, তাদেরকে আপনি সতর্ক করুন অথবা সতর্ক না করুন তাদের জন্য উভয়ই সমান। তারা বিশ্বাস স্থাপন করবে না। (সুরা বাকারা: ৬)। কাফির বা অস্বীকারকারীরা আল্লাহর কালাম ও রাসুল (স)-এর সতর্ক বাণী থেকে কোনো উপকার লাভ করবে না এবং নির্ধারিত বিষয়সমূহে ইমান পোষণ করবে না। ফলে তাদের পরকালীন আবাস হবে জাহান্নাম। উদ্দীপকে দেখতে পাই, জনাব আসিফের বন্ধু জনাব নাফিস কুরআনের আরও একটি আয়াত তিলাওয়াত করে বলেন- 'আর তুমি তাদেরকে সতর্ক কর বা না কর, তাদের পক্ষে উভয়ই সমান, তারা ঈমান আনবে না।' এটি সুরা বাকারার ৬ নম্বর আয়াতে বর্ণিত একশ্রেণির কাফিরকে নির্দেশ করে যাদের কাছে ইমানের বার্তা পৌছানো বা না পৌছানোকে একই বিষয় হিসেবে পবিত্র কুরআনে উল্লেখ করা হয়েছে। কারণ তাদের জন্য আল্লাহর পক্ষ থেকে ইমান কবুল করা হয়নি। আলোচনা শেষে তাই বলা যায়, সুরা বাকারার ৬ নম্বর আয়াতে বর্ণিত কাফিররা নিশ্চিত গোমরাহিতে নিমজ্জিত। তাই তাদের মতো কাফিরদের নিকট হেদায়েতের বার্তা পৌঁছানো এবং না পৌঁছানো উভয় সমান।"
        }
      ]
    },
    {
      "number": "2",
      "uddipok": "পবিত্র কুরআনে সকল কিছুর বর্ণনা রয়েছে। সে কারণে একজন মুসলিমের জীবনকে আদর্শিক করে গড়ে তোলার জন্য পবিত্র কুরআনের কোন বিকল্প নেই। কিন্তু অবিশ্বাসীরা এ কিতাবের সত্যতা ও নির্ভুলতা সম্পর্কে সন্দেহ পোষণ করেছে। মহান আল্লাহ তাদের প্রতি চ্যালেঞ্জ করে বলেন-",
      "tag": "NGDC 24",
      "sub_questions": [
        {
          "label": "ক",
          "question": "সুরা আল-বাকারার আয়াত সংখ্যা কতটি?",
          "explanation": "সুরা আল-বাকারার আয়াত সংখ্যা ২৮৬ টি।"
        },
        {
          "label": "খ",
          "question": "হরফে মুকাত্তায়াত বলতে কী বোঝায়?",
          "explanation": "হরফে মুকাত্তায়াত বলতে বিচ্ছিন্ন বর্ণসমষ্টিকে বোঝায়। কুরআন মাজিদের মোট ২৯টি সুরার শুরুতে হরফে মুকাত্তায়াত রয়েছে। প্রত্যেক গ্রন্থেই কিছু গোপন বিষয় থাকে আর আল-কুরআনের গোপন বিষয় হলো হরফে মুকাত্তায়াত। বেশিরভাগ তাফসিরকারের অভিমত হলো- এ বর্ণগুলোর যথার্থ মর্ম আল্লাহ ছাড়া আর কেউ অবহিত নয়। হযরত আবদুল্লাহ ইবনে আব্বাস (রা)-এর মতে, এ ধরনের বর্ণের অর্থ 'নিশ্চয় আল্লাহ সর্বাধিক অবগত।' কাজেই এর অন্তর্নিহিত মর্ম জানার চেয়ে সত্যতায় বিশ্বাস স্থাপন করাই উত্তম।"
        },
        {
          "label": "গ",
          "question": "উদ্দীপকের আয়াতটির তাৎপর্য বিশ্লেষণ করো।",
          "explanation": "উদ্দীপকে সুরা আল-বাকারার ২৩ নম্বর আয়াতটি তুলে ধরা হয়েছে। নিচে এ আয়াতটির তাৎপর্য বিশ্লেষণ করা হলো- আয়াতটিতে আল-কুরআনের সত্যতা ও যথার্থতা নিয়ে কাফিরদের সন্দেহপ্রবণতার বিষয়ে কাফিরদের আল-কুরআনের সুরার অনুরূপ একটি সুরা রচনা করার চ্যালেঞ্জ দেওয়া হয়েছে। একদল কাফির মনে করে, আল-কুরআন আল্লাহর পক্ষ থেকে নাজিল হয়নি, বরং মুহাম্মদ (স) নিজেই এটি রচনা করেছেন। কাফিরদের এ ধারণার বিপরীতে আল্লাহ তায়ালা তাদেরকে চ্যালেঞ্জ দিয়ে সুরা আল-বাকারা ৫৪ নম্বর আয়াত নাজিল করেন, যা উদ্দীপকে লক্ষণীয়। উদ্দীপকে সুরা আল-বাকারার ২৩ নম্বর আয়াতটিতে বলা হয়েছে অর্থ: 'আর আমি আমার বান্দার (মহানবি স( 'ওপর যা নাজিল করেছি তার ওপর যদি তোমাদের সন্দেহ হয়, তাহলে তার অনুরূপ একটি সুরা নিয়ে এসো।' এ আয়াতটির মাধ্যমে আল্লাহ তায়ালা কুরআন মাজিদের সত্যতার প্রশ্নে সব দেশের ও সব কালের কাফিরদের কাছে চিরস্থায়ী চ্যালেঞ্জ ঘোষণা করেছেন। প্রকৃতপক্ষে কারো - পক্ষেই এ চ্যালেঞ্জ গ্রহণ করা সম্ভব নয়। কেননা আল-কুরআন হলো মহান আল্লাহ কর্তৃক নাজিলকৃত সর্বশ্রেষ্ঠ আসমানি গ্রন্থ। কুরআনের মতো গ্রন্থ বা সুরা রচনা করতে গিয়ে সমকালীন শ্রেষ্ঠ আরব কবিরা ব্যর্থ হয়ে স্বীকার করেন যে, 'এটি কোনো মানুষ রচিত বাণী নয়।' তাই বলা যায়, আল-কুরআন আল্লাহর পক্ষ থেকে নাজিল হওয়া অনন্য বৈশিষ্ট্যসম্পন্ন একটি আসমানি মহাগ্রন্থ এবং এ মহাগ্রন্থের সুরার ন্যায় নতুন কোনো সুরা রচনা করার চ্যালেঞ্জ গ্রহণ করা কারো পক্ষে কোনোভাবেই কোনোদিনও সম্ভব নয়।"
        },
        {
          "label": "ঘ",
          "question": "কুরআন কীভাবে একজন মুসলিমের জীবনকে আদর্শিক করে গড়ে তোলে? পাঠ্যপুস্তকের আলোকে মতামত দাও।",
          "explanation": "কুরআন ব্যক্তিজীবনের সকল বিধি-বিধান নির্দেশের মাধ্যমে একজন মুসলিমের জীবনকে আদর্শিক করে গড়ে তোলে। আদর্শ বলতে অনুকরণীয়, অনুসরণীয় ও গ্রহণযোগ্য চালচলন এবং রীতি- নীতিকে বোঝায়। মানুষের সামগ্রিক জীবন সুন্দর ও সফল করতে কুরআন মাজিদ প্রদত্ত যেসব রীতিনীতি রয়েছে তার অনুসরণের মাধ্যমেই মানুষ আদর্শ জীবন গঠন, করতে পারে। মানবজাতি ব্যক্তিজীবন হতে শুরু করে পারিবারিক, সামাজিক, রাজনৈতিক, অর্থনৈতিক, সাংস্কৃতিক, রাষ্ট্রীয়, জাতীয়, আন্তর্জাতিক ও আধ্যাত্মিক জীবনের সুস্পষ্ট দিকনির্দেশনা আল কুরআনে সুন্দরভাবে আলোচিত হয়েছে। এছাড়াও তাকওয়াবান হওয়ার নির্দেশ, ন্যায়বিচার প্রতিষ্ঠা, মাতা-পিতার সাথে ভালো ব্যবহার, এতিম- মিসকিনদের প্রতি সদয় দৃষ্টি, আত্মীয় ও অনাত্মীয় পাড়া-প্রতিবেশীদের হক আদায়ের নির্দেশ প্রদান করেছে। উদ্দীপকে বর্ণিত হয়েছে, পবিত্র কুরআনে সকল কিছুর বর্ণনা রয়েছে। সে কারণে একজন মুসলিমের জীবনকে আদর্শিক করে গড়ে তোলার জন্য পবিত্র কুরআনের কোন বিকল্প নেই। উদ্দীপকের এ বক্তব্যটি যথার্থ। কেননা, আল্লাহ তায়ালা পবিত্র কুরআনে উল্লেখ করেছেন, তোমার ওপর কিতাব নাজিল করেছি, যা প্রতিটি বিষয়ের সুস্পষ্ট বর্ণনা সম্বলিত, সুপথের নির্দেশনা, রহমত এবং সুসংবাদ মুসলিম জাতির জন্য। (সুরা নাহল: ৮৯)। সহানুভূতি, সদাচার ও ন্যায়নীতির ভিত্তিতে কুরআন মাজিদ মানুষের সামাজিক জীবনকে সমস্যামুক্ত ও শান্তিপূর্ণ করার সামগ্রিক বিধান দিয়েছে। আলোচনা শেষে তাই বলা যায়, নৈতিক চরিত্র ও আদর্শ জীবন গঠনে আল কুরআনের ভূমিকা অপরিসীম।"
        }
      ]
    },
    {
      "number": "3",
      "uddipok": "মহান আল্লাহর বাণী- 'আর যখন আপনার প্রতিপালক ফেরেশতাদেরকে বললেন, আমি পৃথিবীতে প্রতিনিধি সৃষ্টি করছি। ফেরেশতাগণ বললেন, পৃথিবীতে আপনি কি এমন কাউকে সৃষ্টি করবেন যে পৃথিবীতে বিশৃঙ্খলা সৃষ্টি করবে এবং রক্তপাত করবে? অথচ আমরাইতো আপনার প্রশংসা, স্তুতি ও পবিত্রতা ঘোষণা করি। আল্লাহ তায়ালা বললেন, নিশ্চয়ই আমি যা জানি তোমরা তা জানো না।'",
      "tag": "NGDC 24",
      "sub_questions": [
        {
          "label": "ক",
          "question": "ইবলিশ কিসের তৈরি?",
          "explanation": "ইবলিশ আগুনের তৈরি।"
        },
        {
          "label": "খ",
          "question": "মুনাফিকরা প্রতারক ও মিথ্যাবাদী'-ব্যাখ্যা করো।",
          "explanation": "হাদিসের বর্ণনামতে মুনাফিকরা প্রতারক ও মিথ্যাবাদী। হাদিসে বলা হয়েছে মুনাফিকের নিদর্শন হলো তিনটি। যথা- যখন সে কথা বলে মিথ্যা বলে। অর্থাৎ মুনাফিকের প্রথম চিহ্ন হলো সে কথায় কথায় মিথ্যা কথা বলে। ওয়াদা করলে তা ভঙ্গ করে। অর্থাৎ মুনাফিক ব্যক্তি ওয়াদা বা প্রতিশ্রুতি দিলে তা ভঙ্গ করবে অথবা প্রতিশ্রুতির বিপরীত কাজ করবে। আর যখন তার কাছে কোনো, কিছু আমানত রাখা হয়, সে তার খিয়ানত করবে। তাই বলা যায়, মুনাফিকরা প্রতারক ও মিথ্যাবাদী।"
        },
        {
          "label": "গ",
          "question": "উদ্দীপকে কার বিষয়ে বর্ণনা করা হয়েছে? তাঁর সংক্ষিপ্ত পরিচিতি ব্যাখ্যা করো।",
          "explanation": "উদ্দীপকে হযরত আদম (আ) সম্পর্কে বর্ণনা করা হয়েছে। হযরত আদম (আ) ছিলেন পৃথিবীর প্রথম মানুষ এবং প্রথম নবি। মহান আল্লাহ আদম (আ)-কে মাটি দিয়ে সৃষ্টি করে তার মধ্যে রুহ ফুঁকে দিলেন। তারপর তাকে থাকতে দিলেন বেহেশতে। হযরত আদম (আ)-এর একাকিত্ব ঘুচানোর উদ্দেশ্যে মহান আল্লাহ হযরত হাওয়া (আ)-কে সৃষ্টি করলেন আদম (আ)-এর হাড় থেকে। এরপর আল্লাহ তাদের দুজনকে বললেন- তোমরা স্বামী-স্ত্রীরূপে বেহেশতে বসবাস করতে থাক। তোমাদের যা ইচ্ছা করবে, যা ইচ্ছা খাবে। তবে একটি গাছ দেখিয়ে বললেন, এর কাছেও যাবে না। কিন্তু হযরত আদম (আ) ও হাওয়া (আ) শয়তানের প্ররোচনায় নিষিদ্ধ গাছের ফল খেলে আল্লাহ তাদের পৃথিবীতে পাঠিয়ে দেন নির্দিষ্ট সময় পর্যন্ত অতিবাহিত করার জন্য। মহান আল্লাহ তায়ালা বলেন- আর পৃথিবীতে তোমাদের জন্য রয়েছে বসবাসের স্থান এবং একটা নির্দিষ্ট সময় পর্যন্ত ভোগের সামগ্রী। (সুরা বাকারা, আয়াত-৩৬) উদ্দীপকে দেখতে পাই, মহান আল্লাহ তায়ালা ফেরেস্তাদের ডেকে জমিনে তার প্রতিনিধি সৃষ্টির ইচ্ছা প্রকাশ করেন। উল্লিখিত এ আয়াতের মাধ্যমে হযরত আদম (আ)-এর সৃষ্টির রহস্য বর্ণিত হয়েছে। কেননা, হযরত আদম (আ) ছিলেন সৃষ্টির প্রথম মানব, নবি এবং পৃথিবীতে আল্লাহর প্রথম প্রতিনিধি।"
        },
        {
          "label": "ঘ",
          "question": "আল্লাহ তায়ালার বাণী- 'নিশ্চয়ই আমি যা জানি তোমরা তা জান না।' এর বিশ্লেষণ করো।",
          "explanation": "আল্লাহ তায়ালার বাণী- \"নিশ্চয়ই আমি যা জানি তোমরা তা জান না।\" দ্বারা মানুষ সৃষ্টির ব্যাপারে ফেরেস্তাদের প্রশ্নের প্রতি উত্তরে আল্লাহ তায়ালার জ্ঞানের অসীমতা প্রকাশ করা হয়েছে। আল্লাহ তায়ালা তাঁর সৃষ্টি পরিকল্পনা বাস্তবায়নের পূর্বে ফেরেশতাদের কাছে বিষয়টি উত্থাপন করেন। তিনি বলেন, 'নিশ্চয়ই পৃথিবীতে আমি খলিফা বানাতে চাই।' এর মাধ্যমে আল্লাহ তাদের অনুমতি নেননি কিংবা তাদের সাথে পরামর্শও করেননি। বরং তাদেরকে অবহিত করেছেন মাত্র। ফেরেশতারাও কৌতূহল বশত জানতে চেয়ে অবাধ্য জিন জাতির প্রসঙ্গ টেনে মানুষ সৃষ্টি না করতে অনুরোধ করেন। কেননা, পূর্ববর্তী জিন জাতি ছিল আল্লাহর অবাধ্য। তখন আল্লাহ তায়ালা বলেন- 'নিশ্চয়ই আমি যা জানি, তোমরা তা জান না।' (সুরা বাকারা, আয়াত ৩০) যা উদ্দীপকের হাদিসে কুদসিতে আল্লাহ তায়ালা ঘোষণা করেন- 'আমি ছিলাম গুপ্ত ও গোপন। আমার আত্মপ্রকাশের ইচ্ছা হলো। অতঃপর আমি নিজেকে প্রকাশ করলাম।' নিজের ক্ষমতা ও অতুলনীয় সত্তার পরিচয় প্রকাশ করতে আল্লাহ সৃষ্টি করলেন বিশ্বজাহান। সৃষ্টি করলেন জান্নাত, জাহান্নাম, আকাশ, গ্রহ, নক্ষত্র ও ফেরেশতা। পৃথিবীকে বানালেন বংশ বিস্তার ও নির্ধারিত সময়ে জীবন নির্বাহের কেন্দ্রে হিসেবে। এক পর্যায়ে আল্লাহ তায়ালা পৃথিবীতে মানুষ সৃষ্টির নতুন পরিকল্পনা করলেন। এতে ফেরেশতারা প্রশ্ন তোলেন। এতে বনী আদমের স্থলে ফেরেশতাদের পৃথিবীতে বসবাসের ইচ্ছা ব্যক্ত হয়েছে। তাই আল্লাহ তায়ালা বলেন- \"তোমরা আকাশের উপযোগী এবং আকাশেই অবস্থান তোমাদের জন্য মঙ্গলজনক। আসলে তোমরা সেটা বুঝতে পারছো না।\" আলোচনা শেষে বলা যায়, উদ্দীপকের আয়াতাংশ দ্বারা মানুষ সৃষ্টির ব্যাপারে ফেরেশতাদের প্রশ্নের প্রতি উত্তরে আল্লাহ তায়ালার জ্ঞানের বিশালত্ব প্রকাশ পেয়েছে।"
        }
      ]
    },
    {
      "number": "4",
      "uddipok": "",
      "tag": "NGDC 24",
      "sub_questions": [
        {
          "label": "ক",
          "question": "সনদ কী?",
          "explanation": "'রাবি' তথা হাদিস বর্ণনাকারীদের নামের পারস্পরিক ক্রমধারাকে 'সনদ' বলে।"
        },
        {
          "label": "খ",
          "question": "সালাত দ্বীনের খুটি' ব্যাখ্যা করো।",
          "explanation": "'হাদিস অনুযায়ী সালাত হলো দ্বীনের খুটি বা স্তম্ভ। ইসলামের ধর্মীয় কাঠামো যে পাঁচটি স্তম্ভের ওপর দাঁড়িয়ে আছে সালাত তার মধ্যে দ্বিতীয়। মূল স্তম্ভ বা বুনিয়াদ ছাড়া কোনো ঘর বা স্থাপনার অস্তিত্ব লাভ যেমন সম্ভব নয়, তেমনি সালাত বাদ দিয়ে ইসলামকে কল্পনা করাও অসম্ভব। রাসুলুল্লাহ (স) বলেছেন- অর্থ: ইসলাম পাঁচটি বুনিয়াদের ওপর প্রতিষ্ঠিত। সাক্ষ্য দেওয়া যে, আল্লাহ ছাড়া কোনো ইলাহ নেই, মুহাম্মদ (স) তাঁর বান্দা ও রাসুল, সালাত কায়েম করা, জাকাত দেওয়া, হজ করা ও রমজানের সাওম পালন করা। (বুখারি ও মুসলিম)"
        },
        {
          "label": "গ",
          "question": "'ক?' চিহ্নিত বৃত্তের বিষয়টি ব্যাখ্যা করো।",
          "explanation": "'ক?' চিহ্নিত বৃত্তের বিষয়টি হলো কালিমা অর্থাৎ আল্লাহর একত্ববাদের ঘোষণা দেওয়া। ইসলামের মূল ভিত্তি পাঁচটি। যার প্রথমটি হলো আল্লাহর একত্ববাদের উপর ইমান আনা। অর্থাৎ এ কথার সাক্ষ্য দেওয়া যে, আল্লাহ ছাড়া কোনো উপাস্য নেই এবং মুহাম্মদ (স) আল্লাহর রাসুল। এ সাক্ষ্য দেওয়ার অর্থ হলো আল্লাহর একত্ববাদে বিশ্বাস করা এবং রাসুল (স)- এর রিসালাতকে সত্য হিসেবে স্বীকৃতি দেওয়া। উদ্দীপকের চিত্রটির সাহায্যে ইসলামের পাঁচটি বুনিয়াদের মধ্যে নামাজ, হজ ও সাওমকে দেখানো হয়েছে। হাদিসে বর্ণিত হয়েছে, রাসুল (স) বলেন, ইসলাম পাঁচটি ভিত্তির ওপর প্রতিষ্ঠিত। সাক্ষ্য দেওয়া যে, আল্লাহ ছাড়া উপাসনাযোগ্য আর কেউ নেই এবং সুনিশ্চিতভাবেই মুহাম্মদ (স) আল্লাহর রাসুল, সালাত কায়েম করা, জাকাত আদায় করা, হজ পালন এবং রমজান মাসে সাওম পালন করা। (বুখারি ও মুসলিম) তাই বলা যায়, উদ্দীপকের 'ক?' চিহ্নটির দ্বারা ইসলামের পাঁচটি স্তম্ভের প্রথম স্তম্ভ কালিমা তথা আল্লাহর একত্ববাদের সাক্ষ্য দেওয়াকে নির্দেশ করা হয়েছে।"
        },
        {
          "label": "ঘ",
          "question": "'গ?' চিহ্নিত বৃত্তের বিষয়টি নির্ণয় করো এবং অর্থনৈতিক উন্নয়নে হাদীসের আলোকে এর অবদান বিশ্লেষণ করো।",
          "explanation": "না'গ?' চিহ্নিত বৃত্তের বিষয়টি হলো জাকাত। নিচে অর্থনৈতিক উন্নয়নে হাদীসের আলোকে জাকাতের অবদান বিশ্লেষণ করা হলো- নিসাব পরিমাণ সম্পদ ব্যক্তিমালিকানায় একবছর অতিবাহিত হওয়ার পর তার থেকে একটি নির্দিষ্ট অংশ দরিদ্রকে প্রদান করাকে যাকাত বলে। যাকাত একটি ফরজ ইবাদত। ইসলামের পাঁচটি স্তম্ভের মধ্যে যাকাত তৃতীয়। এটি একটি অর্থনৈতিক ইবাদত এবং ইসলামি অর্থব্যবস্থার মূল স্তম্ভ। যাকাতের মাধ্যমে সম্পদের সুষম বন্টন, দারিদ্র্য বিমোচন ও বেকারত্ব হ্রাস পায়। উদ্দীপকের চিত্রে ইসলাম ধর্মের পাঁচ স্তম্ভের মধ্যে সালাত, হজ ও সাওমের উল্লেখ করা হয়েছে। হাদিসে বর্ণনা এসেছে, রাসুলুল্লাহ (স) ইরশাদ করেন, ইসলাম পাঁচটি ভিত্তির ওপর প্রতিষ্ঠিত- ১. এ কথার সাক্ষ্য দেওয়া যে, আল্লাহ তায়ালা ব্যতীত আর কোনো উপাস্য (ইলাহ বা মাবুদ) নেই এবং নিশ্চয়ই মুহাম্মদ (স) তাঁর বান্দা ও প্রেরিত রাসুল। ২. নামাজ (সালাত) প্রতিষ্ঠা করা। ৩. জাকাত আদায় করা। ৪. হজ পালন করা। ৫. রমযান মাসে রোযা রাখা। (বুখারি ও মুসলিম) তাই উদ্দীপকের 'গ?' চিহ্নিত বৃত্তটি দ্বারা জাকাতকে নির্দেশ করা হয়েছে। ধনী-দরিদ্রের বৈষম্য দূরীকরণে জাকাত গুরুত্বপূর্ণ ভূমিকা পালন করে। জাকাতের মাধ্যমে সম্পদের সুষম বণ্টন নিশ্চিত হয়। ফলে সমাজ থেকে দরিদ্রতা, বেকারত্ব ও বৈষম্য হ্রাস পায় এবং সম্পদের প্রবাহ গতিশীল হয়। জাকাতের অর্থ দ্বারা শিল্পকারখানা প্রতিষ্ঠা ও মূলধন গঠনের মাধ্যমে বেকার লোকদের কর্মসংস্থানের ব্যবস্থা করা যায়। এতে করে আর্থিকভাবে অসচ্ছল লোকগুলো ধীরে ধীরে সচ্ছল হতে থাকে। সম্পদ বিশেষ কোনো ব্যক্তি বা শ্রেণির মধ্যে পুঞ্জিভূত হয় না, বরং সব শ্রেণির মানুষের কাছেই আবর্তিত হয়। এভাবে যাকাত ধনী-দরিদ্রের মাঝে বৈষম্য দূর করে ভারসাম্যপূর্ণ অর্থনীতি প্রতিষ্ঠা করে। এজন্যই রাসুল ধনী ব্যক্তিদের কাছ থেকে সংগ্রহ করা হবে, আর তা ব্যয় করা হবে মুসলিম দরিদ্রদের মধ্যেই। (বুখারি ও মুসলিম) আলোচনা শেষে তাই বলা যায়, জাকাতভিত্তিক অর্থনৈতিক ব্যবস্থার মাধ্যমে সমাজ থেকে দারিদ্র্যকে দূর করা সম্ভব। তাই দারিদ্র্য বিমোচনে আমাদের উচিত জাকাতভিত্তিক অর্থনৈতিক ব্যবস্থা চালু করা।"
        }
      ]
    },
    {
      "number": "5",
      "uddipok": "জামে মসজিদের খতীব ড. সাজিদুল ইসলাম জুমুআর খুৎবায় বলেন, পৃথিবীতে একজন বিখ্যাত ব্যক্তি ছিলেন; যাকে তাঁর অনুসারীরা স্বীয় আব্বা-আম্মা, ছেলে-মেয়ে এমনকি দুনিয়ার সমস্ত মানুষ অপেক্ষা অধিক ভালোবাসেন। নাসির তার ধন-সম্পদ থেকে অকাতরে গরীবদের দান করেন। হাসান ধর্মীয় ও বৈষয়িক জ্ঞানে সমৃদ্ধ। তিনি নিজে অর্জিত জ্ঞানের উপর আমল করেন এবং অন্যান্য মানুষের মাঝে জ্ঞানের আলো ছড়িয়ে দেন। জনাব আদিব নাসির ও হাসানের প্রতি ঈর্ষা পোষণ করেন।",
      "tag": "NGDC 24",
      "sub_questions": [
        {
          "label": "ক",
          "question": "(আল-গযাবু) অর্থ কী?",
          "explanation": "الْغَضَبُ )আল-গযাবু) অর্থ ক্রোধ বা রাগ।"
        },
        {
          "label": "খ",
          "question": "এক মুসলমান অপর মুসলমানের ভাই।' বুঝিয়ে লেখো।",
          "explanation": "'এক মুসলমান অপর মুসলমানের ভাই'- একথা দ্বারা মুসলমানদের মাঝে ভ্রাতৃত্ববোধ তথা ইসলামি ভ্রাতৃত্বকে বোঝানো হয়েছে। ইসলামি আদর্শ, বিশ্বাস ও ইসলামের অনুশীলনের ফলে মুসলিমদের মধ্যে যে ভ্রাতৃত্ব গড়ে ওঠে তাকে ইসলামি ভ্রাতৃত্ব বলে। ইসলাম ধর্মে বিশ্বাসীগণ পরস্পর ভাই ভাই। মহান আল্লাহর তাওহিদ এবং মহানবি (স)-এর রিসালাত মুসলমানদের মধ্যকার ভ্রাতৃত্ব বন্ধনের যোগসূত্র। এজন্যই রাসুলুল্লাহ (স) বলেন, 'তুমি মুমিনদেরকে পারস্পরিক দয়া, ভালোবাসা ও সহানুভূতির ক্ষেত্রে একটি দেহসদৃশ দেখতে পাবে'। তাই বলা হয়, এক মুসলমান অপর মুসলমানের ভাই।"
        },
        {
          "label": "গ",
          "question": "খতীব ড. সাজিদুল ইসলাম বিখ্যাত কোন ব্যক্তির কথা বলেছেন? ব্যাখ্যা করো।",
          "explanation": "খতীব ড. সাজিদুল ইসলাম মহানবি হযরত মুহাম্মদ (স)-এর কথা বলেছেন। এ পৃথিবীতে মানুষ এবং আল্লাহর সব সৃষ্টি অপেক্ষা রাসুল (স)-কে বেশি গুরুত্ব দিতে হবে। কারণ মহানবি (স)-এর প্রতি একনিষ্ঠ ভালোবাসা ছাড়া বাস্তবজীবনে তাঁর আদর্শের প্রয়োগ ও প্রতিষ্ঠা সম্ভব নয়। তাই মুমিনের জীবনে পূর্ণতা লাভের জন্য মহানবি (স)-কে সবার উপরে স্থান দেওয়ার গুরুত্ব অনস্বীকার্য। যা উদ্দীপকের খতীব ড. সাজিদুলের বক্তব্যে লক্ষণীয়। • উদ্দীপকে বলা হয়েছে, খতীব ড. সাজিদুল ইসলাম জুমুআর খুৎবায় বলেন, পৃথিবীতে একজন বিখ্যাত ব্যক্তি ছিলেন; যাকে তাঁর অনুসারীরা স্বীয় আব্বা-আম্মা, ছেলে-মেয়ে এমনকি দুনিয়ার সমস্ত মানুষ অপেক্ষা অধিক ভালোবাসেন। যা রাসুল (স)-এর প্রতি ভালোবাসাকে নির্দেশ করে। রাসুল (স)-কে ভালোবাসতে হবে পিতা-মাতা, সন্তান- সন্ততি ও সব মানুষের চেয়েও বেশি। তাঁর প্রতি ভালোবাসা প্রদর্শনের অন্যতম মাধ্যম হলো প্রত্যেক কাজে তাঁর আনুগত্য প্রদর্শন করা। আর রাসুল (স)-এর প্রতি এরূপ ভালোবাসা না থাকলে মানুষ কখনোই মুমিন হতে পারে না। এ সম্পর্কে রাসুল (স) বলেন, 'তোমাদের কেউ ততক্ষণ পর্যন্ত মুমিন হতে পারবে না, যতক্ষণ পর্যন্ত তার কাছে আমি তার পিতা-মাতা, সন্তান-সন্ততি ও সব মানুষের চেয়ে বেশি প্রিয় হবো।' তাই বলা যায়, উদ্দীপকের খতিব ড. সাজিদুল ইসলামের বক্তব্যে মহানবি হযরত মুহাম্মদ (স)-এর প্রতি ভালোবাসার কথাই বলা হয়েছে।"
        },
        {
          "label": "ঘ",
          "question": "জনাব আদিব কর্তৃক নাসির ও হাসানের প্রতি ঈর্ষা পোষণ করা যথার্থ কি না? হাদিসের আলোকে বিশ্লেষণ করো।",
          "explanation": "জনাব আদিব কর্তৃক নাসির ও হাসানের প্রতি ঈর্ষা পোষণ করা হাদিসের আলোকে যথার্থ। সাধারণভাবে ইসলামে হাসাদ বা হিংসা, পরশ্রীকাতরতা ও ঈর্ষা হারাম। কিন্তু যে ঈর্ষা ও হিংসায় ব্যক্তি এবং সমাজের ক্ষতির পরিবর্তে উপকারের সম্ভাবনা থাকে সে ঈর্ষা হারাম হয় না। সম্পদ ও প্রজ্ঞা মানুষের প্রতি আল্লাহর এক বিশেষ রহমত। সম্পদ ও প্রজ্ঞা সম্পন্ন মানুষ যারা আল্লাহর সন্তুষ্টির জন্য নিজেদের সম্পদ ও জ্ঞানকে কাজে লাগায়। হাদিসে এ ধরনের শ্রেষ্ঠ মানুষের মতো মানুষ হওয়ার জন্য তাদেরকে ঈর্ষা করার অনুমতি দেওয়া হয়েছে। যাতে আমরা তাদের মতো মহৎ গুণের অধিকারী হতে পারি। হাদিসে এসেছে, হযরত ইবনে মাসউদ (রা) থেকে বর্ণিত। তিনি বলেন, মহানবি (স) ইরশাদ করেন, দু'ব্যক্তি ছাড়া অন্য কাউকে' হিংসা করা যায় না। একজন হচ্ছেন সেই ব্যক্তি আল্লাহ যাকে সম্পদ দিয়েছেন আর তাকে সে সম্পদ আল্লাহর পথে ব্যয় করার তাওফিক দিয়েছেন। অপর ব্যক্তি হচ্ছেন সেইজন যাকে আল্লাহ গভীর জ্ঞান দিয়েছেন আর সে জ্ঞান অনুসারে বিচার ফায়সালা করে ও তা অন্যকে শিক্ষা দেয়। (বুখারি ও মুসলিম) উদ্দীপকে দেখতে পাই, নাসির তার ধন-সম্পদ থেকে অকাতরে গরীবদের দান করেন। আর হাসান ধর্মীয় ও বৈষয়িক জ্ঞানে সমৃদ্ধ। তিনি নিজে তার অর্জিত জ্ঞানের উপর আমল করেন এবং অন্যান্য মানুষের মাঝে উক্ত জ্ঞানের আলো ছড়িয়ে দেন। কিন্তু জনাব আদিব নাসির ও হাসানের প্রতি ঈর্ষা পোষণ করেন। হাদিসে মহানবি (স) দু'জন ব্যক্তির কথা উল্লেখ করেছেন, যাদেরকে ঈর্ষা করা যায়। যেমন- সেই সম্পদশালী মুসলিম ব্যক্তি, আল্লাহ যাকে বিপুল ধন-সম্পদ দিয়েছেন। পাশাপাশি ব্যক্তিকে অপব্যয়ী না হয়ে ইসলামি আদর্শ ও বিধানানুযায়ী সেই সম্পদ থেকে মানুষের কল্যাণে ব্যয় করার তৌফিক দিয়েছেন। দ্বিতীয় জন সেই প্রজ্ঞাবান মুসলিম ব্যক্তি, আল্লাহ তায়ালা যাকে পার্থিব ও পারলৌকিক বিষয়ের গভীর জ্ঞান দিয়েছেন। পাশাপাশি ব্যক্তিকে জ্ঞানের জন্য অহংকারী না করে বরং সে জ্ঞান দিয়ে মানুষের মধ্যে বিরাজিত সমস্যার ন্যায়নিষ্ঠ সমাধান দানের এবং মানুষকে সে জ্ঞান শিক্ষা দেওয়ার দক্ষতা দিয়েছেন। আলোচনা শেষে তাই বলা যায়, জনাব আদিব কর্তৃক আল্লাহর রাস্তায় দানশীল নাসির ও প্রজ্ঞাবান হাসানের প্রতি ঈর্ষা পোষণ করা হাদিস অনুযায়ী বৈধ।"
        }
      ]
    },
    {
      "number": "6",
      "uddipok": "শিক্ষক বলেন, কিছু অনন্য গুণের বদৌলতে কোনো কোনো মুসলিম কিয়ামতের দিন শহিদদের সাথে থাকবেন। তিনি আরো বলেন, একটি বৈধ কাজের দরুন কিছু মানুষ রাতে ঠিকমত ঘুমাতে পারে না এবং দিনের আলোতে অপমানিত হয়।",
      "tag": "NGDC 24",
      "sub_questions": [
        {
          "label": "ক",
          "question": "ইমাম বুখারির পূর্ণ নাম লিখো।",
          "explanation": "ইমাম বুখারির পূর্ণ নাম হলো আবু আব্দুল্লাহ মুহাম্মদ ইবন ইসমাইল আল বুখারি (র)।"
        },
        {
          "label": "খ",
          "question": ". তুমি মুমিনদেরকে একটি শরীরের ন্যায় কেন দেখবে?",
          "explanation": "পারস্পরিক দয়া, ভালোবাসা, ও সহানুভূতির জন্য আমি মুমিনদেরকে একটি শরীরের ন্যায় দেখবো। ইসলামি ভ্রাতৃত্ব বিশ্বের সকল এলাকার সব মুসলিমকে এক অখণ্ড ও অবিচ্ছিন্ন দেহে পরিণত করে। দেহের কোনো একটি অঙ্গের অসুস্থতায় যেমন পুরো দেহ আলোড়িত হয়, ব্যথিত হয়, বেদনাহত হয়ে সেই বিশেষ অঙ্গের অসুবিধা নিরাময়ে আত্মনিয়োগ করে, ইসলামি ভ্রাতৃত্বেও কোনো মুমিন ব্যক্তি অসুবিধায় পড়লে গোটা মুসলিম উম্মাহ তার সমস্যা দূর করার সর্বাত্মক চেষ্টা করে। এজন্যই রাসুলুল্লাহ (স) বলেন, 'তুমি মুমিনদেরকে পারস্পরিক দয়া, ভালোবাসা ও সহানুভূতির ক্ষেত্রে একটি দেহসদৃশ দেখতে পাবে।'"
        },
        {
          "label": "গ",
          "question": "শ্রেণি শিক্ষক কোন অনন্য গুণাবলির দিকে ইঙ্গিত করেছেন? যার বদৌলতে কিছু মুসলিম কিয়ামতের দিন শহিদদের সাথে থাকবেন? ব্যাখ্যা করো।",
          "explanation": "শ্রেণি শিক্ষক বিশ্বস্ততা ও সত্যবাদিতা গুণাবলির দিকে ইঙ্গিত করেছেন, যার বদৌলতে 'কিছু মুসলিম তথা এক শ্রেণির ব্যবসায়ী কিয়ামতের দিন শহিদদের সাথে থাকবেন। ব্যবসায়ের পদ্ধতি ও প্রকৃতিই এমন যে ব্যবসায়ী ইচ্ছে করলে এখানে প্রচুর প্রতরণা করতে পারে। কিন্তু যে ব্যবসায়ী এ প্রতারণা থেকে বেঁচে থেকে বিশ্বস্ততা ও সত্যবাদীতার সাথে ব্যবসা করতে পারে তাদের জন্য পরকালে লোভনীয় পুরস্কারের ঘোষণা দেওয়া হয়েছে। সৎ ও বিশ্বস্ত ব্যবসায়ীরা কিয়ামতের কঠিন দিন শহিদদের সাথে আনন্দে আরশের- ছায়ার নিচে অবস্থান করবে। তবে এজন্য ব্যবসায়ীদের দুটি শর্ত পূরণ করতে হবে। প্রথমত, সততা ও সত্যবাদিতার সাথে ব্যবসায় পরিচালনা করতে হবে। দ্বিতীয়ত, তাদেরকে বিশ্বস্ত ও আমানতদার হতে হবে। ব্যবসায়ীদের এ বিশেষ মর্যাদা দেওয়ার এটাও একটা কারণ যে, তাদের বিশ্বস্ত ও সৎ থাকাকে এর মাধ্যমে উৎসাহ দেওয়া হয়েছে। উদ্দীপকে বর্ণিত শিক্ষক বলেন, কিছু অনন্য গুণের বদৌলতে কোনো কোনো মুসলিম কিয়ামতের দিন শহিদদের সাথে থাকবেন। তার এ বক্তব্যে বিশ্বস্ততা ও সত্যবাদিতার সাথে ব্যবসায় পরিচালনাকারীর প্রতি ইঙ্গিত করা হয়েছে। কেননা মহানবি (স) বলেছেন, 'বিশ্বস্ত ও সত্যবাদী মুসলিম ব্যবসায়ী কিয়ামতের দিন শহিদদের সাথে থাকবেন।' (মুসতাদরাক হাকিম) কেনাবেচায় দ্রব্য সঠিক দেওয়া এবং তার মান ঠিক রাখার ব্যাপারে ব্যবসায়ী অসৎ হলে সাধারণ মানুষ দৈহিক ও আর্থিক দিক দিয়ে বিভিন্ন রকম ক্ষতির মধ্যে পড়তে বাধ্য। তাই সত্যবাদী ও বিশ্বস্ত মুসলিম ব্যবসায়ীদের জন্য কিয়ামতের দিন শহিদদের সঙ্গলাভের কথা বলা হয়েছে। তারা কিয়ামতের দিন শহিদদের সাথে বিপুল আনন্দে আরশের ছায়া লাভ করবেন।"
        },
        {
          "label": "ঘ",
          "question": "কোন বৈধ, কাজের দরুন রাতের ঘুম নষ্ট হয় এবং দিনে অপমান হতে হয়? উদ্দীপকের আলোকে বিশ্লেষণ করো।",
          "explanation": "ঋণ গ্রহণ নামক বৈধ কাজের দরুন রাতের ঘুম নষ্ট হয় এবং দিনে অপমানিত হতে হয়। ঋণ হলো এমন এক ধরনের দায়বদ্ধতা, যার জন্য নিজের মর্যাদা ক্ষুণ্ণ হয় এবং দুশ্চিন্তাগ্রস্ত হতে হয়। একজন ঋণগ্রহীতা সমাজে স্বাধীনভাবে চলতে পারে না। কারণ সবসময় ঋণদাতার উপস্থিতি তার মনে উদ্বেগের সৃষ্টি করে। কখনও কখনও জনসম্মুখে তাকে ঋণের জন্য অপমানিত হতে হয়। এসব লাঞ্ছনা ঋণগ্রহীতাকে স্বস্তিতে থাকতে দেয় না। সে রাতে দুশ্চিন্তার শিকার হয় এবং তার সার্বিক অবস্থার উন্নতি বাধাগ্রস্ত হয়। এরূপ অবস্থা থেকে বাঁচার জন্যই রাসুল (স) ঋণ গ্রহণ থেকে সাবধান থাকার নির্দেশ দিয়েছেন। তিনি বলেন, তোমরা ঋণ থেকে বেঁচে থাকো। কেননা নিশ্চয়ই ঋণ হলো রাতের দুশ্চিন্তা ও দিনের লাঞ্ছনা। (বায়হাকি) উদ্দীপকের শিক্ষক বলেন, একটি বৈধ কাজের দরুন কিছু মানুষ রাতে ঠিকমত ঘুমাতে পারে না এবং দিনের আলোতে অপমানিত হয়। তার এ ধরনের বক্তব্যে ঋণের বিষয়টি প্রতিফলিত হয়েছে। ঋণ হলো এক প্রকার দায়বদ্ধতা। এর মাধ্যমে অন্যের কাছে নিজেকে ছোট করা হয়। নিজের স্বাধীন মত প্রকাশ অনেক সময়ই বিঘ্নিত হয়। ঋণ ব্যক্তির আর্থিক উন্নতি ব্যাহত করে। ক্ষেত্রবিশেষে ব্যক্তির স্থাবর-অস্থাবর সম্পদ নিঃশেষ হয়ে যায়। ঋণগ্রস্ত ব্যক্তি শান্তিতে ঘুমাতে পারে না। বরং কখনো কখনো ঋণদাতার কাছে লাঞ্ছিত হতে হয়। এজন্য রাসুলুল্লাহ (স) ঋণ' করা থেকে বিরত থাকতে বলেছেন। কেননা ঋণ ব্যক্তির জীবনে রাতের দুশ্চিন্তা ও দিনের লাঞ্ছনা-অপমানের কারণ হয়। আলোচনা শেষে বলা যায়, আমাদের সবসময় ঋণ থেকে বেঁচে থাকতে হবে। এতে আমাদের দুশ্চিন্তায় পড়তে হবে না এবং একই সাথে রাসুল (স)-এর উপদেশও মেনে চলা হবে।"
        }
      ]
    },
    {
      "number": "7",
      "uddipok": "আব্দুল করিম তার বন্ধু আব্দুস সামাদকে বললেন, সমাজে কিছু কপট লোক বসবাস করে। তুমি সচেতনভাবে লক্ষ করলে সামান্য কয়েকটি নিদর্শন দেখেই তাদের চিহ্নিত করতে পারবে। আব্দুল করিম আরো বলেন, শারীরিক শক্তিমত্তাই আসল শক্তি নয়। বরং আসল শক্তিমান হতে হলে একটি বিরল গুণ অর্জন করতে হয়।",
      "tag": "NGDC 24",
      "sub_questions": [
        {
          "label": "ক",
          "question": "ইজমাউস সাহাবা কী?",
          "explanation": "রাসুলুল্লাহ (স)-এর জীবদ্দশায় বা তাঁর ইন্তেকালের পর কোনো বিষয়ে সকল সাহাবির একমত হওয়ার ফলে যে ইজমা সম্পন্ন হয় তাকে ইজমাউস সাহাবা বা সাহাবিদের ইজমা বলা হয়।"
        },
        {
          "label": "খ",
          "question": "ইজমার হুকুম ব্যাখ্যা করো।",
          "explanation": "ইজমার হুকুম বা বিধান সম্বন্ধে ৪টি মতামত রয়েছে। যথা- ১. ইজমার উৎস যেহেতু কুরআন-হাদিস দ্বারা প্রমাণিত এবং এটি আলেমদের ঐকমত্য সিদ্ধান্ত। সেহেতু ইজমার বিধান সন্দেহাতীতভাবে গ্রহণযোগ্য। ২. যেসব ইজমা বিচ্ছিন্ন সনদের ভিত্তিতে গৃহীত হয়েছে তা অনুমানভিত্তিক। হানাফি ও শাফেয়ি আলেমগণ একে গ্রহণযোগ্য বললেও ইমাম গাযযালি (র) সহ একদল আলেম একে প্রত্যাখ্যান করেছেন। ৩. ইমাম বায়যাবী (র) বলেন, ইজমা প্রত্যাখ্যান করা বিদআত। ৪. ইমাম শাফেয়ি (র)-এর মতে, ইজমা কোনো পূর্ববর্তী ইজমাকে রহিত করবে না।"
        },
        {
          "label": "গ",
          "question": "উদ্দীপকে কপট লোক বলতে 'কাদের বোঝানো হয়েছে? হাদীসের আলোকে ব্যাখ্যা করো।",
          "explanation": "উদ্দীপকে কপট লোক বলতে মুনাফিকদের বোঝানো হয়েছে। নিফাক শব্দের অর্থ ভণ্ডামি, প্রতারণা, ধোঁকাবাজি প্রভৃতি। অর্থাৎ অন্তরে যা আছে তার বিপরীত প্রকাশ করাকে নিফাক বলে। আর যাদের অন্তরে নিফাক তথা ভণ্ডামি, প্রতারণা, ধোঁকাবাজি প্রভৃতি বৈশিষ্ট্য বিদ্যমান তারাই মুনাফিক। মুনাফিকরা লোক দেখানোর জন্য বাহ্যিকভাবে ইমানদারসুলভ আচরণ করে। প্রকৃতপক্ষে তারা অন্তরের দিক দিয়ে অবাধ্য, মিথ্যাবাদী। তারা গোপনে নানা অপরাধমূলক কাজ করে বেড়ায়। মহান আল্লাহ সুরা বাকারার ২য় রুকুর আয়াতসমূহে মুনাফিকদের চারিত্রিক বৈশিষ্ট্যের স্বরূপ উন্মোচন করেছেন। এছাড়াও হাদিসে মুনাফিকের পরিচয় সম্পর্কে তিনটি নিদর্শনের কথা উল্লেখ করা হয়েছে। মহানবি (স) বলেন, মুনাফিকের (কপট বিশ্বাসীর) বৈশিষ্ট্য তিনটি। যথা- মিথ্যা বলা, ওয়াদা ভঙ্গ করা এবং আমানতের খিয়ানত করা। (বুখারি ও মুসলিম) এ তিনটি চিহ্ন বা নিদর্শনের কথা উদ্দীপকের প্রথম অংশেও ইঙ্গিত করা হয়েছে। উদ্দীপকের আব্দুল করিম তার বন্ধু আব্দুস সামাদকে বলেন, সমাজে কিছু কপট লোক বসবাস করে। তুমি সচেতনভাবে লক্ষ করলে সামান্য কয়েকটি নিদর্শন দেখেই তাদের চিহ্নিত করতে পারবে। এখানে কপট লোক বলতে মুনাফিকদের বোঝানো হয়েছে। কেননা, মুনাফিকের সুনির্দিষ্ট তিনটি আলামত বা নিদর্শন রয়েছে। যেগুলো কোনো ব্যক্তির চরিত্রে প্রকাশ পেলে আমরা মুনাফিক হিসেবে চিহ্নিত করতে পারি।"
        },
        {
          "label": "ঘ",
          "question": "আসল শক্তিমান হতে হলে কোন গুণ অর্জন করতে হয়? গুণটির গুরুত্ব বিশ্লেষণ করো।",
          "explanation": "আসল শক্তিমান হতে হলে ক্রোধ নিয়ন্ত্রণ গুণটি অর্জন করতে হয়। নিচে ক্রোধ নিয়ন্ত্রণ গুণটির গুরুত্ব বিশ্লেষণ করা হলো- আখলাকে যামিমার অন্যতম বৈশিষ্ট্য রাগ বা ক্রোধ। প্রাত্যহিক জীবনে অধিকাংশ বিশৃঙ্খলার পেছনে ক্রোধই প্রধান কারণ। ক্রোধ থেকে বেঁচে থাকার মধ্যেই ব্যক্তিজীবনের কল্যাণ নিহত রয়েছে যা উদ্দীপকের শেষ অংশে ইঙ্গিত পাওয়া যায়। উদ্দীপকের শেষ অংশে আব্দুল করিম বলেন, শারীরিক শক্তিমত্তাই আসল শক্তি নয়। বরং আসল শক্তিমান হতে হলে একটি বিরল গুণ অর্জন করতে হয়। আর সেই বিরল গুণটি হলো ক্রোধ নিয়ন্ত্রণ। কেননা, ক্রোধ নিয়ন্ত্রণ বিষয়ে রাসুল (স) বলেছেন- 'সেই ব্যক্তি শক্তিমান নয় যে মল্লযুদ্ধে সক্ষম, বরং শক্তিমান তো সেই ব্যক্তি যে ক্রোধের সময় নিজেকে নিয়ন্ত্রণ করতে পারে।' (বুখারি ও মুসলিম) বস্তুত শারীরিক শক্তিমত্তাই মানুষের মূলশক্তি নয়। ব্যক্তি মল্লযুদ্ধে দৈহিক ক্ষমতা দিয়ে প্রতিপক্ষকে সহজেই পরাজিত করতে পারে। কেননা কায়িক শক্তির প্রদর্শনী ছাড়া ব্যক্তিকে এখানে কিছুই করতে হয় না। আসল শক্তিমান সেই ব্যক্তি, যে ক্রোধের সময় নিজেকে নিয়ন্ত্রণ করতে পারে। সামাজিক শান্তি ও সৌহার্দ্যপূর্ণ সহাবস্থানের জন্য ক্রোধ নিয়ন্ত্রণ করা অপরিহার্য। তা না হলে পারস্পরিক সম্পর্ক বিনষ্ট হয়। অহেতুক উত্তেজনা ও অর্থহীন আবেগ স্বাভাবিক জীবনযাত্রা ব্যাহত করে। গুরুত্বপূর্ণ সময়ে অনিয়ন্ত্রিত ক্রোধ দেশ, জাতি ও সমাজ ধ্বংসের কারণ হয়ে দাঁড়াতে পারে। এজন্য ক্রোধ নিয়ন্ত্রণে রাখাই সর্বশ্রেষ্ঠ নীতি। উপরের আলোচনার পরিপ্রেক্ষিতে বলা যায়, ক্রোধের সময় নিজেকে নিয়ন্ত্রণে রাখতে হবে। কেননা এ অবস্থায় কোনো কাজ বা সিদ্ধান্তই সথার্থ হয় না।"
        }
      ]
    },
    {
      "number": "8",
      "uddipok": "ইসলামের ব্যাপক প্রসারে নতুন নতুন সমস্যার উদ্ভব হলে, মুজতাহিদগণ বিভিন্ন মাসয়ালার উদ্ভাবন করেন। কিন্তু নানান বিষয়ে একমত না হওয়াই কয়েকটি ধারা সৃষ্টি হয়। কিছু সংখ্যক মুজতাহিদ সিদ্ধান্ত গ্রহণে মদিনাবাসী সাহাবিদের আমলকে গুরুত্ব দিতেন।",
      "tag": "NGDC 24",
      "sub_questions": [
        {
          "label": "ক",
          "question": "ফিকহশাস্ত্রের চারটি উৎসের নাম লেখো।",
          "explanation": "ফিকহশাস্ত্রের চারটি উৎসের নাম হলো কুরআন, হাদিস, ইজমা ও কিয়াস।"
        },
        {
          "label": "খ",
          "question": "'মুজতাহিদ ভুল করলেও প্রতিদানপ্রাপ্ত হবেন' আলোচনা করো",
          "explanation": "মুজতাহিদ ভুল করলেও তিনি তার প্রতিদান থেকে বঞ্চিত হবেন না। কুরআন ও হাদিসের আলোকে যিনি যাবতীয় প্রশ্নের সমাধান পেশ করতে সক্ষম তিনিই মুজতাহিদ। মুজতাহিদগণ কুরআন ও হাদিসে ছড়িয়ে-ছিটিয়ে থাকা মুক্তাসম সূক্ষ্ম জ্ঞানসমূহকে বিন্যস্ত করে আমলের উপযোগী করেন। আর এ কাজ করতে গিয়ে যদি ভুল হয় তাহলে তা মার্জনীয় এবং এর জন্যও প্রতিদানের কথা বলা হয়েছে। রাসুল (স) বলেন, 'যখন হাকিম সঠিক ইজতিহাদ করেন, তখন তার জন্য দুটি প্রতিদান থাকে। আর ইজতিহাদে ভুল করলে একটি প্রতিদান পাবে।'"
        },
        {
          "label": "গ",
          "question": "উদ্দীপকে কারা মদিনাবাসী সাহাবিদের আমলকে গুরুত্ব দিতেন? ব্যাখ্যা করো।",
          "explanation": "উদ্দীপকে ইমাম মালিক ও তার শিষ্যবৃন্দ মদিনাবাসী সাহাবিদের আমলকে গুরুত্ব দিতেন। ইমাম মালিক বিন আনাস (র) যে মাযহাব প্রতিষ্ঠা করেন তাকে মালিকি মাযহাব বলে। এ মাযহাবে হাদিস বিচারে যুক্তিগ্রাহ্যতার দিকটিকে লক্ষ রাখলেও কদাচিৎ কিয়াসের অনুসন্ধান করা হয়েছে। এ কারণে এ মাযহাবকে অধিকতর রক্ষণশীল বলে মনে করা হয়। ইমাম মালিক এবং এ তার শিষ্যবৃন্দ মদিনাকে কেন্দ্র করে ইসলামি আইন অনুশীলন, প্রশিক্ষণ ও গবেষণা কাজে লিপ্ত ছিলেন বলে তাদের প্রতিষ্ঠিত ও পরিচালিত মাযহাবকে হিজাযি মত বলা হয়। মালিকি মাযহাবের মূলভিত্তি হলো মদিনাবাসীর আমল। কেননা মদিনা হচ্ছে ইসলামের লালনক্ষেত্র। উদ্দীপকে যার ইঙ্গিত পাওয়া যায়। উদ্দীপকে বলা হয়েছে, ইসলামের বিস্তৃতিতে নতুন নতুন সমস্যার উদ্ভব হয়। ইসলামের ফকিহগণ কঠোর সাধনা করে এসব সমস্যার সমাধান দেন। কিন্তু নানা বিষয়ে একমত হতে না পারায় কয়েকটি ধারা সৃষ্টি হয়। এদেরকে মাযহাব বলে। এর মধ্যে একটি হলো মালিকি মাযহাব যা রক্ষণশীল মাযহাব হিসেবে বিবেচিত। এ মাযহাবে মদিনাবাসীর মতামতকে অধিক গুরুত্ব দেওয়া হয়।"
        },
        {
          "label": "ঘ",
          "question": "উদ্দীপকে উল্লিখিত মুসলিম পণ্ডিতদের সাধনা ইসলামি শরিয়তে কীরূপ প্রভাব আছে? তোমার পাঠ্যপুস্তকের আলোকে বিশ্লেষণ করো।",
          "explanation": "উদ্দীপকে উল্লিখিত মুসলিম পণ্ডিতদের সাধনা ইসলামি শরিয়ার বিভিন্ন হুকুম আহকাম প্রণয়নে গুরুত্বপূর্ণ প্রভাব ফেলে। মহানবি (স)-এর জীবদ্দশায় যেকোনো সমস্যা ওহি নাজিলের মাধ্যমে আল্লাহ পাক সমাধান করে দিতেন। কিন্তু মহানবি (স)-এর ইন্তেকালের পর কুরআন নাজিলের ধারার পরিসমাপ্তি ঘটে। তখন উদ্ভূত সমস্যা সমাধানের জন্য ফিকহশাস্ত্র উদ্ভাবনের প্রয়োজন পড়ে। আবার কুরআন-সুন্নাহর বিধান পালন করা সবার জন্য অপরিহার্য। কিন্তু সাধারণ মানুষের পক্ষে কুরআন- সুন্নাহ থেকে বিধান বের করে- আমল করা অসম্ভব। তাই মুসলিম পণ্ডিতদের মাধ্যমে ফিকহশাস্ত্রের উৎপত্তি হয়। এতে মতামতের ভিন্নতার কারণে বিভিন্ন মাযহাব সৃষ্টি হয়। এ কথাই উদ্দীপকে উল্লেখ করা হয়েছে। উদ্দীপকে উল্লিখিত মুসলিম পণ্ডিত বলতে মুজতাহিদদের বোঝানো হয়েছে যারা উদ্ভাবিত নতুন নতুন সমস্যার শরয়ি সমাধান দিতেন। কিন্তু নানা বিষয়ে মুজতাহিদদের মধ্যে মতৈক্য না হওয়ায় সৃষ্টি হয় মাযহাব। আর এভাবে পৃথিবীতে প্রধানত চারটি মাযহাবের প্রসার ঘটে। যার মাধ্যমে সাধারণ মানুষের জন্য শরিয়ত তথা কুরআন-সুন্নাহর বিধান পালন করা সহজ হয়েছে। উপরের আলোচনা শেষে তাই বলা যায়, ইসলামি আইন কানুন সহজে বোধগম্য ও পালন করার পেছনে মুসলিম পণ্ডিতগণের ভূমিকা রয়েছে।"
        }
      ]
    },
    {
      "number": "9",
      "uddipok": "রমযান দৈনিক নির্দিষ্ট পদ্ধতিতে পাঁচবার আল্লাহর আদেশ পালন করেন। ইবাদত পালন করার সময় মহল্লার মানুষদের সাথে দেখা সাক্ষাতে পারস্পরিক খোজখবর নেন। অন্যদিকে নিসাত বললেন, এই ইবাদত 'মুমিনকে অশ্লীল ও গর্হিত কাজ হতে বিরত রাখে।'",
      "tag": "NGDC 24",
      "sub_questions": [
        {
          "label": "ক",
          "question": "সাওম কী?",
          "explanation": "সুবহে সাদিক থেকে মাগরিব পর্যন্ত খাদ্যগ্রহণ ও যৌনাচার থেকে নিয়তের সাথে বিরত থাকার নাম সাওম।"
        },
        {
          "label": "খ",
          "question": "ইসলামের কোন আবশ্যিক ইবাদত মানুষের শ্রেণিবৈষম্য দূর করে?",
          "explanation": "ইসলামের জাকাত আবশ্যিক ইবাদতটি মানুষের শ্রেণিবৈষম্য দূর করে। জাকাত অর্থ বৃদ্ধি পাওয়া। জাকাত সম্পদ পুঞ্জিভূত না রেখে তাতে গতিশীলতা সৃষ্টি করে। জাকাতের অর্থ মানুষের অভাব-অনটন ও দারিদ্র্য নির্মূলে ভূমিকা রাখে। দরিদ্ররা জাকাতের অর্থের সঠিক ব্যবস্থাপনা করে বা উৎপাদন কাজে ব্যয় করে। ফলে সম্পদের গতিশীলতা সৃষ্টি হয় এবং সম্পদ বৃদ্ধি পায়। অন্যদিকে ধনী ব্যক্তি কর্তৃক জাকাত প্রদান করায় ধনী- গরিবের মাঝে সম্পদের পার্থক্য কমে আসে। ফলে শ্রেণিবৈষম্য হ্রাস পায়।"
        },
        {
          "label": "গ",
          "question": "রমযান সাহেবের ইবাদতটি চিহ্নিত করো এবং এর সামাজিক গুরুত্ব ব্যাখ্যা করো",
          "explanation": "রমযান সাহেবের ইবাদতটি হলো সালাত। সালাত ব্যক্তির মধ্যে পবিত্র ও পরিশুদ্ধ চেতনার জন্ম দেয়। সে নৈতিক দিক থেকে পবিত্র হয়ে ওঠে। মন্দ, নিষিদ্ধ ও অশ্লীল আচরণ থেকে নিজেকে বিরত রাখে। ফলে সমাজ অশালীন আচরণ থেকে মুক্তি পায়। এটি- মুমিনদের ঐক্যবদ্ধ থাকার প্রশিক্ষণ দেয় এবং তাদের মধ্যে সম্প্রীতি গড়ে তোলে। প্রতিদিন নির্ধারিত সময়ে সালাত আদায়ের মাধ্যমে মানুষ সময়জ্ঞান ও দায়িত্ব সম্পর্কে সচেতন হয়। তাছাড়া সালাত আদায়ে শৃঙ্খলার পরম প্রশিক্ষণ লাভ করা যায়। সালাত আদায়ে সমাজের মানুষের মধ্যে মর্যাদা ও অধিকারের সমতা প্রতিষ্ঠিত হয়। জামায়াতে সালাত আদায়ের সময় রাজা- প্রজা, আমির-ফকির, ধনী-গরিব, সাদা-কালো, অঞ্চল ও জাতীয়তার কোনো ব্যবধান থাকে না। সালাত আদায় করার জন্য ব্যক্তির শরীর, পোশাক ও সালাতের স্থান পবিত্র ও পরিচ্ছন্ন থাকা আবশ্যক, যা ব্যক্তির শারীরিক সুস্থতা নিশ্চিত করে। উদ্দীপকে দেখতে পাই, রমযান 'দৈনিক নির্দিষ্ট পদ্ধতিতে পাঁচবার আল্লাহর আদেশ পালন করেন। তাই তার পালনীয় ইবাদত হলো সালাত। কেননা সালাত দিনে পাঁচ ওয়াক্ত আদায় করতে হয়। সালাত একটি সম্মিলিত ইবাদত। একা একা পালন করলে সালাত আদায় হয় বটে। কিন্তু রাসুল (স) জামায়াতবদ্ধ সালাত আদায়ের ওপরেই গুরুত্বারোপ করেছেন। এটি মানুষের জন্য দৈনন্দিন পালনীয় একটি ফরজ ইবাদত হলেও সমাজজীবনে রয়েছে এর সুদূরপ্রসারী প্রভাব ও উপকারিতা। তাই বলা যায়, সালাতের সামাজিক গুরুত্ব অপরিসীম।"
        },
        {
          "label": "ঘ",
          "question": "উদ্দীপকে উল্লিখিত 'মুমিনকে অশ্লীল ও গর্হিত কাজ হতে বিরত রাখে'- উক্তিটির মমার্থ বিশ্লেষণ করো।",
          "explanation": "উদ্দীপকে উল্লিখিত 'মুমিনকে অশ্লীল ও গর্হিত কাজ হতে বিরত রাখে'- উক্তিটির মাধ্যমে সালাতকে নির্দেশ করা হয়েছে। সালাত আদায়ের মর্মার্থ অত্যন্ত গভীর। নির্দিষ্ট সময়ে নির্দিষ্ট পদ্ধতিতে ইবাদত আদায় করার নাম সালাত। সালাত একটি ফরজ বা অবশ্যকরণীয় ইবাদত। ইসলামের ধর্মীয় কাঠামো যে পাঁচটি স্তম্ভের ওপর দাঁড়িয়ে আছে সালাত তার মধ্যে দ্বিতীয়। এটি মহান আল্লাহ তায়ালার প্রতি মানুষের আনুগত্যের বহিঃপ্রকাশ। এটি ইবাদতসমূহের মধ্যে সর্বোত্তম এবং সর্বজনীন। এটি মানুষের কু-প্রবৃত্তি নিয়ন্ত্রণ করে এবং অশ্লীলতা ও অন্যায় কাজ থেকে মানুষকে দূরে রাখে। সালাত মানুষের মধ্যে বিরাজিত বিভিন্ন পাশবিক প্রবৃত্তির নিয়ন্ত্রণ এবং সম্ভাব্য ক্ষেত্রে তার মূলোৎপাটন করে। প্রতিদিনের পাঁচ ওয়াক্ত সালাত আদায়ের মাধ্যমে কুরআন তিলাওয়াত ও আল্লাহর জিকির করা হয় যা মানুষকে ভালো কাজে উদ্বুদ্ধ করে। পরিপূর্ণভাবে সালাত আদায়ের মাধ্যমে প্রবৃত্তির ধ্বংসাত্মক অনুশীলন প্রবণতা হ্রাস পায়। সালাত আদায়ের মাধ্যমে ব্যক্তি প্রতিদিন আল্লাহ তায়ালার সাহায্য প্রার্থনা করে। তার মানসিকতা পুরোপুরি কু- প্রবৃত্তিবিরোধী হয়ে ওঠে। সালাত ব্যক্তির মধ্যে পবিত্র ও পরিশুদ্ধ চেতনার জন্ম দেয়। সে নৈতিক দিক থেকে পবিত্র হয়ে ওঠে। মন্দ, নিষিদ্ধ ও অশ্লীল আচরণ থেকে নিজেকে বিরত রাখে। তার মধ্যে এসব অনৈতিক আচরণ প্রতিরোধের মানসিকতা তৈরি হয়। ফলে সমাজ অশালীন আচরণ থেকে মুক্তি পায়। আল্লাহ তায়ালা বলেন, 'নিশ্চয়ই সালাত অশালীন ও মন্দকাজ থেকে বিরত রাখে।' (সুরা আল-আনকাবুত: ৪৫) আলোচনা শেষে তাই বলা যায়, উদ্দীপকে বর্ণিত নিসাতের উক্তি 'মুমিনকে অশ্লীল ও গর্হিত কাজ হতে বিরত রাখে' দ্বারা নিয়মিত সালাত আদায়ের ফজিলত বর্ণিত হয়েছে।"
        }
      ]
    },
    {
      "number": "10",
      "uddipok": "রাহী একজন শিল্পপতি। বছর শেষে এলাকার দরিদ্র পুরুষদের রিক্সা, ভ্যান ও নারীদের সেলাই মেশিন প্রদান করেন। আনাস সুবহে সাদিক হতে সূর্যাস্ত পর্যন্ত পানাহার ও অশ্লীল কাজ হতে বিরত থাকেন। মাওলানা মাসুম সাহেব বললেন, ইহা এমন একটি কাজ যা মুমিনকে মুত্তাকি করে তোলে।",
      "tag": "NGDC 24",
      "sub_questions": [
        {
          "label": "ক",
          "question": "জাকাত বণ্টনের খাত কয়টি?",
          "explanation": "জাকাত বণ্টনের খাত আটটি।"
        },
        {
          "label": "খ",
          "question": "হজকে বিশ্ব শান্তি সম্মেলন বলা হয় কেন?",
          "explanation": "হজ পৃথিবীর সব অঞ্চল, বর্ণ ও ভাষার মুসলিমদের সম্মিলিত করে বিশ্বশান্তির এক সম্মেলন তৈরি করে। মুসলিমরা ইসলামি আদর্শের সুমহান ভ্রাতৃত্বে সম্পৃক্ত। পৃথিবীর 'সব সম্পর্কের ওপর এ আদর্শিক সম্পর্কের স্থান ও মর্যাদা রয়েছে। হজ মুসলিম জাতির এই আদর্শিক ভ্রাতৃত্বে নতুন মাত্রা যুক্ত করে। ভাবগম্ভীর ও আন্তরিক পরিবেশে দীর্ঘসময় একত্রে অবস্থানের ফলে তাদের মধ্যে গড়ে ওঠে অধিকতর সুন্দর ও সুদৃঢ় নিবিড় ভ্রাতৃত্বের সম্পর্ক। যার ফলে সকলের মনে শান্তি বিরাজ করে। আর এজন্যই বলা হয়, হজ হলো বিশ্বশান্তি সম্মেলন।"
        },
        {
          "label": "গ",
          "question": "রাহীর কাজটি কোন ধরনের ইবাদত? দারিদ্র্য বিমোচনে এর গুরুত্ব ব্যাখ্যা করো।",
          "explanation": "রাহীর কাজটি হলো জাকাত। দারিদ্র্য বিমোচনে জাকাতের গুরুত্ব অপরিসীম। নিসাব পরিমাণ সম্পদ ব্যক্তিমালিকানায় একবছর অতিবাহিত হওয়ার পর তার থেকে একটি নির্দিষ্ট অংশ দরিদ্রকে প্রদান করাকে জাকাত বলে। জাকাত একটি অর্থনৈতিক ইবাদত এবং ইসলামি অর্থব্যবস্থার মূল স্তম্ভ। প্রত্যেক নিসাব পরিমাণ সম্পদের অধিকারী ব্যক্তির ওপর জাকাত আদায় ফরজ। ইসলাম কর্তৃক নির্ধারিত আটটি খাতে জাকাতের নির্ধারিত পরিমাণ সম্পদ দান করতে হয়। যা উদ্দীপকের রাহীর কর্মকাণ্ডেও পরিলক্ষিত হয়। উদ্দীপকে রাহী একজন শিল্পপতি। বছর শেষে এলাকার দরিদ্র পুরুষদের রিক্সা ভ্যান ও নারীদের সেলাই মেশিন প্রদান করেন। তার এরূপ কার্যাবলি জাকাতকে নির্দেশ করে। ধনী-দরিদ্রের বৈষম্য দূরীকরণে জাকাত গুরুত্বপূর্ণ ভূমিকা পালন করে। জাকাতের মাধ্যমে সম্পদের সুষম বণ্টন নিশ্চিত হয়। ফলে সমাজ থেকে দরিদ্রতা, বেকারত্ব ও বৈষম্য হ্রাস পায় এবং সম্পদের প্রবাহ গতিশীল হয়। জাকাতের অর্থ দ্বারা শিল্পকারখানা প্রতিষ্ঠা ও মূলধন গঠনের মাধ্যমে বেকার লোকদের কর্মসংস্থানের ব্যবস্থা করা যায়। এতে করে আর্থিকভাবে অসচ্ছল লোকগুলো ধীরে ধীরে সচ্ছল হতে থাকে। সম্পদ বিশেষ কোনো ব্যক্তি বা শ্রেণির মধ্যে পুঞ্জিভূত হয় না, বরং সব শ্রেণির মানুষের কাছেই আবর্তিত হয়। এভাবে জাকাত ধনী-দরিদ্রের মাঝে বৈষম্য দূর করে ভারসাম্যপূর্ণ অর্থনীতি প্রতিষ্ঠা করে। এজন্যই আল্লাহ তায়ালা বলেন, 'সম্পদ যেন শুধু তোমাদের ধনীদের মধ্যেই আবর্তিত না হয়।' (সুরা আল-হাশর: ০৭) তাই প্রত্যেক সামর্থ্যবান মুসলিমের জাকাত আদায় করা উচিত।"
        },
        {
          "label": "ঘ",
          "question": "উদ্দীপকে মাওলানা সাহেবের উক্তিটির যথার্থতা বিশ্লেষণ করো",
          "explanation": "উদ্দীপকে মাওলানা সাহেবের উক্তিটি সম্পূর্ণরূপে যথার্থ। কেননা তার বক্তব্যে সাওমকে নির্দেশ করা হয়েছে। আর সাওম একজন মুমিনকে মুত্তাকি করে তোলে। সুবহি সাদিক থেকে সূর্যাস্ত পর্যন্ত খাদ্যগ্রহণ ও যৌনাচার থেকে নিয়তের সাথে বিরত থাকার নাম সাওম। মুসলিম জাতির জন্য আল্লাহ তায়ালা যে ইবাদতসমূহ পালন করা ফরজ করেছেন সাওম তার মধ্যে অন্যতম। সাওম সমাজের বিত্তবান মানুষের মনে বিত্তহীনদের জন্য ভালোবাসা ও সহানুভূতি সৃষ্টি করে এবং দরিদ্র মানুষের প্রতি তাদের সহযোগিতার হাত প্রসারিত করতে অনুপ্রেরণা দেয়। আর এই ইবাদতের আলোচনা উদ্দীপকের আনাস ও মাওলানা মাসুম সাহেবের বক্তব্যেও লক্ষ করা যায়। উদ্দীপকে দেখা যায়, আনাস সুবহে সাদিক হতে সূর্যাস্ত পর্যন্ত পানাহার ও অশ্লীল কাজ হতে বিরত থাকেন। মাওলানা মাসুম সাহেব বললেন, ইহা এমন একটি কাজ যা মুমিনকে মুত্তাকি করে তোলে। এখানে আনাসের পালনকৃত ইবাদতটি হলো সাওম। আত্মশুদ্ধি অর্জনের অন্যতম মুত্তাকি হওয়ার অন্যতম মাধ্যম হলো সাওম। সাওম পালনের সময় ব্যক্তি সর্বপ্রকার পানাহার ও যৌনাচার থেকে বিরত থাকে। মিথ্যাচার, গিবত, অশালীন কথাবার্তা, ঝগড়া ইত্যাদি সাওমের মর্যাদা ক্ষুণ্ণ করে। সাওম পালনের মাধ্যমে সাওম পালনকারী শয়তানের কুমন্ত্রণা ও জৈবিক পারস্পরিক কামনা থেকে নিজেকে রক্ষা করতে পারে। সাওম পালন করলে সমাজের বিত্তবান মানুষ সমাজের নিম্ন ও ক্ষুধাপীড়িত মানুষের দুঃখ-কষ্ট অনুভব করতে পারে এবং তাদের সহানুভূতি প্রদর্শন করতে পারে। সাওমের মাধ্যমে ব্যক্তি বিভিন্ন ধরনের গুনাহ থেকে মুক্তি লাভ করে। রাসুল (স) বলেন, 'যে ব্যক্তি ইমানের সাথে ও সওয়াবের আশায় রমযানের সাওম পালন করে, তার আগের সব গুনাহ ক্ষমা করা হয়।' (বুখারি ও মুসলিম) আলোচনা শেষে বলা যায়, যথাযথভাবে সাওম পালনের মাধ্যমে আত্মশুদ্ধি অর্জন করে একজন প্রকৃত মুত্তাকি হওয়া সম্ভব।"
        }
      ]
    },
    {
      "number": "11",
      "uddipok": "আজাদ ও সাহিদ আল্লাহর সৃষ্টি নিয়ে আলোচনা করছিলেন। আযাদ সাহেব আল্লাহর একটি আদেশ পালনের জন্য পাসপোর্ট তৈরী ও রেজিস্ট্রেশন সম্পন্ন করেন। সাহেদ সাহেব বললেন, এটা এমন একটা ইবাদত যা বিশ্ব মুসলিমের জন্য একটি ভ্রাতৃত্ববন্ধনের সেতু স্বরূপ।",
      "tag": "NGDC 24",
      "sub_questions": [
        {
          "label": "ক",
          "question": "হাক্কুল ইবাদ' কী?",
          "explanation": "কমানুষের প্রতি মানুষের দায়িত্ব ও কর্তব্যকে হাক্কুল ইবাদ বলে।"
        },
        {
          "label": "খ",
          "question": "রোযা ঢালস্বরূপ' উক্তিটির তাৎপর্য ব্যাখ্যা করো।",
          "explanation": "রোজা পালনের মাধ্যমে মানুষ শয়তানের কুমন্ত্রণা, জৈবিক ও পাশবিক কামনা থেকে নিজেকে রক্ষা করতে পারে বলে নবি করিম (স) বলেছেন- 'সাওম (রোজা) হলো ঢাল।' সাওম বা রোজা অর্থ বিরত থাকা। সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকাই সাওম। রোজা পালনের সময় ব্যক্তি পানাহার, যৌনাচারসহ সব অন্যায় থেকে বিরত থাকে। অন্যায় কাজের মাধ্যমে সাওমের মর্যাদা ক্ষুণ্ণ হবে বলে সে কোনো অন্যায় কাজে লিপ্ত হয় না। এমনকি তার হারাম ভোগ-সম্ভোগ ও অন্যায় কাজের চিন্তা করার অবকাশ থাকে না। এসব প্রেক্ষিতেই রোজাকে ঢালস্বরূপ ইবাদত বলা হয়।"
        },
        {
          "label": "গ",
          "question": "উদ্দীপকে আযাদ সাহেবের কাজটির আভিধানিক ও পারিভাষিক পরিচয় বিশ্লেষণ করো।",
          "explanation": "উদ্দীপকে আযাদ সাহেবের কাজটি হলো হজ। হজ এর আভিধানিক অর্থ ইচ্ছা বা সংকল্প করা, সাক্ষাৎ করা ইত্যাদি। 'আল-বিদায়া ওয়ান নিহায়া' গ্রন্থকার ইবনে কাসীর বলেছেন, শাব্দিকভাবে যেকোনো বিষয়ের প্রতি ইচ্ছা পোষণ করাই হজ। ইসলামি শরিয়তের পরিভাষায়- আল্লাহর সন্তুষ্টি লাভের উদ্দেশ্যে জিলহজ মাসের নির্ধারিত দিনসমূহে নির্ধারিত নিয়মে পবিত্র কাবাঘর ও সংশ্লিষ্ট স্থানসমূহ প্রদক্ষিণ করাকে হজ বলে। এভাবে বলা যায়, প্রাপ্তবয়স্ক এবং আর্থিক ও দৈহিকভাবে সক্ষম মুসলিমের জন্য জীবনে একবার জিলহজ মাসে নির্দিষ্ট দিনে ইহরামের সাথে বায়তুল্লাহ তাওয়াফ ও আরাফাতে অবস্থানের মাধ্যমে একটি ফরজ কাজ সম্পন্ন করাই হলো হজ। উদ্দীপকে বলা হয়েছে, আযাদ সাহেব আল্লাহর একটি আদেশ পালনের জন্য পাসপোর্ট তৈরী ও রেজিস্ট্রেশন সম্পন্ন করেন। যা হজকে ইঙ্গিত করে। কেননা সুস্থ, প্রাপ্তবয়স্ক, স্বোধীন এবং প্রয়োজনীয় অর্থ ও সামর্থ্য, আছে, এমন মুসলিম ব্যক্তির ওপর আল্লাহ তায়ালা সারাজীবনে একবার হজ পালন করা ফরজ করেছেন। আর হজ পালন করার জন্য একজন মুসলিমকে বছরের নির্দিষ্ট দিনে অর্থাৎ জিলহজ মাসের নির্ধারিত দিনসমূহে মক্কায় গমন করতে হয়। দুনিয়া ও আখিরাতে হাজিদের সম্মান ও মর্যাদা অনেক বেশি। রাসুল (স) বলেন, 'কবুল হজের প্রতিদান বেহেশত ছাড়া আর কিছুই নয়।' (সুনানে নাসাঈ) তাই বলা যায়, উদ্দীপকে হজের কথা বলা হয়েছে। তাই প্রত্যেক সামর্থ্যবানের উচিত জীবনে অন্তত একবার হলেও হজ পালন করা।"
        },
        {
          "label": "ঘ",
          "question": "উদ্দীপকের সাহিদ সাহেবের উক্তিটি কিভাবে বিশ্ব মুসলিমের জন্য একটি ভ্রাতৃত্ববন্ধনের সেতু স্বরূপ? বিশ্লেষণ করো।",
          "explanation": "উদ্দীপকের সাহিদ সাহেবের উক্তিটিতে হজের উল্লেখ থাকায় তা বিশ্ব মুসলিমের জন্য একটি ভ্রাতৃত্ববন্ধনের সেতুস্বরূপ। হজ একটি ফরজ ইবাদত। আল্লাহর সন্তুষ্টির উদ্দেশ্যে দৈহিক ও আর্থিক সামর্থ্যবান লোকেরা এটি পালন করে। হজের শিক্ষা বিশ্বভ্রাতৃত্ব সৃষ্টি করে। প্রতিবছর বিশ্বের নানা প্রান্ত থেকে লক্ষ লক্ষ মুসলিম একই স্থানে একই রকম পোশাক পরিধান করে নিজেকে সমর্পণ করে। সাম্য, মৈত্রী, শৃঙ্খলা আর ঐক্যবদ্ধ অবস্থানের চূড়ান্ত নিদর্শন হলো হজ। এ সম্মেলন ইসলামের বিশ্বভ্রাতৃত্ববোধ বিকাশের এক মোক্ষম সুযোগ। ইসলামি ভ্রাতৃত্ব ও শান্তি প্রতিষ্ঠা এবং ইসলামি আদর্শ প্রচারের জন্য সবচেয়ে বড় জমায়েত। এ উপলক্ষে আরবি, চীনা, জাপানি, ইউরোপীয়, আমেরিকান, ইরানি, ইরাকি, মিশরি, সুদানি, পাকিস্তানি, বাংলাদেশিসহ বিভিন্ন ভাষা-ভাষী, বিভিন্ন সংস্কৃতির ধারক, বিভিন্ন বর্ণের মানুষ একই উদ্দেশ্যে একই স্থানে সমবেত হয়। সেখানে জাতিতে-জাতিতে, বর্ণে-বর্ণে, ভাষায়-ভাষায় সত্যিকার মিলন ঘটে। ইহরামের একই পোশাকে সজ্জিত ব্যক্তিদের মাঝে ক্ষুদ্র এক আত্মবোধের জন্ম হয়। উদ্দীপকে সাহেদ সাহেব বললেন, এটা এমন একটা ইবাদত যা বিশ্ব মুসলিমের জন্য একটি ভ্রাতৃত্ববন্ধনের সেতুস্বরূপ। যা হজকে নির্দেশ করে। কেননা হজ পালনের জন্য মুসলমানদের প্রতি বছর মক্কায় সমবেত হতে হয়। আর হজ হলো বিশ্বের সকল মুসলিমদের সাথে যোগাযোগের একটি মাধ্যম। হজের মাধ্যমে ধর্মীয় ভাবের আদান-প্রদানের মাধ্যমে এক আত্মিক বন্ধনের সৃষ্টি হয়। যা সমবেত সকল মুসলিমের মধ্যে ভ্রাতৃত্ববোধের জন্ম দেয়। আলোচনা শেষে বলা যায়, বিশ্বের সকল মুসলিমের মধ্যে যোগাযোগ বৃদ্ধি ও ভ্রাতৃত্ববোধ সৃষ্টিতে হজের ভূমিকা অপরিসীম।"
        }
      ]
    }
  ]
}