{
  "title": "দিনাজপুর, সিলেট, বরিশাল বোর্ড ২০২৫",
  "subtitle": "(11)",
  "questions": [
    {
      "number": "1",
      "uddipok": "২০০৭ সালে সর্বকালের সর্বশ্রেষ্ঠ সর্বজনের শ্রদ্ধার পাত্র এক মহামনীষীর ব্যঙ্গ কার্টুন একটি পত্রিকায় প্রকাশিত হলে হরিণাহাটি গ্রামের জনাব হাবিব তার অসুস্থ পিতা-মাতা ও এক শিশু পুত্রকে তার প্রতিবেশী জনাব মাহবুবের জিম্মায় রেখে এবং তাদের দেখাশোনা করার জন্য দশ হাজার টাকা দিয়ে রাজধানীতে এসে মিছিলে যোগ দেন এবং শাহাদাত বরণ করেন। কিন্তু জনাব মাহবুব তার কথা রাখেনি এবং তাদের কোনো খোজ-খবরও নেয়নি। এমনকি টাকাগুলোও নিজের কাজে ব্যয় করে।",
      "tag": "DIN.B, SB, BB 2025",
      "sub_questions": [
        {
          "label": "ক",
          "question": "হাদিস )الحدیث( কী?",
          "explanation": "রাসুলুল্লাহ (সা.)-এর কথা, কাজ ও মৌন সম্মতিই হচ্ছে হাদিস।"
        },
        {
          "label": "খ",
          "question": "কোন কোন ক্ষেত্রে ঈর্ষা পোষণ করা বৈধ? বুঝিয়ে লেখো।",
          "explanation": "দানশীল ও জ্ঞানী ব্যক্তির ক্ষেত্রে ঈর্ষা পোষণ করা বৈধ। সাধারণত ইসলামে ঈর্ষা বা হিংসার বিধান হারাম। কিন্তু মহানবি (সা.) হাদিসে এমন দুই শ্রেণির ব্যক্তির কথা উল্লেখ করেছেন যাদেরকে দেখে ঈর্ষা করা যায়। এ প্রসঙ্গে রাসুলুল্লাহ (সা.) বলেন, \"দুই ব্যক্তি ছাড়া অন্য কাউকে হিংসা করা যায় না। একজন হচ্ছেন সেই ব্যক্তি, যাকে আল্লাহ সম্পদ দিয়েছেন আর তাকে সে সম্পদ আল্লাহর পথে ব্যয় করার তাওফিক দিয়েছেন। অপর ব্যক্তি হচ্ছেন সেই জন, যাকে আল্লাহ গভীর জ্ঞান দিয়েছেন আর সেই জ্ঞান অনুসারে সে বিচার ফয়সালা করে ও অন্যকে তা শিক্ষা দেয়” (বুখারি ও মুসলিম)। তাই কেউ যদি কোনো দানশীল বা জ্ঞানী ব্যক্তির প্রতি হিংসা পোষণ করে দান অথবা জ্ঞান বিতরণের প্রতিযোগিতায় নামে, সেক্ষেত্রে সমাজের উপকারই হবে। এজন্য উল্লিখিত দুই শ্রেণির মানুষের ওপর ঈর্যা করা বৈধ।"
        },
        {
          "label": "গ",
          "question": "জনাব হাবিবের ভালোবাসা হাদিসের আলোক ব্যাখ্যা করো।",
          "explanation": "জনাব হাবিবের কর্মকাণ্ডে রাসুলুল্লাহ (সা.)-এর প্রতি ভালোবাসা সম্পর্কিত হাদিসের শিক্ষা প্রকাশ পেয়েছে। ইমানের প্রথম এবং প্রধান কথা হলো আল্লাহর পরে রাসুলুল্লাহ (সা.)-এর প্রতি ভালোবাসা পোষণ করতে হবে। আর তাঁর প্রতি ভালোবাসা হতে হবে পিতা-মাতা, সন্তান-সন্ততি ও সব মানুষের চেয়েও বেশি। এ প্রসঙ্গে রাসুলুল্লাহ (সা.) বলেছেন, \"তোমাদের কেউ ততক্ষণ পর্যন্ত মুমিন হতে পারবে না, যতক্ষণ না তার কাছে আমি তার পিতা-মাতা, সন্তান-সন্ততি ও সব মানুষের চেয়ে বেশি প্রিয় হবো” (বুখারি ও মুসলিম)। জনাব হাবিবের কর্মকান্ডে এ হাদিসের শিক্ষা লক্ষণীয়। উদ্দীপকে বর্ণিত জনাব হাবিব সর্বকালের সর্বশ্রেষ্ঠ এক মহামনীষীর ব্যঙ্গা কার্টুনের প্রতিবাদে রাজধানীতে এসে মিছিলে যোগ দেন এবং শাহাদাত বরণ করেন। উল্লেখ্য যে, সর্বকালের সর্বশ্রেষ্ঠ মহামনীষী হলেন আমাদের প্রিয় নবি হযরত মুহাম্মদ (সা.)। জনাব হাবিব মহানবি (সা.)-কে অধিক ভালোবাসার কারণেই পরিবার-পরিজন ছেড়ে মিছিলে যোগ দেন। তার এ কাজে উল্লিখিত হাদিসের শিক্ষার বাস্তবায়ন ঘটেছে। মূলত মুমিন হওয়ার পূর্বশর্ত হলো রাসুলুল্লাহ (সা.)-এর প্রতি অধিক ভালোবাসা থাকা। মহানবি (সা.)-এর প্রতি একনিষ্ঠ ভালোবাসা না থাকলে বাস্তবজীবনে তাঁর আদর্শের বাস্তবায়ন সম্ভব হয় না। তাঁর আদর্শের অনুসরণ করা, তাঁর নির্দেশনা অনুযায়ী জীবনযাপন করা, তাঁকে নিয়ে কেউ কোনো কটূক্তি করলে তার প্রতিবাদ করা প্রভৃতি কাজের মাধ্যমে মহানবি (সা.)-এর প্রতি ভালোবাসার প্রকাশ ঘটানো যায়। তাই বলা যায়, উদ্দীপকের জনাব হাবিব তার কর্মকান্ডের মাধ্যমে রাসুলুল্লাহ (সা.)-এর প্রতি ভালোবাসার বহিঃপ্রকাশ ঘটিয়েছেন। তিনি রাসুলুল্লাহ (সা.)-কে নিয়ে কটূক্তি করার প্রতিবাদ করেছেন।"
        },
        {
          "label": "ঘ",
          "question": "জনাব মাহবুবের কর্মকান্ডের পরিণতি হাদিসের আলোকে বিশ্লেষণ করো।",
          "explanation": "জনাব মাহবুবের মধ্যে মুনাফিকের কর্মকাণ্ড প্রকাশ পাওয়ায় তাকে কঠিন পরিণতি ভোগ করতে হবে। অন্তরে কুফরি লালন করে মুখে ইমানের দাবি করা হলো নিফাক। আর যাদের মধ্যে নিফাকি রয়েছে তারা মুনাফিক। পাঠ্যবইয়ের হাদিসে মুনাফিকের তিনটি মন্দ গুণ বা নিদর্শন উল্লেখ করা হয়েছে। এগুলো হলো- যখন সে কথা বলে মিথ্যা বলে, যখন যে প্রতিশ্রুতি দেয় তা ভাল করে, আর যখন তার কাছে কোনো কিছু আমানত রাখা হয়, তা সে আত্মসাৎ করে। জনাব মাহবুবের মধ্যে আমানতের খিয়ানত নামক মন্দ গুণটি প্রকাশ পেয়েছে। উদ্দীপকে বর্ণিত জনাব মাহবুব তার প্রতিবেশী জনাব হাবিবের দেওয়া আমানত রক্ষা করেনি। জনাব াবিব জনাব মাহবুবের কাছে নিজের পরিবার ও কিছু টাকা আমানত হিসেবে রেখে যান। কিন্তু জনাব মাহবুব তার পরিবারের কোনো খোঁজ রাখেনি এবং টাকাগুলোও নিজের কাজে ব্যয় করে। জনাব মাহবুবের এ কাজে আমানতের খিয়ানত হয়েছে। আর আমানতের খিয়ানত করা মুনাফিকের বৈশিষ্ট্য। মুনাফিকদের পরিণাম অত্যন্ত ভয়াবহ। মহান আল্লাহ বলেন, \"নিশ্চয়ই মুনাফিকরা জগন্নামের সর্বনিম্ন স্থানে অবস্থান করবে, তুমি সেদিন তাদের জন্য কোনো সাহায্যকারী খুঁজে পাবে না\" (সূরা আন-নিসা, আয়াত: ১৪৫)। মগন আল্লাহ আরো বলেন, \"হে নবি। কাফির ও মুনাফিকদের বিরুদ্ধে জিহাদ করুন এবং তাদের সম্পর্কে কঠোর নীতি অবলম্বন করুন। আর তাদের পরিণতি হচ্ছে জাল্লাম এবং তা অত্যন্ত নিকৃষ্ট স্থান\" (সূরা আত-তাওবা, আয়াত: ৭৩)। আল্লাহ ওয়াদা করে বলেন, \"মুনাফিক পুরুষ ও মুনাফিক নারীদের এবং কাফেরদের জন্য রয়েছে জাহান্নামের আগুন। তাতে তারা চিরদিন থাকবে। সেটা তাদের জন্য যথেষ্ট। আর আল্লাহ তাআলাতাদের প্রতি অভিসম্পাত করেছেন এবং তাদের জন্য রয়েছে স্থায়ী আজাব\" (সূরা আত তাওবা, আয়াত: ৬৮)। আলোচনা শেষে বলা যায়, জনাব মাহবুবের চরিত্রে মুনাফিকের বৈশিষ্ট্য ফুটে উঠেছে যা তাকে জাহান্নামে পতিত করবে।"
        }
      ]
    },
    {
      "number": "2",
      "uddipok": "এমন একটি গ্রন্থ সম্পর্কে বলা হয়েছে, যাতে কোনো সন্দেহ নেই। যা একাধারে জ্ঞান-বিজ্ঞানের মূল উৎস এবং সঠিক পথের দিশারী। কিয়ামত পর্যন্ত এটা অবিকৃত থাকবে। এ গ্রন্থ সম্পর্কে আল্লাহ তায়ালা বলেন নিশ্চয় আমিই আল-যিকরা অবতীর্ণ করেছি এবং আমিই এর সংরক্ষক",
      "tag": "DIN.B, SB, BB 2025",
      "sub_questions": [
        {
          "label": "ক",
          "question": "মুত্তাকী কারা?",
          "explanation": "যারা আল্লাহকে ভয় করে সব ধরনের অন্যায় ও খারাপ কাজ থেকে বিরত থাকে তারাই মুত্তাকি।"
        },
        {
          "label": "খ",
          "question": "\"সালাত মুমিনের জন্য মিরাজস্বরূপ\" ব্যাখ্যা করো।",
          "explanation": "আলোচ্য হাদিসাংশে সালাত আদায়ের গুরুত্ব ও তাৎপর্য বর্ণিত হয়েছে। নির্দিষ্ট আহকাম-আরকানের মাধ্যমে আল্লাহ তাআলার ইবাদত করার একটি মাধ্যম হলো সালাত। সালাতের মাধ্যমে আল্লাহ তাআলার সাথে বান্দার যোগসূত্র স্থাপিত হয়। মহানবি (সা.) মিরাজ লাভ করেছিলেন এটা তাঁর অন্যতম মুজিজা। মিরাজ লাভের প্রতি সাহাবিদের আকাঙ্ক্ষা দেখে নবি (সা.) সালাতকেই তাদের মিরাজস্বরূপ বলেছেন। নবি (সা.) প্রত্যক্ষভাবে যেমন আল্লাহ তাআলার সান্নিধ্য বা মিরাজ লাভ করেছিলেন, বান্দা পরোক্ষভাবে তেমনি সালাতের মাধ্যমে তা পেতে পারে।"
        },
        {
          "label": "গ",
          "question": "উদ্দীপকে বর্ণিত গ্রন্থের পরিচয় দাও।",
          "explanation": "উদ্দীপকে বর্ণিত গ্রন্থটি হলো আল-কুরআন। আল-কুরআন আল্লাহর কালাম। এ কিতাবে কোনো সংশয়, সন্দেহ ও ত্রুটি নেই। এটি সব রকমের জাগতিক, বৈষয়িক ও ধর্মীয় জ্ঞান-বিজ্ঞানের মূল উৎস। এটি সঠিক পথের দিশা দেয়। মহান আল্লাহ এ কিতাবের সংরক্ষক বলে কিয়ামত পর্যন্ত এটি অবিকৃত ও নির্ভুল অবস্থাতে থাকবে। উদ্দীপকেও এরূপ বৈশিষ্ট্য লক্ষণীয়। উদ্দীপকে এমন একটি গ্রন্থ সম্পর্কে বলা হয়েছে, যাতে কোনো সন্দেহ নেই। যা একাধারে জ্ঞান-বিজ্ঞানের মূল উৎস এবং সঠিক পথের দিশারী। কিয়ামত পর্যন্ত এটি অবিকৃত থাকবে। এ সকল বৈশিষ্ট্য মহাগ্রন্থ আল-কুরআনের ক্ষেত্রেই প্রযোজ্য। আল-কুরআনের নির্ভুলতার ঘোষণা দিয়ে আল্লাহ তাআলা বলেন, 'এটি সেই কিতাব যাতে কোনো সন্দেহ নেই, এতে মুত্তাকিদের জন্য রয়েছে সঠিক পথের দিশা (সূরা আল-বাকারা, আয়াত: ২)। এ মহাগ্রন্থ সকল প্রকার জ্ঞান-বিজ্ঞানের ভাণ্ডার। আল্লাহ তাআলা বলেন, \"আর আমি তোমার ওপর কিতাব নাজিল করেছি, যাতে সব বিষয়ের বিবরণ সন্নিবেশিত হয়েছে” (সূরা আন-নাহল, আয়াত: ৮৯) সুতরাং বলা যায়, উদ্দীপকে বর্ণিত বৈশিষ্ট্যসমূহ মহাগ্রন্থ আল-কুরআনকেই নির্দেশ করে।"
        },
        {
          "label": "ঘ",
          "question": "উদ্দীপকে বর্ণিত গ্রন্থটি কীভাবে অবিকৃত থাকবে বলে তুমি মনে করো? ইসলামের আলোকে জবাব দাও।",
          "explanation": ""
        }
      ]
    },
    {
      "number": "3",
      "uddipok": "জনাব শফি একজন চাউল ব্যবসায়ী। মাঝে মাঝে তিনি চিকন চাউলের সাথে মোটা চাউল মিশিয়ে সেটা চিকন চাউল হিসেবে বিক্রি করেন। কখনওবা ওজনেও কম দেন। তার বন্ধু রাফি এহেন কর্মকান্ড আঁচ করতে পেরে তাদের মধ্যকার বন্ধুত্ব ত্যাগ করেন।",
      "tag": "DIN.B, SB, BB 2025",
      "sub_questions": [
        {
          "label": "ক",
          "question": "'মুনাফিক' কারা?",
          "explanation": "যারা অন্তরে কুফর, শিরক ও অবাধ্যতা গোপন রেখে মুখে মুমিনসুলভবাক্য উচ্চারণ করে এবং লোক দেখানো ইবাদত করে তারাই মুনাফিক।"
        },
        {
          "label": "খ",
          "question": "'মানুষ তার বন্ধুর ধর্মে প্রভাবিত হয়'- ব্যাখ্যা করো।",
          "explanation": "\"মানুষ তার বন্ধুর ধর্মে প্রভাবিত হয়\"- উক্তিটিতে বন্ধু নির্বাচনের ক্ষেত্রে সতর্ক করা হয়েছে। বন্দুর প্রভাবে প্রভাবিত হওয়া মানুষের স্বভাব। তাই বন্ধু নির্বাচনের ক্ষেত্রে অত্যন্ত সাবধান ও সতর্ক হতে হয়। কেউ যদি কোনো মুত্তাকি বা সৎ স্বভাবের ব্যক্তিকে বন্ধু হিসেবে গ্রহণ করে, তাহলে সেও সৎগুণে গুণান্বিত হতে পারে। আবার কেউ যদি কোনো পাপাচারিকে বন্ধু বানায়, তাহলে সেও পাপাচারে লিপ্ত হয়ে যায়। এজন্য রাসুলুল্লাহ (সা.) বলেন, \"মানুষ তার বন্ধুর দীন ও জীবনাদর্শ দ্বারা প্রভাবিত হয়। কাজেই তোমাদের প্রত্যেকেই যেন যাচাই করে নেয় কার সাথে সে বন্ধুত্ব করছে” (মুসনাদে আহমদ)।"
        },
        {
          "label": "গ",
          "question": "শফির ব্যবসা কতটুকু গ্রহণযোগ্য? ব্যাখ্যা করো।",
          "explanation": "শফি অসততা ও প্রতারণার আশ্রয় নিয়েছে বিধায় তার ব্যবসায় কার্যক্রম গ্রহণযোগ্য নয়। ব্যবসায়-বাণিজ্য একটি পবিত্র পেশা। ব্যবসায়ের প্রকৃতিই এমন যে, ব্যবসায়ী চাইলেই প্রতারণা করতে পারে। ব্যবসায় প্রতারণা করার সুযোগ রয়েছে। ব্যাবসায়িক প্রক্রিয়ায় বিশ্বস্ত ও সৎ থাকা কঠিন। এ কারণে বিশ্বস্ত মুসলিম ব্যবসায়ীদের মহাপুরস্কারের ঘোষণা দিয়ে রাসুলুল্লাহ (সা.) বলেন, \"বিশ্বস্ত ও সত্যবাদী মুসলিম ব্যবসায়ী কিয়ামতের দিন শহিদদের সাথে থাকবেন\" (মুসতাদরাক হাকিম)। কিন্তু শফি এই মহাপুরস্কার থেকে বঞ্চিত হবে। উদ্দীপকের শফি চিকন চাউলের সাথে মোটা চাউল মিশিয়ে তা চিকন চাউল হিসেবে বিক্রয় করে। কখনো কখনো ওজনেও কম দেয়। তার এ ব্যবসায় প্রতারণা প্রকাশ পেয়েছে। ব্যবসায় যদি ওজনে কম দেওয়া হয়, পণ্যে ভেজাল দেওয়া হয় অথবা অন্য যেকোনোভাবে ভোস্তাকে ঠকানো হ্যা, তাহলে তা হবে প্রতারণা। আর এ শ্রেণির ব্যবসায় সম্পূর্ণ হারাম। মিথ্যার আশ্রয় নিয়ে সাময়িকভাবে লাভবান হলেও এর চূড়ান্ত পরিণতি অত্যন্ত ভয়াবহ। মুসলিম ব্যবসায়ীর অনিবার্য কর্তব্য হলো সততার সাথে ব্যবসা-বাণিজ্য করা। অন্যথায় হারাম উপায়ে জীবিকা অর্জনের জন্য জগন্নামের কঠিন শাস্তি ভোগ করতে হবে। তাই বলা যায়, জনাব শফির ব্যবসায়ে অসততা ও প্রতারণার মাধ্যমে হারাম উপার্জন বিষয়টি প্রকাশ পাওয়ায় তার ব্যবসায় প্রক্রিয়া গ্রহণযোগ্য নয়।"
        },
        {
          "label": "ঘ",
          "question": "বিশ্বস্ত বন্ধু প্রাচীরসম' উদ্দীপকের আলোকে বিশ্লেষণ করো।",
          "explanation": "\"বিশ্বস্ত বণ্য প্রাচীরসম\" উক্তিটিতে বন্ধুকে প্রাচীরের সাথে উপমা হিসেবে উপস্থাপন করা হয়েছে। একজন বিশ্বস্ত বন্ধু হলো প্রাচীরের ন্যায়। প্রাচীর যেমন ঝড়-ঝঞ্ঝা, আক্রমণ কিংবা বিপদাপদ থেকে রক্ষা করে, তেমনি একজন বিশ্বস্ত বন্ধু জীবনের সংকটময় মুহূর্তে পাশে দাঁড়ায়, বিপদ থেকে রক্ষা করার চেষ্টা করে, এমনকি মন্দ পথে গেলে সেখান থেকে ফেরানোরও চেষ্টা করে। কিন্তু উদ্দীপকের ঘটনায় এর বিপরীত চিত্র প্রকাশ পেয়েছে। উদ্দীপকে দেখা যায়, জনাব শফির প্রতারণামূলক কাজ দেখে তার বন্ধু রাফি তাদের মধ্যকার বন্ধুত্ব ত্যাগ করেন। অথচ রাফির উচিত ছিল তার বন্ধু শফিকে সৎ পরামর্শ দিয়ে তাকে এই মন্দ কাজ থেকে বিরত রাখা; সৎ পরামর্শ দান ও অসৎ কাজের ভয়াবহ পরিণতি সম্পর্কে তাকে অবহিত করা। তারপর যদি জনাব শফি তার প্রতারণামূলক কাজ অব্যাহত রাখতেন, তখন জনাব রাফি বন্ধুত্ব ত্যাগ করতে পারতেন। কিন্তু জনাব রাফি এরূপ কোনো কাজ করেননি। রাফি তার বন্ধু ও প্রতারণার মাঝে প্রাচীর হিসেবে দাঁড়ায়নি। অথচ তিনি চেষ্টা করলেই একজন বিশ্বস্ত বন্ধু হয়ে প্রাচীরের ন্যায় তার বন্ধুকে পাপ কাজকে বিরত রাখতে পারতেন এবং তাকে সৎপথে ফিরে আসতে সাহায্য করতে পারতেন। কিন্তু তিনি এ কাজ না করে সরাসরি সম্পর্কই ত্যাগ করেছেন। সুতরাং বলা যায়, উদ্দীপকে জনাব, শফি ও জনাব রাফির মধ্যে \"বিশ্বস্ত বন্ধু প্রাচীরসম\"- উক্তিটির বাস্তবায়ন ঘটেনি।"
        }
      ]
    },
    {
      "number": "4",
      "uddipok": "প্রদত্ত হকের আলোকে নিচের প্রশ্নগুলোর উত্তর দাও:",
      "tag": "DIN.B, SB, BB 2025",
      "sub_questions": [
        {
          "label": "ক",
          "question": "আযিমত কী?",
          "explanation": ""
        },
        {
          "label": "খ",
          "question": "'আমার উম্মত কোনো ভুলের উপর একতাবদ্ধ হতে পারে না'- ব্যাখ্যা করো।",
          "explanation": ""
        },
        {
          "label": "গ",
          "question": "ছকের ৩ নম্বর উৎসটির প্রয়োজনীয়তা তোমার পাঠ্যপুস্তকের আলোকে ব্যাখ্যা করো।",
          "explanation": ""
        },
        {
          "label": "ঘ",
          "question": "উদ্দীপকের ১ নম্বর উৎসটি হাদিস ছাড়া বোঝা অসম্ভব- বিশ্লেষণ করো।",
          "explanation": ""
        }
      ]
    },
    {
      "number": "5",
      "uddipok": "",
      "tag": "DIN.B, SB, BB 2025",
      "sub_questions": [
        {
          "label": "ক",
          "question": "'হজ' কী?",
          "explanation": "নির্দিষ্ট সময়ে নির্দিষ্ট কাজের মাধ্যমে নির্ধারিত স্থান জিয়ারত করা হলো হজ।"
        },
        {
          "label": "খ",
          "question": "\"জাকাত হলো ইসলামের সেতুবন্ধন\" ব্যাখ্যা করো।",
          "explanation": "জাকাত ধনী ও গরিবের মধ্যে সেতুবন্ধন তৈরি করে। ধনীদের প্রদেয় অর্থ তাদের জন্য ইবাদতস্বরূপ। আবার এ অর্থনৈতিক ইবাদত রাষ্ট্রের অর্থনীতির ভিতকে আরও শক্তিশালী ও মজবুত করে। এতে গরিবদের অভাব যেমন দূরীভূত হয় তেমনি সমাজে শান্তিশৃঙ্খলা প্রতিষ্ঠিত হয়। ইসলামি রাষ্ট্রে জাকাতভিত্তিক কোষাগার তৈরি হয়। অতি গরিবদের এ কোষাগার থেকে অর্থ সাহায্য দেওয়া হয়। এতে রাষ্ট্রে সকল মানুষের অর্থনৈতিক অধিকার নিশ্চিত হয়। জাকাত দেওয়ার মাধ্যমে ধনীদের সাথে গরিবদের সুসম্পর্ক গড়ে উঠে। পরস্পরের মধ্যে ভালোবাসা ও সহমর্মিতা তৈরি হয়। এজন্য জাকাত হলো ইসলামে ধনী-গরিবের মাঝে সেতুবন্ধন স্বরূপ।"
        },
        {
          "label": "গ",
          "question": "প্রদর্শিত ছকের ১ নম্বর প্রশ্নবোধক'?' চিহ্নের বিষয়টি কীভাবে মুমিনের শারীরিক সুস্থতা ও মানসিক প্রসন্নতা এনে দেয়? ব্যাখ্যা করো।",
          "explanation": "প্রদর্শিত হকের ১ নম্বর প্রশ্নবোধক'?' চিহ্নের বিষয়টি হলো সালাত, যা মুমিন ব্যক্তির শারীরিক সুস্থতা ও মানসিক প্রসন্নতা এনে দেয়। সালাত একটি আনুষ্ঠানিক ও দৈহিক ইবাদত। এটি ইসলামের মৌলিক ইবাদতসমূহের মধ্যে অন্যতম একটি ইবাদত। এটি মানুষকে শারীরিক সুস্থতা দানের পাশাপাশি মানসিক প্রশান্তিও এনে দেয়। সালাতের রুকু, সিজদাহসহ অন্যান্য রুকন আদায়ের মাধ্যমে একদিকে যেমন শরীরের অঙ্গ-প্রত্যঙ্গ ও পেশি সক্রিয় হয়, তেমনি স্রষ্টার সান্নিধ্যে এসে একনিষ্ঠভাবে ইবাদতের কারণে আত্মিক প্রশান্তিও লাভ হয়। ছকের ১ নম্বর বিষয়টি এই ইবাদতেরই প্রতিনিধিত্ব করে। ছকে চারটি মৌলিক ইবাদত উল্লেখ করা হয়েছে। মৌলিক ইবাদতসমূহের মধ্যে সালাতের স্থান প্রথমে। তাই ছকের ১ নম্বর বিষয়টি হলো সালাত। সালাতে দাঁড়ানো, বুকু, সিজদাহ ইত্যাদি কাজগুলো আমাদেরকে শারীরিক সুস্থতা দান করে। সিজদাহ করার সময় মাথায় রক্তপ্রবাহ বাড়ে, যা মস্তিষ্কে অক্সিজেন সরবরাহ করতে সহায়তা করে। ব্লকু ও সিজদাহ হজমে সহায়তা করে এবং মেরুদন্ড সোজা রাখতে সহায়তা করে। আবার মানসিক প্রসন্নতা দানেও সালাতের ভূমিকা অনস্বীকার্য। সালাতের মাধ্যমে মানুষ আল্লাহর কাছে নিজেকে সমর্পণ করে এবং নিবেদিত প্রাণ হিসেবে নিজেকে উপস্থাপন করে। এতে মানবাত্মা তৃপ্তি ও প্রশান্তি লাভ করে। এজন্য রাসুলুল্লাহ (সা.) বলেছেন, \"আমার চক্ষুর শীতলতা রাখা হয়েছে সালাতের মধ্যে\" (সুনানে নাসাঈ)। তাই বলা যায়, শারীরিক সুস্থতা ও মানসিক প্রসন্নতা আনয়নে সালাতের ভূমিকা অপরিসীম।"
        },
        {
          "label": "ঘ",
          "question": "তুমি কি মনে কর যে, ৩ নম্বর প্রশ্নবোধক'?' চিহ্নিত বিষয়টি মুমিন জীবনে আত্মিক উৎকর্ষ সাধন ও আত্মসংযমের জন্য সহায়ক? পাঠ্যবইয়ের আলোকে তোমার মতামত দাও।",
          "explanation": "ছকের ৩ নম্বর প্রশ্নবোধক'?' চিহ্নের বিষয়টি তথা সাওম মুমিন জীবনের আত্মিক উৎকর্ষ সাধন ও আত্মসংযমের জন্য সহায়ক বলে আমি মনে করি। সাওম শব্দের অর্থ বিরত থাকা, আত্মসংযম করা। সুবহে সাদিক থেকে সূর্যাস্ত পর্যন্ত নিয়তের সাথে পানাহার ও যৌনাচার থেকে বিরত থাকাকে সাওম বলে। সাওম ইসলামের অন্যতম মৌলিক ইবাদত। সাওম পালনের মাধ্যমে ব্যক্তি পানাহার ও পাপাচার থেকে নিজেকে সংযত রাখে। আর পাপাচার থেকে সংযত থাকার কারণে ব্যক্তির আত্মিক উৎকর্ষও সাধিত হয়। ছকের ৩ নম্বর বিষয়টি এ ইবাদতকেই নির্দেশ করে। ছকে চারটি মৌলিক ইবাদতকে নির্দেশ করা হয়েছে। যার প্রথমটি হলো সালাত। অপর দুইটি জাকাত ও হজ। সুতরাং ছকে নির্দেশিত ৩ নম্বর উৎসটি হলো সাওম। সাওম ব্যক্তির আত্মসংযম ও আত্মিক উৎকর্ষ সাধনে ব্যাপক ভূমিকা রাখে। সাওম পালনকারী সাওমের মর্যাদা রক্ষার জন্য পানাহার, যৌনাচার এবং অন্যান্য পাপাচারমূলক কোনো কাজে জড়িত হয় না। ফলে সে শয়তানের কুমন্ত্রণা ও পাশবিক কামনা থেকে নিজেকে সংযত রাখতে সক্ষম হয়। আর এই আত্মসংযমের মাধ্যমে ব্যক্তি আত্মিক উৎকর্ষও সাধন করে। সাওম পালনের সময় ব্যক্তি আত্মাকে নিয়ন্ত্রণ করে। সে ভোগ-বিলাস ও পাপাচার থেকে নিজেকে বিরত 'রাখে। তার মধ্যে তখন আল্লাহর জিকির ও তাকওয়া পরিপূর্ণ রূপে ফুটে উঠে। আত্মার মধ্যে যে কলুষ-কালিমা জমা হয়, সাওম তা দূরীভূত করে। ফলে আত্মা পবিত্র ও পরিশুদ্ধ হয়। আলোচনা শেষে বলা যায়, সাওম মানুষকে আত্মসংযমী হতে সহায়তা করে। আর সংযমী হওয়ার কারণে ব্যক্তি পাপাচার হতে বিরত থেকে আত্মিক উৎকর্ষ সাধনে সক্ষম হয়ে ওঠে।"
        }
      ]
    },
    {
      "number": "6",
      "uddipok": "তিনি ৮০ হিজরি সনে কুফায় জন্মগ্রহণ করেন। ইসলামি আইনশাস্ত্রে তিনি পুরোধা ছিলেন। তার ফিকাহর বৈশিষ্ট্য ছিল সহজসরল। খলিফা মনসুর তাকে অন্যায়ভাবে কারারুদ্ধ করেন এবং কারাগারে খাবারের বিষক্রিয়ায় সিজদারত অবস্থায় মৃত্যুবরণ করেন।",
      "tag": "DIN.B, SB, BB 2025",
      "sub_questions": [
        {
          "label": "ক",
          "question": "ফিকাহ সংকলনের যুগ বলতে কী বোঝায়?",
          "explanation": "ফিকহ সংকলনের যুগ বলতে ইসলামি আইন শাস্ত্রের নিয়ম-কানুন, মাসআলা-মাসায়েল, মতামত ও ব্যাখ্যাসমূহ লিখিতভাবে সংগ্রহ, শ্রেণিবিন্যাস ও দলিলভিত্তিক সংকলন করার সময়কালকে বোঝায়।"
        },
        {
          "label": "খ",
          "question": "\"প্রতিটি বস্তুরই খুঁটি রয়েছে, আর দীন ইসলামের খুঁটি হলো ফিকাহ\"- ব্যাখ্যা করো",
          "explanation": "\"প্রতিটি বস্তুরই খুঁটি রয়েছে, আর দীন ইসলামের খুঁটি হলো ফিকহ\" উক্তিটি দ্বারা ফিকহশাস্ত্রের গুরুত্ব বোঝানো হয়েছে। ফিকহশাস্ত্র ইসলামি শরিয়তের ব্যাবহারিক দিকের প্রধান ভিত্তি। সর্বসাধারণের জন্য দীনকে সহজবোধ্য করার এ এক অসাধারণ পদ্ধতি। এর মাধ্যমে সব দেশ ও কালের মুসলিমগণ অত্যন্ত সহজ ও স্বাচ্ছন্দ্যে দীনের অনুশীলন করতে পারে। ফিকহের মাহাত্ম্য, গুরুত্ব ও মর্যাদা সম্পর্কে হাদিসে অসংখ্য বর্ণনা রয়েছে। এ সম্পর্কে ইমাম বায়হাকি (রহ) ও দারে কুতনি বর্ণনা করেছেন, \"প্রত্যেক বস্তুরই খুঁটি রয়েছে, আর দ্বীন ইসলামের খুঁটি হলো ফিকহ।\""
        },
        {
          "label": "গ",
          "question": "উদ্দীপকে কোন মনীষীর কথা ইঙ্গিতপূর্ণ? ব্যাখ্যা করো।",
          "explanation": "উদ্দীপকে প্রসিদ্ধ ফিকহবিদ ইমাম আবু হানিফা (রহ.)-এর কথা ইঙ্গিত করা হয়েছে। ইমাম আবু হানিফার মূল নাম নুমান বিন সাবিত। আবু হানিফা তাঁর কুনিয়ত বা উপনাম। তার উপাধি ইমাম আযম। হিজরি ৮০ সালে তিনি কুফা নগরীতে জন্মগ্রহণ করেন এবং ১৫০ হিজরিতে কারারুদ্ধ অবস্থায় ইন্তেকাল করেন। যা উদ্দীপকের বর্ণনার সাথে সাদৃশ্যপূর্ণ। উদ্দীপকে একজন মনীষীর কথা বলা হয়েছে, যিনি ৮০ হিজরিতে কুফায় জন্মগ্রহণ করেন। তিনি ইসলামি আইনশাস্ত্রে পুরোধা ছিলেন। তার ফিকহের বৈশিষ্ট্য ছিল সহজ সরল। কিন্তু খলিফা মনসুর তাঁকে | অন্যায়ভাবে কারাগারে বিষ প্রয়োগের মাধ্যমে হত্যা করেন। উদ্দীপকের এ। আলোচনা ইমাম আবু হানিফা (রহ.)-কে নির্দেশ করে। তিনি হানাফি মাযহাবের প্রবর্তক ও প্রতিষ্ঠাতা ছিলেন। ইমাম আবু হানিফাই (রহ.) প্রথমে ফিকহকে স্বতন্ত্র শাস্ত্র হিসেবে পরিচয় করিয়ে দেন। পরবর্তীতে আব্বাসীয় খলিফা আল মনসুর তাকে রাজ্যের প্রধান বিচারপতি হিসেবে নিয়েগের প্রস্তাব দিলে তিনি তা প্রত্যাখ্যান করেন। ফলে খলিফা তাঁকে কারাবন্দি করে বিষ প্রয়োগ করলে তিনি সিজদারত অবস্থায় মৃত্যুবরণ করেন। তাই বলা যায়, উদ্দীপকে হানাফি মাযহাবের প্রতিষ্ঠাতা ইমাম আবু হানিফা (রহ.)-এর প্রতি ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকে বর্ণিত মনীষীর ফিকাহশাস্ত্রে অবদান মূল্যায়ন করো।",
          "explanation": "উদ্দীপকে বর্ণিত মনীষী তথা ইমাম আবু হানিফা (রহ.)-এর ফিকহশাস্ত্রে গুরুত্বপূর্ণ অবদান রয়েছে। উদ্দীপকে ইমাম আবু হানিফা (রহ.) সম্পর্কে আলোকপাত করা হয়েছে। ইমাম আবু হানিফা (রহ.) ফিকহশাস্ত্রে গুরুত্বপূর্ণ অবদান রেখে গেছেন। তার পূর্বে ফিকহ ইসলামের কোনো স্বতন্ত্র শাস্ত্র হিসেবে ছিল না। তিনিই প্রথম একে বিন্যস্ত করে স্বতন্ত্র শাস্ত্রের, মর্যাদা দেন। তিনি হানাফি মাযহাবের প্রবর্তক ও প্রতিষ্ঠাতা। ইমাম আবু হানিফা (রহ.) প্রবর্তিত মাযহাবের কারণেই সাধারণ মানুষ ইসলামের বিধি-বিধান সহজে পালন করতে পারছে। তিনি ওস্তাদ হাম্মাদের নিকট ১০ বছর যাবৎ মাসআলা বিষয়ে জ্ঞান অর্জন করেন। খুব অল্প বয়সেই তিনি কুরআন ও হাদিসের অগাধ জ্ঞানের অধিকারী হন। তিনি ও তাঁর 'ফিকহ সম্পাদনা পরিষদ' সুদীর্ঘ ২২ বছর অক্লান্ত সাধনা করে ৮৩ হাজার মাসয়ালা সংবলিত 'কিতাবুল হানাফি' নামে একটি গ্রন্থ রচনা করেন। এজন্যই তাঁকে ফিকহশাস্ত্রের জনক 'বলা হয়। তার প্রতিষ্ঠিত মাযহাব অন্যান্য মাযহাবের তুলনায় অধিক শক্তিশালী। এজন্য বর্তমান বিশ্বে অধিকাংশ মুসলিম তার প্রতিষ্ঠিত মাযহাব অনুসরণ করেন। উপরের আলোচনার আলোকে বোঝা যায়, ইসালামি আইন-কানুন সহজে বোধগম্য ও পালন করার পেছনে ইমাম আবু হানিফা (রহ.) এর অবদান অপরিসীম। তাই আজও মুসলিম বিশ্ব তাঁকে অত্যন্ত শ্রদ্ধার সাথে স্মরণ করে।"
        }
      ]
    },
    {
      "number": "7",
      "uddipok": "প্রতিষ্ঠাতার মৃত্যু-১৫০ হিজরি প্রতিষ্ঠাতার জন্ম-১৫০ হিলরি (ক) অধিকাংশ লোক অনুসারী (ক) তুলনামূলকভাবে কমসংখ্যক অনুসারী (খ) হাদিসের অনুসরণ কম করা হয় (খ) হাদিসই দালিলিক ভিত্তি (গ) কিয়াস ও ইজতিহাদ গ্রহণযোগ্য (গ) যথাসম্ভব কিয়াস পরিত্যাজ্য বিষয় (ঘ) উদার ও বাস্তবধর্মী পন্থা (ঘ) তুলনামূলকভাবে কঠোর ও গভীরতার প্রতি আকৃষ্ট",
      "tag": "DIN.B, SB, BB 2025",
      "sub_questions": [
        {
          "label": "ক",
          "question": "হাম্বলি মাযহাব বলতে কী বোঝায়?",
          "explanation": "ইমাম আহমদ বিন হাম্বল (রহ.) কর্তৃক প্রতিষ্ঠিত মাযহাবকে হাম্বলি মাযহাব বলে।"
        },
        {
          "label": "খ",
          "question": "\"মসজিদে নববীতে তিনি ফিকাহ শিক্ষা দিতেন।\" উক্তিটিতে কার কথা বলা হয়েছে? ব্যাখ্যা করো।'",
          "explanation": "\"মসজিদে নববিতে তিনি ফিকহ শিক্ষা দিতেন\"- উক্তিটিতে ইমাম মালিক (রহ.)-এর কথা বলা হয়েছে। ইমাম মালিক (রহ.) হাদিস ও ফিকহশাস্ত্রে অগাধ জ্ঞানার্জন করে মদিনার মসজিদে নববিতে বসেই শিক্ষাদান শুরু করেন। তিনি বিভিন্ন বিষয়ে দারস ও ফতোয়া দিতেন। ফিকহশাস্ত্রে অগাধ জ্ঞানী এ মহান ব্যক্তিকে ফিকহ মাসয়ালা জিজেস করার সাথে সাথে উত্তর দিতেন, কিন্তু হাদিসের ক্ষেত্রে তা করতেন না। এক্ষেত্রে তিনি প্রথমে গোসল করে উত্তম পোশাক পরিধান করে গায়ে আতর ব্যবহার করে মসজিদে নববির উঁচু আসনে সমাসীন হয়ে হাদিস বর্ণনা করতেন।"
        },
        {
          "label": "গ",
          "question": "১৫০ হিজরিতে জন্মগ্রহণকারী ইসলামি মনীষীর পরিচয় দাও।",
          "explanation": "১৫০ হিজরিতে জন্মগ্রহণকারী ইসলামি মনীষী হলেন- শাফিঈ মাযহাবের প্রতিষ্ঠাতা ইমাম শাফেয়ি (রহ.)। ইমাম শাফেয়ি (রহ.) যে মাযহাব প্রতিষ্ঠা করেন সেটা শাফিঈ মাযহাব। তিন ১৫০ হিজরিতে ফিলিস্তিনের গাজা প্রদেশে জন্মগ্রহণ করেন। ১৯৫ হিজরিতে তিনি হানাফি ও মালিকি মাযহাবের সমন্বয়ে একটি মাযহাব গড়ে তোলেন। পরবর্তীতে তিনি বেশ কিছু পরিবর্তন করে মিসরে শাফিঈ মাযহাব প্রতিষ্ঠা করেন। উদ্দীপকে এ মনীষী সম্পর্কে আলোচনা করা হয়েছে। উদ্দীপকে একজন মুসলিম মনীষী এবং তার প্রতিষ্ঠিত মাযহাবের কিছু বৈশিষ্ট্য সম্পর্কে তথ্য দেওয়া হয়েছে। যেখানে বলা হয়েছে, তিনি ১৫০ হিজরিতে জন্মগ্রহণ করেন। তার প্রতিষ্ঠিত মাযহাবের অনুসারী তুলনামূলকভাবে কম। হাদিসই ছিল তার দালিলিক ভিত্তি। সেখানে যথাসম্ভব কিয়াস পরিত্যাজ্য বিষয়। এ মাযহাব তুলনামূলকভাবে কঠোর ও গভীরতার প্রতি আকৃষ্ট। আর এসব বৈশিষ্ট্যগুলো শাফিঈ মাযহাবকে নির্দেশ করে। এ মাযহাবের প্রতিষ্ঠাতা শাফেয়ি (রহ.)। তার মূল নাম আবু আব্দুল্লাহ বিন ইদ্রিস আশ-শাফেয়ি (রহ.)। তার উপাধি নাসিরুল হাদিস' তথা হাদিসের সাহায্যকারী বা সহায়ক। তবে তিনি বিশ্ববিখ্যাত হয়েছেন ইমাম শাফেয়ি নামে। পিতা-মাতা উভয় দিক থেকে তিনি রাসুলুল্লাহ (সা.)-এর সাথে সম্পৃক্ত। তিনি ১৫০ হিজরিতে আধুনিক ফিলিস্তিনের গাজা অধঞ্চলে জন্মগ্রহণ করেন। তাই বলা যায়, উদ্দীপকের ১৫০ হিজরিতে জন্মগ্রহণ করা মুসলিম মনীষী হলেন ইমাম শাফেয়ি (রহ)।"
        },
        {
          "label": "ঘ",
          "question": "১৫০ হিজরিতে মৃত্যুবরণকারী মনীষীর ইসলামে অবদান মূল্যায়ন করো।",
          "explanation": "১৫০ হিজরিতে মৃত্যুবরণকারী মনীষী হলেন ইমাম আবু হানিফা (রহ.) ইসলামে যার অবদান অসামান্য। ইমাম আবু হানিফার মূল নাম নুমান বিন সাবিত। আবু হানিফা তার। কুনিয়াত বা উপনাম। তাঁর উপাধি ইমাম আযম। তিনি ১৫০ হিজরিতে কারাবন্দি অবস্থায় খাবারের বিষক্রিয়ায় মৃত্যুবরণ করেন। উদ্দীপকে তাঁর কথা আলোকপাত করা হয়েছে। উদ্দীপকে একজন মুসলিম আইন বিশারদের কথা বলা হয়, যিনি ১৫০ হিজরিতে ইন্তেকাল করেন। যা ইমাম আবু হানিফা (রহ.)-কে নির্দেশ করে। তিনি ৮০ হিজরিতে কুফা নগরীতে জন্মগ্রহণ করেন এবং ১৫০ হিজরিতে মৃত্যুবরণ করেন। এ সামান্য সময়ে তিনি ইসলামের জন্য গুরুত্বপূর্ণ কাজ করে গেছেন। তার প্রবর্তিত মাযহাবের কারণেই সাধারণ মানুষ ইসলামের বিধি-বিধান সহজে পালন করতে পারছে। ইমাম আবু হানিফাই (রহ.) প্রথমে ফিকহকে স্বতন্ত্র শাস্ত্র হিসেবে পরিচয় করিয়ে দেন। তিনি ও তাঁর 'ফিকহ সম্পাদনা পরিষদ' সুদীর্ঘ ২২ বছর অক্লান্ত সাধনা করে ৮৩ হাজার মাসয়ালা সংবলিত 'কিতাবুল হানাফি' নামে একটি গ্রন্থ রচনা করেন। এজন্যই তাকে ফিকহশাস্ত্রের জনক বলা হয়। তার প্রতিষ্ঠিত মাযহাব অন্যান্য মাযহাবের তুলনায় অধিক শক্তিশালী। এ মাযহাবে হাদিসের অনুসরণ কম করে কিয়াস ও ইজতিহাদের ওপর বিশেষ গুরুত্ব দেওয়া হয়েছে। এটি অন্যান্য মাযহাবের তুলনায় উদার ও বাস্তবধর্মী এবং একান্তই সহজ ও অনায়াসসাধ্য। এজন্য বর্তমান বিশ্বে অধিকাংশ মুসলিম তার প্রতিষ্ঠিত মাযহাব অনুসরণ করেন। উপরের আলোচনা শেষে বোঝা যায়, ইসলামি আইন কানুন সহজে বোধগম্য ও পালন করার পেছনে ইমাম আবু হানিফা (রহ)-এর অবদান অপরিসীম। তাই আজও মুসলিম বিশ্ব তাকে অত্যন্ত শ্রদ্ধার সাথে স্মরণ করে।"
        }
      ]
    },
    {
      "number": "8",
      "uddipok": "একজন রাজনীতিবিদ মহানবি (সা.)-এর চরিত্র নিয়ে কটাক্ষ করলে নারিকেল বাড়ীর জনাব মাকসুদ তা দৃঢ়তার সাথে প্রতিবাদ করেন। তিনি বললেন মহানবি (সা.)-কে কটাক্ষ করলে আমি আমার বাবাকেও ছাড়বনা, আর আমার সন্তান একাজ করলে আমি তাকে ত্যাজ্যপুত্র করবো। পৃথিবীর সব কিছুর উপরে আমি তাকে প্রাধান্য দেই। আবার তার বড় ভাইয়ের কলেজ পড়ুয়া ছেলে রিফাদ তার শিক্ষকদের সালাম দেয় দেখা মাত্রই। সে তার শ্রেণির সকল শিক্ষার্থীর সাথে ভালো ব্যবহার করে। জীবনের সকল ক্ষেত্রে সে মহানবি (সা.)-এর আদর্শ মেনে চলে। তার ব্যবহারে সকলেই মুগ্ধ।",
      "tag": "DIN.B, SB, BB 2025",
      "sub_questions": [
        {
          "label": "ক",
          "question": "الظَّالِمُ )জালিম) কে?",
          "explanation": "(জালিম) হলো যিনি অত্যাচার করেন। অর্থাৎ অত্যাচারী।"
        },
        {
          "label": "খ",
          "question": "অশ্লীলতা মানুষের চরিত্র বিনষ্ট করে ব্যাখ্যা করো।",
          "explanation": "অশ্লীলতার নেতিবাচক দিক সম্পর্কিত প্রশ্নোল্লিখিত উক্তিটি যথার্থ। ইসলাম শালীনতার ধর্ম। এখানে অশ্লীল ও অসভ্য কোনো কিছুর স্থান নেই। ইসলামে অশ্লীলতাকে হারাম করা হয়েছে। কেননা অশ্লীলতা ও অশোভন আচরণ নৈতিক জীবনকে ধ্বংস করে। অশ্লীলতা একটি মারাত্মক নৈতিক ত্রুটি। এটি মানুষের চরিত্র নষ্টের অন্যতম নিয়ামক। অশ্লীলতা বর্জন না করলে মানুষের নৈতিক চরিত্রের অবক্ষয় ঘটে এবং বিভিন্ন পাপ কাজে জড়িয়ে পড়ে। তাই বলা হয়, অশ্লীলতা মানুষের চরিত্র বিনষ্ট করে।"
        },
        {
          "label": "গ",
          "question": "জনাব মাকসুদের ঘোষণায় কোন হাদিসের শিক্ষা প্রতিফলিত হয়েছে? ব্যাখ্যা করো।",
          "explanation": ""
        },
        {
          "label": "ঘ",
          "question": "হাদিসের আলোকে শিক্ষার্থী রিফাদের নৈতিক চরিত্র মূল্যায়ন করো।",
          "explanation": ""
        }
      ]
    },
    {
      "number": "9",
      "uddipok": "শিহাব একটি নির্দিষ্ট মাসে ভোর হতে সন্ধ্যা পর্যন্ত পানাহার ও যৌন সম্ভোগ থেকে বিরত থাকেন। এ মাসে গরীব অসহায় লোকদের মাঝে অনেক দান-খয়রাত করেন। মাগরিবের সময় মানুষকে খাবার দেন। একটি বিষয়ে ভিন্নমত পোষণকারী তার সাথে তর্কে লিপ্ত হলে শিহাব বলেন আমি একটি বিশেষ ইবাদত পালন করছি তাই বেশি কথা বলতে পারবনা।",
      "tag": "DIN.B, SB, BB 2025",
      "sub_questions": [
        {
          "label": "ক",
          "question": "ইবাদতের মূল লক্ষ্য কী?",
          "explanation": "ইবাদতের মূল লক্ষ্য হলো আল্লাহর সন্তুষ্টি অর্জন করা।"
        },
        {
          "label": "খ",
          "question": "'ইমানের নিদর্শন সালাত'- বুঝিয়ে লেখো।",
          "explanation": "বান্দার সালাতের মাধ্যমে তার ইমান সম্পর্কে জানা যায় বলে সালাত ইমানের নিদর্শন। ইমান মুসলমানের কাছে প্রাণের চেয়েও প্রিয়। ইমানের জন্য সে মৃত্যুকে আলিঙ্গন করতে পারে। ইমান শুধু কালিমা পড়ার নাম নয়, ইসলামের অনুষঙ্গ মনে প্রাণে কবুল করার নাম। ইসলামের অপরিহার্য বিষয় হলো সালাত। মুমিন হতে হলে তাকে সালাত আদায় করতে হবে। সালাত ইমান ও কুফরের মধ্যে পার্থক্য করে। সালাত ত্যাগ করা মানে মুমিন থেকে বের হয়ে যাওয়া। রাসুলুল্লাহ (সা.) বলেন, \"প্রতিটি বস্তু বা বিষয়ের নিদর্শন রয়েছে আর ইমানের নির্দশন হলো সালাত” (বুখারি)।"
        },
        {
          "label": "গ",
          "question": "শিহাব কর্তৃক পালনকৃত ইবাদতের ধর্মীয় গুরুত্ব বর্ণনা করো।",
          "explanation": "শিহাব কর্তৃক পালনকৃত ইবাদতটি হলো সাওম, যার ধর্মীয় গুরুত্ব অপরিসীম। সাওম একটি দৈহিক ইবাদত। সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকাই সাওম। মুসলিমদের জন্য আল্লাহ যে ইবাদতসমূহ পালন করা ফরজ। করেছেন রমযান মাসের সাওম পালন তার মধ্যে অন্যতম। যা শিহাবের পালনকৃত ইবাদতের সাথে সাদৃশ্যপূর্ণ। উদ্দীপকে শিহাব একটি নির্দিষ্ট মাসে ভোর হতে সন্ধ্যা পর্যন্ত পানাহার ও যৌন সম্ভোগ থেকে বিরত থাকেন। এ মাসে তিনি দান-খয়রাত করার পাশাপাশি মানুষের সাথে তর্ক থেকে বিরত থাকেন। তার এরূপ কর্মকাণ্ড সাওমকে নির্দেশ করে। সাওমের ধর্মীয় গুরুত্ব অনেক বেশি। এটি ইসলামের অন্যতম স্তম্ভ। এর মাধ্যমে মানুষ সাওয়াব অর্জনের পাশাপাশি বিভিন্ন ধরনের গুনাহ থেকে রক্ষা পায়। রমজান মাসে সাওম পালনকারী আল্লাহর রহমত, মাগফিরাত ও নাজাতপ্রাপ্ত হয়। সাওম মানুষকে জান্নাতে প্রবেশের উপযুক্ত করে তোলে। এ সম্পর্কে রাসুলুল্লাহ (সা.) বলেন, \"আর রমজান হলো ধৈর্যের মাস এবং ধৈর্যের বিনিময় হচ্ছে জান্নাত\" (মিশকাত)। তাই বলা যায়, শিহাবের পালনকৃত ইবাদত তথা সাওমের ধর্মীয় গুরুত্ব অপরিসীম।"
        },
        {
          "label": "ঘ",
          "question": "আত্মশুদ্ধি ও সংযম কোন ইবাদতের মাধ্যমে অর্জিত হয়? তোমার পাঠ্যপুস্তকের আলোকে বিশ্লেষণ করো।",
          "explanation": "আত্মশুদ্ধি ও সংযম সাওমের মাধ্যমে অর্জিত হয়। সুবহে সাদিক থেকে সূর্যাস্ত পর্যন্ত খাদ্যগ্রহণ ও যৌনাচার থেকে নিয়তের সাথে বিরত থাকার নাম সাওম। মুসলিম জাতির জন্য আল্লাহ তাআলা যে ইবাদতসমূহ পালন করা ফরজ করেছেন সাওম তার মধ্যে অন্যতম। এই ইবাদত সমাজের বিত্তবান মানুষের মনে বিত্তহীনদের জন্য ভালোবাসা ও সহানুভূতি সৃষ্টি করে এবং দরিদ্র মানুষের প্রতি তাদের সহযোগিতার হাত প্রসারিত করতে অনুপ্রেরণা দেয়। আত্মশুদ্ধি ও সংযম অর্জনের অন্যতম মাধ্যম হলো উদ্দীপকে ইঙ্গিতকৃত ইবাদত সাওম। সাওম পালনের সময় ব্যক্তি সর্বপ্রথম পানাহার ও যৌনাচার থেকে বিরত থাকে। মিথ্যাচার, গিবত, অশালীন কথাবার্তা, ঝগড়া ইত্যাদি সাওমের মর্যাদা ক্ষুন্ন করে। সাওম পালনের মাধ্যমে সাওম পালনকারী শয়তানের কুমন্ত্রণা ও জৈবিক কামনা থেকে নিজেকে রক্ষা করতে পারে। সাওম পালন করলে সমাজের বিত্তবান মানুষ সমাজের নিরন্ন ও ক্ষুধাপীড়িত মানুষের দুঃখ-কষ্ট অনুভব করতে পারে এবং তাদের প্রতি সহানুভূতি প্রদর্শন করতে পারে। এ ছাড়াও সাওমের মাধ্যমে ব্যক্তি বিভিন্ন ধরনের গুনাহ থেকে মুক্তি লাভ করে। রাসুলুল্লাহ (সা.) বলেন, \"যে ব্যক্তি ইমানের সাথে ও সাওয়াবের আশায় রমজানের সাওম পালন করে। তার আগের সব গুনাহ ক্ষমা করা হয়\" (বুখারি ও মুসলিম)।। আলোচনা শেষে তাই বলা যায়, যথাযথভাবে সাওম পালন করলে আত্মশুদ্ধি ও সংযম অর্জন করা সম্ভব।"
        }
      ]
    },
    {
      "number": "10",
      "uddipok": "জুমআর খুৎবায় ইমাম সাহেব বলেন, একটি ইবাদত আছে যা পালন করলে শরীরের প্রয়োজনীয় যোগব্যায়াম হয়ে যায়। এছাড়া শারীরিক পবিত্রতা ও পরিচ্ছন্নতা সাধিত হয়। এখানে ধনী-গরীব সকলে সমান। ইমাম সাহেব বক্তব্যের এক পর্যায়ে বলেন এটা ইসলামে প্রধানতম ইবাদত হিসেবে গণ্য।",
      "tag": "DIN.B, SB, BB 2025",
      "sub_questions": [
        {
          "label": "ক",
          "question": "ইবাদত কী?",
          "explanation": "আল্লাহ তাআলা মানুষকে যে কাজগুলো করতে বলেছেন তা করা এবং যেসব কাজ থেকে বিরত থাকতে বলেছেন তা থেকে বিরত থাকাই ইবাদত।"
        },
        {
          "label": "খ",
          "question": "\"হজ একটি সার্বিক ইবাদত\" ব্যাখ্যা করো।",
          "explanation": "হজ পালনের জন্য একই সাথে শারীরিক পরিশ্রম ও অর্থের প্রয়োজন হয় বলে একে সার্বিক ইবাদত বলা যায়। হজ একটি সামগ্রিক ইবাদত। সালাত ও সাওম হলো দৈহিক ও আত্মিক ইবাদত। আবার জাকাত হলো আর্থিক ও আত্মিক ইবাদত। কিন্তু হজ একই সাথে দৈহিক, আত্মিক ও আর্থিক ইবাদত। মানুষের সামগ্রিক কর্মতৎপরতার সবকিছুই হজে নিবেদিত থাকে। তাই একে সার্বিক ইবাদত বলা হয়।"
        },
        {
          "label": "গ",
          "question": "উদ্দীপকে কোন ইবাদতের প্রতি ইঙ্গিত দেওয়া হয়েছে? ব্যাখ্যা করো।",
          "explanation": "উদ্দীপকে ইসলামের অন্যতম মৌলিক ইবাদত সালাতের প্রতি ইঙ্গিত দেওয়া হয়েছে। সালাত একটি ফরজ বা অবশ্যকরণীয় ইবাদত। প্রত্যেক মুসলমানের উপর দিবা রাতে পাঁচ ওয়াক্ত সালাত আদায় করা ফরজ। এটি আদায়ের জন্য পবিত্রতা ও পরিচ্ছন্নতা অনিবার্য। যা ইমাম সাহেবের বক্তব্যের সাথে সাদৃশ্যপূর্ণ। উদ্দীপকের ইমাম সাহেব এমন একটি ইবাদতের কথা উল্লেখ করেন, যা পালনে শরীরের প্রয়োজনীয় যোগ ব্যায়াম হয়ে যায়। এছাড়া শারীরিক পবিত্রতা ও পরিচ্ছন্নতা সাধিত হয়। যেখানে ধনী-গরিব সকলে সমান। এ ইবাদতটি সালাতকে নির্দেশ করে। সালাত আদায়ের মাধ্যমে সমাজে মানুষের মধ্যে সমতা প্রতিষ্ঠিত হয়। জামায়াতে সালাত আদায় করার সময় রাজা-প্রজা, আমির-ফকির, ধনী-গরিবের মধ্যে কোনো ব্যবধান থাকে না। সবাই একই কাতারে সারিবদ্ধভাবে দাঁড়ায়। তাছাড়া সালাত আদায়ের সময় মানুষ বিশেষ কিছু কর্মকাণ্ড করে থাকে, যার দ্বারা শরীরের জন্য প্রয়োজনীয় ব্যায়াম হয়ে যায়। সুতরাং বলা যায়, উদ্দীপকে সালাতের প্রতি ইঙ্গিত করা হয়েছে।"
        },
        {
          "label": "ঘ",
          "question": "ইমামের মন্তব্যকে তুমি কতটুকু সমর্থন কর? পাঠ্যপুস্তকের আলোকে জবাব দাও।",
          "explanation": "সালাত সম্পর্কিত ইমাম সাহেবের \"এটি ইসলামের প্রধানতম ইবাদত হিসেবে গণ্য\" মন্তব্যটিকে আমি পুরোপুরি সমর্থন করি। সালাত ইসলামের একটি ফরজ ইবাদত। ইসলামের ধর্মীয় কাঠামো যে পাঁচটি স্তম্ভের ওপর দাঁড়িয়ে আছে সালাত তার মধ্যে দ্বিতীয়। মূল স্তম্ভবা বুনিয়াদ ছাড়া কোনো ঘর বা স্থাপনার অস্তিত্ব লাভ যেমন সম্ভব নয়, তেমনি সালাত বাদ দিয়ে ইসলামকে কল্পনা করাও অসম্ভব। যা উদ্দীপকের ইমাম সাহেবের বক্তব্যেও উঠে এসেছে। উদ্দীপকের ইমাম সাহেব সালাত সম্পর্কে বক্তব্য দেওয়ার একপর্যায়ে বলেন, \"এটি ইসলামের প্রধানতম ইবাদত হিসেবে গণ্য\"। সালাত সম্পর্কিত ইমাম সাহেবের মন্তব্যটি সঠিক। ইসলাম পাঁচটি স্তম্ভের উপর প্রতিষ্ঠিত। যথা-কালিমা, সালাত, জাকাত, হজ ও সাওম। এ পাঁচটি স্তম্ভের মধ্যে সালাত দ্বিতীয়। এর মধ্যে কালিমা অনানুষ্ঠানিক ইবাদত এবং বাকি চারটি আনুষ্ঠানিক ইবাদত হিসেবে গণ্য। এ আনুষ্ঠানিক ইবাদতের প্রথমটি হলো সালাত। রাসুলুল্লাহ (সা.) বলেন, \"ইসলাম পাঁচটি বুনিয়াদের ওপর প্রতিষ্ঠিত। সাক্ষ্য দেওয়া যে, আল্লাহ ছাড়া কোনো ইলাহ নেই, মুহাম্মদ (সা.) তাঁর বান্দা ও রাসুল, সালাত কায়েম করা, জাকাত দেওয়া, হজ করা ও রমজানের সাওম পালন করা\"। (বুখারি ও মুসলিম)। উপরের আলোচনা থেকে বোঝা যায়, ইসলামের যেসব আনুষ্ঠানিক ইবাদত রয়েছে তার মধ্যে প্রধান ইবাদত হলো সালাত। তাই আমি ইমাম সাহেবের মন্তব্যকে পুরাপুরি সমর্থন করি।"
        }
      ]
    },
    {
      "number": "11",
      "uddipok": "জনাব শফিক একটি বিশ্বখ্যাত গ্রন্থে নিম্নে বর্ণিত বিষয় অধ্যয়ন করে: বিশেষাংশ অধ্যয়ন সামগ্রিক অধ্যয়ন (ক) অনুসরণে নৈতিকতা জাগ্রত হয় (ক) মানসিক প্রশান্তি লাভ হয় (খ) জান্নাত জাহান্নামের প্রতি বিশ্বাস অর্জিত হয় (খ) পারিবারিক সৌহার্দ জেগে ওঠে (গ) জীবন বিধান হিসেবে গ্রহণ করা যায় (গ) আদর্শ সমাজ গঠন সহজ হয় (ঘ) শারীরিক ও আর্থিক ইবাদত পালন করা হয় (ঘ) বিশ্ব ভ্রাতৃত্ব জাগ্রত হয়",
      "tag": "DIN.B, SB, BB 2025",
      "sub_questions": [
        {
          "label": "ক",
          "question": "আল-বাকারা কী?",
          "explanation": ""
        },
        {
          "label": "খ",
          "question": "\"তারা বধির, মুক ও অন্ধ। সুতরাং তারা ফিরে আসবেনা\" ব্যাখ্যা করো।",
          "explanation": ""
        },
        {
          "label": "গ",
          "question": "উদ্দীপকের জনাব শফিকের 'বিশেষাংশ অধ্যয়ন' দ্বারা কোন লোকদের বৈশিষ্ট্য প্রকাশ পায়? ব্যাখ্যা করো।",
          "explanation": ""
        },
        {
          "label": "ঘ",
          "question": "উদ্দীপকের 'সামগ্রিক অধ্যয়ন' দ্বারা ইঙ্গিতপূর্ণ গ্রন্থটি আদর্শ সমাজ গঠনে কীরূপ ভূমিকা রাখতে পারে? বিশ্লেষণ করো।",
          "explanation": ""
        }
      ]
    }
  ]
}