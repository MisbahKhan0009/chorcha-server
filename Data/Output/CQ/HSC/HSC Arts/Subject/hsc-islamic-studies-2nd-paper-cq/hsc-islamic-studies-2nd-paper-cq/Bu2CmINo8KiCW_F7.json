{
  "title": "নারায়নগঞ্জ কলেজ ২০২৫",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "“আমি আমার বান্দার প্রতি যা অবতীর্ণ করেছি তাতে যদি তোমাদের কোনো সন্দেহ থাকে, তাহলে এর মতো একটি সূরা রচনা করে নিয়ে এসো।” তিনি বললেন, “নিশ্চয়ই আমি যা জানি, তোমরা তা জান না।”",
      "tag": "NGC 25",
      "sub_questions": [
        {
          "label": "ক",
          "question": "'কুরআন' অর্থ কী?",
          "explanation": "কুরআন আরবি শব্দ। এর অর্থ পঠিত, একত্র করা, আবৃত্তি করা, অধ্যয়ন করা প্রভৃতি ।"
        },
        {
          "label": "খ",
          "question": "“এটা সেই কিতাব যাতে কোনো সন্দেহ নেই।”- ব্যাখ্যা কর।",
          "explanation": "ذلِكَ الْكِتَبُ لَا رَيْبَ فِيهِ . অর্থ এটি সেই কিতাব যাতে কোনো সন্দেহ সংশয় নেই । আয়াতটি সূরা বাকারার ২নং আয়াত। এ আয়াতে পবিত্র কুরআন আল্লাহর কালাম হওয়ার ঘোষণা দেওয়া হয়েছে। কুরআন নাযিল করা হলে মক্কায় কাফিররা একে রাসুল (সা.)-এর মনগড়া বাণী বা পূর্বেকার কিচ্ছাকাহিনি বলে তুচ্ছতাচ্ছিল্য করত। তাদের সেসব ভ্রান্ত ধারণা ও বক্তব্যকে প্রত্যাখ্যান করে এ আয়াত দ্বারা এটাই বলা হয়েছে, এটি প্রকৃতপক্ষেই আল্লাহর কিতাব। এটি লাওহে মাহফুজে সুরক্ষিত রয়েছে। সেখান থেকে বায়তুল ইজ্জাতে লাইলাতুল কাদরে অবতীর্ণ করা হয়। সেখান থেকে ধীরে ধীরে জিব্রাইল (আ.)- এর মাধ্যমে মহানবি (সা.)-এর নিকট নাযিল করা হয়। এ ব্যাপারে কোনো প্রকার সন্দেহ সংশয়ের অবকাশ নেই।"
        },
        {
          "label": "গ",
          "question": "দ্বিতীয় বাক্যের অন্তর্নিহিত তাৎপর্য বর্ণনা কর ।",
          "explanation": "মহান আল্লাহর বাণী নিশ্চয়ই আমি যা জানি, তোমরা তা জান না। এ আয়াতে মহান আল্লাহর অন্তহীন জ্ঞানের কথা বলা হয়েছে। অর্থাৎ অতীত, বর্তমান ও ভবিষ্যতের সবকিছুই আল্লাহ তায়ালা বিস্তারিতভাবে জানেন। আল্লাহ তায়ালা সূরা বাকারার ৩০নং আয়াতে মানুষ সৃষ্টির 1 প্রথম প্রস্তাবনা সম্পর্কে আলোচনা করেছেন। এবং তাঁর অন্তহীন জ্ঞানের কথা বর্ণনা করে বলেন, “নিশ্চয়ই আমি যা জানি, তোমরা তা জান না।\" আল্লাহ তায়ালা মানব সৃষ্টির পূর্বে জিন সৃষ্টি করলেন, কিন্তু এরা পৃথিবীতে অপরাধ ও আল্লাহদ্রোহিতার চরমরূপ প্রকাশ করে। সর্বশেষ আল্লাহ পৃথিবীতে তার খলিফা হিসেবে মানুষ তৈরি করতে চান। মানুষ সৃষ্টির এ নিগূঢ় রহস্য সম্পর্কে ফেরেশতাদের কোনো ধারণা ছিল না। পূর্ববর্তী জিন জাতির কথা মনে রেখে স্বভাবতই তারা অত্যন্ত বিনয়ের সাথে জানতে চান, ‘পৃথিবীতে কি আপনি এমন কাউকে তৈরি করবেন যারা সেখানে বিশৃঙ্খলা সৃষ্টি করবে এবং সেখানে রক্তপাত করবে? অথচ আমরাইতো আপনার প্রশংসাসহকারে তাসবিহ পাঠ করছি এবং আপনার পবিত্রতা বর্ণনা করছি।' আল্লাহ তায়ালার মানুষ সৃষ্টির উদ্দেশ্য কেবল তাসবিহ তাহলিলই পাঠ ছিল না বরং তিনি তাঁর খলিফা হিসেবে মানুষকে ভালো ও মন্দ করার বিপুল ক্ষমতা দিয়ে পৃথিবীতে পাঠাবেন। তাদের অসীম নিয়ামতে ধন্য করে পরীক্ষা করবেন কে চলে হিদায়েতের পথে আর কে চলে না । পরে তার ওপর ভিত্তি করে দেবেন শাস্তি বা পুরস্কার। আল্লাহর এ পরিকল্পনা সম্পর্কে ফেরেশতাদের কোনো জ্ঞানই নেই। অথচ আল্লাহ তায়ালা এর সূচনা থেকে সর্বশেষ পরিণতি সম্পর্কে বিস্তারিত ও পুঙ্খানুপুঙ্খ জ্ঞান রাখেন । মানব সৃষ্টির ব্যাপারে ফেরেশতাদের আপত্তির জবাবে আল্লাহ তায়ালা বলেন, “নিশ্চয়ই আমি যা জানি, তোমরা তা জান না।”"
        },
        {
          "label": "ঘ",
          "question": "উদ্দীপকে কোন বিষয়ের চ্যালেঞ্জ করা হয়েছে? কারও পক্ষে এই চ্যালেঞ্জ গ্রহণ করা সম্ভব কিনা? ব্যাখ্যা কর।",
          "explanation": "উদ্দীপকের এ আয়াতে আল্লাহ তায়ালা কুরআন মাজিদের সত্যতার প্রশ্নে সব দেশের সব কালের কাফিরদের কাছে চিরস্থায়ী চ্যালেঞ্জ ঘোষণা করেছেন। কারো পক্ষে এই চ্যালেঞ্চ গ্রহণ করা সম্ভব নয়। উদ্দীপকের আয়াত দ্বারা আল্লাহ তায়ালা সর্বকালের মানুষের প্রতি কুরআন নিয়ে এ চ্যালেঞ্জ ছুড়ে দিয়েছেন যে, এটি কোনো মানুষের রচনা নয়। বরং এটি মহান প্রতিপালক আল্লাহ তায়ালার পক্ষ থেকে মহানবি (সা.)-এর প্রতি অবতীর্ণ করা হয়েছে। আর এ কিতাবের একটি আয়াতের সমকক্ষ অন্য একটি আয়াত কারও পক্ষে রচনা করা সম্ভব নয়। মূলত কাফির, মুশরিক, ইহুদি এমনকি মুনাফিকরাও মহানবি (সা.)-এর রিসালাত ও কুরআন মাজিদ নিয়ে সন্দেহ পোষণ করত এবং সংশয় সৃষ্টির অপচেষ্টা চালাত। তারা বলত কুরআন মাজিদ আল্লাহর বাণী নয় বরং মুহাম্মদ (সা.)-এর নিজের রচিত। তাই আল্লাহ তাদের ভ্রান্ত মত ও সন্দেহ খণ্ডনের জন্য, আল-কুরআন যে আল্লাহর বাণী এবং এটি রাসুল (সা.)-এর অদ্বিতীয় মুজিযা তা প্রকাশার্থে আল্লাহ তায়ালা وان کنتم في ريب مما .... الخ আয়াতটি অবতীর্ণ করেন । আল্লাহ তায়ালা তাই সকল ভ্রান্ত বিশ্ববাসীদের উদ্দেশ্য করে চ্যালেঞ্জ ছুড়ে দিয়ে বললেন, “আমি আমার বান্দার প্রতি যা অবতীর্ণ করেছি তা সম্পর্কে যদি তোমাদের কোনো সন্দেহ থাকে, তাহলে এর মতো একটি সূরা রচনা করে নিয়ে এসো। আর তোমাদের সেসব সাহায্যকারীকেও আহ্বান কর এক আল্লাহকে ছাড়া, যদি তোমরা তোমাদের দাবিতে সত্যবাদী হয়ে থাক। আর যদি তা না পার, অবশ্যই তা তোমরা কখনো পারবে না, তাহলে সে দোযখের আগুনকে ভয় কর (এবং তা থেকে রক্ষা পাওয়ার চেষ্টা কর), যার ইন্ধন হবে মানুষ ও পাথর, যা প্রস্তুত করা হয়েছে কাফেরদের জন্য।” (সূরা বাকারা : ২৩-২৪) আজ পর্যন্ত পবিত্র কুরআনের এ চ্যালেঞ্জের জবাব দেওয়া কারও পক্ষেই সম্ভব হয়নি এবং হবেও না।"
        }
      ]
    },
    {
      "number": "2",
      "uddipok": "তাজুল ইসলাম তার দুই প্রতিবেশীর মধ্যে কথা লাগালাগি করে প্রচণ্ড ঝগড়া বাঁধিয়ে দিল । সাইফুল এ ধরনের কার্যক্রম থেকে বিরত থাকতে বললে প্রত্যুত্তরে তাজুল বলল, আমিতো শান্তি স্থাপনকারী মাত্র। তাদের বন্ধু বিপ্লব সব শুনছিল। সে বলল, রাখ তোর কুরআন, আল্লাহ আর পরকাল । আমি এর কোনোটাই বিশ্বাস করি না। আমার কোনো চিন্তা নেই । আমার যা মনে আসে তাই করি।",
      "tag": "NGC 25",
      "sub_questions": [
        {
          "label": "ক",
          "question": "খাতামুন অর্থ কী?",
          "explanation": "খাতামুন অর্থ সিলমোহর।"
        },
        {
          "label": "খ",
          "question": "সালাত কায়েম বলতে কী বোঝায়? ব্যাখ্যা কর।",
          "explanation": "সূরা বাকারার শুরুতে আল্লাহ তায়ালা মুত্তাকিদের গুণাবলি বর্ণনা করতে গিয়ে বলেন, তাঁরা সালাত কায়েমকারী। ইসলামি শরিয়তের পরিভাষায়, ইকামাতে সালাত তথা সালাত কায়েম বলতে নির্ধারিত সময়ে যথাযথ হুকুম আহকাম সহকারে সালাত আদায় করা বোঝায় । সালাত কায়েমের অন্য অর্থ হলো সামাজিক ও রাষ্ট্রীয়ভাবে সব মুসলিমের জন্য সালাত আদায়ের পরিবেশ তৈরি করা। সালাতের যাবতীয় গুণাবলি, ফযিলত, লাভ ও বরকতের যে কথাগুলো কুরআন ও হাদিসে উল্লেখ আছে তা সবই সালাত কায়েমের অন্তর্ভুক্ত।"
        },
        {
          "label": "গ",
          "question": "সূরা আল-বাকারার আলোকে তাজুলের কার্যক্রম কোন ধরনের অনাচার? ব্যাখ্যা কর ।",
          "explanation": "তাজুলের কার্যক্রমে সূরা বাকারার ৯নং আয়াতের মুনাফিকদের কতিপয় বৈশিষ্ট্য পরিলক্ষিত হয় । আল্লাহ তায়ালা ইরশাদ করেন- يُخْدِعُونَ اللَّهَ وَالَّذِينَ آمَنُوا وَمَا يَخْدَعُونَ إِلَّا أَنْفُسَهُمْ وَمَا يَشْعُرُونَ এ আয়াতে আল্লাহ তায়ালা মুনাফিকদের কার্যক্রমের লক্ষ এবং তার পরিণতি ব্যাখ্যা করেছেন। আচরণে, লেনদেনে ও কথায় মুনাফিকরা সবসময় দ্বিমুখিতা পোষণ করে। তারা যেমন কথা বলে তেমন কাজ করে না। ষড়যন্ত্র, কৌশল ও শঠতা তাদের সব কাজের মূলমন্ত্র। মুনাফিকরা ব্যক্তিগত স্বার্থসিদ্ধির জন্য নিজেদেরকে মুমিন হিসেবে দাবি করে। শুধু দাবি করাই নয়, নিজেদের দাবি প্রমাণের জন্য তারা রাসুলুল্লাহ (স)-এর সময়ে নিয়মিত সালাত পর্যন্ত আদায় করত। তারা নিজেদের লাভবান করতে চাইত। মুনাফিকরা এজন্য সর্বব্যাপী প্রতারণার আশ্রয় নিত। ইমানের দাবিও তাদের এ প্রতারণারই অংশ ছিল। তারা ভাবত ও বিশ্বাস করত— মুমিনদের সাথে মিশে থেকে, তাদের আচরণ ও নীতিমালা পালন করে তারা মুমিনদের ভালোবাসা ও শুভেচ্ছা লাভ করছে। তাদের অন্তরে যে কুফরি ও নিফাকির (দ্বিমুখিতা) ভয়ংকর কালসাপ লুকোনো রয়েছে- তাতো মুমিনরা জানতে পারছে না। মুনাফিকরা অজ্ঞতা ও অবিশ্বাসের ঔদ্ধত্যে এতদূর পর্যন্ত অগ্রসর হয়েছিল যে, তারা ভাবত তাদের মনের এ দুরভিসন্ধি সম্পর্কে আল্লাহ তায়ালাও কিছু জানেন না। অথচ প্রকৃত ব্যাপার হলো, আল্লাহ অন্তর্যামী। মানুষ যা প্রকাশ করে তা যেমন তিনি অবহিত, তেমনি মানুষ যা প্রকাশ করে না; অন্তরে গোপন করে রাখে- আল্লাহ তা সম্পর্কেও সম্যক অবগত। ফলে মুনাফিকরা যে ভাবছে তারা তাদের দ্বিমুখী নীতি দিয়ে আল্লাহ ও মুমিনদের প্রতারিত করছে— তা ঠিক নয়। কেননা, আল্লাহ তায়ালা যথার্থভাবেই তাদের বাহ্যিক ও অদৃশ্য কর্মকাণ্ড প্রত্যক্ষ করছেন।"
        },
        {
          "label": "ঘ",
          "question": "ব্যক্তিজীবনে বিপ্লবের চিন্তাধারার প্রভাব বিশ্লেষণ কর ।",
          "explanation": "ব্যক্তিজীবনে বিপ্লবের চিন্তাধারার প্রভাব অত্যন্ত ভয়াবহ। কেননা বিপ্লবের চিন্তাধারায় কুফরি প্রকাশ পেয়েছে । অন্য আয়াতে ইরশাদ হয়েছে- وَالَّذِينَ كَفَرُوا فَتَعَالَهُمْ وَأَصل أعمالهم . ذلك بأنهُمْ كَرِهُوا مَا أَلولَ اللَّهُ فَأَحْبَطَ أَعْمَالَهُمْ . অর্থ : \"যারা কুফরি করেছে তাদের জন্য রয়েছে দুর্ভোগ এবং তিনি তাদের কর্ম ব্যর্থ করে দিবেন। তা এজন্য যে, আল্লাহ যা অবতীর্ণ করেছেন তারা তা অপছন্দ করে। কাজেই আল্লাহ তাদের কর্ম নিষ্ফল করে দিবেন।\" (সূরা মুহাম্মদ ৮-৯) যারা কৃষ্ণরি করে, শয়তান তাদের অভিভাবক এবং তারা হলো জাহান্নামি। এ মর্মে কুরআন মজিদে ইরশাদ হয়েছে- وَالَّذِينَ كَفَرُوا أَوْلِيَاؤُهُمُ الخافُوتُ يُخْرِجُولهم من النور إلى القلبَاتِ أُولَئِكَ أَصْحَاب النَّارِ هُمْ فِيهَا خَالِدُونَ. অর্থ : “আর যারা কুফরি করে তাগুত (খোদাদ্রোহী) তাদের অভিভাবক, তারা তাদেরকে আলো থেকে অন্ধকারে নিয়ে যায়, তারা জাহান্নামি, সেখানে তারা স্থায়ী হবে। (সূরা বাকারা : ২৫৭ ) সুতরাং পবিত্র কুরআনের এসব বাণী এটাই প্রমাণ করে কৃষ্ণরির শেষ পরিণাম হলো জাহান্নামের অনন্ত শাস্তি । উদ্দীপকের বিপ্লবের বক্তব্যে কাফিরদের বৈশিষ্ট্য বর্ণনা করা হয়েছে। কারণ কাফিররাই পরকালের অনন্ত জীবনের জবাবদিহিতার প্রতি অনীহা প্রদর্শন করে এবং পরকালে তাদের পরিণতি হলো জাহান্নাম। বিপ্লবের চূড়ান্ত পরিণতি হলো জাহান্নাম। তারা সেখানে চিরস্থায়ীভাবে থাকবে এবং জাহান্নামের সব আযাব ভোগ করবে। এ সম্পর্কে আল্লাহ তায়ালা বলেন- وَالَّذِينَ كَفَرُوا وَكَذَّبُوا بِآيَاتِنَا أُولَئِكَ أَصْحَابُ النَّارِ هُمْ فِيهَا خَالِدُوْنَ. অর্থ : \"যারা কৃষ্ণরি করে ও আমার নিদর্শনসমূহকে অস্বীকার করে তারাই জাহান্নামি, সেখানে তারা স্থায়ী হবে।\" (সূরা বাকারা : ৩৯)"
        }
      ]
    },
    {
      "number": "3",
      "uddipok": "মামুন সাহেব একজন অনুসরণীয় ব্যক্তিত্ব। তার কিছু অনুসারী আছে। তিনি মহান আল্লাহর সান্নিধ্য লাভের নিমিত্তে অনুসারীদেরকে হেদায়েতের ওপর অটল থাকার পরামর্শ দিয়ে কিছুদিনের জন্য নির্জনে ধ্যানমগ্ন হন। এ সময় তাঁর অনুসারীরা 'দিশাই' নামের এক জাদুকরের জাদুতে বিমোহিত হয়ে \"হাম্বা হাম্বা” আওয়াজকারী ধাতব পদার্থে নির্মিত গরুর বাছুরের পূজা শুরু করে। কিছুদিন পর মামুন সাহেব ফিরে এসে তার অনুসারীদেরকে তাদের কৃতকর্মের জন্য কঠিন শাস্তির ব্যবস্থা করেন।",
      "tag": "NGC 25",
      "sub_questions": [
        {
          "label": "ক",
          "question": "",
          "explanation": "إِنَّمَا نَحْنُ مُصْلِحُونَ অর্থ অর্থ নিশ্চয়ই আমরা শান্তি স্থাপনকারী।"
        },
        {
          "label": "খ",
          "question": "",
          "explanation": "আলোচ্য আয়াতাংশে ইসরাইল জাতির ক্ষমার বিষয়টি আলোচিত হয়েছে। বনি ইসরাইলরা গো-বৎস পূজার কারণে যে গুনাহ করেছিল, তার বিপরীতে ক্ষমা প্রার্থনার পদ্ধতি আল্লাহ তায়ালা হযরত মুসা (আ) কে গুহির মাধ্যমে জানিয়ে দেন। এরপর বনি ইসরাইলরা সবাই খোলা মাঠে এসে উপস্থিত হয়। আল্লাহ তায়ালার কুদরতে পুরো এলাকা অন্ধকারাচ্ছন্ন হয়ে ওঠে। এ অবস্থায় তাদেরকে তরবারি দিয়ে একে অপরকে হত্যা করার চুকুম দেওয়া হলে বনি ইসরাইলের প্রায় ৭০ হাজার লোক একে অন্যের হাতে নিহত হয়। অতঃপর আল্লাহ তায়ালা তাদের তওবা কবুল করেন এবং অন্ধকার দূরীভূত হয়ে পরিবেশ আলোকোজ্জ্বল হয়ে ওঠে। আলোচ্য আয়াতাংশের এ ঘটনাটির প্রতি ইঙ্গিত করা হয়েছে।"
        },
        {
          "label": "গ",
          "question": "",
          "explanation": "উদ্দীপকে মামুন সাহেবের অনুসারীদের কর্মকাণ্ড হযরত মুসা (আ)-এর অনুসারীদের কর্মকান্ডের সাথে সাদৃশ্যপূর্ণ। বনি ইসরাইল জাতি ফিরাউনের নির্যাতন থেকে মুক্ত হওয়ার পর নিজেদের পরিচালনার জন্য একটি শরিয়ত প্রার্থনা করে। তাদের কাম্য শরিয়তের প্রাপ্ত হওয়ার জন্য মুসা (আ) কে তুর পাহাড়ে যাওয়ার আদেশ করা হয়। আল্লাহ তায়ালার কাছ থেকে ওহি প্রাপ্ত হয়ে মুসা (আ) ত্রিশ রাতের জন্য তুর পাহাড়ে যান। তিনি তুর পাহাড়ে যাওয়ার আগেই বনি ইসরাইলদের কাছে আল্লাহর নির্দেশের কথা বলে গিয়েছিলেন। যথাক্রমে মুসা (আ) তুর পাহাড়ে রাত্রি যাপন করতে লাগলেন। ত্রিশদিন সময়কালের মধ্য একদিন রোজা অবস্থায় মুসা (আ) ভুলে মিসওয়াক করে ফেলেন। ফলশ্রুতিতে তার মেয়াদ আরো দশদিন বেড়ে চল্লিশ দিন হয়। এদিকে মুসা (আ) ত্রিশদিন অতিক্রম হয়ে গেলেও আসছেন না দেখে ইসরাইলি জাতি কুকর্ম শুরু করে দেয়। মুসা (আ) এর সহোদর নবি হযরত হারুন (আ) তাদের বাধা দিলেও তারা তাতে ভূক্ষেপ করেনি। তাদেরই মধ্যেকার সামেরি নামক এক ব্যক্তি স্বর্ণের একটি গো-বাছুরের মূর্তি তৈরি করে। তারপর মূর্তিটির মধ্যে হযরত জিবরাইল (আ) এর ঘোড়ার খুরের মাটি ঢুকিয়ে দেয়। ফলে মূর্তিটি জীবিত হয়ে হাম্বা হাম্বা করতে শুরু করে। এমতবাস্থায় পাপাচারী সামেরি বলতে শুরু করে, দেখ দেখ বনি ইসরাইলদের খোদা এ মূর্তির মধ্যে অবতীর্ণ হয়েছে। আলোচ্য উদ্দীপকেও দেখা যাচ্ছে মামুন সাহেবের অনুপস্থিতিতে তার অনুসারীরা 'দিশাই' নামক যাদুকরের ধাতব পদার্থে নির্মিত হাম্বা হাম্বা আওয়াজকারী গরুর বাছুরের পূজা শুরু করে। যা হযরত মুসা (আ) এর জাতির কর্মকান্ডের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে মামুন সাহেব তার অনুসারীদের হযরত মুসা (আ) কর্তৃক বনি ইসরাইলদের শাস্তি প্রদান করার অনুরূপ শান্তি দেন, যা সুরা বাকারায় বিস্তারিত বর্ণিত হয়েছে। বনি ইসরাইল ছিল নিপীড়িত জাতি। ফিরাউন ও তার সম্প্রদায় তাদেরকে দাসত্বের শৃঙ্খলে আবদ্ধ করে রেখেছিল। নিজেদের ক্ষমতায় স্বাধীন হওয়ার মতো শক্তি তাদের ছিল না। আল্লাহ তায়ালা নিজ অনুগ্রহে তাদেরকে স্বাধীন করেছেন। তারা নিজেদেরকে সৎপথে পরিচালিত করার লক্ষ্যে মুসা (আ) এর কাছে শরিয়ত কামনা করে। মুসা (আ) আল্লাহ কর্তৃক আদিষ্ট হয়ে তাদেরকে নতুন শরিয়তের সুসংবাদ দেন। পরবর্তীতে মুসা (আ)-এর তুর পাহাড়ে গমন ও ইসরাইল জাতির নৈতিক পদস্খলন ঘটে, যা পূর্বে আলোচনা করা হয়েছে। মুসা (আ) যখন শরিয়ত নিয়ে আগমন করে ইসরাইলদের পাপাচারে লিপ্ত হওয়ার দৃশ্য দেখতে পেলেন। তখন তিনি রাগে অগ্নিশর্মা হয়ে তাদের পাপের শাস্তি হিসেবে একে অপরকে হত্যার নির্দেশ দেন। তাছাড়া স্বর্ণ দিয়ে নির্মিত গো-বাছুরটি জ্বালিয়ে নদীতে ভাসিয়ে দেন। তিনি তাদেরকে ডেকে জানিয়ে দেন যে, তারা গো-বৎসকে উপাস্য হিসেবে গ্রহণ করে অত্যন্ত জঘন্য পাপ করেছে। নিজেদের ওপর জুলুম করেছে। সুতরাং তদের পাপের শাস্তি লাভ এবং তওবা করতে হবে। বনি ইসরাইলদের পাপ এতো জঘন্য ছিল যে, শুধু তওবা যথেষ্ট ছিল না। তাই তিনি তাদেরকে একজন অন্যজনকে হত্যার নির্দেশ দেন। হযরত মুসা (আ) এর আদেশে অনিচ্ছা স্বত্ত্বেও তারা নিজেদের মধ্যকার ৭০ হাজার সদস্য একে অপরকে হত্যা করেছিল। এরপর আল্লাহ তায়ালা তাদের ক্ষমা করে দেন। আলোচ্য উদ্দীপকেও দেখতে পাই, মামুন সাহেব ফিরে এসে তার অনুসারীদের তাদের কৃতকর্মের জন্য কঠিন শাস্তির ব্যবস্থা করেছেন, যা সুরা বাকারায় আলোচিত মুসা (আ) কর্তৃক আরোপিত শাস্তির মতো।"
        }
      ]
    },
    {
      "number": "4",
      "uddipok": "মা ভোরবেলা কুরআন তিলাওয়াত করেন। অমিত মায়ের পাশে বসে তা মনোযোগ দিয়ে শোনে। একদিন অমিত তার মাকে জিজ্ঞেস করে, 'মা, কুরআন আসলে কী?' মা বললেন, 'কুরআন হলো সব জ্ঞান-বিজ্ঞানের উৎস। এ গ্রন্থে সব বিষয়ই আলোচিত হয়েছে। কোনোকিছুই বাদ দেওয়া হয়নি।'",
      "tag": "NGC 25",
      "sub_questions": [
        {
          "label": "ক",
          "question": "",
          "explanation": "আল-কুরআনে তিলাওয়াতে সিজদার আয়াত ১৪টি।"
        },
        {
          "label": "খ",
          "question": "",
          "explanation": "আল-কুরআনে মানুষকে আশরাফুল মাখলুকাত বা সৃষ্টির সেরা জীব হিসেবে পরিচয় দেওয়া হয়েছে। মানুষ হলো আশরাফুল মাখলুকাত তথা সৃষ্টির সেরা জীব। মহান আল্লাহ অসংখ্য ছোট-বড় সৃষ্টির মধ্যে মানুষকে সর্বশ্রেষ্ঠ মর্যাদা দিয়ে সৃষ্টি করেছেন। সব সৃষ্টিকেই তিনি একটি নিয়মের অধীনস্থ করে দিয়েছেন। কিন্তু মানুষকে তিনি ইচ্ছার স্বাধীনতা দিয়েছেন। মানুষ যা চায় তাই করতে পারে। এ স্বাধীনতা দেয়ার সাথে সাথে তিনি মানুষকে করেছেন তাঁর খলিফা বা প্রতিনিধি। মানুষ সৃষ্টির আগে তিনি ফেরেশতাদের ডেকে বলেন, \"আমি পৃথিবীতে আমার খলিফা বা প্রতিনিধি প্রেরণ করব\" (সুরা আল বাকারা-৩০)। খলিফার কাজ হচ্ছে মনিবের প্রদত্ত দায়িত্ব পালন করা এবং পরে প্রতিনিধি হিসেবে তাঁরই কাছে জবাবদিহি করা।"
        },
        {
          "label": "গ",
          "question": "",
          "explanation": "উদ্দীপকের মায়ের মতো মা আমাদের সমাজে খুব দরকার। কারণ তিনি, কুরআন তিলাওয়াতের ফজিলত সম্পর্কে জেনে কুরআনকে আদর্শ হিসেবে গ্রহণ করেছেন। আল-কুরআন পাঠ করাকে ইসলামি পরিভাষায় কুরআন তিলাওয়াত বলা হয়। কুরআন তিলাওয়াত ইবাদতের অন্যতম অবিচ্ছেদ্য অঙ্গ। নামাজের মতো বহু গুরুত্বপূর্ণ ইবাদত রয়েছে যা তিলাওয়াত ছাড়া সম্ভব হয় না। সাধারণ ইবাদত হিসেবেও কুরআন তিলাওয়াতের অনেক গুরুত্ব ও ফজিলত রয়েছে। কুরআনের তিলাওয়াত নফল ইবাদতসমূহের মধ্যে সর্বশ্রেষ্ঠ। এ বিষয়ে মহানবি (স) ইরশাদ করেন, أفضلُ عِبَادَةِ أُمقِي قرائة لقُرْآب। অর্থ: আমার উম্মতের সর্বাধিক ফজিলতপূর্ণ ইবাদত হচ্ছে কুরআন পাঠ। (বায়হাকি) উদ্দীপকেও লক্ষ করা যায়, মা ভোরবেলা কুরআন তিলাওয়াত করেন। আর তার ছেলে অমিত মায়ের পাশে বসে তা মনোযোগ দিয়ে শোনে। মা প্রতিদিন ভোরবেলা কুরআন তিলাওয়াতের মাধ্যমে সর্বশ্রেষ্ঠ নফল ইবাদতটি সম্পন্ন করেন। এ বিষয়ে ইমাম আযম আবু হানিফা (র) বলেন, 'আমি সত্তর বার স্বপ্নযোগে নবি করিম (স)-কে জিজ্ঞাসা করেছি, সর্বোত্তম নফল ইবাদত কোনটি? রাসুল (স) প্রতিবারই বলেছেন, 'কুরআন তিলাওয়াত'।' তাই বলা যায়, উদ্দীপকের মা কুরআন তিলাওয়াতের মাধ্যমে প্রতিদিন সর্বশ্রেষ্ঠ নফল ইবাদত সম্পাদন করেন। তাই তার মতো মায়ের আমাদের সমাজে খুবই প্রয়োজন। কেননা, তার মতো মায়ের মাধ্যমেই একটি আদর্শ ইসলামি পরিবার গঠন সম্ভব।"
        },
        {
          "label": "ঘ",
          "question": "",
          "explanation": "উদ্দীপকের মায়ের উক্তিটি যথার্থ। কারণ তার বক্তব্যে কুরআনকে সকল জ্ঞানের উৎস হিসেবে বর্ণনা করা হয়েছে। পবিত্র গ্রন্থ আল-কুরআন মহান আল্লাহর পক্ষ থেকে আগত মানবজাতির সর্বশেষ পথপ্রদর্শক। সবরকমের জাগতিক, বৈষয়িক ও ধর্মীয়সহ জ্ঞান-বিজ্ঞানের মূল উৎস আল-কুরআন। এ মহাগ্রন্থে ব্যাকরণ, আইন, গণিত, চিকিৎসাবিজ্ঞান, জ্যোতিবিদ্যা, পদার্থবিজ্ঞান, রসায়ন, দর্শন, নৃতত্ত্ব, ইতিহাস, সাহিত্য, তর্কশাস্ত্র, অলংকারশাস্ত্র, ফারাইজ (সম্পদ বণ্টনশাস্ত্র), বর্ষপঞ্জীসহ জীবনঘনিষ্ঠ সব প্রয়োজনীয় জ্ঞানের মূলনীতি বর্ণনা করা হয়েছে। যেমন- চিকিৎসা বিষয়ে আল্লাহ বলেন - আমি কুরআনে এমন বিষয় নাজিল করেছি যা রোগের সুচিকিৎসা এবং মুমিনদের জন্য রহমত। গোনাহগারদের তো এতে শুধু ক্ষতিই বৃদ্ধি পায়। (সুরা বনি-ইসরাইল: ৮২) মহাকাশবিজ্ঞান সম্পর্কে বলা হয়েছে, আর তারা (গ্রহ-নক্ষত্র( প্রত্যেকেই নিজ নিজ কক্ষপথে মহাশূন্যে পরিভ্রমণ করছে। (সুরা ইয়াসিন: ৪০) এজন্য কুরআন মাজিদকে আল্লাহ বলেছেন 'আল-হিকমা' বা জ্ঞান ও প্রজ্ঞা (সুরা বনি-ইসরাইল; ৩৯) এবং আল-হাকিম বা জ্ঞানগর্ভ, বিজ্ঞানময়। (সুরা ইয়াসিন: ২) উদ্দীপকেও লক্ষণীয়, একদিন অমিত তার মাকে জিজ্ঞেস করে, 'মা, কুরআন আসলে কী?' মা বললেন, 'কুরআন হলো সব জ্ঞান-বিজ্ঞানের উৎস। এ গ্রন্থে সব বিষয়ই আলোচিত হয়েছে। কোনোকিছুই বাদ দেওয়া হয়নি।' মায়ের এরূপ বক্তব্যে জ্ঞানের মূল উৎস হিসেবে কুরআনকে উল্লেখ করা হয়েছে। আলোচনা শেষে তাই বলা যায়, উদ্দীপকের মায়ের বক্তব্যে জগতের সকল জ্ঞান-বিজ্ঞানের মূল উৎস হিসেবে কুরআনকে উল্লেখ করায় তার বক্তব্যটি সমর্থনযোগ্য।"
        }
      ]
    },
    {
      "number": "5",
      "uddipok": "সরকার একটি বিশেষ উদ্দেশ্যে সারা দেশে এক কোটি গাছ লাগানোর সিদ্ধান্ত নিয়েছে । এতে যেমন পরিবেশের ভারসাম্য রক্ষা হবে তেমনি বৃক্ষরোপণকারীরা সওয়াবেরও অংশীদার হবে। কেননা মানুষ বা পশুপাখি সেখান থেকে ফল খায় বা উপকৃত হয় । হাদিসের ভাষ্যমতে, এক শ্রেণির লোক কিয়ামতের দিন শহিদদের সাথে থাকবেন ।",
      "tag": "NGC 25",
      "sub_questions": [
        {
          "label": "ক",
          "question": "মাজলুম (مَظْلُومً ) অর্থ কী?",
          "explanation": "মাজলুম ( مَظْلُومً) অর্থ অত্যাচারিত ।"
        },
        {
          "label": "খ",
          "question": "‘সে যেন দেখে কার সাথে বন্ধুত্ব করছে।'— বুঝিয়ে লেখ",
          "explanation": "বন্ধু নির্বাচনের গুরুত্ব বর্ণনা করতে গিয়ে রাসুল (সা.) বলেছেন সে যেন দেখে কার সাথে বন্ধুত্ব করছে। মানবজীবনে বন্ধুত্বের প্রভাব অপরিসীম। মানুষ সাধারণত বন্ধুর মতো স্বভাব বা বন্ধুর ধর্মের দ্বারা প্রভাবিত। কথায় আছে সঙ্গ দোষে লোহা ভাসে। সৎ বন্ধু মানুষকে সৎ কল্যাণের পথে পরিচালিত হতে উদ্বুদ্ধ করে। পক্ষান্তরে, অসৎ বন্ধু অনিষ্ট ও অকল্যাণের দিকে নিয়ে যায়। এজন্য সৎ, ধর্মপ্রাণ, খোদাভীরু, নীতিবান মানুষকেই বন্ধু হিসেবে নির্বাচন করতে হবে। আর যারা আল্লাহ ও রাসুলের অবাধ্যাচরণ করে, ঝগড়াটে, হিংসুক, অশ্লীল কাজে অভ্যস্ত তাদের সাথে বন্ধত্ব করা উচিত নয় ।"
        },
        {
          "label": "গ",
          "question": "উদ্দীপকে সরকারের বৃক্ষরোপণ কর্মসূচিটি কোন ধরনের সওয়াবের অন্তর্ভুক্ত? ব্যাখ্যা কর ।",
          "explanation": "উদ্দীপকে সরকারের বৃক্ষরোপণ কর্মসূচিটি সদকায়ে জারিয়ার অন্তর্ভুক্ত। বৃক্ষারোপণের সাথে সংগতিপূর্ণ হাদিসটি হলো— مَا مِن مُسْلِمٍ يَعْرِسُ غَرْسًا اويَزْرَعُ زَرْعًا فَيَأْكُلُ مِنْهُ طَيْرٌ أَوْ إِنْسَانُ أَوَ بَهِيمَةً إِلَّا كَانَ لَهُ بِهِ صَدَقَةٌ. অর্থ : “কোনো মুসলমান যদি গাছ রোপণ করে অথবা কোনো ফসল আবাদ করে এবং তা থেকে কোনো পাখি বা মানুষ অথবা চতুষ্পদ জন্তু ভক্ষণ করে তবে তা তার জন্য সাদকারূপে গণ্য হবে।” হাদিসের বর্ণনামতে চাষাবাদকৃত ফসলের কোনোটি মানুষ, পাখি অথবা চতুষ্পদ জন্তু ভক্ষণ করলে তা সাদকাহ হিসেবে গণ্য হবে। বৃক্ষের নানাবিধ উপকারিতা রয়েছে। গাছ থেকে ফলমূলের পাশাপাশি আমাদের জীবনধারণের অন্যতম উপকরণ অক্সিজেন পাই । মানুষের পাশাপাশি পশুপাখির আহারের যোগান দেয় গাছপালা। সেখান থেকে ফলমূল খেয়ে পশুপাখির জীবন বাঁচে, এজন্য বৃক্ষরোপণকে সাদকায়ে জারিয়া হিসেবে তুলনা করা হয়েছে ।"
        },
        {
          "label": "ঘ",
          "question": "উদ্দীপকে বর্ণিত হাদিসটির আলোকে কারা কিয়ামতের দিন শহিদদের সাথে থাকবেন? তাদের গুণাবলি বিশ্লেষণ কর ।",
          "explanation": "“বিশ্বস্ত, সত্যবাদী মুসলিম ব্যবসায়ী কিয়ামতের দিন শহিদগণের সঙ্গে থাকবেন।” ব্যবসা-বাণিজ্য একটি পবিত্র পেশা। আমাদের প্রিয়নবি (স)ও ব্যবসা করেছেন। সৎ ও বিশ্বস্ত ব্যবসায়ী দুনিয়া ও আখেরাতের অত্যন্ত সম্মান ও মর্যাদার অধিকারী। রাসুলুল্লাহ (সা.) বলেছেন, কিয়ামতের দিন বিশ্বস্ত ও সত্যবাদী মুসলিম ব্যবসায়ীগণ শহিদগণের সঙ্গে অবস্থান করবেন। সেদিন তাঁদের কোনো ভয় ও চিন্তা থাকবে না। বরং তাঁরা সেদিন আল্লাহ তায়ালার অনুগ্রহ লাভ করে ধন্য হবেন। শহিদগণ হলেন ইসলামের জন্য জীবন উৎসর্গকারী ব্যক্তি। আল-কুরআনে আল্লাহ তায়ালা তাঁদের জন্য জান্নাতের ঘোষণা প্রদান করেছেন। সৎ ব্যবসায়ীগণ কিয়ামতের দিন শহিদগণের সঙ্গী হবেন। তাঁরাও শহিদগণের ন্যায় জান্নাতে প্রবেশ করবেন । তবে এজন্য ব্যবসায়ীদের দুটি শর্ত পূরণ করতে হবে। প্রথমত, সততা ও সত্যবাদিতার সাথে ব্যবসা পরীচালনা করতে হবে। দ্বিতীয়ত, তাদেরকে বিশ্বস্ত ও আমানতদার হতে হবে। অর্থাৎ সততা ও বিশ্বস্ততার সাথে ব্যবসায়-বাণিজ্য পরিচালনা করলে কিয়ামতের দিন মহাপুরস্কার লাভ করা যাবে। অন্যদিকে, ব্যবসায় প্রতারণা করলে মিথ্যা বললে এ কল্যাণ লাভ করা যাবে না। সুতরাং ব্যবসা ক্ষেত্রে সকল প্রকার অন্যায় ও খারাপ কাজ ত্যাগ করতে হবে। লোভ-লালসা পরিত্যাগ করতে হবে। ওজনে কম দেওয়া, খারাপ দ্রব্য ভালো বলে বিক্রি করা, ভেজাল মেশানো, পণ্যের দোষত্রুটি গোপন করা, মওজুতদারি, কালোবাজারি প্রভৃতি অনৈতিক কাজ করা যাবে না। বরং সর্বাবস্থায় সততা ও বিশ্বস্ততার সাথে ব্যবসা পরিচালনা করতে হবে। তাহলেই কিয়ামতে শহিদগণের সঙ্গী হওয়ার মহান মর্যাদা লাভ করা যাবে।"
        }
      ]
    },
    {
      "number": "6",
      "uddipok": "প্রতিবছর বর্ষা মৌসুমে নগর ভবনে বৃক্ষমেলা হয়। জনাব শহিদ উক্ত মেলা থেকে দুই হাজার ফলদ, বনজ ও ঔষধি গাছ ক্রয় করে রাস্তার দুই পাশে সেগুলো রোপণ করেন। অন্যদিকে তার বন্ধু জনাব জাহিদ চিকন চালের সাথে মোটা চাল মিশিয়ে অধিক মুনাফা অর্জন করেন। বিষয়টি জেনে মাওলানা কেরামত বলেন, \"এজন্য তাকে পরকালে কঠিন শাস্তি ভোগ করতে হবে।\"",
      "tag": "NGC 25",
      "sub_questions": [
        {
          "label": "ক",
          "question": ". التّاجِرُ শব্দের অর্থ কী?",
          "explanation": "التاجِرُ শব্দের অর্থ ব্যবসায়ী।"
        },
        {
          "label": "খ",
          "question": "'সাদকায়ে জারিয়াহ' বলতে কী বোঝায়?",
          "explanation": "সাদকায়ে জারিয়াহ বলতে এমন দান খয়রাতকে বোঝায় যার সওয়াব মৃত্যুর পরও পাওয়া যায়। সাদকায়ে জারিয়াহ আরবি শব্দ। সাদকা শব্দের অর্থ দান করা এবং জারিয়াহ শব্দের অর্থ প্রবাহমান, সদাস্থায়ী প্রভৃতি। পরিভাষায় সাদকায়ে জারিয়াহ হলো এমন দান যার কার্যকারিতা কখনো শেষ হবে না বরং তা কিয়ামত পর্যন্ত অব্যাহত থাকবে। অর্থাৎ পৃথিবী যতদিন থাকবে ততদিন পর্যন্ত সাদকাকারী এর সওয়াব পেতেই থাকবে।"
        },
        {
          "label": "গ",
          "question": "জনাব শহিদের কাজে কোন হাদিসের শিক্ষার প্রতিফলন ঘটেছে? ব্যাখ্যা করো।",
          "explanation": "জনাব শহিদের কাজে পাঠ্যবইয়ের বৃক্ষরোপণ সম্পর্কিত হাদিসের শিক্ষার প্রতিফলন ঘটেছে। মানুষের জীবনযাত্রায় সবুজ বৃক্ষ ও ফসলের অবদান অপরিসীম। বৃক্ষরোপণ বা ফসল ফলানোর মাধ্যমে শুধু মানুষই নয় বরং পশুপাখি এবং অন্যান্য প্রাণীরাও উপকৃত হয়। এজন্য মহানবি (স) বৃক্ষরোপণ ও ফসল ফলানোকে সাদকা হিসেবে ঘোষণা করেছেন। যেমন মহানবি (স), ইরশাদ করেছেন, 'কোনো একজন মুসলিম যদি একটি গাছ লাগায় বা ফসল উৎপাদন করে; পরে তা থেকে যদি কোনো মানুষ কিংবা কোনো পশু বা পাখি আহার করে, তবে তা অবশ্যই সে ব্যক্তির জন্য সাদকা হবে' (বুখারি ও মুসলিম)। শহিদের কাজে এরই প্রতিফলন ঘটেছে। উদ্দীপকে দেখা যায়, জনাব শহিদ প্রতিবছর বৃক্ষমেলা থেকে দুই হাজার ফলদ, বনজ ও ঔষধি গাছ ক্রয় করে রাস্তার দুই পাশে রোপন করেন। জনাব শহিদের এ কাজ নিঃসন্দেহে একটি জনকল্যাণমূলক কাজ। তিনি একাজের মাধ্যমে সাদকা করার সওয়াব অর্জন করবেন। আর তিনি এ মহৎ কাজের শিক্ষা লাভ করেছেন রাসুলল্লাহ (স)-এর বৃক্ষরোপণ সম্পর্কিত হাদিস থেকে। সুতরাং বলা যায় যে, জনাব শাহিদের কাজে পাঠ্যবইয়ের বৃক্ষরোপণ সম্পর্কিত হাদিসের শিক্ষার প্রতিফলন ঘটেছে।"
        },
        {
          "label": "ঘ",
          "question": "জাহিদের কর্মটি চিহ্নিতপূর্বক মাওলানা কেরামতের মন্তব্যটি মূল্যায়ন করো।",
          "explanation": "জাহিদের চিকন চালের সাথে মোটা চাল মেশানোর কাজটি প্রতারণার শামিল। আর এ সম্পর্কে মাওলানা কেরামতের মন্তব্যটি যথার্থ ও যৌক্তিক। প্রতারণা মিথ্যারই এক বিশেষ রূপ। এর অর্থ ঠকানো, ফাঁকি দেওয়া, ধোকা দেওয়া, বিশ্বাস ভঙ্গ করা ইত্যাদি। ইসলামি পরিভাষায়, প্রকৃত অবস্থা গোপন রেখে ফাঁকি বা ধোকার ওপর ভিত্তি করে নিজ স্বার্থ হাসিল করাকে প্রতারণা বলা হয়। প্রতারণা নানাভাবে হতে পারে। যথা- ওজনে কম দেওয়া, জাল মুদ্রা চালিয়ে দেওয়া, পণ্য দ্রব্যের দোষ গোপন করা, ভেজাল মেশানো, ফলে ও মাছে রাসায়নিক দ্রব্য দেওয়া ইত্যাদি। আর জনাব জাহিদের চিকন চালের সাথে মোটা চাল মেশানোর কাজটি প্রতারণা অন্তর্ভুক্ত। উদ্দীপকে দেখা যায়, জনাব জাহিদ চিকন চালের সাথে মোটা চাল মিশিয়ে অধিক মুনাফা অর্জন করেন। অর্থাৎ তিনি প্রতারণার মাধ্যমে অধিক অর্থ উপার্জন করেন। প্রতারণার কারণে জনাব জাহিদকে পরকালে কঠিন শাস্তি পেতে হবে। কেননা প্রতারণা অত্যন্ত গর্হিত ও ঘৃণিত কাজ। যে প্রতারণা করে সে প্রকৃত মুমিন নয়। প্রতারণাকারী দুনিয়াতেও ঘৃণিত, লজ্জিত ও অপদস্থ হয়। আর আখিরাতে তার জন্য রয়েছে দুর্ভোগ ও ধ্বংস। আল্লাহ তায়ালা ইরশাদ করেন, 'ধ্বংস তাদের জন্য যারা মাপে কম দেয়' (সুরা মুতাফফিফিন: ১)। প্রতারণার ব্যাপারে হুশিয়ারি করে মহানবি (স) বলেছেন, مَنْ غَشَ فَلَيْسَ مِنَّا অর্থ: যে প্রতারণা করে সে আমার দলভুক্ত নয় (মুসলিম)। অর্থাৎ প্রতারণাকারীকে ইহকালে লাঞ্চনা, অপমান আর পরকালে জাহান্নামের কঠিন শাস্তি ভোগ করতে হবে। তাই প্রতারণা সম্পর্কে মাওলানা কেরামত যথার্থই বলেছেন, 'এজন্য তাকে পরকালের কঠিন শাস্তি ভোগ করতে হবে।'"
        }
      ]
    },
    {
      "number": "7",
      "uddipok": "শান্তিনগর গ্রামের যুবকেরা একটি সামাজিক সংঘ প্রতিষ্ঠা করে। সংঘ পরিচালনার জন্য তারা একটি সংবিধানও রচনা করে। কিছুদিন পর সংগ পরিচালনায় এমন একটি সমস্যার উদ্ভব হয় যার সমাধানের পদ্ধতি সম্পর্কে তাদের সংবিধানে কোনো নির্দেশনা নেই। নতুন সমস্যা সমাধানের লক্ষ্যে সভাপতি কার্যকরী পরিষদের সভায় সমস্যাটি সমাধানে যথার্থ পরামর্শ দিতে সক্ষম এমন সদস্যদের আহ্বান করেন। অধিকাংশের পরামর্শ মতে একটি সিদ্ধান্ত গৃহীত হয়। তবে কিছু সংখ্যক সদস্য এ ব্যাপারে কোনো প্রকার মতামত ব্যস্ত করেননি। এভাবে সমস্যাটির সমাধান সম্পন্ন হয়।",
      "tag": "NGC 25",
      "sub_questions": [
        {
          "label": "ক",
          "question": "ইজমার রুকনগুলি কী কী?",
          "explanation": "ইজমার রুকন দুটি। যথা- আযিমত এবং রুখসাত।"
        },
        {
          "label": "খ",
          "question": "\"সাহাবাদের ইজমা অপরিবর্তনীয়\" ব্যাখ্যা করো।",
          "explanation": "সাহাবিরা সত্যের ওপর প্রতিষ্ঠিত ছিলেন তাই তাঁদের ইজমা অপরিবর্তনীয়। সব শ্রেণির ইজমার মধ্যে সাহাবাদের ইজমা সর্বাধিক শক্তিশালী। এ শ্রেণির ইজমার পদ্ধতি হলো সব সাহাবি (রা) কোনো একটি বিষয়ে নিজেদের মধ্যে ঐকমত্য প্রকাশ করেছেন। সাহাবিদের (রা) ইজমা কুরআনের আয়াত এবং বিশুদ্ধতম মুতাওয়াতির হাদিসের পর্যায়ভুক্ত। এজন্যই সাহাবাদের ইজমা অকাট্য দলিল হিসেবে বিবেচিত হবে; এর কোনো পরিবর্তন জায়েজ হবে না।"
        },
        {
          "label": "গ",
          "question": "উদ্দীপকে বর্ণিত সংঘের সমস্যা সমাধানের পদ্ধতিটি শরিয়তের কোন উৎসের সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকে বর্ণিত সংঘের সমস্যা সমাধানের পদ্ধতিটি শরিয়তের অন্যতম মূল উৎস ইজমার সাথে সাদৃশ্যপূর্ণ। ধর্মীয় বা পার্থিব যেকোনো বিষয়ে মহানবি হযরত মুহাম্মদ (স) এর যুগপরবর্তী যোগ্যতাসম্পন্ন মুসলিম মুজতাহিদদের কুরআন-সুন্নাহ সমর্থিত এবং ঐকমত্যের নাম হলো- ইজমা। উদ্দীপকের সংঘের কার্যকলাপে এর ইজিাত পাওয়া যায়। উদ্দীপকে দেখা যাচ্ছে, সংঘ পরিচালনার জন্য শান্তিনগর গ্রামের যুবকরা একটি সংবিধান রচনা করে। কিছুদিন পর সংঘ পরিচালনায় এমন একটি সমস্যার উদ্ভব হয় যার সমাধানের পদ্ধতি সম্পর্কে সংবিধানে কোনো নির্দেশনা নেই। নতুন সমস্যাটির সমাধানের লক্ষ্যে সভাপতি কার্যকরী পরিষদের সভায় যথার্থ পরামর্শ দিতে সক্ষম এমন সদস্যদেরকে আহবান করেন। অধিকাংশের পরামর্শমতে একটি সিদ্ধান্ত গৃহীত হয়। এ পদ্ধতিতে সিদ্ধান্ত গ্রহণ করাই হলো ইজমা যা শরিয়তের তৃতীয় উৎস হিসেবে বিবেচিত। ইজমা নতুন কোনো বিষয় নয়। এটি রাসুল (স) এর যুগেও বিদ্যমান ছিল। তখন সমস্যার সমাধানে কুরআন নাজিল হতো বলে এ যুগে ইজমা ব্যাবহারিক দিক দিয়ে তেমন গুরুত্বপূর্ণ হতে পারেনি। অনেকক্ষেত্রে মহানবি (স) সাহাবিদের সাথে বিভিন্ন বিষয়ে পরামর্শ করতেন এবং তাদের মতামতের মূল্যায়ন করতেন যেমন- আজানের প্রচলনে ওমর (রা) এর পরামর্শ, পরিখা খননে সালমান ফারসি (রা) এর পরামর্শ। ইজমার বিধান এবং তার বৈধতা রাসুল (স) এর যুগেই স্বীকৃতি পেয়েছিল। শান্তিনগর গ্রামের বাসিন্দাদের মধ্যে এ বিধানেরই ব্যবহার লক্ষ করা যায়।"
        },
        {
          "label": "ঘ",
          "question": "উদ্দীপকে কিছুসংখ্যক সদস্য কোনো প্রকার মতামত না দেয়া সত্ত্বেও সিদ্ধান্ত গ্রহণ সঠিক হয়েছে কি না? তোমার মতামতের সপক্ষে যুক্তি দাও।'",
          "explanation": "আমার মতে, উদ্দীপকে কিছু সংখ্যক সদস্য কোনো প্রকার মতামত না দেওয়া সত্ত্বেও সিদ্ধান্ত গ্রহণ সঠিক হয়েছে। ইসলামি শরিয়ত অনুযায়ী তিনটি পদ্ধতিতে ইজমা হতে পারে। এর একটি পদ্ধতি হলো- নীরবতামূলক ইজমা। নীরবতামূলক ইজমা বলতে মৌনতার মাধ্যমে পরোক্ষ সম্মতিকে বোঝায়। এ ক্ষেত্রে সৎকর্মশীল, মুত্তাকি ও কুরআন সুন্নাহর পূর্ণাঙ্গ অনুসারী মুজতাহিদদের মধ্যে কতিপয় মুজতাহিদ কোনো বিষয়ে কথা বা কাজের মাধ্যমে ইজমা করার পর বাকিদের মতামতের জন্য নির্ধারিত সময় দেবেন। উক্ত সময়ের মধ্যে কোনোরূপ প্রতিবাদ না এলে বা অন্যরা নীরবতা অবলম্বন করলে ধরে নেওয়া হবে সে বিষয়টির ওপর বাকিদেরও সম্প্রতি রয়েছে। উদ্দীপকের শান্তিনগর গ্রামের সংঘটির কয়েকজন সদস্য পরামর্শ সভায় উপস্থিত থেকেও কোনো প্রকার মতামত দেননি। বরং নীরব ছিলেন। সংঘের কিছুসংখ্যক সদস্যদের এরূপ নীরবতাকে অন্যরা সমর্থন হিসেবেই গণ্য করেছেন। হানাফি মতে, কোন একজন মুজতাহিদের নীরবতার কারণেও ইজমা গ্রহণযোগ্য হবে। উদাহরণ স্বরূপ বলা যায়- আবু বকর (রা) এর যুগে জাকাত অস্বীকারকারীদের বিরুদ্ধে জিহাদ ঘোষণা করার পক্ষে কতিপয় সাহাবি মৌখিক স্বীকৃতি দেন আবার কেউ নীরবতা পালন করেন। তবে শাফেয়িরা মনে করে, এ ধরনের ইজমা গ্রহণযোগ্য হবে না। তাদের মতে, নীরবতা পরিবেশগত কারণেও হতে পারে। যেমন- আওল এর মাসয়ালায় ইবনে আব্বাস (রা) ওমর (রা) এর মতের সাথে একমত ছিলেন না। কিন্তু নানাদিক বিবেচনা করে তিনি নীরব ছিলেন। উপরের আলোচনা বিবেচনা করে আমি ওলামায়ে আহনাফের মতের সাথে একমত যে, নীরবতামূলক ইজমা গ্রহণযোগ্য। তাই উদ্দীপকে উল্লেখিত ঘটনায় কিছুসংখ্যক সদস্যের মতামত ছাড়াই সিদ্ধান্ত গ্রহণ সঠিক হয়েছে।"
        }
      ]
    },
    {
      "number": "8",
      "uddipok": "আসিফ একজন ছাত্র। সে একটি অবৈধ বিপণন গ্রুপের সাথে সম্পর্ক করে প্রতি ৩/৪ মাস পর পর রক্ত বিক্রি করে। একদিন তার কলেজে বিনামূল্যে রক্তদান কর্মসূচি চলাকালে তার বন্ধু রিয়াদ রক্ত দিলে আসিফ তাকে বলল, 'দোস্ত, বিনামূল্যে রক্ত দিয়ে লাভ কী? তুই একমত হলে আমি তোকে টাকার বিনিময়ে রক্ত দেয়ার ব্যবস্থা করে দিতে পারি।' রিয়াদ বলল, 'রক্ত বিক্রি করা শরিয়ত সমর্থন করে না।' তখন আসিফ বলল, 'আমার রক্ত তো আমারই, আমি চাইলে বিক্রি করব এবং চাইলে রেখে দেব। এতে শরিয়তের সমস্যা কোথায়?' রিয়াদ বলল, 'ইসলামি আইনের তৃতীয় উৎসের মাধ্যমে প্রমাণিত কোনো মুমিন তার দেহ বা দেহের অঙ্গ-প্রত্যঙ্গ নিজে ব্যবহার করবে কিংবা নিঃস্বার্থে পরের কল্যাণে প্রদান করবে।'",
      "tag": "NGC 25",
      "sub_questions": [
        {
          "label": "ক",
          "question": "",
          "explanation": "ইসলামি আইনের উৎস চারটি।"
        },
        {
          "label": "খ",
          "question": "",
          "explanation": "রুখসাতকে ইজমায়ে সুকুতি বা মৌনতামূলক ইজমা বলা যায়। রুখসাত-এর আভিধানিক অর্থ অবকাশ, ঐচ্ছিক বা হালকা। এটি ইজমার একটি রুকন। এর মাধ্যমে কোনো বিষয়ে মুজতাহিদদের একটি অংশ একমত হন এবং বাকিরা সে বিষয়ে মৌনতা অবলম্বন করেন। এমনকি এ বিষয়ে মতামত প্রকাশের নির্ধারিত মেয়াদ পর্যন্ত তারা কোনো আপত্তি উত্থাপন করেন না। বরং বিষয়টি জানার পর নেতিবাচক বক্তব্য না দিয়ে চুপ থাকেন। তাই একে ইজমায়ে সুকুতি বা মৌনতামূলক ইজমাও বলা হয়।"
        },
        {
          "label": "গ",
          "question": "",
          "explanation": "রিয়াদের বক্তব্যে রক্ত বিক্রয় নিষিদ্ধ হওয়ার ভিত্তি হলো ইজমা। মানবজীবন গতিশীল। এ কারণে জীবনে প্রতিনিয়ত নতুন নতুন সমস্যার উদ্ভব হয়। কুরআন-হাদিসে নতুন সমস্যাগুলোর সবকটির সরাসরি সমাধান পাওয়া যায় না। এসব সমস্যার সমাধান করার ক্ষেত্রে মুমিনদের ইজমা বিশেষ গুরুত্বপূর্ণ। উদ্দীপকে বর্ণিত রিয়াদ রক্ত বিক্রয় নিষিদ্ধ হওয়া সম্পর্কে যে বক্তব্য উপস্থাপন করেছে, তা ইসলামি শরিয়তের তৃতীয় উৎস ইজমা সমর্থিত। কারণ এ বিষয়ে সমকালীন ইসলামি চিন্তাবিদেরা একমত হয়ে সিদ্ধান্ত প্রদান করেছেন। ইসলামি আইনের তৃতীয় উৎস ইজমার ক্ষেত্রেও নব উদ্ভূত সমস্যার সমাধানে ইজমা করার যোগ্যতাসম্পন্ন ব্যক্তিদের ঐকমত্যের বিষয়টি অত্যন্ত গুরুত্বপূর্ণ। এক্ষেত্রে একজন নির্বাচিত গবেষক ইজতিহাদ বা গবেষণার মাধ্যমে নতুন সমস্যার একটি সমাধান অন্যান্য মুজতাহিদের কাছে পেশ করেন। সবাই যদি এই সমাধানকে কুরআন-হাদিসের সঙ্গেঙ্গা সামঞ্জস্যপূর্ণ বলে মত দেন এবং মেনে নেন তাহলে তা গৃহীত হবে। কেউ যদি এর বিরোধিতা করেন বা অধিকাংশই যদি মত না দেন তাহলে ইজমা হবে না। সুতরাং বলা যায়, রক্ত বিক্রয়, নিষিদ্ধ সম্পর্কিত রিয়াদের বক্তব্যটি ইসলামি শরিয়তের তৃতীয় উৎস ইজমার ইঙ্গিত দিচ্ছে।"
        },
        {
          "label": "ঘ",
          "question": "",
          "explanation": "আসিফের কর্মকান্ডে সমাজে বিশৃঙ্খলা ও অরাজকতা সৃষ্টি হবে। মানবজীবন গতিশীল। আর এ গতিশীলতার কারণেই সমাজে নিত্য নতুন নানা সমস্যার সৃষ্টি হচ্ছে। এসব সমস্যার সরাসরি সমাধান যদি কুরআন-হাদিসে না পাওয়া যায়, তাহলে পরামর্শের ভিত্তিতে ঐক্যবদ্ধভাবে সিদ্ধান্ত গ্রহণের অনুমতি দিয়েছে পবিত্র কুরআন। যেমন বলা হয়েছে- 'তোমরা পরামর্শের ভিত্তিতে সিদ্ধান্ত গ্রহণ করো' (সুরা আলে ইমরান: ১৫৯)। এখানে পরোক্ষভাবে ইজমার ইঙ্গিত রয়েছে। ইজমার মাধ্যমে মুসলমানদের মধ্যে ঐক্য সংরক্ষিত হয় এবং মুমিনরা বিভ্রান্তি থেকে রক্ষা পায়। কেউ যদি এ নির্দেশ মেনে না নিয়ে নিজের মতানুযায়ী চলার চেষ্টা করে তবে সমাজে বিপর্যয় সৃষ্টি হবে। উদ্দীপকে বর্ণিত রক্ত বিক্রয় নিষিদ্ধ সম্পর্কিত সিদ্ধান্তটি ইজমার মাধ্যমে গ্রহণ করা হয়েছে। ইসলামি চিন্তাবিদেরা পারস্পরিক আলোচনার মাধ্যমে একমত হয়েছেন যে, মুমিন তার অঙ্গপ্রতঙ্গ বা দেহ নিম্নার্থ অথবা-পরের কল্যাণে দান করতে পারবে। তবে বিক্রি করতে পারবে না। কিন্তু আসিফ এ সিদ্ধান্তের বিরোধিতা করে বলে যে, টাকার বিনিময়ে সে রক্ত বিক্রি করবে। তার এ ধরনের সিদ্ধান্ত জাতীয় ঐক্য ও সংহতি রক্ষায় বিপর্যয় সৃষ্টি করবে। তাছাড়া মুমিনদের মধ্যে বিভ্রান্তি সৃষ্টি হতে পারে, যা মুমিনদের ঐক্য বিনষ্ট করবে। সর্বোপরি ইসলাম যে একটি পরিপূর্ণ জীবনবিধান এ বিষয়ে সমাজে সন্দেহ-সংশয় সৃষ্টি হতে পারে। সুতরাং দেখা যায়, ইসলামি শরিয়তে এমন কোনো সমস্যা নেই, যার সমাধান দেওয়া হয়নি। তাই শরিয়তসম্মত সিদ্ধান্ত, মেনে নিয়ে সুষ্ঠু, সুন্দর কল্যাণধর্মী সমাজ গঠন করাই মুমিনের কর্তব্য হওয়া উচিত।"
        }
      ]
    },
    {
      "number": "9",
      "uddipok": "ইসলামি আইনকানুন ও ইবাদাত সম্পর্কিত মৌলিক বিষয়সমূহ ব্যতীত . সেগুলোর শাখা-প্রশাখাতে মুসলিম আইন বিশারদগণের বিভিন্ন মতামত পাওয়া যায়। এরকম একজন আইনবিশারদ ৮০ হিজরি সনে কুফায় জন্ম গ্রহণ করেন। সতেরো বছর বয়সে বিশেষভাবে বিদ্যার্জনে মনোনিবেশ করেন। তিনি হাম্মাদের নিকট ১০ বছর যাবৎ মাস'আলা বিষয়ে জ্ঞান অর্জন করেন । খলিফা মনসুর তাঁকে কারাগারে বন্দি করেন এবং সেখানেই ১৫০ হিজরিতে মৃত্যুবরণ করেন।",
      "tag": "NGC 25",
      "sub_questions": [
        {
          "label": "ক",
          "question": "ফিক্হশাস্ত্রের চারটি উৎসের নাম লেখ ।",
          "explanation": "ফিক্হ শাস্ত্রের চারটি উৎস হলো- কুরআন, হাদিস, ইজমা ও কিয়াস ।"
        },
        {
          "label": "খ",
          "question": "‘নেতৃত্ব হাসিল করার পূর্বে তোমরা ফিক্হ হাসিল করো'- এ কথা কেন বলা হয়েছে?",
          "explanation": "ইসলামে নেতৃত্বের গুরুত্ব ও প্রয়োজনীয়তা অপরিসীম। সঠিক নেতৃত্ব ছাড়া ইসলামকে বিজয়ী শক্তিরূপে প্রতিষ্ঠিত করা যায় না। রাসুল (সা.) বলেছেন, জামায়াত ছাড়া ইসলাম নেই, ইসলাম নেই নেতৃত্ব ছাড়া আর নেতৃত্ব নেই আনুগত্য ছাড়া। ইসলামি নেতৃত্বের জন্য অন্যতম অপরিহার্য বিষয় হলো ফিকহ। একজন নেতা যদি । ফিক্‌হি জ্ঞানে জ্ঞানী না হন তাহলে তিনি সঠিকভাবে বিচার বিবেচনা করে সিদ্ধান্তে উপনীত হতে পারবেন না। এজন্যই বলা হয়, “নেতৃত্ব হাসিল করার পূর্বে তোমরা ফিক্হ হাসিল করো।”"
        },
        {
          "label": "গ",
          "question": "উদ্দীপকে মুসলিম আইন বিশারদগণের বিভিন্ন মতামত বলতে কী বোঝ? ব্যাখ্যা কর ।",
          "explanation": "উদ্দীপকে মুসলিম আইন বিশারদগণের বিভিন্ন মতামত বলতে মাযহাবকে বোঝানো হয়েছে। বোধগম্য করে উপস্থাপন করা। মাযহাব উদ্ভবের কারণ হলো— শরিয়তের বিধিবিধান সাধারণ মানুষের আধুনিক যুগে ইবাদাতের মর্যাদাগত শ্রেণিবিন্যাসগুলো আমরা যেভাবে নির্ণয় করছি বা করতে পেরেছি তা নবি (সা.)-এর ইন্তেকালের পরবর্তী সময়ে ছিল না। নাব (সা.)-এর তিরোধানোত্তর সময়ে মানুষের নানা জিজ্ঞাসাই ফিকহশাস্ত্রের মাযহাবের উৎপত্তি ঘটায়। মহানবি (সা.)-এর তিরোধানের পর ইসলাম বিশ্বের দিকে দিকে ছড়িয়ে পড়ল। অনেক নতুন নতুন দেশ বিজিত হলো। সাথে সাথে নতুন সমস্যাও দেখা দিল। সমস্যা সমাধানের লক্ষ্যে কুরআন ও নল্লাহর মূলনীতিগুলোর ব্যাখ্যা-বিশ্লেষণেরও প্রয়োজন হলো। যেমন— কোনো ব্যাক্ত ভুলবশত সালাতের কোনো আমল ছেড়ে দিল। এখন তার সালাত শুদ্ধ হলো কিনা তা নির্ণয়ের জন্য সালাতে কী কী আমল ফরজ, কী কী ওয়াজিব, আর কতটুকু সুন্নাত বা মুস্তাহাব তা জানা অপরিহার্য হয়ে পড়ে। হসলামের হুকুম-আহকামের মধ্যে আপেক্ষিক গুরুত্ব ও পার্থক্য নিরূপণের জন্য ফিকহশাস্ত্রবিদগণ বিভিন্ন নীতি অবলম্বন করেন। এসব নাতির ব্যাপারে সকলের একমত হওয়া সম্ভব হয়নি। ফলে তাদের অভিমত বিভিন্নমুখী হলো। তার ফলে তাদের রচিত মাসয়ালাসমূহে মতভেদ ও মত পার্থক্যের সৃষ্টি হলো।"
        },
        {
          "label": "ঘ",
          "question": "উদ্দীপকে কার কথা বলা হয়েছে? ফিকহশাস্ত্রে তাঁর অবদান মূল্যায়ন কর ।",
          "explanation": "উদ্দীপকে ইমাম আবু হানিফা (র.)-এর কথা বলা হয়েছে। ইলমুল ফিকহের উৎপত্তি, ক্রমবিকাশে ইমাম আযম আবু হানিফার নাম সবার শীর্ষে। খুলাফায়ে রাশেদার ইন্তেকাল এবং পর্যায়ক্রমে সাহাবিদের তিরোধানের ফলে ইসলামি বিশ্বে জ্ঞান-বিজ্ঞান ও শরিয়তের হুকুম-আহকাম পালন ও চর্চার ক্ষেত্রে বড় ধরনের সমস্যা দেখা দেয়। এ অবস্থার পরিপ্রেক্ষিতে ইসলামের সঠিক রূপ এবং হুকুম-আহকামকে শরিয়তের মানদণ্ডে উপস্থাপন জরুরি হয়ে পড়ে। হিজরি দ্বিতীয় শতাব্দীর শুরু হতে ইসলামি জগতে জ্ঞান-বিজ্ঞানের এক নব দিগন্ত উন্মোচিত হয়। এসময় ব্যাপকভাবে হাদিস সংগ্রহ, সংকলন, ফিকহশাস্ত্রের মাসয়ালা সম্পাদনা ও ফতোয়া সংকলন শুরু হয়। হিজরি দ্বিতীয় শতাব্দীর তৃতীয় দশক হতে নিয়মতান্ত্রিক পন্থায় ফিক্হ সংকলন ও সম্পাদনা শুরু হয়। সে সময় হতে আজ পর্যন্ত সময়কালকে তিনটি ভাগে ভাগ করা হয়। এ যুগে ইমাম আবু হানিফা (র.) নিয়মতান্ত্রিকভাবে সর্বপ্রথম ইসলামি ফিকহ সংকলন ও সম্পাদনা শুরু করেন। তিনি তাঁর জীবনকালে ইসলামি ফিক্হ-এর ওপর মূল্যবান গ্রন্থ রচনা করেন। তার রচিত বইয়ের মধ্যে উল্লেখযোগ্য হলো, ফিকহুল আকবার, কিতাবুল আসার, কিতাবুল খারাজ, জামেউল কবির উল্লেখযোগ্য । তিনি ফিকহি সমস্যা সমাধানের জন্য ৪০ সদস্যবিশিষ্ট বোর্ড গঠন করে কৃতবে হানাফিয়্যাহ' সংকলন করেন। যাতে ৮৩ হাজার মাসয়ালা রয়েছে। আর এটাই সর্বপ্রথম সম্পাদিত ইলমে ফিকহের কিতাব। এজন্য তাঁকে ইলমে ফিকহের পথিকৃৎ বলা হয় এবং পরবর্তীতে তাঁরই পদাঙ্ক অনুসরণ করেন অন্যান্য ইমানগণ ।"
        }
      ]
    },
    {
      "number": "10",
      "uddipok": "জনাব ইলিয়াস কুরআন এবং হাদিসে গভীর জ্ঞান লাভ করার পর অধ্যাপনা ও ফতোয়াদানে আত্মনিয়োগ করেন। ক্ষমতাসীন শাসকের বিরুদ্ধে ফতোয়া দেওয়ার কারণে তাকে ৭০টি বেত্রাঘাত করা হয়। তিনি কখনো অন্যায়ের সাথে আপস করেননি। অন্যদিকে, তার প্রতিবেশী আশরাফ অনেক সম্পদের মালিক কিন্তু তিনি তার জীবনের সকল বিষয়ে আর-কুরআন ও সুন্নাহ থেকে উৎসারিত মাসআলা- মাসায়েলের তোয়াক্কা করেননি ।",
      "tag": "NGC 25",
      "sub_questions": [
        {
          "label": "ক",
          "question": "ইমাম শাফেয়ি (র.)-এর মাযহাবের নাম কী?",
          "explanation": "ইমাম শাফেয়ি (র.)-এর মাযহাবের নাম হলো শাফেয়ি মাযহাব।"
        },
        {
          "label": "খ",
          "question": "“মুজতাহিদ ভুল করলেও প্রতিদানপ্রাপ্ত হবেন ।”— ব্যাখ্যা কর ।",
          "explanation": "মুজতাহিদ ভুল করলেও প্রতিদানপ্রাপ্ত হবেন। এটি শরিয়তের অন্যতম নাতি। কারণ একজন মুজতাহিদ মাসয়ালার সমাধানে পবিত্র কুরআন ও সুন্নাহর নিরিখে সমাধান করেন। তিনি কোনো ব্যক্তি বা দলীয় স্বার্থে নিজ ইচ্ছামতো সমাধান করেন না। দ্বীনের স্বার্থে একজন মুজতাহিদ অক্লান্ত পরিশ্রম করে ফিকহি কোনো মাসয়ালা সমাধান। করেন। অনেক সতর্কতা সত্ত্বেও মানবীয় কারণে মুজতাহিদের গবেষণায় ভুল হতেই পারে। কিন্তু তার নিয়তের পরিশুদ্ধিতা এবং মাসয়ালা সমাধানে প্রচেষ্টা করার কারণে তিনি মাসয়ালা সমাধানে ভুল করলেও তার সওয়াব বা প্রতিদান পাবেন ।"
        },
        {
          "label": "গ",
          "question": "উদ্দীপকে উল্লিখিত জনাব ইলিয়াসের সাথে কোন বিখ্যাত মনীষীর মিল রয়েছে? ব্যাখ্যা কর।",
          "explanation": "উদ্দীপকে উল্লিখিত জনাব ইলিয়াসের সাথে বিখ্যাত মনীষী ইমাম মালেক (র.)-এর মিল রয়েছে। ইমাম মালেক (র.)-এর জীবনী থেকে জানা যায়, শরিয়ত বিরোধী কার্যাবলি রোধে তিনি আব্বাসি খলিফা মনসুরের বিরুদ্ধে ফতোয়া প্রদান করেন। যার ফলশ্রুতিতে তাঁর ভাই জাফর তাকে দরবারে ডেকে । নির্মমভাবে ৭০টি বেত্রাঘাত করে। পরে অবশ্য খলিফা মনসুর তাঁর প্রতি যথেষ্ট সহানুভূতি প্রদর্শন করেছিলেন এনে প্রশ্নোত্তে উদ্দীপকে দেখা যায়, জনাব ইলিয়াস কুরআন-হাদিসের গভীর জ্ঞান লাভের পর অধ্যাপনা ও ফতোয়াদান করলে ক্ষমতাসীন শাসকের বিরুদ্ধে ফতোয়া দিলে তাকে ৭০টি বেত্রাঘাত করে। এতে বোঝা যায়, জনাব ইলিয়াসের সাথে ইমাম মালেক (র.)-এর মিল রয়েছে।"
        },
        {
          "label": "ঘ",
          "question": "উদ্দীপকে উল্লিখিত জনাব আশরাফের কর্মকাণ্ডের শেষ পরিণতি বিশ্লেষণ কর ।",
          "explanation": "জনাব আশরাফ ব্যবসা করে অনেক সম্পদের মালিক হয়েছেন। তিনি তার জীবনের সকল বিষয়ে আল-কুরআন ও সুন্নাহ থেকে উৎসারিত মাসয়ালা মাসায়েলের তোয়াক্কা করেননি। তার এ কর্মকাণ্ডের পরিণতি অত্যন্ত ভয়াবহ। জনাব আশরাফ অনেক সম্পদের মালিক হওয়ায় তার উপর যাকাত ও হজ আদায় করা ফরজ। তিনি যাকাতও দেননি হজও করেননি। তাই মুনিয়াতে তার অর্থসম্পদ ধ্বংস হবে এবং পরকালে এসব সম্পদ সাপ হয়ে গলায় ঝুলে থাকবে। আর সেই সাপ তাকে দংশন করবে আর বলবে আমি তোমার সম্পদ এবং আমি তোমার গচ্ছিত মাল। এ সম্পর্কে রাসুলুল্লাহ (সা.) বলেন, “আল্লাহ যাকে ধনসম্পদ দিয়েছেন, সে যদি তার যাকাত আদায় না করে তাহলে কিয়ামতের দিন তা একটি বিষধর অজগরের রূপ ধারণ করবে যার দুচোখের ওপর দুটি কালো চিহ্ন থাকবে। কিয়ামতের দিন তার গলায় জড়িয়ে দেওয়া হবে। সাপটি তার মুখের দুপাশে কামড়াতে থাকবে এবং বলবে আমিই তোমার সম্পদ, আমিই তোমার পুঞ্জীভূত ধন।” তারপর নবি করিম (সা.) এ আয়াতটি তিলাওয়াত করলেন “আর আল্লাহ নিজ অনুগ্রহে যা তাদেরকে দিয়েছেন তাতে যারা কৃপণতা করে, তাদের জন্য তা মঙ্গল এ যেন তারা কিছুতেই মনে না করে। না, এটা তাদের জন্য অমঙ্গল । যাতে তারা কৃপণতা করবে কিয়ামতের দিন তাই তাদের গলায় বেড়ি হবে।\" (সূরা আল ইমরান : ১১০) অন্য হাদিসে বর্ণিত হয়েছে যাকাত যে মালের সাথে মিশ্রিত হয় সে মালকে যাকাত অবশ্যই ধ্বংস করে দেয়। এছাড়া হজ ফরজ হওয়ার পর হজ আদায় না করার কারণে জনাব মারুফ গুনাহগার হবে। এটা আল্লাহর ঋণ হিসেবে থেকে যায়। তবে কেউ যদি তার পক্ষ থেকে আদায় করে তাহলে সে ওই গুনাহ হতে বেঁচে যাবে । সুতরাং বলা যায়, জনাব আশরাফের কর্মকাণ্ড তার ইহকালীন ও পরকালীন জীবনকে চরমভাবে ক্ষতিগ্রস্ত করবে।"
        }
      ]
    },
    {
      "number": "11",
      "uddipok": "ফারিহা গত এক মাস ধরে শেষ রাতে পানাহার করে এবং সারাদিন কিছু না খেয়ে সন্ধ্যায় শরবত, পানীয় ও অন্যান্য খাবার খায়। অন্যদিকে, ফারিহার পিতা জনাব ফারুক সাহেব দুই টুকরা সেলাইবিহীন সাদা কাপড়সহ নির্দিষ্ট একটি দেশের নির্দিষ্ট জায়গায় উপস্থিত হয় । এক্ষেত্রে ফারিহার চাচা জনাব ফরহাদ সাহেব বললেন, “এ ইবাদাত হলো— বিশ্বশান্তি, সংহতি ও বহু সংস্কৃতির মেলবন্ধন। এতে দৈহিক, ও আত্মিক ত্যাগের শিক্ষা রয়েছে।”",
      "tag": "NGC 25",
      "sub_questions": [
        {
          "label": "ক",
          "question": "‘সাওম' শব্দের অর্থ কী?",
          "explanation": "‘সাওম' শব্দের অর্থ বিরত থাকা, আত্মসংযম করা।"
        },
        {
          "label": "খ",
          "question": "“যাকাত কর্মসংস্থান সৃষ্টিতে সহায়ক।” – ব্যাখ্যা কর ।",
          "explanation": "যাকাত কর্মসংস্থান সৃষ্টিতে সহায়ক। যাকাতের অর্থ একত্রিত করে বিভিন্ন ধরনের ক্ষুদ্র ক্ষুদ্র কুটির শিল্প এবং অন্যান্য শিল্প গড়ে তোলা যায়। যাকাতের অর্থ দ্বারা গড়ে ওঠা সেসব শিল্পকারখানায় গরিব ও অভাবী ব্যক্তিগণ কাজ করে অর্থ উপার্জন করতে পারে এবং তাদের খাদ্য, বস্ত্র ও বাসস্থানের অভাব মেটাতে পারে। এভাবে যাকাত নতুন নতুন কর্মসংস্থান সৃষ্টি করে।"
        },
        {
          "label": "গ",
          "question": "উদ্দীপকে বর্ণিত ফারিহা কোন ইবাদাতটি পালন করছে? মুমিনের জীবনে এর গুরুত্ব ব্যাখ্যা কর ।",
          "explanation": "উদ্দীপকে বর্ণিত ফারিহা মৌলিক ইবাদাত সাওম তথা রোজা পালন করেছে।ইসলামি জীবনদর্শনের অন্যতম স্তম্ভ হচ্ছে সাওম বা রোজা। মৌলিক ইবাদাতগুলোর মধ্যে সালাত ও যাকাতের পরেই সাওমের স্থান। আত্মসংযম, আত্মনিয়ন্ত্রণ, আত্মশক্তি ও আধ্যাত্মিক উন্নতি সাধন রোজা অপরিহার্য শারীরিক ইবাদাত ৷ ইসলামি শরিয়তের পরিভাষায়, সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকার নাম সাওম বা রোজা। সাওম পালনের ব্যাপারে আল্লাহ তায়ালা বলেন, “তোমাদের প্রতি সাওমের বিধান দেওয়া হলো যেমনিভাবে বিধান দেওয়া হয়েছিল তোমাদের পূর্ববর্তীদের ওপর। যাতে তোমরা তাকওয়া বা খোদাভীতি লাভ করতে পারো।” (সূরা বাকারা : ১৮৩) আত্মিক উৎকর্ষ সাধনে রোজা একটি অপরিহার্য ও চিরন্তন বা সকল যুগ ও কালের ইবাদাত। সিয়াম সাধনার মাধ্যমে মাটির মানুষ ঊর্ধ্ব জগতের সাথে ঘনিষ্ঠ ও সুনিবিড় সম্পর্ক প্রতিষ্ঠিত করতে সক্ষম হয়, আত্মাকে কলুষমুক্ত করে, পরিশুদ্ধ করে । উদ্দীপকে বর্ণিত ফারিহা ইসলামের গুরুত্বপূর্ণ ইবাদাত সাওম পালন করেছে। মুমিনের জীবনে সাওমের গুরুত্ব অনেক বেশি ।"
        },
        {
          "label": "ঘ",
          "question": "বিশ্বভ্রাতৃত্ব প্রতিষ্ঠায় জনাব ফারুক সাহেবের ইবাদাতের ভূমিকা বিশ্লেষণ কর ।",
          "explanation": "জনাব ফারুক সাহেব মৌলিক ইবাদাত হজ পালন করেছে। হজ ইসলামের পঞ্চম রুকন। এটি একটি আর্থিক ও শারীরিক ইবাদাত। কেবল ধনী মুসলমানদের ওপর হজ ফরয। এটি সমগ্র মানবজাতির মধ্যে পারস্পরিক সহযোগিতা ও ঐক্য সৃষ্টির প্রতীক। পবিত্র কাবা গৃহকে কেন্দ্র করে মহান প্রভুর সান্নিধ্য লাভের উদ্দেশ্যে বিশ্বের সুদূর প্রান্তসমূহ থেকে সামর্থ্যবান মুসলমানগণ হৃদয় ভরা ভক্তি, শ্রদ্ধা ও আবেগজড়িত চিত্তে মক্কায় হাজির হয় এবং হজের যাবতীয় কার্যাবলি সাধন করে । ইসলামি পরিভাষায় হজ হলো মহান আল্লাহর নৈকট্য লাভের উদ্দেশ্যে নির্দিষ্ট সময়ে নির্দিষ্ট কার্যাবলির মাধ্যমে সম্মানিত বায়তুল্লাহ জিয়ারতের সংকল্প করার নামই হজ। হজ সামর্থ্যবান ব্যক্তির ওপর ফরয। এটি ফরজিয়াতের অকাট্য দলিল দ্বারা প্রমাণিত। হজ হলো আল্লাহর ইশক ও মহব্বত প্রকাশ করার এক অপরূপ বিধান। অর্থাৎ প্রেমাস্পাদর আকর্ষণে মাতোয়ারা হয়ে প্রেমিক ছুটে চলে জিয়ারতে বায়তুল্লাহর উদ্দেশে। সর্বোপরি হজই মুসলিম উম্মাহর মাঝে সামাজিক, রাষ্ট্রীয় ও আন্তর্জাতিক ঐক্য আনয়ন করতে পারে। এভাবে হজ মুসলমানদের মধ্যে বিশ্বভ্রাতৃত্ব সৃষ্টি করে।"
        }
      ]
    }
  ]
}