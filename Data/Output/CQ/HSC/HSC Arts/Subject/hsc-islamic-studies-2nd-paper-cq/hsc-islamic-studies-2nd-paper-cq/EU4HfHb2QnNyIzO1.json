{
  "title": "বি এ এফ শাহীন কলেজ, কুর্মিটোলা ২০২৩",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "জনাব জাহিদ ও জনাব নাহিদ সর্বশেষ নাজিলকৃত একটি আসমানি কিতাব নিয়ে আলোচনা করছিলেন। জনাব জাহিদ বললেন, এটি এমন একটি গ্রন্থ যা আল্লাহ তায়ালা একবারে নাজিল করেননি। এটির একটি বিশেষ অবতরণ পদ্ধতি রয়েছে। অপরদিকে জনাব নাহিদ বলেন, শুধু তাই নয়, এটি একটি পরিপূর্ণ জীবন ব্যবস্থা। বিশেষ করে আদর্শ জাতি গঠনে এটির বিশেষ ভূমিকা রয়েছে।",
      "tag": "BAFSCK 23",
      "sub_questions": [
        {
          "label": "ক",
          "question": "সবর শব্দের অর্থ কী?",
          "explanation": "সবর শব্দের অর্থ অবিচল থাকা, ধৈর্যধারণ করা।"
        },
        {
          "label": "খ",
          "question": "সুরা বাকারার আলোকে মুত্তাকিদের বৈশিষ্ট্যাবলি উল্লেখ করো।",
          "explanation": "'মুত্তাকি' বলতে আল্লাহভীরু লোকদের বোঝায়। মুত্তাকি শব্দের অর্থ আল্লাহভীরু বা পরহেজগার। জন্মগত বা বংশগত কারণে কারো পক্ষে মুত্তাকি হওয়া সম্ভব নয়। মুত্তাকি হতে হলে কিছু বৈশিষ্ট্যের প্রয়োজন। সুরা বাকারার আলোকে সেগুলো হলো অদৃশ্য বিষয়ের অস্তিত্বে বিশ্বাসী হতে হবে। সব হুকুম-আহকাম পালনের মাধ্যমে সালাত কায়েম করতে হবে। আল্লাহ যে রিজিক দিয়েছেন তা থেকে মানুষের কল্যাণে অর্থ ব্যয় করতে হবে।"
        },
        {
          "label": "গ",
          "question": "উদ্দীপকে জনাব জাহিদ কোন বিষয়ের প্রতি ইঙ্গিত করেছেন? বিষয়টি ব্যাখ্যা করো।",
          "explanation": "জনাব জাহিদ কুরআন অবতরণ পদ্ধতির প্রতি ইঙ্গিত করেছেন। আল-কুরআন সর্বপ্রথম লাওহে মাহফুজ বা সুরক্ষিত ফলকে লিপিবন্ধ ছিল। তারপর আল্লাহ তায়ালা লাওহে মাহফুজ থেকে কুরআন অবতরণের সূচনা করেন। ৬১০ খ্রিস্টাব্দে মহানবি (স) হেরা গুহায় ধ্যানমগ্ন থাকা অবস্থায় মহান আল্লাহর নির্দেশে জিবরাইল (আ)-এর আল-কুরআনের সুরা আলাকের প্রথম পাঁচটি আয়াত নিয়ে মহানবি (স) এর কাছে অবতরণ করেন। এরপর থেকে প্রয়োজন অনুসারে বিভিন্ন সময় অল্প অল্প করে ২৩ বছর ধরে কুরআন এ অবতীর্ণ হয়। যা উদ্দীপকের জনাব জাহিদের বক্তব্যে ফুটে ওঠে। উদ্দীপকের জাহিদ পবিত্র কুরআনের অবতরণ পদ্ধতি সম্পর্কে আলোচনায় বলেন, এটা একবারে নাজিল বা অবতীর্ণ হয়নি বরং এটি বিশেষ পদ্ধতিতে অবতীর্ণ হয়েছে। এ ব্যাপারে আব্দুল্লাহ বিন আব্বাস (রা) বলেন, 'লাওহে মাহফুজ থেকে সমগ্র কুরআন কোনো এক কদরের রাতে পৃথিবীর আকাশের 'বায়তুল ইযযাহ' নামক স্থানে নাজিল হয়। বায়তুল ইযযাহ হলো বায়তুল মামুরের অপর নাম। এটি বায়তুল্লাহ বরাবর পৃথিবীর নিকটবর্তী আকাশে ফেরেশতাদের ইবাদতগৃহ। এরপর দ্বিতীয় পর্যায়ে রাসুল (স)-এর কাছে ধীরে ধীরে প্রয়োজন মতো অল্প অল্প অংশ নাজিল হয়ে দীর্ঘ তেইশ বছরে নাজিল প্রক্রিয়া পূর্ণতা পায়' (আল-ইতকান, বায়হাকি)। তাই বলা যায়, কুরআন অবতীর্ণ হওয়ার পদ্ধতি সম্পর্কে জনাব জাহিদের বক্তব্য যথার্থ।"
        },
        {
          "label": "ঘ",
          "question": "জনাব নাহিদের বক্তব্যের সাথে তুমি কি একমত? কুরআন হাদিসের আলোকে তোমার মতের সপক্ষে যুক্তি প্রদান করো।",
          "explanation": "আদর্শ জাতি গঠনে পবিত্র কুরআনের বিশেষ ভূমিকা রয়েছে- জনাব নাহিদের এ বক্তব্যের সাথে আমি একমত পোষণ করি। পবিত্র কুরআন সর্বশেষ আসমানি কিতাব। মহানবি হযরত মুহাম্মদ (স) এর নবুয়ত জীবনের সুদীর্ঘ তেইশ বছরে এ মহাগ্রন্থ অবতীর্ণ হয়েছে। কুরআনে মানবজীবনকে সুন্দর ও কল্যাণকর পদ্ধতিতে সাজানোর পরিপূর্ণ প্রক্রিয়া বলা হয়েছে। যা নাহিদের বক্তব্যে প্রকাশ পেয়েছে। উদ্দীপকের জনাব নাহিদ আদর্শ জাতি গঠনে কুরআনের ভূমিকা সম্পর্কে আলোচনা করেন। কুরআন মাজিদ বিশ্বমানবের সুষ্ঠু ও সুন্দর জীবননির্বাহের জন্য আল্লাহ প্রদত্ত বিধি-ব্যবস্থাপনা। মানবজীবনের প্রতিটি ক্ষেত্রে নানাবিধ সমস্যার সম্মুখীন হতে হয়। ব্যক্তিজীবন হতে শুরু করে পারিবারিক, সামাজিক, রাষ্ট্রীয়, আন্তর্জাতিক, অর্থনৈতিক, সাংস্কৃতিক, ধর্মীয় এবং আধ্যাত্মিক জীবনের প্রতিটি অধ্যায় ও বিভাগে মানুষের সমস্যার অন্ত নেই। মানবজাতিকে এ সমস্যাগুলো থেকে পরিত্রাণ দিয়ে সুষ্ঠু-শান্তিময় ও উদ্বেগহীন জীবন পরিচালনার জন্য আল্লাহ তায়ালা সর্বশেষ নবি হযরত মুহাম্মদ (স) এর প্রতি সর্বশেষ ও সর্বশ্রেষ্ঠ আসমানি কিতাব আল-কুরআন নাজিল করেছেন। তিনি মানবজীবনের সব সমস্যার সমাধান এই মহাগ্রন্থে উপস্থাপন করেছেন। কুরআনে ইরশাদ হয়েছে- আর আমি তোমার ওপর কিতাব নাজিল করেছি, যা প্রতিটি বিষয়ের সুস্পষ্ট বর্ণনা সম্বলিত। হেদায়েত, রহমত এবং সুসংবাদ মুসলিম জাতির জন্য (সুরা নাহল: ৮৯)। রাসুলুল্লাহ (স) তাঁর বিদায় হজের ভাষণে এজন্যই বলেছেন- 'আমি তোমাদের মাঝে দুটো বিষয় রেখে যাচ্ছি। যদি তোমরা এ দুটোকে আঁকড়ে ধর, কখনোই পথভ্রষ্ট হবে না। একটা হলো আল্লাহর কিতাব এবং অপরটি তাঁর রাসুলের সুন্নত' (মিশকাত)। উপরের আলোচনা থেকে বলা যায়, পবিত্র কুরআন ও হাদিসের পরিপূর্ণ অনুসরণ করার মাধ্যমে আদর্শ ও কল্যাণকর জাতি গঠন করা সম্ভব। এক্ষেত্রে কুরআন হতে পারে প্রধান অবলম্বন। জনাব নাহিদের বক্তব্যে তাই স্পষ্ট হয়ে উঠেছে।"
        }
      ]
    },
    {
      "number": "2",
      "uddipok": "দ্বাদশ শ্রেণির শিক্ষার্থী মিনহাজ ক্লাস শেষে তার সহপাঠী মিজানকে বলে- পবিত্র কুরআনের অনেক সুরায় মুসলমানদের বিরুদ্ধে ইহুদি ও মুনাফিকদের নানা চক্রান্তের বিষয় যেমন উল্লেখ রয়েছে, তেমনি বিশ্ব শান্তি প্রতিষ্ঠায় সন্ধির গুরুত্ব তুলে ধরা হয়েছে। তখন মিজান বলে- এটা এক বিস্ময়কর গ্রন্থ যাতে একত্ববাদের প্রমাণ, মুশরিকদের নানা যুক্তিতর্কের জবাব নিখুঁত ও ছান্দিক যোজনায় উপস্থাপন করা হয়েছে। তাদের অপর সহপাঠী মাইনুল উক্ত আলোচনায় যোগ দিয়ে বলে- কখনো এক বা একাধিক আয়াত, কখনো একটি সুরা, এভাবে অবতীর্ণ হয়ে পবিত্র কুরআনের অবতরণ পূর্ণতা লাভ করে। তাই পবিত্র কুরআন মানবজাতির কাছে সহজবোধ্য একটি ঐশীগ্রন্থ হিসেবে প্রতিষ্ঠা লাভ করেছে।",
      "tag": "BAFSCK 23",
      "sub_questions": [
        {
          "label": "ক",
          "question": "يُوقِنُونَ অর্থ কী?",
          "explanation": "يُوقِنُونَ অর্থ (মুত্তাকি) বিশ্বাস স্থাপন করে।"
        },
        {
          "label": "খ",
          "question": "بِالْكَافِرِينَ - আয়াতের ব্যাখ্যা করো।",
          "explanation": "আল্লাহ তায়ালা কাফেরদের সব কর্মকাণ্ড পর্যবেক্ষণকারী, আলোচ্য আয়াতাংশে তারই ইঙ্গিত রয়েছে। কাফেররা আল্লাহর বিধান অস্বীকার করে। তারা পাপের, মধ্যে নিমজ্জিত 'থাকার ফলে হিতাহিত জ্ঞান হারিয়ে ফেলে, নিজেদের খেয়াল খুশিমতো জীবনযাপন করে। পরকালে চিরস্থায়ী জীবনকে তারা অবিশ্বাস করে। ফলশ্রুতিতে আল্লাহ তায়ালার অবাধ্য হয়ে যাবতীয় গুনাহের কাজে লিপ্ত হয়। আলোচ্য আয়াতাংশে মহান আল্লাহ কাফেরদের হুশিয়ার করে নিজের ক্ষমতার কথা স্মরণ করিয়ে দিচ্ছেন এবং তাদেরকে নিজের বেষ্টনির মধ্যে রাখার কথা জানান দিচ্ছেন। মহাবিচারের দিন তাদের কৃতকর্ম তাদের সামনে পেশ করা হবে এবং প্রত্যেককে কর্মফল ভোগ করতে হবে।"
        },
        {
          "label": "গ",
          "question": "উদ্দীপকে মিনহাজের আলোচনায় 'পবিত্র কুরআনের কোন প্রকারের সুরার বৈশিষ্ট্য ফুটে উঠেছে? ব্যাখ্যা করো।",
          "explanation": "উদ্দীপকে মিনহাজের আলোচনায় পবিত্র কুরআনের মাদানি সুরার বৈশিষ্ট্য ফুটে উঠেছে। সাধারণভাবে মদিনায় নাজিলকৃত সুরাসমূহকে মাদানি সুরা বলে। মহানবি (স) এর মদিনায় হিজরতের পরে অর্থাৎ ৬২২ খ্রিষ্টাব্দের পরবর্তী সময়ে যেসব সুরা অবতীর্ণ হয়েছিল সেগুলো মাদানি সুরা নামে পরিচিত। এ সুরার প্রধান প্রধান বৈশিষ্ট্য হলো- অতীত জাতির জীবনাচার, অবাধ্যতা ও পরিণতির বিস্তারিত বিবরণ; ইমান ও আকিদার বর্ণনা; আহকামে শরিয়াহ, হালাল-হারামের বিবরণ; জাতীয় ও আন্তর্জাতিক জীবন এবং বিধি-বিধান, কাফির-মুনফিকদের ষড়যন্ত্রের বিবরণ এবং পরিণতির বর্ণনা পাওয়া যায়। যার আংশিক ইঙ্গিত মিনহাজের বক্তব্যে পাওয়া যায়। উদ্দীপকে মিনহাজের উক্তি, 'কুরআনের অনেক সুরায় মুসলমানদের বিরুদ্ধে ইহুদি ও মুনাফিকদের নানা চক্রান্তের বিষয় উল্লেখ রয়েছে। এ উক্তিটিতে মাদানি সুরাসমূহের বৈশিষ্ট্য প্রকাশ পেয়েছে। এ সুরাগুলোতে আল্লাহ তায়ালা কাফিরদের নানা চক্রান্ত ও মুনাফিকদের সাথে আঁতাতের বিষয় সুস্পষ্টভাবে উল্লেখ করে মুসলমানদের তাদের ব্যাপারে সাবধান 'হতে বলেন। তারা নবি (স) কৈ হত্যার উদ্দেশ্যে মক্কার কুরাইশদের সাথে হাত মিলিয়ে বিভিন্ন শান্তিচুক্তি ভঙ্গ করে। আল্লাহ তায়ালা তাদের এসব ঘৃণ্য পরিকল্পনা নবি (স) কে ওহির মাধ্যমে জানিয়ে দেন। মাদানি সুরাসমূহে আল্লাহ তায়ালা সেগুলো তুলে ধরেন। সুতরাং উপরের বিষয়গুলো বিশ্লেষণ করলে বোঝা যায়, মিনহাজের আলোচনায় মাদানি সুরাসমূহের বৈশিষ্ট্য ফুটে উঠেছে।"
        },
        {
          "label": "ঘ",
          "question": "মাইনুলের শেষোক্ত উক্তির তাৎপর্য বিশ্লেষণ করো।",
          "explanation": "মাইনুলের শেষোক্ত উক্তিটিতে পবিত্র কুরআনের সহজবোধ্যতার কথা ফুটে উঠেছে। আল্লাহ তায়ালা কুরআন মাজিদকে বিশ্ববাসীর জন্য হেদায়াত হিসেবে অবতীর্ণ করেছেন। সমাজের শিক্ষিত সম্প্রদায় থেকে শুরু করে একেবারে প্রান্তিক সাধারণ মানুষের জন্য এ ঐশীগ্রন্থ। পবিত্র কুরআনেই আল্লাহ তায়ালা এটিকে 'সাধারণ মানুষের হেদায়াত' হিসেবে উল্লেখ করেছেন। মহাগ্রন্থ আল-কুরআন তাৎক্ষণিকভাবে মানুষের ওপর চাপিয়ে দেওয়া কোনো কিতাব নয়। এ কিতাবে যুগের সাথে, মানুষের মন মগজে বিদ্যমান কুসংস্কার ও খারাপ চিন্তার সুস্পষ্ট সমাধান বর্ণিত হয়েছে। হঠাৎ অবতীর্ণ কিংবা একত্রে কুরআন নাজিল হলে তার বিধানসমূহ পালন করা মানুষের জন্য কষ্টদায়ক হয়ে যেত। তাইতো খণ্ড খন্ড করে এ কিতাবটি অবতীর্ণ হয়েছে। খন্ডাকারে অবতীর্ণ হওয়ার কারণে মানুষ তার বিধান পালনে অপারগতা পেশ করেনি। আল্লাহ তায়ালা কুরআনের সহজ হওয়ার সপক্ষে ইরশাদ করেন- وَلَقَدْ يَسَّرْنَا الْقُرْآنَ لِلذِكْرِ فَهَلْ مِنْ مُّدَّكِرْ অর্থ: আমি উপদেশ গ্রহণের জন্য পবিত্র কুরআনকে সহজ করে অবতীর্ণ করেছি। সুতরাং কেউ আছ কি যে তার উপদেশ গ্রহণ করবে? (সুরা কামার: ১৭) স্বভাবত পবিত্র কুরআনের তিলাওয়াত শুনলেও সমধুর লাগে। এর একটি আয়াতের সাথে অন্য আয়াতের একটা যোগসূত্র রয়েছে। যতই তিলাওয়াত করা হয় ততই ভালো লাগা কাজ করে, কখনো বিরক্তি ভাব আসে না। উপরের আলোচনার আলোকে বলা যায়, মাইনুলের শেষোক্ত উক্তিতে কুরআন সহজবোধ্য ঐশীগ্রন্থ- এ কথাটি প্রতিফলিত হয়েছে।"
        }
      ]
    },
    {
      "number": "3",
      "uddipok": "মামুন সাহেব একজন অনুসরণীয় ব্যক্তিত্ব। তার কিছু অনুসারী আছে। তিনি মহান আল্লাহর সান্নিধ্য লাভের নিমিত্তে অনুসারীদেরকে হেদায়েতের ওপর অটল থাকার পরামর্শ দিয়ে কিছুদিনের জন্য নির্জনে ধ্যানমগ্ন হন। এ সময় তাঁর অনুসারীরা 'দিশাই' নামের এক জাদুকরের জাদুতে বিমোহিত হয়ে \"হাম্বা হাম্বা\" আওয়াজকারী ধাতব পদার্থে নির্মিত গরুর বাছুরের পূজা শুরু করে। কিছুদিন পর মামুন সাহেব ফিরে এসে তার অনুসারীদেরকে তাদের কৃতকর্মের জন্য কঠিন শাস্তির ব্যবস্থা করেন।",
      "tag": "BAFSCK 23",
      "sub_questions": [
        {
          "label": "ক",
          "question": "إِنَّمَا نَحْنُ مُصْلِحُونَ অর্থ কী?",
          "explanation": "إِنَّمَا نَحْنُ مُصْلِحُوْنَ অর্থ: নিশ্চয়ই আমরা শান্তি স্থাপনকারী।"
        },
        {
          "label": "খ",
          "question": "فَتُوبُوا إِلَى بَارِيَّكُمْ আয়াতংশের মর্মার্থ লেখো।",
          "explanation": "আলোচ্য আয়াতাংশে ইসরাইল জাতির ক্ষমার বিষয়টি আলোচিত হয়েছে। বনি ইসরাইলরা গো-বৎস পূজার কারণে যে গুনাহ করেছিল, তার বিপরীতে ক্ষমা প্রার্থনার পদ্ধতি আল্লাহ তায়ালা হযরত মুসা (আ) কে ওহির মাধ্যমে জানিয়ে দেন। এরপর বনি ইসরাইলরা সবাই খোলা মাঠে এসে উপস্থিত হয়। আল্লাহ তায়ালার কুদরতে পুরো এলাকা অন্ধকারাচ্ছন্ন 'হয়ে ওঠে। এ অবস্থায় তাদেরকে তরবারি দিয়ে একে অপরকে হত্যা করার যুকুম দেওয়া হলে বনি ইসরাইলের প্রায় ৭০ হাজার লোক একে অন্যের হাতে নিহত হয়।। অতঃপর আল্লাহ তায়ালা তাদের তওবা কবুল করেন এবং অন্ধকার দূরীভূত হয়ে পরিবেশ আলোকোজ্জ্বল হয়ে ওঠে। আলোচ্য আয়াতাংশের এ ঘটনাটির প্রতি ইঙ্গিত করা হয়েছে।"
        },
        {
          "label": "গ",
          "question": "মামুন সাহেবের অনুসারীদের কর্মকাণ্ড কোন নবির অনুসারীদের কর্মকাণ্ডের সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকে মামুন সাহেবের অনুসারীদের কর্মকাণ্ড হযরত মুসা (আ)- এর অনুসারীদের কর্মকান্ডের সাথে সাদৃশ্যপূর্ণ। বনি ইসরাইল জাতি ফিরাউনের নির্যাতন থেকে মুক্ত হওয়ার পর নিজেদের পরিচালনার জন্য একটি শরিয়ত প্রার্থনা করে। তাদের কাম্য শরিয়তের প্রাপ্ত হওয়ার জন্য মুসা (আ) কে তুর পাহাড়ে যাওয়ার আদেশ করা হয়। আল্লাহ তায়ালার কাছ থেকে ওহি প্রাপ্ত হয়ে মুসা (আ) ত্রিশ রাতের জন্য তুর পাহাড়ে যান। তিনি তুর পাহাড়ে যাওয়ার আগেই বনি ইসরাইলদের কাছে আল্লাহর নির্দেশের কথা বলে গিয়েছিলেন। যথাক্রমে মুসা (আ) তুর পাহাড়ে রাত্রি যাপন করতে লাগলেন। ত্রিশদিন সময়কালের মধ্য একদিন রোজা অবস্থায় মুসা (আ) ভুলে মিসওয়াক করে ফেলেন। ফলশ্রুতিতে তার মেয়াদ আরো দশদিন বেড়ে চল্লিশ দিন হয়। এদিকে মুসা (আ) ত্রিশদিন অতিক্রম হয়ে গেলেও আসছেন না দেখে ইসরাইলি জাতি কুকর্ম শুরু করে দেয়। মুসা (আ) এর সহোদর নবি হযরত হারুন (আ) তাদের বাধা দিলেও তারা তাতে ভূক্ষেপ করেনি। তাদেরই মধ্যেকার সামেরি নামক এক ব্যক্তি স্বর্ণের একটি গো-বাছুরের মূর্তি তৈরি করে। তারপর মূর্তিটির মধ্যে হযরত জিবরাইল (আ) এর ঘোড়ার খুরের মাটি ঢুকিয়ে দেয়। ফলে মূর্তিটি জীবিত হয়ে হাম্বা হাম্বা করতে শুরু করে। এমতবাস্থায় পাপাচারী সামেরি বলতে শুরু করে, দেখ দেখ বনি ইসরাইলদের খোদা এ মূর্তির মধ্যে অবতীর্ণ হয়েছে। আলোচ্য উদ্দীপকেও দেখা যাচ্ছে মামুন সাহেবের অনুপস্থিতিতে তার অনুসারীরা 'দিশাই' নামক যাদুকরের ধাতব পদার্থে নির্মিত হাম্বা হাম্বা আওয়াজকারী গরুর বাছুরের পূজা শুরু করে। যা হযরত মুসা (আ) এর জাতির কর্মকাণ্ডের সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে মামুন সাহেব কর্তৃক তার অনুসারীদের শাস্তি প্রদানের বিষয়টি সুরা বাকারার আলোকে মূল্যায়ন করো।",
          "explanation": "উদ্দীপকে মামুন সাহেব তার অনুসারীদের হযরত মুসা (আ) কর্তৃক বনি ইসরাইলদের শাস্তি প্রদান করার অনুরূপ শাস্তি দেন, যা সুরা বাকারায় বিস্তারিত বর্ণিত হয়েছে। বনি ইসরাইল ছিল নিপীড়িত জাতি। ফিরাউন ও তার সম্প্রদায় তাদেরকে দাসত্বের শৃঙ্খলে আবদ্ধ করে রেখেছিল। নিজেদের ক্ষমতায় স্বাধীন হওয়ার মতো শক্তি তাদের ছিল না। আল্লাহ তায়ালা নিজ অনুগ্রহে তাদেরকে স্বাধীন করেছেন। তারা নিজেদেরকে সৎপথে পরিচালিত করার লক্ষ্যে মুসা (আ) এর কাছে শরিয়ত কামনা করে। মুসা (আ) আল্লাহ কর্তৃক আদিষ্ট হয়ে তাদেরকে নতুন শরিয়তের সুসংবাদ দেন। পরবর্তীতে মুসা (আ)-এর তুর পাহাড়ে গমন ও ইসরাইল জাতির নৈতিক পদস্খলন ঘটে, যা পূর্বে আলোচনা করা হয়েছে। মুসা (আ) যখন শরিয়ত নিয়ে আগমন করে ইসরাইলদের পাপাচারে লিপ্ত হওয়ার দৃশ্য দেখতে পেলেন। তখন তিনি রাগে অগ্নিশর্মা হয়ে তাদের পাপের শাস্তি হিসেবে একে অপরকে হত্যার নির্দেশ দেন। তাছাড়া স্বর্ণ দিয়ে নির্মিত গো-বাছুরটি জ্বালিয়ে নদীতে ভাসিয়ে দেন। তিনি তাদেরকে ডেকে জানিয়ে দেন যে, তারা গো-বৎসকে উপাস্য হিসেবে গ্রহণ করে অত্যন্ত জঘন্য পাপ করেছে। নিজেদের ওপর জুলুম করেছে। সুতরাং তদের পাপের শাস্তি লাভ এবং তওবা করতে হবে। বনি ইসরাইলদের পাপ এতো জঘন্য ছিল যে, শুধু তওবা যথেষ্ট ছিল না। তাই তিনি তাদেরকে একজন অন্যজনকে হত্যার নির্দেশ দেন। হযরত মুসা (আ) এর আদেশে অনিচ্ছা স্বত্ত্বেও তারা নিজেদের মধ্যকার ৭০ হাজার সদস্য একে অপরকে হত্যা করেছিল। এরপর আল্লাহ তায়ালা তাদের ক্ষমা করে দেন। আলোচ্য উদ্দীপকেও দেখতে পাই, মামুন সাহেব ফিরে এসে তার অনুসারীদের তাদের কৃতকর্মের জন্য কঠিন শাস্তির ব্যবস্থা করেছেন, যা সুরা বাকারায় আলোচিত মুসা (আ) কর্তৃক আরোপিত শাস্তির মতো।"
        }
      ]
    },
    {
      "number": "4",
      "uddipok": "\"আমার বান্দার প্রতি আমি যা অবতীর্ণ করেছি তাতে যদি তোমাদের কোনো সন্দেহ থাকে, তাহলে এর মতো একটি সুরা রচনা করে নিয়ে এসো।\"",
      "tag": "BAFSCK 23",
      "sub_questions": [
        {
          "label": "ক",
          "question": "'ক্বলব' অর্থ কী?",
          "explanation": "'ক্বলব' অর্থ অন্তর।"
        },
        {
          "label": "খ",
          "question": "মুত্তাকিদের গুণাবলি সংক্ষেপে লেখো।",
          "explanation": "সুরা আল-বাকারার প্রথম রুকুতে আল্লাহ তায়ালা মুত্তাকিদের কতিপয় গুণাবলি উল্লেখ করেছেন। মুত্তাকিদের কয়েকটি বিশেষ গুণাবলি হলো- তারা গায়েব বা অদৃশ্য বিষয়সমূহে বিশ্বাস স্থাপন করে, সালাত কায়েম করে, আল্লাহর পথে ও মানুষের কল্যাণে সম্পদ ব্যয় করে, আসমানি কিতাব ও পরকালে বিশ্বাস স্থাপন করে। সর্বোপরি, মুত্তাকিগণ সৎকাজ করে এবং পরকালীন জীবনে ক্ষতির কারণ হতে পারে এমন কাজ ও বিষয় থেকে নিজেদেরকে সর্বদা বিরত রাখে।"
        },
        {
          "label": "গ",
          "question": "‘অ-ইন কুনতুম ফি রইবিন' দ্বারা কী বোঝানো হয়েছে? ব্যাখ্যা করো।",
          "explanation": "'অ-ইন কুনতুম ফি রইবিন' দ্বারা আল-কুরআনের সত্যতা ও যথার্থতা নিয়ে কাফিরদের সন্দেহপ্রবণের বিষয়টি প্রকাশ পেয়েছে। আল-কুরআন আল্লাহর পক্ষ থেকে হযরত মুহাম্মদ (স)-এর ওপর সন্দেহাতীতভাবে নাজিল হয়েছে। এ মহাগ্রন্থ সব রকমের বিতর্কের ঊর্ধ্বে। এটি সর্বশ্রেষ্ঠ আসমানি গ্রন্থ। এ আসমানি গ্রন্থের বক্তব্য সন্দেহাতীত ও সংশয়হীন। কিন্তু, একদল কাফির এ বিষয়টি নিয়ে সন্দেহ প্রকাশ করে। যা উল্লিখিত আয়াতেও প্রকাশ পেয়েছে। প্রশ্নোল্লিখিত আয়াতটির অর্থ হলো- আর যদি তোমরা সন্দেহপ্রবণ ও সংশয়াপন্ন হও। আয়াতটির মাধ্যমে কাফিরদের মধ্যে সেইসব লোকদের বোঝানো হয়েছে, যারা আল-কুরআনের সত্যতা ও যথার্থতা নিয়ে প্রশ্ন তোলে। তারা মনে করে, আল-কুরআন মহান আল্লাহর পক্ষ থেকে - নাজিল হয়নি। অথচ আল-কুরআন সন্দেহাতীত ও সংশয়হীন একটি মহাগ্রন্থ। এর বিষয়বস্তু অলৌকিক, উপস্থাপনা অনন্য, শব্দচয়ন ও রচনাশৈলী অভিনব। এজন্য আল্লাহ তায়ালা অন্যত্র বলেন, 'এটি সেই কিতাব, যাতে কোনো সন্দেহ নেই' (সুরা আল-বাকারা: ০২)।"
        },
        {
          "label": "ঘ",
          "question": "উদ্দীপকে যে চ্যালেঞ্জ করা হয়েছে, কারও পক্ষে তা গ্রহণ করা সম্ভব কিনা? ব্যাখ্যা করো।",
          "explanation": "উদ্দীপকে আল-কুরআনের সুরার অনুরূপ একটি সুরা রচনা করার চ্যালেঞ্জ দেওয়া হয়েছে, যা কারো পক্ষে গ্রহণ করা একেবারেই অসম্ভব। একদল কাফির মনে করে, আল-কুরআন আল্লাহর পক্ষ থেকে নাজিল হয়নি, বরং মুহাম্মদ (স) নিজেই এটি রচনা করেছেন। কাফিরদের এ ধারণার বিপরীতে আল্লাহ তায়ালা তাদেরকে চ্যালেঞ্জ দিয়ে সুরা আল- বাকারা ২৩ নম্বর আয়াত নাজিল করেন। যা উদ্দীপকেও লক্ষণীয়। উদ্দীপকে সুরা আল-বাকারার ২৩ নম্বর আয়াতটি তুলে ধরা হয়েছে। এ আয়াতটিতে বলা হয়েছে, 'আর আমি আমার বান্দার (মহানবি স.) ওপর যা নাজিল করেছি তার ওপর যদি তোমাদের সন্দেহ হয়, তাহলে তার অনুরূপ একটি সুরা নিয়ে এসো'। এ আয়াতটির মাধ্যমে আল্লাহ তায়ালা কুরআন মাজিদের সত্যতার প্রশ্নে সব দেশের ও সব কালের কাফিরদের কাছে চিরস্থায়ী চ্যালেঞ্জ ঘোষণা করেছেন। প্রকৃতপক্ষে কারো পক্ষেই এ চ্যালেঞ্জ গ্রহণ করা সম্ভব নয়। কেননা আল-কুরআন হলো মহান আল্লাহ কর্তৃক নাজিলকৃত সর্বশ্রেষ্ঠ আসমানি গ্রন্থ। আল্লাহ ব্যতীত পৃথিবীর সকল মানুষ একত্র হলেও আল-কুরআনের ছোট্ট একটি সুরার ন্যায় অন্য কোনো সুরা রচনা করতে পারবে না। কুরআনের মতো গ্রন্থ বা সুরা রচনা করতে গিয়ে সমকালীন শ্রেষ্ঠ আরব কবিরা ব্যর্থ হয়ে স্বীকার করেন যে, 'এটি কোনো মানুষের কথা নয়'। সুতরাং বলা যায়, আল-কুরআন আল্লাহর পক্ষ থেকে নাজিল হওয়া অনন্য বৈশিষ্ট্যসম্পন্ন একটি আসমানি মহাগ্রন্থ এবং এ মহাগ্রন্থের সুরার ন্যায় নতুন কোনো সুরা রচনা করার চ্যালেঞ্জ গ্রহণ করা কারো পক্ষে কোনোভাবেই কোনোদিনও সম্ভব নয়।"
        }
      ]
    },
    {
      "number": "5",
      "uddipok": "ইমাম সাহেব বয়ান করলেন, ইসলামি শরিয়তের চারটি উৎস। কোনো বিষয়ের সমস্যার সমাধানে প্রথমে আল-কুরআন, তারপর হাদিসে রাসুল। তাতে পাওয়া না গেলে তৃতীয় উৎসে খুঁজবেন। 'কুরআন ও হাদিসের পরেই এর স্থান।'",
      "tag": "BAFSCK 23",
      "sub_questions": [
        {
          "label": "ক",
          "question": "'আল-হাসাদ' শব্দের অর্থ কী?",
          "explanation": "'আল-হাসাদ' শব্দের অর্থ হিংসা।"
        },
        {
          "label": "খ",
          "question": "মৌনতামূলক ইজমা বা ইজমায়ে সুকুতি বলতে কী বোঝ?",
          "explanation": "প্রকৃতি বিবেচনায় ইজমার অন্যতম একটি বিষয় হলো মৌনতামূলক ইজমা বা ইজমায়ে সুকুতি। যে ইজমায় সমকালীন একদল মুজতাহিদ তাঁদের কথা বা কাজের মাধ্যমে নিজেদের একমত হওয়ার ঘোষণা দেন আর অবশিষ্টরা সে বিষয়ে কোনো বক্তব্য পেশের ক্ষেত্রে মৌনতা অবলম্বন করেন তাকে মৌন সম্মতিমূলক ইজমা বা ইজমায়ে সুকুতি বলে। এ জাতীয় ইজমার অপর নাম আল- ইজমাউত তাকরিরি। এ ইজমার উদাহরণ হলো- হযরত আবু বকর (রা) কর্তৃক জাকাত অস্বীকারকারীদের বিরুদ্ধে জিহাদ ঘোষণা।"
        },
        {
          "label": "গ",
          "question": "উদ্দীপকে ইমাম সাহেব কোন উৎসের কথা বলেছেন? সেটির উৎপত্তি বর্ণনা করো।",
          "explanation": "উদ্দীপকে ইমাম সাহেব ইসলামের তৃতীয় উৎস ইজমার কথা বলেছেন। ইজমা অর্থ ঐকমত্য পোষণ করা বা একমত হওয়া। শরিয়তের কোনো হুকুম বা বিধানের ব্যাপারে একই যুগের উম্মতে মুহাম্মদির মুজতাহিদগণের একমত হওয়াকে ইজমা বলে। ইসলামি শরিয়তের মূল উৎসসমূহের মধ্যে ইজমাকে তৃতীয় উৎস হিসেবে গণ্য করা হয়। কুরআন-হাদিস দ্বারা কোনো সমস্যার সরাসরি সমাধান পাওয়া না গেলে ইজমার সাহায্য নিতে হয়। ইমাম সাহেবের বক্তব্যেও এ বিষয়টি ফুটে উঠেছে। উদ্দীপকের ইমাম সাহেব বলেন, কোনো বিষয়ের সমস্যার সমাধানে প্রথমে কুরআন, তারপর হাদিস। তাতে পাওয়া না গেলে তৃতীয় উৎসে খুঁজবেন। তার এ বক্তব্যে ইজমার বহিঃপ্রকাশ ঘটেছে। ইসলামি শরিয়তের উৎস হিসেবে ইজমা নবোদ্ভাবিত কোনো বিষয় নয়। ইজমার প্রবর্তক স্বয়ং আল্লাহ তায়ালা। তাঁর মূলনীতি ও নির্দেশনার ভিত্তিতেই রাসুল (স)-এর যুগে ইজমা উৎপত্তি লাভ করে। তবে এ সময়কালে ইজমা তেমন গুরুত্বপূর্ণ হয়ে ওঠেনি। কেননা এ সময় কুরআন নাজিল হতো এবং সমস্যা সমাধানের জন্য রাসুল (স)ও বর্তমান ছিলেন। তবে বিভিন্ন ইস্যুতে রাসুল (স) সাহাবিদের সাথে পরামর্শ করে তাদের মতামতের আলোকে সিদ্ধান্ত নিতেন। যেমন- আজানের প্রচলনে উমর (রা)-এর পরামর্শ, খন্দকের যুদ্ধে পরিখা খননের জন্য সালমান ফারসি (রা)-এর পরামর্শ গ্রহণ। এছাড়া আরো অনেকক্ষেত্রেই রাসুল (স) সাহাবিদের সাথে পরামর্শ করে সিদ্ধান্ত গ্রহণ করতেন। আর এভাবেই রাসুল (স)-এর যুগে ইজমা উৎপত্তি লাভ করে এবং এর বৈধতা, পদ্ধতি ও আদর্শ প্রতিষ্ঠিত হয়।"
        },
        {
          "label": "ঘ",
          "question": "'কুরআন ও হাদিসের পরেই এর স্থান'- উক্তিটির তাৎপর্য আলোচনা করো।",
          "explanation": "'কুরআন ও হাদিসের পরেই এর স্থান'- উক্তিটিতে ইজমার গুরুত্ব ও তাৎপর্য প্রকাশ পেয়েছে। ইজমা ইসলামি শরিয়তের অত্যন্ত গুরুত্বপূর্ণ ও গতিশীল একটি আইনি উৎস। আল্লাহ তায়ালা এবং রাসুলুল্লাহ (স) ইজমার এ অবস্থান, গ্রহণযোগ্যতা, নির্ভরতা ও মর্যাদা নির্ধারণ করে দিয়েছেন। শরিয়তে ইজমা তৃতীয় পর্যায়ের দলিল। কুরআন ও হাদিসের পরই এটির স্থান। যা ইমাম সাহেবের বক্তব্যেও প্রকাশ পেয়েছে। উদ্দীপকের ইমাম সাহেব তার আলোচনার এক পর্যায়ে বলেন, কুরআন ও হাদিসের পরেই এর স্থান। তার এ বক্তব্যটি ইজমাকে ইঙ্গিত করে। কেননা ইসলামি শরিয়তে কুরআন ও হাদিসের পর তৃতীয় উৎস হিসেবে ইজমাকেই নির্ধারণ করা হয়েছে। মানবজীবনে ইজমার তাৎপর্য ও গুরুত্ব অপরিসীম। মানবসমাজ সর্বদা গতিশীল ও পরিবর্তনযোগ্য। পরিবর্তনের এ ধারায় মানুষকে প্রতিনিয়ত নিত্য-নতুন সমস্যার সম্মুখীন হতে হয়। কুরআন ও হাদিসে নবোদ্ভাবিত এসব সমস্যার সরাসরি সমাধান পাওয়া যায় না। কেননা কুরআন-হাদিসে রয়েছে মূলনীতি। আর সাধারণ মানুষের পক্ষে এ মূলনীতিসমূহ ব্যাখ্যা-বিশ্লেষণ করে তার নিগূঢ় অর্থ উপলব্ধি করা সম্ভব নয়। তাই নতুন নতুন এসব সমস্যার সমাধানের জন্য মুমিন- মুজতাহিদগণের ইজমা বিশেষ ভূমিকা পালন করে। তাছাড়া ইজমা হলো ইসলামের পূর্ণতার প্রমাণ। মানুষের মধ্যে জাতীয় ঐক্য সংরক্ষণ এবং বিভ্রান্তি দূরীকরণে ইজমার ভূমিকা অনস্বীকার্য। সর্বোপরি বলা যায়, মুসলিম জীবনদর্শন ও ব্যবস্থাপনায় ইজমা গুরুত্বপূর্ণ ভূমিকা রাখে। তাই প্রত্যেকেরই উচিত নিত্য-নতুন সমস্যা সমাধানে মুজতাহিদগণের ইজমা মেনে নেওয়া এবং তদনুযায়ী আমল করা। বস্তুত মুজতাহিদগণ কুরআন-হাদিস ব্যাখ্যা-বিশ্লেষণের মাধ্যমেই ইজমা করে থাকেন। তাই ইজমার বিধানকে মনগড়া বিধান ভাবলে মারাত্মক ভুল হবে।"
        }
      ]
    },
    {
      "number": "6",
      "uddipok": "'ক' নামক রাষ্ট্রে নির্বাচন নিয়ে জটিলতা সৃষ্টি হলে, 'খ' নামক তৃতীয় রাষ্ট্রটি মধ্যস্থতার প্রস্তাব দেয়। 'খ' নামক রাষ্ট্রটি বলেন; রাসুল সা. এর ইন্তেকালের পরেও খলিফা নির্বাচন নিয়ে জটিলতার সৃষ্টি হয়েছিল। তখন বিজ্ঞ সাহাবিদের ঐকমত্য ও সুস্পষ্ট বক্তব্যের ভিত্তিতে আবু বকর রা. কে খলিফা নির্বাচন করা হয়। আমরা এ পদ্ধতি অবলম্বন করে আমাদের নির্বাচন ব্যবস্থাকেও সকলের নিকট গ্রহণযোগ্য করতে পারি।",
      "tag": "BAFSCK 23",
      "sub_questions": [
        {
          "label": "ক",
          "question": "ইজমায়ে সুকুতি কী?",
          "explanation": "যে ইজমায় সমকালীন একদল মুজতাহিদ তাদের কথা ও কাজের মাধ্যমে নিজেদের একমত হওয়ার ঘোষণা দেন আর অবশিষ্টরা যে বিষয়ে মৌনতা অবলম্বন করেন তাকে ইজমায়ে সুকুতি বলে।"
        },
        {
          "label": "খ",
          "question": "ইমাম মালিক রহ. এর মতে কেবল গ্রহণযোগ্য ইজমা কী?",
          "explanation": "ইমাম মালিক (র)-এর মতে, কেবল মদিনাবাসীদের ইজমা হলো গ্রহনযোগ্য ইজমা। মালেকি মাযহাব প্রণেতা ইমাম মালিক (র) বলেন, ইজমার আহল হলেন মদিনাবাসীগণ। কেননা রাসুলুল্লাহ (স) মদিনাকে বিশেষ মর্যাদা দিয়েছেন। আর এর অধিবাসীরা তাঁকে ও তাঁর সাহাবিদের আশ্রয় দিয়েছেন। সেজন্য কেবল মদিনাবাসীদের ইজমাই গ্রহণযোগ্য ইজমা।"
        },
        {
          "label": "গ",
          "question": "'খ' নামক রাষ্ট্রের বক্তব্যে প্রকৃতি বিবেচনার দিক্ দিয়ে কোন ধরনের ইজমার সমর্থন রয়েছে? ব্যাখ্যা করো।",
          "explanation": "'খ' নামক রাষ্ট্রের বক্তব্যে প্রকৃতি বিবেচনার দিক থেকে 'ইজমাউস সাহাবি তথা সাহাবিদের ইজমার সমর্থন রয়েছে। রাসুলুল্লাহ (স)-এর জীবদ্দশায় বা তাঁর ইন্তেকালের পরে কোনো বিষয়ে সব সাহাবি (রা)-এর একমত হওয়ার ফলে যে ইজমা সম্পন্ন হয় তাকে সাহাবিদের ইজমা বলা হয়। অবশ্য সাহাবিদের কেউ কেউ যদি ঐকমত্য পোষণ করেন আর অবশিষ্টরা যদি মৌনতা অবলম্বন করেন তাহলেও ইজমা সম্পন্ন হবে। 'খ' নামক রাষ্ট্রের বক্তব্যে এ ধরনের ইজমার বৈশিষ্ট্য ফুটে উঠেছে। উদ্দীপকে 'খ' রাষ্ট্র বলেন, রাসুল (স)-এর ইন্তেকালের পর খলিফা নির্বাচন নিয়ে সমস্যা সৃষ্টি হলে সাহাবিগণ ঐকমত্য ও সুস্পষ্ট বক্তব্যের ভিত্তিতে আবু বকর (রা)-কে খলিফা নির্বাচন করেন। 'খ' রাষ্ট্রের এ বক্তব্যে ইজমাউস সাহাবি প্রকাশ পেয়েছে। কেননা ইজমার প্রকারগুলোর মধ্যে ইজমাউস সাহাবি হলো সাহাবিদের ঐকমত্যের ভিত্তিতে প্রতিষ্ঠিত ইজমা। সুতরাং 'খ' রাষ্ট্রের বক্তব্যে ইজমাউস সাহাবি বা সাহাবিগণের ইজমার সমর্থন রয়েছে।"
        },
        {
          "label": "ঘ",
          "question": "প্রকৃতি বিবেচনার দিক দিয়ে সাহাবা ইজমা ছাড়া আর কোনো ইজমা শরিয়ত সমর্থন করে কি? মতের পক্ষে যুক্তি দাও।",
          "explanation": "প্রকৃতি বিবেচনা দিক দিয়ে ইজমাউস সাহাবি ছাড়াও ইজমাউল উম্মাহ-এর সমর্থন রয়েছে। ইজমার আহল বিবেচনায় ইজমা দুই প্রকার। যথা- ১. ইজমাউস সাহাবি ও ২. ইজমাউল উম্মাহর ইজমা। সাহাবি (রা)-এর যুগ শেষ হওয়ার পর পরবর্তী যেকোনো যুগের মুসলিম মুজতাহিদগণের ইজমাকে ইজমাউল উম্মাহ বলে। বর্তমান যুগের ইজমা এ শ্রেণির অন্তর্ভুক্ত। ইজমায় প্রকৃতি বিবেচনায় উল্লিখিত দুই ধররেন ইজমার প্রতিটিকে আবার তিন ভাগে ভাগ করা হয়। যথা- আল-ইজমাউল কাওলি, ২. আল-ইজমাউল ফি'লি ও ৩. আল-ইজমাউত তাকরিরি। আল ইজমাউল কাওলি হলো সমকালীন মুজতাহিদগণের বক্তবেব্যর মাধ্যমে ইজমা আল-ইজমাউল ফি'লি হলো মুজতাহিদগণের কোনো কাজ শুরুর মাধ্যমে ইজমা। আর আল-ইজমাউত তাকরিরি হলো সমকালীন মুজতাহিদগণের একাংশের মৌনতা অবলম্বন বিষয়ক ইজমা। নবোদ্ভাবিত সমস্য সমাধানে ইজমার সবগুলো ধরনই কার্যকর এবং শরিয়ত সম্মত। সুতরাং বলা যায়, সাহাবিদের ইজমা ছাড়াও উম্মতে মুহাম্মদীর ইজমা গ্রহণযোগ্য। এক্ষেত্রে আলমগণকে মুজতাহিদ হওয়ার জন্য প্রয়োজনীয় যোগ্যতা অর্জন করা আবশ্যক।"
        }
      ]
    },
    {
      "number": "7",
      "uddipok": "শান্তিনগর গ্রামের যুবকেরা একটি সামাজিক সংঘ প্রতিষ্ঠা করে। সংঘ পরিচালনার জন্য তারা একটি সংবিধানও রচনা করে। কিছুদিন পর সংঘ পরিচালনায় এমন একটি সমস্যার উদ্ভব হয় যার সমাধানের পদ্ধতি সম্পর্কে তাদের সংবিধানে কোনো নির্দেশনা নেই। নতুন সমস্যা সমাধানের লক্ষ্যে সভাপতি কার্যকরী পরিষদের সভায় সমস্যাটি সমাধানে যথার্থ পরামর্শ দিতে সক্ষম এমন সদস্যদের আহ্বান করেন। অধিকাংশের পরামর্শ মতে একটি সিদ্ধান্ত গৃহীত হয়। তবে কিছু সংখ্যক সদস্য এ ব্যাপারে কোনো প্রকার মতামত ব্যক্ত করেননি। এভাবে সমস্যাটির সমাধান সম্পন্ন হয়।",
      "tag": "BAFSCK 23",
      "sub_questions": [
        {
          "label": "ক",
          "question": "ইজমার বুকনগুলি কী কী?",
          "explanation": "ইজমার বুকন দুটি। যথা- আযিমত এবং রুখসাত।"
        },
        {
          "label": "খ",
          "question": "\"সাহাবাদের ইজমা অপরিবর্তনীয়\"- ব্যাখ্যা করো।",
          "explanation": "সাহাবিরা সত্যের ওপর প্রতিষ্ঠিত ছিলেন তাই তাঁদের ইজমা অপরিবর্তনীয়। সব শ্রেণির ইজমার মধ্যে সাহাবাদের ইজমা সর্বাধিক শক্তিশালী। এ শ্রেণির ইজমার পদ্ধতি হলো সব সাহাবি (রা) কোনো একটি বিষয়ে নিজেদের মধ্যে ঐকমত্য প্রকাশ করেছেন। সাহাবিদের (রা) ইজমা কুরআনের আয়াত এবং বিশুদ্ধতম মুতাওয়াতির হাদিসের পর্যায়ভুক্ত। এজন্যই সাহাবাদের ইজমা অকাট্য দলিল হিসেবে বিবেচিত হবে; এর কোনো পরিবর্তন জায়েজ হবে না।"
        },
        {
          "label": "গ",
          "question": "উদ্দীপকে বর্ণিত সংঘের সমস্যা সমাধানের পদ্ধতিটি শরিয়তের কোন উৎসের সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকে বর্ণিত সংঘের সমস্যা সমাধানের পদ্ধতিটি শরিয়তের অন্যতম মূল উৎস ইজমার সাথে সাদৃশ্যপূর্ণ। ধর্মীয় বা পার্থিব যেকোনো বিষয়ে মহানবি হযরত মুহাম্মদ (স) এর যুগপরবর্তী যোগ্যতাসম্পন্ন মুসলিম মুজতাহিদদের কুরআন-সুন্নাহ সমর্থিত এবং ঐকমত্যের নাম হলো- ইজমা। উদ্দীপকের সংঘের কার্যকলাপে এর ইঙ্গিত পাওয়া যায়। উদ্দীপকে দেখা যাচ্ছে, সংঘ পরিচালনার জন্য শান্তিনগর গ্রামের যুবকরা একটি সংবিধান রচনা করে। কিছুদিন পর সংঘ পরিচালনায় এমন একটি সমস্যার উদ্ভব হয় যার সমাধানের পদ্ধতি সম্পর্কে সংবিধানে কোনো নির্দেশনা নেই। নতুন সমস্যাটির সমাধানের লক্ষ্যে সভাপতি কার্যকরী পরিষদের সভায় যথার্থ পরামর্শ দিতে সক্ষম এমন সদস্যদেরকে আহবান করেন। অধিকাংশের পরামর্শমতে একটি সিদ্ধান্ত গৃহীত হয়। এ পদ্ধতিতে সিদ্ধান্ত গ্রহণ করাই হলো ইজমা যা শরিয়তের তৃতীয় উৎস হিসেবে বিবেচিত। ইজমা নতুন কোনো বিষয় নয়। এটি রাসুল (স) এর যুগেও বিদ্যমান ছিল। তখন সমস্যার সমাধানে কুরআন নাজিল হতো বলে এ যুগে ইজমা ব্যাবহারিক দিক দিয়ে তেমন গুরুত্বপূর্ণ হতে পারেনি। অনেকক্ষেত্রে মহানবি (স) সাহাবিদের সাথে বিভিন্ন বিষয়ে পরামর্শ করতেন এবং তাদের মতামতের মূল্যায়ন করতেন। যেমন- আজানের প্রচলনে ওমর (রা) এর পরামর্শ, পরিখা খননে সালমান ফারসি (রা) এর পরামর্শ। ইজমার বিধান এবং তার বৈধতা রাসুল (স) এর যুগেই স্বীকৃতি পেয়েছিল। শান্তিনগর গ্রামের বাসিন্দাদের মধ্যে এ বিধানেরই ব্যবহার লক্ষ করা যায়।"
        },
        {
          "label": "ঘ",
          "question": "উদ্দীপকে কিছুসংখ্যক সদস্য কোনো প্রকার মতামত না দেয়া সত্ত্বেও সিদ্ধান্ত গ্রহণ সঠিক হয়েছে কি না? তোমার মতামতের সপক্ষে যুক্তি দাও।",
          "explanation": "আমার মতে, উদ্দীপকে কিছু সংখ্যক সদস্য কোনো প্রকার মতামত না দেওয়া সত্ত্বেও সিদ্ধান্ত গ্রহণ সঠিক হয়েছে। ইসলামি শরিয়ত অনুযায়ী তিনটি পদ্ধতিতে ইজমা হতে পারে। এর একটি পদ্ধতি হলো- নীরবতামূলক ইজমা। নীরবতামূলক ইজমা বলতে মৌনতার মাধ্যমে পরোক্ষ সম্মতিকে বোঝায়। এ ক্ষেত্রে সৎকর্মশীল, মুত্তাকি ও কুরআন সুন্নাহর পূর্ণাঙ্গ অনুসারী মুজতাহিদদের মধ্যে কতিপয় মুজতাহিদ কোনো বিষয়ে কথা বা কাজের মাধ্যমে ইজমা করার পর বাকিদের মতামতের জন্য নির্ধারিত সময় দেবেন। উক্ত সময়ের মধ্যে কোনোরূপ প্রতিবাদ না এলে বা অন্যরা নীরবতা অবলম্বন করলে ধরে নেওয়া হবে সে বিষয়টির ওপর বাকিদেরও সম্প্রতি রয়েছে। উদ্দীপকের শান্তিনগর গ্রামের সংঘটির কয়েকজন সদস্য পরামর্শ সভায় উপস্থিত থেকেও কোনো প্রকার মতামত দেননি। বরং নীরব ছিলেন। সংঘের কিছুসংখ্যক সদস্যদের এরূপ নীরবতাকে অন্যরা সমর্থন হিসেবেই গণ্য করেছেন। হানাফি মতে, কোন একজন মুজতাহিদের নীরবতার কারণেও ইজমা গ্রহণযোগ্য হবে। উদাহরণ স্বরূপ বলা যায়- আবু বকর (রা) এর যুগে জাকাত অস্বীকারকারীদের বিরুদ্ধে জিহাদ ঘোষণা করার পক্ষে কতিপয় সাহাবি মৌখিক স্বীকৃতি দেন আবার কেউ নীরবতা পালন করেন। তবে শাফেয়িরা মনে করে, এ ধরনের ইজমা গ্রহণযোগ্য হবে না। তাদের মতে, নীরবতা পরিবেশগত কারণেও হতে পারে। যেমন- আওল এর মাসয়ালায় ইবনে আব্বাস (রা) ওমর (রা) এর মতের সাথে একমত ছিলেন না। কিন্তু নানাদিক বিবেচনা করে তিনি নীরব ছিলেন। উপরের আলোচনা বিবেচনা করে আমি ওলামায়ে আহনাফের মতের সাথে একমত যে, নীরবতামূলক ইজমা গ্রহণযোগ্য। তাই উদ্দীপকে উল্লেখিত ঘটনায় কিছুসংখ্যক সদস্যের মতামত ছাড়াই সিদ্ধান্ত গ্রহণ সঠিক হয়েছে।"
        }
      ]
    },
    {
      "number": "8",
      "uddipok": "খলিল জুম্মার সালাত আদায় করতে মসজিদে যায়। মসজিদের ইমাম সাহেবের বয়ান থেকে সে জানতে পারে যে, রমজান মাসে জামাতে তারাবির সালাত আদায় করার বিধান আগে ছিল না। মহানবি সাল্লাল্লাহু আলাইহি ওয়াসাল্লামের মৃত্যুর পর হযরত ওমর রাদিয়াল্লাহু তায়ালা আনহু এর যুগে ইজমার মাধ্যমে জামাতে তারাবির সালাত আদায়ের সিদ্ধান্ত হয়। এক্ষেত্রে সব সাহাবি রাদিয়াল্লাহু তায়ালা আনহুম ঐকমত্যের মাধ্যমে এই সিদ্ধান্তে উপনীত হয়েছিলেন।",
      "tag": "BAFSCK 23",
      "sub_questions": [
        {
          "label": "ক",
          "question": "রুকন কী?",
          "explanation": "বুকন (ভিত্তি) হলো এমন উপাদান, যা দ্বারা কোনো বস্তু বা বিষয় অস্তিত্ব লাভ করে।"
        },
        {
          "label": "খ",
          "question": "জাতীয় ঐক্য সংরক্ষণে ইজমা গুরুত্বপূর্ণ কেন?",
          "explanation": "ইজমার মাধ্যমে ঐকমত্য প্রতিষ্ঠিত হয় বলে এটি জাতীয় ঐক্য সংরক্ষণে অত্যন্ত গুরুত্বপূর্ণ। আল্লাহ তায়ালা মুসলমানদের ঐক্যবদ্ধ থাকার নির্দেশ দিয়েছেন। জাতীয় ঐক্য ক্ষুণ্ণ করে বা মুমিনদের জন্য বিপর্যয়-বিশৃঙ্খলা সৃষ্টি করে এমন সব কাজ তিনি হারাম ঘোষণা করেছেন। ইজমার মাধ্যমে আল্লাহর এই নির্দেশ পালন করা সম্ভব। ইজমা বা সম্মিলিত সিদ্ধান্ত জাতীয় ঐক্যকে সুদৃঢ় করে। এর মাধ্যমে কোনো সিদ্ধান্ত নিলে তা নিয়ে কোনো বিশৃঙ্খলা সৃষ্টি হয় না। তাই জাতীয় ঐক্য সংরক্ষণে ইজমার বিকল্প নেই।"
        },
        {
          "label": "গ",
          "question": "ইজামার আহল বিবেচনায় উদ্দীপকে উল্লেখিত ইজমা কোন প্রকারের? ব্যাখ্যা করো।",
          "explanation": "ইজমীর আহল বিবেচনায় উদ্দীপকে উল্লেখিত ইজমাকে ইজমাউস সাহাবি বা সাহাবিদের ইজমা বলা যায়। ইজমার আহল বিবেচনায় ইজমার প্রকারভেদ বলতে ইজমা সংঘটনের সাথে সংশ্লিষ্ট ব্যক্তি কারা সে অনুযায়ী ইজমার শ্রেণিবিভাগ করাকে বোঝায়। এ বিবেচনায় ইজমাকে দু'ভাগে ভাগ করা হয়েছে। প্রথমটি সাহাবিদের ইজমা, দ্বিতীয়টি উম্মাহর ইজমা বা ইজমাউল উম্মাহ। উদ্দীপকে সাহাবিদের ইজমার ইঙ্গিত পাওয়া যায়। উদ্দীপকের ইমাম সাহেব সাহাবিদের ইজমার মাধ্যমে তারাবির সালাত আদায়ের বিষয়ে বক্তব্য দেন। রাসুলুল্লাহ (স)-এর জীবদ্দশায় বা তাঁর ইন্তেকালের পরে কোনো বিষয়ে সব সাহাবির একমত হওয়ার ফলে যে ইজমা সম্পন্ন হয়, তাকে সাহাবিদের ইজমা বলা হয়। অবশ্য সাহাবিদের কেউ কেউ যদি ঐকমত্য পোষণ করেন এবং অবশিষ্টরা যদি মৌনতা অবলম্বন করেন তাহলেও ইজমা সম্পন্ন হবে। এ ইজমাও ইজমাউস সাহাবি-এর অন্তর্ভুক্ত হবে। উদ্দীপকে উল্লেখিত তথ্য থেকে দেখা যায়, রাসুলুল্লাহ (স)-এর মৃত্যুর পর হযরত উমর (রা)-এর শাসনামলে সব সাহাবির ঐকমত্যের ভিত্তিতে তারাবির সালাত জামাতে আদায়ের সিদ্ধান্ত নেওয়া হয়। এই ইজমার সাথে যেহেতু সাহাবিরা সংশ্লিষ্ট ছিলেন তাই ওপরের আলোচনার পরিপ্রেক্ষিতে একে সাহাবিদের ইজমা বা ইজমাউস সাহাবি বলাটাই যুক্তিসংগত।"
        },
        {
          "label": "ঘ",
          "question": "ইজমার স্তর বিবেচনায় উদ্দীপকে উল্লেখিত ইজমার গুরুত্ব বিশ্লেষণ করো।",
          "explanation": "ইজমার স্তর বিবেচনায় উদ্দীপকে উল্লেখিত ইজমাউস সাহাবি বা সাহাবিদের ইজমা সর্বাধিক গুরুত্বপূর্ণ। সময় ও প্রকৃতি বিবেচনায় ইজমাকে চারটি স্বতন্ত্র স্তরে বিন্যস্ত করা হয়। এগুলোকেই মারাতিবুল ইজমা বা ইজমার স্তর বলা হয়। এগুলো হলো- ১. সাহাবিদের ইজমা, ২. সাহাবিদের নীরবতামূলক ইজমা, ৩. সাহাবিদের মতবিরোধহীন বিষয়ে পরবর্তী যুগের ইজমা ও ৪. সাহাবিদের মতবিরোধপূর্ণ বিষয়ে পরবর্তী যুগের ইজমা। ইজমার এসব স্তর বিবেচনা করলে উদ্দীপকে উল্লেখিত সাহাবিদের ইজমা প্রথম ও সর্বোচ্চ স্তরের ইজমা। প্রথম স্তর বা সর্বোচ্চ স্তরের ইজমা বলতে সমসাময়িক সব সাহাবি কোনো বিষয়ে তাদের বক্তব্যের মাধ্যমে বা কাজের মাধ্যমে কোনো ইজমা সম্পন্ন করাকে বোঝায়। খলিফা হিসেবে হযরত আবু বকর (রা)-এর নির্বাচন বা কুরআন সংকলন এ স্তরের ইজমা। আবার উদ্দীপকে উল্লেখিত তারাবিহের সালাত জামায়াতে আদায়ের জন্য সম্পন্ন ইজমাটিও এ স্তরের। কারণ সব সাহাবি (রা)-এর ঐকমত্যের মাধ্যমে এই ইজমাটি সম্পন্ন হয়েছে। অর্থাৎ সময়কাল বিবেচনায় এই ইজমার স্তর যেমন প্রথম স্থানে, তেমনি প্রকৃতি বিবেচনায়ও এটি সর্বোচ্চ স্তরের ইজমা। আর ইজমার চারটি স্তরের মধ্যে এ স্তরের ইজমাই সর্বাধিক মর্যাদাসম্পন্ন। ওপরের আলোচনার পরিপ্রেক্ষিতে বলা যায়, উদ্দীপকে উল্লেখিত ইজমার দৃষ্টান্তটি সাহাবিদের সময়ে সম্পন্ন হওয়ায় তা.সর্বাধিক গুরুত্ব লাভ করেছে।"
        }
      ]
    },
    {
      "number": "9",
      "uddipok": "রহিম সাহেব দূরদেশে গিয়ে একটি ইবাদত পালনের জন্য অনলাইনে রেজিস্ট্রেশন করেন। কিন্তু করোনা মহামারির কারণে দুইবছর সেই ইবাদতটি সীমিত লোকজন পালন করার কারণে তিনি সেটা করতে পারেন নাই। তবে এবছর সরকার সেই ইবাদত পালনের জন্য অনুমতি দেওয়ার ঘোষণা দিয়েছে।",
      "tag": "BAFSCK 23",
      "sub_questions": [
        {
          "label": "ক",
          "question": "'রোজাদারের জন্য দুটি আনন্দ'- আনন্দ দুটির নাম লেখো।",
          "explanation": "রোজাদারের জন্য দুটি আনন্দ হলো- ১. ইফতারের সময় ও ২. তার রবের সাথে সাক্ষাতের সময়।"
        },
        {
          "label": "খ",
          "question": "জাকাত ইসলামের সেতুবন্ধন- ব্যাখ্যা করো।",
          "explanation": "জাকাত ধনী ও গরিবের মধ্যে সেতুবন্ধন তৈরি করে। ধনীদের প্রদেয় অর্থ তাদের জন্য ইবাদতস্বরূপ। আবার এ অর্থনৈতিক ইবাদত রাষ্ট্রের অর্থনীতির ভিতকে আরও শক্তিশালী তথা মজবুত করে। এতে গরিবদের অভাব কিছুটা দূরীভূত হয় এবং সমাজে শান্তিশৃঙ্খলা প্রতিষ্ঠিত হয়। ইসলামি রাষ্ট্রে জাকাতভিত্তিক কোষাগার তৈরি হয়। অতি গরিবদের এ কোষাগার থেকে অর্থ সাহায্য দেওয়া হয়। এতে রাষ্ট্রে সকল মানুষের অর্থনৈতিক অধিকার নিশ্চিত হয়। যেহেতু এ ধরনের ইবাদতের ফলে অন্যান্য গরিব মানুষ অর্থনৈতিক নিরাপত্তা পায় তাই এটি সমাজে শাক্তি প্রতিষ্ঠা করে। জাকাত দেওয়ার মাধ্যমে ধনীদের সাথে গরিবদের সুসম্পর্ক গড়ে উঠে। পরস্পরের মধ্যে ভালোবাসা ও সহমর্মিতা তৈরি হয়।"
        },
        {
          "label": "গ",
          "question": "উদ্দীপকে কোন ইবাদতের কথা বলা হয়েছে? ব্যাখ্যা করো।",
          "explanation": "উদ্দীপকে মৌলিক ইবাদতের অন্যতম গুরুত্বপূর্ণ ইবাদত হজের কথা বলা হয়েছে। ইসলাম যে পাঁচটি মূলভিত্তি বা স্তম্ভের ওপর প্রতিষ্ঠিত তার মধ্যে হজ অন্যতম। হজ একটি ফরজ ইবাদত। আল্লাহ তায়ালার সন্তুষ্টি লাভের উদ্দেশ্যে জিলহজ মাসের নির্ধারিত দিনসমূহে নির্ধারিত নিয়মে পবিত্র কাবাঘর ও সংশ্লিষ্ট স্থানসমূহ প্রদক্ষিণ করাকে হজ বলে। উদ্দীপকের আলোচনায়ও এ বিষয়টি প্রকাশ পেয়েছে। উদ্দীপকের রহিম সাহেব দূরদেশে গিয়ে একটি ইবাদত পালনের জন্য অনলাইনে রেজিস্ট্রেশন করেন। কিন্তু করোনা মহামারির কারণে দুই বছর সেই ইবাদতটি সীমিত লোকজন পালন করার কারণে তিনি সেটা করতে পারেননি। তবে এ বছর সরকার সেই ইবাদত পালনের জন্য অনুমতি দেওয়ার ঘোষণা দিয়েছে। যা হজকে ইঙ্গিত করে। কেননা সুস্থ, প্রাপ্তবয়স্ক, স্বাধীন এবং প্রয়োজনীয় অর্থ ও সামর্থ্য আছে, এমন মুসলিম ব্যক্তির ওপর আল্লাহ তায়ালা সারাজীবনে একবার হজ পালন করা ফরজ করেছেন। আর হজ পালন করার জন্য একজন মুসলিমকে বছরের নির্দিষ্ট দিনে অর্থাৎ জিলহজ মাসের নির্ধারিত দিনসমূহে মক্কায় গমন করতে হয়। তবে হজ ফরজ হওয়ার পর যদি কেউ তা অস্বীকার করে তাহলে সে কাফির হিসেবে গণ্য হবে। আর স্বীকার করেও যদি হজ পালন না করে, তবে সে অত্যন্ত গুনাহগার হবে। দুনিয়া ও আখিরাতে হাজিদের সম্মান ও মর্যাদা অনেক বেশি। রাসুল (স) বলেন, 'কবুল হজের প্রতিদান বেহেশত ছাড়া আর কিছুই নয়।' (সুনানে নাসাঈ) সর্বোপরি বলা যায়, উদ্দীপকে হজের কথা বলা হয়েছে। তাই প্রত্যেক সামর্থ্যবানের উচিত জীবনে অন্তত একবার হলেও হজ পালন করা"
        },
        {
          "label": "ঘ",
          "question": "'বিশ্বের সকল মুসলিমের সাথে যোগাযোগের মাধ্যম হলো এই ইবাদত'- পাঠ্যপুস্তকের আলোকে মূল্যায়ন করো।",
          "explanation": "'বিশ্বের সকল মুসলিমের সাথে যোগাযোগের মাধ্যম হলো এই ইবাদত'- উক্তিটি দ্বারা হজের আন্তর্জাতিক গুরুত্ব বোঝানো হয়েছে। হজ মূলত আন্তর্জাতিক ইবাদত। বিশ্ব মুসলিমের একীভূত হওয়ার, একই চিন্তা ও পথপরিক্রমার এক মহান প্লাটফর্ম তৈরি করে দেয় এই হজ। পৃথিবীর সব দেশের, সব বর্ণের, সব শ্রেণির, সব মতের মানুষ হজের উদ্দেশ্যে মক্কায় সমবেত হন এবং একই ইমামের পেছনে নামাজ আদায় করেন। প্রতিবছর একটা নির্দিষ্ট সময়ে নির্ধারিত স্থানে মুমিনদের এ সমাবেশ তাদের বার্ষিক কার্যক্রম মূল্যায়ন ও পরবর্তী বছরের কর্মসূচি প্রণয়নে গুরুত্বপূর্ণ ভূমিকা রাখে। যা উদ্দীপকেও লক্ষণীয়। উদ্দীপকে এমন একটি ইবাদতের কথা আলোচনা করা হয়েছে, যেটি পালনের জন্য রহিম সাহেবকে দূরদেশে যেতে হবে। যা হজকে নির্দেশ করে। কেননা হজ পালনের জন্য মুসলমানদের মক্কায় সমবেত হতে হয়। - আর হজ হলো বিশ্বের সকল মুসলিমদের সাথে যোগাযোগের একটি মাধ্যম। এটি আন্তর্জাতিক সহযোগিতা বৃদ্ধিতে ভূমিকা রাখে। হজ কেবল ইবাদত নয়, বরং মুসলিমদের জাতীয় সমস্যা সমাধান এবং পারস্পরিক সহযোগিতা বৃদ্ধির ধর্মীয় ফোরাম। এতে মুসলিমরা আন্তরিক পরিবেশে একে অপরের, সমস্যা নিয়ে আলোচনা করে। সমস্যা সমাধানে নিজেদের করণীয় নির্ধারণ এবং অপরের দেশ বা জাতির সমস্যা সমাধানে সাধ্যমতো ভূমিকা পালন করতে পারে। এভাবে হজ আন্তর্জাতিক জীবনে পারস্পরিক সহযোগিতা ও যোগাযোগের ধারা অব্যাহত রাখে। পরিশেষে বলা যায়, বিশ্বের সকল মুসলিমের মধ্যে যোগাযোগ বৃদ্ধি ও ভ্রাতৃত্ববোধ সৃষ্টিতে হজের ভূমিকা অপরিসীম।"
        }
      ]
    },
    {
      "number": "10",
      "uddipok": "তালহা একটি ইবাদত পালনের জন্য প্রতিদিন পাঁচবার মসজিদে গমন করেন। ইবাদতটি তাকে পরিষ্কার-পরিচ্ছন্ন রাখতে সহযোগিতা করে। পাপ কাজ থেকে বিরত রাখে। অন্যদিকে রাহিক ওয়াজ শুনতে গিয়ে জানতে পারল ৮০ হিজরিতে একজন ইমাম কুফায় জন্মগ্রহণ করেন। যার প্রত্যক্ষ তত্ত্বাবধানে ফিকহশাস্ত্র গড়ে ওঠে। ইমাম আবু ইউসুফ, ইমাম মুহাম্মদসহ বহু মুজতাহিদ আলেম তার ছাত্র ছিলেন।",
      "tag": "BAFSCK 23",
      "sub_questions": [
        {
          "label": "ক",
          "question": "ইমাম মালিক (র) কত হিজরিতে জন্মগ্রহন করেন?",
          "explanation": "ইমাম মালিক (র) ৯৫ হিজরিতে জন্মগ্রহন করেন।"
        },
        {
          "label": "খ",
          "question": "\"আল্লাহর ইবাদত পালনেই শান্তি\"- ব্যাখ্যা করো।",
          "explanation": "মুমিন মুসলমান আল্লাহর ইবাদত বন্দেগিতে নিয়োজিত থেকে শান্তিতে থাকবে এটাই স্বাভাবিক। মানুষ সৃষ্টির উদ্দেশ্য হলো আল্লাহর ইবাদত করা। দৈনন্দিন জীবনে মানুষ মহান আল্লাহর আদেশ যেমন- সালাত, সাওম, হজ, জাকাত পালন করা এবং নিষেধ যেমন- সুদ, ঘুষ, বেপর্দা, বেহায়াপনা ইত্যাদি পরিহার করে চলাকে ইবাদত বলে। তেমনিভাবে নবি ও রাসুলের দেখানো পথ অনুযায়ী একে অপরের সাথে উত্তম আচার ব্যবহার করাও ইবাদত। মূলত ইবাদতের মাধ্যমে মহান আল্লাহর আনুগত্য ও দাসত্ব প্রকাশ করা হয়। এর মধ্যেই মানুষের কল্যাণ নিহিত রয়েছে।"
        },
        {
          "label": "গ",
          "question": "রাহিক ওয়াজে কোন ইমাম সম্পর্কে জানতে পারে? ব্যাখ্যা করো।",
          "explanation": "জারাহিক ওয়াজে ৮০ হিজরিতে কুফায় জন্ম গ্রহণকারী ইমাম তথা ইমাম আবু হানিফা (র) সম্পর্কে জানতে পারে। ইমাম আবু হানিফা (র)-এর নাম নুমান বিন সাবিত। আবু হানিফা তার কুনিয়াত বা উপনাম। তিনি এ নামেই পরিচিত তার উপাধি ইমাম আযম। তিনি কুফা নগরীতে জন্মগ্রহণ করেন এবং এখানেই লালিত-পালিত হন। বর্তমান বিশ্বের বেশিরভাগ মুসলমানই এখন তার মতের অনুসারী। উদ্দীপকের বক্তা সাহেব ইমাম আবু হানিফা (র) এর পরিচয় দিয়ে বলেন, তিনি ৮০ হিজরিতে জন্ম গ্রহণ করেন। তার প্রত্যক্ষ তত্ত্বাবধানে ফিকহশাস্ত্র গড়ে ওঠে। বিভিন্ন বিষয়ে জ্ঞান লাভ করার পর তিনি কুরআন ও হাদিসের ওপর গবেষণা শুরু করেন। তিনি সুদীর্ঘ ২২ বছর অক্লান্ত সাধনা করে ৮৩ হাজার মাসয়ালা সংবলিত 'কিতাবুল হানাফি' নামে একটি গ্রন্থ রচনা করেন। অন্যান্য মাযহাবের তুলনায় হানাফি ফিকহ অত্যন্ত সহজ ও অনায়াস সাধ্য। এটিতে অধিকতর মানবিক বিধান প্রবর্তনের জন্য 'ইসতিহসান' নীতি প্রবর্তিত হয়েছে এবং আইনের উৎস হিসেবে কিয়াসের ওপরই বেশি গুরুত্বারোপ করা হয়েছে। ইমাম আবু হানিফা (র) ইসলামি জ্ঞানচর্চায় সারাজীবন নিয়োজিত ছিলেন। তিনি জীবনে অনেক কষ্ট করেছেন, এমনকি কারাভোগও করেছেন। তবু তিনি ন্যায়ের পথে ছিলেন। ইমাম আবু ইউসুফ, ইমাম মুহাম্মদসহ বহু মুজতাহিদ আলেম তার ছাত্র ছিলেন।"
        },
        {
          "label": "ঘ",
          "question": "তালহার কর্মকাণ্ডটি অন্যদের জীবনে কী প্রভাব ফেলতে পারে? বিশ্লেষণ করো।",
          "explanation": "তালহার প্রতিদিন পাঁচবার সালাত আদায় অন্যদের জীবনে ইতিবাচক প্রভাব ফেলতে পারে। সালাত অর্থ দোয়া, ক্ষমা প্রার্থনা করা ও রহমত কামনা করা ইত্যাদি। ইসলাম যে পাঁচটি রুকনের (ভিত্তি) ওপর প্রতিষ্ঠিত, তার দ্বিতীয়টি হলো সালাত। আর এ সালাত বা নামাজ আদায়ের ফলে তালহা পরিচ্ছন্ন থেকে পাপ কাজ থেকে বিরত থাকতে পারে। উদ্দীপকের তালহা প্রতিদিন পাঁচবার নামাজ আদায় করতে মসজিদে যায়। এতে সে পরিষ্কার-পরিচ্ছন্ন থাকতে পারে এবং সকল পাপ কাজ থেকে বিরত থাকে। কারণ সে জানে সালাত মানুষকে আল্লাহর নৈকট্য লাভে সহায়তা করে। এর ফলে ইমান মজবুত ও আত্মা পরিশুদ্ধ হয়। এটি মানুষকে খুব সকালে ঘুম থেকে উঠতে অভ্যস্ত করে তোলে, যা স্বাস্থ্যের জন্য উপকারী। মহান আল্লাহ মুমিনের ওপর দৈনিক পাঁচবার সালাত ফরজ করেছেন। এগুলো হলো- ফজর, যোহর, আসর, মাগরিব ও এশা। শরিয়ত অনুমোদিত কারণ ছাড়া কখনোই নামাজ ত্যাগ করা যায় না। কারণ সালাতকে জান্নাতের চাবি বলে ঘোষণা করা হয়েছে। আর এটি কাফির এবং মুমিনের মধ্যে পার্থক্য নির্দেশ করে। সালাতের গুরুত্ব ও তাৎপর্য সম্পর্কে পবিত্র কুরআনে বলা হয়েছে- 'নিশ্চয়ই সালাত মানুষকে অশ্লীল ও খারাপ কাজ থেকে বিরত রাখে' (সুরা আনকাবুত-৪৫)। এ ফরজ ইবাদতের মাধ্যমে বান্দা ও আল্লাহর মধ্যে সম্পর্ক তৈরি হয়। তালহা যেহেতু সালাত আদায় করে, তাই সে আল্লাহর নৈকট্য লাভ করতে পারবে এবং তার মাধ্যমে অন্যরাও উপকৃত হবে। পরিশেষে বলা যায়, আমাদের উচিত আল্লাহর নৈকট্য লার্ভের জন্য যথাযথ ভাবে সালাত আদায় করা এবং অন্যকে সালাত আদায়ে উৎসাহিত করা।"
        }
      ]
    },
    {
      "number": "11",
      "uddipok": "মামুন একজন রিকশাচালক। দীর্ঘতম দিন ও প্রচণ্ড গরমের মধ্যে সে আল্লাহর একটি হুকুম পালন করতে সুবহে সাদিক হতে রাত পর্যন্ত পানাহার থেকে বিরত আছে। সে জানে এটি একমাত্র ইবাদত, যার পুরস্কার আল্লাহ নিজ হাতে দিবেন। সাকিব একটি বই পড়ে জানতে পারল যে, রাসুল (স)- এর যুগে ফরজ, ওয়াজিব, সুন্নাত বা মুস্তাহাব নামে কোনো পরিভাষা ছিল না। যদিও কুরআন-হাদিসের বিভিন্ন জায়গায় ছড়িয়ে ছিল শব্দগুলো। পরবর্তীতে ইসলামি সাম্রাজ্যের বিস্তার লাভ করে। তখন শরিয়ত পালন অনেকের জন্য কঠিন হয়ে পড়ে। হিজরি দ্বিতীয় থেকে তৃতীয় শতাব্দীর মধ্যে কিছু মুজতাহিদ আলেম কুরআন-হাদিসের আলোকে এবং কিয়াস ও ইজমার ভিত্তিতে কিছু ফতোয়া বা সিদ্ধান্ত দেন। তা একটি স্বতন্ত্র শাস্ত্রে পরিণত হয়। ইসলামি শরিয়ত পালনও সহজ হয়।",
      "tag": "BAFSCK 23",
      "sub_questions": [
        {
          "label": "ক",
          "question": "প্রসিদ্ধ মাযহাব কয়টি?",
          "explanation": "ইমাম আবু হানিফা (র)-এর প্রতিষ্ঠিত হানাফি মাজহাব-ই প্রসিদ্ধ মাজহাব।"
        },
        {
          "label": "খ",
          "question": "হাদিসকে কুরআনের ব্যাখ্যা বলার কারণ কী? ব্যাখ্যা করো।",
          "explanation": "কুরআনে বর্ণিত বিধানাবলি বিস্তৃতরূপে হাদিসে বর্ণিত হয়েছে বলে একে আল-কুরআনের ব্যাখ্যা বলা হয়। আল্লাহ তায়ালা পবিত্র কুরআনে শরিয়তের যাবতীয় আদেশ-নিষেধ, বিধি-বিধান ও মূলনীতি অত্যন্ত সংক্ষিপ্তভাবে বর্ণনা করেছেন। অতঃপর মহানবি (স) এসব বিধি-বিধান আল্লাহর নির্দেশে স্পষ্টরূপে বর্ণনা করেছেন। তিনি আল্লাহর বাণীসমূহ ব্যাখ্যা-বিশ্লেষণের মাধ্যমে মানুষের জন্য আল্লাহর বিধানসমূহ বোঝা এবং তা পালন করার পথকে সহজ করেছেন। তিনি হাতে-কলমে এসব বিধান মানুষকে শিখিয়েছেন। অর্থাৎ হাদিসে কুরআনের সুস্পষ্ট ব্যাখ্যা বর্ণনা করা হয়েছে।"
        },
        {
          "label": "গ",
          "question": "সাকিব বই পড়ে কোন শাস্ত্রের উৎপত্তি সম্পর্কে জানতে পেরেছে? ব্যাখ্যা করো।",
          "explanation": "সাকিব বই পড়ে ফিকহশাস্ত্রের উৎপত্তি সম্পর্কে জানতে পেরেছে। যে শাস্ত্রে কর্মসংক্রান্ত তথা ব্যাবহারিক জীবনের বিভিন্ন শাখা-প্রশাখা সংক্রান্ত শরিয়তের হুকুম-আহকাম ও বিধি-বিধান আলোচিত হয়, সে শাস্ত্রকে বলা হয় ফিকহশাস্ত্র বা ইলমুল ফিকহ। মূলত কুরআন ও হাদিস থেকে বিধান বের করা সাধারণ মানুষের পক্ষে সম্ভব নয়। একারণে কুরআন ও হাদিসের নির্যাসগ্রন্থ হিসেবে ফিকহশাস্ত্র বা ইসলামি আইনশাস্ত্র রচিত হয়। উদ্দীপকের সাকিব একটি বই পড়ে জানতে পারল যে, রাসুল (স)-এর যুগে ফরজ, ওয়াজিব, সুন্নাত বা মুস্তাহাব নামে কোনো পরিভাষা ছিল না। যদিও কুরআন-হাদিসের বিভিন্ন জায়গায় ছড়িয়ে ছিল শব্দগুলো। পরবর্তীতে ইসলামি সাম্রাজ্যের বিস্তার লাভ করে। তখন শরিয়ত পালন অনেকের জন্য কঠিন হয়ে পড়ে। হিজরি দ্বিতীয় থেকে তৃতীয় শতাব্দীর মধ্যে কিছু। মুজতাহিদ আলেম কুরআন-হাদিসের আলোকে এবং কিয়াস ও ইজমার ভিত্তিতে কিছু ফতোয়া বা সিদ্ধান্ত দেন। তা একটি স্বতন্ত্র শাস্ত্রে পরিণত হয়। এতে সাধারণ মানুষের জন্য কুরআন-সুন্নাহর বিধান পালন করা সম্ভবপর হয়। এর মাধ্যমে মুজতাহদগণ উদ্ভাবিত নতুন নতুন সমস্যার শরয়ি সমাধান দিয়েছেন। যা মানুষের অনেক উপকারে আসছে।"
        },
        {
          "label": "ঘ",
          "question": "মামুনের কার্যক্রমের প্রভাব বিশ্লেষণ করো।",
          "explanation": "মামুনের পালনকৃত ইবাদত তথা সাওম ব্যক্তিগত জীবনে গুরুত্বপূর্ণ প্রভাব ফেলে। সাওম একটি মৌলিক ফরজ ইবাদত। পবিত্র রমযান মাসে প্রাপ্ত বয়স্ক প্রত্যেক নারী-পুরুষের সাওম পালন করা ফরজ। এর মাধ্যমে সাওম পালনকারীর আত্মার উৎকর্ষ সাধিত হয়। সাওমের মাধ্যমে মানুষের মনে তাকওয়া ও আল্লাহর প্রতি ভালোবাসা সৃষ্টি হয়। এ তাকওয়া ও ভালোবাসাই জীবনকে সুন্দরভাবে গড়তে সহায়তা করতে পারে। এর পুস্কার আল্লাহ তায়ালা নিজে দেবেন। উদ্দীপকের মামুন সাওম পালন করে। সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয়তৃপ্তি থেকে বিরত থাকাই হলো সাওম। সাওমের ক্ষেত্রে ক্ষুধা ও তৃষ্ণায় কাতর হয়েও মহান আল্লাহর ভালোবাসা ও ভয়ে পানাহার ও ইন্দ্রিয়তৃপ্তি থেকে বিরত থাকা হয়। এতে মানুষে খারাপ কাজ থেকে বিরত থাকতে পারে। মানুষ লোভ-লালসা, হিংসা-বিদ্বেষ, ক্রোধ-ক্ষোভ ও কামভাবের বশবর্তী হয়ে অনেক মন্দ কাজে লিপ্ত হয়। সাওম মানুষকে এসব কাজ থেকে দূরে রাখে। সাওম হলো কোনো ব্যক্তি ও তার মন্দ কাজের মধ্যে ঢালস্বরূপ। মহানবি (স) বলেছেন, 'সাওম (রোযা) ঢালস্বরূপ' (বুখারি ও মুসলিম)। সুতরাং উদ্দীপকের মামুনের মত আমরাও যদি সাওম পালন করি তাহলে সকল মন্দ কাজ থেকে বিরত থেকে এভাবেই নিজের ব্যক্তিগত জীবনকে সুন্দরভাবে গড়ে তুলতে পারব।"
        }
      ]
    }
  ]
}