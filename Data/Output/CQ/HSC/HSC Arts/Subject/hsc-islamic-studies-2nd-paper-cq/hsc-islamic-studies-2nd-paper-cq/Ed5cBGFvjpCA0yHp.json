{
  "title": "ঢাকা, ময়মনসিংহ, রাজশাহী, কুমিল্লা, চট্টগ্রাম, যশোর বোর্ড-২০২৫",
  "subtitle": "(11)",
  "questions": [
    {
      "number": "1",
      "uddipok": "দ্বাদশ শ্রেণীর ছাত্র ইকরাম টিফিনের সময় বন্ধুদের নিয়ে ইবাদতগৃহে একসাথে প্রার্থনা করল। এক দরিদ্র বন্ধুর ফরম পূরণের টাকা সংগ্রহের জন্য নিজের টিফিনের টাকা দিয়ে দিল। তার বন্ধু ইঞ্জিল হতে একটি উদ্ধৃতি দিলে সে বলল, কুরআন সত্যায়ন করলে আমি এটা অবশ্যই মেনে নেব। অপরদিকে তার বন্ধু আসলামকে বার বার সত্য মেনে নেয়ার আহ্বান জানালেও সে অস্বীকার করে। সে সত্য শুনেও শোনে না। স্রষ্টার নিদর্শন দেখেও দেখে না।",
      "tag": "DB, MB, RB, CB, CTG.B, JB 2025",
      "sub_questions": [
        {
          "label": "ক",
          "question": "بقرةর্তা শব্দের অর্থ কী?",
          "explanation": "اَلْبَقَر শব্দের অর্থ গাভী।"
        },
        {
          "label": "খ",
          "question": "আদর্শ সমাজ গঠনে কুরআনের ভূমিকা ব্যাখ্যা করো।",
          "explanation": "আদর্শ সমাজ গঠনে আল-কুরআন অত্যন্ত গুরুত্বপূর্ণ ভূমিকা পালন আল-কুরআন মানুষের জীবনের প্রতিটি দিকের জন্য পরিপূর্ণ দিকনির্দেশনা প্রদান করে, যা সমাজ গঠনের মূল ভিত্তি হিসেবে কাজ করে। এতে ন্যায়বিচার, পারস্পরিক সহমর্মিতা, মানবিকতা, দয়া, ধৈর্য, সততা, পরিশ্রম ও আত্মসংযমের শিক্ষা দেওয়া হয়েছে। সামাজিক সমস্যা নিরসনে আল-কুরআন ঘোষণা দিয়েছে- \"তোমরা ন্যায়বিচার করো। তা তাকওয়ার সর্বাধিক নিকটবর্তী\" (সূরা আল-মায়েদা, আয়াত: ৮)। কুরআন সমাজের দুর্বল, গরিব, এতিম ও মিসকিনদের অধিকার নিশ্চিত করার নির্দেশ দেয়, যা একটি ভারসাম্যপূর্ণ সমাজ গঠনে সহায়ক। ব্যক্তি যখন কুরআনের আলোকে জীবনযাপন করে, তখন সে দায়িত্বশীল নাগরিক হিসেবে সমাজে ইতিবাচক প্রভাব ফেলে। ফলে সমাজে শান্তি, স্থিতি ও ন্যায়ভিত্তিক পরিবেশ সৃষ্টি হয়, যা একটি আদর্শ সমাজের মূলভিত্তি"
        },
        {
          "label": "গ",
          "question": "ইকরামের কার্যক্রমে কী ফুটে উঠেছে? সূরা আল-বাকারার প্রথম পাঁচ আয়াতের আলোকে",
          "explanation": "ইকরামের কার্যক্রমে মুত্তাকির পরিচয় ফুটে উঠেছে। মুত্তাকি অর্থ আল্লাভীরু বা পরহেজগার। যারা আল্লাহকে ভয় করে সব ধরনের অন্যায় ও পাপ কাজ থেকে বিরত থাকে তারাই মুত্তাকি। সূরা আল-বাকারায় মুত্তাকিদের কয়েকটি বিশেষ গুণাবলি তুলে ধরা হয়েছে। এর মধ্যে অন্যতম কিছু গুণাবলি হলো- গায়েবে বিশ্বাস করা, সালাত কায়েম করা, আল্লাহর পথে ব্যয় করা, পরকালে বিশ্বাস করা ইত্যাদি। যা ইকরামের কার্যক্রমের মধ্যেও ফুটে উঠেছে। উদ্দীপকের ইকরাম টিফিনের সময় বন্ধুদের নিয়ে ইবাদতগৃহে একসাথে প্রার্থনা করল। এক দরিদ্র বন্ধুর ফরম পূরণের টাকা সংগ্রহের জন্য নিজের টিফিনের টাকা দিয়ে দিল। তার এ চারিত্রিক বৈশিষ্ট্যসমূহ মুত্তাকির বৈশিষ্ট্যের সাথে সম্পূর্ণ সাদৃশ্যপূর্ণ। কেননা, সূরা আল-বাকারার ৩ নম্বর আয়াতে মুত্তাকিদের সম্পর্কে বলা হয়েছে- \"যারা অদৃশ্যে বিশ্বাস স্থাপন করে, নামাজ প্রতিষ্ঠা করে এবং তাদেরকে জীবিকা হিসেবে আমি যা দিয়েছি তা থেকে দান করে\"। এ আয়াতের সাথে ইকরামের নামাজ আদায় ও টিফিনের টাকা বন্ধুকে দিয়ে দেওয়া সাদৃশ্যপূর্ণ। আর এসকল ব্যক্তিদের সম্পর্কে আল্লাহ তাআলা বলেছেন, \"তারাই তাদের প্রভুর পক্ষ থেকে হেদায়েতের ওপর রয়েছে এবং তারাই সফল\" (সূরা আল-বাকারা, আয়াত: ৫)। তাই বলা যায়, ইকরামের কার্যক্রমে মুত্তাকির গুণাবলি প্রকাশ পাওয়ায় তা ইহকালীন ও পরকালীন কল্যাণ বয়ে আনরে।"
        },
        {
          "label": "ঘ",
          "question": "আসলামের পরিণাম পবিত্র কুরআনের আলোকে বিশ্লেষণ করো।",
          "explanation": "আসলামের কার্যক্রমে কুফরি প্রকাশ পেয়েছে, এর দরুণ তাকে দুনিয়া ও আখিরাতে ভয়াবহ পরিণতি ভোগ করতে হবে। কাফির শব্দটি 'কুফর' থেকে নিম্পন্ন। কুফর অর্থ আচ্ছাদন করা, ঢেকে দেওয়া, অবিশ্বাস ও অস্বীকার করা। আল্লাহ তাআলার অস্তিত্ব ও ক্ষমতা, রিসালাত, আসমানি কিতাব, জান্নাত-জাহান্নাম, তাকদির, ফেরেশতা প্রভৃতিকে অবিশ্বাস ও অস্বীকার করার নাম কুফর। যারা কুফরি করে তারাই কাফির। কাফিরদের সম্পর্কে কুরআনে বলা হয়েছে- \"নিশ্চয় যারা কুফরি করেছে, তাদেরকে তুমি সতর্ক করো অথবা না করো, তাদের জন্য উভয়ই সমান। তারা বিশ্বাস স্থাপন করবে না\" (সূরা আল-বাকারা, আয়াত: ৬)। কাফিরদের দুনিয়া ও আখিরাতের পরিণতি অত্যন্ত ভয়াবহ। উদ্দীপকের আসলাম বারবার সত্য মেনে নেয়ার আহ্বান অস্বীকার করে। সে সত্য শুনেও শোনে' না। স্রষ্টার নিদর্শন দেখেও দেখে না। তার এ আচরণ প্রকৃতপক্ষে একজন কাফিরের চরিত্রের সাথে সাদৃশ্যপূর্ণ। কাফিরদের বৈশিষ্ট্য হলো- তারা কিছু বিষয়ে বিশ্বাস করে কিছু বিষয়ে অবিশ্বাস করে, তারা সত্যকে দেখেও না দেখার ভান করে, স্রষ্টার নিদর্শন দেখেও তা অস্বীকার করে। তারা আল্লাহকে অস্বীকার করে দুনিয়ার জীবনকে প্রাধান্য দেয়। কাফিরদের সকল ভালো কাজ আখিরাতে মূল্যহীন হয়ে যাবে এবং তারা আল্লাহর রহমত থেকে সম্পূর্ণভাবে বঞ্চিত থাকবে। তাই একজন কাফিরের পরিণতি হলো চরম লাঞ্ছনা, শাস্তি এবং অনন্তকাল জাহান্নামের আবাস। এ প্রসঙ্গে আল্লাহ তাআলা বলেন- \"আর যারা কুফরি করবে ও আমার নিদর্শনগুলিকে অস্বীকার করবে তারাই জাহান্নামী। যেখানে তারা চিরদিন থাকবে\" (সূরা আল বাকারা, আয়াত: ৩৯)। পরিশেষে তাই বলা যায়, আসলামের কুফরি কার্যক্রমের জন্য পরকালে তাকে চিরস্থায়ী আবাসস্থল জাহান্নামের শাস্তি ভোগ করতে হবে।"
        }
      ]
    },
    {
      "number": "2",
      "uddipok": "জনাব সোলাইমান দীর্ঘদিন বিদেশে ছিলেন। দেশে ফিরে দেখেন গ্রামের কিছু প্রভাবশালী লোক সমাজে শান্তি প্রতিষ্ঠার দাবি করলেও তাদের কার্যকলাপের মাধ্যমে সমাজে বিশৃঙ্খলা সৃষ্টি হচ্ছে। গ্রামের মানুষ বিভ্রান্ত ও বিভক্ত হয়ে পড়ছে। সোলাইমান তাদের এসব কাজ থেকে বিরত থাকতে বললে তারা বলে, আমরাতো গ্রামে শান্তির জন্য কাজ করছি। তার বোন আসমা এক ওয়াজে শুনলেন, আধুনিক বিজ্ঞানে আমরা দেখি, প্রকৃতির ছোট ছোট জিনিস যেমন একটি অণু বা একটি ক্ষুদ্র কীট বিশাল শিক্ষা বহন করে। কিন্তু এগুলোকে কেউ কেউ তুচ্ছ মনে করে। তাই মহান আল্লাহ কুরআনে এরূপ একটি ক্ষুদ্র কীটের কথা বলে বললেন, এতে আল্লাহ লজ্জাবোধ করেন না।",
      "tag": "DB, MB, RB, CB, CTG.B, JB 2025",
      "sub_questions": [
        {
          "label": "ক",
          "question": "কুরআন কাদের জন্য হেদায়াত?",
          "explanation": "কুরআন মুত্তাকিদের জন্য হেদায়াত।"
        },
        {
          "label": "খ",
          "question": "\"আমি যা জানি, তোমরা তা জান না\" ব্যাখ্যা করো।",
          "explanation": "মানুষ সৃষ্টির ব্যাপারে ফেরেশতাদের প্রশ্নের প্রত্যুত্তরে আল্লাহ তাআলা বলেন, \"আমি যা জানি, তোমরা তা জানো না\"। আল্লাহ তাআলা মানব সৃষ্টির পরিকল্পনা বাস্তবায়নের পূর্বে ফেরেশতাদের কাছে বিষয়টি উত্থাপন করেন। তিনি বলেন, \"নিশ্চয়ই পৃথিবীতে আমি আমার খলিফা বানাতে চাই\"। এর মাধ্যমে তিনি ফেরেশতাদের অনুমতি বা পরামর্শ নেননি; বরং তাদেরকে এ বিষয়ে অবহিত করেন মাত্র। কিন্তু তাদের মধ্যে নতুন এ সৃষ্টির বিষয়টি এক বিনীত জিজ্ঞাসার জন্ম দিল। তারা বলেন, আমরা থাকতে এমন কাউকে পৃথিবীতে আল্লাহ তাআলা কেন সৃষ্টি করতে চান, যারা সেখানে অশান্তি সৃষ্টি ও রক্তপাত করবে? তখন আল্লাহ তাআলা তাদের প্রশ্নের উত্তরে বলেন إِنِّي أَعْلَمُ مَالًا تَعْلَمُونَ অর্থাৎ নিশ্চয়ই আমি যা জানি, তোমরা তা জানো না (সূরা আল-বাকারা, আয়াত: ৩১)"
        },
        {
          "label": "গ",
          "question": "উদ্দীপকে উল্লেখিত গ্রামের প্রভাবশালী লোকদের কার্যক্রমে সূরা আল-বাকারায় উল্লেখিত কাদের চরিত্রের সাথে সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লিখিত গ্রামের প্রভাবশালী লোকদের কার্যক্রম পবিত্র সূরা আল-বাকারায় উল্লিখিত মুনাফিকদের চরিত্রের সাথে সাদৃশ্যপূর্ণ। মুনাফিক অর্থ প্রতারক, দ্বিমুখী নীতি বিশিষ্ট লোক। যাদের কথা ও কাজের মিল থাকে না, অর্থাৎ মিথ্যা কথা বলে, ওয়াদা ভঙ্গ করে এবং আমানতের খিয়ানত করে। মুনাফিকরা নিজেরাই সমস্যা সৃষ্টি করে কিন্তু তারা নিজেদেরকে নির্দোষ এবং সমাধানকারী দাবি করে। তাদের বিশ্বাস করা যায় না। তারা সমাজের জন্য অত্যন্ত ক্ষতিকর ব্যক্তি। উদ্দীপকের প্রভাবশালী লোকদের চরিত্রে এরূপ মুনাফিকেরই সাদৃশ্য বিদ্যমান। উদ্দীপকে দেখা যায়, গ্রামের কিছু প্রভাবশালী লোক সমাজে শান্তি প্রতিষ্ঠার দাবি করলেও তাদের কার্যকলাপের মাধ্যমে সমাজে বিশৃঙ্খলা সৃষ্টি হচ্ছে। গ্রামের মানুষ বিভ্রান্ত ও বিভক্ত হয়ে পড়ছে। যা প্রকৃতপক্ষে মুনাফিকদের কার্যক্রমেরই নিদর্শন। মুনাফিকরা অন্তরে কুফর, শিরক ও অবাধ্যতা গোপন রেখে মুখে মুমিনসুলভ বাক্য উচ্চারণ করে এবং লোক দেখানোর জন্য ইবাদত সম্পন্ন করে। তাদের কার্যক্রম সম্পর্কে কুরআনে বলা হয়েছে-\"আর যখন তাদেরকে বলা হয়, তোমরা পৃথিবীতে বিশৃঙ্খলা সৃষ্টি করো না, তখন তারা বলে, নিশ্চয়ই আমরা শান্তি স্থাপনকারী\" (সূরা আল-বাকারা, আয়াত: ১১)। তাদের এ ধোঁকাবাজির কারণে আল্লাহ তাদেরকে ধোঁকায় ফেলেন। তাই বলা যায়, গ্রামের প্রভাবশালী লোকদের চরিত্রে মুনাফিকের - নিদর্শন ফুটে উঠেছে।"
        },
        {
          "label": "ঘ",
          "question": "উদ্দীপকে উল্লেখিত ক্ষুদ্র কীটের উদাহরণের তাৎপর্য বিশ্লেষণ করো।",
          "explanation": "উদ্দীপকে উল্লেখিত ক্ষুদ্র কীটের উদাহরণ দিয়ে আল্লাহ তাআলা শিক্ষা প্রদান করেছেন ও কাফিরদের একটি মূর্খতাপ্রসূত জিজ্ঞাসার জবাব দিয়েছেন। সূরা আল-বাকারার ২৬ নম্বর আয়াতে আল্লাহ তাআলা বলেছেন, \"নিশ্চয় আল্লাহ মশা কিংবা তার চেয়ে ক্ষুদ্র কোনো কিছুর উপমা বর্ণনা করতে লজ্জাবোধ করেন না\"। এ আয়াতটি তখন নাযিল হয়, যখন মুনাফিক ও কাফিররা কুরআনে মশা, মাকড়সা, মাছি প্রভৃতি ক্ষুদ্র প্রাণী দিয়ে উপমা দেওয়া নিয়ে বিদ্রুপ ও উপহাস করতে থাকে। তারা বলত, \"আল্লাহ কি এমন তুচ্ছ জিনিস দিয়ে উপমা দেন?\" তাদের এই কটূক্তির জবাবেই আল্লাহ তাআলা বলেন, \"তিনি মশা বা তদোপেক্ষা ক্ষুদ্র বস্তু দিয়ে উপমা দিতে লজ্জাবোধ করেন না, বরং এর মাধ্যমে তিনি মুমিনদের সৎপথে পরিচালিত করেন এবং যারা কাফির, তাদের গোমরাহ করেন। উদ্দীপকে এ বিষয়টিরই বর্ণনা করা হয়েছে। উদ্দীপকে দেখা যায়, আসমা এক ওয়াজে শুনলেন, আধুনিক বিজ্ঞানে আমরা দেখি, প্রকৃতির ছোট ছোট জিনিস যেমন একটি অণু বা একটি ক্ষুদ্র কীট বিশাল শিক্ষা বহন করে। কিন্তু এগুলোকে কেউ কেউ তুচ্ছ মনে করে। তাই আল্লাহ কুরআনে এরূপ ক্ষুদ্র কীটের কথা বলেছেন। এতে আল্লাহ লজ্জাবোধ করেন না। এ কথা দ্বারা সূরা আল বাকারার ২৬ নম্বর আয়াতের দিকে ইঙ্গিত করা হয়েছে। আল্লাহ তাআলা উপমার মাধ্যমে মানুষকে নানামুখী শিক্ষাদান করেন। মুমিনরা এটাকে শিক্ষাপ্রদ ও সত্য বিষয় হিসেবে জেনে হেদায়াতের পথে চলে আর কাফিররা এর ত্রুটি-বিচ্যুতি খুঁজতে যেয়ে আরো বিভ্রান্ত হয়। পরিশেষে বলা যায়, মুনাফিক ও কাফিররা কুরআনের ক্ষুদ্র উপমা নিয়ে বিদ্রুপ করলে, তাদের জবাবেই এই আয়াত নাজিল হয়। যাতে বলা হয়, আল্লাহ কোনো বিষয় দিয়ে উপমা দিতে লজ্জা পান না, কারণ প্রতিটি উদাহরণের পেছনে রয়েছে জ্ঞান আর হিকমত।"
        }
      ]
    },
    {
      "number": "3",
      "uddipok": "একটি আন্তঃ কলেজ প্রতিযোগিতায় \"কুরআনকে কেন আল্লাহর বাণী হিসাবে বিশ্বাস করব?\" বিষয়টি নিয়ে আলোচনা হয়। এক বিতার্কিক দাবি করেন, কুরআনের ভাষা ও বক্তব্য মানবসৃষ্ট নয়। এর বড় প্রমাণ এর সমতুল্য কিছু রচনা করা অসম্ভব। তার বিপরীতে এক প্রতিযোগী বলেন, \"যদি এটি সত্য হয় তবে এমন কোনো চ্যালেঞ্জ থাকা উচিত যা এই দাবিকে যাচাই করতে পারে।\" বিতর্ক চলাকালীন সৃষ্টিকর্তাকে স্মরণের আহ্বান শুনতে পেলেন। মঈনুদ্দীন পবিত্র হয়ে বিশেষ গৃহে গিয়ে অনেকে এক সাথে প্রভুতে সমর্পিত হলো। প্রার্থনা শেষে প্রশান্ত চেহারা নিয়ে বাসায় ফিরল।",
      "tag": "DB, MB, RB, CB, CTG.B, JB 2025",
      "sub_questions": [
        {
          "label": "ক",
          "question": "আখিরাত শব্দের অর্থ কী?",
          "explanation": "আখিরাত শব্দের অর্থ পরকাল।"
        },
        {
          "label": "খ",
          "question": "আদর্শ রাষ্ট্র গঠনে কুরআনের ভূমিকা ব্যাখ্যা করো।",
          "explanation": "আদর্শ রাষ্ট্র গঠনে আল-কুরআনের ভূমিকা অত্যন্ত তাৎপর্যপূর্ণ। আল-কুরআন মানবজীবনের পূর্ণাঙ্কা দিকনির্দেশনা প্রদানকারী একমাত্র আল্লাহর কিতাব, যেখানে ব্যক্তিগত, সামাজিক, রাজনৈতিক ও অর্থনৈতিক জীবন পরিচালনার জন্য নির্ভুল দিকনির্দেশনা রয়েছে। আদর্শ রাষ্ট্র গঠনের জন্য প্রয়োজন ন্যায়বিচার, সাম্য, মানবাধিকার, নৈতিকতা ও কল্যাণমুখী নেতৃত্ব। এ সকল গুণাবলি কুরআনের শিক্ষায় স্পষ্টভাবে বর্ণিত হয়েছে। কুরআন মানুষকে তাকওয়া ও আল্লাহভীতির মাধ্যমে ন্যায়পরায়ণ শাসক হতে উদ্বুদ্ধ করে এবং দুর্নীতি, জুলুম ও অন্যায়ের বিরুদ্ধে বুখে দাঁড়ানোর আদেশ দেয়। জাতীয় জীবনের সমস্যার মূলোৎপাটনে কুরয়ান নির্দেশ দিয়েছে। । আল্লাহ বলেন- \"আর তোমরা আল্লাহর পথ ঐক্যবদ্ধভাবে আকড়ে ধরো এবং বিচ্ছিন্ন হয়ো না' (সূরা আলে-ইমরান, আয়াত: ১০৩)।"
        },
        {
          "label": "গ",
          "question": "উদ্দীপকে উল্লেল্লখিত দুই বিতার্কিকের বক্তব্যের সপক্ষে কুরআনের কোনো চ্যালেঞ্জ আছে কি? ব্যাখ্যা করো।",
          "explanation": "হ্যাঁ, উদ্দীপকে উল্লিখিত দুই বিতার্কিকের বক্তব্যের সপক্ষে আল-পরআনের চ্যালেঞ্জ আছে। আল-কুরআন সর্বজনীন ও সর্বকালীন এক চিরন্তন সত্য ম্যগ্রন্থ। এ গ্রন্থের সংশয়হীনতা ও অভ্রান্ত নির্দেশনা এতটাই সুনিশ্চিত ও অকাট্য যে, তা সব কালের ও সব দেশের মানুষের জন্য প্রযোজ্য। আল্লাহ তাআলা এর সত্যতা ও সর্বায়ক চ্যালেঞ্জ ঘোষণা করে বলেন, \"আর তোমাদের যদি কোনো সন্দেহ হয় যা আমি আমার বান্দার ওপর নাজিল করেছি তা সম্পর্কে, তাহলে তার মতো একটি সূরা রচনা করো এবং আল্লাহ ব্যতীত তোমাদের সহযোগীদের ডাকো, যদি তোমরা সত্যবাদী হও” (সূরা আল-বাকারা, আয়াত: ২৩)। উদ্দীপকে এক বিতার্কিক দাবি করেন, কুরআনের ভাষা ও বক্তব্য মানবসৃষ্ট নয়- এর বড় প্রমাণ এর সমতুল্য কিছু রচনা করা অসম্ভব। তার বিপরীতে অপর এক প্রতিযোগী বলেন, \"যদি এটি সত্য হয় তবে এমন কোনো চ্যালেঞ্জ থাকা উচিত যা এই দাবিকে যাচাই করতে পারে\"। প্রকৃতপক্ষে আল-কুরআনের ভাষাশৈলী ও বক্তব্য, সত্যতা ও অদ্বিতীয়তা সম্পর্কে কাফিরদের প্রতি আল্লাহ তাআলার চ্যালেঞ্জ অত্যন্ত দৃঢ় ও সুস্পষ্ট। মানবরচিত কোনো রচনা কখনোই এর সমপর্যায়ে পৌছাতে পারবে না। এটি শুধু সাহিত্য নয়, পরিপূর্ণ জীবনবিধান যা চিরন্তন ও সর্বজনীন। এ বিষয়ের সত্যতা ও দৃঢ়তা সম্পর্কেই আল কুরআনের সূরা বাকারার ২৩ নম্বর আয়াতে বলা হয়েছে। এই চ্যালেঞ্জ আজও বিদ্যমান। কেউ কখনো এর অনুরূপ তৈরি করতে সক্ষম হয়নি, হবেও না।"
        },
        {
          "label": "ঘ",
          "question": "মঈনুদ্দীনের কার্যক্রম কীভাবে আল্লাহর নৈকট্য লাভে সহায়ক হবে? বিশ্লেষণ করো।",
          "explanation": "মঈনুদ্দীনের কার্যক্রমটি হলো সালাত, যা মুমিন ব্যক্তির জন্য আল্লাহ তাআলার সঙ্গে সরাসরি যোগাযোগের মাধ্যম। সালাত শব্দটি আরবি। ফারসি ভাষায় একে নামাজ বলা হয়। পরিভাষায়, নির্দিষ্ট সময়ে নির্দিষ্ট পদ্ধতিতে নির্দিষ্ট ইবাদত আদায় করার নাম সালাত। এ ইবাদতটি একজন মুমিনকে আল্লাহর স্মরণে যুক্ত রাখে এবং নিয়মিত তাঁর সামনে দাঁড়ানোর মাধ্যমে অন্তরকে পরিশুদ্ধ করে। উদ্দীপকের মইনুদ্দীনের কার্যক্রমে এ ইবাদতটিই লক্ষ করা যায়। উদ্দীপকের মঈনুদ্দীন বিতর্ক চলাকালীন সৃষ্টিকর্তার স্মরণের আহ্বান শুনতে পেয়ে একটি বিশেষ গৃহে গিয়ে অনেকের সাথে প্রভুতে সমর্পিত হয়। যা দ্বারা ইসলামের মৌলিক ইবাদত সালাতকে বোঝানো হয়েছে। যথাযথভাবে সালাত আদায় আল্লাহর সান্নিধ্য লাভের উপায়। তাকবিরে তাহরিমা উচ্চারণের সাথে সাথে ব্যক্তি পৃথিবীর সব বিষয়ের সাথে সম্পর্ক ছিন্ন করে একান্তভাবে আল্লাহর সাথে সম্পৃক্ত হয়। রাসুলুল্লাহ (সা.) বিষয়টি ব্যাখ্যা করে বলেছেন, \"তুমি এমনভাবে ইবাদত করবে যেন তুমি আল্লাহকে দেখছ। আর যদি তুমি তাঁকে নাও দেখ, তিনি তোমাকে অবশ্যই দেখছেন\" (বুখারি"
        }
      ]
    },
    {
      "number": "4",
      "uddipok": "জনাব আরাফাত কে.এস.এম সরকারি কলেজের অধ্যাপক। নতুন জামা পরে কলেজে যাচ্ছিলেন। হঠাৎ একটি রিক্সা রাস্তায় জমে থাকা কাদা পানি ছিটিয়ে দিলে জামা নষ্ট হলো। তিনি রিক্সাওয়ালাকে মারতে উদ্যত হলেন। এমন সময় একটি হাদিসের কথা মনে করে নিজেকে শান্ত করলেন। তিনি হারতে চান না। বাসায় ফিরে অন্য জামা পরে বের হলেন। মনে খুব শান্তি পেলেন। মাহফুজা খবরে ফিলিস্তিনের মুসলিম ভাইদের কষ্ট দেখে তার সঞ্চিত অর্থ দান করলেন। প্রতিদিন সে নামাজে তাদের মুক্তির জন্য প্রার্থনা করেন। ওদের কথা ভেবে সে খুবই কষ্ট পায়।",
      "tag": "DB, MB, RB, CB, CTG.B, JB 2025",
      "sub_questions": [
        {
          "label": "ক",
          "question": "মুনাফিকের লক্ষণ কয়টি?",
          "explanation": "উদ্দীপকে উল্লিখিত জনাব আরাফাত সাহেব ক্রোধ নিয়ন্ত্রণ বিষয়ক হাদিসের কথা মনে করে নিজেকে শান্ত করলেন। আখলাকে হামিদার অন্যতম বৈশিষ্ট্য হলো- রাগ বা ক্রোধ নিয়ন্ত্রণে রাখা। মানুষের প্রাত্যহিক জীবনে অধিকাংশ বিশৃঙ্খলার পেছনে ক্রোধই প্রধান কারণ। ক্রোধ থেকে বেঁচে থাকা অত্যন্ত গুরুত্বপূর্ণ বিষয়, যার মাধ্যমে মানুষ কল্যাণ লাভ করতে পারে। ক্রোধ নিয়ন্ত্রণকারী মহান আল্লাহর দরবারে প্রকৃত বীর হিসেবে বিবেচিত হয়, উদ্দীপকের জনাব আরাফাত সাহেবের কর্মকান্ডে এ হাদিসেরই ইঙ্গিত পাওয়া যায়। উদ্দীপকে জনাব আরাফাত কলেজে যাওয়ার সময় একটি রিক্সা রাস্তায় জমে থাকা কাঁদা পানি ছিটিয়ে দিলে তার জামা নষ্ট হয়। তিনি রিক্সাওয়ালাকে মারতে উদ্যত হলেন। এমন সময় একটি হাদিসের কথা মনে করে নিজেকে শান্ত করলেন। উক্ত হাদিসটি ক্রোধ নিয়ন্ত্রণ সম্পর্কিত হাদিস। রাসুলুল্লাহ (সা.) বলেছেন, \"সেই ব্যক্তি শক্তিমান নয় যে মল্লযুদ্ধে সক্ষম, বরং শক্তিমানতো সেই ব্যক্তি যে ক্রোধের সময় নিজেকে নিয়ন্ত্রণ করতে পারে\" (বুখারি ও মুসলিম)। মানবজীবনে শান্তি এবং সফলতা অর্জনের জন্য ক্রোধ নিয়ন্ত্রণ করা অত্যন্ত জরুরি। কেননা ক্রোধ নিয়ন্ত্রণ না করলে প্রকৃতপক্ষে মানুষ পরাজিত হয়। তাই বলা যায়, জনাব আরাফাত সাহেব ক্রোধ নিয়ন্ত্রণ সম্পর্কিত হাদিসের কারণে নিজেকে শান্ত করেছে।"
        },
        {
          "label": "খ",
          "question": "জাকাতই ইসলামের সেতুবন্ধন- ব্যাখ্যা করো।",
          "explanation": "উদ্দীপকে উল্লিখিত জনাব আরাফাত সাহেব ক্রোধ নিয়ন্ত্রণ বিষয়ক হাদিসের কথা মনে করে নিজেকে শান্ত করলেন। আখলাকে হামিদার অন্যতম বৈশিষ্ট্য হলো- রাগ বা ক্রোধ নিয়ন্ত্রণে রাখা। মানুষের প্রাত্যহিক জীবনে অধিকাংশ বিশৃঙ্খলার পেছনে ক্রোধই প্রধান কারণ। ক্রোধ থেকে বেঁচে থাকা অত্যন্ত গুরুত্বপূর্ণ বিষয়, যার মাধ্যমে মানুষ কল্যাণ লাভ করতে পারে। ক্রোধ নিয়ন্ত্রণকারী মহান আল্লাহর দরবারে প্রকৃত বীর হিসেবে বিবেচিত হয়, উদ্দীপকের জনাব আরাফাত সাহেবের কর্মকান্ডে এ হাদিসেরই ইঙ্গিত পাওয়া যায়। উদ্দীপকে জনাব আরাফাত কলেজে যাওয়ার সময় একটি রিক্সা রাস্তায় জমে থাকা কাঁদা পানি ছিটিয়ে দিলে তার জামা নষ্ট হয়। তিনি রিক্সাওয়ালাকে মারতে উদ্যত হলেন। এমন সময় একটি হাদিসের কথা মনে করে নিজেকে শান্ত করলেন। উক্ত হাদিসটি ক্রোধ নিয়ন্ত্রণ সম্পর্কিত হাদিস। রাসুলুল্লাহ (সা.) বলেছেন, \"সেই ব্যক্তি শক্তিমান নয় যে মল্লযুদ্ধে সক্ষম, বরং শক্তিমানতো সেই ব্যক্তি যে ক্রোধের সময় নিজেকে নিয়ন্ত্রণ করতে পারে\" (বুখারি ও মুসলিম)। মানবজীবনে শান্তি এবং সফলতা অর্জনের জন্য ক্রোধ নিয়ন্ত্রণ করা অত্যন্ত জরুরি। কেননা ক্রোধ নিয়ন্ত্রণ না করলে প্রকৃতপক্ষে মানুষ পরাজিত হয়। তাই বলা যায়, জনাব আরাফাত সাহেব ক্রোধ নিয়ন্ত্রণ সম্পর্কিত হাদিসের কারণে নিজেকে শান্ত করেছে।"
        },
        {
          "label": "গ",
          "question": "উদ্দীপকে উল্লেখিত জনাব আরাফাত সাহেব যে হাদিসের কথা মনে করে নিজেকে শান্ত করলেন তা ব্যাখ্যা করো।",
          "explanation": "উদ্দীপকে উল্লিখিত জনাব আরাফাত সাহেব ক্রোধ নিয়ন্ত্রণ বিষয়ক হাদিসের কথা মনে করে নিজেকে শান্ত করলেন। আখলাকে হামিদার অন্যতম বৈশিষ্ট্য হলো- রাগ বা ক্রোধ নিয়ন্ত্রণে রাখা। মানুষের প্রাত্যহিক জীবনে অধিকাংশ বিশৃঙ্খলার পেছনে ক্রোধই প্রধান কারণ। ক্রোধ থেকে বেঁচে থাকা অত্যন্ত গুরুত্বপূর্ণ বিষয়, যার মাধ্যমে মানুষ কল্যাণ লাভ করতে পারে। ক্রোধ নিয়ন্ত্রণকারী মহান আল্লাহর দরবারে প্রকৃত বীর হিসেবে বিবেচিত হয়, উদ্দীপকের জনাব আরাফাত সাহেবের কর্মকান্ডে এ হাদিসেরই ইঙ্গিত পাওয়া যায়। উদ্দীপকে জনাব আরাফাত কলেজে যাওয়ার সময় একটি রিক্সা রাস্তায় জমে থাকা কাঁদা পানি ছিটিয়ে দিলে তার জামা নষ্ট হয়। তিনি রিক্সাওয়ালাকে মারতে উদ্যত হলেন। এমন সময় একটি হাদিসের কথা মনে করে নিজেকে শান্ত করলেন। উক্ত হাদিসটি ক্রোধ নিয়ন্ত্রণ সম্পর্কিত হাদিস। রাসুলুল্লাহ (সা.) বলেছেন, \"সেই ব্যক্তি শক্তিমান নয় যে মল্লযুদ্ধে সক্ষম, বরং শক্তিমানতো সেই ব্যক্তি যে ক্রোধের সময় নিজেকে নিয়ন্ত্রণ করতে পারে\" (বুখারি ও মুসলিম)। মানবজীবনে শান্তি এবং সফলতা অর্জনের জন্য ক্রোধ নিয়ন্ত্রণ করা অত্যন্ত জরুরি। কেননা ক্রোধ নিয়ন্ত্রণ না করলে প্রকৃতপক্ষে মানুষ পরাজিত হয়। তাই বলা যায়, জনাব আরাফাত সাহেব ক্রোধ নিয়ন্ত্রণ সম্পর্কিত হাদিসের কারণে নিজেকে শান্ত করেছে।"
        },
        {
          "label": "ঘ",
          "question": "মাহফুজার কার্যক্রম হাদিসের আলোকে বিশ্লেষণ করো।",
          "explanation": "মাহফুজার কার্যক্রমটি হাদিসের দৃষ্টিতে ইসলামি ভ্রাতৃত্বকে নির্দেশ ইসলামি ভ্রাতৃত্ব হলো মুসলিমদের মধ্যে বিশ্বাসভিত্তিক ভালোবাসা। এর অন্যতম বৈশিষ্ট্য হলো অপরের কল্যাণে নিয়োজিত থাকা এবং ঐক্য ও সহমর্মিতার বন্ধনে আবদ্ধ থাকা। ইসলামি ভ্রাতৃত্ব এক আদর্শিক ভ্রাতৃত্ব। দেশ, কাল, অঞ্চল, জাতি, বর্ণ নির্বিশেষে সব মানুষ ইসলামি আদর্শ ও মূলনীতিতে বিশ্বাসের প্রেক্ষিতে এক অবিচ্ছেদ্য ভ্রাতৃত্বের বন্ধনে আবদ্ধ। উদ্দীপকের মাহফুজার কার্যক্রমে এরূপ ইসলামি ভ্রাতৃত্বের স্বরূপই ফুটে উঠেছে। উদ্দীপকে দেখা যায়, মাহফুজা খবরে ফিলিস্তিনের মুসলিম ভাইদের কষ্ট দেখে তার সঞ্চিত অর্থ দান করলেন। প্রতিদিন সে নামাজে তাদের মুক্তির জন্য প্রার্থনা করেন। ওদের কথা ভেবে সে খুবই কষ্ট পায়। মুসলমান হওয়ার কারণেই মাহফুজা ফিলিস্তিনের মুসলিম ভাইদের অর্থ দান করেছে, তাদের জন্য কষ্ট পেয়েছে। এটাই প্রকৃতপক্ষে মুমিনের পরিচয়। রাসুলুল্লাহ (সা.) ইরশাদ করেছেন, \"তুমি মুমিনদেরকে তাদের পারস্পরিক দয়া, তাদের মধ্যস্থিত ভালোবাসা ও তাদের পারস্পরিক সহানুভূতি প্রদর্শনে একটি দেহসদৃশ দেখতে পাবে। যখন দেহের কোনো একটি অঙ্গ কষ্ট অনুভব করে, তখন তার পুরো দেহই জ্বর ও নিদ্রাহীনতায় আক্রান্ত হয়ে পড়ে\" (বুখারি ও মুসলিম)। ইসলামি ভ্রাতৃত্ব বিশ্বের সব এলাকার মুসলিমকে এক দেহে পরিণত করে। দেহের কোনো একটি অঙ্গের অসুস্থতায়ও যেমন পুরো দেহ আলোড়িত হয়, ব্যথিত হয়ে সেই বিশেষ অঙ্গের অসুবিধা নিরাময়ে আত্মনিয়োগ করে। ইসলামি ভ্রাতৃত্বেও কোনো মুসলমান অসুবিধায়। পড়লে গোটা মুসলিম উম্মাহ তার সমস্যা দূর করার সর্বাত্মক চেষ্টা করে। উপরের আলোচনার পরিপ্রেক্ষিতে বলা যায়, প্রকৃত মুসলমান হতে হলে মাহফুজার ন্যায় আমাদেরও অন্য মুসলমানের বিপদে-আপদে সাহায্য করতে হবে।"
        }
      ]
    },
    {
      "number": "5",
      "uddipok": "একটি মুসলিম দেশ আধুনিক ব্যাংকিং ব্যবস্থার মাধ্যমে ইসলামি শরিয়াহ অনুযায়ী অর্থনৈতিক ব্যবস্থা চালু করতে চায়। তারা ভাবল কীভাবে সুদমুক্ত লেনদেন ব্যবস্থা চালু করা যায়? এ নিয়ে দেশের কতিপয় ইসলামি স্কলার একত্রিত হয়ে সিদ্ধান্ত নিলেন 'মুদারাবা' ও 'মুশারাকা' নামে দুটি পদ্ধতিতে বিনিয়োগ ব্যবস্থা চালু করা যায়। তাদের এই সিদ্ধান্তকে দেশের বাকি আলেমগণ পত্রিকায় ঘোষণা দিয়ে সমর্থন জানালো।",
      "tag": "DB, MB, RB, CB, CTG.B, JB 2025",
      "sub_questions": [
        {
          "label": "ক",
          "question": "'হজ' শব্দের অর্থ কী?",
          "explanation": "'হজ' শব্দের অর্থ ইচ্ছা বা অভিপ্রায়।"
        },
        {
          "label": "খ",
          "question": "'রেগে গেলেন তো হেরে গেলেন'- ব্যাখ্যা করো।",
          "explanation": "'রেগে গেলেন তো হেরে গেলেন' বাক্য দ্বারা রাগ নিয়ন্ত্রণের উপর গুরুত্বারোপ করা হয়েছে। রাগ একটি স্বাভাবিক মানবীয় অনুভূতি, কিন্তু ইসলাম আমাদের শিক্ষা দেয় কীভাবে এই রাগকে নিয়ন্ত্রণ করতে হয়। যে ব্যক্তি রাগে অন্ধ হয়ে প্রতিশোধ বা হিংস্র প্রতিক্রিয়া দেখায়, সে বাস্তবিক অর্থে দুর্বল হয়ে পড়ে এবং নিজের চরিত্রে পরাজিত হয়। পক্ষান্তরে, যে ব্যক্তি রাগের মুহূর্তে ধৈর্য ধারণ করে, নিজের জিহ্বা ও কর্মকে সংযত রাখে; সে-ই প্রকৃত বিজয়ী ও আত্মনিয়ন্ত্রণে সক্ষম। শারীরিক শক্তিমত্তাই মানুষের মূলশক্তি নয়; বরং নিজেকে নিয়ন্ত্রণ করার মানসিক ও আত্মিক শক্তিই প্রকৃত শক্তি। রাসুলুল্লাহ (সা.) বলেছেন, \"সেই ব্যক্তি শক্তিমান নয় যে মল্লযুদ্ধে সক্ষম, বরং শক্তিমানতো সেই ব্যক্তি যে ক্রোধের সময় নিজেকে নিয়ন্ত্রণ করতে পারে\" (বুখারি ও মুসলিম)।"
        },
        {
          "label": "গ",
          "question": "উদ্দীপকে উল্লেখিত ইসলামি স্কলারদের সিদ্ধান্ত গ্রহণ পদ্ধতি ইসলামি শরিয়তের কোন উৎসের সাথে সাদৃশ্য রাখে? ব্যাখ্যা করো।",
          "explanation": "উদ্দীপকে উল্লিখিত ইসলামি স্কলারদের সিদ্ধান্ত গ্রহণ পদ্ধতি ইসলামি শরিয়তের তৃতীয় উৎস তথা ইজমার সাথে সাদৃশ্যপূর্ণ। ইজমা শব্দের অর্থ ঐকমত্য পোষণ করা বা একমত হওয়া। শরিয়তের পরিভাষায়, ধর্মীয় বা পার্থিব বিষয়ে মহানবি হযরত মুহাম্মদ (সা.)-এর যুগপরবর্তী যেকোনো সময়ে যোগ্যতাসম্পন্ন মুসলিম মুজতাহিদদের মধ্যে কুরআন-সুন্নাহ সমর্থিত ঐকমত্যের নাম হলো ইজমা। উদ্দীপকে ইসলামি স্কলারদের সিদ্ধান্ত গ্রহণ এ বিষয়টিকেই নির্দেশ করে। উদ্দীপকে দেখা যায়, একটি মুসলিম দেশ আধুনিক ব্যাংকিং ব্যবস্থার মাধ্যমে ইসলামি শরিয়াহ অনুযায়ী অর্থনৈতিক ব্যবস্থা চালু করতে চায়। সুদমুক্ত লেনদেন ব্যবস্থা চালু করার জন্য সে দেশের কতিপয় ইসলামি স্কলার একত্রিত হয়ে 'মুদারাবা' ও 'মুশারাকা' নামে দুটি বিনিয়োগ ব্যবস্থা চালু করার সিদ্ধান্ত নিল। এ পদ্ধতিতে সিদ্ধান্ত গ্রহণ করাই হলো ইজমা যা শরিয়তের তৃতীয় উৎস হিসেবে বিবেচিত। ইজমা রাসুলুল্লাহ (সা.)-এর যুগেও বিদ্যমান ছিল। অনেক ক্ষেত্রে মহানবি (সা.) সাহাবিদের সাথে বিভিন্ন বিষয়ে পরামর্শ করতেন এবং তাদের মতামতের মূল্যায়ন করতেন। পবিত্র কুরআনে আল্লাহ তাআলা ইজমার প্রতি গুরুত্বারোপ করে বলেন, \"আর আপনি তাদের সাথে পরামর্শ করে কাজ করুন\" (সূরা আলে-ইমরান, আয়াত: ১৫৯)। তাই বলা যায়, উদ্দীপকের ইসলামি স্কলারদের ঐকমত্যের পদ্ধতিটি ইসলামি শরিয়তের তৃতীয় উৎস ইজমাকে নির্দেশ করে।"
        },
        {
          "label": "ঘ",
          "question": "দেশের অন্যান্য আলেমগণের ঐকমত্যের পদ্ধতিটি কীভাবে এই সিদ্ধান্তকে ইসলামি শরিয়তের একটি আইনে পরিণত করেছে? বিশ্লেষণ করো।",
          "explanation": "দেশের অন্যান্য আলেমগণের ঐকমত্যের পদ্ধতিটি শরিয়তের পরিভাষায় কথনমূলক ইজমার অন্তর্ভুক্ত, যার দরুণ এটি ইসলামি শরিয়তের একটি আইনে পরিণত হয়েছে। কথনমূলক ইজমা হলো- একই যুগের সৎকর্মপরায়ণ মুত্তাকি, কুরআন- সুন্নাহর পূর্ণাঙ্গ অনুসারী সব মুজতাহিদ কোনো নতুন সমস্যা সমাধানের ক্ষেত্রে বলবেন, أجعنا على هذا অর্থাৎ, আমরা এ বিষয়ের ওপর একমত হলাম। অথবা কতিপয় মুজতাহিদ প্রস্তাব উপস্থাপন করে তা পর্যালোচনার জন্য অন্য মুজতাহিদগণকে সময় দেবেন। নির্দিষ্ট সময়ের মধ্যে মুজতাহিদগণ তাদের সমর্থন ব্যক্ত করবেন। এ পদ্ধতিকে 'কথনমূলক' বা কাওলি পদ্ধতির ইজমা বলা হয়। যা উদ্দীপকের অন্যান্য আলেমগণের ঐকমত্যের পম্পতিতে লক্ষণীয়। উদ্দীপকে দেখা যায়, মুসলিম দেশটিতে আধুনিক ব্যাংকিং ব্যবস্থার মাধ্যমে ইসলামি শরিয়াহ অনুযায়ী অর্থনৈতিক ব্যবস্থা চালুর জন্য কতিপয় ইসলামি স্কলার সিদ্ধান্ত নেয়। তারা একত্রিত হয়ে 'মুদারাবা' ও 'মুশারাকা' নামে দুটি পদ্ধতিতে বিনিয়োগ ব্যবস্থা চালু করে। তাদের এই সিদ্ধান্তকে দেশের বাকি আলেমগণ পত্রিকায় ঘোষণা দিয়ে সমর্থন জানায়। যা মূলত ইজমার একটি অন্যতম প্রকার ইজমায়ে কাওলি তথা 'কথনমূলক' ইজমা প্রকাশ পায়। কেননা এই ঘটনায় দেশের বাকি আলেমগণ পত্রিকায় ঘোষণা দেওয়ার মাধ্যমে বিনিয়োগ পদ্ধতি দুটি শরীয়তসম্মত ও গ্রহণযোগ্য বলে সমর্থন ব্যক্ত করেন। ফলে মুসলিম দেশটি এই ইজমার ভিত্তিতে সেই বিনিয়োগ ব্যবস্থাকে শরিয়তসম্মত অর্থনৈতিক নীতি হিসিবে গ্রহণ করতে পারে এবং তা আইন আকারে বাস্তবায়ন করা যাবে। পরিশেষে বলা যায়, উদ্দীপকের সিদ্ধান্তটি আলেমগণ কর্তৃক সমর্থন দানের মাধ্যমে তা ইসলামি আইনের তৃতীয় উৎস ইজমায় পরিণত হয়েছে"
        }
      ]
    },
    {
      "number": "6",
      "uddipok": "শরিফ, সাহেদ ও মকবুল তিন বন্ধু। ইসলামের আইন বিষয়ে আলোচনা করছিলো। শরিফ বলল, মহানবি (সা.)-এর যুগের পর যা কিছু উদ্ভব হয়েছে সবই বিদআত। সাহেদ প্রতিবাদ করে বলে সবকিছুই বিদআত নয়; বরং রাসুলুল্লাহ (সা.)-এর কথা, কাজকে ভিত্তি করে পরবর্তীতে এমন একটি জ্ঞানের শাখা তৈরি হয়েছে যা ইসলামি শরিয়াহ পালনকে সহজ করেছে। শরিফ বলল, ৮০ হিজরিতে ইরাকের কুফাতে জন্ম নেন এক শিশু। পিতা-মাতা তার নাম রাখেন নুমান। ব্যবসায়ী পরিবারে জন্ম হলেও তার আগ্রহ ছিল জান চর্চায়। তার চিন্তাধারা এবং ফিকহের পদ্ধতি ইসলামি আইন ব্যবস্থায় যুগান্তকারী ভূমিকা পালন করেছে।",
      "tag": "DB, MB, RB, CB, CTG.B, JB 2025",
      "sub_questions": [
        {
          "label": "ক",
          "question": "আল-হায়া' শব্দের অর্থ কী?",
          "explanation": "'আল-হায়া' শব্দের অর্থ- লজ্জাশীলতা।"
        },
        {
          "label": "খ",
          "question": "মাযহাব বলতে কী বোঝ? ব্যাখ্যা করো।",
          "explanation": "মাযহাব বলতে বোঝায় চলার পথ, ধর্মমত বা বিশ্বাস। ইসলামি আইনকানুন, আমল, মুয়ামালাত ও ইবাদত সম্পর্কিত মৌলিক বিষয়সমূহ ব্যতীত সেগুলোর শাখা-প্রশাখাতে মুসলিম পণ্ডিতদের বিভিন্ন চিন্তাশীল ও দার্শনিক মতবাদই হলো মাযহাব। অর্থাৎ ইসলামের উদার গবেষণা নীতিতে মুসলিম মনীষীগণ গবেষণায় নিয়োজিত হন। এর ফলে যেসব মতবাদ গড়ে ওঠে তাকেই মাযহাব বলা হয়; যথা- হানাফি, শ্যার্কিট, মালিকি ও হাম্বলি মাযহাব"
        },
        {
          "label": "গ",
          "question": "উদ্দীপকে সাহেদ ইসলামের কোন জ্ঞানের শাখাকে বুঝিয়েছে? ব্যাখ্যা করো।",
          "explanation": "উদ্দীপকে সাহেদ ইসলামি জ্ঞানের অন্যতম শাখা ফিকহকে বুঝিয়েছেন। ফিকহ শব্দের অর্থ বুদ্ধিমতা, অনুধাবন, জ্ঞান, প্রজ্ঞা ও সূক্ষ্মদর্শিতা। ইসলামি পরিভাষায় ফিকহশাস্ত্র হলো বিনুনত্ব দলিল ও প্রমানাদি সহকারে মানুষের কর্মসংক্রান্ত ব্যাপারে শরিয়তের হুকুম আহকাম সম্পর্কিত জ্ঞানশান্ত মূলত যে শাস্ত্রে শরিয়তের হুকুম আহকাম সন্নিবেশিত হয়েছে সেটাই ফিকহশাস্ত্র। উদ্দীপকে শাহেদ ইসলামের এ শাস্ত্রের কথাই বুঝিয়েছেন উদ্দীপকে শরিফ, সাহেদ ও মকবুল ইসলামের আইন বিষয় নিয়ে আলোচনা করছিল। শরিফ বলল, নবি (সা.)-এর যুগের পর যা কিছু উদ্ভব হয়েছে সবই বিদআত। সাহেদ প্রতিবাদ করে বলে সবকিছুই বিদআত নয়; বরং রাসুলুল্লাহ (সা.)-এর কথা, কাজকে ভিত্তি করে পরবর্তীতে এমন একটি জ্ঞানের শাখা তৈরি হয়েছে যা ইসলামি শরিয়াহ পালনকে সহজ করেছে ইসলামি জ্ঞানের এই শাখাটিকে ফিকহশাস্ত্র বলা হয়। আল কুরআন, হাদিস, ইজমা ও কিয়াস থেকে ইলমে ফিকহের উদ্ভব। ফিকহশাস্ত্র মানুষকে আল্লাহর নির্ধারিত হুকুম-আহকাম পালনের সঠিক রীতি-পদ্মতি নির্দেশ করে এবং এর মাধ্যমে ব্যক্তিকে আল্লাহর সন্তুষ্টি লাভের যোগ্য করে তোলে। তাই বলা যায়, উদ্দীপকে শাহেদের বর্ণনায় ফিকহশাস্ত্রের বিষয়টিই ফুটে উঠেছে।"
        },
        {
          "label": "ঘ",
          "question": "উদ্দীপকে শরিফ যে ব্যক্তিত্বের কথা বলেছে ইসলামি শরিয়তের আইন প্রণয়নে তার অবদান মূল্যায়ন করো।",
          "explanation": "উদ্দীপতে শরিফ ফিকহশাস্ত্রের পথিকৃত ইমাম আবু হানিফা (রহ) এর কথা বলেছেন। ইসলামি শরিয়তের আইন প্রণয়নে তার অবদান অনস্বীকার্য উদ্দীপকে শরিফ একজন মুসলিম আইন বিশারদের কথা বলেছেন, যিনি ৮০ হিজরিতে ইরাকের কুফাতে জন্মগ্রহণ করেন। পিতা-মাতা যার নাম রাখেন নুমান। যা ইমাম আবু হানিফা (রহ)-কে নির্দেশ করে। কেননা, ইমাম আবু হানিফার মূল নাম নুমান বিন সাবিত। আবু হানিফ। তার কুনিয়াত বা উপনাম। তার উপাধি ইমাম আযম। তিনি হিজরি ৮০ সালে কুফা নগরীতে জন্মগ্রহণ করেন। ইমাম আবু হানিফা (রহ) ফিকহশাস্ত্রে গুরুত্বপূর্ণ কাজ করে গেছেন। তার প্রবর্তিত মাযহাবের কারণেই সাধারণ মানুষ ইসলামের বিধি-বিধান সহজে পালন করতে পারছে। তিনি খুব অল্প বয়সেই কুরআন ও হাদিসের অগাধ ইলমের অধিকারী হন। ইমাম আবু হানিফাই প্রথমে ফিকষকে স্বতন্ত্র শান্ত হিসেবে পরিচয় করিয়ে দেন। তিনি ও তাঁর 'ফিকৎ সম্পাদনা পরিষদ' সুদীর্ঘ ২২ বছর অক্লান্ত সাধনা করে ৮৩ হাজার মাসয়ালা সংবলিত 'কিতাবুল হানাফি' নামে একটি গ্রন্থ রচনা করেন। এজন্যই তাকে ফিকশাস্ত্রের জনক বলা হয়। তার প্রতিষ্ঠিত মাযহাব অন্যান্য মাযহাবের তুলনায় অধিক সহজ-সরল ও অনায়াস সাধ্য। এজন্য বর্তমান বিশ্বে অধিকাংশ মুসলিম তার প্রতিষ্ঠিত মাযহাব অনুসরণ করেন। উপরের আলোচনার আলোকে বলা যায়, ইসলামি আইন কানুন সহজে বোধগম্য ও পালন করার পেছনে ইমাম আবু হানিফা (রহ.) এর অবদান অপরিসীম। তাই আজও মুসলিম বিশ্ব তাকে অত্যন্ত শ্রদ্ধার সাথে স্বারণ করে"
        }
      ]
    },
    {
      "number": "7",
      "uddipok": "ঝড়ের রাত। অন্ধকার। কিছু লোক পথ চলছিল। হঠাৎ তাদের টর্চের আলো নিভে যায়। কয়েকজন থমকে দাঁড়ালো। আর এগোতে সাহস পেল না। কেউ কেউ পথ খুঁজে নেয়ার চেষ্টা করছে। এমন সময় ভ্রমণ দলের এক সদস্য তালহা বলল, 'যদি আলো জ্বালানো হয় তবে আমরা পথ দেখতে পাব। কিন্তু আমাদের ভেতরকার ইচ্ছা শক্তি না থাকলে জাগতিক আলোও আমাদের বাঁচাতে পারবে না'। অপরদিকে জনাব জাফর সাহেব বছরের একটি নির্দিষ্ট সময়ে দুই টুকরা সেলাইবিহীন সাদা কাপড় পরে একটি নির্দিস্ট শহরে উপস্থিত হয়েছে। ৯ জিলহজ্জ নির্দিষ্ট একটি ময়দানে উপস্থিত হয়ে গুনাহ মাফের জন্য কান্নাকাটি করছেন।",
      "tag": "DB, MB, RB, CB, CTG.B, JB 2025",
      "sub_questions": [
        {
          "label": "ক",
          "question": "'আল-কিতাব' অর্থ কী?",
          "explanation": "'আল-কিতাব' অর্থ- স্বয়ংসম্পূর্ণ গ্রন্থ।"
        },
        {
          "label": "খ",
          "question": "'সত্যবাদিতা মানুষকে মুক্তি দেয়।' ব্যাখ্যা করো।",
          "explanation": "সত্যবাদিতার অনুসরণ মানুষকে কল্যাণ ও জান্নাতের পথে পরিচালিত সত্য মানুষকে শাশ্বত ন্যায়ের পথে পরিচালিত করে। সে মিথ্যা বলার অভিশাপ থেকে মুক্তি পায়। সত্যবাদিতা মানুষকে উন্নত নৈতিক চরিত্র গঠনে সাহায্য করে। পাপ ও অশালীন কাজ থেকে রক্ষা করে। সত্যবাদী ব্যক্তি কোনোরূপ অন্যায় ও অপরাধ করতে পারে না। সর্বদা অন্যের কল্যাণ কামনা করে। এজন্য বলা হয়- সত্যবাদিতা মুক্তি দেয়; মিথ্যা ধ্বংস করে।"
        },
        {
          "label": "গ",
          "question": "সূরা আল-বাকারার আলোকে তালহার বক্তব্য ব্যাখ্যা করো।",
          "explanation": "তালহার বক্তব্যটিতে সূরা আল-বাকারার আলোকে মুনাফিকের অবস্থা প্রকাশ পেয়েছে। অন্তরে কুফর, শিরক ও অবাধ্যতা গোপন রেখে মুখে মুমিনসুলভ বাক্য উচ্চারণ এবং লোক দেখানো ইবাদত সম্পন্ন করার নাম নিফাক। আর যে ব্যক্তি এমন আচরণ করে সে মুনাফিক। মুনাফিকরা সত্যকে সত্য হিসেবে বুঝতে পারে কিন্তু স্বীকার করে না। তারা নিজেরা কুফর ও জুলমাতের পার্থক্য বুঝতে পেরেও যেমন তা গ্রহণ করে না, তেমনি কেউ বুঝিয়ে দিতে চাইলেও সে বিষয়ে ভূক্ষেপ করে না। উদ্দীপকে তালহার বক্তব্যে এ বিষয়টিই ফুটে উঠেছে। উদ্দীপকে দেখা যায়, অন্ধকার এবং ঝড়ের রাতে চলার সময় ভ্রমণ দলের সদস্য তালহা বলল, \"যদি আলো জ্বালানো হয় তবে আমরা পথ দেখতে পাব। কিন্তু আমাদের ভেতরকার ইচ্ছাশক্তি না থাকলে জাগতিক আলোও আমাদের বাঁচাতে পারবে না\"। এখানে যেন মুনাফিকদের চরিত্রের বাস্তবতা ফুটে উঠেছে। এ শ্রেণির লোকদের সম্পর্কে আল্লাহ বলেন, \"তাদের উপমা হলো- ঐ ব্যক্তির মতো যে আগুন জ্বালিয়েছে। যখন সেটি তার চারপাশ আলোকিত করল তখন আল্লাহ তাদের আলো তুলে নিলেন এবং তাদেরকে ঘোর অন্ধকার নিমজ্জিত করলেন। এমতাবস্থায় তারা আর কিছুই দেখতে পায় না\"। কপটচারী মুনাফিকদের অবস্থাও ঠিক এরকম। তারা হেদায়েতের রশ্মির কাছাকাছি থাকে। সেই জ্যোতিতে আলোকিত হয় চারপাশের মানুষ, কিন্তু মুনাফিক তার অন্তর্নিহিত কপটতার জন্য সেই নূর। দ্বারা উপকৃত হতে পারে না; বরং নিমজ্জিত থাকে গোমরাহির মধ্যে।"
        },
        {
          "label": "ঘ",
          "question": "জাফর সাহেবের পালনীয় ইবাদত তাকে জান্নাত লাভের উপযোগী করবে। বিশ্লেষণ করো।",
          "explanation": "জাফর সাহেবের পালনীয় ইবাদতটি হলো হজ, যা তাকে জান্নাত লাভের উপযোগী করবে। হজ শব্দের অর্থ ইচ্ছা করা, সংকল্প করা ইত্যাদি। শরিয়তের পরিভাষায়, আল্লাহর সন্তুষ্টি লাভের উদ্দেশ্যে জিলহজ মাসের নির্ধারিত দিনসমূহে নির্ধারিত নিয়মে পবিত্র কাবাঘর প্রদক্ষিণ ও সংশ্লিষ্ট স্থানসমূহে নির্ধারিত কাজ করাকে হজ বলে। শরিয়তের বিধান মেনে হজ পালন করলে আখিরাতে সাফল্য নিশ্চিত। রাসুলুল্লাহ (সা) বলেন, \"কবুল হজের প্রতিদান বেহেশত ছাড়া আর কিছুই নয়\" (সুনানে নাসাঈ)। জাফর সাহেবের কর্মকাণ্ডে এই-ইবাদতটিই পালন করতে দেখা যায়। উদ্দীপকের জনাব জাফর সাহেব বছরের একটি নির্দিষ্ট সময়ে দুই টুকরা সেলাইবিহীন সাদা কাপড় পরে একটি নির্দিষ্ট শহরে উপস্থিত হয়। ৯ জিলহজ নির্দিষ্ট একটি ময়দানে উপস্থিত হয়ে গোনাহ মাফের জন্য কান্নাকাটি করে। যা দ্বারা ইসলামের অন্যতম মৌলিক ইবাদত হজ পালনকে নির্দেশ করে। হজ মানুষকে আত্মগর্ব, হিংসা, পরশ্রীকাতরতা, ঘৃণা, পরনিন্দা প্রভৃতি কুপ্রবৃত্তি থেকে মুক্ত করে। এছাড়া হজ পালনকারী পাপাচার, মিথ্যাচার, অশ্লীলতাসহ সব মানবিক দুর্বলতার বিপরীতে আল্লাহর জিকিরে নিজেকে মশগুল রাখে। ফলে তার অন্তর পবিত্র ও পরিচ্ছন্ন হয়ে ওঠে। এ সম্পর্কে রাসুলুল্লাহ (সা.) বলেন- \"যে ব্যক্তি হজ করার জন্য বায়তুল্লাহ আগমন করে তারপর সকল প্রকার যৌনক্রিয়া ও পাপাচারে লিপ্ত হওয়া থেকে বিরত থাকে, সে যেন সদ্য জন্ম নেওয়া নিষ্পাপ শিশুর মতো প্রত্যাবর্তন করে\" (বুখারি ও মুসলিম)। পরিশেষে বলা যায়, জাফর সাহেবের হজ পালন তাকে পূত-পবিত্র করবে এবং এর প্রতিদানস্বরূপ সে জান্নাত লাভের উপযুক্ত হবে।"
        }
      ]
    },
    {
      "number": "8",
      "uddipok": "সালমা ও রেহানা দুজন একে অপরের প্রতিবেশী। সালমা এ বছর বৃক্ষমেলা থেকে বেশ কিছু গাছের চারা কিনে রাস্তার পাশে লাগানোর ব্যবস্থা করল। রেহানা বলল, এতে তোমার লাভ কী? উত্তরে সালমা বলল, এটি সাদাকা। পশুপাখিও যদি ফল খায় তাও সাদাকার সাওয়াব। রেহানা বলল, আপা আমি সমিতি থেকে ঋণ নিয়ে খুব বিপদে আছি। শুধু চিন্তা কীভাবে কিস্তি দিব? রাতে ভালো ঘুমও হয় না।",
      "tag": "DB, MB, RB, CB, CTG.B, JB 2025",
      "sub_questions": [
        {
          "label": "ক",
          "question": "'সালাত' শব্দের অর্থ কী?",
          "explanation": "'সালাত' শব্দের অর্থ- দোয়া, ইস্তেগফার, রহমত, তসবিহ ইত্যাদি।"
        },
        {
          "label": "খ",
          "question": "\"তোমরা প্রত্যেকেই দায়িত্ব সম্পর্কে জিজ্ঞাসিত হবে।\"- ব্যাখ্যা করো।",
          "explanation": "উল্লেখিত হাদিসটিতে রাসুলুল্লাহ (সা.) দায়িত্ব পালনের ব্যাপারে তাঁর উম্মতকে সর্তক করেছেন। দায়িত্বশীলতা ও জবাবদিহিতা সম্পর্কিত হাদিসে রাসুলুল্লাহ (সা.) বলেন, \"সাবধান! তোমরা প্রত্যেকেই দায়িত্বশীল এবং তোমাদের প্রত্যেকেই তার দায়িত্ব সম্পর্কে জিজ্ঞাসিত হবে\" (বুখারি ও মুসলিম)। এ হাদিসে মহানবি (সা.) উম্মাতে মুহাম্মাদির প্রতিজন সদস্যকে তার নিজ নিজ দায়িত্ব পালনে নিষ্ঠাবান হওয়ার জন্য পরকালীন জবাবদিহিতা সম্পর্কে অবহিত করেছেন। হাদিসটির মর্মার্থ হলো প্রত্যেক মানুষই দায়িত্বশীল। কোনো মানুষই দায়িত্বহীন নয়। পরকালে সবাইকে তার ওপর অর্পিত দায়িত্ব সম্পর্কে জিজ্ঞাসাবাদ করা হবে। যারা সন্তোষজনক জবাব দিতে পারবে, তারা পুরস্কৃত হবে। অন্যথায় জাহান্নামের কঠিন শাস্তি ভোগ করতে হবে।"
        },
        {
          "label": "গ",
          "question": "হাদিসের আলোকে সালমার বক্তব্য ব্যাখ্যা করো।",
          "explanation": "হাদিসের আলোকে সালমার বক্তব্যটি সঠিক ও যথার্থ। মানুষের জীবনযাত্রায় সবুজ বৃক্ষ ও ফসলের অবদান অপরিসীম। বৃক্ষরোপণ বা ফসল ফলানোর মাধ্যমে শুধু মানুষই নয়; বরং পশুপাখি এবং অন্যান্য প্রাণীরাও উপকৃত হয়। এজন্য মহানবি (সা.) বৃক্ষরোপণ ও ফসল ফলানোকে সাদাকা হিসেবে ঘোষণা করেছেন। যেমন মহানবি (সা.) ইরশাদ করেছেন, \"কোনো একজন মুসলিম যদি একটি গাছ লাগায় বা ফসল উৎপাদন করে; পরে তা থেকে যদি কোনো মানুষ কিংবা কোনো পশু বা পাখি আহার করে; তবে তা অবশ্যই সে ব্যক্তির জন্য সাদাকা হবে\" (বুখারি ও মুসলিম)। সালমার বক্তব্যে এরই প্রতিফলন ঘটেছে। উদ্দীপকে দেখা যায়, সালমা বৃক্ষমেলা থেকে বেশকিছু গাছের চারা কিনে রাস্তার পাশে লাগানোর ব্যবস্থা করল। এটিকে সে সাদাকার সাথে তুলনা করে বলে, পশুপাখিও যদি ফল খায় তাও সাদাকার সাওয়াব হবে। সালমার এ কাজ নিঃসন্দেহে একটি জনকল্যাণমূলক কাজ। তিনি এ কাজের মাধ্যমে সাদাকা করার সওয়াব অর্জন করবেন। আর সে এ মহৎ কাজের শিক্ষা লাভকরেছে রাসুলুল্লাহ (সা.)-এর বৃক্ষরোপণ সম্পর্কিত হাদিস থেকে। বৃক্ষরোপণের মাধ্যমে মানুষ পার্থিব লাভের পাশাপাশি পরকালীন কল্যাণও লাভ করতে পারে। কারণ, পশু-পাখি, জীব-জন্তু ও কীট-পতঙ্গ বৃক্ষের ফল ও ক্ষেতের ফসল খায়। এতে বৃক্ষরোপণকারীর সাওয়াব লাভ হয়। ঐ ফল সাদাকা করলে যে সাওয়াব হতো, পশুপাখি খাওয়ার ফলে আল্লাহ সে সওয়াব দিয়ে দেন। তাই বলা যায়, সালমার বক্তব্যটিতে বৃক্ষরোপণ সম্পর্কিত হাদিসেরই প্রতিফলন ঘটেছে।"
        },
        {
          "label": "ঘ",
          "question": "ব্যক্তিজীবনে রেহানার কার্যক্রমের প্রভাব বিশ্লেষণ করো।",
          "explanation": "ঋণ গ্রহণ করায় ব্যক্তিজীবনে রেহানাকে নেতিবাচক প্রভাবের সম্মুখীন হতে হবে। ঋণ হলো দায়বদ্ধতা। এর মাধ্যমে অন্যের কাছে নিজেকে ছোট করা হয়। নিজের স্বাধীন মত প্রকাশ অনেক সময়ই বিঘ্নিত হয়। ঋণ ব্যক্তির আর্থিক উন্নতি ব্যহত করে ও ক্ষেত্র বিশেষে ব্যক্তির স্থাবর-অস্থাবর সম্পদ নিঃশেষ হয়ে যায়। ঋণের জন্য কখনো কখনো ব্যক্তির আত্মমর্যাদা ক্ষুণ হয়। ঋণের বোঝা মানুষকে স্বস্তিতে থাকতে দেয় না। যার বাস্তব প্রতিফলন রেহানার জীবনে লক্ষণীয়। উদ্দীপকের রেহানা তার আপাকে বলল, \"আমি সমিতি থেকে ঋণ নিয়ে খুব বিপদে আছি। শুধু চিন্তা হয় কীভাবে কিস্তি দিব? রাতে ভালো ঘুমও হয় না।\" প্রকৃতপক্ষে ঋণকারী ব্যক্তি মানসিক দিক থেকে অস্বস্তি ও কষ্টে থাকেন। ঋণগ্রস্ত ব্যক্তি ঘুমোতে পারে না, ফলে তার স্বাস্থ্যহানি ঘটে। দিনে ঠিকমতো কাজকর্ম করতে পারে না। তার মধ্যে সবসময় ঋণদাতার উপস্থিতির ভীতি কাজ করে। কোনো সামাজিক অনুষ্ঠানে তার অংশগ্রহণ আনন্দের হয় না; বরং কখনো কখনো ঋণদাতা ও সংশ্লিষ্ট লোকদের কাছে অপমানিত হতে হয়। এজন্য রাসুলুল্লাহ (সা.) ঋণ করা থেকে বিরত থাকতে বলেছেন। তিনি বলেছেন, \"তোমরা ঋণ থেকে বেঁচে থাক। কেননা নিশ্চয়ই ঋণ হলো রাতের দুশ্চিন্তা ও দিনের লাঞ্ছনা\" (বায়হাকি)। উপরের আলোচনার প্রেক্ষিতে বলা যায়, উদ্দীপকের রেহানার ঋণগ্রহণ তার দিনের লাঞ্ছনা ও রাতের দুশ্চিন্তার কারণ"
        }
      ]
    },
    {
      "number": "9",
      "uddipok": "রাফিদ ও সাবিক দ্বাদশ শ্রেণির ছাত্র। রাফিদ এমন একটি ইবাদত করে যা তাকে প্রবৃত্তির তাড়না থেকে রক্ষা করতে সহায়ক ভূমিকা পালন করে। হাদিসে যার পুরস্কার আল্লাহ নিজ হাতে দিবেন বলে উল্লেখ আছে। পক্ষান্তরে সাবিক একজন ধনী ব্যবসায়ীর পুত্র। সে কথায় কথায় অশ্লীল বাক্য ব্যবহার করে। এজন্য রাফিদ তাকে এড়িয়ে চলে।",
      "tag": "DB, MB, RB, CB, CTG.B, JB 2025",
      "sub_questions": [
        {
          "label": "ক",
          "question": "'জাকাত' শব্দের অর্থ কী?",
          "explanation": "জাকাত শব্দের অর্থ- পবিত্রকরণ বা বৃদ্ধিকরণ।"
        },
        {
          "label": "খ",
          "question": "\"সাওম ঢালস্বরূপ- ব্যাখ্যা করো।",
          "explanation": "রোজা পালনের মাধ্যমে মানুষ শয়তানের কুমন্ত্রণা, জৈবিক ও পাশবিক কামনা থেকে নিজেকে রক্ষা করতে পারে বলে নবি করিম )সা.) বলেছেন- الضيامُ جُنَّةٌ অর্থ: \"সাওম (রোজা) হলো ঢাল। সাওম বা রোজা অর্থ বিরত থাকা। সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকাই সাওম। রোজা পালনের সময় ব্যক্তি পানাহার, যৌনাচারসহ সব অন্যায় থেকে বিরত থাকে। অন্যায় কাজের মাধ্যমে সাওমের মর্যাদা ক্ষুন্ন হবে বলে ব্যক্তি কোনো অন্যায় কাজে লিপ্ত হয় না। এমনকি তার হারাম ভোগ-সম্ভোগ ও অন্যায় কাজের চিন্তা করার অবকাশও থাকে না। এসব প্রেক্ষিতেই রোজাকে ঢালস্বরূপ ইবাদত বলা হয়।"
        },
        {
          "label": "গ",
          "question": "উদ্দীপকে উল্লেখিত রাফিদের কার্যক্রমে কোন ইবাদত পালন প্রকাশ পেয়েছে? ব্যাখ্যা করো",
          "explanation": "উদ্দীপকের রাফিদের কার্যক্রমে ইসলামের মৌলিক ইবাদত সাওম পালন প্রকাশ পেয়েছে। সাওম একটি মৌলিক ফরজ ইবাদত। পবিত্র রমযান মাসে প্রাপ্ত বয়স্ক প্রত্যেক নারী-পুরুষের সাওম পালন করা ফরজ। সাওমের মাধ্যমে মানুষের মনে তাকওয়া ও আল্লাহর প্রতি ভালোবাসা সৃষ্টি হয়। এ তাকওয়া ও ভালোবাসাই জীবনকে সুন্দরভাবে গড়তে সহায়তা করে। উদ্দীপকের রাফিদ এমন একটি ইবাদত করে যা তাকে প্রবৃত্তির তাড়না থেকে রক্ষা করতে সহায়ক ভূমিকা পালন করে। হাদিসে যার পুরস্কার আল্লাহ নিজ হাতে দিবেন বলে উল্লেখ আছে। এটি ইসলামের মৌলিক ইবাদত সাওমকে নির্দেশ করে। সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয়তৃপ্তি থেকে বিরত থাকাই হলো সাওম। সাওমের ক্ষেত্রে ক্ষুধা ও তৃষ্ণায় কাতর হয়েও মহান আল্লাহর ভালোবাসা ও ভয়ে পানাহার ও ইন্দ্রিয়তৃপ্তি থেকে বিরত থাকতে হয়। এতে মানুষে খারাপ কাজ থেকে বিরত থাকতে পারে। মানুষ লোভ-লালসা, হিংসা-বিদ্বেষ, ক্রোধ-ক্ষোভ ও কামভাবের বশবর্তী হয়ে অনেক মন্দ কাজে লিপ্ত হয়। সাওম মানুষকে এসব কাজ থেকে দূরে রাখে। এছাড়াও সাওমের পুরস্কার আল্লাহ তাআলা নিজের হাতে দিবেন বলে ঘোষণা দিয়েছেন। তাই বলা যায়, উদ্দীপকে রাফিদের কার্যক্রমে সাওম পালন ইবাদতটি প্রকাশ পেয়েছে।।"
        },
        {
          "label": "ঘ",
          "question": "সাবিকের কার্যক্রমের পরিণতি হাদিসের আলোকে বিশ্লেষণ করো।",
          "explanation": "সাবিকের অশ্লীলতা চর্চার দরুণ তাকে কঠিন পরিণতি ভোগ করতে হবে। অশ্লীলতা মানব চরিত্রের অন্যতম খারাপ দিক। এটি শালীনতার বিপরীত। অশ্লীলতা বলতে অশালীন, অসভ্য, অনাচার প্রভৃতি কাজকর্ম বা কথাবার্তাকে বোঝায়। ইসলামি শরিয়তে অশ্লীলতাকে হারাম করা হয়েছে। যা সাকিবের কার্যক্রমের মধ্যে পরিলক্ষিত হয়। উদ্দীপকের সাবিক কথায় কথায় অশ্লীল বাক্য ব্যবহার করে। এজন্য তার বন্ধু রাফিদ তাকে এড়িয়ে চলে। অর্থাৎ সাবিক হাদিসের আলোকে একজন নিকৃষ্টতম ব্যক্তি। অশ্লীলতার কারণে পরকালে তাকে কঠিন শাস্তি ভোগ করতে হবে। কেননা অশ্লীলতার পরিণতি হলো জাহান্নাম। অশ্লীলতা সম্পর্কে মহানবি (সা.) বলেছেন, \"মানুষের মধ্যে নিকৃষ্টতম হচ্ছে সেই ব্যক্তি, যার অশ্লীলতা থেকে বেঁচে থাকার জন্য মানুষ তাকে পরিত্যাগ করে\" (বুখারি ও মুসলিম)। ইসলাম শালীনতার ধর্ম। এজন্যই ইসলামের জীবনদর্শন ও শিক্ষা অত্যন্ত উন্নততর আদর্শের ওপর নির্ভরশীল। ইসলামে অশ্লীলতাকে যেমন হারাম করা হয়েছে, তেমনি হারাম করা হয়েছে অশ্লীল সঙ্গা। আল কুরআনে বলা হয়েছে, \"মুহাম্মদ (সা.) আপনি বলুন, নিশ্চয়ই আমার রব সব প্রকাশ্য ও গোপন অশ্লীলতা হারাম করেছেন\" (সূরা আল-আরাফ, আয়াত: ৩৩)। ফলে প্রকৃত মুসলিম অশ্লীল সঙ্গ পরিত্যাগ করে চলে। পরিশেষে বলা যায়, অশ্লীলতার মত নৈতিক ত্রুটিতে সাবিক জড়িত থাকায় দুনিয়াতে যেমন সে লাঞ্চিত হবে, পরকালেও তাকে জাহান্নামের কঠিন শাস্তি ভোগ করতে হবে।"
        }
      ]
    },
    {
      "number": "10",
      "uddipok": "ওহুদের যুদ্ধে এক পর্যায়ে আক্রমণকারীরা নবিজীকে সরাসরি আঘাত করতে সক্ষম হলো। তাঁর শিরোস্ত্রাণ ভেঙে মাথায় দেবে গেল। রক্তাক্ত নবিজি মাটিতে পড়ে গেলেন। এমন সময় নবিজিকে আক্রমণোদ্যত আমর ইবনে কাসিয়ার মাঝখানে মুসআব ইবনে উমায়ের ঢাল হয়ে দাঁড়ালেন। আমরের আঘাতে শহীদ হলেন মুসআব। মদিনার এক তরুণ। শৈশব থেকেই জ্ঞান চর্চার প্রতি ছিল গভীর আগ্রহ। মদিনার বিখ্যাত মসজিদে শিক্ষা গ্রহণ করতেন যা রাসুলুল্লার (সা.) মসজিদ হিসেবে পরিচিত। তিনি বিখ্যাত হাদিস গ্রন্থ 'মুয়াত্তা' সংকলন করেন।",
      "tag": "DB, MB, RB, CB, CTG.B, JB 2025",
      "sub_questions": [
        {
          "label": "ক",
          "question": "মানুষকে আল্লাহ কীসের মর্যাদা দিয়েছেন?",
          "explanation": "মানুষকে আল্লাহ তাআলা তাঁর খলিফা বা প্রতিনিধির মর্যাদা দিয়েছেন।"
        },
        {
          "label": "খ",
          "question": "\"সালাত মুমিনের মিরাজ স্বরূপ\"- ব্যাখ্যা করো।",
          "explanation": "\"সালাত মুমিনের মিরাজ স্বরূণ\" হাদিসাংশে সালাত আদায়ের গুরুত্ব ও তাৎপর্য বর্ণিত হয়েছে। নির্দিষ্ট আহকাম-আরকানের মাধ্যমে আল্লাহ তাআলার ইবাদত করার একটি মাধ্যম হলো সালাত। সালাতের মাধ্যমে আল্লাহ তাআলার সাথে বান্দার যোগসূত্র স্থাপিত হয়। মহানবি (সা.) মিরাজ লাভ করেছিলেন এটা তাঁর অন্যতম মুজিজা। মিরাজ লাভের প্রতি সাহাবিদের আকাঙ্ক্ষা দেখে নবি (সা.) নামাজকেই তাদের মিরাজস্বরূপ বলেছেন। নবি (সা.) প্রত্যক্ষভাবে যেমন আল্লাহ তাআলার সান্নিধ্য বা মিরাজ লাভ করেছিলেন, বান্দা পরোক্ষভাবে তেমনি নামাজের মাধ্যমে তা পেতে পারে।"
        },
        {
          "label": "গ",
          "question": "উদ্দীপকে উল্লেখিত গ্রন্থের সংকলক কে? ব্যাখ্যা করো।",
          "explanation": "উদ্দীপকে উল্লিখিত গ্রন্থ 'মুয়াত্তা'-এর সংকলক হলেন ইমাম মালিক (রহ.)। ফিকহে ইসলামির ভিত্তি স্থাপনে যে কজন মুজতাহিদ অগ্রণী ভূমিকা পালন করেন, তাদের মধ্যে ইমাম মালিক অন্যতম। তিনি মালিকি মাযহাব প্রতিষ্ঠা করে মুসলিম উম্মাহকে সঠিক পথের সন্ধান দিতে অপরিসীম অবদান রেখেছেন। উদ্দীপকে মুয়াত্তার লেখক ইমাম মালিক (র) শিক্ষাজীবনের শুরুতে হাদিসশাস্ত্রে শিক্ষা গ্রহণ করেন এবং পরে ফিকহ চর্চায় মনোনিবেশ করেন। তিনি অধ্যাপনার মাধ্যমে কর্মজীবনে প্রবেশ করেন। হাজার হাজার ছাত্র তার কাছে হাদিস ও ফিকহ শিক্ষাগ্রহণ করতেন। ইমাম শাফেয়ি (র) তার অন্যতম ছাত্র ছিলেন। তিনি অধ্যাপনা ও শিক্ষাদানের পাশাপাশি হাদিস সংকলনে আত্মনিয়োগ করেন। তিনি ১৩৬০টি হাদিস উল্লেখের মাধ্যমে 'মুয়াত্তা' নামে একটি হাদিসের কিতাব সংকলন করেন। এসময়ে তিনি ফিকহি মাসয়ালার ওপর ইজতিহাদ করেন। দীর্ঘ সাধনার পর তিনি মালিকি মাযহাব নামে একটি ফিকহি মাযহাব প্রতিষ্ঠা করেন। তার ফিকহ মদিনাবাসীর আমলের ওপর ভিত্তি করে রচিত। তিনি কুরআন ও হাদিসকে কঠোর দৃষ্টিকোণ থেকে বিশ্লেষণ করেন।"
        },
        {
          "label": "ঘ",
          "question": "উদ্দীপকে হযরত মুসআব (রা.)-এর শাহাদাৎবরণ তার ইমানের সত্যায়ন। হাদিসের আলোকে বিশ্লেষণ করো।",
          "explanation": "হযরত মুসআব (রা)-এর শাহাদাৎ বরণ তাঁর ইমানের সত্যায়ন-হাদিসের আলোকে এ বক্তব্যটি যথার্থ।. রাসুলুল্লাহ (সা.)-কে ভালোবাসতে হবে পিতা-মাতা, সন্তান-সন্ততি ও সব মানুষের চেয়েও বেশি। তাঁর প্রতি ভালোবাসা প্রদর্শনের অন্যতম মাধ্যম হলো প্রত্যেক কাজে তাঁর আনুগত্য প্রদর্শন করা। আর রাসুলুল্লাহ (সা.)-এর প্রতি এরূপ ভালোবাসা না থাকলে কখনোই একজন মুমিন হওয়া যায় না। যা উদ্দীপকে হযরত মুসআব (রা.) এর কার্যক্রমে লক্ষ করা যায়। উদ্দীপকে দেখা যায়, নবিজি (সা.)-এর উপর আক্রমণোদ্যত আমর ইবনে কাসিয়ার মাঝখানে মুসআব ইবনে উমায়ের (রা.) ঢাল হয়ে দাঁড়ালেন। আমরের আঘাতে শহিদ হলেন মুসআব (রা.)। মুসআব (রা.)-এর এভাবে জীবন দেওয়ার মাধ্যমে রাসুলুল্লাহ (সা.)-এর প্রতি অগাধ ভালোবাসা ও আনুগত্য প্রকাশ পেয়েছে। আল্লাহ তাআলা কুরআনের একাধিক আয়াতে রাসুলুল্লাহ (সা.)-কে সৃষ্টি জগতের সবার চেয়ে বেশি ভালোবাসতে বলেছেন। এ সম্পর্কে রাসুলুল্লাহ (সা.) বলেন, \"তোমাদের কেউ ততক্ষণ পর্যন্ত মুমিন হতে পারবে না। যতক্ষণ পর্যন্ত তার কাছে আমি তার পিতা-মাতা, সন্তান-সন্ততি ও সব মানুষের চেয়ে বেশি প্রিয় হবো” (বুখারি ও মুসলিম)। তাই একজন প্রকৃত মুমিনের জন্য রাসুলুল্লাহ (সা.)-কে তার নিজের প্রাণ, পরিবার, সম্পদ সবকিছু থেকেও বেশি ভালোবাসা জরুরি। পরিশেষে বলা যায়, মহানবি (সা.) হলেন মানুষের সব রকমের ভালোবাসা প্রদর্শনের সর্বোচ্চ স্থান ও ক্ষেত্র। তাই হযরত মুসআব (রা.)-এর শাহাদাৎ' বরণকে ইমানের সত্যায়ন হিসেবে তুলনা করা যায়।"
        }
      ]
    },
    {
      "number": "11",
      "uddipok": "আব্দুল হাই একজন ধনাঢ্য ব্যবসায়ী। এবারের রমজান মাসে তিনি তার সমুদয় সম্পদের হিসাব করে শতকরা আড়াইভাগ এতিম মিসকিনদের দান করলেন। দানের সময় তিনি নিজের পরিচয় গোপন রাখলেন। এতে তার মনে একধরনের প্রশান্তি লাভ করলেন। অপরদিকে তার প্রতিবেশী রানা কথা বলার সময় মিথ্যা বলে, তার কাছে কারও গোপন কথা বললে প্রকাশ করে দেয়। তার কর্মচারীদের বেতন বৃদ্ধির কথা বলে আবার অস্বীকার করে।",
      "tag": "DB, MB, RB, CB, CTG.B, JB 2025",
      "sub_questions": [
        {
          "label": "ক",
          "question": "'ইবাদত' অর্থ কী?",
          "explanation": "'ইবাদত' অর্থ আনুগত্য করা।"
        },
        {
          "label": "খ",
          "question": "সালাত আনুগত্য ও সময়ানুবর্তিতা শিক্ষা দেয়। ব্যাখ্যা করো।",
          "explanation": "সালাত একজন মুসলিমকে নিয়মিতভাবে নির্দিষ্ট সময়ে আল্লাহর আদেশ মানার মাধ্যমে আনুগত্য ও সময়ানুবর্তিতার শিক্ষা দেয়। সালাত মুসলমানের জন্য দৈনন্দিন জীবনের এক গুরুত্বপূর্ণ চর্চা, যা নির্দিষ্ট সময় অনুযায়ী আদায় করতে হয়। এতে ব্যক্তি নিয়ম ও শৃঙ্খলার প্রতি যত্নবান হয় এবং আল্লাহর প্রতি আনুগত্য প্রকাশ করে। পাঁচ ওয়াক্ত সালাত আদায়ের মধ্য দিয়ে একজন মুসলিম সময়ের মূল্য বোঝে, দায়িত্বশীল হয় এবং আল্লাহর নির্দেশ পালনে সচেষ্ট থাকে। এভাবে সালাত কেবল ইবাদত নয়, বরং সময়ানুবর্তিতা ও আনুগত্যের বাস্তব প্রশিক্ষণ দেয়"
        },
        {
          "label": "গ",
          "question": "আব্দুল হাইয়ের কার্যক্রমে কোন ইবাদত পালন ফুটে উঠেছে? ব্যাখ্যা করো।",
          "explanation": "আব্দুল হাইয়ের কার্যক্রমে ইসলামের মৌলিক ইবাদত জাকাত আদায় ফুটে উঠেছে। নিসাব পরিমাণ সম্পদ ব্যক্তিমালিকানায় একবছর অতিবাহিত হওয়ার পর তার থেকে একটি নির্দিষ্ট অংশ দরিদ্রকে প্রদান করাকে জাকাত, বলা হয়। জাকাত একটি অর্থনৈতিক ইবাদত এবং ইসলামি অর্থব্যবস্থার মূল স্তম্ভ। ইসলামি শরিয়ত কর্তৃক নির্ধারিত আটটি খাতে শতকরা আড়াইভাগ হারে জাকাতের সম্পদ বণ্টন করতে হয়। যা আব্দুল হাইয়ের কার্যক্রমে পরিলক্ষিত হয়। উদ্দীপকের ধনাঢ্য ব্যবসায়ী আব্দুল হাই রমজান মাসে তার সমুদয় সম্পদ - হতে হিসাব করে শতকরা আড়াইভাগ এতিম-মিসকিনদের দান করলেন। তার এরূপ কাজ জাকাতকে নির্দেশ করে। ধনী-দরিদ্রের বৈষম্য দূরীকরণে জাকাত গুরুত্বপূর্ণ ভূমিকা পালন করে। জাকাতের মাধ্যমে সম্পদের সুষম বণ্টন নিশ্চিত হয়। ফলে সমাজ থেকে দরিদ্রতা, বেকারত্ব ও বৈষম্য হ্রাস পায় এবং সম্পদের প্রবাহ গতিশীল হয়। জাকাত ধনী-দরিদ্রের মাঝে বৈষম্য দূর করে ভারসাম্যপূর্ণ অর্থনীতি প্রতিষ্ঠা করে। এজন্যই আল্লাহ তাআলা বলেন, \"সম্পদ যেন শুধু তোমাদের ধনীদের মধ্যেই আবর্তিত না হয়\" (সূরা আল-হাশর: ০৭)। তাই বলা যায়, উদ্দীপকে আব্দুল হাইয়ের কার্যক্রমে জাকাত আদায় ইবাদটি প্রতিফলিত হয়েছে।"
        },
        {
          "label": "ঘ",
          "question": "উদ্দীপকে উল্লেখিত রানার কার্যক্রমের পরিণতি হাদিসের আলোকে বিশ্লেষণ করো।",
          "explanation": "উদ্দীপকের রানার কার্যক্রমে মুনাফেকি প্রকাশ পেয়েছে, যার দরুণ সে জাহান্নামের কঠিন শাস্তি ভোগ করবে। অন্তরে কুফরি লালন করে মুখে ইমানের দাবি করা হলো নিফাক। যাদের মধ্যে নিফাক রয়েছে তারা মুনাফিক। তিনটি বৈশিষ্ট্যের ভিত্তিতে একজন মুনাফিককে সহজেই চিহ্নিত করা যায়। এ তিনটি বৈশিষ্ট্য হলো মিথ্যা বলা, ওয়াদা ভঙ্গ করা ও আমানতের খিয়ানত করা। এই তিনটি বৈশিষ্ট্যই উদ্দীপকের রানার মধ্যে বিদ্যমান। যার পরিণতি অত্যন্ত ভয়াবহ। উদ্দীপকের রানা কথা বলার সময় মিথ্যা বলে, তার কাছে কারও গোপন কথা বললে প্রকাশ করে দেয়। এছাড়াও কর্মচারীদের বেতন বৃদ্ধির কথা বলেও অস্বীকার করে। আর এগুলো মুনাফিকের প্রধান বৈশিষ্ট্য। এ সম্পর্কে রাসুলুল্লাহ (সা.) বলেন, \"মুনাফিকের চিহ্ন বা আলামত তিনটি। যখন কথা বলে মিথ্যা বলে, প্রতিশ্রুতি দিলে তা ভঙ্গ করে, আর যখন তার কাছে আমানত রাখা হয় তা আত্মসাৎ করে\" (বুখারি ও মুসলিম)। উদ্দীপকের রানার কর্মকাণ্ডে মুনাফিকের এ তিনটি বৈশিষ্ট্যই ফুটে উঠায় তাকে অত্যন্ত ভয়াবহ পরিণতির স্বীকার হতে হবে। মুনাফিকির পরিণাম সম্পর্কে আল্লাহ তাআলা বলেন, \"নিশ্চয়ই মুনাফিকরা জাহান্নামের সর্বনিম্ন স্থানে অবস্থান করবে, তুমি সেদিন তাদের জন্য কোনো সাহায্যকারী খুঁজে পাবে না\" (সূরা আন-নিসা, আয়াত: ১৪৫)। উপরিউক্ত আলোচনার প্রেক্ষিতে বলা যায়, রানার কর্মকাণ্ডে মুনাফিকির বৈশিষ্ট্য ফুটে উঠায় তার পরিণতি হলো চিরস্থায়ী জাহান্নাম।"
        }
      ]
    }
  ]
}