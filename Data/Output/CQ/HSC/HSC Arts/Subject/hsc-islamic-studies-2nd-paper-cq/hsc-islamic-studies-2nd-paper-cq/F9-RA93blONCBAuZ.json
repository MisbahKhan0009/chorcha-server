{
  "title": "রেসিডেনসিয়াল কলেজ ২০২৪",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "তাজুল ইসলাম তার দুই প্রতিবেশীর মধ্যে কথা লাগালাগি করে প্রচণ্ড ঝগড়া বাঁধিয়ে দিল। সাইফুল এ ধরনের কার্যক্রম থেকে বিরত থাকতে বললে প্রতি উত্তরে তাজুল বলল, আমিতো শান্তি স্থাপনকারী মাত্র। তাদের বন্ধু বিপ্লব সব শুনছিল। সে বলল, রাখ তোর কুরআন, আল্লাহ আর পরকাল। আমি এর কোনটাই বিশ্বাস করি না। আমার কোনো চিন্তা নেই। আমার যা মনে আসে তাই করি।",
      "tag": "DRMC 24",
      "sub_questions": [
        {
          "label": "ক",
          "question": "খাতামুন অর্থ কী?",
          "explanation": "খাতামুন অর্থ শেষ বা সমাপ্তি।"
        },
        {
          "label": "খ",
          "question": "সালাত কায়েম বলতে কী বোঝায়? ব্যাখ্যা করো।",
          "explanation": "সালাত কয়েম বলতে বোঝায় সমাজে সালাত প্রতিষ্ঠা করা। পবিত্র কুরআন হাদিসে অসংখ্য-অগণিত স্থানে নামাজ বা সালাত সম্পর্কে আলোচনা করা হয়েছে। আল্লাহ তায়ালা ইরশাদ করেন-'তোমরা সালাত কায়েম করো' (সুর আল-মুজাম্মেল: ২০)। এখানে সালাত কায়েম বলতে ব্যক্তিগত, পারিবারিক, সামাজিক এবং রাষ্ট্রীয় পর্যায়ে সালাতের প্রচলন করার নির্দেশ দেওয়া হয়েছে। অথবা 'ইকামতে সালাত' বলতে জামায়াতের সহিত সালাত আদায় করার প্রতি গুরুত্বারোপ করা হয়েছে। আমাদের উচিৎ সালাতকে যথাযথভাবে আদায় করা।"
        },
        {
          "label": "গ",
          "question": "সুরা আল-বাকারার আলোকে তাজুলের কার্যক্রম কোন ধরনের অনাচার? ব্যাখ্যা করো।",
          "explanation": "সুরা আল-বাকারার আলোকে তাজুল মুনাফিকি কার্যক্রম করে। যাদের কথা ও কাজের মধ্যে মিল থাকে না, অর্থাৎ মিথ্যা কথা বলে, ওয়াদা ভঙ্গ করে এবং আমানতের খিয়ানত করে তাদেরকে মুনাফিক বলা হয়। মুনাফিকদের বিশ্বাস করা যায় না। তারা সমাজের জন্য অত্যন্ত ক্ষতিকর ব্যক্তি। মুনাফিক ব্যক্তি অন্তরে বিরোধিতা রেখে বাইরে আনুগত্য প্রদর্শন করে। তাজুলের আচরণে এ বিষয়েরই প্রতিফলন ঘটেছে। উদ্দীপকের তাজুল ইসলাম তার দুই প্রতিবেশীর মধ্যে কথা লাগালাগি করে প্রচণ্ড ঝগড়া বাঁধিয়ে দিল। সাইফুল এ ধরনের কার্যক্রম থেকে বিরত থাকতে বললে প্রতি উত্তরে তাজুল বলল, আমিতো শান্তি স্থাপনকারী মাত্র। মুনাফিকরাও অন্তরে কুফর, শিরক ও অবাধ্যতা গোপন রেখে মুখে মুমিনসুলভ বাক্য উচ্চারণ করে এবং লোক দেখানো ইবাদত সম্পন্ন করে। মুনাফিকরা মুখে আল্লাহ ও পরকালের প্রতি ইমান পোষণের দাবি করলেও তাদের অন্তরে এ ব্যাপারে কোনো আস্থা নেই। মানুষের সাথে প্রতারণা করার প্রবণতা তাদের প্রবল। তারা মুমিনদের কাছে এলে মুমিনদের সঙ্গে থাকার কথা বলে আবার কাফিরদের কাছে গেলে কাফিরদের পক্ষ নেয়। তাজুলের এই দ্বিমুখীতা মুনাফিকদের আচরণের সাথেই সাদৃশ্যপূর্ণ।"
        },
        {
          "label": "ঘ",
          "question": "ব্যক্তিজীবনে বিপ্লবের চিন্তাধারার প্রভাব বিশ্লেষণ করো।",
          "explanation": "বিপ্লবের চিন্তাধারায় কুফরি প্রকাশ পেয়েছে, ব্যক্তিজীবনে এর প্রভাব অত্যন্ত ভয়াবহ। কাফির শব্দটি আরবি কুফর শব্দ থেকে এসেছে। কুফর অর্থ অস্বীকার করা, ঢেকে দেওয়া, প্রত্যাখ্যান করা ইত্যাদি। যে ব্যক্তি আল্লাহ, রাসুল, আসমানি কিতাব, আখিরাত, বেহেশত-দোযখ, ফেরেশতা ইত্যাদি ইসলামের মহাসত্যকে অস্বীকার করে, গোপন করে বা প্রত্যাখ্যান করে তাকেই কাফির বা অবিশ্বাসী বলা হয়। ইসলামের পরিভাষায় কুফর ইমানের বিপরীত অর্থে ব্যবহৃত হয়। কুরআন ও পরকালকে অস্বীকার করায় বিপ্লব কাফির হিসেবে পরিগণিত হবে। উদ্দীপকের বিপ্লব সর্বশেষ আসমানী কিতাব আল-কুরআন, আল্লাহ তায়ালা ও আখিরাতকে অস্বীকার করে। সে বলে আমি এর কোনটাই বিশ্বাস করি না। আমার কোনো চিন্তা নেই। আমার যা মনে আসে তাই করি। একজন মানুষকে প্রকৃত মুমিন হতে হলে অবশ্যই সাতটি বিষয়ের প্রতি বিশ্বাস স্থাপন করতে হবে। যথা: ১. আল্লাহ তায়ালার প্রতি ২. ফেরেশতার প্রতি ৩. আসমানি কিতাবের প্রতি ৪. নবি-রাসুলের প্রতি ৫. আখিরাতের প্রতি ৬. তকদিরের ভালো-মন্দের প্রতি এবং ৭. মৃত্যুর পর পুনরুত্থানের প্রতি বিশ্বাস। এ সাতটি বিষয়ের কোনো একটিকে অবজ্ঞা করলে অথবা কোনো একটির প্রতি বিশ্বাস স্থাপন না করলে সে মুমিন হতে পারবে না, কাফির হিসেবে পরিগণিত হবে। বিপ্লব যেহেতু আল্লাহ, আসমানী কিতাব ও আখিরাতকে অস্বীকার করছে এবং খেয়াল খুশিমতো চলার ঘোষণা দিচ্ছে তাই সে নিঃশন্দেহে কাফির। মুমিন হতে হলে তাকে ইমানে মুফাসসালের সাতটি বিষয়ে বিশ্বাস স্থাপন করতে হবে।"
        }
      ]
    },
    {
      "number": "2",
      "uddipok": "আব্দুল হালিম তার বন্ধু নোমানের সাথে কথা প্রসঙ্গে বলে যে, আমরা যা-ই করি না কেন প্রত্যেকটা বিষয়ে মহান আল্লাহর দরবারে জবাবদিহি করতে হবে। নোমান বললো, এজন্য আমাদেরকে বৈধ উপায়ে উপার্জন করতে হবে। কেননা সেটা ফরজের পরে ফরজ।",
      "tag": "DRMC 24",
      "sub_questions": [
        {
          "label": "ক",
          "question": "'মতন' কাকে বলে?",
          "explanation": "হাদিসের মূল বক্তব্যকে মতন বলে।"
        },
        {
          "label": "খ",
          "question": "\"উপরের হাত নিচের হাত থেকে উত্তম\"- ব্যাখ্যা করো।",
          "explanation": "প্রশ্নোক্ত বাক্যটি একটি হাদিস। আলোচ্য হাদিসে দানগ্রহীতার হাতের উপর দান প্রদানকারীর হাতকে প্রাধান্য দিয়ে দান করাকে উৎসাহ দেওয়া হয়েছে। বলা হয়েছে, উপরের হাত (দানকারীর হাত কারণ, দান করার সময় তার হাত উপরে থাকে) নিচের হাতের (দান গ্রহণকারীর হাত) চেয়ে উত্তম। তাই আমরা সবসময় দানের বিষয়ে এগিয়ে থাকার জন্য সচেষ্ট হব।"
        },
        {
          "label": "গ",
          "question": "আব্দুল হালিমের বক্তব্য ইসলামের আলোকে ব্যাখ্যা করো।",
          "explanation": "উদ্দীপকে জনাব আব্দুল হালিম জবাবদিহিতা সম্পর্কে যথার্থ বক্তব্য দিয়েছেন। পৃথিবীতে মানুষ আল্লাহর খলিফা। এ কারণে তার জীবনযাপন লাগামহীন হতে পারে না। মানুষের সব কাজের জন্য মহান আল্লাহর কাছে জবাবদিহি করতে হবে। বয়স, যোগ্যতা ও পদমর্যাদা হিসেবে মানুষের জবাবদিহির তারতম্য হয়ে থাকে। সেদিকে লক্ষ্য করেই রাসুল (স) বলেন- তোমরা প্রত্যেকেই দায়িত্বশীল এবং তোমাদের প্রত্যেকেই তার দায়িত্ব সম্পর্কে জিজ্ঞাসিত হবে (বুখারি ও মুসলিম)। উদ্দীপকের আব্দুল হালিম তার বন্ধু নোমানের সাথে কথা প্রসঙ্গে বলেন যে, 'আমরা যে যা-ই করি না কেন প্রত্যেকটা বিষয়ে জবাবদিহি করতে. হবে।' এটি বুখারি ও মুসলিমে বর্ণিত একটি হাদিস। এ হাদিসে মহানবি (স) উম্মাতে মুহাম্মদির প্রতিজন সদস্যকে তার নিজ নিজ দায়িত্বপালনে নিষ্ঠাবান হওয়ার জন্য পরকালীন জবাবদিহিতা সম্পর্কে অবহিত করেছেন। জবাবদিহি হ্রাস পেলে মানবজীবনে অধঃপতন নেমে আসে। এর প্রকরণ বা উপায় দুইটি: ১. মানুষের কাছে জবাবদিহি এবং ২. আল্লাহর কাছে জবাবদিহি। মানুষের কাছে জবাবদিহির অনুভূতি কমে গেলে বা বিলুপ্ত হলে মানুষ যতটা ক্ষতিগ্রস্ত হয়, তার চেয়ে অধিক ক্ষতিগ্রস্ত হয় আল্লাহর কাছে জবাবদিহির অনুভূতি হারিয়ে গেলে। তাই চূড়ান্ত সফলতা লাভ করতে হলে নিজ নিজ দায়িত্ব দায়িত্ব যথাযথভাবে পালন করতে হবে।"
        },
        {
          "label": "ঘ",
          "question": "নোমানের উক্তিটি তোমার পাঠ্যবইয়ে আলোকে বিশ্লেষণ করো।",
          "explanation": "নুমানের উক্তিটিতে হালাল উপার্জনের গুরুত্ব ফুটে ওঠেছে। হালাল উপার্জন করা অন্যান্য ফরজ ইবাদতের মতো একটি অত্যাবশ্যকীয় কাজ। হালাল উপার্জন বলতে শরিয়ত অনুযায়ী বৈধ, আইনানুগ বা কুরআন- হাদিস অনুমোদিত পন্থায় উপার্জন করাকে বোঝায়। এটি ইবাদত কবুল হওয়ার প্রধান শর্ত। মানুষ যদি হালাল উপার্জন ও হালাল জীবিকা গ্রহণ না করে, তাহলে তার ইবাদত আল্লাহর কাছে কবুল হবে না। হালাল উপার্জনের গুরুত্ব সম্পর্কে রাসুল (স) বলেন, 'হালাল জীবিকা উপার্জন করা ফরজের পরে একটি ফরজ' (সহিহ বুখারি)। উদ্দীপকে নুমান তার বন্ধু আব্দুল হালিমের সাথে কথা প্রসঙ্গে বলেন, 'এজন্য আমাদেরকে বৈধ উপায়ে উপার্জন করতে হবে, কেননা সেটা ফরজের পরে ফরজ।' ইসলামে হালাল উপার্জনের গুরুত্ব অপরিসীম। এটি ইবাদত কবুল হওয়ার পূর্বশর্ত। ইবাদতগুলো কবুল হওয়া বা না হওয়া নির্ভর করে ব্যক্তির উপার্জনের ধরনের ওপর। ব্যক্তির উপার্জন যদি হালাল হয়, তাহলে তার ইবাদত কবুলযোগ্য হবে। অবৈধ উপার্জনকারীর ইবাদত কবুল হয় না। যে জন্য হালাল উপার্জন করা অন্যান্য ফরজের মতো শুধু ফরজ মাত্র নয়, বরং এটি ফরজের চেয়েও বেশি কিছু। হালাল উপায়ে জীবিকা উপার্জনের ফলে সমাজ ব্যবস্থায় ধনী-দরিদ্রের মাঝে ভারসাম্য থাকে। হালাল উপার্জনের মাধ্যমে আল্লাহর নির্দেশ পালন করার পাশাপাশি আত্মিক প্রশান্তি লাভ করা যায়। সর্বোপরি হালাল উপার্জন ব্যক্তি ও সমাজের জন্য সামগ্রিক কল্যাণ বয়ে আনে। পরিশেষে বলা যায়, চূড়ান্ত সফলতা জান্নাতের জন্য আমাদের হলাল উপার্জন করতে হবে।"
        }
      ]
    },
    {
      "number": "3",
      "uddipok": "মাসুদ একজন খুচরা আলুর ব্যবসায়ী। অন্যরা ভালো ভালো আলু সাজিয়ে উপস্থাপন করলেও তিনি ছোট-বড় আলু মিশ্রিত অবস্থায় সামনে রেখেছেন। মেপে দেওয়ার সময় খুব সতর্কতার সাথে মাপেন যেন ওজনে কম না হয়। ক্রেতাদের সাথে সুন্দর আচরণ করেন। ক্রেতার ভিড়ও বেশি। মাহতাব সাহেব রাস্তা দিয়ে যাওয়ার সময় পথের ওপর পড়ে থাকা আমের ছোলা নিজ হাতে তুলে বাইরে ফেলে দিলেন। হঠাৎ একটি সিনেমার অশ্লীল পোস্টার দেখে মাহতাব সাহেব লজ্জায় দৃষ্টি নিচু করে দ্রুত চলে গেলেন।",
      "tag": "DRMC 24 ,BB 21",
      "sub_questions": [
        {
          "label": "ক",
          "question": "",
          "explanation": "ছয়খানা নির্ভুল হাদিস গ্রন্থকে সিহাহ সিত্তাহ বলা হয়।"
        },
        {
          "label": "খ",
          "question": "",
          "explanation": "ইমানের সর্বপ্রথম ও প্রধান দাবি হলো 'লা-ইলাহা-ইল্লাহ' তথা আল্লাহ ছাড়া কোনো মাবুদ নেই এ স্বীকৃতি প্রদান করা । মা'বুদ অর্থ উপাস্য বা পূজনীয়। সৃষ্টিকর্তা, পালনকর্তা, রিযিকদাতা ও সর্বসময় ক্ষমতার অধিপতি হিসেবে মহান আল্লাহ তায়ালাকে উপাস্য হিসেবে মেনে নেয়াই হলো লা ইলাহ ইল্লা আল্লাহ-এর যথার্থ অর্থ। ইমানদার ও কাফির-মুশরিকদের মাঝে বিশ্বাসগত জায়গা হিসেবে এখানেই বিরাট পার্থক্য পরিলক্ষিত হয়। কাফির মুশরিকরা আল্লাহ ছাড়াও আরও অনেক কিছুকে মাবুদ হিসেবে গ্রহণ করে। অথচ বাস্তবিক পক্ষেই এক আল্লাহ ছাড়া কোনো মাবুদ নেই।"
        },
        {
          "label": "গ",
          "question": "",
          "explanation": "মাসুদ একজন মুমিন সৎ ব্যবসায়ী। তিনি ফরমালিন ও কারবাইডমুক্ত ফল বিক্রি করেন। খারাপ ফল বিক্রি করেন না, ওজনে কম দেন না এবং ইসলামি শরীয়া মোতাবেক জীবনযাপন করেন। যা বর্তমান সময়ে খুবই বিরল। বর্তমানে ব্যবসায় বিভিন্নভাবে ভেজাল অনুপ্রবেশ করেছে। এমন তৈরি পরিবেশে সততার সাথে ব্যবসায় করা দুঃসাহসিকতার বিষয়। এভাবে সততার সাথে সব ব্যবসায়ী ব্যবসায় করলে সাধারণ জনগণ দ্রব্যের ঊর্ধ্বমূল্য থেকে রক্ষা পেত এবং মানসম্পন্ন দ্রবাদি পেত। মাসুদের এ সততা ব্যবসায়ীদের জন্য দৃষ্টান্তস্বরূপ। অন্যদিকে মাসুদ তার এ সততার পুরস্কার অবশ্যই পাবেন। তার অবস্থান হবে শহিদদের সঙ্গে। রাসুল (সা.) বলেছেন, “বিশ্বস্ত সত্যবাদী মুসলিম ব্যবসায়ী কিয়ামতের দিন শহিদদের সাথে থাকবেন।' (মুসতাদরিকে হাকেম) অর্থাৎ এরূপ ব্যবসায়ী শহিদদের সমমর্যাদা পাবেন। এটা মানুষের জন্য বড় পাওয়া। হাদিস অনুযায়ী মানুষের শ্রেষ্ঠ মৃত্যু হলো শহিদী মৃত্যু। যা সবার ভাগ্যে জোটে না। হযরত খালিদ সাইফুল্লাহ (রা.) অনেক জিহাদে অংশগ্রহণ করেও শহিদ হতে পারেননি। অথচ সততার সাথে ও বিশ্বতার সাথে ব্যবসায় করে শহিদের সমমর্যাদা লাভ করা যায়। এখানে এ বিষয়টিই সুস্পষ্টভাবে বর্ণিত হয়েছে। মূলত ব্যবসায় অসৎ পথ অবলম্বন করে 1 অনেক অর্থবিত্তের মালিক হওয়া যায়। কিন্তু তা হবে হারাম উপার্জন । মাসুদ এ লোভকে সংবরণ করেছেন, আল্লাহকে ভয় করে তার বিধান .অনুযায়ী ব্যবসায় করেছেন। এজন্যই তিনি উক্ত পুরস্কার পাবেন ।"
        },
        {
          "label": "ঘ",
          "question": "",
          "explanation": "মাহতাব সাহেবের অন্তরে ইসলামের বীজ প্রস্ফুটিত। কেননা তাঁর কর্মকাণ্ডে ইমানের অন্যতম দুটি শাখা প্রস্ফুটিত হয়েছে। প্রথম : রাস্তা থেকে কষ্টদায়ক বস্তুকে দূরে সরানো। দ্বিতীয়ত : লজ্জাশীলতা ইমানের অন্যতম অঙ্গ।— এ হাদিসে আমল করেছেন। হাদিসে ইমানের দুটি শাখা উল্লেখ করা হয়েছে। বস্তুত স্রষ্টার প্রতি বিশ্বাস ও তাঁর সার্বভৌম ক্ষমতার স্বীকৃতিস্বরূপ তাঁর দাসত্ব করা ইমানের সর্বশ্রেষ্ঠ শাখা হওয়াই সর্বোতভাবে যুক্তিযুক্ত। অন্যদিকে, সৃষ্টির সেরা মানুষের সার্বিক সুখ-শান্তি ও কল্যাণের নিমিত্তে তাদের জীবনযাত্রার পথে ধর্মীয়, সামাজিক, রাজনৈতিক ক্ষেত্রে ছোটবড় সর্বপ্রকার কণ্টকসদৃশ অসুবিধা ও প্রতিবন্ধকতা বিদূরিত করা ইমানের শাখার অন্তর্ভুক্ত হওয়াও সংগত হয়েছে। এ কারণেই ইসলাম ধর্মে ‘খিদমাতে খালক' অর্থাৎ সৃষ্টির সেবা বাধ্যতামূলক বা ফরজ। লজ্জা তথা শালীনতাবোধ মানুষকে নানাবিধ অন্যায়, অপকর্ম ও অশ্লীল কথাবার্তা হতে বাঁচিয়ে রাখে। তাই লজ্জাকে ইমানের একটি গুরুত্বপূর্ণ শাখা হিসেবে হাদিসে যথার্থভাবে চিহ্নিত করা হয়েছে। অতএব, আল্লাহর প্রতি ইমান, মানবসেবা ও শালীনতাবোধ দ্বারাই মাহতাব সাহেবকে খাঁটি মুমিনে পরিণত হতে পারে ।"
        }
      ]
    },
    {
      "number": "4",
      "uddipok": "জনাব সাজিদ ও সালাম দু জন কাপড় ব্যবসায়ী। তাঁদের মধ্যে আলাপচারিতার এক পর্যায়ে সাজিদ বললেন, এ পৃথিবীতে পিতা-মাতা, সন্তান-সন্ততি এবং সকল মানুষ অপেক্ষা মহানবি হযরত মুহাম্মদ (স.) কে বেশি। গুরুত্ব দিতে হবে।। তা নাহলে জীবনের সবচেয়ে মূল্যবান বিষয়ের পূর্ণতা আসবে না। পৃথিবীতে আমাদের আগমনই অর্থহীন হয়ে যাবে। অপরপক্ষে জনাব সালাম বললেন, এ পৃথিবীতে এমন অনেক লোক আছে, যারা মহানবি (স.) কে লোক দেখানোর জন্য ভালবাসে কিন্তু অন্তরের গভীরে তাকে অস্বীকার করে।",
      "tag": "DRMC 24 ,DB, DIN.B, CB, CTG.B, JB, BB 19",
      "sub_questions": [
        {
          "label": "ক",
          "question": "মতন কাকে বলে?",
          "explanation": "হাদিসের মূল কথাকে মতন বলে।"
        },
        {
          "label": "খ",
          "question": "\"সাওম আমার জন্য, আমি এর প্রতিদান দেব।\"- ব্যাখ্যা কর।",
          "explanation": "উল্লিখিত হাদিসটির মাধ্যমে সাওমের গুরুত্ব বোঝানো হয়েছে। সাওম অর্থাৎ রোজা এমন একটি ইবাদত, যার প্রতিদান আল্লাহ নিজ হাতে প্রদান করবেন। কারণ সাওমই একমাত্র আমল যেখানে লোক দেখানো বা অহংকার প্রদর্শন করার কোনো অবকাশ নেই। যিনি সাওম পালন করেন, তিনি একমাত্র আল্লাহর সন্তুষ্টির জন্যই তা করেন। এ ইবাদত পালনকারীকে আল্লাহ অত্যন্ত ভালোবাসেন। এজন্যই আল্লাহ তায়ালা হাদিসে কুদসিতে ইরশাদ করেন- সাওম আমার জন্য, আমি নিজেই এর প্রতিদান দেব।"
        },
        {
          "label": "গ",
          "question": "উদ্দীপকে উল্লিখিত জনাব সাজিদ কীসের প্রতি ইঙ্গিত করেছেন? ব্যাখ্যা কর।",
          "explanation": "উদ্দীপকে উল্লেখিত জনাব সাজিদ রাসুলুল্লাহ (স)-এর প্রতি ভালোবাসা প্রদর্শনের গুরুত্বের দিকে ইঙ্গিত করেছেন। এ পৃথিবীতে মানুষ এবং আল্লাহর সব সৃষ্টি। সৃষ্টি অপেক্ষা রাসুল (স)-কে বেশি গুরুত্ব দিতে হবে। কারণ নবি (স)-এর প্রতি একনিষ্ঠ ভালোবাসা ছাড়া বাস্তবজীবনে তাঁর আদর্শের প্রয়োগ ও প্রতিষ্ঠা সম্ভব নয়। তাই মুমিনের জীবনে পূর্ণতা লাভের জন্য মহানবি (স)-কে সবার উপরে স্থান দেওয়ার গুরুত্ব অনস্বীকার্য। যা জনাব সাজিদের বক্তব্যেও প্রতিফলিত হয়। উদ্দীপকের জনাব সাজিদ পিতা-মাতা, সন্তান-সন্ততি তথা সব মানুষ অপেক্ষা মহানবি (স)-কে বেশি গুরুত্ব দিতে বলেছেন। অন্যথায় জীবনের সবচেয়ে মূল্যবান বিষয়ে অপূর্ণতা থেকে যাবে। মহানবি (স)-এর প্রতি ভালবাসা প্রদর্শনের গুরুত্ব সম্পর্কে তার এ কথা যথার্থ। রাসুলুল্লাহ (স) ইরশাদ করেন, 'তোমাদের কেউ ততক্ষণ পর্যন্ত (পূর্ণ) মুমিন হতে পারবে না, যতক্ষণ না তার কাছে আমি তার পিতা-মাতা, সন্তান-সন্ততি ও সব মানুষের চেয়ে বেশি প্রিয় হব' (বুখারি ও মুসলিম)। সুতরাং একজন প্রকৃত ও সফল মুমিন হওয়ার জন্য আমাদেরকে অবশ্যই রাসুলুল্লাহ (স) কে সব সৃষ্টির উপর শ্রেষ্ঠ বিবেচনা করতে হবে।"
        },
        {
          "label": "ঘ",
          "question": "উদ্দীপকে জনাব সালামের কথায় কাদের চিত্র ফুটে উঠেছে? বিশ্লেষণ কর।",
          "explanation": "উদ্দীপকে জনাব সালামের কথায় মুনাফিকদের চিত্র ফুটে উঠেছে। যারা অন্তরে কুফরি লালন করে এবং মুখে ইমানের দাবি করে তাঁরা মুনাফিক। মুনাফিকদের কথা ও কাজে মিল থাকে না। তারা মুখে এক রকম বললেও কাজে ঠিক তার বিপরীতটা করে। যা জনাব সালামের বক্তব্যেও ফুটে উঠেছে। উদ্দীপকের জনাব সালাম মুনাফিকদের বৈশিষ্ট্য বর্ণনা করতে গিয়ে বলেন, এ পৃথিবীতে এমন অনেক লোক আছে যারা মহানবি (স) কে লোক দেখানোর জন্য ভালোবাসে কিন্তু অন্তরের গভীরে তাকে অস্বীকার করে। সালাম সাহেবের এ বক্তব্যে মুনাফিকদের দ্বিমুখী নীতি অবলম্বনের বিষয়টিই স্পষ্ট হয়ে ওঠে। মুমিনদের সাথে মিশে তারা ইমানের দাবি করে। অথচ নির্জনে অন্তরজা বন্ধুদের সাথে মিলিত হয়ে মুমিনদেরকে নিয়ে ঠাট্টা-বিদ্রূপ করে। মিথ্যা, প্রতারণা, ধোঁকাবাজি তাদের চরিত্রের প্রধান বৈশিষ্ট্য। মুনাফিকদের অন্তরচক্ষু থাকে অন্ধ। তাই তারা সঠিক পথের আলো থেকে বঞ্চিত। আর এরাই হলো ইসলামের জন্য সবচেয়ে বেশি শ্রুতিকর। পরকালে মুনাফিকদের অবস্থান হবে জাহান্নামের এমন একটি স্তরে, যে স্তরের ভয়ে জাহান্নামের অন্যান্য স্তরও কম্পিত হয়। তাই আমাদের উচিত, এরূপ ভন্ডামি থেকে নিজেদেরকে মুক্ত রেখে প্রকৃত মুমিন হওয়ার চেষ্টা করা।"
        }
      ]
    },
    {
      "number": "5",
      "uddipok": "প্রতিবছর বর্ষা মৌসুমে নগর ভবনে বৃক্ষমেলা হয়। জনাব শহিদ উক্ত মেলা থেকে দুই হাজার ফলদ, বনজ ও ঔষধি গাছ ক্রয় করে রাস্তার দুই পাশে সেগুলো রোপণ করেন। অন্যদিকে, তার বন্ধু জনাব জাহিদ চিকন চালের সাথে মোটা চাল মিশিয়ে বিক্রি করে অধিক মুনাফা অর্জন করেন।",
      "tag": "DRMC 24",
      "sub_questions": [
        {
          "label": "ক",
          "question": "'রাবী' কাকে বলে?",
          "explanation": "যিনি হাদিস বর্ণনা করেন তাঁকে রাবী বলা হয়।"
        },
        {
          "label": "খ",
          "question": "'সাদকায়ে জারিয়াহ' বলতে কী বোঝায়?",
          "explanation": "সাদকায়ে জারিয়াহ বলতে এমন দান খয়রাতকে বোঝায় যার সওয়াব মৃত্যুর পরও পাওয়া যায়। সাদকায়ে জারিয়াহ আরবি শব্দ। সাদকা শব্দের অর্থ দান করা এবং জারিয়াহ শব্দের অর্থ প্রবাহমান, সদাস্থায়ী প্রভৃতি। পরিভাষায় সাদকায়ে জারিয়াহ হলো এমন দান যার কার্যকারিতা কখনো শেষ হবে না বরং তা কিয়ামত পর্যন্ত অব্যাহত থাকবে। অর্থাৎ পৃথিবী যতদিন থাকবে ততদিন পর্যন্ত সাদকাকারী এর সওয়াব পেতেই থাকবে।"
        },
        {
          "label": "গ",
          "question": "শহিদ সাহেবের কাজে কোন হাদিসের শিক্ষার প্রতিফলন ঘটেছে? ব্যাখ্যা করো।",
          "explanation": "জনাব শহিদের কাজে পাঠ্যবইয়ের বৃক্ষরোপণ সম্পর্কিত হাদিসের শিক্ষার প্রতিফলন ঘটেছে। মানুষের জীবনযাত্রায় সবুজ বৃক্ষ ও ফসলের অবদান অপরিসীম। বৃক্ষরোপণ বা ফসল ফলানোর মাধ্যমে শুধু মানুষই নয় বরং পশুপাখি এবং অন্যান্য প্রাণীরাও উপকৃত হয়। এজন্য মহানবি (স) বৃক্ষরোপণ ও ফসল ফলানোকে সাদকা হিসেবে ঘোষণা করেছেন। যেমন মহানবি (স) ইরশাদ করেছেন, 'কোনো একজন মুসলিম যদি একটি গাছ লাগায় বা ফসল উৎপাদন করে; পরে তা থেকে যদি কোনো মানুষ কিংবা কোনো পশু বা পাখি আহার করে, তবে তা অবশ্যই সে ব্যক্তির জন্য সাদকা হবে' (বুখারি ও মুসলিম)। শহিদের কাজে এরই প্রতিফলন ঘটেছে। উদ্দীপকে দেখা যায়, জনাব শহিদ প্রতিবছর বৃক্ষমেলা থেকে দুই হাজার ফলদ, বনজ ও ঔষধি গাছ ক্রয় করে রাস্তার দুই পাশে রোপণ করেন। জনাব শহিদের এ কাজ নিঃসন্দেহে একটি জনকল্যাণমূলক কাজ। তিনি একাজের মাধ্যমে সাদকা করার সওয়াব অর্জন করবেন। আর তিনি এ মহৎ কাজের শিক্ষা লাভ করেছেন রাসুলল্লাহ (স)-এর বৃক্ষরোপণ সম্পর্কিত হাদিস থেকে। সুতরাং বলা যায় যে, জনাব শহিদের কাজে পাঠ্যবইয়ের বৃক্ষরোপণ সম্পর্কিত হাদিসের শিক্ষার প্রতিফলন ঘটেছে।"
        },
        {
          "label": "ঘ",
          "question": "জাহিদ সাহেবের কার্যক্রম ইসলামের আলোকে বিশ্লেষণ করো।",
          "explanation": "জনাব জাহিদের কাজে প্রতারণার মত গর্হিত অপরাধ প্রতিফলিত হয়েছে। প্রতারণা মিথ্যারই এক বিশেষ রূপ। এর অর্থ ঠকানো, ফাঁকি দেওয়া, ধোকা দেওয়া, বিশ্বাস ভঙ্গ করা ইত্যাদি। ইসলামি পরিভাষায়, প্রকৃত অবস্থা গোপন রেখে ফাঁকি বা ধোঁকার ওপর ভিত্তি করে নিজ স্বার্থ হাসিল করাকে প্রতারণা বলা হয়। প্রতারণা নানাভাবে হতে পারে। যথা- ওজনে কম দেওয়া, জাল মুদ্রা চালিয়ে দেওয়া, পণ্য দ্রব্যের দোষ গোপন করা, ভেজাল মেশানো, ফলে ও মাছে রাসায়নিক দ্রব্য দেওয়া ইত্যাদি। আর জনাব জাহিদের চিকন চালের সাথে মোটা চাল মেশানোর কাজটি প্রতারণার অন্তর্ভুক্ত। উদ্দীপকে দেখা যায়, জনাব জাহিদ চিকন চালের সাথে মোটা চাল মিশিয়ে অধিক মুনাফা অর্জন করেন। অর্থাৎ তিনি প্রতারণার মাধ্যমে অধিক অর্থ উপার্জন করেন। প্রতারণার কারণে জনাব জাহিদকে পরকালে কঠিন শাস্তি পেতে হবে। কেননা প্রতারণা অত্যন্ত গর্হিত ও ঘৃণিত কাজ। যে প্রতারণা করে সে প্রকৃত মুমিন নয়। প্রতারণাকারী দুনিয়াতেও ঘৃণিত, লজ্জিত ও অপদস্থ হয়। আর আখিরাতে তার জন্য রয়েছে দুর্ভোগ ও ধ্বংস। আল্লাহ তায়ালা ইরশাদ করেন, 'ধ্বংস তাদের জন্য যারা মাপে কম দেয়' (সুরা মুতাফফিফীন: ১)। প্রতারণার ব্যাপারে হুশিয়ারি করে মহানবি (স) বলেছেন, অর্থ: যে প্রতারণা করে সে আমার দলভুক্ত নয় (মুসলিম)। অর্থাৎ প্রতারণাকারীকে ইহকালে লাঞ্চনা, অপমান আর পরকালে জাহান্নামের কঠিন শাস্তি ভোগ করতে হবে।"
        }
      ]
    },
    {
      "number": "6",
      "uddipok": "আফজাল সাহেব একজন ব‍্যবসায়ী। তিনি ওজনে কম দেন না। ভেজাল মিশ্রণ করেন না। ইসলামি বিধি-বিধানের আলোকে অত্যন্ত বিশ্বস্ততার সাথে ব্যবসা পরিচালনা করেন। তার বন্ধু জাফর তাঁর সম্পর্কে শুনে বললেন, 'এ ধরনের ব্যবসায়ীর জন্য পরকালে অকল্পনীয় পুরস্কার অপেক্ষা করছে।'",
      "tag": "DRMC 24",
      "sub_questions": [
        {
          "label": "ক",
          "question": "মতনের ভিত্তিতে হাদিস কত প্রকার?",
          "explanation": "তিন প্রকার।"
        },
        {
          "label": "খ",
          "question": "হাদিসে কুদসি বলতে কী বোঝায়?",
          "explanation": "মতনের ভিত্তিতে হাদিসের শ্রেণিবিভাগের মধ্যে হাদিসে কুদসি একটি। ইসলামি পরিভাষায় যে হাদিসের শব্দ ও ভাষা রাসুলুল্লাহ (স)-এর নিজস্ব; কিন্তু তার অর্থ, ভাব ও মূলকথা আল্লাহ তায়ালার নিকট থেকে ইলহাম বা স্বপ্নযোগে প্রাপ্ত, তাকে হাদিসে কুদসি বলে। কুদসি শব্দের অর্থ পবিত্র। এ প্রকার হাদিস সরাসরি আল্লাহর সাথে সম্পৃক্ত। হাদিসে কুদসির ভাব, অর্থ, মূলকথা আল্লাহ তায়ালার হলেও তা আল-কুরআনের অন্তর্ভুক্ত নয়। বরং এটি হাদিস হিসেবে বিশেষ মর্যাদার অধিকারী।"
        },
        {
          "label": "গ",
          "question": "আফজাল সাহেবের কর্মকান্ডকে কী হিসেবে চিহ্নিত করা যায়? ব্যাখ্যা করো।",
          "explanation": "আফজাল সাহেবের কর্মকাণ্ড কে অত্যন্ত প্রশংসনীয় কাজ হিসেবে চিহ্নিত করা যায়। ব্যবসায়ের পদ্ধতি ও প্রকৃতি এমন যে, ব্যবসায়ী ইচ্ছে করলে এর মধ্যে প্রচুর প্রতারণা করতে পারে। কিন্তু যে ব্যবসায়ী এ প্রতারণা থেকে বেঁচে থেকে সততার সাথে ব্যবসা করতে পারে তার জন্য পরকালে উত্তম পুরস্কারের ঘোষণা দেওয়া হয়েছে। মহানবি (স) বলেছেন, 'বিশ্বস্ত ও সত্যবাদী মুসলিম ব্যবসায়ী, কিয়ামতের দিন শহিদদের সাথে থাকবেন' (মুসতাদরাক হাকিম)। কেনাবেচা, দ্রব্য সঠিক দেওয়া এবং তার মান ঠিক রাখার ব্যাপারে ব্যবসায়ী অসৎ হলে সাধারণ মানুষ দৈহিক ও আর্থিক দিক দিয়ে বিভিন্ন রকম ক্ষতির মধ্যে পড়তে বাধ্য। বর্তমান যুগ হলো প্রতারণা, ওজনে কম দেওয়া আর ভেজাল মিশ্রণের যুগ। এ যুগেও উদ্দীপকের জনাব আফজাল সাহেব এসব অসৎ পথ থেকে মুক্ত হয়ে ইসলামি বিধি-বিধানের আলোকে অত্যন্ত সৎ ও বিশ্বস্ততার সাথে ব্যবসা পরিচালনা করছেন। এ কারণে তিনি কিয়ামতের দিন শহিদদের সাথে অবস্থান করবেন।"
        },
        {
          "label": "ঘ",
          "question": "জনাব জাফরের বক্তব্য কুরআন ও হাদিসের আলোকে মূল্যায়ন করো।",
          "explanation": "জনাব জাফরের বক্তব্য কুরআন ও হাদিসের আলোকে যথার্থ। ইসলামের দৃষ্টিতে একজন সৎ ব্যবসায়ী তার সততার 'ফলস্বরূপ পরকালে উচ্চ মর্যাদায় আসীন হবেন। ইসলামে সততাকে জীবনের সর্বক্ষেত্রে উৎসাহিত করা হয়েছে। এর জন্য ইহকাল ও পরকাল উভয় জীবনে উত্তম প্রতিদানের ব্যবস্থা করা হয়েছে। একজন সৎ লোক দুনিয়াতে সম্মান পান এবং পরকালেও সফলতা লাভ করবেন। মহান আল্লাহ বলেন, 'আল্লাহ ব্যবসাকে হালাল এবং সুদকে হারাম করেছেন।' কুরআনের আরেক জায়গায় বলেন, 'তোমরা একে অপরের ধনসম্পদ অবৈধ উপায়ে' আত্মসাৎ করো না। পারস্পরিক সম্মতিতে ব্যবসা-বাণিজ্যের মাধ্যমে মুনাফা অর্জন করো। এ ব্যাপারে রাসুল (স) বলেন, 'বিশ্বস্ত ও সত্যবাদী মুসলিম ব্যবসায়ী কিয়ামতের দিন শহিদদের সাথে থাকবেন। (মুসতাদরাক হাকিম)। ব্যবসার ক্ষেত্রে ব্যবসায়ী অসৎ হলে সাধারণ মানুষ দৈহিক ও আর্থিক নানা ক্ষতির সম্মুখিন হয়। আর একজন সৎ ব্যবসায়ী সমাজের শৃঙ্খলা রক্ষায় গুরুত্বপূর্ণ অবদান রাখতে পারে। কুরআন-হাদিসে এজন্য ব্যবসায় সততার ব্যাপারে গুরুত্ব দিয়েছে। এবং পরকালে এর পুরস্কারও দিবেন বলে আল্লাহ তায়ালা ঘোষণা দিয়েছেন। সুতরাং, উদ্দীপকের সৎ ব্যবসায়ী আফজাল সাহেব সম্পর্কে জাফর সাহেবের বক্তব্য যথার্থ। আফজাল সাহেব জীবিকা নির্বাহের জন্য ব্যবসার মত হালাল পদ্ধতি গ্রহণ করেছেন এবং সততার সাথে ব্যবসা করছেন এজন্য তিনি পরকালে অকল্পনীয় পুরস্কার পাবেন।"
        }
      ]
    },
    {
      "number": "7",
      "uddipok": "নুরপুর গ্রামে সম্প্রতি চোরের উপদ্রব বেড়ে যাওয়ায় গ্রামের লোকজন উদ্বিগ্ন। কয়েক দফা প্রশাসনকে জানিয়েও কাঙ্ক্ষিত সমাধান হয়নি। এ অবস্থায় সর্বজন শ্রদ্ধেয় ও বয়োঃজ্যেষ্ঠ ব্যক্তি হিসেবে করিম উদ্দীন সাহেব সবাইকে ডেকে চৌর্যবৃত্তি প্রতিরোধের কৌশল নিয়ে পরামর্শ করেন। গ্রামের অধিবাসীরা পালা করে চার গ্রুপে বিভক্ত হয়ে রাত জেগে গ্রাম পাহারা দেওয়ার সিদ্ধান্ত গ্রহণ করে। উপস্থিত আজহার মিয়া পক্ষে- বিপক্ষে কোনো মতামত না দিয়ে নীরব থাকেন।",
      "tag": "DRMC 24 ,CTG.C 24",
      "sub_questions": [
        {
          "label": "ক",
          "question": "আযিমত কি ?",
          "explanation": "আযিমত হলো সব মুজতাহিদের কোনো বক্তব্যমূলক বিষয়ে এমন শব্দ ব্যবহার করা, যাতে তাদের সবার একমত হওয়ার বিষয়টি প্রমাণিত হয়।"
        },
        {
          "label": "খ",
          "question": "কুরআন-সুন্নাহ পরিপন্থি ইজমা গ্রহণযোগ্য নয়'- ব্যাখ্যা করো।",
          "explanation": "ইজমা হলো- কুরআন ও সুন্নাহ হতে উদ্ভূত আইন। ইজমা বৈধ হওয়ার শর্ত হলো- ইজমা কুরআন-সুন্নাহর নসের বিরোধী হবে না। ইজমার সিদ্ধান্ত কোনো ক্রমেই সাহাবাদের অভিমত বা সিদ্ধান্তের পরিপন্থি হতে পারবে না। ইজমার বিধানের মূলভিত্তি অবশ্যই শরিয়তের দলিলের সাথে সামঞ্জস্যপূর্ণ হতে হবে।"
        },
        {
          "label": "গ",
          "question": "উদ্দীপকে বর্ণিত গ্রামবাসীর সিদ্ধান্ত গ্রহণের প্রক্রিয়াটি শরিয়তের কোন উৎসের সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকে বর্ণিত গ্রামবাসীর সিদ্ধান্ত গ্রহণের প্রক্রিয়াটি শরিয়তের অন্যতম মূল উৎস 'ইজমা' এর সাথে সাদৃশ্যপূর্ণ। ধর্মীয় বা পার্থিব যেকোনো বিষয়ে মহানবি হযরত মুহাম্মদ (স) এর যুগপরবর্তী যেকোনো সময়ে যোগ্যতাসম্পন্ন মুসলিম মুজতাহিদদের কুরআন সুন্নাহ সমর্থিত এবং সর্বসম্মত ঐকমত্যের নাম হলো- ইজমা। গ্রামবাসীদের সিদ্ধান্ত গ্রহণে ইজমার বিষয়টি ফুটে ওঠে। উদ্দীপকে দেখা যাচ্ছে, নুরপুর গ্রামের চোরের উপদ্রব বেড়ে যাওয়ায় লোকজনের মধ্যে উদ্বেগ দেখা দেয়। ফলশ্রুতিতে তারা গ্রামের শ্রদ্ধেয় ব্যক্তিত্ব করিম উদ্দিন সাহেবের নেতৃত্বে সিদ্ধান্ত নেন যে, তারা গ্রুপ আকারে বিভক্ত হয়ে গ্রাম পাহারা দিবে। এ পদ্ধতিতে সিদ্ধান্ত গ্রহণ করাই হলো ইজমা। যা শরিয়তের তৃতীয় উৎস হিসেবে বিবেচিত। ইজমা নতুন কোনো বিষয় নয়। এটি রাসুল (স) এর যুগেও বিদ্যমান ছিল। সমস্যার সমাধানে কুরআন নাজিল হতো বলে সে যুগে ইজমা ব্যাবহারিক দিক দিয়ে তেমন গুরুত্বপূর্ণ হতে পারেনি। অনেকক্ষেত্রে নবি (স) সাহাবিদের সাথে বিভিন্ন ইস্যুতে পরামর্শ করতেন এবং তাদের মতামতের মূল্যায়ন করতেন। যেমন- আজানের প্রচলনে ওমর (রা) এর পরামর্শ, পরিখা খননে সালমান ফারসি (রা) এর পরামর্শ। ইজমার বিধান এবং তার বৈধতা রাসুল (স) এর যুগেই স্বীকৃতি পেয়েছিল। আর নুরপুর গ্রামের অধিবাসীদের মধ্যে এ বিধানের ব্যবহার লক্ষ করা যায়।"
        },
        {
          "label": "ঘ",
          "question": "আজহার মিয়ার মতামত ছাড়াই গ্রামবাসীর সিদ্ধান্ত গ্রহণ কি ঠিক হয়েছে? পাঠ্যপুস্তকের আলোকে তোমার মতামত ব্যক্ত করো।",
          "explanation": "আমার মতে নীরব থাকা আজহার মিয়ার মতামত ছাড়াই গ্রামবাসীর সিদ্ধান্ত গ্রহণ ঠিক হয়েছে। ইসলামি শরিয়ত অনুযায়ী তিনটি পদ্ধতিতে ইজমা হতে পারে। এর একটি পদ্ধতি হলো- নীরবতামূলক ইজমা। নীরবতামূলক ইজমা বলতে এমন ইজমাকে বোঝায় যেখানে সৎকর্মশীল, মুত্তাকি ও কুরআন সুন্নাহর পূর্ণাঙ্গ অনুসারী মুজতাহিদদের মধ্যে কতিপয় মুজতাহিদ কোনো বিষয়ে কথা বা কাজের মাধ্যমে ইজমা করার পর বাকিদের মতামতের জন্য নির্ধারিত সময় দেবেন। উক্ত সময়ের মধ্যে কোনোরূপ প্রতিবাদ না আসলে বা অন্যরা নীরবতা অবলম্বন করলে ধরে নেওয়া হবে সে বিষয়টির ওপর বাকিদেরও মতৈক্য রয়েছে। উদ্দীপকের আজহার মিয়া গ্রামের পরামর্শ সভায় উপস্থিত থেকেও নিজে কোনো মতামত দেননি বরং তিনি নীরব ছিলেন। আজহার মিয়ার এরূপ নীরবতাকে হানাফিরা সমর্থন হিসেবে গণ্য করেছেন। তাদের মতে কোন একজন মুজতাহিদের নীরবতার কারণেও ইজমা গ্রহণযোগ্য হবে। উদাহরণ স্বরূপ বলা যায়- আবু বকর (রা) এর যুগে জাকাত অস্বীকারকারীদের বিরুদ্ধে জিহাদ ঘোষণা করার পক্ষে কতিপয় সাহাবি মৌখিক স্বীকৃতি দেন আবার কেউ নীরবতা পালন করেন। তবে শাফেয়িরা মনে করে, এ ধরনের ইজমা গ্রহণযোগ্য হবে না। তাদের মতে নীরবতা পরিবেশগত কারণেও হতে পারে। যেমন- আওল এর মাসয়ালায় ইবনে আব্বাস (রা) ওমর (রা) এর মতের সাথে একমত ছিলেন না। কিন্তু নানাদিক বিবেচনা করে তিনি নীরব ছিলেন। উপরের আলোচনা বিবেচনা করে আমি ওলামায়ে আহনাফের মতের সাথে একমত যে, নীরবতামূলক ইজমা গ্রহণযোগ্য হবে। তাই আজহার মিয়ার মতামত ছাড়াই গ্রামবাসীর সিদ্ধান্ত গ্রহণ ঠিক হয়েছে।"
        }
      ]
    },
    {
      "number": "8",
      "uddipok": "শ্রীনগর গ্রামের ৫০ জন যুবক মিলে 'নতুন কুড়ি' নামে একটি সংগঠন গড়ে তুলেছে। তাদের সংগঠনের মূলনীতিতে ২০টি ধারা রয়েছে। এসব ধারা অনুযায়ীই তারা তাদের সংগঠনের কার্যাবলি পরিচালনা করে থাকে। কিন্তু সম্প্রতি তারা এমন একটি সমস্যার সম্মুখীন হয়েছে যার সমাধান তাদের সংগঠনের মূলনীতির ২০টি ধারার মধ্যে নেই। এ অবস্থায় তারা ৫০ জন মিলে একটি সভা করে এবং সভায় সকলের সম্মতিতে সমস্যাটির সমাধান করে।",
      "tag": "DRMC 24",
      "sub_questions": [
        {
          "label": "ক",
          "question": "ইজতেহাদ অর্থ কী?",
          "explanation": "ইজতেহাদ অর্থ গবেষণা করা।"
        },
        {
          "label": "খ",
          "question": "রুখসত বলতে কী বোঝায়?",
          "explanation": "রুখসত বলতে বোঝায় ইজমায়ে সুকুতি বা মৌনতামূলক ইজমাকে। রুখসাত-এর আভিধানিক অর্থ অবকাশ, ঐচ্ছিক বা হালকা। এটি ইজমার একটি রুকন। এর মাধ্যমে কোনো বিষয়ে মুজতাহিদদের একটি অংশ একমত হন এবং বাকিরা সে বিষয়ে মৌনতা অবলম্বন করেন। এমনকি এ বিষয়ে মতামত প্রকাশের নির্ধারিত মেয়াদ পর্যন্ত তারা কোনো আপত্তি উত্থাপন করেন না। বরং বিষয়টি জানার পর নেতিবাচক বক্তব্য না দিয়ে চুপ থাকেন। তাই রুখসত বলতে বোঝায় ইজমায়ে সুকুতি বা মৌনতামূলক ইজমাকে বুঝায়।"
        },
        {
          "label": "গ",
          "question": "উদ্দীপকের সংগঠনটির সমস্যা সমাধনের পদ্ধতিটি ইসলামি আইনের কোন উৎসটির সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকের সংগঠনটির সমস্যা সমাধানের পদ্ধতিটি ইসলামি আইনের তৃতীয় উৎস ইজমার সাথে সাদৃশ্যপূর্ণ। শরিয়তের কোনো বিধানের ব্যাপারে একই যুগের উম্মতে মুহাম্মদির মুজতাহিদদের একমত হওয়াকে ইজমা বলে। বিভ্রান্তি এড়িয়ে সঠিত পথে থাকার জন্য রাসুল (স)-এর উম্মতকে ইজমা করার অধিকার দেওয়া হয়েছে। বিশ্ব পরিবর্তনশীল। সময়ের পরিক্রমায় সৃষ্টি হচ্ছে নতুন নতুন সমস্যার। এ সব সমস্যা নিয়ে যাতে কোনো বিভ্রান্তি না হয় সেজন্য রাসুল (স) জ্ঞানসমৃদ্ধ আলেম ও উম্মাহকে ইজমা করার অধিকার দিয়েছেন। উদ্দীপকে বর্ণিত 'নতুন কুড়ি' নামক সংগঠনের যুবকরা সাম্প্রতিক একটি সমস্যার সম্মুখীন হলে সকলে মিলে একটি সভা করে এবং সভায় সকলের সম্মতিতে সমস্যাটির সমাধান করে। তাদের এই সম্মিলিত সমাধানের পদ্ধতিটি ইসলামি আইনের উৎস ইজমার সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের যুবকদের ঐকমত্যের মাধ্যমে সমস্যা সমাধানের গুরুত্ব ইসলামি আইনের উৎসের আলোকে বিশ্লেষণ করো।",
          "explanation": "উদ্দীপকের যুবকদের ঐকমত্যের মাধ্যমে সমস্যা সমাধানের গুরুত্ব তথা ইসলামি আইনের তৃতীয় উৎস ইজমার গুরুত্ব অপরিসীম। ইসলামি শরিয়তে ইজমা অত্যন্ত গুরুত্বপূর্ণ ও গতিশীল একটি আইনি উৎস। ইজমাকে ইসলামি শরিয়তের তৃতীয় উৎস হিসেবে বিবেচনা করা হয়। মুসলিম জীবনদর্শন ও ব্যবস্থাপনায় এর প্রয়োজনীয়তা অনস্বীকার্য। কুরআন-হাদিসের মাধ্যমে এর গুরুত্ব ও প্রয়োজনীয়তা প্রমাণিত হয়। এ সম্পর্কে মহান আল্লাহ তায়ালা বলেছেন- 'তোমরা আল্লাহ রজ্জুকে (পথ বা দীনকে) সম্মিলিতভাবে আঁকড়ে ধরো এবং বিচ্ছিন্ন হয়ো না (সুরা আলে ইমরান: ১০৩)'। মহান আল্লাহ তায়ালা আরো বলেন- 'আর তাদের মতো হয়ো না, যারা বিচ্ছিন্ন হয়ে গেছে এবং নিদর্শনসমূহ আসার পরও বিরোধিতা করতে শুরু করেছে। তাদের জন্য রয়েছে ভয়ঙ্কর শাস্তি (সুরা আলে ইমরান : ১০৫)'। রাসুলুল্লাহ (স) বলেছেন- 'মুসলিমগণ যা ভালো ও সঙ্গত মনে করে, আল্লাহ তায়ালার কাছেও তা ভালো এবং সঙ্গত (কিতাবুস সুন্নাহ)।' রাসুল (স) ইরশাদ করেছেন- 'জামায়াত বা দলবদ্ধতার ওপর রয়েছে আল্লাহর রহমতের হাত। কাজেই যে ব্যক্তি দলছোট হয়, দলের বিরোধিতা করে, সে তার ঠিকানা জাহান্নামে নির্দিষ্ট করে নেয় (সুনানে তিরমিযি)।' উপরে উল্লিখিত আয়াত ও হাদিসগুলোর মাধ্যমে প্রমাণিত হয় উম্মতের ঐকমত্য সঠিক ও কল্যাণকর কাজে প্রতিষ্ঠিত হবে এবং এতে মানবজাতির জন্য কল্যাণ রয়েছে। যেকোনো ধরনের বিচ্ছিন্নতা কোনো কল্যাণ আনবে না। এজন্য বিভ্রান্তি থেকে রক্ষা পাওয়ার মাধ্যম হতে পারে ইজমা। যুগের নতুন নতুন সমস্যা মোকাবিলার জন্যেও ইজমার গুরুত্ব ও প্রয়োজনীয়তা অনস্বীকার্য।"
        }
      ]
    },
    {
      "number": "9",
      "uddipok": "প্রফেসর রশিদ এক আলোচনায় বলেন- 'রাসুল (স) এর যুগে যেকোনো সমস্যার সমাধান সহজ ছিল। পরবর্তী যুগে তা কিছুটা জটিল হয়ে দাঁড়ায়। দ্বিতীয় হিজরির প্রথমদিকে একজন প্রসিদ্ধ ইমাম ফিক্ সম্পাদনা পরিষদ গঠন করেন। যিনি ৮০ হিজরিতে কুফায় জন্মগ্রহণ করেন। এ পরিষদ ৮৩ হাজার মাসআলার সমন্বয়ে একটি অনন্য গ্রন্থ রচনা করেন।' তাঁর এ বক্তব্য শুনে ড. আলী বলেন, 'তাদের এ গবেষণাকর্ম মুসলিম উম্মাহর প্রাত্যহিক জীবনে ইসলামি শরিয়াহ অনুশীলনকে সহজ করেছে।'",
      "tag": "DRMC 24 ,RB, BB 19",
      "sub_questions": [
        {
          "label": "ক",
          "question": "মাযহাব কয়টি?",
          "explanation": "মাযহাব চারটি।"
        },
        {
          "label": "খ",
          "question": "'শাফেয়ি মাযহাবে কুরআন ও হাদিসের প্রকাশ্য অর্থের প্রয়োগ লক্ষণীয়'- ব্যাখ্যা করো।",
          "explanation": "শাফেয়ি মাযহাবে ইজমা ও কিয়াসের পরিবর্তে কুরআন ও হাদিসের ভাষ্যকে দলিল হিসেবে গ্রহণ করা হয়। ইমাম শাফিয়ি (র) প্রবর্তিত শাফেয়ি মাযহাবের বৈশিষ্ট্য হলো আল কুরআনের সুস্পষ্ট ভাষ্যকে দলিলরূপে গ্রহণ করে তা বাহ্যিকভাবে প্রয়োগ করা হয়। এ মাযহাবে হাদিসকে দ্বিতীয় পর্যায়ের দলিল হিসেবে বিবেচনা করা হয়েছে। মাসয়ালা নির্ধারণের ক্ষেত্রে হাদিসকে কুরআনের সমকক্ষ বিবেচনা করা হয়েছে। এ মাযহাবে হাদিসকে দলিল হিসেবে গ্রহণ করার ব্যাপারে কোনোরূপ শর্তারোপ করা হয়নি।"
        },
        {
          "label": "গ",
          "question": "উদ্দীপকে কোন মনীষীর প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে প্রসিদ্ধ ফিবিদ ইমাম আবু হানিফা (র)-এর প্রতি ইঙ্গিত করা হয়েছে। ফিশাস্ত্রের চারজন প্রখ্যাত ইমামের মধ্যে সর্বপ্রথম ও সর্বাপেক্ষা শ্রদ্ধাভাজন হলেন ইমাম আবু হানিফা (র)। তিনি ইমামে আজম বা শ্রেষ্ঠ ইমাম নামে খ্যাত। যে কয়জন মনীষী মুসলিম উম্মাহকে কল্যাণের পথে পরিচালনা করে অমর হয়ে আছেন তাঁদের মধ্যে ইমাম আবু হানিফা (র) একজন। ইমাম আবু হানিফা (র)-এর জীবন অত্যন্ত ঘটনাবহুল ও তাৎপর্যপূর্ণ। তিনি অসাধারণ মেধা ও স্মৃতিশক্তির অধিকারী ছিলেন। আবু হানিফা প্রখ্যাত সাহাবি হযরত আনাস ইবনে মালিক (র)-এর কাছে দীন শিক্ষা গ্রহণের জন্য যান। এ সময় তিনি সমগ্র কুরআন মুখস্থ করেন এবং ইলমে হাদিস ও ইলমে কালামের ওপর জ্ঞান অর্জন করেন। কর্মজীবনে তিনি পিতার কাপড়ের ব্যবসায় নিযুক্ত হয়েছিলেন। ইমাম আবু হানিফা (র) ব্যবসায়ের উপার্জনের একটি অংশ জনহিতকর কাজে ব্যয় করতেন। বিভিন্ন বিষয়ে জ্ঞান লাভ করার পর তিনি কুরআন ও হাদিসের ওপর গবেষণা শুরু করেন। তিনি সুদীর্ঘ ২২ বছর অক্লান্ত সাধনা করে ৮৩ হাজার মাসআলা সংবলিত 'কিতাবুল হানাফি' নামে একটি গ্রন্থ রচনা করেন। তাই উপরের আলোচনা থেকে বলা যায়, উদ্দীপকের ড. আলীর কথা ইমাম আবু হানিফা (র)-এর ঘটনার সাথে মিল রয়েছে।"
        },
        {
          "label": "ঘ",
          "question": "উদ্দীপকে বর্ণিত ড. আলীর উদ্ধৃতির তাৎপর্য বিশ্লেষণ করো।",
          "explanation": "উদ্দীপকে বর্ণিত ড. আলীর উদ্ধৃতিতে ফিক্‌হশাস্ত্রের প্রয়োজনীয়তার প্রতি ইঙ্গিত করা হয়েছে। আল্লাহ তায়ালা মানুষের পার্থিব ও অপার্থিব জীবনে সার্বিক সফলতা অর্জনের সহায়ক জীবনবিধান কুরআনের মাধ্যমে অবতীর্ণ করেছেন। এ বিধান ব্যবহারিক জীবনে প্রতিপালনের লক্ষ্যে যে শাস্ত্রে ধর্মীয় বিধি-নিষেধসমূহ যথাযথভাবে সংকলিত হয়েছে তাকে ফিশাস্ত্র বলে। ড. আলী এ শাস্ত্রের প্রয়োজনীয়তার বিষয়টি তুলে ধরেছেন। উদ্দীপকের ড. আলী বলেন, হযরত আবু হানিফা (র) কর্তৃক গঠিত ফিক্ সম্পাদনা পরিষদ ৮৩ হাজার মাসয়ালার সমন্বয়ে যে ফিশাস্ত্র সংকলন করেছেন তা ইসলামি শরিয়াহর অনুশীলন সহজতর করেছে। বিষয়টি উল্লেখ করেন। কেননা ফিশাস্ত্র সর্বসাধারণের জন্য দীনকে সহজবোধ্য করার এক অসাধারণ পদ্ধতি। কুরআন ও হাদিসে ইসলামি জীবনব্যবস্থা ধারাবাহিকভাবে সুবিন্যস্ত অবস্থায় নেই। কাজেই আহকামে শরিয়ত গুছিয়ে গ্রন্থাকারে লিপিবদ্ধ করা না হলে, মুসলিমদের পক্ষে আল্লাহর আইন অনুযায়ী জীবন গড়ে তোলা সম্ভব হবে না। অপরদিকে ফিক্‌হশাস্ত্রের মাধ্যমে সব দেশ ও কালের মানুষ অত্যন্ত সহজ ও স্বাচ্ছন্দ্যে দীনের অনুশীলন করতে পারবে। উপরের আলোচনার আলোকে বলা যায়, ফিশাস্ত্র ইসলামি শরিয়তের অনুশীলনে সহজসাধ্যতা ও গতিশীলতা আনয়ন করেছে।"
        }
      ]
    },
    {
      "number": "10",
      "uddipok": "আরমান সাহেব ৫ লক্ষ টাকা ব্যাংকে জমা রেখে মারা যান। তাঁর একমাত্র ছেলে তানযিল কৌশলে উক্ত টাকা ব্যাংক থেকে উত্তোলন করে। সে মা ও একমাত্র বোন তাহমিনাকে না জানিয়ে ঐ টাকা দিয়ে পবিত্র মক্কায় গিয়ে একটি ফরজ ইবাদত সম্পন্ন করে আসল। বিষয়টি জানাজানি হওয়ার পর ভাই-বোনের মধ্যে মনোমালিন্য ও বাদানুবাদ সৃষ্টি হলো। তাদের মা তাদেরকে কোনো রকমে নিবৃত্ত করতে পারলেও একপর্যায়ে তাহমিনা বলল, 'আমাদের হক নষ্ট করে তুমি যে ইবাদত করেছ আল্লাহ তা কবুল করবেন না।'",
      "tag": "DRMC 24",
      "sub_questions": [
        {
          "label": "ক",
          "question": "মৌলিক ইবাদত কী?",
          "explanation": "যে ইবাদতের ওপর ইসলামের মূল কাঠামো দন্ডায়মান, তা-ই মৌলিক ইবাদত। যেমন- সালাত, জাকাত, হজ, সাওম।"
        },
        {
          "label": "খ",
          "question": "'জাকাত সম্পদের প্রবৃদ্ধি ঘটায়।' বুঝিয়ে লেখো।",
          "explanation": "জাকাত কর্মসংস্থান সৃষ্টি ও উৎপাদন বৃদ্ধির মাধ্যমে সম্পদের প্রবৃদ্ধি ঘটায়। জাকাত অর্থ বৃদ্ধি পাওয়া। জাকাত সম্পদ পুঞ্জিভূত না রেখে তাতে গতিশীলতা সৃষ্টি করে। জাকাতের অর্থ মানুষের অভাব-অনটন ও দারিদ্র্য নির্মূলে ভূমিকা রাখে। দরিদ্ররা জাকাতের অর্থের সঠিক ব্যবস্থাপনা করে বা উৎপাদন কাজে ব্যয় করে। ফলে সম্পদের গতিশীলতা সৃষ্টি হয় এবং সম্পদ বৃদ্ধি পায়। অন্যদিকে জাকাত প্রদানকারীদের ওপর আল্লাহ সন্তুষ্ট হয়ে তাদের সম্পদের পরিমাণ বাড়িয়ে দেন। অর্থাৎ জাকাত সম্পদের প্রবৃদ্ধি ঘটায়।"
        },
        {
          "label": "গ",
          "question": "শরিয়তের বিধানমতে তানযিলের কাজটির হুকুম বর্ণনা করো।",
          "explanation": "অপরের অধিকার লঙ্ঘন করে তানযিলের হজ পালন করার কাজটি শরিয়তের বিধানমতে বৈধ নয়। ইসলাম শান্তি ও কল্যাণের ধর্ম। ইসলামের বিধানগুলো এমনভাবে প্রণয়ন করা হয়েছে, যাতে মানুষ সুষ্ঠু সুন্দরভাবে জী বনযাপন করতে পারে। ইসলামে মৌলিক ইবাদতের ওপর যেমন গুরুত্ব দেওয়া হয়েছে, তেমনি মানুষের অধিকার বা হক আদায়েরও নির্দেশ দেওয়া হয়েছে। তানযিলের কাজে হাক্কুল্লাহ (আল্লাহর হক) আদায় হলেও হাক্কুল ইবাদ (মানুষের হক) লঙ্ঘিত হয়েছে। তানযিল পিতার রেখে যাওয়া সম্পদ দিয়ে মা-বোনকে না জানিয়ে মক্কায় গিয়ে হজ পালন করেছে। কিন্তু ঐ সম্পদে তার মা এবং বোনের হক রয়েছে। তাদের অনুমতি ছাড়া সম্পদ ব্যয় করা ইসলামে বৈধ নয়। এতে তাদের অধিকার লঙ্ঘিত হয়েছে। তাছাড়া ইসলামে হজের ব্যাপারে বলা হয়েছে- সামর্থ্যবান ধনী মুসলমানের ওপর জীবনে একবার হজ পালন করা ফরজ। এক্ষেত্রে অন্যের টাকা দিয়ে হজ পালন করার কোনো বাধ্যবাধকতা নেই। তাই তানযিল যেহেতু তার মা-বোনকে বঞ্চিত করে তাদের অনুমতি ছাড়া তাদের টাকা দিয়ে হজ পালন করেছে, তাই তার হজ ইসলামে গ্রহণযোগ্য নয়। অন্যদিকে সম্পদের অধিকার থেকে মা-বোনকে বঞ্চিত করার জন্য তাকে শাস্তি পেতে হবে।"
        },
        {
          "label": "ঘ",
          "question": "তাহমিনার বক্তব্যের সাথে তুমি কি একমত? তোমার মতামতের পক্ষে যুক্তি দাও।",
          "explanation": "তাহমিনার বক্তব্যে হাক্কুল্লাহর পাশাপাশি হাক্কুল ইবাদের গুরুত্বের বহিঃপ্রকাশ ঘটায় তার বক্তব্য আমি সমর্থন করি। ইসলামে দুই ধরনের ইবাদতের সমর্থন রয়েছে। একটি হলো আল্লাহর সাথে সম্পর্কিত ইবাদত, যাকে হাক্কুল্লাহ বলা হয়। যেমন: সালাত, হজ, জাকাত প্রভৃতি। অন্যদিকে মানুষের ওপর মানুষের যে হক বা অধিকার রয়েছে তা হাক্কুল ইবাদ নামে পরিচিত। ইসলামে দুই ধরনের ইবাদত পালনের প্রতিই গুরুত্ব দেওয়া হয়েছে। কিন্তু তানযিল এ বিধান লঙ্ঘন করেছে। আল্লাহর ইবাদত পালন না করলে আল্লাহর কাছে যেমন জবাবদিহি করতে হবে, তেমনি মানুষের হক আদায় না করলেও জবাব দিতে হবে। রাসুল (স) বলেছেন, নিশ্চয়ই তোমার ওপর তোমার প্রভুর এবং তোমার শরীরের ওপর তোমার স্ত্রী ও সন্তানের হক রয়েছে। তাই হাক্কুল ইবাদ পালনে অবহেলা বা উপেক্ষা করলে দুনিয়া ও আখিরাতে কঠিন শাস্তির সম্মুখীন হতে হবে। তানযিল আল্লাহর হক আদায় করতে গিয়ে মানুষের অধিকার হরণ করেছে। সে পিতার গচ্ছিত সম্পদ থেকে মা-বোনকে বঞ্চিত করে হজ পালন করেছে। এ ধরনের ইবাদত আল্লাহর কাছে গ্রহণযোগ্য নয়। এজন্য তাকে পরকালে' জবাব দিতে হবে। আল্লাহর হক আদায় না করলে আল্লাহ ইচ্ছা করলে বান্দাকে ক্ষমা করে বা শাস্তি দিতে পারেন। কিন্তু মানুষের অধিকার লঙ্ঘন করলে অধিকার বঞ্চিত ব্যক্তি যতক্ষণ ক্ষমা না করেন, আল্লাহ ততক্ষণ বান্দাকে ক্ষমা করেন না।"
        }
      ]
    },
    {
      "number": "11",
      "uddipok": "হাসান ও আবির ইবাদত সম্পর্কে আলোচনা করছিল। হাসান বলল, হিজরি সনের নবম মাসে একটি ইবাদতের মাধ্যমে মানুষ তার কু-রিপু নিয়ন্ত্রণ করতে পারে এবং এর মাধ্যমে পরস্পরের মধ্যে ভালোবাসা, সহানুভূতি এবং সহযোগিতার মনোভাব গড়ে ওঠে। আবির বলল, ইসলামে গুরুত্বপূর্ণ এমন একটি ইবাদত রয়েছে, যা বিশ্বের মুসলমানদের মাঝে সকল প্রকার ভেদাভেদ ও বৈষম্য দূর করে দেয়।",
      "tag": "DRMC 24",
      "sub_questions": [
        {
          "label": "ক",
          "question": "ইবাদত শব্দের অর্থ কী?",
          "explanation": "ইবাদত শব্দের অর্থ দাসত্ব করা, গোলামি করা, আনুগত্য করা ইত্যাদি।"
        },
        {
          "label": "খ",
          "question": "জাকাত আদায়ে কার্পণ্য দূর হয়-ব্যাখ্যা করো।",
          "explanation": "জাকাত প্রদানকারীরা জাকাত প্রদানের ফলে কৃপণতাকে অতিক্রম করতে পারে। জাকাত মানুষকে দানশীল ও উদার হওয়ার শিক্ষা দেয়। নিঃস্বার্থভাবে ও প্রাপ্তির আশা ছাড়া একমাত্র আল্লাহর সন্তুষ্টি লাভের লক্ষ্যে ব্যক্তি প্রতিবছর তার সম্পদের নির্দিষ্ট একটি অংশ জাকাত হিসেবে নির্দিষ্ট খাতে দান করে। ফলে সে কৃপণতার জঘন্য ত্রুটি থেকে রক্ষা পায়। এতে ব্যক্তির আধ্যাত্মিক উন্নতি ও পরকালীন কল্যাণ লাভ সহজ হয়। ফলে সে হয় একজন সফল মানুষ।"
        },
        {
          "label": "গ",
          "question": "হাসান কোন ইবাদতের কথা বলল? উক্ত ইবাদতের ফজিলত বর্ণনা করো।",
          "explanation": "হাসান মৌলিক ইবাদত সাওমের কথা বলেছে। সাওম একটি ফরজ ইবাদত। সাওম পালন না করলে আল্লাহ অসন্তুষ্ট হন। অপরদিকে সাওম পালন করলে আল্লাহর রহমত লাভ সম্ভব হয়। তাছাড়া সাওম পালনকারীর ইবাদতে ও উপার্জনে আল্লাহ বরকত নাজিল করেন। ফলে সাওম পালনকারী বেহেশতে নিজের স্থায়ী আবাস গড়ে নেয়। হিজরির নবম মাসে সাওম শুরু হয়। সাওমের মাধ্যমে মানুষ কু-রিপু নিয়ন্ত্রণ করতে পারে। যা হাসানের ইবাদতে প্রকাশ পেয়েছে। উদ্দীপকে হাসান বলেন, হিজরির নবম মাসে একটি ইবাদতের মাধ্যমে মানুষ কু-রিপু নিয়ন্ত্রণ করতে পারে এবং এর মাধ্যমে পরস্পরের মধ্যে ভালোবাসা, সহানুভূতি এবং সহযোগিতার, মনোভাব গড়ে ওঠে। যা সাওমকেই নির্দেশ করে। সাওম পালনে অনেক ফজিলত রয়েছে। হাদিসে কুদসিতে আল্লাহ সাওমের ফজিলত সম্পর্কে ইরশাদ করেছেন- 'আল্লাহ আদম সন্তানের প্রতিটি আমলের প্রতিদান দশ থেকে সাতশ গুণ পর্যন্ত বাড়িয়ে দেন। আল্লহ বলেন, শুধু সাওম ব্যতীত। নিশ্চয়ই সাওম আমার জন্য আর আমিই এর প্রতিদান দেব।' (বুখারি ও মুসলিম) এই হাদিসটি থেকে সাওম পালনে আল্লাহর সন্তুষ্টির তাৎপর্য অনুধাবন করা যায়। এই ইবাদতটির জন্য আল্লাহ তায়ালা যেহেতু নিজেই প্রতিদান দেবেন, সেহেতু তা যে কত মহিমান্বিত ও মূল্যবান হবে তা আমাদের কল্পনাতেও আসবে না। তাছাড়া অন্য হাদিসে আছে, 'আর রমজান হলো ধৈর্যের মাস এবং ধৈর্যের বিনিময় হলো জান্নাত।' (মিশকাত) সুতরাং বলা যায়, সাওমের মাধ্যমে আল্লাহর সন্তুষ্টি অর্জনই সবচেয়ে বড় পুরস্কার।"
        },
        {
          "label": "ঘ",
          "question": "আবিরের উক্তিটির মূল্যায়ন করো।",
          "explanation": "আবিরের উক্তিটিতে হজের সামাজিক গুরুত্ব প্রতিফলিত হয়েছে। হজের সামাজিক গুরুত্ব অপরিসীম। হজের মাধ্যমে সারা বিশ্বের মুসলমানদের মহাসম্মেলন অনুষ্ঠিত হয়। ফলে বিভিন্ন জাতি ও বর্ণের মুসলমানদের মধ্যে সামাজিক সম্মিলন ঘটে। এর মাধ্যমে ভ্রাতৃত্ববোধ সুদৃঢ় হয়। যা আবিরের উক্তিটিতে লক্ষণীয়। উদ্দীপকে আবির একটি ইবাদতের কথা বলেছে, যা বিশ্বের মুসলমানদের মাঝে সকল প্রকার ভেদাভেদ ও বৈষম্য দূর করে দেয়। এটি অন্যতম মৌলিক ইবাদত হজকেই নির্দেশ করে। কেননা হজের সময় পৃথিবীর বিভিন্ন প্রাপ্ত থেকে মুসলমানরা একত্রিত হয়। অথচ তাদের গায়ের রং, ভাষা ও সংস্কৃতিতে যোজন যোজন ব্যবধান। মূলত এটিই হজের সামাজিক গুরুত্বের প্রতিফলন। হজ এভাবেই বিশ্বমুসলিমের মধ্যে কাঙ্ক্ষিত ঐক্য ও সংহতি প্রতিষ্ঠা করে। দীর্ঘদিন নিঃস্বার্থ ও আন্তরিক চিত্তে তারা পাশাপাশি অবস্থান করে। এক অভিন্ন লক্ষ্যে পবিত্রতম পরিবেশে তারা আল্লাহর নিকট নিজেদেরকে নিবেদিত করে। এর ফলে মুসলমানরদের মধ্যে সাম্য ও ভ্রাতৃত্ববোধের জাগরণ ঘটে এবং পারস্পরিক বন্ধন আরও সুদৃঢ় হয়। এ যেন সারা বিশ্বের মুসলমানদের এক অনন্য সুন্দর সম্মিলিত ঐকতান। এই ঐকতানে দূর হয়ে যায় সকল অসাম্য, অনাচার আর ভেদাভেদ। তাই পরিশেষে বলা যায়, হজের শিক্ষা কাজে লাগালেই মুসমলমানদের মাঝে সকল প্রকার ভেদাভেদ ও বৈষম্য দূর হবে।"
        }
      ]
    }
  ]
}