{
  "title": "রাজউক উত্তরা কলেজ ২০২৫",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "জনাব 'প' ও জনাব 'ফ' সর্বশেষ নাযিলকৃত একটি আসমানি কিতাব নিয়ে আলোচনা করছিলেন। জনাব 'প' বললেন, এটি এমন একটি গ্রন্থ যা আদর্শ রাষ্ট্র গঠন এবং আদর্শ ব্যক্তি গঠনে অত্যন্ত গুরুত্বপূর্ণ ভূমিকা পালন করে। অপরদিকে জনাব 'ফ' বলেন, শুধু তাই নয়, এটি পরিপূর্ণ জীবন ব্যবস্থা। বিশেষ করে অর্থনৈতিক ক্ষেত্রে আদর্শ প্রতিষ্ঠায় এটির বিশেষ ভূমিকা রয়েছে।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "'খাতামুন' শব্দের অর্থ হলো শেষ বা সমাপ্তি।"
        },
        {
          "label": "খ",
          "question": "",
          "explanation": "পবিত্র কুরআনে 'আমার বান্দার প্রতি যা নাজিল করেছি' বলতে সর্বশেষ রাসুল হযরত মুহাম্মদ (স)-এর ওপর আল্লাহ তায়ালার পক্ষ হতে আল-কুরআন অবতীর্ণের কথা বলা হয়েছে। কুরআনুল কারিম আল্লাহ রাব্বুল আলামিনের পক্ষ থেকে হযরত মুহাম্মদ (স)-এর ওপর নাজিল হয়েছে। এ মহাগ্রন্থ সব রকমের বিতর্ক ও প্রশ্নের উর্ধ্বে। এটি এক অসাধারণ আসমানি গ্রন্থ। এর বিষয়বস্তু অলৌকিক, উপস্থাপনা অনন্য, শব্দচয়ন ও রচনাশৈলী অভিনব। এ আসমানি গ্রন্থের বক্তব্য সন্দেহাতীত ও সংশয়হীন। যা উল্লিখিত আয়াতাংশে প্রকাশিত হয়েছে।"
        },
        {
          "label": "গ",
          "question": "",
          "explanation": "উদ্দীপকে বর্ণিত জনাব 'প' এবং 'ফ' এর আলোচিত গ্রন্থটি হলো 'আল-কুরআন'। আল-কুরআন সর্বশেষ নাযিলকৃত আসমানি গ্রন্থ। যা মহানবি হযরত মুহাম্মদ (স)-এর ওপর নাজিল হয়েছে। মানবজীবনের সব সমস্যার সমাধান হলা এ গ্রন্থটি। এ গ্রন্থটি আগত-অনাগত, সব মানুষের জন্য আল্লাহ তায়ালা প্রদত্ত পূর্ণাঙ্গ জীবনবিধান। মানুষের জীবনের এমন কোনো প্রসঙ্গ, দিক ও বিষয় নেই যা আল-কুরআনে উপস্থাপন করা হয়নি। এ প্রসঙ্গে সুরা আনআমের ৩৮ নং আয়াতে আল্লাহ বলেন, 'এ কিতাবে আমি কোনো কিছু লিপিবদ্ধ করা বাকি রাখিনি।' উদ্দীপকের জনাব 'প' ও জনাব 'ফ' সর্বশেষ নাযিলকৃত একটি আসমানি কিতাব নিয়ে আলোচনা করছিল। জনাব 'ফ' বলেন, এটি একটি পরিপূর্ণ জীবনব্যবস্থা। বিশেষ করে অর্থনৈতিক ক্ষেত্রে আদর্শ প্রতিষ্ঠায় এটির বিশেষ ভূমিকা রয়েছে। প্রকৃতপক্ষে আল-কুরআনে মানবজীবের সকল সমস্যার সমাধান বিবৃত হয়েছে। অর্থনৈতিক ক্ষেত্রে আল-কুরআন শ্রমনির্ভর ও জাকাতভিত্তিক এবং সুদমুক্ত অর্থব্যবস্থা চালু করার নির্দেশনা দিয়েছে। এ ব্যবস্থায় ধনীর সম্পদে গরিবের বিধিসম্মত অধিকার প্রতিষ্ঠিত হয়েছে। কুরআনে এসেছে- 'আর তোমরা সালাত কায়েম করো ও জাকাত দাও' (সুরা আল-বাকারা: ৪৩)।"
        },
        {
          "label": "ঘ",
          "question": "",
          "explanation": "জনাব 'প' এর বক্তব্যের সাথে আমি একমত পোষণ করছি। আল-কুরআন মানুষের জীবনযাপনের সংবিধান। আল-কুরআন কোনো বিশেষ দেশ, অঞ্চল বা জাতির জন্য নাজিল হয়নি; বরং এটি সমগ্র বিশ্বের সব মানুষের জন্য অবতীর্ণ হয়েছে। কুরআনে প্রথমেই ব্যক্তিকে কুফর, শিরক, পৌত্তলিকতা প্রভৃতি অসার বিশ্বাস বর্জন করে তাওহিদ, রিসালাত ও আখিরাতে দৃঢ় বিশ্বাস পোষণের আহ্বান জানিয়েছে। রাষ্ট্রকে সুগঠিত করার জন্য প্রয়োজনীয় সকল নির্দেশনা দেওয়া হয়েছে। উদ্দীপকে জনাব 'প' এ বিষয়টিই উল্লেখ করেছেন। উদ্দীপকে জনাব 'প' বলেন, এটি এমন একটি গ্রন্থ যা আদর্শ রাষ্ট্র গঠন এবং আদর্শ ব্যক্তি গঠনে অত্যন্ত গুরুত্বপূর্ণ ভূমিকা পালন করে। আল-কুরআন ব্যক্তিকে সাধারণত সংসারি, ধার্মিক এবং কর্মমুখর হওয়ার নির্দেশনা দিয়েছে। কুরআনে সংসারত্যাগী বা বৈরাগ্য জীবনযাপন করাকে নিরুৎসাহিত করেছে। অপরদিকে শাসকদের উদাসীনতা ও দুঃশাসন; নাগরিকদের অবাধ্যতা এবং দায়িত্বহীনতা এবং শাসক ও শাসিতের মধ্যে সম্পর্কহীনতাই রাষ্ট্রীয় জীবনের প্রধান সমস্যা। এ সমস্যা মানুষের স্বাভাবিক জীবনযাপন ব্যাহত করে। এ সমস্যা নিরসনে শাসকদের জন্যে কুরআনের নির্দেশনা হলো- 'আর গুরুত্বপূর্ণ কাজকর্মে তাদের (মানুষদের) সাথে পরামর্শ করো (সুরা আলে ইমরান-১৫৯)। উপরের আলোচনার প্রেক্ষিতে বলা যায়, শুধু ব্যক্তিজীবন এবং রাষ্ট্রীয় জীবনে নয়, মানবজীবনের সকল সমস্যার সমাধান আল-কুরআনে সুস্পষ্টভাবে বিবৃত হয়েছে।"
        }
      ]
    },
    {
      "number": "2",
      "uddipok": "জনাব 'ম' এবং 'ন' একটি সুরার বিষয়বস্তু নিয়ে আলাপ করছিলেন। জনাব 'ম' বলেন, এ সুরার শুরুতে ইসলামের মৌলিক বিষয়সমূহ আলোচিত হয়েছে। তিনি এমন কিছু ব্যক্তিদের সম্পর্কে আলোচনা করেন যারা সঠিক পথের উপর অটল রয়েছে এবং তারাই সফলকাম হবেন। অপরদিকে জনাব নাজিম বলেন, শুধু তাই নয়, এ সুরায় আল্লাহ তায়ালা এমন একদল মানুষের পরিচয় তুলে ধরেছেন যারা হিদায়াতের বিনিময় গোমরাহীকে ক্রয় করে নিয়েছে।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "রাসুল (স)-এর কথা, কাজ ও মৌনসম্মতিকে হাদিস বলে।"
        },
        {
          "label": "খ",
          "question": "",
          "explanation": "আয়াতের অনুবাদ: 'আল্লাহ তাদের অন্তরসমূহ ও শ্রবণশক্তির ওপর মোহর মেরে দিয়েছেন, তাদের দৃষ্টিশক্তির ওপর টেনে দিয়েছেন পর্দা। আর তাদের জন্য রয়েছে কঠোর শাস্তি।'"
        },
        {
          "label": "গ",
          "question": "",
          "explanation": "উদ্দীপকে সুরা আল-বাকারার বিষয়বস্তু নিয়ে আলোচিত হয়েছে। সুরা আল-বাকারার আলোকে জনাব 'ম' বর্ণিত ব্যক্তিরা মুত্তাকি হিসেবে পরিচিত। মুত্তাকি বলতে আল্লাহভীরু মানুষকে বোঝায়। যে ব্যক্তি তার পার্থিব জীবন পরিচালনায় সর্বদা আল্লাহর আইন-কানুন অনুসরণ করে এবং নিজে অন্তঃকরণে সর্বদা আল্লাহর ভয় পোষণ করে তিনিই মুত্তাকি। উদ্দীপকের আলোকে জনাব 'ম' বর্ণিত ব্যক্তিরা মুত্তাকি হিসেবে বিবেচিত। উদ্দীপকে জনাব 'ম' এবং জনাব 'ন' একটি সুরার বিষয়বস্তু নিয়ে আলোচনা করছিলেন। জনাব 'ম' বলেন, এ সুরার শুরুতে ইসলামের মৌলিক বিষয়সমূহ আলোচিত হয়েছে। তিনি এমন কিছু ব্যক্তিদের সম্পর্কে আলোচনা করেন যারা সঠিক পথের উপর অটল রয়েছে এবং তারাই সফলকাম। আর এ সমস্ত বৈশিষ্ট্য মুত্তাকিদের বৈশিষ্ট্যের সাথে পুরোপুরি সাদৃশ্যপূর্ণ। পবিত্র কুরআনে সুরা বাকারায় মুত্তাকিগণের ছয়টি বৈশিষ্ট্যের কথা উল্লেখ করা হয়েছে। সেগুলো হলো- অদৃশ্যের প্রতি বিশ্বাস, সালাত প্রতিষ্ঠা, আল্লাহ প্রদত্ত জীবিকা হতে আল্লাহর পথে ব্যয়, হযরত মুহাম্মদ (স)-এর প্রতি অবতীর্ণ আল-কুরআনকে আল্লাহ প্রদত্ত জীবনবিধান হিসেবে বিশ্বাস, পূর্ববর্তী মবিগণের প্রতি প্রেরিত কিতাবে বিশ্বাস এবং আখিরাতের প্রতি দৃঢ় বিশ্বাস পোষণ করা।"
        },
        {
          "label": "ঘ",
          "question": "",
          "explanation": "জনাব নাজিম মুনাফিকদের প্রতি ইঙ্গিত করেছেন। অন্তরে কুফর, শিরক ও অবাধ্যতা গোপন রেখে মুখে মুমিনসুলভ বাক্য উচ্চারণ এবং লোক দেখানো ইবাদতসম্পন্ন করার নাম নিফাক। আর যে ব্যক্তি এমন আচরণ করে সে মুনাফিক। মুনাফিকের বৈশিষ্ট্য তিনটি যথা- মিথ্যাকথা বলা, ওয়াদা ভঙ্গ করা ও আমানতের খিয়ানত করা। মুনাফিকরা অন্তরে ঘোর অবিশ্বাস ও মুসলমানদের প্রতি চরম বিদ্বেষ পোষণের মাধ্যমে তাদের ধোঁকা দেওয়ার চেষ্টা করে। তাদের মন-মানসিকতা প্রতারণা ও কপটতার ব্যাধিতে আক্রান্ত। উদ্দীপকের নাজিম এ সকল ব্যক্তিদের প্রতিই ইঙ্গিত করেছেন। উদ্দীপকের জনাব নাজিম এমন একদল মানুষের কথা বলেছেন, যারা হিদায়াতের বিনিময়ে গোমরাহীকে ক্রয় করে নিয়েছে। তারা হলো মুনাফিক। তাদের অন্তর ব্যাধিতে পরিপূর্ণ। তাঁরা মিথ্যাচারে লিপ্ত এবং সমাজে বিশৃঙ্খলাকারী। এ সকল মানুষের ব্যাপারে আল্লাহপাক সুস্পষ্ট শাস্তির ঘোষণা দিয়েছেন। মুনাফিকদের দৃষ্টান্ত দিতে গিয়ে সুরা-বাকারায় আল্লাহ তায়ালা বলেন, \"তাদের দৃষ্টান্ত এমন যে একজন লোক আগুন জ্বালালো। এরপর আগুন যখন তার চারপাশে আলোকিত করল তখন আল্লাহ তাদের আলো নিয়ে গেলেন এবং তাদেরকে অন্ধকারে ছেড়ে দিলেন তাই তারা কিছুই দেখতে পাচ্ছে না। তারা বধির, বোবা ও অন্ধ। সঠিক পথে ফিরে আসার কোনো সম্ভাবনা নেই।\" (বাকারা-১৭-১৮) এভাবেই মুনাফিকরা কপটতা ও প্রতারণার আশ্রয় নিয়ে ইসলামে প্রবেশ করে দুনিয়াবি কিছু কিছু উপকার পেয়েছে। কিন্তু মৃত্যুর পর তাদের সকল সুবিধা ও উপকার থেকে বঞ্চিত হবে। উপরের আলোচনা সাপেক্ষে বলা যায়, জনাব নাজিমের ইঙ্গিতকৃত লোকরা হল মুনাফিক। তাদের জন্য পরকালে রয়েছে যন্ত্রণাদায়ক শাস্তি।"
        }
      ]
    },
    {
      "number": "3",
      "uddipok": "জনৈক ইমাম সাহেব জুমুআর খুতবায় কুরআন মাজিদের এমন একটি আয়াত তিলাওয়াত করে ব্যাখ্যা করলেন, যে আয়াতে কুরআন মাজিদের সত্যতার প্রশ্নে সর্বকালের সকল কাফিরদের চিরস্থায়ী চ্যালেঞ্জ ঘোষণা করেছেন। বিষয়টি জেনে স্থানীয় ইমাম বললেন, শুধু তাই নয়, এ বিষয়ে সকল কাফিরকে তাদের সকল সাহায্যকারীর সাহায্য নিতেও বলা হয়েছে। অপরদিকে জনাব 'দ' শ্রেণি কক্ষে এমন একটি হাদিস ব্যাখ্যা করলেন, যে হাদিসে দু'জন ব্যক্তির কথা উল্লেখ আছে, যাদেরকে ঈর্ষা করা যায়।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "যে পরিমাণ সম্পদ কোনো ব্যক্তির নিকট থাকলে তার ওপর জাকাত ফরজ হয় তাকে নিসাব বলে।"
        },
        {
          "label": "খ",
          "question": "",
          "explanation": "ইমানের শাখা-প্রশাখা বলতে ইমানের বিভিন্ন পর্যায় বা স্তরকে বোঝায়। ইসলামের মূল স্তম্ভ ইমানের শাখা-প্রশাখার সংখ্যা সত্তরেরও অধিক। এগুলোর মধ্যে সর্বোত্তম শুলো 'আল্লাহ ছাড়া কোনো ইলাহ নেই' একথা বলা। আর এগুলোর মধ্যে সর্বনিম্ন শাখা হলো রাস্তা থেকে কষ্টদায়ক বস্তু সরিয়ে ফেলা। ইমানের শাখাগুলো সাধারণত তিন প্রকার। কিছু শাখা অন্তরের সাথে সম্পৃক্ত, কিছু শাখা জবানের সাথে সম্পৃক্ত, আর কিছু শাখা শরীরের সাথে সম্পৃক্ত।"
        },
        {
          "label": "গ",
          "question": "",
          "explanation": "উদ্দীপকে জনাব 'দ' বর্ণিত হাদিসটি হলো আল্লাহর পথে সান ও জ্ঞানী ব্যক্তি সম্পর্কিত হাদিস। হাদিসটি হলো, রাসুল (স) ইরশাদ করেছেন, 'দু'ব্যক্তি ছাড়া অন্য কাউকে হিংসা করা যায় না। একজন হচ্ছেন সেই ব্যক্তি আল্লাহ যাকে সম্পদ দিয়েছেন আর তাকে সে সম্পদ আল্লাহর পথে ব্যয় করার তাওফিক দিয়েছেন। অপর ব্যক্তি হচ্ছেন সেই জার্ন যাকে আল্লাহ গভীর জ্ঞান দিয়েছেন আর সে জ্ঞান অনুসারে বিচার ফয়সালা করে ও তা অন্যকে শিক্ষা দেয়।' জনাব 'দ' এই হাদিসটিরই ব্যাখ্যা করেছেন। উদ্দীপকে জনাব 'দ' শ্রেণিকক্ষে এমন একটি হাদিস ব্যাখ্যা করলেন, যে হাদিসে দু'জন ব্যক্তির কথা উল্লেখ আছে, যাদের ঈর্ষা করা যায়। এমন ব্যক্তিরা হলেন, সেই সম্পদশালী মুসলিম ব্যক্তি, যাকে আল্লাহ বিপুল ধন-সম্পদ দিয়েছেন। পাশাপাশি ব্যক্তিকে অপব্যয়ী না হয়ে ইসলামি আদর্শ ও বিধানানুযায়ী সেই সম্পদ থেকে মানুষের কল্যাণে ব্যয় করার তৌফিক দিয়েছেন। আর অপর ব্যক্তি হলেন, সেই প্রজ্ঞাবান মুসলিম ব্যক্তি, আল্লাহ তায়ালা যাকে পার্থিব ও পারলৌকিক বিষয়ের গভীর জ্ঞান দিয়েছেন। এবং অহংকারী না হয়ে সে জ্ঞান দিয়ে মানুষের যাবতীয় সমস্যার ন্যায়নিষ্ঠ সমাধান দানের দক্ষতা দিয়েছেন। তাই বলা যায়, জনাব 'দ' এ হাদিসটিই ব্যাখ্যা করেছেন।"
        },
        {
          "label": "ঘ",
          "question": "",
          "explanation": "উদ্দীপকে ইমাম সাহেব কুরআনের সত্যতার বিষয়ে চ্যালেঞ্জের কথা বলেছেন। এ বিষয়ে স্থানীয় ইমামের বক্তব্য যথার্থ। কুরআন আরবিতে এমন একটি সাহিত্যিক উৎকর্ষতার নমুনা, যা সেই সময়ের শ্রেষ্ঠ কবি ও সাহিত্যিকরাও অনুকরণ করতে পারেননি। কুরআন নিজেই চ্যালেঞ্জ ছুড়ে দিয়েছে- 'যদি এটা আল্লাহর পক্ষ থেকে না হয়, তবে এর মতো একটি সুরা তৈরি করে দেখাও' (সুরা আল-বাকারা: ২৩)। উদ্দীপকের জনৈক ইমাম সাহেব জুমুআর খুতবায় একটি আয়াতের ব্যাখ্যা করেন, যে আয়াতে কুরআন মাজীদের সত্যতার প্রশ্নে সর্বকালের সকল কাফিরদের চিরস্থায়ী চ্যালেঞ্জ ঘোষণা করেছেন। আল্লাহ তায়ালা সুরা বাকারার ২৩ নম্বর আয়াতে বলেন, \"আমি আমার বান্দার প্রতি যা অবতীর্ণ করেছি তাতে যদি তোমাদের কোনো সন্দেহ থাকে, তাহলে এর মতো একটি সুরা রচনা করে নিয়ে এসো।\" এ আয়াতে আল্লাহ তায়ালা কুরআন মাজিদের স্যতার প্রশ্নে সব দেশের, সব কালের কাফিরদের কাছে চিরস্থায়ী চ্যালেঞ্জ ঘোষণা করেছেন। এবং এক্ষেত্রে যেকোনো মানুষের সাহায্যও নিতে বলা হয়েছে। বিশেষত সাহায্য নিতে বলা হয়েছে সেই উপাস্য প্রভুদের, আল্লাহকে বাদ দিয়ে তোমরা যাদের উপাসনা করো। অর্থাৎ মুশরিক, কাফিরদের সকল সাহায্যকারীর সাহায্য নিতে বলা হয়েছে। যা স্থানীয় ইমাম সাহেব তুলে ধরেছেন। সুতরাং বলা যায়, পবিত্র কুরআন নিঃসন্দেহে নির্ভুল ঐশী গ্রন্থ। কেউ এর মতো একটি সুরা বা আয়াত রচনার চ্যালেঞ্জ গ্রহণ করতে পারেনি আর পারবেও না।"
        }
      ]
    },
    {
      "number": "4",
      "uddipok": "একাদশ শ্রেণির ইসলাম শিক্ষা বিষয়ের শিক্ষক জনাব 'ক' বন্ধু নির্বাচনে সতর্কতা বিষয়ক হাদিসটির অনুবাদসহ ব্যাখ্যা করেন। অপরদিকে জনাব 'খ' এমন একটি হাদিসের বিশ্লেষণ করেন, যে হাদিসের শিক্ষার মাধ্যমে একজন ব্যক্তি নিজেকে প্রকৃত বীর হিসেবে আল্লাহর দরবারে স্বীকৃতি লাভ করতে পারেন।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "হযরত ইয়াকুব (আ)-এর বংশধরেরা ইতিহাসে বনি ইসরাইল নামে পরিচিত।"
        },
        {
          "label": "খ",
          "question": "",
          "explanation": "নৈতিক জীবন গঠনে আল-কুরআনের ভূমিকা অত্যন্ত গুরুত্বপূর্ণ। আল-কুরআন মানুষকে আল্লাহর গুণে গুণান্বিত হওয়ার পরামর্শ দেয়। সাথে সাথে সবরকমের পাপাচার, গিবত, হত্যা, অশালীন কাজ থেকে বিরত থাকার নির্দেশ দেয়। কুরআনে নৈতিক উৎকর্ষকে মানুষের মর্যাদার মাপকাঠি হিসেবে ঘোষণা করা হয়েছে। কুরআনে দৈহিক পবিত্রতার পাশাপাশি মানুষের অন্তরের শুদ্ধতাকে বিশেষ গুরুত্ব প্রদান করা হয়েছে। আল্লাহ তায়ালা বলেছেন, \"আর আমি তোমার ওপর কিতাব নাজিল করেছি, যা প্রতিটি বিষয়ের সুস্পষ্ট বর্ণনা সম্বলিত। হেদায়েত, রহমত এবং মুসলিম জাতির জন্য সুসংবাদ। এজন্য আমাদের নৈতিক জীবন গঠনে আল-কুরআনকে অনুসরণ করব।"
        },
        {
          "label": "গ",
          "question": "",
          "explanation": "জনাব 'ক' বর্ণিত বিষয়টি বন্ধু নির্বাচনে রাসুল (স) যেসকল সতর্কতা দিয়েছেন সেদিকে নির্দেশ করে। বন্ধু নির্বাচন করা ইসলামি দৃষ্টিকোণ থেকে অত্যন্ত গুরুত্বপূর্ণ বিষয়। কেননা বন্ধুর প্রভাবে প্রভাবিত হওয়া, বন্ধুর সংস্পর্শে তার কর্মপদ্ধতি ও আদর্শের প্রতি আগ্রহী হওয়া মানুষের সাধারণ স্বভাব। এজন্য বন্ধু নির্বাচনের ক্ষেত্রে অত্যন্ত সাবধান ও সর্তক হতে হয়। রাসুল (স) উপমা দিতে গিয়ে বলেছেন, \"কোনো ব্যক্তি আতরওয়ালার কাছে গেলে সুঘ্রাণ পাবে আর কেউ কামারের কাছে গেলে দুর্গন্ধ পাবে\"। এমনিভাবে, বন্ধু যদি পাপাচারী ও খারাপ স্বভাবের হয়, তার বন্ধুও পাপাচারিতায় লিপ্ত হয়ে পড়ে। যেজন্য বন্ধু নির্বাচনের আগে অবশ্যই সম্ভাব্য ব্যক্তি সম্পর্কে প্রয়োজনীয় অনুসন্ধান করা কর্তব্য। আলোচ্য উদ্দীপকে আমরা দেখতে পাই, ইসলাম শিক্ষা বিষয়ের শিক্ষক জনাব 'ক' বন্ধু নির্বাচনে-সতর্কতা বিষয়ক হাদিসটি অনুবাদ সহ ব্যাখ্যা করেন। হাদিসটি ছিল হযরত আবু হুরায়রা (রা) থেকে বর্ণিত। রাসুল (স) বলেছেন, \"মানুষ তার বন্ধুর দীন বা জীবনাদর্শ দ্বারা প্রভাবিত হয়। কাজেই তোমাদের প্রত্যেকেই যেন যাচাই করে নেয় কার সাথে সে বন্ধুত্ব করছে\"। এজন্য ধর্মপ্রাণ, সৎ ও আল্লাহভীরু ব্যক্তিরা বন্ধু নির্বাচিত হওয়ার যোগ্য। আর শত্রুস্থানীয় মুশরিক, ইহুদি, খ্রিস্টান এবং এমন মুসলিম যারা অত্যধিক পাপের কাজে লিপ্ত তারা পরিত্যাজ্য। সুতরাং, জনাব 'ক' বর্ণিত বিষয়টি অত্যন্ত গুরুত্বপূর্ণ। যা আমাদের বন্ধু নির্বাচনে সচেতনতার বিষয়টি মনে করিয়ে দেয়।"
        },
        {
          "label": "ঘ",
          "question": "",
          "explanation": "উদ্দীপকে জনাব 'খ' এর বিশ্লেষিত বিষয়টি ক্রোধ নিয়ন্ত্রণের শিক্ষা দেয়, যা মানবজীবনে ব্যাপক প্রভাব রাখে। আখলাকে যামিমার অন্যতম বৈশিষ্ট্য হলো, রাগ বা ক্রোধ নিয়ন্ত্রণে রাখা। মানুষের প্রাত্যহিক জীবনে অধিকাংশ বিশৃঙ্খলার পেছনে ক্রোধই প্রধান কারণ। ক্রোধ থেকে বেঁচে থাকা অত্যন্ত গুরুত্বপূর্ণ বিষয়, যার মাধ্যমে মানুষ কল্যাণ লাভ করতে পারে। ক্রোধ নিয়ন্ত্রণকারী মহান আল্লাহর দরবারে প্রকৃত বীর হিসেবে বিবেচিত হয়, যা উদ্দীপকের জনাব 'খ' এর বিশ্লেষণে ইঙ্গিত পাওয়া যায়। উদ্দীপকে জনাব 'খ' এমন একটি হাদিসের বিশ্লেষণ করেন, যে হাদিসের শিক্ষার মাধ্যমে একজন ব্যক্তি নিজেকে প্রকৃত বীর হিসেবে আল্লাহর দরবারে স্বীকৃতি লাভ করতে পারেন। প্রকৃতপক্ষে প্রকৃত বীর সেই যে ক্রোধের সময় নিজেকে নিয়ন্ত্রণ করতে পারে। শারীরিক শক্তিমত্তা মানুেেষর মূলশক্তি নয়। ব্যক্তি মল্লযুদ্ধে দৈহিক ক্ষমতা দিয়ে প্রতিপক্ষকে সহজেই পরাজিত করতে পারে। কেননা, কায়িক শক্তির প্রদর্শনী ছাড়া ব্যক্তিকে এখানে কিছুই করতে হয় না। রাসুল (স) বলেছেন- 'সেই ব্যক্তি শক্তিমান নয় যে মল্লযুদ্ধে সক্ষম, বরং শক্তিমান তো সেই ব্যক্তি যে ক্রোধের সময় নিজেকে নিয়ন্ত্রণ করতে সক্ষম'। মানবজীবনে শান্তি এবং সফলতা অর্জনের জন্য ক্রোধ নিয়ন্ত্রণ করা অত্যন্ত জরুরী বিষয়। অহেতুক উত্তেজনা ও অর্থহীন আবেগ স্বাভাবিক মানবজীবন ব্যাহত করে। গুরুত্বপূর্ণ সময়ে অনিয়ন্ত্রিত ক্রোধ দেশ, জাতি ও সমাজ ধ্বংসের কারণ হয়ে দাঁড়াতে পারে। এজন্য ক্রোধ নিয়ন্ত্রণে রাখাই শ্রেষ্ঠ নীতি। উপরের আলোচনার পরিপ্রেক্ষিতে বলা যায়, ক্রোধের সময় নিজেকে নিয়ন্ত্রণে রাখতে হবে। কেননা এ অবস্থায় কোনো কাজ বা সিদ্ধান্ত যথার্থ হয় না। সুতারাং, মানবজীবনে ক্রোধ নিয়ন্ত্রণের প্রভাব অত্যন্ত গুরুত্বপূর্ণ।"
        }
      ]
    },
    {
      "number": "5",
      "uddipok": "জুমআর ইমাম জুন মাসের ১ম খুৎবায় এমন একটি হাদিস নিয়ে আলোচনা করছিলেন, যে হাদিসে চারটি মন্দগুণের উল্লেখ রয়েছে। এই চারটি এমন গুণ যেগুলোর পরিত্যাগকে মুমিনের বৈশিষ্ট্য বলে উল্লেখ করা হয়েছে। অপরদিকে তিনি ২য় খুতবার আর্থ-সামাজিক উন্নয়ন ও পরিবেশ রক্ষায় গুরুত্বপূর্ণ ভূমিকা পালন করে এমন দুটি জিনিস উৎপাদনের গুরুত্ব ব্যাখ্যা করে, এমন একটি হাদিসের ব্যাখ্যা দেন।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "হাদিসের মূল বক্তব্যকে মতন বলে।"
        },
        {
          "label": "খ",
          "question": "",
          "explanation": "যেসব ইবাদতের ওপর ইসলামের, মূল কাঠামো দাঁড়িয়ে রয়েছে তাই মৌলিক ইবাদত। মহানবি (স) ইসলামের মৌলিক ইবাদত হিসেবে চার রকমের ইবাদতের কথা উল্লেখ করেছেন। তিনি বলেন, 'ইসলাম পাঁচটি স্তম্ভের ওপর প্রতিষ্ঠিত। সাক্ষ্য দেওয়া যে, আল্লাহ ব্যতীত কোনো মাবুদ নেই, মুহাম্মদ (স) তাঁর বান্দা ও রাসুল, সালাত কায়েম করা, জাকাত আদায় করা, হজ করা ও রমজানের রোজা পালন করা।' (বুখারি) এ পাঁচটি স্তম্ভের মধ্যে প্রথমটি আকিদাগত বিষয়। বাকি চারটি হলো আনুষ্ঠানিক ইবাদত। মৌলিক ইবাদত বলতে সাধারণত এ চারটি ইবাদতকেই বোঝায়।"
        },
        {
          "label": "গ",
          "question": "",
          "explanation": "ইমাম সাহেবের ১ম খুতবায় মুনাফিকের নিদর্শন সম্পর্কিত হাদিসের প্রতি ইঙ্গিত করেন। অন্তরে কুফুরি লালন করে মুখে ইমানের দাবি করা হলো নিফাক। আর যাদের মধ্যে নিফাকি রয়েছে তারা মুনাফিক। পাঠ্যবইয়ের হাদিসে মুনাফিকের তিনটি মন্দগুণ বা নিদর্শন উল্লেখ করা হয়েছে। আর তা হলো-যখন সে কথা বলে মিথ্যা বলে, যখন যে প্রতিশ্রুতি দেয়, তা ভঙ্গ করে আর যখন তার কাছে কোনোকিছু আমানত রাখা হয়, তা সে আত্মসাত করে। ইমাম সাহেবের খুতবার মধ্যেও একই হাদিসের ইঙ্গিত পাওয়া যায়। উদ্দীপকে ইমাম সাহেব জুন মাসের প্রথম খুতবায় চারটি মন্দগুণ সম্পর্কিত একটি হাদিস বর্ণনা করেন। এ চারটি এমন গুণ যেগুলো পরিত্যাগকে মুমিনের বৈশিষ্ট্য বলে উল্লেখ করা হয়েছে। এ গুণগুলো প্রকৃত মুনাফিকের বৈশিষ্ট্য হিসেবে চিহ্নিত এবং মুমিনদের জন্য অবশ্যই পরিত্যাজ্য। রাসুল (স) বলেছেন, তোমরা মিথ্যা থেকে বেঁচে থাকো, কেননা মিথ্যা পাপের দিকে নিয়ে যায়, আর পাপ জাহান্নামের দিকে ধাবিত করে। আরেকটি মন্দগুণ হলো ওয়াদা ভঙ্গ করা। কেননা ওয়াদা ভঙ্গ করলে তার ইমান থাকে না। রাসুল (স) এ প্রসঙ্গে বলেছেন- যে ব্যক্তি ওয়াদা পালন করে না তার দ্বীন নেই। আমানতের খিয়ানত করাও অত্যন্ত মন্দগুণ। এমর্মে রাসুল (স) বলেছেন, যারা মধ্যে আমানত, দারিতা নেই তার ইমান নেই। সর্বশেষ মন্দগুণের বিষয়টি হলো গালাগাল করা। একজন মুমিন ব্যক্তি সর্বদা অশ্লীল কথা এবং কাজ থেকে বিরত থাকবে। কেননা আল্লাহ তায়ালা মুমিনের নিদর্শন হিসেবে বলেছেন, তারা গালাগাল করবে না। সুতরাং, ইমাম সাহেবের খুতবায় মুনাফিকদের মন্দগুণগুলো উঠে এসেছে যা মুমিনের জন্য পরিত্যাজ্য।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত ইমাম সাহেবের ২য় খুতবায় বৃক্ষরোপণ ও ফসল উৎপাদন সম্পর্কিত হাদিসের শিক্ষার প্রতিফলন ঘটেছে। বৃক্ষরোপণ একটি পুণ্যের কাজ। মানুষের জীবনযাত্রায় সবুজ বৃক্ষ ও ফসলের অবদান অপরিসীম। এর মাধ্যমে শুধু মানুষই নয় বরং পশুপাখি এবং অন্যান্য প্রাণীরাও উপকৃত হয়। এজন্য রাসুল (স) বৃক্ষরোপণ ও ফসল ফলানোকে সদকায়ে জারিয়া হিসেবে ঘোষণা দিয়েছে। যেমন তিনি বলেছেন, 'কোনো একজন মুসলিম যদি একটি গাছ লাগায় বা ফসল উৎপাদন করে, পরে তা থেকে কোনো মানুষ বা পশুপাখি আহার করে, তবে তা অবশ্যই সদকা হিসেবে গণ্য হবে'। ইমাম সাহেবের ২য় খুতবায় এ বিষয়টিই উঠে এসেছে। উদ্দীপকে ইমাম সাহেব ২য় খুতবায় এমন এক হাদিসের ব্যাখ্যা দেন যাতে আর্থ সামাজিক উন্নয়ন ও পরিবেশ রক্ষার গুরুত্বপূর্ণ ভূমিকা পালন করে এমন দুইটি জিনিস উৎপাদনের প্রতি উদ্বুদ্ধ করা হয়েছে। এ হাদিসে মহানবি (স) বৃক্ষরোপণ ও ফসল উৎপাদনের উপর বিশেষ গুরুত্বারোপ করেছেন। এর মাধ্যমে মানুষ পার্থিব লাভের পাশাপাশি পরকালীন কল্যাণও লাভ করতে পারে। আমরা দেখতে পাই, পশুপাখি, জীব-জন্তু ও কীটপতঙ্গ বৃক্ষের ফল, ক্ষেতের ফসল খেয়ে থাকে। এতে বৃক্ষরোপণকারী ও ফসল আবাদকারী সওয়াব লাভ করে। ঐ ফল-ফসল সদকা করে দিলে যে সাওয়াব হতো পশুপাখি খাওয়ার পরেও সে সাওয়াব আল্লাহ তায়ালা দিবেন। কেউ যদি চুরি করে নিয়ে যায় তাহলেও তা সদকা হিসেবে বিবেচিত। রাসুল (স) এজন্যই আমাদের বৃক্ষরোপণের প্রতি উৎসাহিত করেছেন। সুতরাং উপরোক্ত আলোচনার প্রেক্ষিতে বলা যায়, বৃক্ষরোপণ ও ফসল উৎপাদন করার ফলে সব মাখলুকাতের প্রতি দায়িত্ব পালন করা হয়। আর এজন্যই রাসুল (স) এ বিষয়ের প্রতি উৎসাহ দিয়েছেন। ইমাম সাহেবের আলোচনার মাধ্যমে এই বিষয় উঠে এসেছে।"
        }
      ]
    },
    {
      "number": "6",
      "uddipok": "একজন মুসল্লি মহল্লার ইমাম সাহেবকে জিজ্ঞাসা করলেন, ইসলামের কোনো বিষয়ে সমস্যা সৃষ্টি হলে আমি কীভাবে এর সমাধান করব? ইমাম সাহেব বললেন, ইসলামি শরিয়তের চারটি উৎস রয়েছে। কোন বিষয়ে সমস্যার সম্মুখীন হলে প্রথমে কুরআন তারপর হাদিসে খুঁজবেন। তাতে না পাওয়া গেলে তৃতীয় উৎসে খুঁজবেন। 'কুরআন ও হাদিসের পরেই এর স্থান'। অপরদিকে জনাব 'ব' গ্রাম্য বৈঠকে শরিয়তের ৩য় উৎসের আহল সম্পর্কে ব্যাখ্যা করেন।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "ریب শব্দের অর্থ হলো সন্দেহ, সংশয়।"
        },
        {
          "label": "খ",
          "question": "",
          "explanation": "ইসলামি আইন বিন্যস্ত ও বিধিবদ্ধ করার মূল কৃতিত্ব ইমাম আবু হানিফা (র)-এর। শরিয়া আইন রচনায় নিয়োজিত ফকিহগণ কুরআন ও সুন্নাহ থেকে জান আহরণ করতেন, সাথে সাথে প্রত্যক্ষ বা পরোক্ষভাবে তা সমাজে প্রচলিত করে তুলতেন। ইরাকের ফকিহগণ স্বীয় রায় ও যুক্তিকে প্রাধান্য দিতেন আবার মদিনার ফকিহরা তাদের আমলকে প্রাধান্য দিতেন। এভাবে দৃষ্টিভঙ্গির পার্থক্যের কারণে বিভিন্ন মতবিরোধ দেখা দেয়। তখন ইমাম আবু হানিফা (র) বিক্ষিপ্তভাবে ছড়ানো ছিটানো বিধানগুলোকে এক স্থানে সন্নিবেশিত করে উসুলে ফিকহ প্রণয়ন করেন। ফিকহশাস্ত্রের পথিকৃৎ হিসেবে ইমাম আবু হানিফা (রা) নিজেকে অনন্য উচ্চতায় অধিষ্ঠিত করেন।"
        },
        {
          "label": "গ",
          "question": "",
          "explanation": "উদ্দীপকে বর্ণিত জনাব 'ব' বর্ণিত বিষয়টি হলো শরিয়তের ৩য় উৎসের আহল তথা ইজমাকারীরা। ইজমার আহল বলতে সেসব লোকদের বোঝায় যাদের যোগ্যতা ইজমা করার জন্য যথেষ্ট। ইজমাকারীর বিশেষ কিছু উন্নতমানের যোগ্যতা থাকা আবশ্যক। ইজমাকারীর কুরআন ও হাদিসের গভীর জ্ঞান থাকবে। এছাড়া তাকে সংশ্লিষ্ট জ্ঞান শাখায় গভীর অন্তর্দৃষ্টির অধিকারী হতে হবে। ইজমাকারীর কার্যকলাপ উন্নত চরিত্রের পরিচায়ক হবে। তিনি হবেন শরিয়তের সব নির্দেশ পালনকারী ও সব নিষিদ্ধ বিষয় থেকে দূরে অবস্থানকারী অর্থাৎ মুত্তাকি। তাকওয়ার যেহেতু বিশেষ মানদণ্ড নেই। তাই শরিয়ত বিরোধী কর্মকান্ড, অশ্লীলতা, বিদআত প্রভৃতি থেকে তিনি সম্পূর্ণ মুক্ত থাকবেন। উদ্দীপকে জনাব 'ব' গ্রাম্য বৈঠকে শরিয়তের ৩য় উৎসের আহল তথা ইজমাকারীদের সম্পর্কে ব্যাখ্যা করেছেন। ইজমাকারীদের দুই ধরনের যোগ্যতা বা গুনাবলি থাকতে হবে। যথা-১, জ্ঞানগত ও ২. চারিত্রিক যোগ্যতা। জ্ঞানের দিক থেকে ইজমাকারীকে কুরআন মাজিদের গভীর জ্ঞানের অধিকারী হতে হবে, শুধু অনুবাদ ও ব্যাখ্যার যোগ্যতা থাকলেই হবে না। সুন্নতের প্রায়োগিক জ্ঞান অর্জন করে কার্যে পরিণত করার যোগ্যতাও প্রয়োজন। এ ছাড়া রাসুল (স) ও সাহাবিদের (রা) জীবনচরিত তাদের ইজমা ও কিয়াসের জ্ঞানার্জন করা ইজমাকারীর জন্য আবশ্যক।"
        },
        {
          "label": "ঘ",
          "question": "",
          "explanation": "ইমাম সাহেব বর্ণিত উৎসটি হলো ইজমা। ইজমা ইসলামি শরিয়তের অত্যন্ত গুরুত্বপূর্ণ ও গতিশীল একটি আইনি উৎস। আল্লাহ তায়ালা এবং রাসুলুল্লাহ (স) ইজমার এ অবস্থান, গ্রহণযোগ্যতা, নির্ভরতা ও মর্যাদা নির্ধারণ করে দিয়েছেন। শরিয়তে ইজমা তৃতীয় পর্যায়ের দলিল। কুরআন ও হাদিসের পরই এটির স্থান। যা ইমাম সাহেবের বক্তব্যেও প্রকাশ পেয়েছে। উদ্দীপকের ইমাম সাহেব তার আলোচনার এক পর্যায়ে বলেন, কুরআন ও হাদিসের পরেই এর স্থান। তার এ বক্তব্যটি ইজমাকে ইঙ্গিত করে। কেননা ইসলামি শরিয়তে কুরআন ও হাদিসের পর তৃতীয় উৎস হিসেবে ইজমাকেই নির্ধারণ করা হয়েছে। মানবজীবনে ইজমার তাৎপর্য ও গুরুত্ব অপরিসীম। মানবসমাজ সর্বদা গতিশীল ও পরিবর্তনযোগ্য। পরিবর্তনের এ ধারায় মানুষকে প্রতিনিয়ত নিত্য-নতুন সমস্যার সম্মুখীন হতে হয়। কুরআন ও হাদিসে নবোদ্ভাবিত এসব সমস্যার সরাসরি সমাধান পাওয়া যায় না। কেননা কুরআন-হাদিসে রয়েছে মূলনীতি। আর সাধারণ মানুষের পক্ষে এ মূলনীতিসমূহ ব্যাখ্যা-বিশ্লেষণ করে তার নিগূঢ় অর্থ উপলব্ধি করা সম্ভব নয়। তাই নতুন নতুন এসব সমস্যার সমাধানের জন্য মুমিন-মুজতাহিদগণের ইজমা বিশেষ ভূমিকা পালন করে। তাছাড়া ইজমা হলো ইসলামের পূর্ণতার প্রমাণ। মানুষের মধ্যে জাতীয় ঐক্য সংরক্ষণ এবং বিভ্রান্তি দূরীকরণে ইজমার ভূমিকা অনস্বীকার্য। সর্বোপরি বলা যায়, মুসলিম জীবনদর্শন ও ব্যবস্থাপনায় ইজমা গুরুত্বপূর্ণ ভূমিকা রাখে। তাই প্রত্যেকেরই উচিত নিত্য-নতুন সমস্যা সমাধানে মুজতাহিদগণের ইজমা মেনে নেওয়া এবং তদনুযায়ী আমল করা। বস্তুত মুজতাহিদগণ কুরআন-হাদিস ব্যাখ্যা-বিশ্লেষণের মাধ্যমেই ইজমা করে থাকেন। তাই ইজমার বিধানকে মনগড়া বিধান ভাবলে মারাত্মক ভুল হবে ।"
        }
      ]
    },
    {
      "number": "7",
      "uddipok": "জনাব 'ব' একজন অবসরপ্রাপ্ত সরকারি চাকুরিজীবী। অবসর গ্রহণের পর তিনি তাঁর প্রাপ্য পেনশনের টাকা উঠাতে গিয়ে নানা হয়রানির শিকার হন। অনৈতিক পদ্ধতিতে টাকা প্রদান না করলে তিনি তার প্রাপ্য পেনশনের টাকা উঠাতে পারবেন না। এ বিষয়ে বিজ্ঞ আলিমগণের নিকট জানতে চাইলে বিজ্ঞ আলিমগণ বলেন, এ বিষয়ে সকল আলিম একমত পোষণ করেছেন যে, নিজের প্রাপ্য অধিকার আদায়ের ক্ষেত্রে কেউ ঘুষ দিতে বাধ্য করলে তা দাতার জন্য পাপ হয় না। অপর দিকে এলাকার নির্বাচিত জনপ্রতিনিধি মৃত্যুবরণ করলে এলাকার নেতৃত্ব শূন্যতা সৃষ্টি হয়। বিষয়টি নিয়ে সকল গ্রামবাসী একটি সভায় বসে জনাব 'ব' কে শূন্য আসনের অস্থায়ী প্রতিনিধি নিয়োগের সিদ্ধান্ত গৃহীত হয়। উপস্থিত একজন মুরুব্বি জনাব 'ভ' পক্ষে-বিপক্ষে কোনো মতামত না দিয়ে নীরব থাকেন।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "যালিকাল কিতাবু অর্থ- এই কিতাব।"
        },
        {
          "label": "খ",
          "question": "",
          "explanation": "চরিত্রের বিচারে সেই ব্যক্তি নিকৃষ্ট যার অশ্ললিতা থেকে বেঁচে থাকার জন্য মানুষ তাকে পরিত্যাগ করে। ইসলাম একটি মার্জিত ও সুশীল জীবন ব্যবস্থা। এখানে অশ্লীলতাকে যেমন হারাম করা হয়েছে, তেমনি হারাম করা হয়েছে অশ্লীল সঙ্গ। ফলে প্রকৃত মুসলিম অশ্লীল সঙ্গ ত্যাগ করে। এ সম্পর্কে হযরত আয়েশা (রা) থেকে বর্ণিত তিনি বলেন, রাসুলুল্লাহ (স) বলেছেন- নিশ্চয়ই মানুষের মধ্যে নিকৃষ্টতম হচ্ছে' সে ব্যক্তি যার অশ্লীলতা থেকে বেঁচে থাকার জন্য মানুষ তাকে পরিত্যাগ করে (বুখারিও মুসলিম)।"
        },
        {
          "label": "গ",
          "question": "",
          "explanation": "উদ্দীপকে বর্ণিত বিজ্ঞ আলিমগণের সিদ্ধান্ত গ্রহণের প্রক্রিয়াটি শরিয়তের অন্যতম উৎস ইজমা এর সাথে সাদৃশ্য পূর্ণ। ধর্মীয় বা পার্থিব যেকোনো বিষয়ে মহানবি হযরত মুহাম্মদ (স) এর যুগপরবর্তী যেকোনো সময়ে যোগ্যতাসম্পন্ন মুসলিম মুজতাহিদদের কুরআন-সুন্নাহ সমর্থিত ও সর্বসম্মত ঐকমত্যের নাম হলো ইজমা। বিজ্ঞ আলিমগণের সিদ্ধান্ত গ্রহণের প্রক্রিয়ায় ইজমার বিষয়টি স্পষ্টভাবে ফুটে উঠেছে। উদ্দীপকে আমরা দেখতে পাই জনাব 'ব' একজন অবসরপ্রাপ্ত সরকারি চাকুরিজীবী। তিনি তার পেনশনের টাকা উঠাতে গিয়ে নানা হয়রানির শিকার হন। অনৈতিক পদ্ধতিতে টাকা প্রদান না করলে তিনি তার প্রাপ্য পেনশনের টাকা উঠাতে পারবেন না। এ বিষয়ে বিজ্ঞ আলেমগণ বলেন- নিজের প্রাপ্য অধিকার আদায়ের ক্ষেত্রে কেউ ঘুষ দিতে বাধ্য করলে তা ঘুষ দাতার জন্য পাপ হয় না। আলিমগণের সিদ্ধান্ত নেওয়ার এ প্রক্রিয়াকে ইজমা বলা হয়। এটি ইসলামি শরিয়তের তৃতীয় উৎস হিসেবে বিবেচিত। ইজমা নতুন কোনো বিষয় নয়। এটি রাসুল (স) এর যুগেও বিদ্যমান ছিল। এর বিধান ও বৈধতা রাসুল (স) এর যুগেই স্বীকৃতি পেয়েছিল। আর আলিমগণের সিদ্ধান্ত গ্রহণ করার মধ্যে এ বিধানের ব্যবহার লক্ষ করা যায়।"
        },
        {
          "label": "ঘ",
          "question": "",
          "explanation": "আমার মতে, নীরব থাকা জনাব 'ভ' এর মতামত ছাড়াই গ্রামবাসীর সিদ্ধান্ত গ্রহণ ঠিক হয়েছে। ইসলামি শরিয়ত অনুযায়ী তিনটি পদ্ধতিতে ইজমা সংঘটিত হতে পারে। এর একটি পদ্ধতি হলো-নীবরতামূলক ইজমা। নীরবতামূলক ইজমা বলতে এমন ইজমাকে বোঝায় যেখানে সৎকর্মশীল, মুস্তাকি ও কুরাআন সুন্নাহর পূর্ণাঙ্গ অনুসারী মুজতাহিদের মধ্যে কতিপয় মুজতাহিদ কোনো বিষয়ে কথা বা কাজের মাধ্যমে ইজমা করার পর বাকিদের মতামতের জন্য নির্ধারিত সময় দেবেন। উক্ত সময়ের মধ্যে কোনোরূপ প্রতিবাদ না আসলে বা অন্যরা নীরবতা অবলম্বন করলে ধরে নেওয়া হবে সে বিষয়টির ওপর বাকিদেরও মতৈক্য রয়েছে। উদ্দীপকের জনাব 'ভ' গ্রামের পরামর্শ সভায় উপস্থিত থেকেও নিজে কোনো মতামত দেননি বরং তিনি নীরব ছিলেন। জনাব 'ভ' এর এমন নীরবতাকে হানাফিরা সমর্থন হিসেবে গণ্য করেছেন। তাদের মতে কোনো একজন মুজতাহিদের নীরবতার কারণেও ইজমা গ্রহণযোগ্য হবে। উদাহরণস্বরূপ বলা যায়- আবু থকর (রা) এর যুগে জাকাত অস্বীকারকারীদের বিরুদ্ধে জিহাদ ঘোষণা করার পক্ষে কতিপয় সাহাবি মৌখিক স্বীকৃতি দেন আবার কেউ নীরবতা পালন করেন। তব শাফেয়িরা বলেন- এরূপ ইজমা গ্রহণযোগ্য হবে না। তাদের মতে নীরবতা পরিবেশগত কারণেও হতে পারে। যেমন-আওল এর মাসয়ালায় ইবনে আব্বাস (রা) ওমর (রা) এর মতের সাথে একমত ছিলেন না। কিন্তু নানাদিক বিবেচনা করে তিনি নীরব ছিলেন। উপরের আলোচনার ভিত্তিতে আমি ওলামায়ে আহনাফের মতের সাথে একমত পোষণ করছি যে, নীরবতামূলক ইজমা সর্বদা গ্রহণযোগ্য। তাই জনাব 'ভ' এর মতামত ছাড়াই গ্রামবাসীর সিদ্ধান্ত গ্রহণ ঠিক হয়েছে।"
        }
      ]
    },
    {
      "number": "8",
      "uddipok": "জনাব জি' একটি ফরজ ইবাদত পালনের জন্য বিদেশ গমন করেন। যে ইবাদতের সাথে ইব্রাহিম (আ) ইসামইল (আ) ও মা হাজেরার স্মৃতি নিবিড়ভাবে সম্পর্কিত। বিষয়টি জেনে স্থানীয় ইমাম বলেন, এ ইবাদত সারা বিশ্বের মুসলিম উম্মার ঐক্য ও সংহতি সৃষ্টি করে এবং সকল ভেদাভেদ দূর করে সাম্যবাদী চেতনার উন্মেষ ঘটায়। অপরদিকে জনাব 'ঝ' ইসলাম শিক্ষা ক্লাসে মাসব্যাপী পালিত একটি ফরজ ইবাদতের সামাজিক গুরুত্ব আলোচনা করেন।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "আযিমত হলো সব মুজতাহিদের কোনো বক্তব্যমূলক বিষয়ে এমন শব্দ ব্যবহার করা, যাতে তাদের সবার একমত হওয়ার বিষয়টি প্রমাণিত হয়।"
        },
        {
          "label": "খ",
          "question": "",
          "explanation": "ইজমা হলো- কুরআন ও সুন্নাহ হতে উদ্ভূত আইন। ইজমা বৈধ হওয়ার শর্ত হলো- ইজমা কুরআন-সুন্নাহর নসের বিরোধী হবে না। ইজমার সিদ্ধান্ত কোনো ক্রমেই সাহাবাদের অভিমত বা সিদ্ধান্তের পরিপন্থি হতে পারবে না। ইজমার বিধানের মূলভিত্তি অবশ্যই শরিয়তের দলিলের সাথে সামঞ্জস্যপূর্ণ হতে হবে।"
        },
        {
          "label": "গ",
          "question": "",
          "explanation": "জনাব 'ঝ' ইসলামের মৌলিক ইবাদত সাওম সম্পর্কে আলোচনা করেন। সাওম অর্থ বিরত থাকা বা আত্মসংযম করা। রমযান মাসে নিয়তের সাথে সুবহ সাদিক থেকে সূর্যাস্ত পর্যন্ত পানাহার ও নির্ধারিত কিছু কার্যাবলি থেকে বিরত থাকাকেই সাওম বলে। সাওম ইসলামের অন্যতম একটি ফরজ ইবাদত। এটি নির্দিষ্ট সময়ে এবং নির্দিষ্ট শর্তসাপেক্ষে পালন করতে হয়। উদ্দীপকে জনাব 'ঝ' ইসলাম শিক্ষা ক্লাসে মাসব্যাপী পালিত ফরজ ইবাদত সাওম এর সামাজিক গুরুত্ব আলোচনা করেন। সাওমের সামাজিক গুরুত্বের ক্ষেত্রে প্রথমেই বলা যায়, এটি সমাজের বিত্তবানদের মনে বিত্তহীনদের জন্য প্রবল ভালোবাসা ও সহানুভূতি সৃষ্টি করে। রাসুল (স) বলেছেন, 'আর (রমযান মাস) সহানুভূতি আর সহমর্মিতার মাস' (মিশকাত)। এছাড়া সাওম পালনের পাশাপাশি রমজানে বিত্তবানেরা ফিতরা প্রদান করেন যা সমাজের লোকদের মধ্যে প্রয়োজনীয় আর্থিক উপযোগ তৈরি করে। পাশাপাশি সাওম শেষে ঈদুল ফিতরে মুসলমানরা ঐক্য ও সাম্যের চেতনায় উদ্ভাসিত হয়। তাই বলা যায়, জনাব 'ঝ' ক্লাসে সাওম সম্পর্কে আলোচনা করেন যার সামাজিক গুরুত্ব অপরিসীম।"
        },
        {
          "label": "ঘ",
          "question": "",
          "explanation": "জনাব 'জ' কর্তৃক পালিত ইবাদতটি হলো হজ এবং এ সম্পর্কে স্থানীয় ইমাম সাহেবের উক্তিটি যথার্থ। ইসলামের অন্যতম মৌলিক ইবাদত হলো হজ। প্রাপ্ত বয়স্ক ও আর্থিকভাবে সামর্থবান মুসিলমদের জীবনে একবার নির্দিষ্ট সময়ে কতগুলো নিয়ম আদায়ের মাধ্যমে বায়তুল্লাহ তাওয়াফ করাকে হজ বলে। হজ একই সাথে দৈহিক, আর্থিক ও আত্মিক ইবাদত। উদ্দীপকে জনাব 'জ' একটি ফরয ইবাদত পালনের জন্য বিদেশ গমন করেন। যে ইবাদতের সাথে ইব্রাহিম (আ) ইসমাইল (আ) ও মা হাজেরার স্মৃতি নিবিড়ভাবে সম্পর্কিত। এটি মূলত হজ। এ সম্পর্কে স্থানীয় ইমাম বলেন, এ ইবাদত সারা বিশ্বের মুসলিম উম্মার ঐক্য ও সংহতি সৃষ্টি করে ও সাম্য প্রতিষ্ঠা করে। কথাটি যুক্তিযুক্ত, কারণ হজের মাধ্যমে দীর্ঘ সময় ধরে বিশ্বের বিভিন্ন অঞ্চলের মানুষ পরস্পরের সান্নিধ্যে থেকে একে অপরের ঘনিষ্ঠ হয়ে ওঠে। পৃথিবীর বিভিন্ন অঞ্চলের মানুষ একত্রিত হয়ে একই পদ্ধতি ও একই জায়গায় অবস্থান করে আল্লাহর ইবাদত করেন। এ কারণে তাদের মধ্যে থাকা সকল ব্যবধান দূর হয়ে সাম্য ও গভীর বন্ধুত্বপূর্ণ সম্পর্ক তৈরি হয়। অপর দিকে, হজ কেবল ইবাদত নয় বরং মুসলিমদের বিভিন্ন সমস্যার সমাধান ও পারস্পারিক সহযোগিতা বৃদ্ধির ও একটি ক্ষেত্র। আর এ সবগুলো পন্থা মুসলিমদের মধ্যে ঐক্য সংহতি ও শান্তি প্রতিষ্ঠা করে। পরিশেষে বলা যায় যে, জনাব 'জ' কর্তৃক পালিত ইবাদতটি হলো ইসলামের মৌলিক ইবাদত্র হজ ও এ সম্পর্কে স্থানীয় ইমাম সাহেবের করা উক্তিটি যথার্থ ।"
        }
      ]
    },
    {
      "number": "9",
      "uddipok": "জনাব 'প' একজন ধার্মিক ব্যক্তি। তিনি দৈনিক পাঁচবার অত্যাবশ্যকীয় ইবাদত নিয়মিত আদায় করেন। তাঁর মা তাকে বলেন, এ ইবাদতের আধ্যাত্মিক গুরুত্ব অপরিসীম। অপরদিকে এলাকার ইমাম সাহেব মানুষ ও জীন জাতির সৃষ্টির উদ্দেশ্য কুরআন ও হাদিসের আলোকে ব্যাখ্যা করেন।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "কুরআন শব্দের অর্থ পাঠ করা।"
        },
        {
          "label": "খ",
          "question": "",
          "explanation": "সমাজের নিরন্ন ও ক্ষুধাপীড়িত মানুষের প্রতি সহানুভূতিশীল হওয়ার শিক্ষা দেয় সাওম। সাওমের দুটি সামাজিক শিক্ষা হলো- ১. নৈতিক শিক্ষা: সাওম অর্থই হচ্ছে বিরত থাকা। যাবতীয় অপর্কম, অনাচার, যৌনসম্ভোগ ইত্যাদি কাজ থেকে বিরত থাকার মাধ্যমে মানুষের নৈতিক উন্নতি ঘটে। ২. ঐক্য ও সংহতি: একই সময়ে অনেকে মিলে সাহরি গ্রহণ, ইফতার করা, তারাবিহ সালাত আদায় ইত্যাদি কাজের মাধ্যমে লোকদের মধ্যে ঐক্য ও সংহতি ভাব চলে আসে।"
        },
        {
          "label": "গ",
          "question": "",
          "explanation": "ইমাম সাহেবের আলোচিত বিষয়টি হলো মানুষ ও জিন জাতির সৃষ্টির উদ্দেশ্যে তথা- আল্লাহর ইবাদত করা। ইবাদত অর্থ দাসত্ব করা, গোলামি করা বা আনুগত্য করা। ইসলামি পরিভাষায় দৈনন্দিন জীবনের সকল কাজকর্মে আল্লাহ তায়ালার বিধি-বিধান মেনে চলাকে ইবাদত বলা হয়। আর এজন্যই মহান আল্লাহ মানুষ ও জীন জাতিকে সৃষ্টি করেছেন। উদ্দীপকে এলাকার ইমাম সাহেব মানুষ ও জীন জাতির সৃষ্টির উদ্দেশ্যে কুরআন ও হাদিসের আলোকে ব্যাখ্যা করেন। আল্লাহ তায়ারা বলেন, 'আর জিন ও মানুষ জাতিকে আমি কেবল আমার ইবাদতের জন্য সৃষ্টি করেছি'। (সুরা আয-যারিয়াত: ৫৬)। আল্লাহ তায়ালা মানুষ ও জীন জাতিকে তার প্রতিনিধি স্বরূপ প্রেরণ করেছেন। তাদেরকে আল্লাহ তার প্রতিনিধিত্বের সুমহান ও বিরাট দায়িত্ব দিয়েছেন। এ সম্পর্কে তিনি বলেন, 'আর তিনিই আল্লাহ, যিনি তোমাদেরকে পৃথিবীতে প্রতিনিধি নির্বাচন করেছেন' (সুরা আল-আনআম: ১৬৫)। সুতরাং ইবাদত নিছক উপাসনা নয়। বরং, আল্লাহ তায়ালার দেওয়া প্রতিনিধিত্বের সকল দায়িত্ব পালন করাই ইবাদত। আর এটিই হলো মানুষ ও জীন জাতি সৃষ্টির উদ্দেশ্যে।"
        },
        {
          "label": "ঘ",
          "question": "",
          "explanation": "জনাব 'প'-এর পালনকৃত ইবাদতটি হলো সালাত। এই ইবাদতের আধ্যাত্মিক গুরুত্ব অপরিসীম। সালাত হলো এমন একটি ইবাদত, যার জন্য কিছু রুকন রয়েছে এবং যা নির্ধারিত কিছু জিকির ও শর্তের মাধ্যমে নির্ধারিত সময়ে সম্পাদন করতে হয়। সালাত মানুষের মনে তাকওয়া সৃষ্টির মাধ্যমে অন্তরের পাপ-পঙ্কিলতা দূর করে এবং অন্যায়-অশ্লীল কাজ থেকে বিরত রাখে। এ বিষয়ে মহান আল্লাহ বলেন, 'নিশ্চয়ই সালাত মানুষকে অশ্লীল ও গর্হিত কাজ থেকে ফিরিয়ে রাখে' (সুরা আনকাবুত: ৪৫)। উদ্দীপকে জনাব 'প' একজন ধার্মিক ব্যক্তি। তিনি দৈনিক পাঁচবার অত্যাবশ্যকীয় ইবাদত নিয়মিত আদায় করেন। তার মা তাকে এ ইবাদতের আধ্যাত্মিক গুরুত্ব সম্পর্কে বলেন। এখানে দৈনিক পাঁচবার অত্যাবশ্যকীয় ইবাদত বলতে ইসলামের মৌলিক ইবাদত সালাতকে বোঝানো হয়েছে। মূলত সালাতের মাধ্যমে মানুষের মাঝে আল্লাহ ভীতি ও প্রেম জাগরিত হয়। ফলে সে কোনো পাপ কাজে লিপ্ত হতে পারে না। একজন নামাজি কোনো মিথ্যা ও অবৈধ কাজে অংশগ্রহণ করতে গেলে আল্লাহর ভয় তাকে শঙ্কিত করে ও পাপ থেকে ফিরিয়ে রাখে। এছাড়াও সালাতের বিভিন্ন আধ্যাত্মিক গুরুত্ব রয়েছে। সালাত আদায়ের মাধ্যমে বান্দা আত্মিক প্রশান্তি লাভ করে। এটি মানুষের মধ্যে বিরাজিত বিভিন্ন পাশবিক প্রবৃত্তি নিয়ন্ত্রণ করে। সালাত মানুষকে নৈতিক দৃঢ়তা অর্জন। আত্মশুদ্ধি ও আল্লাহ তায়ালার সান্নিধ্য লাভে গুরুত্বপূর্ণ ভূমিকা পালন করে। সুতরাং অন্তরে তাকওয়া সৃষ্টি করে পাপ থেকে নিজেদেরকে দূরে রাখার জন্য আমাদের উচিত শরিয়তের বিধান মোতাবেক সঠিকভাবে সালাত আদায় করা।"
        }
      ]
    },
    {
      "number": "10",
      "uddipok": "জনাব 'আ' একজন সম্পদশালী ব্যক্তি। তিনি প্রতিবছর নিয়মিতভাবে হিসাব করে প্রার্থী ও বঞ্চিতদের হক সংক্রান্ত বাধ্যতামূলক ইবাদতটি আন্তরিকভাবে আদায় করেন। বিষয়টি জেনে এলাকার বিশিষ্ট আলেমে দ্বীন বলেন, মৌলিক অধিকার পূরণ, দারিদ্র বিমোচন এবং অর্থনৈতিক বৈষম্য দূরীকরণে এ কাজের ভূমিকা অপরিসীম। অপরদিকে বিশিষ্ট অর্থনীতিবিদ জনাব 'ক' একটি সেমিনারে ইসলামের তৃতীয় স্তম্ভের আধ্যাত্মিক গুরুত্ব আলোচনা করেন।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "ইবাদত শব্দের অর্থ আনুগত্য করা।"
        },
        {
          "label": "খ",
          "question": "",
          "explanation": "ইজমার রুকন দুইটি-আযিমত ও রুখসাত। আযিমত হলো প্রবল ইচ্ছা, দৃঢ় সংকল্প সকল মুজতাহিদের একযোগে এমন কাজ শুরু করা বা এমন কথা বলাকে আযিমত বলে যা তাদের একমত হওয়ার বিষয়টি সন্দেহাতীতভাবে প্রমাণ করে। যেমন- তারা কোনো বিষয়ে বললেন, 'আমরা এর ওপর একমত হলাম। আর রুখসাত অর্থ অবকাশ। ইসলামি পরিভাষায় রুখসাত হলো কোনো বিষয়ে কথায় বা কাজে মুজতাহিদদের একটি অংশের একমত হওয়া। অবশিষ্টরা সে বিষয়ে মৌনতা অবলম্বন করবেন।"
        },
        {
          "label": "গ",
          "question": "",
          "explanation": "জাউদ্দীপকে বর্ণিত অর্থনীতিবিদ জনাব 'ক'-এর আলোচিত বিষয়টি হল জাকাত। ইসলামের পাঁচ স্তম্ভের মধ্যে জাকাত তৃতীয়। এটি একটি অর্থনৈতিক ইবাদত এবং ইসলামি অর্থ ব্যবস্থার মূল ভিত্তি। জাকাত শব্দের অর্থ পবিত্র করা, প্রাচুর্য লাভ করা, সংশোধন করা ইত্যাদি। নিসাব পরিমাণ ধন-সম্পদের যে নির্ধারিত অংশ নির্দিষ্ট খাতে ব্যয় করা মানুষের ওপর অবশ্য কর্তব্য তাকে জাকাত বলে। মানুষের আত্মিক উৎকর্ষ সাধন জাকাত বিশেষ কার্যকর। দৃশ্যত অর্থ সম্পর্কীয় ইবাদত হলেও এর আধ্যাত্মিক আবেদন বিস্ময়কর। জাকাত অর্থ-সম্পদের প্রতি মানুষের সম্পদ পবিত্র করে। কেননা ধনী ব্যক্তির সম্পদে জাকাত হলো দরিদদ্রের অধিকার। জাকাতের আধ্যাত্মিক শিক্ষার সবচেয়ে গুরুত্বপূর্ণ দিক হলো এর দ্বারা আত্মা পবিত্র হয়। এছাড়া তাকওয়া অর্জন ও কৃপণতা হতে মুক্তির মাধ্যমে জাকাত মানবজীবনে গুরুত্বপূর্ণ ভূমিকা পালন করে। তাই উপরের আলোচনার প্রেক্ষিতে বলা যায়, জাকাতের আধ্যাত্মিক গুরুত্ব অপরিসীম। জাকাতের শিক্ষা, ব্যক্তিকে পরিপূর্ণ মানুষ হওয়ার পথে এগিয়ে দেয়।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত জনাব 'আ' কর্তৃক পালিত ইবাদতটি হলো জাকাত। এ সম্পর্কে বিশিষ্ট আলেমে দ্বীনের বক্তব্যটি যথার্থ। জাকাত একটি ফরজ ইবাদত। ইসলামের পাঁচটি স্তম্ভের মধ্যে জাকাত তৃতীয়। এটি একটি অর্থনৈতিক ইবাদত এবং ইসলামি অর্থব্যবস্থার মূল স্তম্ভ। জাকাতের মাধ্যমে সম্পদের সুষম বণ্টন, দারিদ্র্য বিমোচন ও বেকারত্ব হ্রাস করা সম্ভব। জাকাত দানের ফলে ধনীরা গরিব-দুঃখী মানুষের অভাব ও কষ্টের সাথে পরিচিত হয় এবং গরিব মানুষও তাদের সহানুভূতিতে মুগ্ধ হয়। ফলে ধনী-গরিব উভয়ের মাঝে এক সহযোগিতা ও সহানুভূতির সম্পর্ক তৈরি হয়। এজন্য রাসুল (স) বলেন, 'জাকাত ইসলামের সেতুবন্ধন' (মুসলিম)। উদ্দীপকে জনাব 'আ' প্রতিবছর নিয়মিতভাবে হিসাব করে, প্রার্থী ও বঞ্চিতদের হক সংক্রান্ত বাধ্যতামূলক ইবাদতটি আন্তরিকভাবে আদায় করেন। - বিষয়টি জেনে এলাকার বিশিষ্ট আলেমে দ্বীন বলেন, মৌলিক অধিকার - পূরণ, দারিদ্র বিমোচন এবং অর্থনৈতিক বৈষম্য দূরীকরণে এ কাজের ভূমিকা অপরিসীম। এ কাজটি জাকাতকে নির্দেশ করে। ধনী-দরিদ্রের বৈষম্য দূরীকরণে - জাকাত গুরুত্বপূর্ণ ভূমিকা পালন করে। জাকাতের মাধ্যমে সম্পদের সুষম বণ্টন নিশ্চিত হয়। ফলে সমাজ থেকে দরিদ্রতা, বেকারত্ব ও বৈষম্য হ্রাস পায় -এবং সম্পদের প্রবাহ গতিশীল হয়। জাকাতের অর্থ দ্বারা শিল্পকারখানা -প্রতিষ্ঠা ও মূলধন গঠনের মাধ্যমে বেকার লোকদের কর্মসংস্থানের ব্যবস্থা করা যায়। সম্পদ বিশেষ কোনো ব্যক্তি বা শ্রেণির মধ্যে পুঞ্জিভূত হয় না, বরং সব শ্রেণির মানুষের কাছেই আবর্তিত হয়। এভাবে জাকাত ধনী-দরিদ্র্যের মাঝে বৈষম্য দূর করে ভারসাম্যপূর্ণ অর্থনীতি প্রতিষ্ঠা করে। সর্বোপরি বলা যায়, জাকাতের মাধ্যমে ধনী-দরিদ্র্যের বৈষম্য দূরীভূত হয়। তাই প্রত্যেকের উচিত সম্পদের হিসাব অনুযায়ী সঠিকভাবে . জাকাত আদায় করা।"
        }
      ]
    },
    {
      "number": "11",
      "uddipok": "-জনাব 'হ' এবং জনাব 'স' এক মাসব্যাপী বাধ্যতামূলক একটি ইবাদাতের বিষয়ে আলোচনা করছিলেন। জনাব 'হ' বলেন, উক্ত ইবাদতের মাধ্যমে মানুষ তার কুরিপু নিয়ন্ত্রণ করতে পারে এবং এর মাধ্যমে পরস্পরের মধ্যে ভালোবাসা, সহানুভূতি এবং সহযোগিতার মনোভাব গড়ে উঠে। - অপরদিকে জনাব 'ত' ইসলাম শিক্ষা ক্লাসে প্রত্যেক দিন পাঁচ বার পালিত ফরয ইবাদতের ধর্মীয় গুরুত্ব আলোচনা করেন।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "মুনাফিকের চিহ্ন ৩টি।"
        },
        {
          "label": "খ",
          "question": "",
          "explanation": "কুরআন সত্য-মিথ্যার পার্থক্যকারী বলে একে ফুরকান বলা হয়। 'ফুরকান'( الفرقان )আরবি শব্দ। এর অর্থ সত্য ও মিথ্যার পার্থক্যকারী। আল-কুরআন সত্য ও মিথ্যা, ন্যায় ও অন্যায়ের মধ্যে পার্থক্য নির্দেশ করে মানুষকে সত্য ও ন্যায়ের পথে পরিচালিত হতে উদ্বুদ্ধ করে। এ কারণে এ মহাগ্রন্থকে ফুরকান বলা হয়।"
        },
        {
          "label": "গ",
          "question": "",
          "explanation": "জনাব 'ত'-এর আলোচিত বিষয়টি হলো ইসলামের গুরুত্বপূর্ণ ইবাদত সলাত। সালাত হলো এমন একটি ইবাদত, যার জন্য কিছু রুকন রয়েছে এবং যা নির্ধারিত কিছু জিকির ও শর্তের মাধ্যমে নির্ধারিত সময়ে সম্পাদন করতে হয়। সালাত মানুষের মনে তাকওয়া সৃষ্টির মাধ্যমে অন্তরের পাপ-পঙ্কিলতা দূর করে এবং অন্যায়-অশ্লীল কাজ থেকে রিবত রাখে। এ বিষয়ে মহান আল্লাহ বলেন, 'নিশ্চয়ই সালাত মানুষকে অশ্লীল ও গর্হিত কাজ থেকে ফিরিয়ে রাখে' (সুরা আনকাবুত: ৪৫)। উদ্দীপকে জনাব 'ত' ইসলাম শিক্ষা ক্লাসে সালাত ও এর ধর্মীয় গুরুত্ব আলোচনা করেন। সালাতের মাধ্যমে মানুষের মাঝে আল্লাহভীতি ও প্রেম জাগরিত হয়। এটি একটি ফরজ ইবাদত। ইসলামের ৫টি স্তম্ভের মধ্যে সালাত দ্বিতীয়। এটি ইসলাম ও ইমানের প্রতীক। এটি আল্লাহর প্রতি - আনুগত্য প্রকাশের শ্রেষ্ঠ মাধ্যম। যথাযথভাবে সালাত আদায়ের মাধ্যমে বান্দার মধ্যে আল্লাহর সান্নিধ্য লাভের উপলব্ধি হয়। এছাড়াও সালাত আদায়ের মাধ্যম আল্লাহর ক্ষমা ও পরকালে মুক্তি লাভ করা যায়। তাই বলা যায়, জনাব 'ত'-এর আলোচিত বিষয়টির ধর্মীয় গুরুত্ব অপরিসীম।"
        },
        {
          "label": "ঘ",
          "question": "",
          "explanation": "জনাব 'হ' এবং জনাব 'ম'-এর আলোচিত ইবাদতটি হলো সাওম। সাওম সম্পর্কে জনাব 'হ'-এর আলোচিত বিষয়টি যথার্থ। সুবহি সাদিক থেকে সূর্যাস্ত পর্যন্ত খাদ্যগ্রহণ ও যৌনাচার থেকে নিয়তের সাথে বিরত থাকার নাম সাওম। মুসলিম জাতির জন্য আল্লাহ তায়ালা যে ইবাদতসমূহ পালন করা ফরজ করেছেন সাওম তার মধ্যে অন্যতম। সাওম সমাজের বিত্তবান মানুষের মনে বিত্তহীনদের জন্য ভালোবাসা ও সহানুভূতি সৃষ্টি করে এবং দরিদ্র মানুষের প্রতি তাদের সহযোগিতার হাত প্রসারিত করতে অনুপ্রেরণা দেয়। আর এই ইবাদতের আলোচনা উদ্দীপকেও লক্ষ করা যায়। উদ্দীপকে জনাব 'হ' ও জনাব 'স' এক মাসব্যাপী বাধ্যতামূলক ইবাদত সাওম সম্পর্কে আলোচনা করছিলেন। এটি আত্মশুদ্ধি অর্জনের অন্যতম মাধ্যম। এ সম্পর্কে জনাব 'হ' বলেন, সাওমের মাধ্যমে মানুষ তার কুরিপু নিয়ন্ত্রণ করতে পারে এবং এর মধ্য দিয়ে পরস্পরের মধ্যে ভালোবাসা, সহানুভূতি এবং সহযোগিতার মনোভাব গড়ে ওঠে। সাওম পালনের সময়ে ব্যক্তি সর্বপ্রকার পানাহার ও যৌনাচার থেকে বিরত থাকে। মিথ্যাচার, গিবত, অশালীন কথাবার্তা, ঝগড়া ইত্যাদি সাওমের মর্যাদা ক্ষুন্ন করে। সাওম পালনের মাধ্যমে ব্যক্তি শয়তানের কুমন্ত্রণা ও জৈবিক পারস্পারিক কামনা থেকে নিজেকে রক্ষা করতে পারে। সাওম পালন করলে সমাজের বিত্তবান মানুষ সমাজের নিরন্ন ও ক্ষুধা পীড়িত মানুষের দুঃখ-কষ্ট অনুভব করতে পারে। তাদের প্রতি ভালোবাসা জন্মায় ও সহানুভূতি প্রদর্শন করতে পারে। সুতরাং বলা যায়, জনাব 'হ' ও জনাব 'স'-এর আলোচিত বিষয়টি সাওম। এবং এ সম্পর্কে করা জনাব 'হ'-এর আলোচনাটি যথার্থ।"
        }
      ]
    }
  ]
}