{
  "title": "রাজশাহী, দিনাজপুর, চট্টগ্রাম, সিলেট, যশোর, বরিশাল ২০২২",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "জনাব ‘গ' সমাজে নেতৃত্ব দেন। বিভিন্ন সময় মানুষের সাথে ওয়াদা করেন কিন্তু একটিও বাস্তবে পূরণ করেননি। মসজিদের ইমাম সাহেব জুমার খুতবায় জনাব ‘গ' কে উদ্দেশ্য করে আয়াত পাঠ করে শোনান— فِي قُلُوبِهِمْ مَرَضٌ فَزَادَهُمُ اللَّهُ مَرَضًا وَلَهُمْ عَذَابٌ أَلِيمٌ بِمَا كَانُوا يَكْذِبُونَ.",
      "tag": "RB, DIN.B, CTG.B, SB, JB, BB 22",
      "sub_questions": [
        {
          "label": "ক",
          "question": "خليفة (খলিফা) অর্থ কী?",
          "explanation": "خليفة (খলিফা) অৰ্থ প্ৰতিনিধি।"
        },
        {
          "label": "খ",
          "question": "إِنِّي أَعْلَمُ مَا تَعْلَمُونَ (আমি যা জানি তা তোমরা জান না) ব্যাখ্যা করো।",
          "explanation": "আল্লাহ ফেরেশতাদের উদ্দেশ্যে বলেছেন— “পৃথিবীতে মানবজাতি সৃষ্টির উদ্দেশ্য সম্পর্কে আমি যা জানি তোমরা তা জানো না ।” পৃথিবীতে নতুন প্রতিনিধি (মানবজাতি) প্রেরণের ব্যাপারে আল্লাহর সিদ্ধান্ত শুনে ফেরেশতাগণ ইতিপূর্বে জিন জাতির কলহ ফ্যাসাদের অভিজ্ঞতার প্রেক্ষিতে তাঁদের অভিমত ব্যক্ত করলেন এই বলে যে, মানুষও পৃথিবীতে কলহ বিবাদ ও রক্তপাত ঘটাবে। এর চেয়ে আমরাই তো আপনার বন্দেগি, গুণকীর্তন ও পবিত্রতা ঘোষণা করছি। → ফেরেশতাদের এহেন অভিমত শুনে মহান আল্লাহ বলেন- পৃথিবীতে মানবজাতি পাঠানোর উদ্দেশ্য এবং তারা সেখানে কী করবে সে ব্যাপারে অমি যা জানি তোমরা তা জানো না।"
        },
        {
          "label": "গ",
          "question": "",
          "explanation": "উদ্দীপকে জনাব 'গ'-এর চরিত্রে মুনাফিকদের সামঞ্জস্যতা রয়েছে । মানব চরিত্রের একটি নেতিবাচক দিক হলো নিফাকি করা। আরবি নিফাক অর্থ প্রতারণা করা, ধোকা দেওয়া, মিথ্যা বলা, কথা দিয়ে কথা না রাখা ইত্যাদি । আর যারা এরূপ করে তাদের মুনাফিক বলে। উদ্দীপকে জনাব ‘গ’ মানুষের সাথে ওয়াদা করে তা রক্ষা করেন না। তিনি মিথ্যা কথা বলেন। এমন চরিত্রের লোকদের পরিচয় দিতে গিয়ে রাসুলুল্লাহ (সা.) হাদিসে বলেছেন, মুনাফিকের আলামত তিনটি। যথা— ১. কথা বললে মিথ্যা কথা বলে, ২. ওয়াদা করলে ভঙ্গ করে, ৩. আমানতের খেয়ানত করে। মুনাফিকের এ তিনটি বৈশিষ্ট্যের একটি বৈশিষ্ট্য ওয়াদা ভঙ্গ। করা এই বৈশিষ্ট্য জনাব ‘গ’-এর মধ্যে রয়েছে। অতএব বলা যায়, চরিত্রের বিচারে মুনাফিকদের সাথে জনাব ‘গ’-এর সামঞ্জস্যতা রয়েছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত আয়াতটি মহান আল্লাহ মুনাফিকদের স্বরূপ উন্মোচন পূর্বক তাদের এহেন চরিত্রের দরুন কঠিন শাস্তির কথা বর্ণনা করে নাজিল করেছেন । মহান আল্লাহ বিভিন্ন সময় বিভিন্ন প্রেক্ষাপটকে কেন্দ্র করে আয়াত নাজিল করেছেন। এ প্রেক্ষাপটে জানলে আয়াতের তাৎপর্য বোঝা সহজতর হয়। উদ্দীপকে বর্ণিত আয়াতটি মহান আল্লাহ মুনাফিকদের সম্পর্কে নাজিল করেছেন। এ আয়াত নাজিলের প্রেক্ষাপট সম্পর্কে মুদিহুল কুরআন গ্রন্থাকার উল্লেখ করেন, একদা হযরত আলি (রা.) মুনাফিক সরদার আবদুল্লাহ ইবনে উবাই ও তার সঙ্গী-সাথিদের উদ্দেশ্যে বলেন, “তোমরা আল্লাহকে ভয় কর এবং নিফাক ত্যাগ কর।” প্রত্যুত্তরে তারা বলে, “হে আবুল হাসান! আমরা সত্যিকার মুমিন হওয়া সত্ত্বেও আপনি আমাদেরকে কাফির ও মুনাফিক মনে করছেন? অথচ আমরা তো আল্লাহ এবং আখিরাতের প্রতি ইমান এনেছি।” তখন মহান আল্লাহ তাদের এসব মিথ্যা দাবির প্রতিবাদে তাদের স্বরূপ উন্মোচিত করে আলোচ্য আয়াত নাজিল করেন ।"
        }
      ]
    },
    {
      "number": "2",
      "uddipok": "আল্লাহ তাদের অন্তরসমূহে এবং শ্রবণশক্তির ওপর মোহর মেরে দিয়েছেন এবং তাদের চোখের সামনে টেনে দিয়েছেন পর্দা, আর তাদের জন্য রয়েছে কঠোর শাস্তি।",
      "tag": "RB, DIN.B, CTG.B, SB, JB, BB 22",
      "sub_questions": [
        {
          "label": "ক",
          "question": "السُّفَهَاءُ (আসসুফাহা)-এর অর্থ লেখ ।",
          "explanation": "السُّفَهَاءُ (আসসুফাহা)-এর অর্থ নির্বোধগণ ।"
        },
        {
          "label": "খ",
          "question": "",
          "explanation": "প্রশ্নোক্ত বাক্যে মুনাফিকদেরকে বধির, বোবা ও অন্ধ বলে বর্ণনা করা হয়েছে। মুনাফিকরা ইসলামের দুর্দিনে নীরবতা অবলম্বন করে, আর সুদিনে নিজেদের স্বার্থ হাসিলে তৎপর হয়। তারা তাদের হীন   চরিত্রের কারণে বধির, বোবা ও অন্ধের ন্যায় সত্য শোনার, সত্য বলার, সত্য দেখার এবং সত্যের দিকে আসার শক্তি হারিয়ে ফেলেছে। তারা অবিশ্বাস ও সন্দেহের আবর্তে সদা ঘুরপাক খায়। মুনাফিকরা সত্যের পথে ইসলামের পথে প্রত্যাবর্তন করবে না। তারা সবসময় ঐশী আলোয় আলোকিত ইসলামের পথ থেকে দূরে সরে গিয়ে অন্ধকারেই নিমগ্ন থাকতে চায়। তাই তাদের সম্পর্কে আল্লাহ বলেছেন- صمٌّ بُكْمٌ عُمْيٌ فَهُمْ لَا يَرْجِعُوْنَ  অর্থ : “তারা বধির, বোবা ও অন্ধ। সুতরাং তারা কিছুতেই ফিরে আসবে না।” (সূরা বাকারা : ১৮) আর এদের জন্য রয়েছে জাহান্নামের নিম্নতম স্থান।"
        },
        {
          "label": "গ",
          "question": "বর্ণিত আয়াতে কাদের কথা বলা হয়েছে? তাদের কর্মকাণ্ড উদ্দীপকের আলোকে ব্যাখ্যা করো ।",
          "explanation": "উদ্দীপকে বর্ণিত আয়াতে মুনাফিকদের কথা বলা হয়েছে। মুনাফিক হলো ওই প্রকৃতির লোক যারা মৌখিকভাবে ইমানের ঘোষণা দেয় এবং নামাজ, রোজাও পালন করে কিন্তু অন্তরে কুফরি পোষণ করে। এরা ইসলাম ও মুসলমানদের জন্য চরম ক্ষতিকর। উদ্দীপকে বর্ণিত আয়াতে মহান আল্লাহ মূলত আব্দুল্লাহ ইবনে উবাই ও তার সঙ্গী-সাথিদের ইঙ্গিত করেছেন। এদের কর্মকাণ্ড হলো এরা মুখে ইমানের কথা বলত কিন্তু প্রকৃতপক্ষে এরা ছিল ইমানের দাবিতে 'মিথ্যাবাদী। এরা এভাবে মুমিনদেরকে ধোকা দিতে চেষ্টা করত। এরা নিজেদের স্বার্থ সিদ্ধির জন্য মানুষের মধ্যে মনোমালিন্য সৃষ্টি করত। সমাজে নিজের আধিপত্য ধরে রাখতে প্রয়োজনে নানানভাবে ফেতনা ফ্যাসাদ সৃষ্টির চেষ্টা করত। এ সম্পর্কে আল্লাহ বলেছেন— الا إِنَّهُمْ هُمُ الْمُفْسِدُونَ অর্থাৎ “নিশ্চয়ই এরা (সমাজে) ফিতনা সৃষ্টিকারী।” এই মুনাফিকরা মুমিনদের নিয়ে ঠাট্টা বিদ্রুপ করত। এরা ইসলাম ও মুসলমানদের ক্ষতি করার জন্য গোপনে কাফিরদের সাথে যোগাযোগ রাখত। এ ব্যাপারে আল্লাহ জানিয়েছেন অর্থ: “মুনাফিকরা যখন (গোপন ষড়যন্ত্রের উদ্দেশ্যে) কাফিরদের সাথে মিলিত হয়, তখন তারা বলে, আমরা তো তোমাদের সাথেই আছি।” (সূরা বাকারা : ১৪) এভাবে আব্দুল্লাহ ইবনে উবাই ও তার সঙ্গীরা সারাজীবন ইসলাম ও মুসলমানদের সাথে হটকারিতা করে গেছে।"
        },
        {
          "label": "ঘ",
          "question": "",
          "explanation": "বর্তমান সামাজিক প্রেক্ষাপটে উদ্দীপকে বর্ণিত আয়াতটির প্রতিফলন এখনও লক্ষ করা যায় । মুনাফিকরা চিরকালেই ইসলাম ও মুসলমানদের শত্রু। এহেন চরিত্রের লোক পূর্বেও ছিল এখনও আছে এবং ভবিষ্যতেও থাকবে। মহান আল্লাহ পবিত্র কুরআনে বলেছেন— أُولَئِكَ الَّذِينَ اشْتَرَوُا الضَّلَلَةَ بِالْهُدَى অর্থাৎ “তারা সে সকল লোক, যারা হিদায়েতের বিনিময়ে ভ্রষ্টতা ক্রয় করেছে।” (সূরা বাকারা : ১৬) অর্থাৎ মুনাফিকরা ইচ্ছাকৃতভাবে 'হেদায়েতকে প্রত্যাখ্যান করেছে। বর্তমানেও সমাজে মুনাফিক শ্রেণির লোকেরা তাদের দুনিয়াবি স্বার্থ হাসিলের জন্য সত্যকে প্রত্যাখ্যান করে। নানারকম অপকর্ম করে বেড়ায়। সমাজে মানুষে মানুষে হিংসা বিদ্বেষ ছড়ায়। মানুষের মধ্যকার সৌহার্দ্য সম্প্রীতি নষ্ট করে। এর সমাজে দাঙ্গা-হাঙ্গামা সৃষ্টি করে। মুনাফিকরা মনেই করে না যে, তারা বিশৃঙ্খলা ও বিপর্যয় সৃষ্টিকারী। তারা নিজেদের শান্তি-শৃঙ্খলা ও সুসম্পর্ক সংরক্ষেণর 'দূত' মনে করে এবং বিষয়ে নিজেদের নির্দোষ দাবি করে। এ ব্যাপারে আল্লাহ বলেছেন-- وَإِذَا قِيلَ لَهُمْ لَا تُفْسِدُوا فِي الْأَرْضِ قَالُوا إِنَّمَا نَحْنُ مُصْلِحُونَ যখন তাদের বলা হয় যে, পৃথিবীর বুকে দাঙ্গা-হাঙ্গামা সৃষ্টি করো না, তখন তারা বলে আমরা তে মীমাংসার পথ অবলম্বনকারী।” (সূরা বাকারা : ১১) তারা ইসলাম ও মুসলমানদের ক্ষতি করার চেষ্টা করে। এজন্য তারা গোপনে কাফিরদের সাথে যোগাযোগ রাখে। তারা সত্যকে শুনতে চায় না, বুঝতে চায় না এমনকি সত্যকে বুঝার চেষ্টাও করে না। তাদের এহেন কর্মকাণ্ডের জন্য মহান আল্লাহ তাদের জন্য রেখেছেন জাহান্নামের ভয়াবহ শাস্তি ।"
        }
      ]
    },
    {
      "number": "3",
      "uddipok": "মহান আল্লাহ একটি জাতিকে পৃথিবীতে প্রতিনিধি হিসেবে পাঠাতে চাইলেন,কিন্তু ফেরেশতারা আপত্তি জানালেন। অতঃপর আল্লাহ সেই জাতিকে সৃষ্টি করলেন এবং সবকিছু শিক্ষা দিলেন। অতঃপর ফেরেশতাদেরকে আদেশ দিলেন সেই প্রতিনিধিকে সম্মানসূচক সিজদা করার জন্য। ইবলিশ ব্যতীত সবাই সিজদা করলেন।",
      "tag": "RB, DIN.B, CTG.B, SB, JB, BB 22",
      "sub_questions": [
        {
          "label": "ক",
          "question": "ملائكة (মালাইকা) শব্দের অর্থ কী?",
          "explanation": "ملائكة (মালাইকা) শব্দের অর্থ ফেরেশতাগণ ।"
        },
        {
          "label": "খ",
          "question": "",
          "explanation": "মহান আল্লাহ হযরত আদম (রা.), হযরত হাওয়া (আ.) বিতাড়িত ইবলিশকে উদ্দেশ্য করে বলেছেন, তোমরা সকলে একসাথে এখান থেকে দুনিয়ায় নেমে যাও। হযরত আদম (আ)-এর সৃষ্টির ঘটনার বিবর্তন ও ধারাবাহিকতা তাঁর ও তাঁর বংশধরদের সাথে ইবলিসের চিরস্থায়ী শত্রুতার সূচনা করে। আর মহান আল্লাহ হযরত আদম (আ.) ও হযরত হাওয়া (আ.) কে সৃষ্টির পর জান্নাতে রেখে তাদেরকে জান্নাতের সকল নেয়ামত ভোগ করার অনুমতি দেন। সেই সাথে (গন্ধম নামক) একটি বৃক্ষের ব্যাপারে সতর্ক করেন। কিন্তু  বিতাড়িত ইবলিশ সেই বৃক্ষের প্রতি হযরত আদম ও হযরত হাওয়া  (আ.)-কে প্ররোচিত করে। তার প্ররোচনায় হযরত আদম ও হযরত হাওয়া (আ.) ভুল করে সেই (গন্ধম) বৃক্ষের ফল ভক্ষণ করেন । তখন মহান আল্লাহ তাদের সকলকে তাৎক্ষণিক দুনিয়ায় পাঠানোর সিদ্ধান্ত ঘোষণা করেন এবং বলেন, 'তোমরা সকলে একসাথে এখান থেকে দুনিয়ায় নেমে যাও।"
        },
        {
          "label": "গ",
          "question": "فَتَلَقَّى آدَمُ مِنْ رَبِّهِ كَلِمْت  (অতঃপর আদম (আ.) তার প্রভুর নিকট থেকে কিছু বাক্য শিখলেন)-এর প্রেক্ষাপট বর্ণনা কর।",
          "explanation": "আদম (আ.) ভুল করার পর সাথে সাথে আল্লাহর কাছে ক্ষমতা চাইলে আল্লাহ তাকে ক্ষমা করে দেন। সেই ঘটনার বর্ণনার প্রেক্ষাপটে মহান আল্লাহ বলেছেন-فَتَلَقَّى آدَمُ مِنْ رَبِّهِ كَلِمَةٍ   হযরত আদম (আ.) জান্নাতে থাকাবস্থায় শয়তানের প্ররোচনায় একটি ভুল করে বসেন। তিনি নিষিদ্ধ (গন্ধম) বৃক্ষের ফল খেয়ে ফেলেন । কিন্তু সাথে সাথেই নিজের ভুল বুঝতে পেরে চরমভাবে বিচলিত হয়ে পড়েন। মহান আল্লাহ অন্তর্যামী এবং অত্যন্ত দয়ালু ও করুণাময় আদম (আ.)-এর এ করুণ অবস্থা দেখে আল্লাহ তায়ালা নিজেই ক্ষমা প্রার্থনারীতি সম্বলিত কয়েকটি রচন তাকে শিখিয়ে দিলেন। তারই বর্ণনা আলোচ্য আয়াতে দেওয়া হয়েছে। যেসব বাক্য আদম (আ)-কে তাওবার উদ্দেশ্যে বলে দেওয়া হয়েছিল তা কী ছিল সে সম্পর্কে মুফাসসির সাহাবাগণের কয়েক ধরনের বর্ণনা রয়েছে। ইবনে আব্বাস (রা.) বলেন, মহান আল্লাহ আদম (আ.) কে তওবার উদ্দেশ্যে এ আয়াতটি শিখিয়ে দেন— رَبُّنَا عَلَيْنَا الفُسَنَا وَإِن لَّمْ تَغْفِرْ لَنَا وَارْحَمْنَا لَتَكُونَنَّ مِنَ الْخَسِرِينَ অর্থ : “আমাদের প্রভু! আমরা নিজেদের ওপর জুলুম করেছি। এখন আপনি যদি আমাদের ক্ষমা না করেন, আর আমাদের প্রতি রহম না করেন, তবে অবশ্যই আমরা ক্ষতিগ্রস্তদের অন্তর্গত হবো।” (আল- আ'রাফ : ২৩) আল্লাহ তায়ালার পক্ষে থেকে যখন তাকে তাওবার এ বাক্যগুলো শিখিয়ে দেওয়া হলো, তখন আদম (আ.) যথোচিত ও গুরুত্বের সাথে তা গ্রহণ করলেন ।"
        },
        {
          "label": "ঘ",
          "question": "",
          "explanation": "বিতাড়িত ইবলিশকে উদ্দেশ্য করে বলা হয়েছে, সে আল্লাহর আদেশে আদম (রা.) কে সেজদাহ করতে অমান্য করল এবং এ ব্যাপারে অহংকার প্রকাশ করল । প্রশ্নোক্ত বাক্যটি সূরা আল-বাকারার ৩৪নং আয়াতের একটি অংশ । মহান আল্লাহ পূর্বেই সিদ্ধান্ত নিয়েছিলেন আদম (আ.) কে সৃষ্টি করে পৃথিবীতে তাঁর খলিফা বা প্রতিনিধি হিসেবে প্রেরণ করবে। পূর্ব সিদ্ধান্ত অনুযায়ী আল্লাহ আদম (আ)-কে সৃষ্টি করলেন এবং তাঁকে বিভিন্ন জ্ঞান দান করে সম্মানিত করলেন। যেমন তিনি বলেছেন- عَلَّمَ آدَمَ الْأَسْمَاءَ كُلَّهَا অর্থ : ‘আর তিনি আদম (আ.) কে শেখালেন সমস্ত বস্তুর নাম ।' এর পর মহান আল্লাহ আদম (আ.) কে দ্বিতীয়বার সম্মানিত করার জন্য ফেরেশতাদের প্রতি আদমকে সিজদা করার নির্দেশ দেন। ইবলিশও এ নির্দেশের অন্তর্ভুক্ত ছিল। তাই সকল ফেরেশতার সাথে ইবলিশের ও সিজদা করা অত্যাবশ্যক ছিল। কিন্তু আল্লাহর নির্দেশ মতো সকল ফেরেশতা আদমকে সেজদা করলেও ইবলিস সিজদা করেনি। সে সিজদা করতে অস্বীকার করল। উল্লেখ্য, জ্ঞানের দিক থেকে আদম (আ) সম্মানিত হওয়ায় ইবলিশ তাকে হিংসা করত। তাছাড়া আদম মাটির তৈরি এবং ইবলিশ আগুনের তৈরি। তাই ইবলিশ নিজেকে আদম থেকে উত্তম মনে করত। এই হিংসা ও অহংকারের বশবর্তী হয়েই ইবলিশ আল্লাহর নির্দেশে আদম (আ.)-কে সিজদা করা থেকে বিরত থাকল । তার এহেন অবাধ্যতা বর্ণনা করে মহান আল্লাহ বলেছেন— “সে (ইবলিশ) নির্দেশ পালন করতে অস্বীকার করল এবং অহংকার প্রদর্শন করল। আর সে ছিল কাফিরদের অন্তর্ভুক্ত।” (সূরা আল- বাকারা : ৩৪) ইবলিসের এই দম্ভ ও অহংকার তাকে অবস্থানচ্যুত করল। আল্লাহর একটি নির্দেশ অমান্য করার কারণে সে কাফিরদের অন্তর্ভুক্ত হয়ে গেল এবং পাপে লিপ্ত হওয়ার পর তার নাম হলো ইবলিস তথা অভিশপ্ত ।"
        }
      ]
    },
    {
      "number": "4",
      "uddipok": "মসজিদের ইমাম মাওলানা মানসুর মুসল্লিদের উদ্দেশ্যে ইসলামের ভিত্তিসমূহ উল্লেখ করে বক্তব্য দিচ্ছিলেন। একপর্যায় তিনি রাসুল (সা.)-এর উদ্ধৃতি দিয়ে বলেন, “হারাম সম্পদে তৈরি মাংস (শরীর) বেহেশতে প্রবেশ করবে না এবং হারাম সম্পদে তৈরি প্রতি টুকরো মাংসের জন্য দোযখই যথোপযুক্ত আবাস।”",
      "tag": "RB, DIN.B, CTG.B, SB, JB, BB 22",
      "sub_questions": [
        {
          "label": "ক",
          "question": "ايمان (ইমান) শব্দের অর্থ কী?",
          "explanation": "(ইমান) শব্দের অর্থ দৃঢ় বিশ্বাস।"
        },
        {
          "label": "খ",
          "question": "",
          "explanation": "হযরত ইবনে উমর (রা.) হতে বর্ণিত হাদিস থেকে জানা যায়, . রাসুল (সা.) বলেছেন, ইসলামের ভিত্তি পাঁচটি। যথা- ১. একথা সাক্ষ্য দেওয়া যে, আল্লাহ তায়ালা ব্যতীত আর কোনো উপাস্য (ইলাহ বা মাবুদ) নাই এবং নিশ্চয়ই মুহাম্মদ (সা.) তাঁর বান্দা ও রাসুল । ২. নামাজ (সালাত) প্রতিষ্ঠা করা। ৩. যাকাত আদায় করা। ৪. হজ পালন করা। ৫. রমযান মাসে রোজা পালন করা ।"
        },
        {
          "label": "গ",
          "question": "হালাল খাদ্য গ্রহণের গুরুত্ব বর্ণনা কর ।",
          "explanation": "হালাল খাদ্য গ্রহণের জন্য হালাল উপার্জন করা ফরজ । হযরত আবদুল্লাহ ইবনে মাসউদ (রা.) হতে বর্ণিত, রাসুলুল্লাহ (সা.) বলেছেন অর্থ : “হালাল উপার্জনের জন্য চেষ্টা করা (অন্যান্য) ফরজের পরে একটি ফরজ কাজ।” (বায়হাকি) ইসলামের মৌলিক ইবাদাত নামাজ, রোজা, হজ, যাকাত পালন করা যেমন ফরজ কাজ তেমনি হালাল উপার্জন করাও ফরজ কাজ।। _ ইসলামি শরিয়তে হালাল উপার্জন ইবাদাত কবুলের পূর্বশর্ত। হালাল উপার্জনকারী আল্লাহর বন্ধু। হালাল উপার্জন মানুষকে কর্মবিমুখতা থেকে বাঁচায় এবং সমাজে কর্মচঞ্চলতা সৃষ্টি করে। হালাল খাদা গ্রহণের ব্যাপারে মহান আল্লাহ বলেন, “হে মুমিনগণ! তোমাদেরকে আমি যে পবিত্র জীবিকা দিয়েছি তা থেকে খাও, আর যদি তোমরা কেবল আল্লাহর ইবাদাতই করতে চাও তবে তার শোকর কর। (সূরা আল-বাকারা : ১৭২) সুতরাং প্রত্যেক মুমিন মুসলমানের অপরিহার্য কর্তব্য হলো হালাল উপার্জন করা, হালাল উপার্জনের ওপর বেঁচে থাকা।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত হাদিসের বাস্তব শিক্ষা হলো হালাল উপার্জন করা মানুষের ইহকাল ও পরকালীন কল্যাণের জন্য অপরিহার্য। হযরত জাবির (রা.) হতে বর্ণিত, তিনি বলেন, রাসুল (সা.) বলেছেন, 'জান্নাতে প্রবেশ করবে না সেই ব্যক্তি, যার মাংসপেশি হারাম বস্তু দ্বারা গঠিত। তার জন্য জাহান্নামই শ্রেষ্ঠ স্থান।' (মুসনাদে আহমদ) আলোচ্য হাদিস থেকে আমরা বাস্তবজীবনে যে শিক্ষা গ্রহণ করতে পারি তা হলো হালাল উপার্জন করে হালাল খাদ্য খেয়ে জীবিকা নির্বাহ করতে হবে। হারাম উপায়ে অর্জিত ও উপার্জিত জীবিকা দ্বারা গঠিত শরীরের রক্ত-মাংস অপবিত্র। তাই এরূপ শরীর তথা ব্যক্তি বেহেশতে প্রবেশ করবে না। হালাল উপায়ে জীবিকা উপার্জনের ফলে সমাজ ব্যবস্থায় ধনী-দরিদ্রের মাঝে সুষম ভারসাম্য ফিরে আসে। কৃষক, দিনমজুর ক্রেতা-বিকেতা, শ্রমিক-মালিকের সাথে সুসম্পর্ক তৈরি হয়। মহান আল্লাহ বলেন 'তোমরা উত্তম ও পবিত্র বস্তু আহার কর, যা আমি তোমাদের জীবিকারূপে দিয়েছি। (সূরা আল-বাকারা : ১৭২) পরিশেষে বলা যায়, যেহেতু হারাম উপার্জনের কারণে ইবাদাত কবুল হয় না এবং এরূপ ব্যক্তি বেহেশতেও প্রবেশ করবে না, সেহেতু আমাদের সকলেরই যাবতীয় হারাম উপায়ে উপার্জিত জীবিকা এবং অবৈধ খাদদেবা গ্রহণ থেকে বিরত থাকতে হবে।"
        }
      ]
    },
    {
      "number": "5",
      "uddipok": "একদা মহানবি (সা.) তাঁর স্ত্রীদেরকে ডেকে বললেন আজ আমি দেখব তোমাদের মধ্যে কার হাত লম্বা। এতে কেউ কেউ আশ্চর্য হলে তিনি _ (সা.) বলেন, লম্বা বলতে দান করার ক্ষেত্রে কে বেশি উৎসাহী সেটাই বোঝাতে চেয়েছি। অন্যত্র তিনি বলেছেন উপরের হাত নিচের হাত থেকে উত্তম ।",
      "tag": "RB, DIN.B, CTG.B, SB, JB, BB 22",
      "sub_questions": [
        {
          "label": "ক",
          "question": "",
          "explanation": "(ইয়াদুস সুফলা) বলতে নিচের হাত তথা দান গ্রহণকারীর হাতকে বোঝায় ।"
        },
        {
          "label": "খ",
          "question": "",
          "explanation": "প্রশ্নোক্ত বাক্যটি হাদিসের একটি অংশবিশেষ। এর ব্যাখ্যা হলো- ঋণ মানুষকে সবসময় বিচলিত করে রাখে। ঋণগ্রস্ত ব্যক্তির মনে ঋণের চিন্তা রাতেও উদয় হয় এবং এ চিন্তা আরও প্রকট হয়ে ওঠে ফলে সে রাতেও একটু শান্তিতে ঘুমাতে পারে না। আর দিনের বেলাও তার শান্তি থাকে না। কেননা ঋণদাতা দিনের বেলায় তার প্রাপ্য চেয়ে ঋণগ্রহীতাকে হেয় প্রতিপন্ন করে। এতে ঋণগ্রহীতার সম্মান ও প্রতিপত্তি বিনষ্ট হওয়ার উপক্রম হয়। তাই হাদিসে ঋণের পরিণতি সম্পর্কে সতর্ক করা হয়েছে যে, নিতান্ত প্রয়োজন ছাড়া ঋণ না করাই শ্রেয়।"
        },
        {
          "label": "গ",
          "question": "",
          "explanation": "দান-সদকার গুরুত্ব হলো ইহা ইসলামের বিধিবদ্ধ ইবাদাত । দান ও সদকা শব্দ দুটি একটি অপরটির প্রতিশব্দ। ইসলামের পরিভাষায়, একমাত্র আল্লাহ তায়ালার সন্তুষ্টি অর্জনের লক্ষ্যে স্বীয় সম্পদ ব্যয় করাকে দান বা সদকা বলে। উদ্দীপকে উল্লিখিত হাদিসে দেখা যায়, রাসুল্লাহ (সা.) দান-সদকা করার প্রতি ইঙ্গিত করেছেন। দান-সদকা মুমিন জীবনের অত্যন্ত গুরুত্বপূর্ণ একটি অনুষঙ্গ। হযরত আবু হুরায়রা (রা.) হতে বর্ণিত একটি হাদিসে এসেছে রাসুলুল্লাহ (সা.) বলেছেন- إِذَا مَاتَ الْإِنْسَانُ القَطعَ عَنْهُ عَمَلَهُ إِلَّا مِنْ ثَلَاثَةِ إِلَّا مِنْ صَدَقَةٍ جَارِيَةٍ অর্থাৎ “মানুষ যখন মৃত্যুবরণ করে তখন তার সমস্ত আমল বন্ধ হয়ে যায়। তবে তিনটি আমল বন্ধ হয় না। তার একটি হলো সদকায়ে জারিয়া।” এ হাদিস থেকে বোঝা যায়, সমস্ত আমল বন্ধ হলেও সদকায় জারিয়ার মাধ্যমে কবরে বসে সওয়াবের অধিকারী হওয়া যাবে। এছাড়া দান সদকার দ্বারা মনে শান্তি আসে। বিভিন্ন বালা মসিবত দূর হয়। দানের দ্বারা মহান আল্লাহর সন্তুষ্টি অর্জিত হয়। দানের মাধ্যমে মহান আল্লাহ সম্পদকে আরও বাড়িয়ে দেন। অতএব মহান আল্লাহর সন্তুষ্টি অর্জন করে দুনিয়া ও আখিরাতে প্রভৃত কল্যাণ লাভের জন্য সাধ্যমতো দান করা জরুরি।"
        },
        {
          "label": "ঘ",
          "question": "",
          "explanation": "দানকারীকে রাসুলুল্লাহ (সা.) দানগ্রহীতার থেকে উত্তম বলে মূল্যায়ন করেছেন । ইসলামে একটি তাৎপর্যপূর্ণ ইবাদাত হলো সাধ্যমতো দান-সদকা করা। পবিত্র কুরআন ও হাদিসে দান করার প্রতি উৎসাহিত করা হয়েছে এবং দানের বিভিন্ন ফযিলত বর্ণনা করা হয়েছে। উদ্দীপকে বর্ণিত হাদিসের শেষাংশে দানকারীর মর্যাদা তুলে ধরা হয়েছে। রাসুল (সা.) বলেছেন-الْيَدُ الْعُلْيَا خَيْرٌ مِنَ الْيَدِ السفلى অর্থাৎ, “উপরের হাত নিচের হাত থেকে উত্তম। অর্থাৎ দানগ্রহীতার থেকে মর্যাদাগতভাবে দানকারী অনেক উত্তম। হাদিসের অন্য অংশে রাসুল (সা.) আরও বলেছেন- وَمَنْ يَسْتَعْن يُغْنِهِ اللَّهُ অর্থ : “যে ব্যক্তি পবিত্র থাকতে চায় (অন্যের মুখাপেক্ষী হতে) আল্লাহ তাকে পবিত্র রাখেন। অর্থাৎ দানকারীকে মহান আল্লাহ সচ্ছলতা ও বরকত দ্বারা অন্যের মুখাপেক্ষী হওয়া থেকে পবিত্র রাখেন। রাসুল (সা.) ব্যক্তিকে দান করে দেউলিয়া হওয়ার মনোবৃত্তি ত্যাগ করতে বলেছেন। সম্পদ দান করার পর দাতাকে যেন দান গ্রহণের অবস্থায় পড়তে না হয়। সেজন্য পরিবারের সচ্ছলতা নিশ্চিত করতে উল্লেখযোগ্য পরিমাণ সম্পদ জমা রাখা উচিত। মহান আল্লাহ বলেন, “কখনো নিজের (বায়ের) হাত নিজের গর্দানের সাথে বেঁধে রেখো না (যাতে কার্পণ্য প্রকাশ পায়), আবার তা সম্পূর্ণ খুলেও রেখো না, অন্যথায় (বেশি খরচ করার কারণে) তুমি নিন্দিত নিঃস্ব হয়ে যাবে।” (সূরা বনী ইসরাইল : ২৯) এছাড়া মহান আল্লাহ দানকারীকে মুত্তাকি বলে উল্লেখ করেছেন। আল্লাহ الَّذِينَ يُؤْمِنُونَ بِالْغَيْبِ وَيُقِيمُونَ الصَّلوةَ وَمِمَّا رَزَقْتُهُمْ يُنْفِقُونَ অর্থ : “যারা অদৃশ্যে বিশ্বাস স্থাপন করে এবং সালাত কায়েম করে; এবং আমি তাদের যে সম্পদ দান করেছি তা থেকে তারা ব্যয় করে।” (সূরা আল-বাকারা : ৩) পরিশেষে বলা যায়, দান মানুষকে মুত্তাকি বানায়। আল্লাহ দানকারীর নষ্ট থাকেন। তাকে দনিয়া ও আখিরাতে সম্মানিত করেন।"
        }
      ]
    },
    {
      "number": "6",
      "uddipok": "বিশ্বে চলমান করোনা মহামারির কারণে ঔষধসহ নিত্যপ্রয়োজনীয় পণ্যের মূল্য বৃদ্ধি পায়। সাধারণ মানুষের হাতের নাগালের বাইরে চলে যায় সবকিছু। এজন্য সরকার ব্যবসায়ীদের প্রতি আহ্বান জানান যেন তারা মানবিকতাপূর্ণ কার্যক্রম চালান। মাওলানা আনিস সাহেব তাঁর বক্তব্যে বলেন, বিশ্বস্ত ও সত্যবাদী মুসলিম ব্যবসায়ী কিয়ামতের দিন শহিদদের সাথে থাকবেন।",
      "tag": "RB, DIN.B, CTG.B, SB, JB, BB 22",
      "sub_questions": [
        {
          "label": "ক",
          "question": "",
          "explanation": "মানুষের মধ্যে সর্বাধিক নিকৃষ্ট সেই ব্যক্তি যার অশ্লীলতা থেকে বাঁচার জন্য অন্যান্য মানুষ তাকে পরিত্যাগ করে।"
        },
        {
          "label": "খ",
          "question": "",
          "explanation": "প্রশ্নোক্ত বাক্যটির ব্যাখ্যা হলো- সত্যিকার মুমিন ব্যক্তি কখনো কারও পরনিন্দা করে না। পরনিন্দা করা একটি বদ চরিত্র। এটি মানুষের মধ্যে অশান্তি সৃষ্টি করে এবং পাপ কাজের দিকে ধাবিত করে। এরকম জঘন্য কাজের কারণে পরনিন্দুক মানুষের কাছে অত্যন্ত ঘৃণিত হয়ে যায়। তাই একজন মুমিন ব্যক্তি কখনই পরনিন্দুক হতে পারে না।"
        },
        {
          "label": "গ",
          "question": "",
          "explanation": "ব্যবসার প্রকৃতি ও পদ্ধতি হলো ব্যবসায় হতে হবে হালাল বা বৈধ পণ্যের এবং সততা ও বিশ্বস্ততার সাথে ব্যবসায় করতে হবে। হালাল উপার্জন করা একটি ফরজ কাজ এবং ইবাদাত কবুল হওয়ার পূর্বশর্ত। আর হালাল উপার্জনের অন্যতম মাধ্যম হলো ব্যবসা করা। মহান আল্লাহ উপার্জনের জন্য ব্যবসাকে হালাল করেছেন। উদ্দীপকের বর্ণনায় ব্যবসায় সম্পর্কিত হাদিসের ভাবার্থ তুলে ধরা হয়েছে যেখানে ব্যবসার প্রকৃতি ও পদ্ধতির ইঙ্গিত পাওয়া যায়। হাদিসের ভাষ্য অনুযায়ী ব্যবসায় হলো হালাল পেশা, তাই সততা ও বিশ্বস্তার সাথে ইসলামি শরিয়ত ও আদর্শের আলোকে ব্যবসায় করতে হবে। ব্যবসায়ে অবশ্যই আমানতদারী রক্ষা করতে হবে। সঠিকমাত্রায় লভ্যাংশ রেখে পণ্যের ন্যায্য মূল্য নির্ধারণ করে দিতে হবে। পণ্যে কোনো দোষত্রুটি থাকলে তা গোপন করা যাবে না। বরং তা ক্রেতাকে স্পষ্টভাবে দেখিয়ে তারপর বিক্রি করতে হবে। কোনোভাবেই ওজন বা পরিমাপে কম বা বেশি করা যাবে না। ব্যবসায়ের আরেকটি প্রকৃতি ও পদ্ধতি হলো ব্যবসার পণ্য বা সেবা অবশ্যই হালাল হতে হবে। কোনো অবৈধ পণ্য বা অবৈধ সেবা দ্বারা ব্যবসায় করা যাবে না। ব্যবসায় বাণিজ্যের ক্ষেত্রে মিথ্যার আশ্রয় গ্রহণ করলে ব্যবসায়ী এবং ক্রেতা উভয়ই ক্ষতিগ্রস্ত হয় । অতএব বলা যায়, ব্যবসায়ের উপকরণ হতে হবে হালাল পণ্য ও সেবা এবং ব্যবসায় করতে হবে সম্পূর্ণ সততা, বিশ্বস্ততা আমানতদারিতা ও ন্যায়-নিষ্ঠার সাথে ।"
        },
        {
          "label": "ঘ",
          "question": "",
          "explanation": "হাদিসের সাথে সাদৃশ্যপূর্ণ হওয়ায় মাওলানা আনিস সাহেবের বক্তব্যকে যথার্থ ও সঠিক বলা যায়। উপার্জনের অন্যতম প্রধান মাধ্যম হলো বৈধ পন্থায় ব্যবসায় বাণিজ্য করা। আর পেশা হিসেবে ব্যবসায়-বাণিজ্য সর্বোত্তম হওয়ায় রাসুলুল্লাহ (সা.), খুলাফায়ে রাশেদীনসহ অধিকাংশ সাহাবি ব্যবসায় করে জীবিকা নির্বাহ করেছেন। উদ্দীপকে মাওলানা আনিস সাহেব তার বক্তব্যে বলেন, বিশ্বস্ত ও সত্যবাদী মুসলিম ব্যবসায়ী কিয়ামতের দিন শহিদদের সাথে থাকবেন। অর্থাৎ তিনি বলতে চেয়েছেন বৈধ পন্থায়, সততার সাথে ব্যবসায় করা অত্যন্ত কঠিন কাজ। তাই বিশ্বস্ততা বজায় রেখে ব্যবসায় করলে তাকে কিয়ামতের দিন শহিদদের সাথে রাখা হবে। আমরা একটি হাদিসের দিকে লক্ষ করলে এর সত্যতা দেখতে পাই। তা হলো রাসুল (সা.) বলেছেন- অর্থাৎ, “সত্যবাদী, বিশ্বস্ত, মুসলিম ব্যবসায়ী কিয়ামতের দিন শহিদগণের সঙ্গে থাকবেন।” (ইবন মাজাহ) পরিশেষে বলা যায়, উদ্দীপকে মাওলানা আনিস সাহেব তার বক্তব্যে মূলত হাদিসের কথাই তুলে ধরেছেন। তাই তার বক্তব্যটি সম্পূর্ণ যথার্থ হয়েছে।"
        }
      ]
    },
    {
      "number": "7",
      "uddipok": "চিত্রের আলোকে উত্তর দাও :",
      "tag": "RB, DIN.B, CTG.B, SB, JB, BB 22",
      "sub_questions": [
        {
          "label": "ক",
          "question": "",
          "explanation": "ইজমার আহাল হলেন সেই সকল মুজতাহিদ, যারা পূণ্যবান এবং প্রবৃত্তি ও পাপাচারিতার অনুসরণ করেন না ।"
        },
        {
          "label": "খ",
          "question": "",
          "explanation": "প্রশ্নোক্ত বাক্যটি একটি হাদিসের অংশ। রাসুল (সা.) তাঁর উম্মতের বৈশিষ্ট্য তুলে ধরে বলেছেন, আল্লাহ তায়ালা আমার উম্মতকে কখনো ভ্রষ্টতা বা ভুল সিদ্ধান্তের ওপর একত্র করবেন না। অর্থাৎ উম্মতের মধ্যে কোনো বিষয়ে সমস্যা উদ্ভব হলে আলোচনা, পর্যালোচনার মাধ্যমে সর্বাধিক সঠিক সিদ্ধান্তের ওপর একমত হয়ে সমস্যার সমাধান করবে। রাসুল (সা.) আরও বলেন, 'আমার উম্মতের একদল লোক সর্বদা সত্যের উপর প্রতিষ্ঠিত থাকবে।' এ দলটি কখনই ভ্রষ্ট বা ভ্রান্ত মতের সাথে একমত হবে না।"
        },
        {
          "label": "গ",
          "question": "",
          "explanation": "মস্যা সমাধানের ক্ষেত্রে কুরআন ও হাদিসের যে নির্দেশনা দেওয়া আছে তার ভিত্তিতে চিত্রে ইঙ্গিতকৃত ৩নং বিষয়টি সংঘটিত হতে পারে। মানবসমাজ প্রতিনিয়ত পরিবর্তনশীল। আর ইসলাম যেহেতু সর্বকালে উপযোগী জীবনদর্শন, তাই সমাজের পরিবর্তনে ইসলাম ও তার গতিধারা অব্যাহত রাখে। এই গতিশীলতাকে ধরে রাখার প্রশ্নে ইসলামে ইজমার উৎপত্তি ঘটেছে। চিত্রের ৩নং স্থানে ইজমাকে উল্লেখ করা হয়েছে। এটি ইসলামি আইনের তৃতীয় উৎস । এ সম্পর্কে কুরআন ও হাদিসে ইঙ্গিত রয়েছে। যেমন আল্লাহ বলেছেন— মহান আল্লাহ আরও ঘোষণা করেন— ومن يقابل الرسول من بعد ما بين له الهُدى وَيَقيعُ غير سبيل الموميهن لوله ماکولی অর্থ : “হিদায়েত প্রকাশ হওয়ার পর যারা রাসুলের বিরুদ্ধাচরণ করবে এবং মুমিনদের সম্মিলিত পন্থার বিপরীত পথ অবলম্বন করবে, আমি তাদের ওপর যা চাপানোর তা চাপিয়ে দেব।” (সূরা নিসা : ১১৫) এ আয়াতে স্পষ্টই মুমিনদের ইজমার প্রতি ইঙ্গিত করা হয়েছে। এছাড়া রাসুল (সা.) বলেছেন— তোমাদের সামনে কোনো সমস্যা উপস্থিত হলে তা মীমাংসার জন্য কিতাবুল্লাহর অনুসারে ফয়সালা করবে। যদি তাতে ফয়সালা না পাওয়া যায় তাহলে সুন্নাহর দিকে দৃষ্টিপাত করবে। আর সুন্নাহের এমন কোনো বিষয় উদ্ভব না হলে মুসলিম উম্মাহর মতৈক্যের ওপর নির্ভর করবে (আহমদ)। এ হাদিসেও সরাসরি ইজমার নির্দেশনা দেওয়া হয়েছে। অতএব কুরআন ও হাদিসের এ সকল নির্দেশনা মোতাবেক যেকোনো সমস্যা সমাধানে ইজমা সংঘটিত হতে পারে।"
        },
        {
          "label": "ঘ",
          "question": "",
          "explanation": "প্রশ্নোক্ত বাক্যটিতে বলা হয়েছে যে, সমস্যা সমাধানে সংঘটিত ইজমা যদি কুরআন ও সুন্নাহের পরিপন্থি হয় তাহলে তা গ্রহণযোগ্য হবে না, বরং তা সম্পূর্ণরূপে পরিত্যাজ্য। ইসলামি আইনের তৃতীয় উৎস হলো ইজমা। ইজমা হলো কোনো বিষয়ে ঐক্যমত পোষণ। ইসলামি পরিভাষায় ইজমা হলো ইসলামি চিন্তাবিদ তথা মুজতাহিদগণের ওইসব সিদ্ধান্ত যেসব বিষয়ে কুরআন ও সুন্নাহর আলোকে তারা ঐক্যমত পোষণ করেন। প্রদত্ত চিত্রের শুনং স্থানে ইসলামি আইনের উৎস হিসেবে ইজমাকে তুলে ধরা হয়েছে। — সৃষ্ট কোনো সমস্যা সমাধানের ক্ষেত্রে কুরআন ও সুন্নাহর পরেই ইজমার গুরুত্ব অনস্বীকার্য। কিন্তু ইজমা গ্রহণযোগ্য হতে হলে তা কিছু শর্তমোতাবেক হতে হবে। আর তা হলো ইজমার সিদ্ধান্ত অবশ্যই কুরআনের অনুকূলে হতে হবে। কুরআনে বর্ণিত কোনো আয়াত বা বিধানের পরিপন্থি হলে তা সেই ইজমা গ্রহণযোগ্য হবে না। দ্বিতীয় শর্ত হলো স্বয়ং রাসূলুল্লাহ (সা.)-এর সুন্নাহ এবং সাহাবিগণের অভিমত ও সিদ্ধান্তের পরিপন্থি হতে পারবে না। পরিশেষে বলা যায়, যেকোনো ইজমা গ্রহণযোগ্য হতে হলে তা কুরান ও সুপ্তাহর অনুকূলে হতে হবে। অন্যথায় তা পরিত্যাজ্য হবে।"
        }
      ]
    },
    {
      "number": "8",
      "uddipok": "সুলাইমান তার মেয়ের বিয়েতে পৃথিবীর শ্রেষ্ঠ জিনিস উপহার দিবেন বলে ঘোষণা দেন। কিন্তু সেই শ্রেষ্ঠ জিনিস সম্পর্কে তিনি জানেন না । এ বিষয়ে তিনি পড়ে । এর সমাধান তিনি। মাওলানা শফিক সাহেবের নিকট গমন করেন। মাওলানা শফিক সাহেব তাকে সান্ত্বনা দেন এবং বলেন, “কুরআন-হাদিসের গবেষণালব্ধ সমাধান আছে ইলমে ফিকহর মধ্যে।”",
      "tag": "RB, DIN.B, CTG.B, SB, JB, BB 22",
      "sub_questions": [
        {
          "label": "ক",
          "question": "",
          "explanation": "ইমাম আবু হানিফা (র.)-এর পূর্ণ নাম হলো নোমান ইবনে সাবিত ইবনে যাওতা আল কুফি"
        },
        {
          "label": "খ",
          "question": "",
          "explanation": "প্রশ্নোক্ত বক্ত্যটি একটি হাদিসের অংশবিশেষ। রাসুল (সা.) বলেছেন, “আল্লাহ যার কল্যাণ চান, তাকে দ্বীনের ইলম দান করেন।” অর্থাৎ আল্লাহ যাকে কল্যাণ দান করার ইচ্ছা করেন তাকে শরিয়তের বিধানের আলেম ও বিচক্ষণ বানান। এই বাক্যটি দ্বারা ফিকহশাস্ত্রের গুরুত্ব বোঝানো হয়েছে। আর ইসলামি শরিয়তের ব্যবহারিক দিকের প্রধান ভিত্তি হলো ফিকহশাস্ত্র। ফিকহ ব্যক্তির জীবন শৃঙ্খলা ও শান্তিপূর্ণ করতে পারে। ইসলামের বিধান অনুশীলনের মাধ্যমে মহান আল্লাহর প্রিয়পাত্রে পরিণত হয় এবং ইহকালীন ও পরকালীন কল্যাণ লাভ হয়। আল্লাহ তায়ালা বলেন, “আর যাকে হিকমত বা ফিকহের জ্ঞান দান করা হয়েছে তাকে দেওয়া হয়েছে অশেষ কল্যাণ।\" (সূরা আল-বাকারা : ২৬৯) নবি (সা.) বলেন, “আল্লাহ তায়ালা যে ব্যক্তির কল্যাণ সাধনের ইচ্ছা করেন, তিনি তাকে দ্বীন সম্পর্কে সূক্ষ্ম জ্ঞান দান করেন।” (বুখারি ও মুসলিম) হাদিসটিতে জ্ঞানের মাহাত্মকে প্রকাশ করে তা অর্জনের প্রতি উৎসাহ করা হয়েছে।"
        },
        {
          "label": "গ",
          "question": "",
          "explanation": "কুরআন ও হাদিসের গভীর জ্ঞান নেই এমন সাধারণ মানুষের জন্য কুরআন ও হাদিস গবেষণা করে বিভিন্ন শরয়ি সমস্যা সমাধান খুঁজে বের করার ক্ষেত্রে ইলমে ফিকহের গুরুত্ব অত্যাধিক। যে শাস্ত্রে শরিয়তের বিধিবিধান, শাখা-প্রশাখা ও কার্যকারিতা সম্বন্ধে আলোচনা করা হয়, যা উদ্ভাবন করা হয় বিস্তারিত প্রমাণাদি থেকে, এ ধরনের ইলমকে ইলমে ফিক্‌হ বলে। ইলমে ফিকহ বস্তুত ইসলামি আইনশাস্ত্র । উদ্দীপকে মাওলানা সাহেব তার বক্তব্যে ইলমে ফিকহর কথা তুলে ধরেছেন। ইসলামি শরিয়ত সঠিকভাবে পালনের ক্ষেত্রে ইলমে ফিকহ একটি অত্যাবশ্যকীয় বিষয়। আমরা জানি, ইসলামের প্রাথমিক যুগে রাসুল (সা.) যেকোনো সমস্যার সমাধান আল-কুরআনের মাধ্যমে নিজেই পেশ করতেন। কালের পরিক্রমায় রাসুল (সা)-এর পর ইসলাম আরবের বাইরে পৃথিবীর বিভিন্ন অঞ্চলে ছড়িয়ে পড়ে। নতুন সভ্যতা সংস্কৃতির কারণে মুসলিম সমাজে অনেক নতুন নতুন সমস্যার উদ্ভব হতে থাকে। যার সমাধান সরাসরি কুরআন ও হাদিসে পাওয়া যায় না। এমনকি কুরআন ও হাদিস গবেষণা করে বের করাও সর্বসাধারণের জন্য দুষ্কর হয়ে পড়ে। ফলে এসব সমস্যা সমাধানকল্পে দ্বীনের সত্যনিষ্ঠ মুজতাহিদগণ সাধারণ মুসলমানের জন্য ইলমে ফিকহ উদ্ভাবন করেন। অতএব বলা যায়, সর্বসাধারণ মুসলমানের ইসলামি শরিয়ত অনুযায়ী জীবন পরিচালনা করতে ইলমে ফিকহের কোনো বিকল্প নেই।"
        },
        {
          "label": "ঘ",
          "question": "",
          "explanation": "কুরআন ও হাদিসই ইলমে ফিকহের মূলভিত্তি হওয়ায় এ সম্পর্কে উদ্দীপকে মাওলানা শফিক সাহেবের বক্তব্যকে সঠিক বলা যায়।” মানবজীবন ইসলামি শরিয়ত মোতাবেক চলার জন্য ইলমে ফিক্হ একটি অত্যন্ত প্রয়োজনীয় বিষয়। রাসুল (সা.) ও তাঁর সাহাবিদের বিদায়ের পর মুসলিম সমাজ যে নতুন নতুন সমস্যার সম্মুখীন হতে থাকে যার অনেকাংশের সমাধান সরাসরি কুরআন-হাদিসে পাওয়া যায় না। তাই এ সকল সমস্যার সঠিক সমাধান বের করতেই ইলমে ফিকহের উৎপত্তি হয় উদ্দীপকে মাওলানা শফিক সাহেব ইলমে ফিকহ সম্পর্কে যে বক্তব্য দিয়েছেন তা সম্পূর্ণ সমর্থনযোগ্য। কেননা, ইলমে ফিক্হ তথা ইসলামি আইনের মূল দুটি উৎস হলো কুরআন ও হাদিস। এ দুটি উৎসের বাইরে গিয়ে কোনো আইন বা সিদ্ধান্ত হলে তা শরিয়তের আইন বলে গ্রহণযোগ্য হবে না। কিন্তু রাসুল (সা.) ও সাহাবিদের তিরোধানের পর নতুন নতুন যেসব সমস্যার সৃষ্টি হতে থাকে তার সমাধান সরাসরি কুরআন ও হাদিস থেকে বের করে সমাধানের জন্য দুষ্কর হয়ে পড়ে । তাই সাধারণ মানুষের পূর্ণ শরিয়ত অনুযায়ী চলার দ্বীনের সত্যনিষ্ঠ মুজতাহিদগণ কুরআন ও হাদিস গবেষণা করে সকল সমস্যার সমাধান করে দেন। আর মুজতাহিদগণের কুরআন-হাদিস গবেষণা করে সমস্যার সমাধান বা বিধিবিধান বের করাই হচ্ছে ইলমে ফিক্হ । পরিশেষে বলা যায়, ইলমে ফিক্হ হচ্ছে কুরআন ও হাদিসের গবেষণালব্ধ ফল। তাই ইলমে ফিক্হ সম্পর্কে উদ্দীপকে মাওলানা শফিক সাহেবের বক্তব্য সম্পূর্ণ সঠিক ও যথার্থ হয়েছে ।"
        }
      ]
    },
    {
      "number": "9",
      "uddipok": "মহানবি (সা.) মিরাজ রজনীতে মহান আল্লাহর দিদার লাভ করেন এবং উম্মতের জন্য প্রতিদিন পাঁচবার আদায়যোগ্য একটি ইবাদাত নিয়ে আসেন। পবিত্র কুরআনে আল্লাহ ঘোষণা করেছেন যে, একমাত্র ইবাদাত করার জন্যই তিনি জিন এবং মানুষকে সৃষ্টি করেছেন।",
      "tag": "RB, DIN.B, CTG.B, SB, JB, BB 22",
      "sub_questions": [
        {
          "label": "ক",
          "question": "",
          "explanation": "(ইবাদাতুন) শব্দের অর্থ দাসত্ব বা গোলামি করা।"
        },
        {
          "label": "খ",
          "question": "",
          "explanation": "প্রশ্নোক্ত বাক্যটি একটি হাদিসের অংশ। রাসুল বলেছেন— الصلوة معراج المؤمنين অর্থ : “সালাত মুমিনের জন্য মিরাজস্বরূপ।” এ হাদিস দ্বারা রাসুল (সা.) বোঝাতে চেয়েছেন যে, মুমিন ব্যক্তি একাগ্রতার সাথে নিয়মিত সালাত আদায় করলে আল্লাহর সাথে তাশাহুদ পাঠের মাধ্যমে সাক্ষাৎ হয়ে যায়। সে আল্লাহর সান্নিধ্য লাভ করে এবং আল্লাহর অতি প্ৰিয় বান্দারূপে পরিগণিত হয়। আল্লাহ ও বান্দার মাঝে যোগসূত্র এই সালাত ।"
        },
        {
          "label": "গ",
          "question": "",
          "explanation": "প্রশ্নোক্ত বাক্যে বলা হয়েছে যে, নিয়মিত যথাযথভাবে সালাত আদায় করলে মানুষ সহজেই যাবতীয় অশ্লীল কাজ থেকে বিরত থাকতে পারে । আরবি শব্দে সালাত বলতে সাধারণত নামাজকে বোঝানো হয় নির্দিষ্ট কিছু আরকানসহ নির্দিষ্ট সময়ে আদায়কৃত একটি ইবাদাত হলো সালাত। যা আল্লাহ তায়ালা প্রাপ্ত বয়স্ক সকল মুসলিমের ওপর দৈনিক পাঁচ বার আদায় করা ফরজ করেছেন। উদ্দীপকের প্রশ্নে বলা হয়েছে, নিশ্চয়ই সালাত যাবতীয় অশ্লীল কাজ থেকে বিরত রাখে। এ বক্তব্যের তাৎপর্য হলো দিবারাত্রি নির্ধারিত বিভিন্ন সময়ে সালাত আদায়ের মাধ্যমে মানুষ আল্লাহকে স্মরণ করে। এভাবে নিয়মিত সালাত আদায়কারী ব্যক্তি যখনই কোনো অন্যায় বা অশ্লীল কাজ করতে যায়, তখনই চিন্তা করে কিছুক্ষণের মধ্যেই তো আমি সালাতে আল্লাহর মুখোমুখী হবো। তাহলে কী করে অশ্লীল অন্যায় কাজে নিয়োজিত হচ্ছি? এই ভেবে সালাত আদায়কারী ব্যক্তি নিজে থেকেই অশ্লীল কাজ থেকে বিরত থাকে। আর এ কথাই মহান আল্লাহ বলেছেন যে, নিশ্চয়ই সালাত মানুষকে যাবতীয় অন্যায়-অশ্লীল কাজ থেকে বিরত রাখে।"
        },
        {
          "label": "ঘ",
          "question": "",
          "explanation": "সুষ্ঠু, সুন্দর ও আদর্শিক সমাজ গঠনে সালাতের গুরুত্ব অপরিসীম। সালাত ইসলামি জীবনদর্শনের অন্যতম স্তম্ভ। ইসলামে সালাতের গুরুত্ব এতো বেশি যে, সালাত ব্যতীত ইসলামি জীবন কল্পনাই করা যায় না। সালাতকে মুমিন জীবনের সার্বিক ট্রেনিং বলে অভিহিত করা হয়। উদ্দীপকের বর্ণনায় সালাতের বিভিন্ন গুরুত্বের সাথে এর সামাজিক গুরুত্বের কথাও বলা হয়েছে। সালাত ব্যক্তিগত ইবাদাত হলেও সমাজের ওপর এর বিরাট প্রভাব বিদ্যমান। সালাতের কারণে দৈনিক পাঁচবার মুসলমানগণ একস্থানে মিলিত হওয়ার সুযোগ পায়। একে অপরের খোঁজখবর নিতে পারে। এতে সামাজিক সম্প্রীতি, একতার বন্ধন, ভ্রাতৃত্ব ও পারস্পরিক মনোভাব সুদৃঢ় হয়ে ওঠে। সালাত মানুষের নৈতিক সত্তা জাগ্রত করে মানুষকে দুর্নীতিমুক্ত প্রকৃত মানুষ হিসেবে বাঁচতে সহায়তা করে। আবার সালাম হলো সাম্যের শ্রেষ্ঠ নমুনা। সালাত আদায়ের সময় ধনী-গরিব সকলে এক কাতারে  দাঁড়ায়। সালাত মানুষকে দায়িত্ববোধসম্পন্ন হিসেবে গড়ে তোলে। মহান আল্লাহ বলেন- “নিশ্চয়ই নির্ধারিত সময়ে সালাত আদায় করা মুমিনদের জন্য ফরজ করা হয়েছে। (সূরা নিসা : ১০৩)। বস্তুত নির্ধারিত সময়ে নামাজ আদায়ের এ পদ্ধতি মুসলিমকে দায়িত্বশীল ও সময়ানুবর্তী করে গড়ে তোলে । মানুষকে যাবতীয় অন্যায় অশ্লীল কাজ থেকে বিরত রাখে। ফলে সমাজ অন্যায়, বিশৃঙ্খলা অশান্তি থেকে মুক্ত থাকে। সমাজে শান্তি বজায় থাকে । পরিশেষে বলা যায়, সালাত মানুষকে পূর্ণ সামাজিক মানুষে পরিণত করে। সমাজে শান্তি প্রতিষ্ঠা করে। সর্বোপরি সততা ও ইনসাফপূর্ণ সমাজ বিনির্মাণে সালাতের বিকল্প নাই ।"
        }
      ]
    },
    {
      "number": "10",
      "uddipok": "রহিম সাহেব দূরদেশে গিয়ে একটি ইবাদাত পালনের জন্য অনলাইনে রেজিস্ট্রেশন করেন। কিন্তু করোনা মহামারির কারণে দুই বছর সেই ইবাদাতটি সীমিত লোকজন পালন করার কারণে তিনি সেটা করতে পারেন নাই। তবে এবছর সরকার সেই ইবাদাত পালনের জন্য অনুমতি দেওয়ার ঘোষণা দিয়েছে।",
      "tag": "RB, DIN.B, CTG.B, SB, JB, BB 22",
      "sub_questions": [
        {
          "label": "ক",
          "question": "",
          "explanation": "রোজাদারের জন্য দুটি আনন্দ। এর একটি হলো তার ইফতারের সময় আর অপরটি হলো আল্লাহর সঙ্গে তার সাক্ষাতের সময়।"
        },
        {
          "label": "খ",
          "question": "",
          "explanation": "প্রশ্নোক্ত বাক্যটির ব্যাখ্যা হলো— ইসলামি সমাজে ধনী-দরিদের মাঝে যাকাত সেতুবন্ধন হিসেবে কাজ করে। যাকাত ফরজ করার মূল উদ্দেশ্য হলো সমাজের দরিদ্রদের সাবলম্বী করে তোলা। আর্থিকভাবে ধনী-দরিদ্র বৈষম্য দূর করা। তাই যথাযথভাবে যাকাত আদায় হয়ে সমাজ থেকে ধনী-দরিদ্র বৈষম্য দূর হয় ৷ দরিদ্ররা স্বচ্ছল হয়ে ওঠে। ধনী-গরিব সার্বিকভাবে একে অপরের সহযোগী হয়। যাকাতের মাধ্যমে ধনী ও দরিদ্রের মাঝে এরূপ বৈষম্যমুক্ত সম্পর্ক গড়ে ওঠার কারণে মহানবি (সা.) যাকাতকে ইসলামের সেতুবন্ধন বলে উল্লেখ করেছেন ।"
        },
        {
          "label": "গ",
          "question": "",
          "explanation": "উদ্দীপকে হজ নামক ইবাদাতের কথা বলা হয়েছে। হজ শব্দের অর্থ জিয়ারত করা, সাক্ষাত করা, ইসলামের পরিভাষায় আল্লাহর সন্তুষ্টি লাভের আশায় জিলহজ মাসের নির্ধারিত দিনসমূহে নির্ধারিত নিয়মকানুন অনুসারে মক্কায় পবিত্র কাবাঘর ও সংশ্লিষ্ট স্থানসমূহ জিয়ারত করাকে হজ বলে ।  উদ্দীপকে রহিম সাহেব এমন এক ইবাদাতের কথা বলেছেন, দূরদেশে গিয়ে আদায় করতে হয়। আমরা জানি, মক্কা হলো আমাদের থেকে অনেক দূরের দেশ, একমাত্র হজ পালন করতেই দূরের দেশ মক্কায় কাবা ঘরে যেতে হয়। আর মক্কা যেহেতু ভিন্ন দেশ, তাই মক্কা যেতে হলে সরকারের অনুমতিক্রমে পাসপোর্ট ও ভিসা করতে হয়। প্রতিবছর হাজিরা মক্কায় হজ পালন করলেও করোনা মহামারির সময় সরকার অনেককেই হজের অনুমতি দেননি। আর এ বিষয়গুলোই উদ্দীপকে রহিম সাহেবের বক্তব্যে ফুটে উঠেছে। তাই বলা যায়, উদ্দীপকে রহিম সাহেব হজের কথা বলেছেন।"
        },
        {
          "label": "ঘ",
          "question": "",
          "explanation": "হজ বিশ্ব মুসলিমের মহাসম্মেলন বা মিলন কেন্দ্র হওয়ায় হজ সম্পর্কে প্রশ্নোক্ত উক্তিটিকে যথার্থ বলা যায়। হজ ইসলামের পঞ্চম স্তম্ভের মধ্যে একটি বিশেষ স্তম্ভ। সামর্থ্যবান প্রতিটি মুসলিম নর-নারীর জন্য জীবনে একবার হজ আদায় করা ফরজ। বিশুদ্ধমতে হজ ফরজ হওয়ার পর বিলম্বে না করে আদায় করা অবশ্য কর্তব্য উদ্দীপকে রহিম সাহেব তার বক্তব্যে হজের প্রতি ইঙ্গিত করেছেন। \"হজ ব্যক্তিগত ইবাদাত হলেও ইহা বিশ্বের সকল মুসলিমের সাথে দেখা হওয়ার মাধ্যম। হজ পৃথিবীর সব অঞ্চল, বর্ণ ও ভাষার মুসলিমদের সম্মিলিতভাবে কাজ করার শিক্ষা দেয়। হজের মধ্যে ইসলামি ভ্রাতৃত্বের বাস্তবরূপ লক্ষ করা যায়। কেননা, হজ একমাত্র মক্কা নগরীতে কাবাঘরে গিয়ে আদায় করতে হয়। তাছাড়া হজের জন্য নির্দিষ্ট মাস হলো জিলহজ মাস । তাই প্রতিবছর জিলহজ মাসে বিশ্বের বিভিন্ন প্রান্ত থেকে লক্ষ লক্ষ মুসলমান মক্কায় পবিত্র কাবাঘরে হজ পালনের জন্য একত্রিত হয়। সকলে একই পোশাক পরিধান করে আল্লাহর সামনে নিজেকে সমর্পন করে। একবাক্যে সম্মিলিত কণ্ঠে আল্লাহর দরবারে হাজিরা দেয়। এজন্য হজ হচ্ছে বিশ্ব মুসলিমের মহাসম্মেলন । পরিশেষে বলা যায়, হজের সময় পৃথিবীর বিভিন্ন প্রান্ত থেকে আগত সকল মুসলিমের সাক্ষাত হয়। এ সময় পারস্পরিক যোগাযোগ, ভাবের আদান-প্রদান ও শুভেচ্ছা বিনিময়ের সুযোগ সৃষ্টি হয়। তাই আমি মনে করি, প্রশ্নোক্ত উক্তিটি সম্পূর্ণ সঠিক ও যথার্থ ।"
        }
      ]
    },
    {
      "number": "11",
      "uddipok": "রফিক ও শফিক যৌথভাবে ব্যবসায় করেন । একটি বিশেষ মাসে অন্যান্য ব্যবসায়ীরা জিনিসপত্রের দাম বাড়ালেও তারা পূর্বের মূল্যেই পণ্য বেচাকেনা করেন। একজন খরিদ্দার পণ্য কেনার এক পর্যায়ে মূল্য নিয়ে ঝগড়া করতে উদ্দত হলে রফিক বলে যে, আমি একটি বিশেষ ইবাদাত পালন করছি । তাই ঝগড়া বা অতিরিক্ত কথা বলতে পারব না।",
      "tag": "RB, DIN.B, CTG.B, SB, JB, BB 22",
      "sub_questions": [
        {
          "label": "ক",
          "question": "",
          "explanation": "ইবাদাতের মধ্যে স্থিরতা অবলম্বন করা হচ্ছে খুশু। আর ইবাদাতটি একাগ্রতার সাথে আদায় করা হচ্ছে খুযু।"
        },
        {
          "label": "খ",
          "question": "",
          "explanation": "প্রশ্নে উল্লিখিত হাদিসটির অর্থ হলো— “(আল্লাহ বলেন) রোজা আমার জন্য এবং এর প্রতিদান আমি নিজে দেব।” সিয়ামের বিধিনিষেধ ও নির্দেশ পালনে আল্লাহ ও সিয়াম পালনকারী ব্যতীত তৃতীয় কোনো সত্তা নেই। একমাত্র আল্লাহর প্রতি বান্দার তাকওয়াই এক্ষেত্রে কার্যকর থাকে। আর এজন্যই আল্লাহ তায়ালা এ ইবাদাতকে নিজের জন্য খাস উল্লেখ করে বলেন- বান্দা একমাত্র আমার সন্তুষ্টির জন্যই সাওম পালন করে এবং আমি এর প্রতিদান নিজে দেব ।"
        },
        {
          "label": "গ",
          "question": "",
          "explanation": "রফিক সাহেবের পালনকৃত ইবাদাতটির আধাম্মিক গুরত্ব এর দ্বারা বান্দা তাকওয়া অর্জন করে। ইসলামের মৌলিক ইবাদাতের মধ্যে সালাত ও যাকাতের পরেই সাওমের স্থান। আত্মসংযম, আত্মনিয়ন্ত্ৰণ আৰুগুদি ও আধ্যাধিক উন্নতি সাধনে ও একটি অপরিহার্য শারীরিক রফিক সাহে করছেন । সাওমের আধ্যাত্মিক গুরুত্ব সীমাহীন। আত্মিক উৎকর্ষ সাধনে সাওম একটি অপরিহার্য ও চিরন্তন বা সকল কাল ও যুগের ইবাদাত। সিয়াম সাধনার মাধ্যমে মাটির মানুষ ঊর্ধ্বজগতের সাথে ঘনিষ্ঠ ও সুনিবিড় সম্পর্ক প্রতিষ্ঠিত করতে সক্ষম হয়। ফলে সে এমন এক ঊর্ধ্বজগতের স্বাদ উপলব্ধি করতে সক্ষম হয়, যা নিছক ভোগবিলাস কিংবা উদরপূর্তির মাধ্যমে কল্পনাও করা যায় না। সিয়ামের কঠোর । শৃঙ্খল ও নিয়ন্ত্রণ তাকে প্রকৃত মুমিন হওয়ার সুযোগ এনে দেয় । আত্মাকে কলুষমুক্ত করে, পরিশুদ্ধ করে, আত্মশুদ্ধি ও আত্মিক উৎকর্ষ সাধনের পথকে প্রসারিত করে দেয় সিয়াম।"
        },
        {
          "label": "ঘ",
          "question": "",
          "explanation": "আত্মশুদ্ধি অর্জনে উদ্দীপকে রফিক সাহেবের পালনকৃত সাওম অত্যন্ত যথার্থ ভূমিকা পালন করে। রমজানের সিয়াম পালন করা একাধারে একটি ধর্মীয় ও নৈতিক অনুশীলন। আর সিয়াম বলতে শুধু ভোর থেকে সূর্যাস্ত পর্যন্ত খাদ্য, পানীয় ও দৈহিক সম্ভোগ থেকে বিরত থাকাকেই বোঝায় না, বরং সবরকম অন্যায়, অশুভ চিন্তাকর্ম থেকে বিরত থাকাকে বোঝায়। উদ্দীপকে রফিক সাহেব আত্মশুদ্ধি অর্জনের জন্য সিয়াম পালন করে। কেননা আত্মশুদ্ধি অর্জনের সর্বশ্রেষ্ঠ মাধ্যম হলো সিয়াম পালন করা। সাওম পালনের মাধ্যমে রোজাদার ব্যক্তি স্বেচ্ছায় ও সচেতনভাবে নিজেকে সব রকম দৈহিক সম্ভোগ ও প্রচলিত সুযোগ-সুবিধা থেকে বিরত রাখে এবং অবলম্বন করে এমন এক উপায়, যার সাহায্যে সে সুযোগ পায় তার পাশবিক প্রবৃত্তিসমূহকে সংযত করার। মানুষের সেই পাশবিক প্রবৃত্তির মধ্যে রয়েছে অহংকার, হিংসা লোভ-লালসা, কামনা-বাসনা, গিবত করা, অশ্লীল কার্যাদি, ঝগড়া-কলহ ইত্যাদি। সিয়াম সাধনা মানুষের মধ্যকার এ সকল খারাপ ও কুপ্রবৃত্তিগুলোকে দমন করে পরিপূর্ণ আত্মশুদ্ধি অর্জনে প্রবলভাবে সাহায্য করে। পাশাপাশি সাওম পালনকারীকে একজন পূর্ণাঙ্গ ও সত্যিকার মানুষে পরিণত করে। এজন্য মহান আল্লাহ বলেন- كتب عليكم الضياء النا كتب على الدين من البلكم لعلكم القوي অর্থ : “তোমাদের ওপর সাওম (রোযা) ফরয করা হয়েছে। যেমনটি করা হয়েছিল তোমাদের পূর্ববর্তীদের ওপর। যেন তোমরা তাকওয়া (আল্লাহ ভীতি) অর্জন করতে পার।” (সূরা আল-বাকারা : ১৮৩) রাসুল (স.) বলেন- “যে ব্যক্তি ইমানের সাথে সওয়াবের আশায় রমজানের রোজা পালন করে, তার আগের সব গুনাহ ক্ষমা করে দেওয়া হয়।\" (বুখারি ও মুসলিম) পরিশেষে বলা যায়, সাওম পালনের মাধ্যমে মানুষ আত্মশুদ্ধি অর্জন করে এবং আল্লাহ প্রেমিক, ধৈর্যশীল, পরোপকারী, নিরহংকারী ইত্যাদি নৈতিক গুণে গুণান্বিত হয়ে চারিত্রিক দৃঢ়তায় উপনীত হয় ।"
        }
      ]
    }
  ]
}