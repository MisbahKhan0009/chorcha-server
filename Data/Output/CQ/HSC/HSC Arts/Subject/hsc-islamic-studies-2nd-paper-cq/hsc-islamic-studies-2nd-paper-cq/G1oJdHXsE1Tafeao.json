{
  "title": "বরিশাল বোর্ড ২০২১",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "দ্বাদশ শ্রেণির শিক্ষার্থী শাফিন ক্লাস শেষে তার সহপাঠী ফেরদৌসকে বলল, পবিত্র কুরআনের অনেক সূরায় মুসলমানদের বিরুদ্ধে ইহুদি ও মুনাফিকদের নানা চক্রান্তের বিষয় যেমন উল্লেখ রয়েছে, তেমনি শান্তি প্রতিষ্ঠায় পারস্পরিক লেনদেন, ব্যবসায় বাণিজ্য, বিচারব্যবস্থা  দণ্ডবিধি ইত্যাদি বিষয়ের বর্ণনা করা হয়েছে। তখন ফেরদৌস বলল, কখনো এক বা একাধিক আয়াত, কখনো একটি সূরা অবতীর্ণ হয়ে কুরআনের অবতরণ পূর্ণতা লাভ করেছে। এভাবে পবিত্র কুরআন মানবজাতির নিকট সহজবোধ্য একটি ঐশীগ্রন্থ হিসেবে প্রতিষ্ঠা লাভ করেছে।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "আখিরাত অর্থ পরকাল ।"
        },
        {
          "label": "খ",
          "question": "সূরা আল-বাকারার নামকরণের যথার্থতা ব্যাখ্যা কর।",
          "explanation": "বাকারা শব্দের অর্থ গাভি। সূরা বাকারায় গাভি সংক্রান্ত দুটি ঘটনা আলোচনা করা হয়েছে। যার মধ্যে প্রথমটি হলো গোবৎস পূজার মাধ্যমে বনী ইসরাইলদের শিরকে লিপ্ত হওয়ার কাহিনি। অন্যটি হলো বনী ইসরাইলের ধনাঢ্য ব্যক্তির কন্যাকে বিয়ে করে তার সম্পদের মালিক হওয়ার জন্য ভাতিজা চাচাকে হত্যা করে সে হত্যার রহস্য উদ্ঘাটনের জন্য আল্লাহ তায়ালা তাদের একটি গরু জবেহ করে তার এক অংশ দ্বারা মৃত ব্যক্তিকে আঘাত করলে সে উঠে নিজের হত্যাকারীর কথা বলে দিবে বলা হয়। কিন্তু অতিমাত্রায় গোবৎস পূজা ] তাদের অন্তরে গেঁথে গিয়েছিল ফলে তারা তা করতে চাচ্ছিল না। অনেক অজুহাত পেশ করার পর তারা গাভি জবেহ করল এবং হত্যার রহস্য উন্মোচিত হলো। মূলত বনী ইসরাইল জাতির অতিমাত্রায় গাভী পূজায় আকৃষ্ট হয়ে পড়ায় আল্লাহ তায়ালা তাদেরকে গাভি জবেহের মাধ্যমে গোবৎস পূজার অসারতা তুলে ধরেন এবং তা যথার্থ ও সার্থক ছিল। তাই সূরা আল বাকারার নামকরণের যথার্থতা রয়েছে।"
        },
        {
          "label": "গ",
          "question": "",
          "explanation": "ফেরদৌসের আলোচনায় পবিত্র কুরআনের মাদানি সূরার বৈশিষ্ট্য ফুটে উঠেছে। অবতীর্ণের দিক থেকে পবিত্র কুরআনের ১১৪টি সূরাকে দুভাগে ভাগ করা হয়েছে। তাহলো মাক্কী সূরা ও মাদানি সূরা। হিজরতের পরে অবতীর্ণ সূরাগুলোকে মাদানি সূরা বলা হয়। উদ্দীপকে প্রদত্ত বৈশিষ্ট্য মাদানি সূরার সাথে সামঞ্জস্যশীল। মাদানি সূরার মধ্যে আরও যেসব .বৈশিষ্ট্য বিদ্যমান তাহলো- ১. মাদানি সূরাসমূহে আহলে কিতাব তথা ইহুদি ও খ্রিস্টানদের প্রতি ইসলামের আহ্বান জানানো হয়েছে । ২. এতে আহলে কিতাবের পথভ্রষ্টতা ও তাদের কিতাব বিকৃতির কথা বর্ণনা করা হয়েছে। ৩. এ সূরাসমূহে নিফাকের পরিচয় ও মুনাফিকদের ষড়যন্ত্রের কথা উল্লেখ করা হয়েছে। ৪. ব্যক্তিগত, পারিবারিক, সামাজিক, জাতীয়, আন্তর্জাতিক, শিক্ষা, সাংস্কৃতিক নীতিমালা বর্ণিত হয়েছে। ৫. পারস্পরিক লেনদেন, উত্তরাধিকার আইন, ব্যবসায় বাণিজ্য, ক্রয়- বিক্রয়সহ যাবতীয় অর্থনৈতিক কর্মকাণ্ডের বিধান বর্ণিত হয়েছে। ৬. বিচার ব্যবস্থা, দণ্ডবিধি, জিহাদ, পররাষ্ট্রনীতি ইত্যাদি বিষয় আলোচিত হয়েছে। ৭. ইবাদাতের রীতিনীতি, সালাত, যাকাত, হজ, সাওম ইত্যাদি বিষয় বিবৃত হয়েছে। ৮. শরিয়তের বিধিবিধান, ফরজ, ওয়াজিব, হালাল-হারাম ইত্যাদির সুস্পষ্ট বর্ণনা রয়েছে। ৯.সূরাগুলো ও এর আয়াতসমূহ তুলনামূলকভাবে দীর্ঘ।"
        },
        {
          "label": "ঘ",
          "question": "উদ্দীপকে উল্লিখিত শাফিনের শেষোক্ত উক্তির তাৎপর্য বিশ্লেষণ কর।",
          "explanation": "শাফিনের শেষোক্ত উক্তিটি হলো—'পবিত্র কুরআন মানবজাতির নিকট সহজবোধ্য একটি ঐশীগ্রন্থ হিসেবে প্রতিষ্ঠা লাভ করেছে। উক্তিটি অত্যন্ত তাৎপর্যপূর্ণ । কুরআন মজিদ সহজ ও সাবলীল ভাষায় নাজিলকৃত । এতে কোনোরূপ অস্পষ্টতা, বক্রতা, কিংবা জটিলতা নেই এবং এতে খুবই সুন্দর ও সরল ভাষায় নানা বিষয়ের বর্ণনা করা হয়েছে। অতি সাধারণ মানুষও এ থেকে শিক্ষা গ্রহণ করতে পারে । আল্লাহ তায়ালা বলেন- : فَإِنَّمَا يَسَّرْنَاهُ بِلِسَانِكَ لَعَلَّهُمْ يَتَذَكَّرُوْنَ . অর্থ : “আমি তো কুরআনকে আপনার ভাষায় সহজ করে দিয়েছি, যাতে তারা উপদেশ গ্রহণ করে।” (সূরা আদ-দুখান : ৫৮) বস্তুত আল-কুরআনের বৈশিষ্ট্যসমূহের মধ্যে বড় বৈশিষ্ট্য হলো এর বাক্য, শব্দ, ভাষা, পাঠ, উচ্চারণ খুবই সুন্দর সাবলীল। এটা বুঝতে, মুখস্থ করতে মনে রাখতে কোনোরূপ অসুবিধা হয় না। এ কারণে প্রত্যেক যুগে পৃথিবীতে লক্ষ লক্ষ হাফিয এবং কুরআনের অসংখ্য ভাষ্যকার বিদ্যমান ছিল এবং আছে; আর কিয়ামত পর্যন্ত থাকবে। এটাই কুরআনের শ্রেষ্ঠত্ব ও মহামর্যাদার পরিচায়ক। এ ব্যাপারে আল্লাহর ঘোষণা – وَلَقَدْ يَسَّرْنَا الْقُرْآنَ لِلذِّكْرِ فَهَلْ مِنْ مُّدَّكِرٍ . অর্থ : “এ কুরআন আমি সহজ করে দিয়েছিল উপদেশ গ্রহণের জন্য। অতএব, উপদেশ গ্রহণকারী কেউ আছে কি?” (সূরা আল-কামার : ২২) উপরিউক্ত আলোচনায় এটাই প্রতীয়মান হয়, আল-কুরআন অবশ্যই সহজবোধ্য ঐশীগ্রন্থ। এ কারণে এর পাঠক সংখ্যা বিশ্বময় ছড়িয়ে রয়েছে।"
        }
      ]
    },
    {
      "number": "2",
      "uddipok": "তাজুল ইসলাম তার দুই প্রতিবেশীর মধ্যে কথা লাগালাগি করে প্রচণ্ড ঝগড়া বাঁধিয়ে দিল । সাইফুল এ ধরনের কার্যক্রম থেকে বিরত থাকতে বললে প্রত্যুত্তরে তাজুল বলল, আমিতো শান্তি স্থাপনকারী মাত্র। তাদের বন্ধু বিপ্লব সব শুনছিল। সে বলল, রাখ তোর কুরআন, আল্লাহ আর পরকাল । আমি এর কোনোটাই বিশ্বাস করি না। আমার কোনো চিন্তা নেই । আমার যা মনে আসে তাই করি।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "খাতামুন অর্থ সিলমোহর।"
        },
        {
          "label": "খ",
          "question": "",
          "explanation": "সূরা বাকারার শুরুতে আল্লাহ তায়ালা মুত্তাকিদের গুণাবলি বর্ণনা করতে গিয়ে বলেন, তাঁরা সালাত কায়েমকারী। ইসলামি শরিয়তের পরিভাষায়, ইকামাতে সালাত তথা সালাত কায়েম বলতে নির্ধারিত সময়ে যথাযথ হুকুম আহকাম সহকারে সালাত আদায় করা বোঝায় । সালাত কায়েমের অন্য অর্থ হলো সামাজিক ও রাষ্ট্রীয়ভাবে সব মুসলিমের জন্য সালাত আদায়ের পরিবেশ তৈরি করা। সালাতের যাবতীয় গুণাবলি, ফযিলত, লাভ ও বরকতের যে কথাগুলো কুরআন ও হাদিসে উল্লেখ আছে তা সবই সালাত কায়েমের অন্তর্ভুক্ত।"
        },
        {
          "label": "গ",
          "question": "",
          "explanation": "তাজুলের কার্যক্রমে সূরা বাকারার ৯নং আয়াতের মুনাফিকদের কতিপয় বৈশিষ্ট্য পরিলক্ষিত হয় । আল্লাহ তায়ালা ইরশাদ করেন-  يُخْدِعُونَ اللَّهَ وَالَّذِينَ آمَنُوا وَمَا يَخْدَعُونَ إِلَّا أَنْفُسَهُمْ وَمَا يَشْعُرُونَ এ আয়াতে আল্লাহ তায়ালা মুনাফিকদের কার্যক্রমের লক্ষ এবং তার পরিণতি ব্যাখ্যা করেছেন। আচরণে, লেনদেনে ও কথায় মুনাফিকরা সবসময় দ্বিমুখিতা পোষণ করে। তারা যেমন কথা বলে তেমন কাজ করে না। ষড়যন্ত্র, কৌশল ও শঠতা তাদের সব কাজের মূলমন্ত্র। মুনাফিকরা ব্যক্তিগত স্বার্থসিদ্ধির জন্য নিজেদেরকে মুমিন হিসেবে দাবি করে। শুধু দাবি করাই নয়, নিজেদের দাবি প্রমাণের জন্য তারা রাসুলুল্লাহ (স)-এর সময়ে নিয়মিত সালাত পর্যন্ত আদায় করত। তারা নিজেদের লাভবান করতে চাইত। মুনাফিকরা এজন্য সর্বব্যাপী প্রতারণার আশ্রয় নিত। ইমানের দাবিও তাদের এ প্রতারণারই অংশ ছিল। তারা ভাবত ও বিশ্বাস করত— মুমিনদের সাথে মিশে থেকে, তাদের আচরণ ও নীতিমালা পালন করে তারা মুমিনদের ভালোবাসা ও শুভেচ্ছা লাভ করছে। তাদের অন্তরে যে কুফরি ও নিফাকির (দ্বিমুখিতা) ভয়ংকর কালসাপ লুকোনো রয়েছে- তাতো মুমিনরা জানতে পারছে না। মুনাফিকরা অজ্ঞতা ও অবিশ্বাসের ঔদ্ধত্যে এতদূর পর্যন্ত অগ্রসর হয়েছিল যে, তারা ভাবত তাদের মনের এ দুরভিসন্ধি সম্পর্কে আল্লাহ তায়ালাও কিছু জানেন না। অথচ প্রকৃত ব্যাপার হলো, আল্লাহ অন্তর্যামী। মানুষ যা প্রকাশ করে তা যেমন তিনি অবহিত, তেমনি মানুষ যা প্রকাশ করে না; অন্তরে গোপন করে রাখে- আল্লাহ তা সম্পর্কেও সম্যক অবগত। ফলে মুনাফিকরা যে ভাবছে তারা তাদের দ্বিমুখী নীতি দিয়ে আল্লাহ ও মুমিনদের প্রতারিত করছে— তা ঠিক নয়। কেননা, আল্লাহ তায়ালা যথার্থভাবেই তাদের বাহ্যিক ও অদৃশ্য কর্মকাণ্ড প্রত্যক্ষ করছেন।"
        },
        {
          "label": "ঘ",
          "question": "",
          "explanation": "ব্যক্তিজীবনে বিপ্লবের চিন্তাধারার প্রভাব অত্যন্ত ভয়াবহ। কেননা বিপ্লবের চিন্তাধারায় কুফরি প্রকাশ পেয়েছে । অন্য আয়াতে ইরশাদ হয়েছে- وَالَّذِينَ كَفَرُوا فَتَعَالَهُمْ وَأَصل أعمالهم . ذلك بأنهُمْ كَرِهُوا مَا أَلولَ اللَّهُ فَأَحْبَطَ أَعْمَالَهُمْ . অর্থ : \"যারা কুফরি করেছে তাদের জন্য রয়েছে দুর্ভোগ এবং তিনি তাদের কর্ম ব্যর্থ করে দিবেন। তা এজন্য যে, আল্লাহ যা অবতীর্ণ করেছেন তারা তা অপছন্দ করে। কাজেই আল্লাহ তাদের কর্ম নিষ্ফল করে দিবেন।\" (সূরা মুহাম্মদ ৮-৯) যারা কৃষ্ণরি করে, শয়তান তাদের অভিভাবক এবং তারা হলো জাহান্নামি। এ মর্মে কুরআন মজিদে ইরশাদ হয়েছে- وَالَّذِينَ كَفَرُوا أَوْلِيَاؤُهُمُ الخافُوتُ يُخْرِجُولهم من النور إلى القلبَاتِ أُولَئِكَ أَصْحَاب النَّارِ هُمْ فِيهَا خَالِدُونَ. অর্থ : “আর যারা কুফরি করে তাগুত (খোদাদ্রোহী) তাদের অভিভাবক, তারা তাদেরকে আলো থেকে অন্ধকারে নিয়ে যায়, তারা জাহান্নামি, সেখানে তারা স্থায়ী হবে। (সূরা বাকারা : ২৫৭ ) সুতরাং পবিত্র কুরআনের এসব বাণী এটাই প্রমাণ করে কৃষ্ণরির শেষ পরিণাম হলো জাহান্নামের অনন্ত শাস্তি । উদ্দীপকের বিপ্লবের বক্তব্যে কাফিরদের বৈশিষ্ট্য বর্ণনা করা হয়েছে। কারণ কাফিররাই পরকালের অনন্ত জীবনের জবাবদিহিতার প্রতি অনীহা প্রদর্শন করে এবং পরকালে তাদের পরিণতি হলো জাহান্নাম। বিপ্লবের চূড়ান্ত পরিণতি হলো জাহান্নাম। তারা সেখানে চিরস্থায়ীভাবে থাকবে এবং জাহান্নামের সব আযাব ভোগ করবে। এ সম্পর্কে আল্লাহ তায়ালা বলেন- وَالَّذِينَ كَفَرُوا وَكَذَّبُوا بِآيَاتِنَا أُولَئِكَ أَصْحَابُ النَّارِ هُمْ فِيهَا خَالِدُوْنَ. অর্থ : \"যারা কৃষ্ণরি করে ও আমার নিদর্শনসমূহকে অস্বীকার করে তারাই জাহান্নামি, সেখানে তারা স্থায়ী হবে।\" (সূরা বাকারা : ৩৯)"
        }
      ]
    },
    {
      "number": "3",
      "uddipok": "মাসুদ একজন খুচরা আলুর ব্যবসায়ী। অন্যরা ভালো ভালো আলু সাজিয়ে উপস্থাপন করলেও তিনি ছোট-বড় আলু মিশ্রিত অবস্থায় সামনে রেখেছেন। মেপে দেওয়ার সময় খুব সতর্কতার সাথে মাপেন যেন ওজনে কম না হয়। ক্রেতাদের সাথে সুন্দর আচরণ করেন। ক্রেতার ভিড়ও বেশি। মাহতাব সাহেব রাস্তা দিয়ে যাওয়ার সময় পথের ওপর পড়ে থাকা আমের ছোলা নিজ হাতে তুলে বাইরে ফেলে দিলেন। হঠাৎ একটি সিনেমার অশ্লীল পোস্টার দেখে মাহতাব সাহেব লজ্জায় দৃষ্টি নিচু করে দ্রুত চলে গেলেন।",
      "tag": "DRMC 24 ,BB 21",
      "sub_questions": [
        {
          "label": "ক",
          "question": "",
          "explanation": "ছয়খানা নির্ভুল হাদিস গ্রন্থকে সিহাহ সিত্তাহ বলা হয়।"
        },
        {
          "label": "খ",
          "question": "",
          "explanation": "ইমানের সর্বপ্রথম ও প্রধান দাবি হলো 'লা-ইলাহা-ইল্লাহ' তথা আল্লাহ ছাড়া কোনো মাবুদ নেই এ স্বীকৃতি প্রদান করা । মা'বুদ অর্থ উপাস্য বা পূজনীয়। সৃষ্টিকর্তা, পালনকর্তা, রিযিকদাতা ও সর্বসময় ক্ষমতার অধিপতি হিসেবে মহান আল্লাহ তায়ালাকে উপাস্য হিসেবে মেনে নেয়াই হলো লা ইলাহ ইল্লা আল্লাহ-এর যথার্থ অর্থ। ইমানদার ও কাফির-মুশরিকদের মাঝে বিশ্বাসগত জায়গা হিসেবে এখানেই বিরাট পার্থক্য পরিলক্ষিত হয়। কাফির মুশরিকরা আল্লাহ ছাড়াও আরও অনেক কিছুকে মাবুদ হিসেবে গ্রহণ করে। অথচ বাস্তবিক পক্ষেই এক আল্লাহ ছাড়া কোনো মাবুদ নেই।"
        },
        {
          "label": "গ",
          "question": "",
          "explanation": "মাসুদ একজন মুমিন সৎ ব্যবসায়ী। তিনি ফরমালিন ও কারবাইডমুক্ত ফল বিক্রি করেন। খারাপ ফল বিক্রি করেন না, ওজনে কম দেন না এবং ইসলামি শরীয়া মোতাবেক জীবনযাপন করেন। যা বর্তমান সময়ে খুবই বিরল। বর্তমানে ব্যবসায় বিভিন্নভাবে ভেজাল অনুপ্রবেশ করেছে। এমন তৈরি পরিবেশে সততার সাথে ব্যবসায় করা দুঃসাহসিকতার বিষয়। এভাবে সততার সাথে সব ব্যবসায়ী ব্যবসায় করলে সাধারণ জনগণ দ্রব্যের ঊর্ধ্বমূল্য থেকে রক্ষা পেত এবং মানসম্পন্ন দ্রবাদি পেত। মাসুদের এ সততা ব্যবসায়ীদের জন্য দৃষ্টান্তস্বরূপ। অন্যদিকে মাসুদ তার এ সততার পুরস্কার অবশ্যই পাবেন। তার অবস্থান হবে শহিদদের সঙ্গে। রাসুল (সা.) বলেছেন, “বিশ্বস্ত সত্যবাদী মুসলিম ব্যবসায়ী কিয়ামতের দিন শহিদদের সাথে থাকবেন।' (মুসতাদরিকে হাকেম) অর্থাৎ এরূপ ব্যবসায়ী শহিদদের সমমর্যাদা পাবেন। এটা মানুষের জন্য বড় পাওয়া। হাদিস অনুযায়ী মানুষের শ্রেষ্ঠ মৃত্যু হলো শহিদী মৃত্যু। যা সবার ভাগ্যে জোটে না। হযরত খালিদ সাইফুল্লাহ (রা.) অনেক জিহাদে অংশগ্রহণ করেও শহিদ হতে পারেননি। অথচ সততার সাথে ও বিশ্বতার সাথে ব্যবসায় করে শহিদের সমমর্যাদা লাভ করা যায়। এখানে এ বিষয়টিই সুস্পষ্টভাবে বর্ণিত হয়েছে। মূলত ব্যবসায় অসৎ পথ অবলম্বন করে 1 অনেক অর্থবিত্তের মালিক হওয়া যায়। কিন্তু তা হবে হারাম উপার্জন । মাসুদ এ লোভকে সংবরণ করেছেন, আল্লাহকে ভয় করে তার বিধান .অনুযায়ী ব্যবসায় করেছেন। এজন্যই তিনি উক্ত পুরস্কার পাবেন ।"
        },
        {
          "label": "ঘ",
          "question": "",
          "explanation": "মাহতাব সাহেবের অন্তরে ইসলামের বীজ প্রস্ফুটিত। কেননা তাঁর কর্মকাণ্ডে ইমানের অন্যতম দুটি শাখা প্রস্ফুটিত হয়েছে। প্রথম : রাস্তা থেকে কষ্টদায়ক বস্তুকে দূরে সরানো। দ্বিতীয়ত : লজ্জাশীলতা ইমানের অন্যতম অঙ্গ।— এ হাদিসে আমল করেছেন। হাদিসে ইমানের দুটি শাখা উল্লেখ করা হয়েছে। বস্তুত স্রষ্টার প্রতি বিশ্বাস ও তাঁর সার্বভৌম ক্ষমতার স্বীকৃতিস্বরূপ তাঁর দাসত্ব করা ইমানের সর্বশ্রেষ্ঠ শাখা হওয়াই সর্বোতভাবে যুক্তিযুক্ত। অন্যদিকে, সৃষ্টির সেরা মানুষের সার্বিক সুখ-শান্তি ও কল্যাণের নিমিত্তে তাদের জীবনযাত্রার পথে ধর্মীয়, সামাজিক, রাজনৈতিক ক্ষেত্রে ছোটবড় সর্বপ্রকার কণ্টকসদৃশ অসুবিধা ও প্রতিবন্ধকতা বিদূরিত করা ইমানের শাখার অন্তর্ভুক্ত হওয়াও সংগত হয়েছে। এ কারণেই ইসলাম ধর্মে ‘খিদমাতে খালক' অর্থাৎ সৃষ্টির সেবা বাধ্যতামূলক বা ফরজ। লজ্জা তথা শালীনতাবোধ মানুষকে নানাবিধ অন্যায়, অপকর্ম ও অশ্লীল কথাবার্তা হতে বাঁচিয়ে রাখে। তাই লজ্জাকে ইমানের একটি গুরুত্বপূর্ণ শাখা হিসেবে হাদিসে যথার্থভাবে চিহ্নিত করা হয়েছে। অতএব, আল্লাহর প্রতি ইমান, মানবসেবা ও শালীনতাবোধ দ্বারাই মাহতাব সাহেবকে খাঁটি মুমিনে পরিণত হতে পারে ।"
        }
      ]
    },
    {
      "number": "4",
      "uddipok": "সুমন ও মনির দুজনই এক এলাকার বাসিন্দা। সুমন বলল, পৃথিবীতে এমন একজন শাসক ছিলেন যিনি তার সৈন্য বাহিনী নিয়ে সাগরে ডুবে মারা যান। অপরদিকে, মনির বলল, ওই শাসকের বাড়িতেই একজন প্রসিদ্ধ রাসুল শিশুকালে লালিত পালিত হয়েছিলেন।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "ইসলামের স্তম্ভ পাঁচটি।"
        },
        {
          "label": "খ",
          "question": "",
          "explanation": "পৃথিবীতে মানবজাতির আগমনের সূচনালগ্ন থেকেই মহান আল্লাহ তায়ালার পক্ষ হতে মানবজীবন সঠিকভাবে পরিচালনার জন্য আসমানি কিতাবসহ অনেক নবি-রাসূল পাঠিয়েছেন। সমস্ত আসমানি কিতাবের মধ্যে সর্বশ্রেষ্ঠ আসমানি কিতাব হলো পবিত্র আল-কুরআন। পবিত্র কুরআন নাযিল হওয়ার পর থেকে কিয়ামত পর্যন্ত যত মানুষ আসবে তাদের হিদায়েতের একমাত্র অবলম্বন হলো কুরআনই। কুরআন নাযিল হওয়ার পর অন্যান্য আসমানি কিতাবে হুকুম-আহকাম সব রহিত হয়ে গেছে। বরং সবাইকে কুরআনের প্রতিই ইমান আনতে ও মানতে হবে। সবচেয়ে বড় কথা হলো অন্যান্য আসমানী কিতাব ছিল নির্দিষ্ট সময় ও নির্দিষ্ট গোষ্ঠী বা অঞ্চলের জন্য। কিন্তু কুরআন স্থান, কালে সীমাবদ্ধ নয় বরং সর্বকালে সব মানুষের জন্য হিদায়েত গ্রন্থ। যাতে সবকিছুর বর্ণনা বিদ্যমান রয়েছে। এজন্য বলা হয় 'আল- কুরআন সর্বশ্রেষ্ঠ আসমানি গ্রন্থ ।"
        },
        {
          "label": "গ",
          "question": "",
          "explanation": "উদ্দীপকে উল্লিখিত সুমন ফিরাউনের প্রতি ইঙ্গিত করেছে। ফিরাউন তথা ওয়ালিদ ইবনে মুসায়াব ছিলেন মিশরের অত্যাচারী শাসক। সে এবং তার বংশীয় কিবতিরা বনি ইসরাইলের ওপর সীমাহীন নিপীড়ন চালাত। হযরত মুসা (আ.)-কে আল্লাহ তাদের ত্রাণকর্তা হিসেবে প্রেরণ করেন। ফিরআউন মহান আল্লাহ, মুসা (আ.) ও তার দ্বীনকে অস্বীকার করে। তাঁকে উপেক্ষা করে তাঁর জাতির ওপর জুলম অব্যাহত রাখে। ফিরআউনের জুলুম হতে রক্ষা পাওয়ার জন্য মুসা (আ.) তার জাতিকে নিয়ে ফিলিস্তিনের উদ্দেশ্যে রওয়ানা হন। তাঁর চলে যাওয়ার খবরে ফিরআউনের মনে প্রতিহিংসা জেগে ওঠে। সে তার সেনাবাহিনী নিয়ে মুসা (আ.) ও তাঁর সঙ্গীদের ধাওয়া করে। এর ফলে বনি ইসরাইল মহাবিপদের মুখোমুখি হয়। তাঁদের পিছনে অত্যাচারী ফিরআউনের নিষ্ঠুর সেনাদল আর সামনে উত্তাল লোহিত সাগর। এমন দুঃসময়ে তারা যখন সুনিশ্চিত ধ্বংস ও হত্যাকাণ্ডের মুখোমুখি তখন আল্লাহ তাদের প্রতি রহমত নাযিল করেন। আল্লাহর নির্দেশে সাগর বিভক্ত হয়ে যায়। তার বুক চিরে জেগে ওঠে পারাপারের প্রশস্ত সড়ক। মুসা (আ.) অলৌকিকভাবে এ সড়ক দিয়ে নিরাপদে সাগর পার হন। তাদের ধাওয়া করতে পিছনে পিছনে ছুটে আসে ফিরআউনের বাহিনী। কিন্তু পুরো সেনাদল যখন সড়কের মাঝামাঝি পৌঁছে, তখন আল্লাহর নির্দেশে সড়ক অদৃশ্য হয়ে যায়। বনি ইসরাইলের চোখের সামনে ফিরআউন তার দলবলসহ লোহিত সাগরে ডুবে মারা যায়।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত মুনিরের বক্তব্যের সাথে হযরত মুসা (আ.)এর সাদৃশ্য রয়েছে। হযরত মুসা (আ.)-এর অনুসারী ছিল বনি ইসরাইলের লোকেরা, তাদের প্রতি আল্লাহ তায়ালা বিশেষ নিয়ামত বা অনুগ্রহ করেছিলেন যা পবিত্র কুরআনের সূরা আল বাকারার ৫৭নং আয়াতে বর্ণনা করা হয়েছে। এ আয়াতে আল্লাহ তায়ালা বনি ইসরাইল জাতির ওপর নাযিল হওয়া নিয়ামতের কথা উল্লেখ করে তাদের অবাধ্যতার দিকটি তুলে ধরেছেন। তা হলো- বনি ইসরাইল জাতিকে আল্লাহ তায়ালা একটি শরিয়ত দান করেন। কিন্তু তারা তা মেনে নিতে অস্বীকার করে। তাদেরকে ইমান আনার কথা বললে সরাসরি আল্লাহকে দেখার দাবি জানায়। এমনি আরও কিছু অবাধ্যতার জন্য তাদেরকে তুর উপত্যকায় অবস্থানের নির্দেশ দেওয়া হয়। সেখানে তারা আল্লাহর নিকট ক্ষমা প্রার্থনা করবে এবং ইবাদাত করে দিন কাটাবে। এ সময়ে তারা তীব্র রোদের কারণে অস্থির হয়ে পড়ে এবং মুসা (আ.)-এর নিকট ছায়া দাবি করে। আল্লাহ তাদের মেঘমালার ছায়া দান করেন। তাফসিরে এসেছে, একখণ্ড সাদা মেঘ সবসময় তাদেরকে রোদ থেকে রক্ষা করতে থাকে। এক সময়ে বনি ইসরাইল তীব্র খাদ্যাভাবের জন্য খাবার প্রার্থনা করে । আল্লাহ তাদের জন্য বেহেশতের মান্না ও সালওয়া নামক খাবার নাযিল করেন। তাদেরকে এ খাদ্য গ্রহণের নির্দেশ দেওয়া হয় কিন্তু সঞ্জয় নিষিদ্ধ করা হয়। কিন্তু নিজেদের অবাধ্য প্রকৃতির কারণে তারা আল্লাহর নির্দেশ লঙ্ঘন করে। মান্না ও সালওয়া জমা করে নিজেদের ওপরই জুলুম করে। ফলে মান্না-সালওয়া নাযিল বন্ধ হয়ে যায়। আল্লাহর নির্দেশ লঙ্ঘন করে তারা আবার তীব্র দুঃখকষ্টের সম্মুখীন হয়। এভাবে তারা নিজেরাই নিজেদের জন্য অকল্পনীয় জুলুম ও দুর্ভাগ্যের দ্বার খুলে দিয়েছিল ।"
        }
      ]
    },
    {
      "number": "5",
      "uddipok": "ভর দুপুর। রাশেদ সাহেব অফিসে বসে পরিবারের কথা ভাবছিলেন দশ সদদ্যের সংসার। আয় যা করেন কোনোমতে মাস চলে। দুশ্চিন্তা মেয়ের বিবাহ নিয়ে। এমন সময় স্থানীয় বহু জমিজমার এক মালিক জমির খাজনা দিতে আসলেন। কাগজপত্রে বেশকিছু অসুবিধা থাকায় লোকটি পঞ্চাশ হাজার টাকার খাজনা দেওয়ার জন্য বিশ হাজার টাকা অতিরিক্ত দিতে চাইলেন। রাশেদ সাহেব বিনয়ের সাথে তা নিতে অস্বীকার করলেন। বললেন, এ কাজ আমার দায়িত্ব। আপনি বৈধ কাগজে নিয়ে আসুন, আমি দাখিলা কেটে দিব। আমার কাজের বিনিময়ে সরকার যে বেতন দিচ্ছে তাতেই আমি খুশি। সাথি তার বান্ধবী লিজার সাথে দেখা হলে খুব লজ্জাজনক ভাষায় কথা বলল। । অন্য আরেক বান্ধবীর সাথেও অনুরূপ আচরণ প্রকাশ করে। একারণে বান্ধবীরা সাথীকে এড়িয়ে চলতে শুরু করেছে। ফলে ধীরে ধীরে সাথি একা হয়ে পড়েছে । এতে সে মোটেও বিচলিত নয় ।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "উপরের হাত তথা দাতা বা দানকারীর হাত উত্তম।"
        },
        {
          "label": "খ",
          "question": "",
          "explanation": "মানুষ সাধারণত বন্ধুর প্রভাবে প্রভাবিত হয়, জীবনযাত্রায় পরিবর্তন আসে। খুব ঘনিষ্ঠ দুজন বন্ধুর আচার-আচরণ, চলাফেরার, আমল-আখলাকে তেমন কোনো পার্থক্য পরিলক্ষিত হয় না। এজন্য এক বন্ধুর স্বভাব চরিত্র দেখে অন্য বন্ধু সম্পর্কে ধারণা লাভ করা যায়। তাই বলা হয় বন্ধুই বন্ধুর পরিচয়। এজন্য বন্ধু নির্বাচনের ক্ষেত্রে অত্যন্ত সতর্কতা ও সাবধানতা অবলম্বন করতে হবে ।"
        },
        {
          "label": "গ",
          "question": "রাশেদ সাহেবের উপার্জন কীরূপ? হাদিসের আলোকে ব্যাখ্যা কর ।",
          "explanation": "রাশেদ সাহেবের উপার্জন হালাল বা বৈধ । মানুষের প্রথম ফরজ কাজ হচ্ছে ইমান আনা। ইমান পোষণের আগে ইসলামের কোনো কোনো বিধান পালন করা মানুষের জন্য ফরজ নয়। ইমান এনে মুমিন হওয়ার পর ব্যক্তির ওপর ইসলামের বিভিন্ন হুকুম মানা ফরজ হয় । সালাত, জাকাত, সাওম, হজ প্রভৃতি হচ্ছে উল্লেখযোগ্য ফরজ ইবাদাত। এ ইবাদাতগুলো কবুল হওয়া বা না হওয়া নির্ভর করে ব্যক্তির উপার্জনের ধরনের ওপর। ব্যক্তির উপার্জন যদি হালাল হয়, তাহলে তার ইবাদাত কবুলযোগ্য হবে। অবৈধ উপার্জনকারীর ইবাদাত কবুল হয় না । যেজন্য হালাল উপার্জন করা অন্যান্য ফরজের মতো শুধু ফরজ মাত্র নয়, বরং এটি ফরজের চেয়েও বেশি কিছু। আল্লাহ্ তায়ালা মানুষকে কেবল হালাল জীবিকা গ্রহণেরই নির্দেশ দিয়েছেন । তিনি বলেন, ‘তোমরা উত্তম ও পবিত্র বস্তু আহার কর, যা আমি তোমাদের জীবিকারূপে দিয়েছি' (সুরা আল-বাকারা : ১৭২)। হালাল রিজিক অন্বেষণ করা জিহাদে নিয়োজিত থাকার মতো। মহানবি (স) বলেন, 'যে ব্যক্তি হালাল উপার্জন দিয়ে তার পরিবার প্রতিপালনের চেষ্টায় থাকে, সে আল্লাহর পথে মুজাহিদের মতো।' (ইবনে মাজাহ) ইবাদাত কবুলের মাপকাঠি হিসেবে হালাল উপার্জন অত্যন্ত গুরুত্বপূর্ণ ফরজ। প্রদত্ত উদ্দীপকের রাশেদ সাহেবের হারাম গ্রহণের সুযোগ থাকা সত্ত্বেও তিনি হালাল উপার্জনকে বেছে নিয়েছেন। আমাদেরও উচিত রাশেদ সাহেবকে অনুসরণ করা।"
        },
        {
          "label": "ঘ",
          "question": "",
          "explanation": "উদ্দীপকের সাথির আচরণের প্রভাব অত্যন্ত ভয়াবহ । কেননা মহানবি (সা.) ইরশাদ করেন— إِنَّ شَرَ النَّاسِ مَنْ تَرَكَهُ النَّاسُ اتَّقَاءَ فَحَشِهِ অর্থাৎ নিশ্চয় “মানুষের মধ্যে সেই ব্যক্তিই নিকৃষ্ট, যার অশ্লীলতার ভয়ে মানুষ তাকে পরিত্যাগ করে । এ হাদিসটির সাথে উদ্দীপকের সাথির চরিত্রের সাদৃশ্য রয়েছে। কারণ সাথি নির্লজ্জ কথাবার্তা বললে অনেক মেয়ে তাকে এড়িয়ে চলে এমনকি তার বান্ধবী লিজা তাকে পছন্দ করে না। তাই সাথির অশ্লীলতার জন্য অন্যরা তাকে পরিত্যাগ করছে। সেহেতু হাদিসের বক্তব্য সাথির চরিত্রের সাথে মিলে যায় । অশ্লীলতা নির্লজ্জ কথাবার্তার পরিণতি অত্যন্ত ভয়াবহ । এ সম্পর্কে আল্লাহ বলেন, “যারা অশ্লীলতার প্রসার কামনা করে, তাদের জন্য দুনিয়া ও আখিরাতে মর্মন্তুদ শাস্তি বিদ্যমান”। (সূরা আন-নূর : ১৯) এজন্য আল্লাহ তায়ালা আমাদেরকে অশ্লীলতা থেকে দূরে থাকতে বলেছেন । আল্লাহ বলেন, “তোমরা কোনো অশ্লীলতার নিকটবর্তী হইও না, চাই তা গোপন হোক বা প্রকাশ্যই হোক।” নির্লজ্জতা সমাজের এক ভয়ানক ব্যাধি। সামাজিক সমস্যা সৃষ্টির মৌলিক উৎস এ অশ্লীলতা। অশ্লীলতার আদি ও জীবন্ত উৎস নির্লজ্জতা। লজ্জা মানুষের চরিত্রের ভূষণ। মানুষ যদি তার লজ্জা হারিয়ে ফেলে, তবে সে যেখানে খুশি সেখানেই যেতে পারে। যা খুশি তাই করতে পারে। এ নির্লজ্জ চরিত্রের লোকেরা সমাজে অশ্লীলতা ছড়িয়ে দিয়ে সমাজকে কলুষিত করে তোলে। এজন্য অশ্লীল কাজ সম্পাদনকারীকে কেউ পছন্দ করে না। সবাই তাকে ঘৃণা করে। তাকে নিকৃষ্ট মানুষ বলে ধারণা করে। কেউ তার সংস্পর্শে আসতে চায় না ৷ মোটকথা অশ্লীলতা মানুষের অন্তরকে কলুষিত করে দেয় এবং ব্যক্তিত্ব ও মানমর্যাদা বিনষ্ট করে দেয়। তাই মুসলমান হিসেবে সাথির উচিত যাবতীয় অশ্লীলতা ও বেহায়াপনা হতে দূরে থাকা ।"
        }
      ]
    },
    {
      "number": "6",
      "uddipok": "রিফাত ঈদের টাকা জমিয়ে কিছু গাছের চারা ক্রয় করেছে। বাড়ির নিকট নতুন রাস্তার পাশে চারাগুলো রোপণ করছে। এক পথচারী বলল, এখানে গাছ লাগিয়ে লাভ কী? এর ফল কি তুমি ভোগ করতে পারবে? রিফাত বললেন, আমি না খেলেও মানুষ, পশুপাখি খাবে। তাতেই আমার লাভ হবে। অন্যদিকে, আঃ করিম সাহেব বাড়ি নির্মাণের জন্য ব্যাংকে সম্পত্তি বন্ধক রেখে টাকা নিলেন ।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "ফরজের পর ফরজ হলো হালাল রিযিক অন্বেষণ করা।"
        },
        {
          "label": "খ",
          "question": "",
          "explanation": "মুসলমানদের ভ্রাতৃত্ব কখনে স্থান, কাল, পাত্রভেদে কোনো পার্থক্য নেই। সকল মুসলমানদের একই আত্মার বন্ধনে আবদ্ধ করার জন্য রাসুল (সা.) বলেছেন, মুসলমানগণ পরস্পর ভাই ভাই। পৃথিবীর দি পূর্ব থেকে পশ্চিমে যে যে অঞ্চলেই বসবাস করুক না কেন ইমানের ফলে ইসলামের অধীনে সকল মুসলমান ভ্রাতৃত্ব বন্ধনে আবদ্ধ। ভাই ভাই যেমন অপর ভাইকে সহজে কষ্ট দেয় না ঠিক তেমনি ইসলামি ভ্রাতৃত্ব ও বিশ্বজনীন ভ্রাতৃত্বের কথা বলে। কোনো স্বার্থ চিন্তা, শত্রুতা, এক পক্ষ অপর পক্ষকে ঠকানো বা হেয় করা, ধোকাবাজি কোনো কিছুই ইসলামি ভ্রাতৃত্বে নেই। বরং ইসলাম বিশ্বের সব মুসলমানকে এক অখণ্ড ও অবিচ্ছিন্ন দেহে পরিণত করে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত রিফাতের কাজে পাঠ্যবইয়ের ১৪নং হাদিসের শিক্ষার প্রতিফলন ঘটেছে। হাদিসটি হলো- مِن مُسْلِمٍ يَغْرِسُ غَرْساً اويَزرَعُ زَرْعًا فَيَأْكُلْ مِنْهُ طَيْرُ أَوْ إِنْسَانُ أَوْ بَهِيمَةُ إِلا كَانَ لَهُ بِهِ صَدَقَةٌ . অর্থ : “কোনো মুসলমান যদি গাছ রোপণ করে অথবা কোনো ফসল আবাদ করে এবং তা থেকে কোনো পাখি বা মানুষ অথবা চতুষ্পদ জন্তু ভক্ষণ করে তবে তা তার জন্য সাদকারূপে গণ্য হবে।” (বুখারি ও মুসলিম) উক্ত হাদিসে বৃক্ষ রোপণের জন্য উৎসাহিত করা হয়েছে। এ হাদিস থেকে উৎসাহিত হয়ে রিফাত ঈদের টাকা জমিয়ে কিছু গাছের চারা ক্রয় করে রাস্তার দুই পাশে সেগুলো রোপণ করে। রিফাতের লাগানো এ গাছের ফল কোনো মানুষ বা পশুপাখি ভক্ষণ করলে বা কোনো পথচারী ছায়ায় আশ্রয় গ্রহণ করলে এর সওয়াব তিনি পেতে থাকবেন। এছাড়া গাছ সর্বদা অক্সিজেন দিচ্ছে এবং আমাদের প্রাকৃতিক পরিবেশ অক্ষুণ্ণ রাখতে ভূমিকা রাখছে। এর মাধ্যমে মানুষ ও অন্যান্য জীব উপকৃত হচ্ছে। সেজন্যও রিফাতও সওয়াব পাবেন।"
        },
        {
          "label": "ঘ",
          "question": "",
          "explanation": "আব্দুল করিম সাহেব ব্যাংক ঋণ করে মূলত তার শান্তি বিনষ্ট করল। কেননা মহানবি (সা.) ইরশাদ করেন- ঋণ হলো দায়বদ্ধতা। এর মাধ্যমে অন্যের কাছে নিজেকে ছোট করা হয় । নিজের স্বাধীন মত প্রকাশ অনেক সময়ই বিঘ্নিত হয় । ঋণ ব্যক্তির আর্থিক উন্নতি ব্যাহত করে। ক্ষেত্রবিশেষে ব্যক্তির স্থাবর-অস্থাবর সম্পদ নিঃশেষ হয়ে যায়। কেবল ঋণের জন্যই কখনো কখনো ব্যক্তির আত্মমর্যাদা ক্ষুণ্ণ হয়। ঋণের বোঝা ব্যক্তিকে স্বস্তি দেয় না। ঋণগ্রস্ত ব্যক্তি শান্তিতে ঘুমাতে পারে না। ফলে ব্যক্তির স্বাস্থ্যহানি ঘটে। দিনে ঠিকমতো কাজকর্ম করতে পারে না। দিনে তার চলাফেরাও আনন্দের হয় না। তার মধ্যে সবসময় ঋণদাতার উপস্থিতির ভীতি কাজ করে। কোনো সামাজিক অনুষ্ঠানে তার অংশগ্রহণ আনন্দজনক হয় না, বরং কখনো কখনো ঋণদাতা ও সংশ্লিষ্ট লোকদের কাছে অপমানিত হতে হয়। এজন্য রাসুলুল্লাহ (স) ঋণ করা থেকে বিরত থাকতে বলেছেন। কেননা ঋণ ব্যক্তির জীবনে রাতের দুশ্চিন্তা ও দিনের লাঞ্ছনা-অপমানের কারণ হয়। রাসুলুল্লাহ (স)-এর এর হাদিসের শিক্ষা হলো— ঋণকারী ব্যক্তি মানসিক দিক থেকে অস্বস্তি ও কষ্টে থাকেন। মুমিন বক্তি সাধ্যমতো চেষ্টা করবে ঋণ না নিতে। প্রয়োজনে জীবনযাপনের বিভিন্ন ক্ষেত্রে কষ্ট সাধন করে হলেও সে ঋণ করা থেকে নিজেকে রক্ষা করবে।"
        }
      ]
    },
    {
      "number": "7",
      "uddipok": "তালহা একটি ইবাদাত পালনের জন্য প্রতিদিন পাঁচবার মসজিদে গমন করেন। ইবাদাতটি তাকে পরিষ্কার-পরিচ্ছন্ন রাখতে সহযোগিতা করে। পাপকাজ থেকে বিরত রাখে। অন্যদিকে, রাহিক ওয়াজ শুনতে গিয়ে জানতে পারল ৮০ হিজরিতে একজন ইমাম কুফায় জন্মগ্রহণ করেন । যার প্রত্যক্ষ তত্ত্বাবধানে ফিক্‌হশাস্ত্র গড়ে ওঠে। ইমাম আবু ইউসুফ, ইমাম মুহাম্মদসহ বহু মুজতাহিদ আলেম তাঁর ছাত্র ছিলেন।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "ইমাম মালেক (র.) ৯৩ হিজরিতে জন্মগ্রহণ করেন ।"
        },
        {
          "label": "খ",
          "question": "",
          "explanation": "আল্লাহ তায়ালা সমস্ত সৃষ্টিকুলের স্রষ্টা। স্রষ্টা হিসেবে সকলের নিরঙ্কুশ আনুগত্য ও ইবাদাত পাওয়ার যোগ্য একমাত্র তিনিই। এ ব্যাপারে আল্লাহ তায়ালা বলেন, “আমি জিন ও মানবকে কেবল আমার ইবাদাতের জন্য সৃষ্টি করেছি।” (সূরা আয-যারিয়াত ৫৬) এজন্য আল্লাহ তায়ালার ইবাদাতের মাধ্যমেই মানুষের মনে প্রশান্তি আসে। আল্লাহ তায়ালা বলেন- “যেনে রেখ আল্লাহর স্মরণেই অন্তরে প্রশান্তি আসে। যথাযথভাবে ইবাদাত পালন করার মাধ্যমে আল্লাহ তায়ালার অশেষ নিয়ামতের কৃতজ্ঞতা জ্ঞাপন করা হয়। আর কৃতজ্ঞতা প্রকাশ আমাদের মনে অনাবিল শান্তি নিয়ে আসে।” (সূরা আর-রাদ ২৮)"
        },
        {
          "label": "গ",
          "question": "",
          "explanation": "রাহিক ওয়াজে প্রসিদ্ধ ফিকহশাস্ত্রবিদ ইমাম আবু হানিফা (র.)- এর সম্পর্কে জানতে পেরেছে। ইমাম আবু হানিফা (র) হিজরি ৮০ সন মোতাবেক ৬৯৯ মতান্তরে ৭০০ খ্রিস্টাব্দে ইরাকের বিখ্যাত কুফা নগরে জন্মগ্রহণ করেন। ইমাম আযম আবু হানিফা (র.) ফিকহশাস্ত্রে অদ্বিতীয় পণ্ডিত ছিলেন। তিনি সুদক্ষ ৪০ জন ছাত্রের সমন্বয়ে ফিকহ মাসআলা সমাধানের জন্য একটি বোর্ড গঠন করেন। এ বোর্ডের সদস্যদের কঠোর পরিশ্রমের ফলে ৮৩ হাজার মাসআলা সংবলিত কুতুবে হানাফিয়্যাহ রচিত হয়। ফিকহশাস্ত্র ছাড়াও ইলমে হাদিস, ইলমে কালাম, ইলমে বালাগাত, ইলহে নাহু, ইলমে সরফ, ইলমে তাফসির প্রভৃতি বিষয়ে তিনি গভীর পাণ্ডিত্য অর্জন করেন । ইমাম আবু হানিফা (র.) সর্বপ্রথম ইলমে ফিক্হ সংকলনের মাধ্যমে এবং তা সর্বাধিক যুক্তিযুক্ত ও শক্তিশালী দলিলের ভিত্তিতে স্থাপন করায় দলে দলে লোকজন তাঁর অনুসরণ ও অনুকরণ করতে থাকে। তাঁর মাযহাবের নাম হয় হানাফি মাযহাব । উল্লেখ্য, এ মাযহাব শক্তিশালী ও যুক্তিযুক্ত বলেই বিশ্বের তিন-চতুর্থাংশ মুসলমান এ মাযহাবের অনুসারী। ইমাম আবু হানিফা (র.) সত্যের জয়গান গেয়ে অবশেষে লৌহ শলাকার চার দেয়ালে নির্জন সেলে নির্মম কারাবরণকারী সৈনিক হিসেবে জীবনের শেষ সময় অতিবাহিত করেন। ১৫০ হিজরি মোতাবেক ৭৭০ খ্রিস্টাব্দে খলিফা মানসুর কর্তৃক বিষ প্রয়োগের মাধ্যমে এ মহান ব্যক্তির জীবনাবসান ঘটে। বাগদাদের খাইযরান নামক স্থানে তাঁকে সমাহিত করা হয়।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত তালহার কর্মকাণ্ডে সালাতের বৈশিষ্ট্য ফুটে উঠেছে। কারণ সালাতই মানুষকে যাবতীয় অন্যায় ও অশ্লীলতা হতে বিরত রাখে । তালহা এমন একটি ইবাদাত পালনের জন্য মসজিদে গমন করেন, যার মাধ্যমে অশ্লীলতা, অন্যায়, অবিচার, জুলুম দূর হয়ে যায়। এসব বৈশিষ্ট্য একমাত্র সালাতে বিদ্যমান। কারণ মহান আল্লাহ তায়ালা বলেছেন—  إِنَّ الصَّلوةَ تَنْهَى عَنِ الْفَحْشَاءِ وَالْمُنْكَر    অর্থ: “নিশ্চয়ই সালাত মানুষকে অশ্লীল ও খারাপ কাজ থেকে বিরত রাখে।” (সূরা আল-আনকাবুত : ৪৫)  আমরা জানি, আল্লাহ তায়ালার নিকট বান্দার আনুগত্য প্রকাশের সর্বশ্রেষ্ঠ পন্থা হলো সালাত। সালাতের মাধ্যমেই আল্লাহর নিকট বান্দার চরম আনুগত্যের অভিব্যক্তি প্রকাশ পায়। সালাত মানুষকে সৎপথে পরিচালিত করে। তবে নিছক আনুষ্ঠানিকতা ও কায়িক পরিশ্রম হিসেবে বিবেচনা করলে সালাত কোনো কাজে আসবে না। অর্থাৎ অমনোযোগিতা, অবাধ্যতা, অবহেলা ও সালাতের মূল শিক্ষা ধারণ করতে না পারলে সালাতের কোনোরূপ ফজিলত বা উপকারিতা লাভ করা যাবে না। শুধুমাত্র মনোযোগ সহকারে ও নিষ্ঠার সাথে আদায়কৃত সালাত ব্যক্তিকে সকল প্রকার অশ্লীল ও খারাপ কাজ থেকে বিরত রাখবে সন্দেহ নেই । সালাত আদায়কারী মুত্তাকি ও পরহেজগার হয়। তাই তার দ্বারা পাপ কাজ ও অন্যায় কাজ সংঘটিত হয় না। তাদের নিকট ব্যক্তি, সমাজ ও রাষ্ট্র নিরাপত্তা লাভ করে। সালাতের মাধ্যমে সামাজিক সাম্য ও সুবিচার প্রতিষ্ঠিত হয়। এখানে কোনোরূপ ভেদাভেদ দেখা যায় না, রাজা-প্রজা, ধনী-গরিব, সাদাকালো সবাই সমান । সবাই এক আল্লাহর অনুগত দাস। ফলে প্রত্যেকের মাঝে ভাবের আদান-প্রদান হয় এবং এক অদৃশ্য মজবুত বন্ধন তৈরি, নামাজিরা পরষ্পর পরষ্পরের সুখ- দুঃখের সাথী হয়। এছাড়া সালাতের মাধ্যমে মানুষের চরিত্র গঠিত হয় । ফলে সমাজ হতে অনাচার, অশ্লীলতা ও পঙ্কিলতা দূর হয় । সুতরাং বলা যায়, তালহার কর্মকাণ্ডে সালাত নামক ইবাদাতের কথা ফুটে উঠেছে। যা মুমিনের অপরিহার্য বৈশিষ্ট্য ।"
        }
      ]
    },
    {
      "number": "8",
      "uddipok": "মামুন একজন রিকশাচালক। দীর্ঘতম দিন ও প্রচুর গরমের মধ্যে সে আল্লাহর একটি হুকুম পালন করতে সুবহে সাদিক হতে রাত পর্যন্ত পানাহার থেকে বিরত আছে। সে জানে এটি একমাত্র ইবাদাত, যার পুরস্কার আল্লাহ নিজ হাতে দিবেন। সাকিব একটি বই পড়ে জানতে পারল যে, রাসুল (সা.)-এর পূর্বেকার যুগে ফরজ, ওয়াজিব, সুন্নাত বা মুস্তাহাব নামে কোনো পরিভাষা ছিল না। যদিও কুরআন-হাদিসের বিভিন্ন জায়গায় ছড়িয়ে ছিল শব্দগুলো। পরবর্তীতে ইসলামি সাম্রাজ্যের বিস্তার লাভ করে। তখন শরিয়ত পালন অনেকের জন্য কঠিন হয়ে পড়ে। হিজরি দ্বিতীয় থেকে তৃতীয় শতাব্দীর মধ্যে কিছু মুজতাহিদ আলেমগণ কুরআন-হাদিসের আলোকে এবং কিয়াস ও ইজমার ভিত্তিতে কিছু ফতোয়া বা সিদ্ধান্ত দেন। তা একটি স্বতন্ত্র শাস্ত্রে পরিণত হয় । ইসলামি শরিয়ত পালনও সহজ হয় ।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "ফিক্‌হশাস্ত্রে প্রসিদ্ধ মাযহাব চারটি ।"
        },
        {
          "label": "খ",
          "question": "",
          "explanation": "হাদিস কুরআনের ব্যাখ্যা ও বাস্তব রূপ। সেজন্য হাদিস ছাড়া কুরআন বোঝা সম্ভব নয়। আবার কুরআনকে বাদ দিয়ে হাদিসের ও কোনো নিজস্ব মান নেই। কুরআনের হুকুম আহকামগুলো সব বিস্তারিতভাবে ব্যাখ্যা করা নেই তা হাদিসের মাধ্যমে ব্যাখ্যা- বিশ্লেষণপূর্বক শরিয়তের বিধান হিসেবে আমাদের কাছে আসছে। যার ফলে আমরা সহজেই কুরআন বুঝতে পারি। যেমন কুরআনে বলা হয়েছে ((أقيموا الصلوة)) অর্থাৎ নামায কায়েম কর। এটুকু নির্দেশের পর হাদিসের মাধ্যমে আমরা জানতে পারি সালাত কায়েমের জন্য পবিত্রতা অর্জন করতে হবে, যথাযথ সময়ে নামায পড়তে হবে, রুকু, সিজদা, কিয়াম, বৈঠক সব পুঙ্খানুপুঙ্খভাবে হাদিসে ব্যাখ্যা করা হয়েছে । এভাবে কুরআনের ব্যাখ্যা হলো হাদিস।"
        },
        {
          "label": "গ",
          "question": "",
          "explanation": "সাকিব বই পড়ে ফিকাহ শাস্ত্রের উৎপত্তি সম্পর্কে জানতে পারে । ফিক্‌হশাস্ত্র হলো ইসলামি আইনশাস্ত্র। একটি সুনির্দিষ্ট লক্ষ্য উদ্দেশ্য নিয়েই এ শাস্ত্রের উদ্ভব হয় । এ শাস্ত্রের মূল লক্ষ্য হলো মানুষকে আল্লাহর নির্ধারিত হুকুম আহকাম পালনের সঠিক রীতিনীতি, পদ্ধতি নির্দেশ করা এবং এর মাধ্যমে তাকে আল্লাহর সন্তুষ্টি লাভের যোগ্য করে তোলা। ইসলামের সব হুকুম-আহকামের মূল উৎস কুরআন ও সুন্নাহ। কিন্তু সর্বসাধারণের পক্ষে সরাসরি কুরআন-সুন্নাহ থেকে বিধান জেনে নিয়ে তা পালন করা সম্ভব নয়। কেননা কুরআন ও সুন্নায় বিধান পেশের ক্ষেত্রে কোনো বিষয়ভিত্তিক ধারাবাহিকতা রক্ষা করা হয় নি। একই বিষয়ের আইন একাধিক জায়গায় বর্ণনার কারণে ইসলামি আইনের অনুশীলন বাস্তবায়ন সাধারণ মানুষের জন্য অসম্ভব ছিল। এ সমস্যা দূর করে সাধারণ মানুষের জন্য ইসলামের অনুশীলন সহজসাধ্য করার লক্ষ্যে এবং যুগোপযোগী করার লক্ষ্যে ফিক্‌হশাস্ত্র কাজ করে। সেজন্য বলা যায়, আল্লাহর আইন অনুশীলন সহজসাধ্য করাই ফিক্‌হশাস্ত্রের অন্যতম উদ্দেশ্য ।"
        },
        {
          "label": "ঘ",
          "question": "",
          "explanation": "মামুনের ইবাদাতটি হলো— সাওম। আর এর প্রতিদান সম্পর্কে মহান আল্লাহ হাদিসে কুদসিতে বলেছেন, “রোযা আমারই জন্য, আর আমিই এর প্রতিদান দেব।” (বুখারি) সাওম পালনের মাধ্যমে তাকওয়া অর্জন করা যায়। সব ধরনের অন্যায় কাজ (গুনাহ) বর্জন করা এবং যাবতীয় কল্যাণময় কাজ (সাওয়াবের কাজ) করার নামই তাকওয়া। এ মর্মে আল্লাহ তায়ালা এরশাদ করেছেন— “হে ইমানদারগণ! তোমাদের ওপর সাওম ফরজ করা হলো, যেমন করা হয়েছিল তোমাদের পূর্ববর্তীদের (নবিদের উম্মত) ওপর; যাতে তোমরা তাকওয়া অর্জন করতে পার।” (সূরা আল-বাকারা : ১৮৩) সাওম পালনকারী একমাত্র আল্লাহর সন্তুষ্টি লাভের জন্য সাওম পালন করে। সে কারণে আল্লাহ তায়ালা সাওম পালনকারী ব্যক্তিকে অত্যন্ত ভালোবাসেন। তাই আল্লাহ তাকে বিশেষভাবে পুরস্কৃত করবেন। সাওম পালনকারী ব্যক্তির পূর্বের গুনাহ আল্লাহ মার্জনা করে দেন। রাসুলুল্লাহ (সা.) বলেছেন, “যে ব্যক্তি ইমান ও আত্মবিশ্লেষণের সাথে সাওম আদায় করল সে পূর্বকৃত গুনাহ মার্জনা করিয়ে নিল।” (বুখারি ও মুসলিম) রাসুলুল্লাহ (সা.) আরও বলেছেন, “যারা রমজানের প্রথম হতে শেষপর্যন্ত সাওম রেখেছে, তারা ওই দিনের ন্যায় নিষ্পাপ হয়ে যাবে, যেদিন তাদের মাতা তাদেরকে নিষ্পাপরূপে প্রসব করেছিলেন ।” রমজান মাসে সাওম পালনকারী ব্যক্তি আল্লাহর সন্তুষ্টির জন্য ধৈর্যধারণপূর্বক সর্বপ্রকার পাপকার্য, পানাহার এবং ইন্দ্রিয় তৃপ্তি হতে বিরত থাকে। সেজন্য আল্লাহ তাআলা তাকে বেহেস্ত দান করবেন। রাসুলুল্লাহ (সা.) বলেছেন, “এ মাস ধৈর্যের মাস এবং ধৈর্যের বিনিময় হচ্ছে বেহেস্ত।” (মিশকাত) সুতরাং সাওম পালনের মাধ্যমে মামুন পরকালে আল্লাহর দিদার ও চিরশান্তির আবাস জান্নাত লাভ করবে এটা দৃঢ়ভাবে প্রত্যাশা করা যায়।"
        }
      ]
    },
    {
      "number": "9",
      "uddipok": "জনাব ইলিয়াস কুরআন এবং হাদিসে গভীর জ্ঞান লাভ করার পর অধ্যাপনা ও ফতোয়াদানে আত্মনিয়োগ করেন। ক্ষমতাসীন শাসকের বিরুদ্ধে ফতোয়া দেওয়ার কারণে তাকে ৭০টি বেত্রাঘাত করা হয়। তিনি কখনো অন্যায়ের সাথে আপস করেননি। অন্যদিকে, তার প্রতিবেশী আশরাফ অনেক সম্পদের মালিক কিন্তু তিনি তার জীবনের সকল বিষয়ে আর-কুরআন ও সুন্নাহ থেকে উৎসারিত মাসআলা- মাসায়েলের তোয়াক্কা করেননি ।",
      "tag": "BB 21",
      "sub_questions": [
        {
          "label": "ক",
          "question": "ইমাম শাফেয়ি (র.)-এর মাযহাবের নাম কী?",
          "explanation": "ইমাম শাফেয়ি (র.)-এর মাযহাবের নাম হলো শাফেয়ি মাযহাব।"
        },
        {
          "label": "খ",
          "question": "“মুজতাহিদ ভুল করলেও প্রতিদানপ্রাপ্ত হবেন ।”— ব্যাখ্যা কর ।",
          "explanation": "মুজতাহিদ ভুল করলেও প্রতিদানপ্রাপ্ত হবেন। এটি শরিয়তের অন্যতম নাতি। কারণ একজন মুজতাহিদ মাসয়ালার সমাধানে পবিত্র কুরআন ও সুন্নাহর নিরিখে সমাধান করেন। তিনি কোনো ব্যক্তি বা দলীয় স্বার্থে নিজ ইচ্ছামতো সমাধান করেন না। দ্বীনের স্বার্থে একজন মুজতাহিদ অক্লান্ত পরিশ্রম করে ফিকহি কোনো মাসয়ালা সমাধান। করেন। অনেক সতর্কতা সত্ত্বেও মানবীয় কারণে মুজতাহিদের গবেষণায় ভুল হতেই পারে। কিন্তু তার নিয়তের পরিশুদ্ধিতা এবং মাসয়ালা সমাধানে প্রচেষ্টা করার কারণে তিনি মাসয়ালা সমাধানে ভুল করলেও তার সওয়াব বা প্রতিদান পাবেন ।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনাব ইলিয়াসের সাথে বিখ্যাত মনীষী ইমাম মালেক (র.)-এর মিল রয়েছে। ইমাম মালেক (র.)-এর জীবনী থেকে জানা যায়, শরিয়ত বিরোধী কার্যাবলি রোধে তিনি আব্বাসি খলিফা মনসুরের বিরুদ্ধে ফতোয়া প্রদান করেন। যার ফলশ্রুতিতে তাঁর ভাই জাফর তাকে দরবারে ডেকে । নির্মমভাবে ৭০টি বেত্রাঘাত করে। পরে অবশ্য খলিফা মনসুর তাঁর প্রতি যথেষ্ট সহানুভূতি প্রদর্শন করেছিলেন এনে প্রশ্নোত্তে উদ্দীপকে দেখা যায়, জনাব ইলিয়াস কুরআন-হাদিসের গভীর জ্ঞান লাভের পর অধ্যাপনা ও ফতোয়াদান করলে ক্ষমতাসীন শাসকের বিরুদ্ধে ফতোয়া দিলে তাকে ৭০টি বেত্রাঘাত করে। এতে বোঝা যায়, জনাব ইলিয়াসের সাথে ইমাম মালেক (র.)-এর মিল রয়েছে।"
        },
        {
          "label": "ঘ",
          "question": "উদ্দীপকে উল্লিখিত জনাব আশরাফের কর্মকাণ্ডের শেষ পরিণতি বিশ্লেষণ কর ।",
          "explanation": "জনাব আশরাফ ব্যবসা করে অনেক সম্পদের মালিক হয়েছেন। তিনি তার জীবনের সকল বিষয়ে আল-কুরআন ও সুন্নাহ থেকে উৎসারিত মাসয়ালা মাসায়েলের তোয়াক্কা করেননি। তার এ কর্মকাণ্ডের পরিণতি অত্যন্ত ভয়াবহ। জনাব আশরাফ অনেক সম্পদের মালিক হওয়ায় তার উপর যাকাত ও হজ আদায় করা ফরজ। তিনি যাকাতও দেননি হজও করেননি। তাই মুনিয়াতে তার অর্থসম্পদ ধ্বংস হবে এবং পরকালে এসব সম্পদ সাপ হয়ে গলায় ঝুলে থাকবে। আর সেই সাপ তাকে দংশন করবে আর বলবে আমি তোমার সম্পদ এবং আমি তোমার গচ্ছিত মাল। এ সম্পর্কে রাসুলুল্লাহ (সা.) বলেন, “আল্লাহ যাকে ধনসম্পদ দিয়েছেন, সে যদি তার যাকাত আদায় না করে তাহলে কিয়ামতের দিন তা একটি বিষধর অজগরের রূপ ধারণ করবে যার দুচোখের ওপর দুটি কালো চিহ্ন থাকবে। কিয়ামতের দিন তার গলায় জড়িয়ে দেওয়া হবে। সাপটি তার মুখের দুপাশে কামড়াতে থাকবে এবং বলবে আমিই তোমার সম্পদ, আমিই তোমার পুঞ্জীভূত ধন।” তারপর নবি করিম (সা.) এ আয়াতটি তিলাওয়াত করলেন “আর আল্লাহ নিজ অনুগ্রহে যা তাদেরকে দিয়েছেন তাতে যারা কৃপণতা করে, তাদের জন্য তা মঙ্গল এ যেন তারা কিছুতেই মনে না করে। না, এটা তাদের জন্য অমঙ্গল । যাতে তারা কৃপণতা করবে কিয়ামতের দিন তাই তাদের গলায় বেড়ি হবে।\" (সূরা আল ইমরান : ১১০) অন্য হাদিসে বর্ণিত হয়েছে যাকাত যে মালের সাথে মিশ্রিত হয় সে মালকে যাকাত অবশ্যই ধ্বংস করে দেয়। এছাড়া হজ ফরজ হওয়ার পর হজ আদায় না করার কারণে জনাব মারুফ গুনাহগার হবে। এটা আল্লাহর ঋণ হিসেবে থেকে যায়। তবে কেউ যদি তার পক্ষ থেকে আদায় করে তাহলে সে ওই গুনাহ হতে বেঁচে যাবে । সুতরাং বলা যায়, জনাব আশরাফের কর্মকাণ্ড তার ইহকালীন ও পরকালীন জীবনকে চরমভাবে ক্ষতিগ্রস্ত করবে।"
        }
      ]
    },
    {
      "number": "10",
      "uddipok": "কোভিড-১৯-এর প্রেক্ষিতে মধ্যপ্রাচ্যের একটি দেশ-বিদেশিদের সে দেশে প্রবেশ নিষিদ্ধ করার কারণে ধনাঢ্য আহসান সাহেব একটি মৌলিক ইবাদাত পালনে ব্যর্থ হন । অন্যদিকে, তার বন্ধু আফিফ একটি ইবাদাত পালনের জন্য সম্পদের হিসাব করে একটি নির্দিষ্ট অংশ দ্বারা রিকশা, ভ্যান, সেলাই মেশিন ইত্যাদি ক্রয় করে এলাকার অভাবী মানুষের মধ্যে বিতরণ করেন ।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "মুমিনদের জন্য মিরাজস্বরূপ ইবাদাতের নাম সালাত ।"
        },
        {
          "label": "খ",
          "question": "",
          "explanation": "সাওম আমার জন্য, আমি এর প্রতিদান দেব। এটি হাদিসে কুদসী; যা আল্লাহ তায়ালার বাণী। এ হাদিসে সাওমের বিনিময়ে কী পরিণাম দেওয়া হবে তা উল্লেখ করা হয়েছে। মূলত এর মাধ্যমে রোযাদারদের বিশেষভাবে মূল্যায়ন করা হয়েছে। কেননা রোযা এমন ইবাদাত, যা প্রদর্শন করা যায় না। এটি শুধু আল্লাহর জন্য হয়ে থাকে। তাই আল্লাহ সন্তুষ্ট হয়ে রোযাদারকে রোযার বিনিময়ে সওয়াব দান করবেন। এজন্য আল্লাহ তায়ালা বলেন, আদম সন্তানের প্রতিটি আমলের প্রতিদান দশ থেকে সাতশতগুণ পর্যন্ত বাড়িয়ে দেন। আল্লাহ বলেন, শুধু সাওম ব্যতীত। নিশ্চয়ই সাওম আমারই জন্য আর আমিই এর প্রতিদান দেব। (বুখারি ও মুসলিম) অর্থাৎ সাওমের প্রতিদান কল্পনাতীত। যা শুধুমাত্র আল্লাহ তায়ালাই জানেন ।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনাব আহসান ইসলামের অন্যতম মৌলিক ইবাদাত হজ পালনে ব্যর্থ হয়েছেন। কেননা কোভিড-১৯ এর প্রেক্ষিতে পবিত্র মক্কায় গমনে নিষেধাজ্ঞা ছিল। বিশ্ব পরিমণ্ডলে সাম্য, মৈত্রী, শৃঙ্খলা আর ঐক্যবোধের চূড়ান্ত নিদর্শন হলো হজ। এ সম্মেলন ইসলামের বিশ্বভ্রাতৃত্ববোধ বিকাশের এক প্রকৃষ্ট উদাহরণ। ইসলামি ভ্রাতৃত্ব ও শান্তি প্রতিষ্ঠা এবং ইসলামি আদর্শ প্রচারের জন্য এর চেয়ে বিরাট সুযোগ আর কোনো অনুষ্ঠানেই সম্ভব নয়। এ উপলক্ষে আরবি, আযমী, চীনা, জাপানি, ইউরোপীয়, আমেরিকান, ইরানি, ইরাকি, মিশরি, সুদানি, পাকিস্তানি, বাঙালি, হিন্দুস্তানি, তাতার, তুর্কি, বর্মি, নিগ্রো, সাইবেরীয়ান, মোঙ্গলস, নাইজেরিয়ান ইত্যাদি বিভিন্ন ভাষাভাষী বিভিন্ন সংস্কৃতির ধারক এক তাওহিদে বিশ্বাসী। মুসলিম সাদা-কালো, ধনী, নির্ধন, উঁচু-নীচু, মনিব-ভৃত্য নির্বিশেষে একই উদ্দেশ্যে একই স্থানে সমবেত হয়। সেখানে জাতিতে জাতিতে, বর্ণে, বর্ণে, ভাষায় ভাষায়, হৃদয়ে হৃদয়ে ঘটে সত্যিকার মিলন । ইহরামের একই পোশাকে সজ্জিত হয়ে ক্ষুদ্র আত্মবোধের সব রকমের ভেদাভেদের ঊর্ধ্বে ওঠে যায় সবাই। একে অন্যের দেশ, ভূগোল, ইতিহাস, সংস্কৃতি, রাষ্ট্র, সমাজ, শিক্ষা ও অর্থনীতি সম্বন্ধে অবহিত হয়ে পরস্পর সমঝোতা ও সৌহার্দ সৃষ্টির সুযোগ পায়। এসব কারণে হজের আন্তর্জাতিক গুরুত্ব অত্যন্ত ব্যাপক ও সুদূরপ্রসারী।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত জনাব আফিফ প্রতিবছর সম্পদের হিসাব করে একটি নির্দিষ্ট অংশ দ্বারা রিকশা, ভ্যান, সেলাই মেশিন ইত্যাদি কিনে দরিদ্র, অভাবী, লোকদের মাঝে বিতরণ করেন। তার এ কাজটি যাকাত। যাকাত ইসলামের তৃতীয় রুকন এবং অন্যতম মৌলিক ইবাদাত । যাকাত শব্দটি যাকা  থেকে নির্গত। এর আভিধানিক অর্থ হলো বৃদ্ধি পাওয়া, পবিত্রতা, প্রাচুর্য, প্রশংসা ইত্যাদি। যাকাতকে এজন্য বলা হয়, কেননা এতে একদিকে যেমন সম্পদ বৃদ্ধি পায়, অপরদিকে যাকাত দাতার মালের পবিত্রতা অর্জিত হয়। যেমন আল্লাহ বলেছেন- خُذْ مِنْ أَمْوَالِهِمْ صَدَقَةً تُظهِرُهُمْ وَتُزَكِّيهِمْ بِهَا  অর্থাৎ,  “তাদের সম্পদ থেকে সাদাকা (যাকাত) গ্রহণ করুন । এর দ্বারা আপনি তাদেরকে পবিত্র করবেন এবং পরিশোধিত করবেন।” (সূরা তাওবা : ১০৩) ইসলামের তৃতীয় ভিত্তি হলো যাকাত। ধনী-দরিদ্রের ব্যবধান রোধে এটি একটি চমৎকার ব্যবস্থাপত্র। সম্পদের সুষম বণ্টন ও গতিশীলতায় মানবরচিত জীবনব্যবস্থার ব্যর্থতা আর সীমাবদ্ধতার বিকল্প অর্থনৈতিক দর্শন হলো 'যাকাত' । যাকাতের মাধ্যমে ধনী ও গরিবের মধ্যে অর্থনৈতিক ভারসাম্য তৈরি হয়। ধনীরা তাদের সম্পদের কিছু অংশ গরিবদের যাকাত দিলে গরিবদের সম্পদ কিছুটা বেড়ে যায় এবং অর্থনৈতিক বৈষম্য দূর হয় । এভাবে যাকাত বণ্টনের ফলে অর্থনৈতিক ভারসাম্য রক্ষা পায়। রাসুলুল্লাহ (সা.) বলেছেন, “নিশ্চয়ই আল্লাহ তায়ালা তাদের ওপর সাদাকাহ (যাকাত) ফরজ করেছেন, যা তাদের ধনীদের নিকট হতে আদায় করে দরিদ্রের মধ্যে বণ্টন করা হবে।” (বুখারি ও মুসলিম) উদ্দীপকে জনাব আফিফ নির্দিষ্ট ইবাদাত পালন তথা যাকাত আদায়ের উদ্দেশ্যে সম্পদের হিসাব করে নির্দিষ্ট অংশ দ্বারা রিকশা, ভ্যান, সেলাই মেশিন এলাকার দরিদ্র, অভাবী লোকদের বিতরণ করেন। তার এ কাজের দ্বারা সমাজে আর্থিক অসংগতি দূর হবে, গরিবরা স্বাবলম্বী হতে পারবে।"
        }
      ]
    },
    {
      "number": "11",
      "uddipok": "তাজুল ইসলাম তার দুই প্রতিবেশীর মধ্যে কথা লাগালাগি করে প্রচণ্ড ঝগড়া বাঁধিয়ে দিল । সাইফুল এ ধরনের কার্যক্রম থেকে বিরত থাকতে বললে প্রত্যুত্তরে তাজুল বলল, আমিতো শান্তি স্থাপনকারী মাত্র। তাদের বন্ধু বিপ্লব সব শুনছিল। সে বলল, রাখ তোর কুরআন, আল্লাহ আর পরকাল । আমি এর কোনোটাই বিশ্বাস করি না। আমার কোনো চিন্তা নেই । আমার যা মনে আসে তাই করি।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "খাতামুন অর্থ সিলমোহর।"
        },
        {
          "label": "খ",
          "question": "",
          "explanation": "সূরা বাকারার শুরুতে আল্লাহ তায়ালা মুত্তাকিদের গুণাবলি বর্ণনা করতে গিয়ে বলেন, তাঁরা সালাত কায়েমকারী। ইসলামি শরিয়তের পরিভাষায়, ইকামাতে সালাত তথা সালাত কায়েম বলতে নির্ধারিত সময়ে যথাযথ হুকুম আহকাম সহকারে সালাত আদায় করা বোঝায় । সালাত কায়েমের অন্য অর্থ হলো সামাজিক ও রাষ্ট্রীয়ভাবে সব মুসলিমের জন্য সালাত আদায়ের পরিবেশ তৈরি করা। সালাতের যাবতীয় গুণাবলি, ফযিলত, লাভ ও বরকতের যে কথাগুলো কুরআন ও হাদিসে উল্লেখ আছে তা সবই সালাত কায়েমের অন্তর্ভুক্ত।"
        },
        {
          "label": "গ",
          "question": "",
          "explanation": "তাজুলের কার্যক্রমে সূরা বাকারার ৯নং আয়াতের মুনাফিকদের কতিপয় বৈশিষ্ট্য পরিলক্ষিত হয় । আল্লাহ তায়ালা ইরশাদ করেন-  يُخْدِعُونَ اللَّهَ وَالَّذِينَ آمَنُوا وَمَا يَخْدَعُونَ إِلَّا أَنْفُسَهُمْ وَمَا يَشْعُرُونَ এ আয়াতে আল্লাহ তায়ালা মুনাফিকদের কার্যক্রমের লক্ষ এবং তার পরিণতি ব্যাখ্যা করেছেন। আচরণে, লেনদেনে ও কথায় মুনাফিকরা সবসময় দ্বিমুখিতা পোষণ করে। তারা যেমন কথা বলে তেমন কাজ করে না। ষড়যন্ত্র, কৌশল ও শঠতা তাদের সব কাজের মূলমন্ত্র। মুনাফিকরা ব্যক্তিগত স্বার্থসিদ্ধির জন্য নিজেদেরকে মুমিন হিসেবে দাবি করে। শুধু দাবি করাই নয়, নিজেদের দাবি প্রমাণের জন্য তারা রাসুলুল্লাহ (স)-এর সময়ে নিয়মিত সালাত পর্যন্ত আদায় করত। তারা নিজেদের লাভবান করতে চাইত। মুনাফিকরা এজন্য সর্বব্যাপী প্রতারণার আশ্রয় নিত। ইমানের দাবিও তাদের এ প্রতারণারই অংশ ছিল। তারা ভাবত ও বিশ্বাস করত— মুমিনদের সাথে মিশে থেকে, তাদের আচরণ ও নীতিমালা পালন করে তারা মুমিনদের ভালোবাসা ও শুভেচ্ছা লাভ করছে। তাদের অন্তরে যে কুফরি ও নিফাকির (দ্বিমুখিতা) ভয়ংকর কালসাপ লুকোনো রয়েছে- তাতো মুমিনরা জানতে পারছে না। মুনাফিকরা অজ্ঞতা ও অবিশ্বাসের ঔদ্ধত্যে এতদূর পর্যন্ত অগ্রসর হয়েছিল যে, তারা ভাবত তাদের মনের এ দুরভিসন্ধি সম্পর্কে আল্লাহ তায়ালাও কিছু জানেন না। অথচ প্রকৃত ব্যাপার হলো, আল্লাহ অন্তর্যামী। মানুষ যা প্রকাশ করে তা যেমন তিনি অবহিত, তেমনি মানুষ যা প্রকাশ করে না; অন্তরে গোপন করে রাখে- আল্লাহ তা সম্পর্কেও সম্যক অবগত। ফলে মুনাফিকরা যে ভাবছে তারা তাদের দ্বিমুখী নীতি দিয়ে আল্লাহ ও মুমিনদের প্রতারিত করছে— তা ঠিক নয়। কেননা, আল্লাহ তায়ালা যথার্থভাবেই তাদের বাহ্যিক ও অদৃশ্য কর্মকাণ্ড প্রত্যক্ষ করছেন।"
        },
        {
          "label": "ঘ",
          "question": "",
          "explanation": "ব্যক্তিজীবনে বিপ্লবের চিন্তাধারার প্রভাব অত্যন্ত ভয়াবহ। কেননা বিপ্লবের চিন্তাধারায় কুফরি প্রকাশ পেয়েছে । অন্য আয়াতে ইরশাদ হয়েছে- وَالَّذِينَ كَفَرُوا فَتَعَالَهُمْ وَأَصل أعمالهم . ذلك بأنهُمْ كَرِهُوا مَا أَلولَ اللَّهُ فَأَحْبَطَ أَعْمَالَهُمْ . অর্থ : \"যারা কুফরি করেছে তাদের জন্য রয়েছে দুর্ভোগ এবং তিনি তাদের কর্ম ব্যর্থ করে দিবেন। তা এজন্য যে, আল্লাহ যা অবতীর্ণ করেছেন তারা তা অপছন্দ করে। কাজেই আল্লাহ তাদের কর্ম নিষ্ফল করে দিবেন।\" (সূরা মুহাম্মদ ৮-৯) যারা কৃষ্ণরি করে, শয়তান তাদের অভিভাবক এবং তারা হলো জাহান্নামি। এ মর্মে কুরআন মজিদে ইরশাদ হয়েছে- وَالَّذِينَ كَفَرُوا أَوْلِيَاؤُهُمُ الخافُوتُ يُخْرِجُولهم من النور إلى القلبَاتِ أُولَئِكَ أَصْحَاب النَّارِ هُمْ فِيهَا خَالِدُونَ. অর্থ : “আর যারা কুফরি করে তাগুত (খোদাদ্রোহী) তাদের অভিভাবক, তারা তাদেরকে আলো থেকে অন্ধকারে নিয়ে যায়, তারা জাহান্নামি, সেখানে তারা স্থায়ী হবে। (সূরা বাকারা : ২৫৭ ) সুতরাং পবিত্র কুরআনের এসব বাণী এটাই প্রমাণ করে কৃষ্ণরির শেষ পরিণাম হলো জাহান্নামের অনন্ত শাস্তি । উদ্দীপকের বিপ্লবের বক্তব্যে কাফিরদের বৈশিষ্ট্য বর্ণনা করা হয়েছে। কারণ কাফিররাই পরকালের অনন্ত জীবনের জবাবদিহিতার প্রতি অনীহা প্রদর্শন করে এবং পরকালে তাদের পরিণতি হলো জাহান্নাম। বিপ্লবের চূড়ান্ত পরিণতি হলো জাহান্নাম। তারা সেখানে চিরস্থায়ীভাবে থাকবে এবং জাহান্নামের সব আযাব ভোগ করবে। এ সম্পর্কে আল্লাহ তায়ালা বলেন- وَالَّذِينَ كَفَرُوا وَكَذَّبُوا بِآيَاتِنَا أُولَئِكَ أَصْحَابُ النَّارِ هُمْ فِيهَا خَالِدُوْنَ. অর্থ : \"যারা কৃষ্ণরি করে ও আমার নিদর্শনসমূহকে অস্বীকার করে তারাই জাহান্নামি, সেখানে তারা স্থায়ী হবে।\" (সূরা বাকারা : ৩৯)"
        }
      ]
    }
  ]
}