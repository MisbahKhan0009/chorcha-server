{
  "title": "ঢাকা সিটি কলেজ ২০২৫",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "খলিল : পৃথিবীর কিছু মানুষ আল্লাহ তায়ালার নাযিলকৃত কিতাবের প্রতি সন্দেহ পোষণ করে। আবিদ সন্দেহ পোষণকারীদের প্রতি আল্লাহ তায়ালা চ্যালেঞ্জের ঘোষণা দিয়েছেন। খলিল : সঠিক বলেছেন, এই চ্যালেঞ্জ গ্রহণকারীরা ব্যর্থ হয়েছে। আবিদ : জি হ্যাঁ, ঐ ব্যর্থ সন্দেহবাদীদের জন্য ভয়ংকর পরিণতি অপেক্ষা করছে।",
      "tag": "DCC 25",
      "sub_questions": [
        {
          "label": "ক",
          "question": "(الحجارة )আল-হিজারাহ অর্থ কী?",
          "explanation": "(الحجارة )আল-হিজারাহ অর্থ পাথর ।"
        },
        {
          "label": "খ",
          "question": "“আল্লাহ কাফিরদের পরিবেষ্টন করে রেখেছেন। ”- ব্যাখ্যা কর ।",
          "explanation": "“আর আল্লাহ কাফিরদের পরিবেষ্টনকারী।” আয়াতটি সূরা আল- বাকারার ১৯নং আয়াতের শেষাংশ। মূলত এ অংশে কাফিরদের পরিবেষ্টনকারী বলে মুনাফিকদের বোঝানো হয়েছে। কারণ আয়াতের শুরুতে মুনাফিকদের অবস্থা বর্ণনা করা হয়েছে। মুনাফিকরা ইমানের মিথ্যা দাবিদার হওয়ার ভান করে। - ফলে তারা সবসময় দুঃসহ মানসিক যন্ত্রণা ভোগ করতে থাকে তারা সর্বদা ভীত-সন্ত্রস্ত, শঙ্কিত এবং আতঙ্কগ্রস্ত থাকে। কোনো কোনো সময় তাদের রূপ প্রকাশ হয়ে পড়ে। একদিকে স্বার্থ চরিতার্থ করার দুর্দমনীয় লোভে উন্মত্ত; অন্যদিকে ভয়। এরই মাঝখানে তারা থাকে দোদুল্যমান। যখন বিপদের আশঙ্কা দেখা দেয়, তখন আত্মরক্ষার ব্যর্থ চেষ্টায় থাকে ব্যস্ত। কিন্তু বজ্রনিনাদ এবং মৃত্যুর আক্রমণ থেকে কানে আঙুল ঢুকিয়ে যেমন আত্মরক্ষা করা যায় না, ঠিক তেমনিভাবে মুনাফিকগণ আল্লাহ তায়ালার শাস্তি থেকেও রক্ষা পায় না। কেননা আল্লাহ পাক সর্বশক্তিমান সর্বময় ক্ষমতার অধিকারী। যেকোনো সময় মুনাফিকদের পাকড়াও করতে পারেন। সুতরাং বলা যায়, আল্লাহর শাস্তি হতে মুক্তি পাওয়ার কোনো উপায় মুনাফিকদের নেই।"
        },
        {
          "label": "গ",
          "question": "খলিল ও আবিদের সংলাপের বিষয়বস্তু পাঠ্যপুস্তকের আলোকে ব্যাখ্যা কর।",
          "explanation": "খলিল ও আবিদের সংলাপের বিষয়বস্তু হলো কুরআন মাজিদের সত্যতার প্রশ্নে কাফিরদের প্রতি আল্লাহ তায়ালার চিরস্থায়ী চ্যালেঞ্জ ঘোষণা- কাফির, মুশরিক, ইহুদি এমনকি মুনাফিকরাও মহানবি (সা.)-এর রিসালাত ও কুরআন মাজিদ নিয়ে সন্দেহ পোষণ করত এবং সংশয় সৃষ্টির অপচেষ্টা চালাত । তারা বলত, কুরআন মাজিদ আল্লাহর বাণী নয় বরং মুহাম্মদ (সা.)-এর নিজের রচিত। তাই আল্লাহ তাদের ভ্রান্ত মত ও সন্দেহ খণ্ডনের জন্য আল-কুরআন যে আল্লাহর বাণী এবং এটি রাসুল (সা.)-এর অদ্বিতীয় মুজিযা তা প্রকাশার্থে আল্লাহ তায়ালা, আয়াত ৩টি অবতীর্ণ করেছেন। আজ পর্যন্ত পবিত্র কুরআনের এ চ্যালেঞ্জের জবাব দেওয়া কারও পক্ষেই * সম্ভব হয়নি এবং হবেও না। অতএব বলা যায়, উদ্দীপকে বর্ণিত খলিল ও আরিদ সূরা আল- বাকারার ১২৩ এবং ২৪নং আয়াত নিয়ে সংলাপ করছিল। এই দুটি আয়াতের বিষয়বস্তু ছিল কাফিরদের কাছে আল্লাহ তায়ালার চিরস্থায়ী চ্যালেঞ্জ এবং কাফিরদের আখিরাতের আজাব সম্পর্কে সতর্ককরণ।"
        },
        {
          "label": "ঘ",
          "question": "উদ্দীপকে আবিদের বক্তব্যগুলো কুরআন ও হাদিসের আলোকে বিশ্লেষণ কর ।",
          "explanation": "উদ্দীপকে আবিদের বক্তব্যগুলো পবিত্র কুরআনের সূরা আল বাকারার অংশবিশেষ। আবিদের প্রথম বক্তব্যে পবিত্র কুরআনের প্রতি সন্দেহ পোষণকারীদের প্রতি আল্লাহ তায়ালার চ্যালেঞ্জের বিষয়টি উঠে এসেছে সূরা বাকারার ২৩নং আয়াতে। মহান আল্লাহ বলেন, “আর আমি আমার বান্দা মুহাম্মদ (সা.)-এর ওপর যা নাজিল করেছি তার ওপর যদি তোমাদের সন্দেহ হয় তাহলে তার অনুরূপ একটি সূরা নিয়ে আসো এবং আল্লাহ ব্যতীত তোমাদের সব সহযোগিকে ডাকো, যদি তোমরা সত্যবাদী হও।” (সূরা বাকারা : ২৩) এ আয়াতে আল্লাহ তায়ালা কুরআন মাজিদের সত্যতার প্রশ্নে সব দেশের, সব কালের কাফিরদের কাছে চিরস্থায়ী চ্যালেঞ্জ ঘোষণা করেছেন। কুরআনুল কারিম আল্লাহ রাব্বুল আলামিনের পক্ষ থেকে হযরত মুহাম্মদ (সা.)-এর ওপর নাজিল হয়েছে। এ মহাগ্রন্থ সব রকমের বিতর্ক ও প্রশ্নের ঊর্ধ্বে। এটি এক অসাধারণ আসমানি গ্রন্থ। এর বিষয়বস্তু অলৌকিক, উপস্থাপনা অন্যান্য শব্দচয়ন ও রচনাশৈলী অভিনব । এবং সূরা বাকারার ২৪নং আয়াতে সন্দেহকারীদের ভয়ংকর পরিণতির কথা অর্থাৎ (পরকালের জীবনে শাস্তি হবে ভয়াবহ আগুনের। মানুষ আর পাথর হবে সে আগুনের জ্বালানি। সে আগুন কেবল কাফির জাতি এবং কুরআন নিয়ে সন্দেহ পোষণকারীদের জন্য তৈরি করা হয়েছে) বোঝানো হয়েছে। পরিশেষে বলা যায়, আবিদের বক্তব্যগুলো কুরআন-সুন্নাহর আলোকে যথার্থ ।"
        }
      ]
    },
    {
      "number": "2",
      "uddipok": "“যারা আল্লাহর সাথে অঙ্গীকারে আবদ্ধ হওয়ার পর তা ভঙ্গ করে এবং আল্লাহ যা অক্ষুণ্ণ রাখতে নির্দেশ দিয়েছেন তা ছিন্ন করে; আর ।। পৃথিবীর বুকে অশান্তি সৃষ্টি করে, তারাই ক্ষতিগ্রস্ত।”",
      "tag": "DCC 25",
      "sub_questions": [
        {
          "label": "ক",
          "question": "খলিফা ( خَلِيفَةٌ) অর্থ কী?",
          "explanation": "খলিফা (خَلِيفَةٌ) অর্থ প্রতিনিধি ।"
        },
        {
          "label": "খ",
          "question": "وأُولَئِكَ هُمُ الْمُفْلِحُونَ  (তারাই সফলকাম) — ব্যাখ্যা কর।",
          "explanation": "মুত্তাকিদের কর্ম ফলের প্রতিদান হিসেবে পরকালে তারা সফলতার শিখরে আরোহণ করবে একথা বোঝানোর জন্য আল্লাহ তায়ালা বলেছেন— وأُولَئِكَ هُمُ الْمُفْلِحُونَ অর্থাৎ তারাই সফলকাম। এ আয়াতের পূর্বে আল্লাহ তায়ালা মুত্তাকিদের কতিপয় গুণের কথা উল্লেখ করে বলেন— তারা (মুত্তাকিরা) অদৃশ্যে বিশ্বাস স্থাপন করে করে । নামাজ কায়েম করে এবং তাদের যে রিযিক দিয়েছি তা থেকে ব্যয় । আর তারা বর্তমান ও পূর্ববর্তী সব কিতাবের প্রতি ইমান আছে। এসব কার্যাবলি যাদের মধ্যে পাওয়া যায়, আল্লাহ তায়ালা তাদেরকে মুত্তাকি  ও সফলকাম বলেছেন ।"
        },
        {
          "label": "গ",
          "question": "উদ্দীপকের আলোকে ক্ষতিগ্রস্ত কারা? ব্যাখ্যা কর।",
          "explanation": "উদ্দীপকে উল্লিখিত আয়াতটি হলো সূরা বাকারা ২৭নং আয়াত। উক্ত আয়াতে আল্লাহর সাথে কৃত ওয়াদা ভঙ্গকারীর জন্য ভীষণ ক্ষতির ঘোষণা করা হয়েছে। আর এ প্রতিশ্রুতিবদ্ধ হওয়ার ব্যাপারটি পৃথিবীতে ঘটেনি। মানুষ পৃথিবীতে আগমনের পূর্বে আলমে আরওয়াহ  বা আত্মার জগতে এ প্রতিশ্রুতি সম্পন্ন হয়েছিল। আদম (আ.)-কে সৃষ্টির পর তাঁর পৃষ্ঠদেশ থেকে আল্লাহ সকল মানুষের আত্মা বের করেন। সেগুলোকে বাকশক্তি ও বুদ্ধি দেন। তারপর সকল আত্মাকে জিজ্ঞাসা করেন আমি কি তোমাদের রব নই? তারা সবাই জবাব দেয়— হ্যাঁ! আপনিই আমাদের রব (কুরআন)। পৃথিবীতে মুমিনরা তাদের ইমান ও সৎকর্ম দ্বারা সেই অঙ্গীকারই বাস্তবায়ন করে । আর মুনাফিকরা কৃত ওয়াদা ভঙ্গ করে থাকে । মুনাফিকরা অবলীলায় আত্মীয়তার সকল সম্পর্ক ত্যাগ করে পৃথিবীতে তারা অশান্তি সৃষ্টি করে বেড়ায়। তারা শৃঙ্খলাবিরোধী কাজ করে সমাজে ত্রাসের রাজত্ব কায়েম করে। এভাবে সমাজে বিপর্যয় সৃষ্টি করে মুনাফিকরা নিজেদের স্বার্থ অক্ষুণ্ণ রাখতে চায়। আল্লাহ ঘোষণা দিয়েছেন— এভাবে কখনো কখনো হয়তো তারা পৃথিবীতে লাভবান হবে। নেতৃত্ব ও কর্তৃত্বও হয়তো এদের হাতে আসবে। কিন্তু প্রকৃতপক্ষে তারা হবে অকল্পনীয় ক্ষতির শিকার। পৃথিবীতে যেমন তারা মর্যাদা পাবে না, পরকালেও তেমনি তাদের পরিণতি হবে ভয়াবহ। তারা চিরস্থায়ী ধ্বংস ও ক্ষতির মধ্যে নিপতিত হবে।"
        },
        {
          "label": "ঘ",
          "question": "উদ্দীপকের দ্বিতীয় আয়াতের আলোকে মানবজীবনের পরিবর্তিত স্তরগুলো ব্যাখ্যা কর ।",
          "explanation": "উদ্দীপকের দ্বিতীয় আয়াতে মানবজীবনের চারটি পর্যায়ের আলোকপাত করা হয়েছে। আল্লাহ ইরশাদ করেন- كَيْفَ تَكْفُرُونَ بِاللَّهِ وَكُنْتُمْ أَمْوَاتًا فَأَحْيَاكُمْ ، ثُمَّ يُمِيتُكُمْ ثُمَّ يُحْيِيكُمْ ثُمَّ إِلَيْهِ تُرْجَعُوْنَ এ আয়াতে (সূরা বাকারা : ২৮) আল্লাহ তায়ালা মানুষের জীবনধারা উল্লেখ করে তাদের কুফরিতে বিস্ময় প্রকাশ করেছেন । মানুষ আল্লাহর সেরা সৃষ্টি, প্রিয়তম সৃষ্টি। তাদের তিনি অগণিত, অসংখ্য নিয়ামত দিয়েছেন। মানুষ একটা মুহূর্তও আল্লাহর অনুগ্রহ ছাড়া চলতে পারে না। তারপরও মানুষের খেয়ালি জীবনযাপন ও গাফিলতির অন্ত নেই। তারা আল্লাহকে অস্বীকার করে। আল্লাহর নিয়ামত স্বীকার না করে কুফরি করার ধৃষ্টতা দেখায়। আল্লাহ তাই মানুষের কাছে প্রশ্ন তুলে ধরেছেন— “মানুষ! কীভাবে বা কোন যুক্তিতে তোমরা আল্লাহর নিয়ামত এবং স্বয়ং তাঁকে অস্বীকার করতে পারছ? কোন গোমরাহি ও মিথ্যা আশায় ঘুরপাক খেয়ে আল্লাহকে অস্বীকার ও উপেক্ষা করার সাহস দেখাচ্ছ? অথচ তোমরা যাকে অস্বীকার করছ- তোমাদের বর্তমান অবস্থা ও তোমাদের জীবন তাঁরই নিয়ামত মাত্র। যে জীবনীশক্তি দিয়ে তোমরা তাঁর কুফরি করছ তাঁর অস্তিত্বের পিছনেও আছেন তিনি। কেননা, তোমরা ছিলে প্রাণহীন। সেখান থেকে আল্লাহ তোমাদের প্রাণ দিয়েছেন। এরপর তোমরা মৃত্যুবরণ করবে। তোমাদের পৃথিবীর জীবন শেষ হয়ে যাবে। তারপর পরকালের অসীম জীবনে তোমরা প্রবেশ করবে। সেখানে তোমাদের পুনরায় জীবিত করা হবে। এরপরে আর মৃত্যু থাকবে না। থাকবে না নতুন করে অন্য জীবন শুরু করার কোনো ব্যাপার। এ অন্তহীন জীবনযাপনের জন্য তোমাদের প্রত্যাবর্তন কেবল আল্লাহর দিকেই। সুতরাং এরপরেও কোন যুক্তিতে তোমরা আল্লাহর সাথে কুফরি করতে পার? এ আয়াত থেকে আমরা নিম্নোক্ত শিক্ষা নিতে পারি- ১. মানুষের জীবনযাপনের মোট চারটি পর্যায়। মাতৃগর্ভে এর সূচনা । পরকাল এর সর্বশেষ রূপ যেটি স্থায়ী হয়। ২. মানুষ তার জীবনযাত্রার প্রতিটি পর্যায়েই আল্লাহর দয়া ও রহমতের মুখাপেক্ষী ।"
        }
      ]
    },
    {
      "number": "3",
      "uddipok": "জনাব মঞ্জুরুল হক একজন বিশিষ্ট শিল্পপতি। তিনি নিয়মিত যাকাত আদায় ছাড়াও এলাকার উন্নয়নে বিপুল পরিমাণ অর্থ ব্যয় করেন। এতে তার সহযোগী শিল্পপতি জনাব আনোয়ারুল হক ঈর্ষান্বিত ও প্রতিযোগী মনোভাবাপন্ন হয়ে এলাকায় রাস্তাঘাট নির্মাণ করেন। তাদের এলাকার একজন ধর্মপ্রাণ চাল ব্যবসায়ী জনাব নুরুল হক দ্রব্যমূল্য বৃদ্ধির সময় নামমাত্র লাভে চাল বিক্রি করেন। তিনি চিকন চালের সাথে মোট চাল মেশান না এবং ক্রেতাকে ওজনেও কম দেন না। তিনি ইসলামি পন্থায় ব্যবসা করাকে ফরজের পরে ফরজ মনে করেন।",
      "tag": "DCC 25",
      "sub_questions": [
        {
          "label": "ক",
          "question": "লজ্জাশীলতা কী?",
          "explanation": "কথা, কাজে ও সার্বিক আচরণে শালীন ও মার্জিত হওয়া এবং অশ্লীলতা ও বেহায়াপনার বিপরীত আচরণই হলো লজ্জাশীলতা।"
        },
        {
          "label": "খ",
          "question": "“নিশ্চয়ই মুসলমানগণ পরস্পর ভাই ভাই।”- ব্যাখ্যা কর ।",
          "explanation": "মুসলমানদের ভ্রাতৃত্ববন্ধনে স্থান, কাল, পাত্রভেদে কোনো পার্থক্য নেই। সব মুসলমান একই আত্মার বন্ধনে আবদ্ধ করার জন্য রাসুল (সা.) বলেছেন, “মুসলমানগণ পরস্পর ভাই ভাই।” পৃথিবীর পূর্ব থেকে পশ্চিমে যে যে অঞ্চলেই বসবাস করুক না কেন, ইমানের ফলে ইসলামি আদর্শের ভিত্তিতে সকল মুসলমান ভ্রাতৃত্ববন্ধনে আবদ্ধ। ভাই যেমন অপর ভাইকে সহজে কষ্ট দেয় না, ঠিক তেমনি ইসলামি ভ্রাতৃত্ব ও বিশ্বজনীন ভ্রাতৃত্বের কথা বলে। কোনো স্বার্থচিন্তা, শত্রুতা, এক পক্ষ অপর পক্ষকে ঠকানো বা হেয় করা, ধোঁকাবাজি কোনো কিছুই ইসলামি ভ্রাতৃত্বে নেই। বরং ইসলাম বিশ্বের সব মুসলমানকে এক অখণ্ড ও অবিচ্ছিন্ন দেহে পরিণত করে।"
        },
        {
          "label": "গ",
          "question": "জনাব আনোয়ারুল হকের কর্মকাণ্ডে কোন বিশেষ গুণটি প্রকাশ পায়? হাদিসের আলোকে ব্যাখ্যা কর ।",
          "explanation": "জনাব আনোয়ারুল হকের কর্মকাণ্ডে দানশীলতার গুরুত্ব এবং দানশীল ব্যক্তির সাথে ঈর্ষান্বিত হওয়ার গুণটি প্রকাশ পেয়েছে । সৎ কাজে প্রতিযোগিতা অত্যন্ত ভালো একটি গুণ। মহান আল্লাহ তায়ালা মুমিনদেরকে সৎ কাজে প্রতিযোগিতা করার জন্য উদ্বুদ্ধ করেছেন। মহান আল্লাহ বলেন, “অতএব, তোমরা স‍ কাজে প্রতিযোগিতামূলকভাবে এগিয়ে যাও।” (সূরা আল-বাকারা : ১৪৮) আর দানশীল ব্যক্তির সাথে ঈর্ষা করার অনুমতি রাসুল (সা.)-এর একটি হাদিস থেকে পাওয়া যায় যেখানে রাসুল (সা.) বলেছেন, “দু’ব্যক্তি ছাড়া অন্য কাউকে হিংসা করা যায় না। একজন হচ্ছে সেই ব্যক্তি আল্লাহ যাকে সম্পদ দিয়েছেন আর তাকে সে সম্পদ আল্লাহর পথে ব্যয় করার তাওফিক দিয়েছেন.......(বুখারি ও মুসলিম) হিংসা ইসলামে হারাম। তবে ঈর্ষা করা যায়। কেউ খুব পুণ্যবান হলে তার মতো পুণ্যবান হওয়ার প্রয়াসে প্রতিযোগিতা করাকে ঈর্ষা বলে । উদ্দীপকে আমরা দেখতে পাই, মঞ্জুরুল হক একজন বিশিষ্ট শিল্পপতি। তিনি নিয়মিত যাকাত আদায় ছাড়াও এলাকার উন্নয়নে বিপুল পরিমাণ অর্থ ব্যয় করেন। এতে তার সহযোগী শিল্পপতি আনোয়ারুল হক ঈর্ষান্বিত ও প্রতিযোগী মনোভাবাপন্ন হয়ে এলাকার রাস্তাঘাট নির্মাণ করেন। হাদিসের বর্ণনা মতে, জনাব আনোয়ারুল হকের কর্মকাণ্ড দানশীলতার ব্যাপারে প্রতিযোগিতা এবং দানশীল ব্যক্তির সাথে ঈর্ষান্বিত হওয়ার গুণটি প্রকাশ পেয়েছে ।"
        },
        {
          "label": "ঘ",
          "question": "জনাব নুরুল হকের মনোভাবটি হাদিসের আলোকে বিশ্লেষণ কর।",
          "explanation": "জনাব নুরুল হকের মনোভাবটি সততার সহিত ব্যবসায় পরিচালনার সাথে সাদৃশ্যপূর্ণ । ব্যবসায়ে সততা রক্ষা করা একজন মুমিনের অন্যতম গুণ। ব্যবসায় বাণিজ্য একটি পবিত্র পেশা। আল্লাহ তায়ালার ঘোষণা— “আল্লাহ ব্যবসায় হালাল করেছেন, আর সুদ হারাম করেছে।” (সূরা বাকারা : ২৭৫) জীবিকা উপার্জনের মাধ্যম হিসেবে মহানবি (সা.) নিজেও ব্যবসা বেছে নিয়েছিলেন। সাহাবায়ে কেরামগণও ব্যবসা করতেন। সুতরাং সততা এবং বিশ্বস্ততার সাথে ব্যবসা করা একজন ব্যবসায়ীর জন্য অত্যাবশ্যক। বিশ্বস্ত ও সত্যবাদী ব্যবসায়ীর মর্যাদা সম্পর্কে রাসুল (সা.) বলেন, “বিশ্বস্ত ও সত্যবাদী মুসলিম ব্যবসায়ী কিয়ামতের দিন শহিদদের সাথে থাকবেন।” (মুস্তাদরাক হাকিম) উদ্দীপকে বর্ণিত জনাব নুরুল হকের দ্রব্যমূল্য বৃদ্ধির সময় নামমাত্র লাভে চাল বিক্রি করা, চিকন চালের সাথে মোটা চাল না মেশানো এবং ক্রেতাকেও ওজনে কম না দেওয়া হাদিসের আলোকে তার এই মনোভাবটি ব্যবসায়ে সততা এবং বিশ্বস্ততার বিষয়টি প্রতিফলিত হয়েছে।"
        }
      ]
    },
    {
      "number": "4",
      "uddipok": "অধ্যাপক আব্দুল হাকিম ইসলাম শিক্ষা ক্লাসে ইমানের সর্বোত্তম শাখা, সর্বনিম্ন শাখা এবং ইমানের আরেকটি গুরুত্বপূর্ণ শাখা সম্পর্কে বিশদ আলোচনা করেন। চমৎকার এই আলোচনা থেকে সকল শিক্ষার্থী ঐ উপকৃত হয় । যায়েদ অনেক ধন-সম্পদের মালিক। তিনি তাঁর সম্পদ কল্যাণকর কাজে অকাতরে খরচ করেন। অন্যদিকে সাঈদ ইসলামি শিক্ষা বিষয়ে অনার্স, মাস্টার্স ও পিএইচডি সম্পন্ন করেন। তিনি অর্জিত জ্ঞান অনুযায়ী নিজে আমল করেন এবং অন্য মানুষকে তা শেখান। সমাজের কতিপয় মানুষ যায়েদ ও সাঈদের কাজের প্রতি ঈর্ষা পোষণ করেন।",
      "tag": "DCC 25",
      "sub_questions": [
        {
          "label": "ক",
          "question": "ইসলামের স্তম্ভ কয়টি?",
          "explanation": "ইসলামের স্তম্ভ পাঁচটি।"
        },
        {
          "label": "খ",
          "question": "হালাল উপার্জন করা ফরজ কেন? ব্যাখ্যা কর।",
          "explanation": "ইসলামি শরিয়তে হালাল জীবিকা উপার্জন অতীব গুরুত্বপূর্ণ বিষয় । রাসুল (সা.)-এরশাদ করেছেন-“হালাল রুজি অন্বেষণ করা ফরজের পরেও একটা ফরজ।”(বায়হাকি) ইসলামি শরিয়তে ইবাদত কবুল হওয়ার পূর্বশর্ত হচ্ছে হালাল উপার্জন। হালাল উপার্জন এবং ভক্ষণে আল্লাহ তায়ালা খুশি হন। হালাল রুজি দ্বারা জীবিকা নির্বাহকারীর ইবাদত-বন্দেগি আল্লাহ পাক কবুল করে নেন। এমনকি হালাল উপার্জন নিজ পরিবার ও পরিজনের জন্য খরচ করাকে সদকার ইসলামি শরিয়তে হালাল জীবিকা উপার্জন অতীব গুরুত্বপূর্ণ বিষয় । রাসুল (সা.)-এরশাদ করেছেন-“হালাল রুজি অন্বেষণ করা ফরজের পরেও একটা ফরজ।”(বায়হাকি) ইসলামি শরিয়তে ইবাদত কবুল হওয়ার পূর্বশর্ত হচ্ছে হালাল উপার্জন। হালাল উপার্জন এবং ভক্ষণে আল্লাহ তায়ালা খুশি হন। হালাল রুজি দ্বারা জীবিকা নির্বাহকারীর ইবাদত-বন্দেগি আল্লাহ পাক কবুল করে নেন। এমনকি হালাল উপার্জন নিজ পরিবার ও পরিজনের জন্য খরচ করাকে সদকার সমতুল্য বলা হয়েছে। পক্ষান্তরে উপার্জন হালাল না হলে কোনো ইবাদাতই আল্লাহর কাছে কবুল হয় না। এজন্যই হালাল উপার্জন করা ফরজ। সমতুল্য বলা হয়েছে। পক্ষান্তরে উপার্জন হালাল না হলে কোনো ইবাদাতই আল্লাহর কাছে কবুল হয় না। এজন্যই হালাল উপার্জন করা ফরজ।"
        },
        {
          "label": "গ",
          "question": "অধ্যাপক আব্দুল হাকিম কর্তৃক আলোচিত ইমানের শাখাসমূহ ব্যাখ্যা কর।",
          "explanation": "অধ্যাপক আব্দুল হাকিম কর্তৃক আলোচিত হয়েছে ইমানের ৩টি শাখা। যথা- ১. লা ইলাহা ইল্লাল্লাহ, ২. রাস্তা থেকে কষ্টদায়ক বস্তু সরিয়ে ফেলা ও ৩, লজ্জাশীলতা। ব্যাখ্যা : মহানবি (সা.) ইমানের বিভিন্ন শাখা, পর্যায় বা স্তর সম্পর্কে আলোকপাত করে তার একটি শাখার ওপর বিশেষ গুরুত্বারোপ করেছেন। ইসলামের মূল স্তম্ভ ইমানের বিভিন্ন শাখা-প্রশাখার কথা উল্লেখ করে তিনি বলেছেন যে, তা সত্তরেরও অধিক। হাদিসে লা ইলাহা ইল্লাল্লাহ বা আল্লাহ তায়ালার একত্ববাদের সাক্ষ্যদানকে ইমানের সর্বশ্রেষ্ঠ ও সর্বোন্নত শাখা এবং তার সর্বনিম্ন শাখা বলা হয়েছে— লোক চলাচলের রাস্তা থেকে কষ্টদায়ক বস্তু সরিয়ে ফেলাকে। হাদিসে এরকম দুটি শাখা বর্ণনা করে মূলত হাক্কুল্লাহ ও হাক্কুল ইবাদের পারস্পরিক সম্পর্ক নির্দেশ করা হয়েছে। যার তাৎপর্য হচ্ছে— কেবল আল্লাহর হক আদায় করলে কিংবা শুধু মানুষের হক আদায় করলে মুমিন হওয়া যাবে না বরং মুমিন হতে হলে এ দু'রকম হকের মধ্যে সমন্বয় সাধন করতে হবে। হাদিসের শেষাংশে লজ্জাকে ইমানের সাথে সম্পৃক্ত করে মহানবি (সা.) ইমানের সাথে লজ্জার নিবিড় ও অবিচ্ছেদ্য সম্পর্কের প্রতি ইঙ্গিত করেছেন। কেননা লজ্জাশীলতাই লোককে আল্লাহর নাফরমানি, পাপাচার ও অন্যান্য অন্যায় আচরণ থেকে বিরত রেখে মুমিন থাকতে সাহায্য করে। একমাত্র নির্লজ্জ মানুষের পক্ষেই সম্ভব আল্লাহ তায়ালার অসংখ্য নিয়ামতের মধ্যে থেকেও তাঁর অবাধ্য হওয়া। যে জন্য লজ্জাশীলতাই ইমান । সুতরাং বলা যায়, তাওহিদে বিশ্বাস, খিদমাতে খালক ও হাক্কুল ইবাদ আদায় এবং লজ্জাশীলতা বা শালীনতাবোধের মাধ্যমে ব্যক্তি প্রকৃত ও যথার্থ মুমিনে পরিণত হতে পারে।"
        },
        {
          "label": "ঘ",
          "question": "যায়েদ ও সাঈদের কাজের প্রতি সমাজের কতিপয় মানুষের দৃষ্টিভঙ্গি হাদিসের আলোকে বিশ্লেষণ কর",
          "explanation": "উদ্দীপকে উল্লিখিত যায়েদ ও সাঈদের কাজের প্রতি সমাজের কতিপয় মানুষের দৃষ্টিভঙ্গি হলো ঈর্ষা । সৎ কাজে প্রতিযোগিতা অত্যন্ত ভালো একটি গুণ। মহান আল্লাহ তায়ালা মুমিনদেরকে সৎ কাজে প্রতিযোগিতা করার জন্য উদ্বুদ্ধ করেছেন। মহান আল্লাহ বলেন, “অতএব, তোমরা সৎ কাজে প্রতিযোগিতামূলকভাবে এগিয়ে যাও।” (সূরা আল-বাকারা : ১৪৮) আর দানশীল ব্যক্তির সাথে ঈর্ষা করার অনুমতি রাসুল (সা.)-এর একটি হাদিস থেকে পাওয়া যায়, যেখানে রাসুল (সা.) বলেছেন, “দু’ব্যক্তি ছাড়া অন্য কাউকে হিংসা করা যায় না। একজন হচ্ছে সেই ব্যক্তি আল্লাহ যাকে সম্পদ দিয়েছেন আর তাকে সে সম্পদ আল্লাহর পথে ব্যয় করার তাওফিক দিয়েছেন। অপর ব্যক্তি হচ্ছে সেজন যাকে আল্লাহ গভীর জ্ঞান দিয়েছেন। আর সে জ্ঞান অনুসারে বিচার ফায়সালা করে ও তা অন্যকে শিক্ষা দেয়।” (বুখারি ও মুসলিম) হিংসা ইসলামে হারাম। তবে ঈর্ষা করা যায়। কেউ খুব পুণ্যবান হলে তার মতো পুণ্যবান হওয়ার প্রয়াসে প্রতিযোগিতা করাকে ঈর্ষা বলে । উদ্দীপকে বর্ণিত যায়েদ ও সাঈদের কাজের প্রতি সমাজের কতিপয় মানুষের দৃষ্টিভঙ্গি হাদিসের আলোকে ঈর্ষা বলে বিবেচিত হয় ।"
        }
      ]
    },
    {
      "number": "5",
      "uddipok": "অধ্যাপক আফজাল হোসেন শ্রেণিকক্ষে ছোট্ট একটি হাদিস নিয়ে আলোচনা করলেন। “লা ইউমিনু আহাদুকুম হাত্তা আকুনা আহাব্বা ইলাইহি মিন ওলিদিহি ওঅলাদিহি অন্নাসি আজমাঈন।”",
      "tag": "DCC 25",
      "sub_questions": [
        {
          "label": "ক",
          "question": "ইমানের সর্বোত্তম শাখা কোনটি?",
          "explanation": "ইমানের সর্বোত্তম শাখা হলো لَا إِلهَ إِلَّا اللهُ   (লা ইলাহা ইল্লাল্লাহ) একথা বলা ।"
        },
        {
          "label": "খ",
          "question": "“সত্যবাদিতা মানুষকে জান্নাতের দিকে নিয়ে যায়। ব্যাখ্যা কর।. ",
          "explanation": "প্রশ্নোক্ত বাক্যটি একটি হাদিসের অংশ। এর ব্যাখ্যা হলো- সত্যবাদিতা আলোকস্বরূপ, যা মানুষকে সৎপথে পরিচালিত করে এবং তাকে সততা ও পুণ্যের দিকে ধাবিত করে। আর নিশ্চয়ই পুণ্য জান্নাতে দিকে পরিচালিত করে। ফলে সে পার্থিব জগতে সুখ-শান্তিতে জীবনযাপন করে এবং পরকালে জান্নাতের অধিবাসী হয়। এভাবে সত্যবাদিতা মানুষকে জান্নাতের দিকে নিয়ে যায়।"
        },
        {
          "label": "গ",
          "question": "উদ্দীপকের হাদিসটিতে কোন বিষয়ের প্রতি গুরুত্বারোপ করা হয়েছে?",
          "explanation": "উদ্দীপকে বর্ণিত হাদিসটিতে রাসুলুল্লাহ (সা.)-এর প্রতি সর্বাধিক ভালোবাসা প্রদর্শনের ওপর গুরুত্বারোপ করা হয়েছে। ইসলামের সাতটি মৌলিক বিষয়ের মধ্যে অন্যতম একটি হচ্ছে নবি- রাসুলদের প্রতি বিশ্বাস স্থাপন করা। আর সর্বশেষ নবি ও রাসুল হলেন হযরত মুহাম্মদ (সা.)। তাই একজন মুমিনকে পূর্ণাঙ্গ মুমিন হতে হলে তাঁকে সর্বাধিক ভালোবাসতে হবে। উদ্দীপকে বর্ণিত হাদিসে বলা হয়েছে, যে পর্যন্ত কোনো ব্যক্তির নিকট পিতামাতা, সন্তানসন্তুতি এমনকি সমগ্র মানবজাতি থেকে আল্লাহর রাসুল (সা.) অধিক প্রিয় না হতে পারবে সেই পর্যন্ত সে ব্যক্তি প্রকৃত ইমানদার হতে পারবে না। কেননা বিশ্বাস কেবল মাত্র মনে থাকলেই চলবে না; বরং তার প্রতিটি কাজ-কর্মে, প্রতিটি কথায় প্রমাণ করতে  হবে যে, তার নিকট রাসুলুল্লাহ (সা.)-ই ছিলেন সেই যাবতীয় গুণের সর্বোত্তম আদর্শ। আর তাতে পিতামাতা, সন্তান-সন্তুতি, স্বামী-স্ত্রী বা কোনো মূল্যবান পার্থিব সম্পদও বিসর্জন দেওয়া হোক না কেন। এভাবে রাসুলুল্লাহ (সা.)-এর প্রতি সর্বাধিক ভালোবাসা না থাকলে সে নিজেকে পূর্ণ ইমানদার হিসেবে গড়ে তুলতে পারবে না। তাই বলা যায়, উদ্দীপকে বর্ণিত হাদিসে রাসুলুল্লাহ (সা.)-এর প্রতি সর্বাধিক ভালোবাসার ওপর গুরুত্বারোপ করা হয়েছে।"
        },
        {
          "label": "ঘ",
          "question": "হাদিসটির তাৎপর্য বিশ্লেষণ কর।",
          "explanation": "উদ্দীপকে বর্ণিত হাদিসটির তাৎপর্য হলো জীবনের প্রতিটি ক্ষেত্রে রাসুলুল্লাহ (সা.)-এর আদর্শকে সর্বাধিক প্রাধান্য দেওয়া। যে ব্যক্তি রাসুলুল্লাহ (সা.)-এর বিধিবিধান মেনে চলে, সে মূলত মহান আল্লাহরই বিধিবিধান মেনে চলে। অতএব, রাসুলুল্লাহ (সা.)-এর আদর্শ অনুসরণ না করলে আল্লাহকে পাওয়া অসম্ভব। উদ্দীপকে রাসুলুল্লাহ্ (সা.) কে সর্বাধিক ভালোবাসার প্রতি গুরুত্বারোপ করে একটি হাদিস বর্ণিত হয়েছে। হাদিসটির তাৎপর্য হলো পৃথিবীর সকল কিছুর চেয়ে রাসুলুল্লাহ (সা.)-এর প্রতি সর্বাধিক ভালোবাসা অন্তরে পোষণ করতে হবে। জীবনের প্রতিটি ক্ষেত্রে তাঁর আদর্শকে বাস্তবায়ন করতে হবে। রাসুলুল্লাহ (সা.)-এর আদর্শকে নিজের মধ্যে এবং সমাজে বাস্তবায়ন করতে গেলে যদি পিতা-মাতা, সন্তান-সন্তুতি বা অন্য কোনো কিছু অন্তরায় হয়ে দাঁড়ায় তাহলে, পিতা-মাতাসহ সকল কিছুকে বর্জন করতে হবে। তবুও রাসুল (সা.)-এর আদর্শের ব্যাপারে এক চুলও ছাড় দেওয়া যাবে না। মানুষের চূড়ান্ত সফলতা হলো কিয়ামতের দিন বিনা হিসাবে জান্নাত লাভ করা,। আর পৃথিবীর কোনো মানুষ রাসুলুল্লাহ (সা.)-এর শাফায়াত ছাড়া জান্নাতে যেতে পারবে না। এজন্য প্রয়োজন রাসুল (সা.)-কে সবচেয়ে বেশি ভালোবেসে তাঁর আদর্শকে সর্বক্ষেত্রে ধারণ করা । পরিশেষে বলা যায়, দুনিয়াতে খাঁটি ইমানদার হয়ে আখিরাতে চিরস্থায়ী জান্নাত পেতে হলে রাসুল (সা.)-এর আদর্শকে ধারণ ও বাস্তবায়নের বিকল্প নেই। আর এর জন্য প্রয়োজন তাঁর প্রতি সর্বাধিক ভালোবাসা অন্তরে পোষণ করা।"
        }
      ]
    },
    {
      "number": "6",
      "uddipok": "ইমাম সাহেব বয়ান করলেন, ইসলামি শরিয়তের চারটি উৎস। কোনো বিষয়ের সমস্যার সমাধানে প্রথমে আল-কুরআন, তারপর হাদিসে রসুল। তাতে পাওয়া না গেলে তৃতীয় উৎসে খুঁজবেন । “কুরআন ও হাদিসের পরেই এর স্থান।”",
      "tag": "DCC 25",
      "sub_questions": [
        {
          "label": "ক",
          "question": " ‘আল-হাসাদ' শব্দের অর্থ কী?",
          "explanation": "‘আল-হাসাদ' শব্দের অর্থ হিংসা, বিদ্বেষ।"
        },
        {
          "label": "খ",
          "question": "মৌনতামূলক ইজমা বা ইজমায়ে সুকুতি বলতে কী বোঝ?",
          "explanation": "মৌনতামূলক ইজমা বা ইজমায়ে সুকুতি একটা বিষয়ে কতিপয় মুজতাহিদ একমত হয়েছেন বা একসাথে কাজটি করেছেন কিন্তু অন্যান্য মুজতাহিদ তার কোনো প্রতিবাদ করেননি বরং নীরব থেকেছেন। ইজমার মধ্যে কতিপয় মুজতাহিদ সম্মতিসূচক মন্তব্য করেছেন বা সম্মিলিতভাবে কাজটি করেছেন এবং অন্যান্য মুজতাহিদগণ এ বিষয়ে নীরব ছিলেন; এমনকি চিন্তাভাবনা করার সময়কাল অথবা আলোচনার মজলিস অতিবাহিত হয়ে যাওয়ার পরও প্রতিবাদ করেননি। এরূপ ইজমাকে মৌনতামূলক ইজমা বা ইজমায়ে সুকুতি বলে ।"
        },
        {
          "label": "গ",
          "question": " উদ্দীপকে ইমাম সাহেব কোন উৎসের কথা বলেছেন? সেটির উৎপত্তি বর্ণনা কর ।",
          "explanation": "উদ্দীপকে ইমাম সাহেব ইসলামি শরিয়তের তৃতীয় উৎস ইজমার কথা বলেছেন। ইজমা অর্থ ঐক্যমত্য পোষণ করা, ঐক্যবদ্ধ হওয়া। ইসলামি পরিভাষায় ইজমা হচ্ছে ইসলামি চিন্তাবিদদের ওইসব সিদ্ধান্ত, যে সব বিষয়ে কুরআন ও হাদিসের আলোকে তারা ঐক্যমত্য পোষণ করেছেন। উদ্দীপকে ইমাম সাহেব ইজমার কথা তুলে ধরেন। শরিয়তের উৎস হিসেবে ইজমার উৎপত্তি ঘটে রাসুল (সা.)-এর ইন্তেকালের পর সাহাবিদের যুগে। সুন্নাহর পরেই ইজমার স্থান। তার এ কথার তাৎপর্য হলো ইসলামি শরিয়তের প্রথম ও প্রধান দুটি উৎস হলো কুরআন ও সুন্নাহ । নতুন কোনো সমস্যা উদ্ভব হলে কুরআন ও সুন্নাহর থেকে সমাধান নিতে হবে। যদি কুরআন ও সুন্নাহ-তে সরাসরি সমাধান না পাওয়া যায় তাহলে ইজমা থেকে সমাধান নিতে হবে। কেননা মুজতাহিদগণ কুরআন ও হাদিসের অনুকূলেই ইজমার দ্বারা সিদ্ধান্ত দেন বলে এর দ্বারা অকাট্যতা প্রমাণিত হয়। পৃথিবীর অধিকাংশ মুজতাহিদ আলেম একমত হন যে ইজমা শরিয়তের তৃতীয় উৎস এবং এর ওপর আমল করা ওয়াজিব। কুরআন ও সুন্নাহর ন্যায় ইজমা অস্বীকারকারীকে কাফির বলা যাবে । পরিশেষে বলা যায়, মুসলিম উম্মাহর নিকট কুরআন ও সুন্নাহর পরেই ইজমা হচ্ছে অকাট্য দলিল, যার ওপর আমল করা ওয়াজিব। তাই শরিয়তের আইনের উৎস হিসেবে কুরআন ও সুন্নাহর পরেই ইজমার স্থান। সাহাবিগণ নতুন কোনো সমস্যার সম্মুখীন হলে তারা কুরআন"
        },
        {
          "label": "ঘ",
          "question": "“কুরআন ও হাদিসের পরেই এর স্থান।” – উক্তিটির তাৎপর্য আলোচনা কর । ",
          "explanation": "প্রশ্নোক্ত উক্তিটির তাৎপর্য হলো শরিয়তের দলিল হিসেবে কুরআন ও হাদিসের পরেই ইজমার বিধানকে গ্রহণ করতে হবে। মুহাম্মদ (সা.)-এর ইন্তেকালের পর ইসলাম আরবের বাইরে দ্রুতই ছড়িয়ে পড়ে। নতুন নতুন সভ্যতা সংস্কৃতির ফলে মুসলিম সমাজে নিত্যনতুন সমস্যার উদ্ভব হতে থাকে, যার সমাধান সরাসরি কুরআন ও সুন্নাহে পাওয়া যায় না। তখন ওই সকল সমস্যার সমাধান কুরআন ও সুন্নাহর অনুকূলে ইজমা দ্বারা করা হয়ে থাকে। উদ্দীপকে ইমাম সাহেব বলেন, ইসলামি শরিয়তের চারটি উৎস । কোনো বিষয়ের সমস্যার সমাধানে প্রথমে আল-কুরআন। তারপর হাদিস, এতে পাওয়া না গেলে তৃতীয় উৎস খুঁজবেন অর্থাৎ ‘ইজমা’। 'কুরআন ও হাদিসের পরেই এর স্থান।' ইসলামি শরিয়তের ইজমা অত্যন্ত গুরুত্বপূর্ণ একটি আইনি উৎস। মহান আল্লাহ ও রাসুল (সা.) ইজমার অবস্থান, গ্রহণযোগ্যতা, নির্ভরতা ও মর্যাদা নির্ধারণ করে দিয়েছেন । মহান আল্লাহ বলেন- “আর যে ব্যক্তি তার কাছে হেদায়েত প্রকাশিত হওয়ার পর রাসুল (সা.)-এর বিরুদ্ধাচরণ করে এবং মুমিনদের অনুসৃত পথের বিরুদ্ধে চলে আমি তাকে সেদিকেই প্রত্যাবর্তন করাব, যেদিকে সে অবলম্বন করেছে এবং তাকে জাহান্নামে নিক্ষেপ করব।” (সূরা নিসা : ১১৫) অন্যত্র বলেন, “তোমরা আল্লাহর রজ্জুকে সম্মিলিতভাবে আঁকড়ে ধর এবং বিচ্ছিন্ন হয়ো না। (সূরা আলে-ইমরান : ১০৩) রাসুল (সা.) ইজমার গুরুত্ব নিয়ে বলেন- “আমার উম্মত ভুল বা বিভ্রান্তি বিষয়ের ওপর একমত হবে না।” (আহকামুল কুরআন) ইজমা বৈধ হওয়ার শর্ত হলো ইজমা কুরআন সুন্নাহর বিরোধী হবে না। ইজমার মূলভিত্তি অবশ্যই কুরআন হাদিস ও শরিয়তের দলিলের সামঞ্জস্যপূর্ণ হতে হবে। অতএব বলা যায়, ইজমা হওয়ার জন্য মুজতাহিদগণের প্রত্যক্ষ বা মৌন সমর্থন থাকা অত্যাবশ্যক"
        }
      ]
    },
    {
      "number": "7",
      "uddipok": "অধ্যাপক আফতাব ইসলাম শিক্ষার পাঠদানকালে বলেন, সাধারণ মানুষের জন্য ইসলামকে সহজ করতে মুজতাহিদগণ এর যাবতীয় বিধিবিধান কুরআন, হাদিস, ইজমা ও কিয়াসের আলোকে সংকলন করেন।",
      "tag": "DCC 25",
      "sub_questions": [
        {
          "label": "ক",
          "question": "আযিমাত কী?",
          "explanation": "আযিমাত হচ্ছে কোনো কথায় বা কাজে মুজতাহিদগণের কোনো বিষয়ের ওপর ঐক্যবন্ধ হয়ে সুস্পষ্ট ঘোষণা দিয়ে দৃঢ় সংকল্প ব্যক্ত করা।"
        },
        {
          "label": "খ",
          "question": "“প্রত্যেকেই দায়িত্বশীল ও রক্ষক।” ব্যাখ্যা কর।",
          "explanation": "প্রশ্নোক্ত বাক্যটির অর্থ হলো প্রতিটি মানুষ নিজ নিজ অবস্থানে দায়িত্বশীল ও রক্ষক। প্রতিটি মানুষ সে যে পর্যায়েরই হোক, যে অবস্থানেই হোক না কেন, তাকে নিজ নিজ দায়িত্ব ও কর্তব্য যথাযথভাবে পালন করতে হবে। শাসক যেমন তার অধীনস্থ প্রজা সম্পর্কে জিজ্ঞাসিত হবে, তেমনি প্রজাকেও তাদের কর্তব্য সম্পর্কে জিজ্ঞাসা করা হবে। এভাবে ব্যক্তি, পরিবার সমাজ, কর্মস্থল তথা সবক্ষেত্রেই প্রতিটি মানুষই দায়িত্বশীল এবং এ দায়িত্বের ব্যাপারে সে জিজ্ঞাসিত হবে।"
        },
        {
          "label": "গ",
          "question": "মুজতাহিদগণের কার্যক্রমের ফলে কোন শাস্ত্রের উদ্ভব হয়েছে? ব্যাখ্যা কর।",
          "explanation": "মুজতাহিদগণের কার্যক্রমের ফলে ইলমে ফিকহশাস্ত্রের উদ্ভব হয়েছে। বিস্তারিত প্রমাণাদির ভিত্তিতে উদ্ঘাটিত শরিয়তের আমল সংক্রান্ত বিধান সম্পর্কে জ্ঞান লাভ করাকে ফিকহ বলে। জীবনকে পূর্ণাঙ্গ শরিয়ত অনুসারে পরিচালিত করতে ফিরে জ্ঞান অত্যন্ত জরুরি। উদ্দীপকে অধ্যাপক আফতাব সাহেবের বর্ণনায় ফিকহ গবেষণার বিষয়ে ইঙ্গিত পাওয়া যায়। আমরা জানি, রাসুল (সা.)-এর ইন্তেকালের পর ইসলাম দ্রুত আরবের বাইরে ছড়িয়ে পড়তে থাকে এবং মুসলিম বিশ্বে নতুন নতুন সমস্যার উদ্ভব হতে থাকে। এসবের অনেক সমাধানই পঠিত কুরআন ও সুন্নাহ থেকে সরাসরি বের করা সর্বসাধারণের জন্য দুষ্কর হয়ে পড়ে। ফলে এসব সমস্যার সমাধানকল্পে দ্বীনের সত্যনিষ্ঠ মুজতাহিদগণ স্বীয় জ্ঞান, বুদ্ধি ও একনিষ্ঠ গবেষণার মাধ্যমে মুসলিম মিল্লাতের জন্য কুরআন ও সুন্নাহর আলোকে যে বিধিবিধান প্রণয়ন করেছেন তাই হলো l তথা ফিকহশাস্ত্র। পরবর্তীকালের মুজতাহিদগণ সমস্যা সমাধানের ক্ষেত্রে কুরআন ও সুন্নাহর সাথে সাথে পূর্ববর্তীকালের মুজতাহিদগণের ইজমা ও কিয়াসকেও বিবেচনায় রেখে সিদ্ধান্ত গ্রহণ করেন। আর এভাবে ফিকহশাস্ত্রের বিকাশ ঘটতে থাকে। অতএব বলা যায়, মুজতাহিদগণের কার্যক্রমের ফলে ফিক্‌হশাস্ত্রের উদ্ভব হয়েছে ।"
        },
        {
          "label": "ঘ",
          "question": "ইসলামকে কালজয়ী করতে মুজতাহিদগণের ভূমিকা বিশ্লেষণ",
          "explanation": "ইসলামকে কালজয়ী করতে যুগে যুগে মুজতাহিদগণ ফিক্হ গবেষণার মাধ্যমে অসামান্য অবদান রেখেছেন। ইসলাম বৃদ্ধিভিত্তিক কালজয়ী জীবনব্যবস্থা। আল্লাহ প্রদত্ত বিধানের অধীনে থেকে মুক্ত বুদ্ধির কদর ইসলামের বৈশিষ্ট্য। কেননা কালোত্তীর্ণ জীবন বিধানের জন্য তা-ই স্বাভাবিক। উদ্দীপকের বর্ণনায় মুজতাহিদগণের কার্যক্রমের কথা তুলে ধরা হয়েছে। আমরা জানি, মানবজীবন যেমন গতিশীল, তেমনি ইসলামও গতিশীল। তাই সর্বযুগেই মুজতাহিদগণ ইসলামি বিধানকে কালোপযোগী করে উপস্থাপান করার সর্বাত্মক প্রয়াস চালিয়েছেন। সেই প্রয়াসে ইসলামের মৌলিক বিষয়ে মুজতাহিদ ইমামগণের কোনো মতপার্থক্য নেই। যুগে যুগে মুজতাহিদগণ মোটামুটি চারটি মাযহাবের অধীনে ফিক্হ গবেষণা করে যাচ্ছেন। এর ফলে পৃথিবীতে সর্বকালে সকল পরিবেশের মানুষের জন্য শরিয়তের হুকুম পালনে প্রশস্ততা, উদারতা, উন্মুক্ততা এবং বাস্তব কল্যাণ সাধিত হয়েছে। আর এ কারণেই ইসলাম একটি কালজয়ী জীবনব্যবস্থা হিসেবে পৃথিবীতে টিকে আছে এবং টিকে থাকবে। পরিশেষে বলা যায়, গতিশীল মানবজীবনের জন্য ইসলামকে গতিশীল ও কালজয়ী রাখতে যুগে যুগে মুজতাহিদগণ ফিকহশাস্ত্রে নিরলস গবেষণা চালিয়ে যাচ্ছেন। তাই মুসলিম উম্মাহার জন্য তাদের অবদান নক্ষত্রের মতোই উজ্জ্বল।"
        }
      ]
    },
    {
      "number": "8",
      "uddipok": "দৃশ্যপট-১ : আল্লাহ তায়ালা আমাদের আদি পিতামাতাকে সৃষ্টি করে সুখ-শান্তির উদ্যানে বসবাস করতে বলেন। কিন্তু তাদেরকে সুখময় স্থান থেকে বের করতে বিশেষ একজন খুবই তৎপর হয়ে ওঠে। দৃশ্যপট-২: ইসলামে এমন একটি বিধান রয়েছে, যা পবিত্র অবস্থায় সকল মুসলিমকে প্রতিদিন পাঁচবার সম্পাদন করতে হয় ।",
      "tag": "DCC 25",
      "sub_questions": [
        {
          "label": "ক",
          "question": "ذلك الكتب  (ইহা সেই কিতাব) বলতে কোন কিতাবকে বোঝানো হয়েছে?",
          "explanation": "ذلك الكتب (এই সেই কিতাব) বলতে পবিত্র ধর্মগ্রন্থ আল-কুরআনকে বোঝানো হয়েছে ।"
        },
        {
          "label": "খ",
          "question": "কীভাবে মুসলমানগণ পরস্পর ভাই ভাই? বুঝিয়ে লেখ।",
          "explanation": "মুসলমানদের ভ্রাতৃত্ববন্ধনে স্থান, কাল, পাত্রভেদে কোনো পার্থক্য নেই। সব মুসলমান একই আত্মার বন্ধনে আবদ্ধ করার জন্য রাসূল (সা.) বলেছেন, মুসলমানগণ পরস্পর ভাই ভাই। পৃথিবীর পূর্ব থেকে পশ্চিমে যে যে অঞ্চলেই বসবাস করুক না কেন ইমানের ফলে ইসলামি আদর্শের ভিত্তিতে সকল মুসলমান ভ্রাতৃত্ববন্ধনে আবদ্ধ। ভাই যেমন অপর ভাইকে সহজে কষ্ট দেয় না, ঠিক তেমনি ইসলামি ভ্রাতৃত্ব ও বিশ্বজনীন ভ্রাতৃত্বের কথা বলে। কোনো স্বার্থচিন্তা, শত্রুতা, এক পক্ষ অপর পক্ষকে ঠকানো বা হেয় করা, ধোঁকাবাজি কোনো কিছুই ইসলামি ভ্রাতৃত্বে নেই। বরং ইসলামি বিশ্বের সব মুসলমানকে এক অখণ্ড ও অবিচ্ছিন্ন দেহে পরিণত করে।"
        },
        {
          "label": "গ",
          "question": "আদি পিতামাতকে সুখময় স্থান থেকে বের করতে কে তৎপর হয়ে উঠেছিল? ব্যাখ্যা কর।",
          "explanation": "আদি পিতামাতাকে সুখময় স্থান থেকে বের করতে ইবলিস (আযাযিল) তৎপর হয়ে উঠেছিল। ইবলিসের নাম আযাযিল। শয়তান ও ইবলিস হলো আযাযিলের দুইটি উপাধি। শয়তান অর্থ বাতিল, বিভ্রান্ত। আর 'ইবলিস' অর্থ নিরাশ ও বঞ্চিত। সৃষ্টির প্রথম প্রহরে আল্লাহ তায়ালা হযরত আদম (আ.) ও হাওয়া (আ.)-এর বসবাসের স্থান হিসেবে জান্নাত নির্বাচন করেন। প্রাথমিকভাবে তাদেরকে সেখানে থাকতে দেওয়া হয়। আর দেওয়া হয় একটি বিশেষ নির্দেশ। এ নির্দেশ লঙ্ঘন করা হলে জান্নাত থেকে বহিষ্কার করা হবে। সীমা লঙ্ঘনকারীদের অন্তর্ভুক্ত হিসেবে আল্লাহর ক্রোধের শিকার হবে । আল্লাহর নির্দেশে আদম (আ.) দম্পতি শান্তিতে জান্নাতে বসবাস শুরু করেন। তাঁরা সর্বান্তকরণে আল্লাহর নির্দেশের অনুসরণ করতে থাকেন। কিন্তু তাঁদের অবস্থান বেশি দিন অব্যাহত থাকল না । অভিশপ্ত আযাযিল তাদের শান্তি বিনষ্টের জন্য উঠেপড়ে লাগল । নিজের দুর্ভাগ্যের জন্য সে মানুষকে দায়ী করে। প্রতিশোধের উগ্রবাসনায় সে আল্লাহর কাছ থেকে ক্ষমতা চেয়ে নেয়। আর সমস্ত শক্তি নিয়ে হযরত আদম (আ.) দম্পতির চরম সর্বনাশের কাজে আত্মনিয়োগ করে। সে নানা ছলচাতুরী ও প্রতারণা করে হাওয়া ও আদম (আ.) কে নিষিদ্ধ বৃক্ষের ফল ভক্ষণ করায়। ফলে পূর্ব ঘোষণা অনুযায়ী শয়তানের চক্রান্তের শিকার আদম (আ.) ও হাওয়া (আ.) কে আল্লাহ তায়ালা বহিষ্কার করলেন। এভাবেই 'ইবলিস' আদি পিতামাতাকে সুখময় স্থান থেকে বের করতে তৎপর হয়ে উঠেছিল ।"
        },
        {
          "label": "ঘ",
          "question": "উদ্দীপকে কোন ইবাদাতের প্রতি ইঙ্গিত করা হয়েছে? এর গুরুত্ব ও শিক্ষা বিশ্লেষণ কর ।",
          "explanation": "উদ্দীপকে ইসলামের গুরুত্বপূর্ণ ইবাদত সালাতের প্রতি ইঙ্গিত করা হয়েছে। নির্দিষ্ট কিছু আরকানসহ নির্দিষ্ট সময়ে আদায়কৃত ইবাদতকে সালাত বলে। সালাতের অনেক গুরুত্ব রয়েছে। সালাত ইসলামের দ্বিতীয় স্তম্ভ । প্রত্যেক মুসলমানের জন্য িৈনক পাঁচ ওয়াক্ত সালাত আদায় করা ফরজ। এছাড়া জুমআর নামায, ঈদের নামায, বিতরের নামায ও তারাবির নামায আদায় করাও আবশ্যক । সালাত মুমিনের পরিচায়ক। আল্লাহ তায়ালা এজন্য মুমিনদের বলেছেন, “তোমরা সালাত কয়েম কর এবং যাকাত দাও।” (সূরা বাকারা : ৪৩) তিনি আরও বলেছেন, “তোমরা রুকুকারীদের সাথে রুকু কর।” (সূরা বাকারা : ৪৩) রাসুলুল্লাহ (সা.) বলেছেন, “সালাত হলো জান্নাতের চাবি।” (মিশকাতুল সালাবিহ) তিনি আরও বলেছেন, “সালাত হলো মুমিনের জন্য মিরাজস্বরূপ।” (ইবনে মাজাহ) সালাত ত্যাগ করা কুফর। মহানবি (সা.) আরও বলেন,,“মুমিন ও কাফিরের মধ্যে পার্থক্য হলো নামায ছেড়ে দেওয়া।” (ইবনে মাজাহ) শেষ বিচারের দিন সর্বপ্রথম হিসাব নেওয়া হবে সালাতের। এজন্য রাসুলুল্লাহ (সা.) বলেছেন, “যে ব্যক্তি মনোযোগসহ সালাত আদায় করে, কিয়ামতের দিন ওই সালাত তার জন্য নূর হবে।” (তাবারানি সালাত ব্যক্তিগত ইবাদত হলেও সমাজের ওপর এর বিরাট প্রভাব . বিদ্যমান। সালাতের কারণে দৈনিক পাঁচবার মুসলমানগণ একস্থানে মিলিত হওয়ার সুযোগ পায়। একে অপরের খোঁজখবর নিতে পারে। এতে সামাজিক সম্প্রীতি, একতার বন্ধন, ভ্রাতৃত্ব ও পারস্পরিক মনোভাব সুদৃঢ় হয়ে ওঠে। সালাত হলো সাম্যের শ্রেষ্ঠ নমুনা। ফকির, বাদশাহ, রাজা-প্রজা, ছোট-বড়, ধনী-দরিদ্র সকলেই কাঁধে কাঁধ মিলিয়ে সালাত আদায় করে। সুতরাং সাম্যের বুনিয়াদ রচনায় সালাতই সবচেয়ে সুন্দর ব্যবস্থা। এভাবে সমাজে শান্তি প্রতিষ্ঠায় সালাত গুরুত্বপূর্ণ ভূমিকা পালন করে।"
        }
      ]
    },
    {
      "number": "9",
      "uddipok": "তুহিন ও আরিফ ইসলামের বিভিন্ন আচার-অনুষ্ঠান সম্পর্কে আলোচনা করছিল। আরিফ বলল, ইসলামে মানুষের সহানুভূতি, সাম্য ও ভ্রাতৃত্ব সৃষ্টির জন্য বিশেষ একটি ইবাদত আছে, যা পাপ-পূণ্যের মাঝে ঢাল-স্বরূপ। তুহিন বলল, মানুষের মাঝে আর্থিক সমতা ও ভারসাম্য আনার জন্যও - একটি ইবাদত আছে, যাকে ইসলামের 'সেতু বন্ধন' বলা হয়েছে।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "সাওম শব্দের অর্থ বিরত থাকা।"
        },
        {
          "label": "খ",
          "question": "",
          "explanation": "যে পরিমাণ সম্পদ কোনো ব্যক্তির নিকট থাকলে তার ওপর জাকাত ফরজ হয় তাই জাকাতের নিসাব। - যদি কোনো মুসলিম ব‍্যক্তির মালিকানায় ৭.৫ তোলা সোনা বা ৫২.৫ তোলা রূপা কিংবা এর যেকোনো একটির সমপরিমাণ অর্থ পূর্ণ একবছর থাকে এবং তা যদি তার প্রয়োজনের অতিরিক্ত হয়, তাহলে শরিয়ত নির্দেশানুযায়ী ২.৫% -হারে আটটি খাতের যেকোনো খাতে প্রদান করতে হয়। ব্যক্তির এই সম্পদের পরিমাণই হলো জাকাতের নিসাব।"
        },
        {
          "label": "গ",
          "question": "",
          "explanation": "উদ্দীপকে উল্লেখিত জনাব আরিফ সাহেব সাওমের প্রতি ইঙ্গিত করেছেন। সাওম ইসলামের পাঁচটি মৌলিক ইবাদতের মধ্যে অন্যতম। সাওম বা রোজা হলো নির্দিষ্ট সময়ে সুনির্দিষ্ট কার্যাবলি থেকে বিরত থাকা। সাওম সমাজের মানুষের মাঝে ব্যবধান দূর করে অন্যের দুঃখ-কষ্ট উপলব্ধি করতে সাহায্য করে। তাই সহানুভূতি, সহমর্মিতা, সাম্য, ভ্রাতৃত্ব ইত্যাদি প্রতিষ্ঠায় সাওমের ভূমিকা ব্যাপক। এটি যেমন সমাজে সমতা আনে তেমনি ব্যক্তির অন্তরকে পবিত্র রাখে। সাওম পালনের সময় ব্যক্তি মিথ্যাচার, গিবত, যৌনাচার ইত্যাদি থেকে নিজেকে বিরত রাখে। যার ফলে শয়তানের কু-মন্ত্রণা থেকে নিজেকে রক্ষা এবং সংযমের চর্চা করা যায়। এজন্যই রাসুল (স) বলেন, 'সাওম হলো ঢালস্বরূপ' (সহিহ বুখারি)। উদ্দীপকের আরিফ এমন একটি ইবাদতের কথা বলে যা সহানুভূতি, সাম্য ও ভ্রাতৃত্ব সৃষ্টি করে এবং পাপ-পুণ্যের মাঝে ঢাল হিসেবে কাজ করে। তার এ বক্তব্য নিঃসন্দেহে সাওমকে নির্দেশ করে। কারণ, সাওম পালনের মাধ্যমেই ব্যক্তি পাপ থেকে দূরে থাকতে পারে এবং ধনীরা অভাবীদের কষ্ট উপলব্ধি করতে পারে। তাই বলা যায়, ঢালস্বরূপ ইবাদত হিসেবে এখানে সাওমের প্রতিই ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত তুহিনের বক্তব্যে জাকাতের বিষয়টি ফুটে উঠেছে, দারিদ্র্য বিমোচনে যার গুরুত্ব অপরিসীম। জাকাত একটি ফরজ ইবাদত। ইসলামের পাঁচটি স্তম্ভের মধ্যে জাকাত তৃতীয়। এটি একটি অর্থনৈতিক ইবাদত এবং ইসলামি অর্থব্যবস্থার মূল স্তম্ভ। জাকাতের মাধ্যমে সম্পদের সুষম বণ্টন, দারিদ্র্য বিমোচন ও বেকারত্ব হ্রাস করা সম্ভব। জাকাত দানের ফলে ধনীরা গরিব-দুঃখী মানুষের অভাব ও কষ্টের সাথে পরিচিত হয় এবং গরিব মানুষও তাদের সহানুভূতিতে মুগ্ধ হয়। ফলে ধনী-গরিব উভয়ের মাঝে এক সহযোগিতা ও সহানুভূতির সম্পর্ক তৈরি - হয়। এজন্য রাসুল (স) বলেন, 'জাকাত ইসলামের সেতুবন্ধন' (মুসলিম)। তুহিনের বক্তব্যেও এ বিষয়টি প্রকাশ পেয়েছে। - উদ্দীপকের তুহিন তার বন্ধু আরিফকে বলে মানুষের মাঝে আর্থিক সমতা ও ভারসাম্য আনার জন্য একটি ইবাদত রয়েছে। যাকে ইসলামের সেতুবন্ধন বলা হয়েছে। তুহিনের বক্তব্যে ধনী-গরিবের সেতুবন্ধন হিসেবে বিবেচিত জাকাতের পরিচয় স্পষ্ট হয়ে ওঠে। দারিদ্র্য বিমোচনে জাকাত ইতিবাচক প্রভাব ফেলে। জাকাতলব্ধ অর্থ পরিকল্পিত উপায়ে ব্যয় করা হলে সমাজে দারিদ্রতা থাকবে না। কেননা সমাজে ধনীদের কাছ থেকে জাকাত সংগ্রহ করে তা গরিবদের সচ্ছলতার জন্য ব্যয় করা হবে। জাকাতের অর্থ দ্বারা শিল্পকারখানা প্রতিষ্ঠা করে বেকার লোকদের কর্মসংস্থানের ব্যবস্থা করা যায়। এতে করে আর্থিকভাবে অসচ্ছল মানুষ ধীরে ধীরে সচ্ছল হয়ে থাকে। = ফলে সমাজ থেকে দরিদ্রতা দূর হয় এবং সম্পদের প্রবাহ গতিশীল হয়। আলোচনা শেষে তাই বলা যায়, জাকাতের অর্থ সঠিকভাবে বিনিয়োগের মাধ্যমে অসচ্ছলতা দূর করা সম্ভব। তাই দারিদ্র্য বিমোচনের এ ইবাদতের গুরুত্ব অপরিসীম।"
        }
      ]
    },
    {
      "number": "10",
      "uddipok": "নিচের ছকটি লক্ষ করো: (ক)? (খ) সালাত (গ) জাকাত (ঘ)? (ঙ) সাওম",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "আল্লাহর সন্তুষ্টি লাভের উদ্দেশ্যে শরিয়ত কর্তৃক নির্ধারিত সম্পদের একাংশ হাশেমী ও তাদের দাস-দাসী ছাড়া অন্য মুসলিম দরিদ্রকে বিনা স্বার্থে প্রদান করাকে জাকাত বলে।"
        },
        {
          "label": "খ",
          "question": "",
          "explanation": "হজে মাবরুর বলতে কবুল হজকে বোঝায়। দুনিয়া ও আখিরাতে হাজিদের সম্মান ও মর্যাদা অনেক বেশি। যথাযথভাবে শরিয়তের বিধান মেনে হজ পালন করলে সেটি মাবরুর বা কবুল হজ হিসেবে গণ্য হয়। আর মাবরুর হজ পালন করতে পারলে আখিরাতে সাফল্য লাভ নিশ্চিত। এ সম্পর্কে রাসুল (স) বলেন, \"মাবরুর বা কবুল হজের বিনিময় জান্নাত ছাড়া কিছুই নয়\" (সুনানে নাসাঈ)।"
        },
        {
          "label": "গ",
          "question": "",
          "explanation": "ক?' চিহ্নিত স্থানে সাক্ষ্য প্রদান অর্থাৎ ইমানের কথা বলা হয়েছে, ইসলামে যার গুরুত্ব অত্যধিক। ইসলামের পাঁচটি স্তম্ভের মধ্যে প্রথম স্তম্ভ হলো- 'সাক্ষ্য দেওয়া যে, আল্লাহ ছাড়া কোনো ইলাহ নেই এবং মুহাম্মদ (স) আল্লাহর রাসুল'। আর এই কালেমা স্বীকারের মাধ্যমে মানুষ জীবনের সব ক্ষেত্রে আল্লাহর প্রভুত্ব ও সার্বভৌমত্ব স্বীকার করে। সেই সাথে হযরত মুহাম্মদ (স) কে সর্বশেষ নবি হিসেবে বিশ্বাস করে এবং তাঁর কাছ থেকে পাওয়া বিধি-বিধান সর্বতোভাবে স্বীকার করে। 'ক?' চিহ্নিত স্থানে এ বিষয়টির কথাই বলা হয়েছে। উদ্দীপকে ছক আকারে পাঁচটি বিষয় তুলে ধরা হয়েছে। যেখানে উল্লেখযোগ্য তিনটি বিষয় হলো- সালাত, জাকাত ও সাওম। যা মূলত ইসলামের স্তম্ভগুলোকেই নির্দেশ করে। আর ইসলামের পাঁচটি স্তম্ভের ভিত্তিতে 'ক?' চিহ্নিত স্থানটি প্রথম স্তম্ভ অর্থাৎ সাক্ষ্য প্রদান বা ইমানকেই নির্দেশ করে। ইসলামি জীবন ব্যবস্থায় ইমানের গুরুত্ব অপরিসীম। ইসলামের প্রতিটি বিষয় অন্তরে বিশ্বাস করা, মুখে স্বীকার করা এবং কাজে পরিণত করা ইমানের অপরিহার্য দাবি। ইমান মানুষকে ভালো কাজে উৎসাহিত করে এবং মন্দ কাজ পরিহারে সহায়তা করে। ইমানকে মানুষের আমল তথা নামাজ, রোজা, হজ ও জাকাত ইত্যাদির চালিকাশক্তি বলা হয়। সর্বোপরি, ইমানের মাধ্যমেই মানুষ ইসলামি বিধানসমূহের স্বীকৃতি দেয় এবং আল্লাহ ও রাসুল (স)-এর আনুগত্য স্বীকার করে নেয়। তাই ইসলামি জীবন ব্যবস্থায় ইসলামের প্রথম উৎস হিসেবে ইমানের গুরুত্ব অপরিসীম।"
        },
        {
          "label": "ঘ",
          "question": "",
          "explanation": "\"ঘ\" চিহ্নিত স্থানটি হজকে নির্দেশ করে, আল্লাহর নৈকট্য হাসিলে হজের গুরুত্ব অপরিসীম। হজ অর্থ ইচ্ছা করা, নির্দিষ্ট সময়ে নির্ধারিত কাজের মাধ্যমে নির্ধারিত স্থান জিয়ারত করাকে হজ বলে। হজ একটি ফরজ ইবাদত। ইসলাম যে পাঁচটি স্তম্ভের উপরে প্রতিষ্ঠিত হজ তার মধ্যে একটি। উদ্দীপকের 'ঘ' চিহ্নিত স্থানটি এ ইবাদতের প্রতিই ইঙ্গিত করে। উদ্দীপকে ইসলামের পাঁচটি স্তম্ভ উপস্থাপন করা হয়েছে। যেহেতু প্রথম স্তম্ভহিসেবে 'ক' চিহ্নিত স্থানটি ইমানকে নির্দেশ করে, সেহেতু 'ঘ' চিহ্নিত স্থানটি হজের পরিচয় বহন করে। আর মহান আল্লাহর নৈকট্য লাভে এ ইবাদতটির তাৎপর্য অপরিসীম। হজের মাধ্যমে মুমিন আল্লাহর সান্নিধ্য লাভকরে। এ সময়ে আল্লাহর আহ্বানে সাড়া দিয়ে মানুষ মক্কা মুয়াযযামায় হাজির হয়। অগণিত মানুষের পবিত্র সমাবেশে আল্লাহর সামনে উপস্থিত হওয়ার প্রেরণা নিয়ে তারা ঘোষণা করতে থাকে- \"আমি তোমার কাছে হাজির, হে আল্লাহ! আমি তোমার কাছে উপস্থিত। তোমার কোনো শরিক নাই। আমি তোমার কাছে হাজির। নিশ্চয় সব প্রশংসা, নিয়ামত এবং সার্বভৌমত্ব তোমারই। তোমার কোনো শরীক নাই। বস্তুত হজের মধ্য দিয়ে ব্যক্তি আল্লাহর আতিথ্য গ্রহণের দুর্লভ সুযোগ লাভ করে। রাসুলুল্লাহ (স) বলেন-\"হজ ও উমরাহ পালনকারীরা আল্লাহর মেহমান। যদি তাকে ডাকে, তিনি তাদের জবাব দেন আর যদি তাঁর কাছে ক্ষমা চায় তিনি তাদের ক্ষমা করে দেন\" (সুনানে ইবনে মাজাহ)। সুতরাং বলা যায়, হজ আল্লাহর সান্নিধ্য লাভের অন্যতম একটি মাধ্যম। তাই যাদের উপর হজ ফরজ হয়েছে তাদের উচিত কালক্ষেপণ না করে এ ইবাদতটি পালন করা।"
        }
      ]
    },
    {
      "number": "11",
      "uddipok": "সালমা একজন ধর্মপরায়ণ মহিলা। তিনি এমন একটি ইবাদত করেন যা তাকে প্রবৃত্তির তাড়না থেকে রক্ষা করতে সহায়ক ভূমিকা পালন করে। হাদিসে যার পুরস্কার স্বয়ং আল্লাহ তায়ালা দেবেন বলে ঘোষণা দেয়া হয়েছে। পক্ষান্তরে জলিল একজন ধনাঢ্য ব্যবসায়ী। দেশ-বিদেশে প্রতিনিয়ত ভ্রমণ করলেও একটি দেশে গিয়ে সুনির্দিষ্ট ফরজ ইবাদত পালন করার সুযোগ তার ভাগ্যে এখনও হয়নি। জলিলকে ঐ ইবাদত পালনে পরামর্শ দেওয়া হলে সে বলল, 'আমি-কারণে-অকারণে অনেক দেশ ভ্রমণ করেছি। আবার ইবাদতের জন্য দেশ ভ্রমণের দরকার কী?'",
      "tag": "DCC 25",
      "sub_questions": [
        {
          "label": "ক",
          "question": "الزكوة শব্দের অর্থ কী?",
          "explanation": "الزكوة শব্দের অর্থ- পবিত্র করা।"
        },
        {
          "label": "খ",
          "question": "'সালাত জান্নাতের চাবিকাঠি'- ব্যাখ্যা করো।",
          "explanation": "সময়মত সালাত আদায় জান্নাতপ্রাপ্তির অন্যতম মাধ্যম। ইসলামের মৌলিক ইবাদতসমূহের মধ্যে সালাত সর্বোত্তম এবং সর্বজনীন। সালাতের মাধ্যমে সার্বক্ষণিক আল্লাহর জিকির সম্ভব। আর আল্লাহর জিকির আখেরাতে সাফল্য তথা জান্নাত লাভের পূর্ণ নিশ্চয়তা দান করে। সালাত আদায়কারী এবং আল্লাহর মধ্যে এক নিবিড় যোগসূত্র সৃষ্টি হয়। এটিই জান্নাতের পথ দেখায়। এজন্যই হাদিসে সালাতকে জান্নাতের চাবিকাঠি বলা হয়েছে।"
        },
        {
          "label": "গ",
          "question": "উদ্দীপকে সালমা কোন ইবাদত পালন করেন? ব্যাখ্যা করো।",
          "explanation": "সালমা প্রবৃত্তির তাড়না থেকে নিজেকে রক্ষা করতে মৌলিক ইবাদত সাওম পালন করেন। ইসলামের পাঁচটি স্তম্ভের অন্যতম সাওম। প্রত্যেক প্রাপ্তবয়স্ক, সুস্থ মুসলিম নারী-পুরুষের ওপর সাওম পালন করা ফরজ। মুসলিম জাতির জন্য আল্লাহ তায়ালা যে ইবাদতসমূহ পালন করা ফরজ করেছেন রমজান মাসের সাওম পালন তার মধ্যে অন্যতম। উদ্দীপকে সালমা এমন একটি ইবাদত করেন যা প্রবৃত্তির তাড়না থেকে তাকে রক্ষা করতে সহায়তা করে। আবার এ ইবাদতের প্রতিদান স্বয়ং আল্লাহ নিজ ইচ্ছামত দান করবেন। অর্থাৎ সালমা সাওম পালন করেন। সাওম ফরজ হওয়ার ব্যাপারে আল্লাহ তায়ালার বাণী, 'হে মুমিনগণ! তোমাদের ওপর সাওম পালন ফরজ করা হয়েছে যেমন ফরজ করা হয়েছিল তোমাদের পূর্ববর্তীদের ওপর' (সুরা বাকারা-১৮৩)। এ আয়াতের আলোকে বোঝা যায়, সাওম অবশ্যপালনীয় ইবাদত। আবার সাওমের প্রতিদান সম্পর্কে হাদিসে এসেছে, আল্লাহ তায়ালা বলেন, 'সাওম আমার জন্য, আমিই এর প্রতিদান দেবো' (বুখারি ও মুসলিম)। সুতরাং বলা যায়, সালমা সাওম পালন করেন যা তাকে প্রবৃত্তির তাড়না থেকে রক্ষা করতে পারে।"
        },
        {
          "label": "ঘ",
          "question": "উদ্দীপকে বর্ণিত জলিল সাহেবের উদ্ধৃতিটি কি তুমি সমর্থন কর? তোমার পাঠ্যপুস্তকের আলোকে মতামত দাও।",
          "explanation": "জলিল সাহেব ইসলামের অন্যতম মৌলিক ইবাদত হজ আদায়ের ব্যাপারে যে উদাসীনতা দেখিয়েছেন তা সমর্থন করি না। হজ একটি ফরজ ইবাদত। প্রত্যেক প্রাপ্তবয়স্ক, স্বাধীন এবং প্রয়োজনীয় আর্থিক সংগতি আছে এমন মুসলমানের জীবনে অন্তত একবার হজ করা ফরজ। এ সম্পর্কে মহানবি হযরত মুহাম্মদ (স) বলেন, হে মানবমণ্ডলী! আল্লাহ তায়ালা তোমাদের ওপর হজ ফরজ করে দিয়েছেন। কাজেই তোমরা হজ পালন করো (মুসলিম)। উদ্দীপকের জলিল সাহেব ব্যবসায়িক কাজে প্রতিনিয়ত বিভিন্ন দেশ ভ্রমণ করলেও হজব্রত পালনের উদ্দেশ্যে মক্কায় যাননি। হজ আদায়ের জন্য পরামর্শ দেয়া হলে তিনি বলেন, ইবাদতের জন্য দেশ ভ্রমণের দরকার নেই। অর্থাৎ তিনি হজ আদায়কে তেমন গুরুত্বপূর্ণ মনে করেন না। অথচ হজ ফরজ হওয়ার জন্য যেসব শর্ত প্রয়োজন তার সবই জলিল সাহেবের মধ্যে রয়েছে। হজ আদায়ের বাধ্যবাধকতা উল্লেখ করে আলাহ তায়ালা এরশাদ করেন, 'আল্লাহর জন্য বায়তুল্লাহর হজ করা এমন মানুষের ওপর ফরজ করা হয়েছে যার ঐ পর্যন্ত যাতায়াতের ক্ষমতা আছে' (সুরা আলে ইমরান-৯৭)। মহানবি (স) বলেন, 'যার ওপর হজ ফরজ হয়েছে অথচ সে হজ না করে তার ব্যাপার আমি বলতে পারি না সে ইসলামের ওপর মৃত্যুবরণ করল কি না (বুখারি)। আল্লাহর রাসুলের বাণী থেকে বোঝা যায়, কেউ যদি সামর্থ্য থাকা সত্ত্বেও হজ আদায় না করেন তাহলে তার কঠিন পরিণতি হবে, এমনকি ধর্মচ্যুত হওয়ারও সম্ভাবনা আছে। উপরের আলোচনার আলোকে আমরা বলতে পারি, ফরজ হওয়া সত্ত্বেও হজ আদায় না করার কারণে জলিল সাহেব অত্যন্ত গুনাহের কাজ করেছেন। তার উচিত যত দ্রুত সম্ভব হজ আদায় করা।"
        }
      ]
    }
  ]
}