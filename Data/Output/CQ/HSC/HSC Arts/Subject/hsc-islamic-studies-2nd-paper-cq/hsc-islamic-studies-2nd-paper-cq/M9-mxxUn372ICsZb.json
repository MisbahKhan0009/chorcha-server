{
  "title": "ঢাকা কলেজ ২০২৫",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "জনাব জ, ল এবং ফ তিন ভাই। জ সদা সত্য কথা বলে এবং ইসলামি বিধান অনুসারে জীবনযাপন করে। অপরদিকে ফ অসত্য কথা বলে এবং ইসলাম পরিপন্থি কাজে লিপ্ত। ল জ এর সাথে থাকলে নামাজ-রোজা পালন করে। আর ফ এর সাথে থাকলে বলে নামাজ-রোজার প্রয়োজন নেই।",
      "tag": "DC 25",
      "sub_questions": [
        {
          "label": "ক",
          "question": "الْإِيمَانُ কী?",
          "explanation": "ইসলামের মৌলিক বিষয়সমূহের ওপর বিশ্বাস স্থাপন করে মৌখিক স্বীকৃতি প্রদান এবং কাজে বাস্তবায়ন করাই ইমান (الْإِيمَانُ)।"
        },
        {
          "label": "খ",
          "question": "",
          "explanation": "প্রশ্নোক্ত আয়াতটির অর্থ হচ্ছে- 'তাদের অন্তরসমূহের মধ্যে রয়েছে ব্যাধি। তারপর আল্লাহ তাদের ব্যাধিকে আরও বাড়িয়ে দিয়েছেন।' উল্লিখিত আয়াতটি সুরা বাকারার ১০নং আয়াত। এ আয়াতে আল্লাহ তায়ালা মুনাফিকদের কপট ও শঠতাপূর্ণ কার্যক্রমের কারণ এবং তাদের চিরস্থায়ী পরিণতি বর্ণনা করেছেন। মুনাফিকরা মুখে ইমানের দাবি করে; কিন্তু তাদের অন্তরে কুফরি লুকায়িত থাকে। ইমান আনার কথা বলে তারা আল্লাহ ও মুমিনদের সাথে প্রতারণা করতে চায়। তাদের এমন ধৃষ্টতাপূর্ণ আচরণের কারণ হলো তাদের অন্তর নিফাক, শিরক, কুফর, হিংসা-বিদ্বেষ, পরশ্রীকাতরতা প্রভৃতি মানসিক ব্যাধিতে পরিপূর্ণ।"
        },
        {
          "label": "গ",
          "question": "",
          "explanation": "সুরা বাকারায় বর্ণিত মুনাফিকের বৈশিষ্ট্যের আলোকে ফ এর কর্মকান্ডে মুনাফিকের চরিত্র ফুটে উঠেছে। আল-কুরআনের সুরা আল বাকারার ২য় বুকুর আয়াতসমূহ মুনাফিকদের চারিত্রিক বৈশিষ্ট্যের স্বরূপ উন্মোচন করে। যারা মুখে ইমান আনে এবং নিজেদের মুসলিম বলে পরিচয় দেয় কিন্তু অন্তরে আল্লাহর প্রতি অবিশ্বাস পোষণ করে, তারাই মুনাফিক। তারা মিথ্যা কথা বলে এবং প্রতারণা করে। উদ্দীপকে বর্ণিত ফ সবসময় অসত্য কথা বলে এবং ইসলাম পরিপন্থি কাজ করে। সুরা বাকারার ১০নং আয়াতে মুনাফিকদের মিথ্যাবাদী বলে সাব্যস্ত করা হয়েছে। অর্থাৎ তারা যখনই কথা বলে মিথ্যা বলে। প্রকৃতপক্ষে, মুনাফিকরা সর্বদা ইসলাম পরিপন্থি কাজ করে থাকে। তারা মুখে ইমানের দাবি করে, কিন্তু তাদের অন্তর পরিপূর্ণ থাকে নিফাক, কুফর, শিরক, পরশ্রীকাতরতা, হিংসা-বিদ্বেষ প্রভৃতি ইসলামবিরোধী মানসিক ব্যাধিতে। ফ এর মধ্যেও উল্লিখিত বৈশিষ্ট্য বিদ্যমান। সুতরাং সুরা বাকারার বর্ণনার আলোকে ফ একজন মুনাফিক।"
        },
        {
          "label": "ঘ",
          "question": "",
          "explanation": "কুরআনের ভাষায় জ একজন মুত্তাকি। সৎকর্ম সম্পাদনের জন্য আখিরাতে তিনি কল্যাণ ও সাফল্য লাভ করবেন। মুত্তাকি এমন ব্যক্তি যার মধ্যে তাকওয়া রয়েছে। মুত্তাকি ব্যক্তি অদৃশ্য বিষয়সমূহে ইমান পোষণ করেন, নিয়মিত সালাত আদায় করেন, আল্লাহর পথে অর্থ ব্যয় করেন এবং পরকালে বিশ্বাস করেন। পরকালীন জীবনে ক্ষতির কারণ হতে পারে এমন কাজ ও বিষয় থেকে তিনি নিজেকে বিরত রাখেন। জ এর মধ্যেও এ গুণগুলোর প্রতিফলন ঘটেছে। উদ্দীপকের জ সদা সত্য কথা বলেন এবং ইসলামি বিধান অনুসারে জীবনযাপন করেন। তার এ কাজের মাধ্যমে তিনি আল্লাহর প্রিয় বান্দা হিসেবে গণ্য হবেন। মন্দ কাজ পরিহার করার কারণে মানুষের কাছেও তিনি প্রিয় হবেন। এছাড়া জ অদৃশ্য বিষয়সমূহে বিশ্বাস করেন, আল্লাহর রাস্তায় ব্যয় করেন এবং কবর, কিয়ামত, পুলসিরাত, জান্নাত এবং জাহান্নাম ইত্যাদিতেও বিশ্বাস করেন। এ সব কর্মকাণ্ডের মাধ্যমে তিনি একজন মুত্তাকি ব্যক্তিতে পরিণত হয়েছেন। পরকালে বিশ্বাস করার ফলে তিনি দুনিয়াতে সব খারাপ কাজ থেকে বিরত থাকেন। মুমিন হওয়ার জন্য ইসলামের সব বিষয়ে তিনি আমল করেন। এর ফলে দুনিয়াতে মানুষের শ্রদ্ধা ও ভালোবাসা অর্জন করার পাশাপাশি তিনি পরকালেও আল্লাহর অশেষ রহমতে জান্নাত লাভ করবেন। পরিশেষে বলা যায় যে, মুত্তাকি ব্যক্তির আমল তাকে সুদূরপ্রসারী সুফল দান করে। যার ফলে তিনি দুনিয়া ও আখিরাত উভয় স্থানেই আল্লাহর রহমত পেয়ে থাকেন।"
        }
      ]
    },
    {
      "number": "2",
      "uddipok": "জনান 'ক' একজন দ্বিমুখী চরিত্রের লোক। তিনি সবসময় মুখে একরকম বলেন, কিন্তু অন্তরে অন্য ধারণা পোষণ করেন। নিজের প্রয়োজনে তিনি প্রায়ই মিথ্যা কথা বলেন। লোক দেখানোর জন্য তিনি নামাজ আদায় করেন কিন্তু ছোটখাটো অন্যায় থেকে নিজেকে কখনো বিরত রাখার চেষ্টা করেন না। প্রায়ই তিনি অন্যদেরকে ধোঁকা দেওয়ার জন্য প্রতারণার আশ্রয় নেন।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "সম্পূর্ণ কুরআন সর্বপ্রথম লাওহে মাহফুজে সংরক্ষিত হয়।"
        },
        {
          "label": "খ",
          "question": "",
          "explanation": "হযরত উসমান (রা) কে 'জামিউল কুরআন' বলা হয় কারণ তিনি কুরআনের একক পাঠ্যরীতি নির্ধারণ করে সেটির প্রতিলিপি প্রস্তুত ও বিতরণ করেন। হযরত উসমান (রা)-এর সময় ভিন্ন ভিন্ন রীতিতে কুরআন পাঠের ফলে বিভ্রান্তির সৃষ্টি হয়। এ অবস্থা থেকে পরিত্রাণের জন্য কুরআনের প্রথম পাণ্ডুলিপিটি থেকে সাতটি কপি তৈরি করা হয় এবং সেগুলো বিভিন্ন এলাকায় পাঠানো হয় যাতে সবাই একই রীতিতে কুরআন তিলাওয়াত করতে পারে। কুরআনকে বিকৃতির হাত থেকে রক্ষা করে কুরআন পাঠের অভিন্ন রীতি চালু করায় হযরত উসমান (রা)-কে 'জামিউল কুরআন' বলা হয়।"
        },
        {
          "label": "গ",
          "question": "",
          "explanation": "আল-কুরআনের ভাষায় জনাব 'ক' কে মুনাফিক নামে অভিহিত করা যায়। আল-কুরআনের সুরা আল-বাকারার ২য় রুকুর আয়াতসমূহ মুনাফিকদের চারিত্রিক বৈশিষ্ট্যের স্বরূপ উন্মোচন করে। যারা মুখে ইমান আনে এবং নিজেদের মুসলিম বলে পরিচয় দেয়, কিন্তু অন্তরে আল্লাহর প্রতি অবিশ্বাস পোষণ করে, তারা-ই মুনাফিক। এরা মিথ্যা কথা বলে এবং অন্যের সাথে প্রতারণা করে। যা জনাব 'ক'-এর চরিত্রেও পরিলক্ষিত হয়। উদ্দীপকের জনাব 'ক' দ্বিমুখী চরিত্রের লোক। অর্থাৎ তিনি মুখে একরকম বলেন, কিন্তু অন্তরে অন্য ধারণা পোষণ করেন। এটি মুনাফিকদের একটি বৈশিষ্ট্য। সুরা আল-বাকারার ২য় রুকুর ৮নং আয়াতে মুনাফিকদের এরূপ দ্বিমুখী আচরণের কথা বলা হয়েছে। আবার জনাব 'ক' মিথ্যা কথা বলেন। সুরা বাকারার ১০ নং আয়াতে মুনাফিকদের মিথ্যাবাদী বলা হয়েছে। তাছাড়া জনাব 'ক' অন্যের সাথে প্রতারণা করেন এবং অন্যকে ধোঁকা দেন। এর মাধ্যমে তিনি প্রকৃতপক্ষে নিজের অজ্ঞাতসারে নিজেকেই ধোঁকা দিচ্ছেন। প্রকৃতপক্ষে তিনি মহাভ্রান্তির মধ্যেই জীবনযাপন করছেন। সুরা বাকারার ২য় বুকুর বিভিন্ন আয়াতে এ সম্পর্কে সুস্পষ্ট ইঙ্গিত প্রদান করা -হয়েছে। সুতরাং বলা যায়, জনাব 'ক' জীবনাচরণ একজন মুনাফিকের জীবনাচরণেরই অনুরূপ।"
        },
        {
          "label": "ঘ",
          "question": "",
          "explanation": "জনাব 'ক' এর মধ্যে মুনাফিকের বৈশিষ্ট্য থাকায় তাকে দুনিয়া ও অাখিরাতে কঠিন পরিণতির সম্মুখীন হতে হবে। মমাফিক আরবি শব্দ। এর অর্থ ভণ্ড, প্রতারক, দ্বিমুখী নীতি বিশিষ্ট প্রভৃতি। অর্থাৎ যাদের অন্তরে নিফাক তথা ভন্ডামি, প্রতারণা, ধোঁকাবাজি প্রভৃতি বৈশিষ্ট্য বিদ্যমান তারাই মুনাফিক। মুনাফিকরা লোক দেখানোর জন্য বাহ্যিকভাবে ইমানদারসুলভ আচরণ করে। প্রকৃতপক্ষে তারা অন্তরের দিক দিয়ে অবাধ্য, মিথ্যাবাদী। গোপনে নানা অপরাধমূলক কাজ করে বেড়ায়। মহান আল্লাহ সুরা বাকারার ২য় বুকুর আয়াতসমূহে মুনাফিকের চারিত্রিক বৈশিষ্ট্যের স্বরূপ উন্মোচন করেছেন, যা জনাব 'ক' এর চরিত্রেও লক্ষণীয়। উদ্দীপকের জনাব 'ক' মুখে একরকম কথা বলেন, কিন্তু অন্তরে অন্য ধারণা পোষণ করেন। মিথ্যা বলেন এবং প্রতারণা করেন। অর্থাৎ তিনি দ্বিমুখী চরিত্রের লোক, যা মুনাফিকের অন্যতম বৈশিষ্ট্য। মুনাফিকের ব্যাপারে আল্লাহ পাক সুস্পষ্ট শান্তির ঘোষণা দিয়েছেন। আল্লাহপাক বলেন, 'তাদের অন্তর ব্যাধি রয়েছে। অতঃপর আল্লাহ তাদের ব্যাধি বৃদ্ধি করেছেন আর তাদের জন্য রয়েছে যন্ত্রণাদায়ক শাস্তি। কারণ তারা মিথ্যাচারে অভ্যন্ত' (সুরা বাকারা: ১০)। মুনাফিকেরা বিভ্রান্তির মধ্যে নিমজ্জিত থাকে। তাদের অন্তর, তাম ও চোখ বন্ধ হয়ে গেছে। এ সম্পর্কে আল্লাহ তায়ালা বলেন- 'তারা বধির, মুখ ও অন্দ্ব, ফলে তারা ফিরে আসবে না' (সুরা বাকারা: ১৮)। এ থেকেই বোঝা যায় মুনাফিকরা কঠিন পরিণতি ভোগ করবে। পরিশেষে বলা যায়, জনাব 'ক' দুনিয়াতে মানুষকে ধোঁকা দিতে পারলেও শেষ পর্যন্ত সে আল্লাহর ধরা থেকে বাঁচতে পারবে না। তার পরিণতি হবে কঠিন শান্তি ও জাহান্নামের নিম্নতম স্তর।"
        }
      ]
    },
    {
      "number": "3",
      "uddipok": "আলিফ দ্বাদশ শ্রেণির ছাত্র। সে নিয়মিত কলেজে উপস্থিত থাকে না। লেখপড়ায়ও সে তেমন মনোযোগী নয়। সবসময় গল্পের বই পড়ে এবং গান শোনে। তার এ অবস্থা দেখ তার পিতা তাকে বলল আমরা মুসলমান। তাই আমাদের জন্য ধর্মীয় শিক্ষা গ্রহণ করা উচিত। নিয়মিত কুরআন তিলাওয়াত করলে সওয়াব পাওয়া যায়, মনে সৎ বুদ্ধির উদয় হয় এবং সকল কাজে মনোযোগী হওয়া যায়।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "আকিদা হল ইসলামি বিশ্বাসের মূল ভিত্তি যা আল্লাহর একত্ব, নবুয়ত ও পরকালের বিশ্বাসকে অন্তর্ভুক্ত করে।"
        },
        {
          "label": "খ",
          "question": "",
          "explanation": "মর্যাদাপূর্ণ গ্রন্থ বলতে আল-কুরআনকে বোঝানো হয়। আসমানি কিতাবসমূহের মধ্যে মর্যাদায় কুরআনই সর্বশ্রেষ্ঠ। এ সম্পর্কে আল্লাহ তায়ালা বলেন, \"নিশ্চয়ই এটা মর্যাদাপূর্ণ কুরআন যা আছে সুরক্ষিত কিতাব। যারা পূতপবিত্র তারা ছাড়া অন্য কেউ একে স্পর্শ করবে না\" (সুরা আল-ওয়াকিয়া: ৭৯)। আল-কুরআনের মর্যাদার বিষয়টি স্পষ্ট হয়ে ওঠে যখন আল্লাহ তায়ালা কুরআন নাজিলের মাস হিসেবে রমজানকে মর্যাদাসম্পন্ন ঘোষণা দেন। কুরআন নাজিলের রাত পরিণত হয় হাজার মাসের চেয়ে শ্রেষ্ঠ রাতে।"
        },
        {
          "label": "গ",
          "question": "",
          "explanation": "কুরআন তেলাওয়াতের গুরুত্বের আলোকে আলিফকে সৎপথে আনার জন্য তার পিতার উপদেশটি অত্যন্ত তাৎপর্যপূর্ণ। কুরআন তেলাওয়াত ইবাদতের অন্যতম অবিচ্ছেদ্য অঙ্গ। আল্লাহর বিশেষ সান্নিধ্য লাভের যেসব সুযোগ রয়েছে, সেগুলোর অন্যতম হলো কুরআন তেলাওয়াত। এটির মাধ্যমে শুধু ধর্মীয় জীবনই উন্নত হয় না, বরং একজন ব্যক্তির মানসিক ও আধ্যাত্মিক উন্নতি ঘটতে থাকে। কুরআন তেলাওয়াতের মাধ্যমে আত্মবিশ্বাস বৃদ্ধি পায় এবং সৎ সিদ্ধান্ত নেওয়া যায়। যা আলিফের পিতার উপদেশে লক্ষণীয়। উদ্দীপকে আলিফের পিতা তাকে কুরআন তেলাওয়াতের পরামর্শ দেন। যা তার জীবনকে পরিবর্তন করতে সাহায্য করবে। আল-কুরআনের মধ্যেই রয়েছে সকল বিষয়ের সমাধান। আল্লাহ তায়ালা বলেন- 'আর আমি তোমার ওপর কিতাব নাজিল করেছি, যাতে সব বিষয়ের বিবরণ সন্নিবেশিত হয়েছে' (সুরা আন-নাহল: ৮৯)। আল-কুরআন মানুষকে সৎপথে চলতে সাহায্য করে, সঠিক সিদ্ধান্ত নিতে সাহায্য করে। তাই আলিফ যদি তার পিতার কথা মেনে কুরআন তেলাওয়াত শুরু করে, তবে সে নেককার বান্দা হিসেবে পরিচিত হবে এবং কুরআন তাকে সৎপথে চলতে সাহায্য করবে।"
        },
        {
          "label": "ঘ",
          "question": "",
          "explanation": "আলিফের পিতা আলিফকে নিয়মিত কুরআন তেলাওয়াতের নির্দেশ দিয়েছে, তাই তার উপদেশটি মুত্তাকি হওয়ার জন্য যথেষ্ট বলে আমি মনে করি। কুরআন তেলাওয়াতের অনেক গুরুত্ব ও ফজিলত রয়েছে। আল্লাহর বিশেষ সান্নিধ্য লাভের যেসব সুযোগ রয়েছে, সেগুলোর অন্যতম হচ্ছে কুরআন তেলাওয়াত। কুরআন তেলাওয়াত মানুষের জান্নাত ও শাফায়াত লাভের মর্যাদা এনে দেয়। এ মর্মে মহানবি (স) ঘোষণা করেন 'তোমরা কুরআন মাজিদ তেলাওয়াত করো। কারণ কিয়ামতের দিন তা স্বীয় তিলাওয়াতকারীর মুক্তির জন্য সুপারিশ করবে' (সহিহ মুসলিম)। আলিফের পিতা কুরআন তেলাওয়াতের এ উপদেশটিই দিয়েছেন। উদ্দীপকের আলিফ অমনোযোগী ছাত্র হওয়ায় তার পিতা তাকে নিয়মিত কুরআন তেলাওয়াতের নির্দেশ দেয়। যা আলিফের মুত্তাকি হওয়ার জন্য যথেস্ট বলে আমি মনে করি। কেননা কুরআন তেলাওয়াত সর্বাধিক ফযিলতপূর্ণ ইবাদত। কুরআন তেলাওয়াতের ব্যক্তির অন্তরের কলুষ কালিমা বিদূরিত করে। কুরআন তেলাওয়াতের পাশাপাশি রাসুল (স) মুখস্ত করার ব্যাপারেও গুরুত্ব দিয়েছেন। এজন্য তিনি কুরআনহীন মানুষের মনকে শূন্য ঘরের সাথে তুলনা করেছেন। যেমন রাসুল (স) বলেছেন- 'যে অন্তরে কুরআন মাজিদের কোনো অংশ নেই নিশ্চয়ই তা একটি শূন্য ঘরের মতো' (মিশকাত)। নিয়মিত কুরআন তিলাওয়াত ব্যক্তির মনে প্রশান্তি এনে দেয়। এছাড়া এ মহাগ্রন্থের তেলাওয়াতে আল্লাহর রহমত লাভ করা যায়, যা মানুষের মুত্তাকি হওয়ার জন্য গুরুত্বপূর্ণ ভূমিকা পালন করে। পরিশেষে তাই বলা যায়, নিয়মিত কুরআন তেলাওয়াত, মুখস্ত এবং কুরআনের মর্ম অনুধাবন করলে আলিফ মুত্তাকি হতে পারবে। পার্থিব শান্তি ও মুক্তি এবং পরাধীন সফলতার জন্য তাই আলিফের উচিত পিতার কথামত নিয়মিত কুরআন তেলাওয়াত করা।"
        }
      ]
    },
    {
      "number": "4",
      "uddipok": "জুমআর খুতবা পূর্ববর্তী বয়ানে মওলানা আহমদ জামিল বললেন, \"আল-কুরআনে ইসলামকে পূর্ণাঙ্গ জীবনব্যবস্থা হিসেবে ঘোষণা করা হয়েছে। এর আলোকেই মানুষের জীবন পরিচালিত হওয়া উচিত। মানুষ যদি এ গ্রন্থের নির্দেশমতো ব্যক্তি ও সমাজ জীবন পরিচালনা করে তাহলে সেখানে শান্তি ও স্বস্তি নেমে আসত।\"",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "আল-কুরআনের রুকুর সংখ্যা ৫৫৪টি"
        },
        {
          "label": "খ",
          "question": "",
          "explanation": "যুগজিজ্ঞাসার সব সমস্যার সমাধান পাওয়া যাবে আল-কুরআনে। আল্লাহ তায়ালা মানবজাতির হেদায়েতের জন্য সর্বশেষ নবি হযরত মুহাম্মদ (স)-এর ওপর যে বাণীসমূহ সরাসরি ওহির মাধ্যমে নাজিল করেছেন তার সমষ্টি হচ্ছে আল-কুরআন। কুরআন মাজিদে মানবজীবনের সব সমস্যার সমাধান রয়েছে। আল্লাহ বলেন- 'আমি আপনার প্রতি কিতাব নাজিল করেছি, যা প্রত্যেক বিষয়ের স্পষ্ট ব্যাখ্যাস্বরূপ' (সুরা আন-নাহল: ৮৯)"
        },
        {
          "label": "গ",
          "question": "",
          "explanation": "সমাজ প্রচলিত জীবন বিধানের সাথে আল-কুরআনের জীবন বিধানের মৌলিক পার্থক্য রয়েছে। আল-কুরআন সর্বশ্রেষ্ঠ জীবনবিধান। মানবজাতির ব্যক্তিগত, সামাজিক রাষ্ট্রীয় সকল সমস্যার সুনিপুণ সমাধান দিয়েছে আল-কুরআন। এই কুরআনে আল্লাহ তায়ালা বলেছেন ما فرطنا في الكتاب من شَيْءٍ অর্থ্যাৎ এ কিতাবে আমি কোনোকিছু লিপিবদ্ধ করা বাকি রাখিনি' (সুরা আল-আনআস: ৩৮)। আল-কুরআনের জীবনবিধান ও সমাজে প্রচলিত জীবন বিধানের মধ্যে মৌলিক পার্থক্য রয়েছে। প্রচলিত সমাজব্যবস্থা সাধারণত দুনিয়াবি সফলতা, ক্ষমতা ও ব্যক্তিগত সুখের ওপর গুরুত্ব দেয়, যেখানে আল-কুরআনের জীবনবিধান মানুষের জীবনের প্রকৃত উদ্দেশ্য হিসেবে আল্লাহর সন্তুষ্টি অর্জন পরকালীন মুক্তির কথা বলে। প্রচলিত সমাজের আইন ও নৈতিকতা পরিবর্তনশীল এবং সামাজিক সংস্কৃতির উপর নির্ভরশীল, কিন্তু কুরআনের বিধান সার্বজনীন এবং অপরিবর্তনীয়, যা মানবতার সর্বোচ্চ কল্যাণ নিশ্চিত করে। আল-কুরআনকে পূর্ণাঙ্গ জীবনবিধান ঘোষণা দিয়ে আল্লাহ তায়ালা বলেন- 'আর আমি আপনার ওপর কিতাব নাজিল করেছি, তা প্রত্যেক বস্তুর সুস্পষ্ট বর্ণনা, সুপথের নির্দেশনা, রহমত এবং মুসলিমদের জন্য সুসংবাদ।'"
        },
        {
          "label": "ঘ",
          "question": "",
          "explanation": "মাওলানা আহমদ জামিলের শেষোক্ত উত্তিটি যথার্থ। উদ্দীপকে মাওলানা জামিল সাহেব আল-কুরআন সম্পর্কে বলেন, মানুষ যদি এ গ্রন্থের নির্দেশমতো ব্যক্তি ও সমাজজীবন পরিচালনা করত, সেখানে শান্তি ও স্বস্তি নেমে আসত। আল-কুরআন সম্পর্কে মাওলানা জামিলের এ উক্তিটি যথার্থ ও বাস্তবসম্মত। বিশ্বের প্রত্যেক মানুষ কুরআনের নির্দেশ অনুসরণ করে চললে সুষ্ঠু, সুন্দর ও শান্তিপূর্ণ জীবনযাপন করতে সক্ষম হবে। উদ্দীপকে এই মহাগ্রন্থ সম্পর্কেই বলা হয়েছে। উদ্দীপকে একটি ঐশী গ্রন্থ সম্পর্কে আলোচনা করা হয়েছে, যার প্রতিটি বর্ণের পঠনের বিনিময়ে সওয়াব প্রত্যাশা করা যায়। গ্রন্থটি সর্বাধিক মর্যাদাবান গ্রন্থ ও সকল জ্ঞান-বিজ্ঞানের উৎস এবং এতে কোনো প্রকার ভুল-ত্রুটি ও সন্দেহ নেই। এ আলোচনা মূলত আল-কুরআনকেই নির্দেশ করে। সমাজজীবনে আল-কুরআনের শিক্ষা ইতিবাচক প্রভাব ফেলে। বস্তুত আল-কুরআন পূর্ণাঙ্গ জীবন বিধান। মানবজীবনের এমন কোনো দিক নেই, যা কুরআনে বর্ণনা করা হয়নি। মানুষের সার্বিক জীবন পরিচালনার সুস্পষ্ট নির্দেশনা রয়েছে পবিত্র কুরআনে। কুরআনের এসব নির্দেশনা অনুযায়ী জীবন পরিচালনা করলে বাস্তবজীবন সুন্দর ও সফল হবে। তাছাড়া সমাজবদ্ধভাবে বসবাস করা মানুষের সহজাত প্রবৃত্তি। আত্মীয়-অনাত্মীয়, মুসলিম-অমুসলিম, পাড়া-প্রতিবেশী নিয়ে পারস্পরিক নির্ভরশীলতার ভিত্তিতে মানুষকে সামাজিক জীবনযাপন করতে হয়। অবিচার, জুলুম, ব্যভিচার ও নানারকম খারাপ আচরণ মানুষের সামাজিক জীবনকে দুর্বিষহ করে তোলে। এ অবস্থা নিরসনে কুরআন ন্যায়বিচার, সদাচার ও প্রয়োজনীয় দণ্ডবিধানের ঘোষণা দিয়েছে। আল্লাহ তায়ালা এ মর্মে নির্দেশ দিয়েছেন- 'হে মুমিনগণ। তোমরা ন্যায়ের ওপর প্রতিষ্ঠিত থাকো। আল্লাহর জন্য ন্যায়সঙ্গত সাক্ষ্য দান করো। যদিও তা তোমাদের পিতামাতা, নিজেদের ও আত্মীয়দের ব্যাপারে হয়' (সুরা আন নিসা: ১৪৫)। উপরের আলোচনার পরিপ্রেক্ষিতে বলা যায়, পবিত্র কুরআনের শিক্ষা যথাযথভাবে প্রয়োগ করলে মানুষেরও ব্যক্তিজীবন ও সমাজজীবন সুখময় হবে।"
        }
      ]
    },
    {
      "number": "5",
      "uddipok": "রাজু মিয়া নিজেকে একজন মুসলিম হিসেবে দাবি করলেও বাহ্যিক দৃষ্টিতে তার মধ্যে ইসলামর নিদর্শনাবলি অনুপস্থিত। পার্থিব বিষয়ে তিনি খুব সচেতন অথচ পরকাল সম্পর্কে তার কোনো অনুভূতিই নেই। মিথ্যা বলা, খিয়ানত করা, ওয়াদা ভঙ্গ করা তার নিত্যদিনের অভ্যাস। মজাদের ইমাম সাহেব প্রকৃত ইমানের গুরুত্ব তুলে ধরে তাকে বলেন, \"সবকিছুই ধ্বংসশীল, পরকালের সফলতা জন্য দুনিয়া হচ্ছে কর্মক্ষেত্র।\"",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "মুনাফিকের প্রথম লক্ষণ মিথ্যা কথা বলা।"
        },
        {
          "label": "খ",
          "question": "",
          "explanation": "মুনাফিক কাফিরের চেয়ে ভয়ঙকর কারণ তারা মুসলিম পরিচয়ে থেকে গোপনে ইসলাম ও মুসলিমদের বিরুদ্ধে ষড়যন্ত্র করে। মুনাফিকরা বাহ্যিকভাবে মুসলিম হলেও অন্তরে ইসলামকে অস্বীকার করে, ফলে তারা দ্বিচারিতা করে ও বিশ্বাস ঘাতকতার মাধ্যমে মুসলিম সমাজকে দুর্বল করে। কাফিরদের অবস্থান স্পষ্ট থাকলেও মুনাফিকরা গোপনে ষড়যন্ত্র করে, বিভ্রান্তি ছড়ায় ও মুসলিমদের মধ্যে বিভক্তি সৃষ্টি করে, যা ইসলাম ও উম্মাহর জন্য সবচেয়ে ক্ষতিকর। এজন্য কুরআনে বলা হয়েছে, 'মুনাফিকদের স্থান জাহান্নামের সবচেয়ে নিচে' (সুরা আন নিসা: ৯৪৫), যা প্রমাণ করে মুনাফিকরা কাফিরদের চেয়েও বিপজ্জনক।"
        },
        {
          "label": "গ",
          "question": "",
          "explanation": "রাজু মিয়ার আচরণে মুনাফিকি প্রকাশ পাওয়ার ইসলামের দৃষ্টিতে এটি খুবই জঘণ্য। যাদের কথা ও কাজের মধ্যে মিল থাকে না, অর্থাৎ মিথ্যা কথা বলে, ওয়াদা ভক্তা করে এবং আমানতের খিয়ানত করে তাদেরকে মুনাফিক বলা হয়। মুনাফিকদের বিশ্বাস করা যায় না। তারা সমাজের জন্য অত্যন্ত ক্ষতিকর ব্যক্তি। মুনাফিক ব্যক্তি অন্তরে বিরোধিতা রেখে বাইরে আনুগত্য প্রদর্শন করে। রাজু মিয়ার আচরণে এ বিষয়েরই প্রতিফলন ঘটেছে। উদ্দীপকের রাজু মিয়া নিজেকে মুসলিম দাবি করলেও তার মধ্যে ইসলামের নির্দেশনাবলি অনুপস্থিত। সে পার্থিব বিষয়ে সচেতন কিন্তু পরকালের বিষয়ে কোনো অনুভূতি নেই। মিথ্যা বলা, ওয়াদা ভঙ্গ করা, খিয়ানত করা তার নিত্যদিনের অভ্যাস। কেননা মুনাফিকরা যখন কোনো ওয়াদা করে তা ভঙ্গ করে। মুনাফিকরা মূলত প্রতারণা ও শঠতাপূর্ণ জীবনযাপন করে। তারা সমানভাবে কাফির ও মুমিনদের প্রিয়ভাজন থাকতে চায় এবং এর মাধ্যমে দু'পক্ষ থেকেই নিজেদের স্বার্থসিদ্ধির পথ খোলা রাখে। তারা মুমিনদের কাছে বিশ্বস্ততা প্রমাণের জন্য কাফিরদের বিভিন্ন গোপন তথ্য ফাঁস করে দেয়। কখনো কখনো উস্কানিমূলক মিথ্যা তথ্য দিয়ে তারা নিজেদেরকে গুরুত্বপূর্ণ ব্যক্তি হিসেবে পরিণত করার প্রয়াস চালায়। একই কাজ তারা। কাফিরদের সাথেও করে। মুমিনদের নানা গোপন বিষয় অবহিত করে কাফির বন্ধুদের সাথে বন্ধুত্ব রক্ষা করে। সুতরাং বলা যায়, রাজু মিয়া একজন মুনাফিক। তিনি প্রতারণা ও শঠতাপূর্ণ জীবনযাপন করেন।"
        },
        {
          "label": "ঘ",
          "question": "",
          "explanation": "'রাজু মিয়া পরকাল সম্পর্কে সচেতন হলে আদর্শবান হতে পারে'-উক্তিটি যথার্থ। অন্তরে কুফর, শিরক ও অবাধ্যতা গোপন রেখে মুখে মুমিন সুলভ বাক্য উচ্চারণ এবং লোক দেখানো ইবাদত সম্পন্ন করার নাম নিফাক। আর যে ব্যক্তি এমন আচরণ করে সে মুনাফিক। মুনাফিকের বৈশিষ্ট্য তিনটি যথা- ১. মিথ্যা কথা বলা, ২. ওয়াদা ভঙ্গ করা, ৩. আমানতের খিয়ানত করা। রাজু মিয়ার কর্মকাণ্ডে এ তিনটি বিষয়ই প্রকাশ পায় যা তাকে পরিহার করতে হবে। উদ্দীপকের রাজু মিয়ার চরিত্র বিশ্লেষণ করলে দেখা যায়, তিনি নিজেকে মুসলিম হিসেবে পরিচয় দিলেও তার কার্যকলাপ ইসলামের মূল শিক্ষার সঙ্গে সামঞ্জস্যপূর্ণ নয়। তার জীবনে ধর্মীয় অনুশাসনের অভাব এবং মুনাফিকি স্পষ্ট। তিনি মিথ্যা বলা, খিয়ানত করা এবং ওয়াদা ভঙ্গের মতো অনৈতিক কাজের সাথে জড়িত। পরকাল সম্পর্কে বিশ্বাস মানুষকে নৈতিক ও সৎ জীবনযাপনের দিকে ধাবিত করে। মানুষের প্রতিটি কাজের হিসাব-কিয়ামতের দিন আল্লাহর সামনে উপস্থাপন করা হবে। এই বিশ্বাস' যার মধ্যে দৃঢ় থাকে সে মিথ্যা, প্রতারণা ও অন্যায় থেকে দূরে থাকার চেষ্টা করে। উদ্দীপকের আলোকে বলা যায়, যদি রাজু মিয়া পরকালের ব্যাপারে সচেতন হতো, তাহলে তিনি পরকালের প্রতিটি কাজের জবাবদিহিতা সম্পর্কেও সচেতন হতো। এই জবাবদিহিতার ভয় তাকে সৎ, ন্যায়পরায়ন ও আদর্শবান হতে উৎসাহিত করত। সুতরাং বলা যায়, রাজু মিয়া যদি পরকাল সম্পর্কে সচেতন হতেন, তবে তিনি নৈতিক ও ধর্মপরায়ণ জীবনযাপন করতেন এবং সমাজে একজন আদর্শবান ব্যক্তি হিসেবে প্রতিষ্ঠিত হতে পারতেন।"
        }
      ]
    },
    {
      "number": "6",
      "uddipok": "শমশের মুবিন সরকারের উচ্চপদস্থ কর্মকর্তা। তিনি জার্মান সফরকালে সেখানকার একটি গ্রন্থাহারে দুটি গ্রন্থ দেখতে পান। সেগুলো হলো সহিফায়ে সহিহাহ ও মুসনাদে আবু হুরায়রা (রা) তিনি গ্রন্থ দুটো সম্পর্কে গ্রন্থাগারিকের নিকট জানতে চাইলে গ্রন্থাগারিক তাকে বিষয়টি বুঝিয়ে বলে। তিনি খুবই হতাশ হলেন এই জেনে যে, এ গ্রন্থ দুটো বাংলায় অনূদিত হয়নি।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "রাসূল (স)-এর জীবদ্দশায় হাদিস আনুষ্ঠানিকভাবে সংকলন ও লিপিবদ্ধকরণ নিষিদ্ধ ছিল।"
        },
        {
          "label": "খ",
          "question": "",
          "explanation": "হাদিসের প্রথম সংকলক ছিলেন উমর বিন আব্দুল আজিজ (রা)। হযরত উমর বিন আবদুল আজিজ (রা) উমাইয়া খলিফা মনোনীত হওয়ার পর (৯৯-১০১ হিজরি) হাদিস সংকলনের বিষয়টি প্রথম রাষ্ট্রীয় মনোযোগ পায়। তিনি সরকারি ঘোষণায় সংশ্লিষ্ট সবাইকে হাদিস সংকলনের নির্দেশ দেন। মদিনার গভর্নর আবু বকর ইবনে হাযম (র) কে তিনি লিখে পাঠান রাসুলুল্লাহ (স)-এর হাদিসের প্রতি নজর দিন এবং তা লিখে পাঠান। দ্বিতীয় উমর নামে খ্যাত এই শাসক সাধারণভাবে সবাইকে নির্দেশ দেন- আপনারা রাসুলুল্লাহ (স)-এর হাদিসের প্রতি দৃষ্টি দিন এবং তা সংকলন করুন (ফাতহুল বারি)।"
        },
        {
          "label": "গ",
          "question": "",
          "explanation": "শমশের মুবিনের দেখা দ্বিতীয় গ্রন্থটি হলো মুসনাদে আবু হুরায়রা (রা)। মুসনাদ অর্থ সম্পৃক্ত ও মিলিত বস্তু। যে গ্রন্থে বর্ণনাকারী সাহাবিদের নামের ক্রমানুসারে হাদিসমূহ বিন্যস্ত করা হয় তাকে 'মুসনাদ' বলে। উদ্দীপকে শামসের মুবিনের দেখা দ্বিতীয় গ্রন্থটি হলো মুসনাদে আবু হুরায়রা। সাহাবাদের যুগেই সংকলন প্রস্তুত করা হয়েছিল। এর একটি হাতে লেখা কপি উমর ইবনে আবদুল আযিয (রা)-এর পিতা এবং মিসরের গভর্নর আবদুল আযিয ইবনে মারওয়ানের কাছে ছিল। তিনি কাসির ইবনে মুররাফে লিখে পাঠিয়েছিলেন, তোমাদের কাছে সাহাবায়ে কিরামের যেসব হাদিস বর্তান আছে তা লিপিবদ্ধ করে পাঠাও। কিন্তু হযত আবু হুরায়রা (রা) বর্ণিত হাদিস লিখে পাঠানোর প্রয়োজন নেই। কেননা তা আমাদের কাছে বর্তমান আছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত প্রথম গ্রন্থটি সহিফায়ে সহিহাহ। যেটি সংকলন করেছিলেন প্রখ্যাত তাবেয়ি হুমাম বিন মুনাব্বিহ। তাবেয়ি হলো ঐ ব্যক্তি যিনি ইমান গ্রহণ অবস্থায় কোনো সাহাবি (রা) কে দেখেছেন, তার সাথে কথা বলেছেন কি তার থেকে শিক্ষা গ্রহণ করেছেন এবং ইমান অবস্থায় মৃত্যুবরণ করেছেন। যারা সাহাবিদের পরের প্রজন্মের ব্যক্তিদেরকে তাবেয়ি বলা হয়েছে। উদ্দীপকে এমনি একজন তাবেয়ির কথাই বলা হয়েছে। উদ্দীপকের শমশের মুবিনের দেখা প্রথম গ্রন্থটি হলো সহিফায়ে সহিহাহ। যেটি সংকলন করেছিলেন প্রখ্যাত সাহাবি হযরত আবু হুরায়রা (রা)-এর ছাত্র হুমাম বিন মুনাবিবহ। তিনি বেশ কিছু হাদিস লিপিবদ্ধ করেন। তার লিপিবদ্ধ করা সমগ্র হাদিসকে একত্রে সহিফায়ে সহিহাহ বলা হয়। যেহেতু তিনি একজন প্রখ্যাত সাহাবির ছাত্র, সেজন্য তাকে তাবেয়ি বলা যাবে। সুতরাং বলা যায়, সহিফায়ে সহিহার লেখক যেহেতু একজন সাহাবির (রা) ছাত্র সেজন্য তাকে তাবেয়ি বলা যাবে।"
        }
      ]
    },
    {
      "number": "7",
      "uddipok": "অধ্যাপক শামছুল আলম শ্রেণি কক্ষে পাঠদানকালে বললেন, ইসলামি শরিয়তের দ্বিতীয় উৎস হলো- আল হাদিস। হাদিসের মাধ্যমে আমরা ইসলামকে বুঝতে পারি। হাদিস না থাকলে কুরআনের ওপর আমল করা সম্পূর্ণরূপে সম্ভব হতো না। এজন্য আল্লাহ তায়ালা বলেছেন- م مَا اتَأْمُكَ الزَّيُولُ فَخَذُوهُ وَمَا لَهَامُمْ عَنْهُ فَانْتَهُ অর্থাৎ রাসুল তোমাদের জন্য যা নিয়ে আসেন তা দৃঢ়ভাবে ধারণ কর এবং যা হতে নিষেধ করেন, তা হতে ফিরে থাক।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "ওহি দুই প্রকার। যথা: ওহিয়ে মাতলু এবং ওহিয়ে গায়রে মাতলু।"
        },
        {
          "label": "খ",
          "question": "",
          "explanation": "ওহিয়ে গায়রে মাতলু দ্বারা বোঝায় অলিখিত ওহি বা হাদিস। ওহি দুই প্রকার। যথা- ১. ওহিয়ে মাতলু- এটি সেই ওহি যা শব্দে ও বাক্যসহ সরাসরি আল্লাহর পক্ষ থেকে রাসুল (স)-এর ওপর নাজিল হয়েছে। আর তা হলো আল কুরআন। ২. ওহিয়ে গায়রে মাতলু- এটি হলো এমন ওহি যা নবি করিম (স)-এর অন্তরে আল্লাহর পক্ষ থেকে নির্দেশনা হিসেবে এসেছে, কিন্তু আল কুরআনের মতো শব্দ বদ্ধভাবে নাজিল হয়নি। আর তা হলো হাদিস।"
        },
        {
          "label": "গ",
          "question": "",
          "explanation": "উদ্দীপকের বিষয় দুটি হলো আল-কুরআন এবং হাদিস। দুটি বিষয়ের উৎসত্রিকা হলেও মৌলিক কিছু পার্থক্য বিদ্যমান। কুরআন হলো মহান আল্লাহ তায়ালার পক্ষ থেকে প্রেরিত এক সুমহান গ্রন্থ। আর হাদিস ইলো আল্লাহ তায়ালার বাণী, যা রাসুল (স) এর অন্তরে গেঁথে দিয়েছেন কিন্তু ভাষা রাসুল (স)-এর। কুরআন মাজিদের সাথে হাদিসের রয়েছে সুগভীর সম্পর্ক কুরআন, ইসলামি জীবনব্যবস্থার হৃদপিণ্ড, হাদিস তার গুরুত্বপূর্ণ ধমনী। বিভিন্নভাবে এ সম্পর্কে ব্যাখ্যা করা যায়। উদ্দীপকে ইসলামি শরিয়তের দুটি উৎসব আল কুরআন এবং হাদিস নিয়ে আলোচনা করা হয়েছে। এ দুটি ইসলামের দুটি প্রধান উৎস, তবে তাদের প্রকৃতি ও ভূমিকা ভিন্ন। কুরআন হল আল্লাহর বাণী, যা ওহির মাধ্যমে সরাসরি নাজিল হয়েছে এবং এতে ইসলামের মৌলিক বিধান ও জীবনব্যবস্থার মূল দিকনির্দেশনা রয়েছে। এটি সম্পূর্ণভাবে সংরক্ষিত ও নির্দিষ্ট আকারে লিপিবদ্ধ। অন্যদিকে হাদিস হলো নবি মুহাম্মদ (স)-এর বাণী, কাজ ও অনুমোদনের সংকলন। যা কুরআনের ব্যাখ্যা, বাস্তব জীবনে আল কুরআনের প্রয়োগ বোঝার জন্য সহায়ক। কুরআন সাধারণত আইন ও বিশ্বাসের মৌলিক বিষয়গুলো উপস্থাপন করে, আর হাদিস সেগুলোর ব্যাখ্যা ও উদাহরণ দেয়। হাদিস ছাড়া কুরআনের অনেক বিধান বোঝা কঠিন।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত বাণীটিতে আল্লাহ তায়ালা হাদিস মেনে চলার এবং হাদিসের অনুসরণ ও অনুশীলন করার নির্দেশ দিয়েছেন। ইসলামি শরিয়তের সামগ্রিক ব্যবস্থাপনা পর্যালোচনা করলে বোঝা যায় যে, এখানে হাদিসকে অত্যন্ত গুরুত্ব দেওয়া হয়েছে। একে রাখা হয়েছে কুরআন মাজিদের পরেই। শরিয়তের বিধান প্রণয়ন ও প্রবর্তন এবং মূলনীতি ও কর্মপন্থা নির্ধারণের ক্ষেত্রে হাদিস অত্যন্ত গুরুত্বপূর্ণ ও প্রয়োজনীয় উৎস। এ বিষয়ের নির্দেশনা স্বরূপই উদ্দীপকের আয়াতটিতে বলা হয়েছে। উদ্দীপকে বর্ণিত আল্লাহ তায়ালার বাণীটি হলো مَا اتَأْمُكَ الزَّيُولُ فَخَذُوهُ وَمَا لَهَامُمْ عَنْهُ فَانْتَهُوا অর্থ: 'আর রাসুল (স) তোমাদের যা দেন তাঁ গ্রহণ কর এবং যা নিষেধ করেন তা থেকে বিরত থাক' (সুরা আল-হাশর: ৭)। এই আয়াতটি ইসলামের মূলনীতিগুলোর অন্যতম একটি নির্দেশনা বহন করে। এই আয়াত স্পষ্টভাবে ইঙ্গিত করে যে, রাসুল (স) যা কিছু আদেশ দেন, তা মেনে চলা এবং যা নিষেধ করেন, তা থেকে বিরত থাকা প্রত্যেক মুসলমানের জন্য বাধ্যতামূলক। এটি প্রমাণ করে যে, শুধুমাত্র কুরআন নয়, বরং রাসুল (স)-এর হাদিস তথা সুন্নাহও ইসলামের গুরুত্বপূর্ণ অংশ। কোনো মুসলিমই একে উপেক্ষা বা অস্বীকার করতে পারে না। পরিশেষে তাই বলা যায়, ইসলামের পূর্ণাঙ্গ অনুসরণ করতে হলে কুরআনের পাশাপাশি রাসুল (স)-এর হাদিস ও সুন্নাহকে গুরুত্বসহকারে গ্রহণ করতে হবে। ইসলামের মূলনীতি, বিধান ও আদর্শ বুঝতে চাইলে কুরআন ও হাদিস উভয়ের উপর নির্ভর করাই আবশ্যক।"
        }
      ]
    },
    {
      "number": "8",
      "uddipok": "দশম হিজরির ৯ হিলহজ। আরাফাত ময়দানে লক্ষাধিক সাহাবি উপস্থিত। বিশ্বনবি মুহাম্মদ (স) জাবালে রহমতে উঠলেন। সমবেত জন সমূদ্রের উদ্দেশ্যে তিনি ঘোষণা করলেন- \"আমি তোমাদের নিকট দুটো বিষয় রেখে যাচ্ছি। যতদিন তোমরা এ দুটোকে আঁকড়ে ধরে থাকবে, ততদিন তোমরা পথভ্রষ্ট হবে না। তাহলে, আল্লাহর কিতাব এবং তাঁর রাসুলের সুন্নাত।\"",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "মুসলিম উম্মাহ হাদিস সংরক্ষণের জন্য চারটি পদ্ধতি অবলম্বন করেছিলেন।"
        },
        {
          "label": "খ",
          "question": "",
          "explanation": "সিহাহ সিত্তার ষষ্ঠ গ্রন্থ ইমাম ইবনে মাজাহ (র)-এর সুনানে ইবন মাজাহ। এ গ্রন্থে ৪০০০টি মতান্তরে ৪৩৪১টি হাদিস সন্নিবেশিত হয়েছে। ইবন মাজাহ (র)-এর গ্রন্থখানি রচনা, সংযোজন, বিন্যাস ও সৌন্দর্যে সিহাহ সিভার অন্য গ্রন্থগুলোর চেয়ে শ্রেষ্ঠ। এতে কোনো অধ্যায় বা হাদিসের পুনরাবৃত্তি করা হয়নি। তাছাড়া এ গ্রন্থে এমন সব হাদিস উল্লেখ করা হয়েছে, যা সিহাহ সিত্তাহর অন্য গ্রন্থগুলোতে উল্লিখিত হয়নি। এ জন্য ইবন মাজাহ (র)-এর 'সুনান' গ্রন্থখানির ব্যবহারিক মূল্য সীমাহীন।"
        },
        {
          "label": "গ",
          "question": "",
          "explanation": "উদ্দীপকের বিষয় দুটি হলো আল-কুরআন এবং হাদিস। দুটি বিষয়ের উৎস এক হলেও মৌলিক কিছু পার্থক্য বিদ্যমান। কুরআন হলো মহান আল্লাহ তায়ালার পক্ষ থেকে প্রেরিত এক সুমহান গ্রন্থ। আর হাদিস হলো আল্লাহ তায়ালার বাণী, যা রাসুল (স) এর অন্তরে গেঁথে দিয়েছেন কিন্তু ভাষা রাসুল (স)-এর। কুরআন মজিদের সাথে হাদিসের রয়েছে সুগভীর সম্পর্ক। কুরআন ইসলামি জীবন ব্যবস্থার হৃদপিণ্ড, হাদিস তার গুরুত্বপূর্ণ ধমনী। বিভিন্নভাবে এ সম্পর্ক ব্যাখ্যা করা যায়। উদ্দীপকে ইসলামি শরিয়তের দুটি উৎস আল কুরআন এবং হাদিস নিয়ে আলোচনা করা হয়েছে। এ দুটি ইসলামে দুটি প্রধান উৎস, তবে তাদের প্রকৃতি ও ভূমিকা ভিন্ন। কুরআন হল আল্লাহর বাণী, যা ওহির মাধ্যমে সরাসরি নাজিল হয়েছে এবং এতে ইসলামের মৌলিক বিধান ও জীবন ব্যবস্থার মূল দিক নির্দেশনা রয়েছে। এটি সম্পূর্ণভাবে সংরক্ষিত ও নির্দিষ্ট আকারে লিপিবদ্ধ। অন্যদিকে হাদিস হলো নবি মুহাম্মদ (স)-এর বাণী, কাজ ও অনুমোদনের সংকলন। যা কুরআনের ব্যাখ্যা, বাস্তব জীবনে আল কুরআনের প্রয়োগ বোঝার জন্য সহায়ক। কুরআন সাধারণত আইন ও বিশ্বাসের মৌলিক বিষয়গুলো উপস্থাপন করে, আর হাদিস সেগুলোর ব্যাখ্যা ও উদাহরণ দেয়।"
        },
        {
          "label": "ঘ",
          "question": "",
          "explanation": "রাসুল (স)-এর যুগে হাদিস সংরক্ষণের বেশ কিছু পদ্ধতি লক্ষ করা যায়। 'আল-হাদিস' ইসলামি শরিয়তের দ্বিতীয় উৎস। এটি কুরআন মাজিদের পরিপূর্ণ ব্যাখ্যা এবং রাসুলুল্লাহ (স)-এর পূর্ণাঙ্গ জীবনচরিত। সঙ্গত কারণে কুরআনের মতো তাই হাদিস সংরক্ষণও অত্যন্ত গুরুত্বপূর্ণ বিষয় ছিল। হাদিস সংরক্ষিত হয়েছে মূলত মুখস্থকরণ প্রক্রিয়ায়। এ ছাড়া পারস্পরিক আলোচনা ও শিক্ষাদান এবং বাস্তব জীবনে অনুশীলনের মাধ্যমে সাহাবিগণ হাদিসের সংরক্ষণ অব্যাহত রেখেছিলেন। সর্বসাকুল্যে হাদিস সংরক্ষণের পদ্ধতি ছিল চারটি। উদ্দীপকের দ্বিতীয় বিষয়টি হলো আল-হাদিস। এটি সংরক্ষণের প্রথম ধাপ ছিল হিফজ বা মুখস্থকরণ। হযরত আনাস (রা) হতে বর্ণিত, 'মহানবি (স) কোনো গুরুত্বপূর্ণ কথা বললে তিনি তা তিনবার করে বলতেন, যেন তা মুখস্থ করার ব্যাপারে সাহাবিদের কোনো অসুবিধা না হয়' (বুখারি)। সাহাবিদের জীবনের পাথেয় ছিল মহানবি (স)-এর হাদিস। এজন্য হাদিস মুখস্থ করে রাখার ক্ষেত্রে তাদের সর্বোচ্চ নিষ্ঠা ও আন্তরিকতা ছিল। মুখস্থ করার পাশাপাশি লিখেও হাদিস সংরক্ষণ করা হয়েছে। রাসুলুল্লাহ (স) কুরআন নাজিলের প্রথম পর্যায়ে ঘোষণা দিয়েছিলেন, 'তোমরা আমার পক্ষ থেকে কিছু লিখ না। কুরআন মাজিদ ছাড়া কেউ যদি কিছু লিখে রাখ তাহলে তা মুছে ফেল' (সহিহ মুসলিম)। তবে এটি কোনো স্থায়ী নির্দেশ ছিল না এবং আম (সাধারণ) নির্দেশনাও নয়। এটি ছিল একটি বিশেষায়িত নির্দেশ। যাদের কাছে কুরআন মাজিদ লিখার পাশাপাশি হাদিস লিখে রাখলে উভয়ের মিলে যাওয়ার আশঙ্কা ছিল, তাদের জন্য নিষেধাজ্ঞা বহাল ছিল। পরে এ নিষেধাজ্ঞা তুলে নেওয়া হয়। ফলে লিখে হাদিস সংরক্ষণের প্রক্রিয়া শুরু হয়। হাদিস সংরক্ষণের ক্ষেত্রে সর্বাধিক গুরুত্বপূর্ণ মাধ্যম ছিল সাহাবিগণের পারস্পরিক হাদিসচর্চা ও শিক্ষাদান। রাসুলুল্লাহ (স)-এর কোনো বাণী শোনার পরপরই সাহাবিগণ তা নিজেদের মধ্যে আলোচনা করতেন। একে অন্যকে নিজের হাদিস অবহিত করতেন। সাহাবিগণ রাসুল-এর যে নির্দেশই পেতেন সাথে সাথে তা পালন করতেন। নিজেদের আচরণ ও কর্মতৎপরতা সে অনুযায়ী গড়ে তুলতেন। এভাবে জীবনে, আচরণে, লেনদেনে এবং চরিত্রে হাদিসের শিক্ষা ও দর্শন ফুটিয়ে তুলে সাহাবিগণ মহানবি (স)-এর হাদিস সংরক্ষণ করেন। পরিশেষে তাই বলা যায়, রাসুল (স)-এর যুগে হাদিস সংরক্ষণের পদ্ধতি ছিল খুবই নির্ভরযোগ্য।"
        }
      ]
    },
    {
      "number": "9",
      "uddipok": "হযরত আবু বকর (রা) খিলাফতের দায়িত্বপ্রাপ্ত হলেন। তখন কতক ভণ্ড নবির আবির্ভাব হলো, অনেকে ইসলাম ত্যাগ করল, আবার অনেকে জাকাত দিতে অস্বীকার করল। হযরত আবু বকর (রা) জাকাত অস্বীকারকারীদের হত্যার সিদ্ধান্ত নিলে সকল সাহাবা ঐকমত্য হলো। তবে কেউ কেউ নিরব রইলেন।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "আযিমত শব্দের অর্থ দৃঢ়তা, প্রবল, ইচ্ছা, অনমনীয় প্রত্যয় ইত্যাদি।"
        },
        {
          "label": "খ",
          "question": "",
          "explanation": "রুখসাত বলতে কোনো বিষয়ে কথায় বা কাজে মুজতাহিদদের (গবেষক) একটি অংশের একমত হওয়াকে বোঝায়। রুখসাত-এর আভিধানিক অর্থ অবকাশ, ঐচ্ছিক বা হালকা। এটি, ইজমার একটি রুকন। এর মাধ্যমে কোনো বিষয়ে মুজতাহিদদের একটি অংশ একমত হন এবং বাকিরা সে বিষয়ে মৌনতা অবলম্বন করেন। এমনকি এ বিষয়ে মতামত প্রকাশের নির্ধারিত মেয়াদ পর্যন্ত তারা কোনো আপত্তি উত্থাপন করেন না। বরং বিষয়টি জানার পর নেতিবাচক বক্তব্য না দিয়ে চুপ থাকেন। একে মৌনতামূলক ইজমাও বলা হয়।"
        },
        {
          "label": "গ",
          "question": "",
          "explanation": "উদ্দীপকের ঘটনা ইসলামি শরিয়তের তৃতীয় উৎস ইজমাকে নির্দেশ করে। মানবজীবনের চাহিদা এবং সমস্যা পরিবর্তনশীল। নতুনভাবে উদ্ভূত এসব চাহিদা ও সমস্যার সমাধান কুরআন ও হাদিসে সরাসরি পাওয়া নাও যেতে পারে। সেক্ষেত্রে আল্লাহ তায়ালা ইজমার সুযোগ রেখেছেন। উদ্দীপকেও ইজমার বিষয়টি পরিলক্ষিত হয়। উদ্দীপকে দেখা যায়, হযরত আবু বকর (রা)-এর খিলাফতকালে ভণ্ডনবির আবির্ভাব ঘটে এবং অনেকে জাকাত প্রদানে অস্বীকৃতি জানায়। এতে আবু বকর (রা) সব সাহাবাদের ঐকমত্যের ভিত্তিতে জাকাত অস্বীকারকারীদের হত্যার সিদ্ধান্ত গ্রহণ করেন যা ইজমার অন্তর্ভুক্ত। কেননা জাকাত অস্বীকারীদেরকে হত্যার ব্যাপারে পবিত্র কুরআন ও হাদিসে সুস্পষ্ট কোনো নির্দেশনা ছিল না। এছাড়া রাসুল (স) জীবিত থাকাকালীন সময়ে কোনো সমস্যার দেখা দিলে মহান আল্লাহ ওহির মাধ্যমে কিংবা রাসুল (স) নিজেই এর সমাধান প্রদান করতেন। কিন্তু রাসুল (স) ও সাহাবিগণের অবর্তমানে ইসলাম যখন ব্যাপক বিস্তারের দ্বারা দশ দিগন্তে ছড়িয়ে পড়ে। তখন বিভিন্ন জনগোষ্ঠীর মধ্যে উদ্ভূত নানা সমস্যার সমাধান কুরআন ও হাদিসের মধ্যে যখন পাওয়া যাচ্ছিল না। তখন ইসলামের তদানীন্তন প্রজ্ঞাবান ধারক ও বাহকেরা হাদিসের দৃষ্টিভঙ্গি ঠিক রেখে ইজমা তথা ঐকমত্যের মাধ্যমে সমস্যার সমাধান গ্রহণে রত হন। সুতরাং যুগের প্রয়োজনে নবোদ্ভাবিত সমস্যার সমাধানের জন্য ইজমার উৎপত্তি ঘটেছে।"
        },
        {
          "label": "ঘ",
          "question": "",
          "explanation": "উদ্দীপকের শেষাংশে যে ইজমাকে নির্দেশ করা হয়েছে অর্থাৎ সুকৃতি ইজমা গ্রহণযোগ্য হওয়ার ব্যাপারে হানাফিরা প্রামাণ্য ও যৌক্তিক দলিল প্রদান করেছেন। সুকৃতি ইজমা হলো মৌন সম্মতির মাধ্যমে সংঘটিত ইজমা। মুজতাহিদগণ যখন এক বা একাধিক ব্যক্তি হতে প্রকাশিত মতামত বা কাজের কোনোরূপ প্রতিবাদ না করে তার ওপর নীরব সমর্থন প্রদান করেন তখন তা ইজমা হিসেবে প্রতিষ্ঠিত হয়। এরূপ নীরব সমর্থনের মাধ্যমে প্রতিষ্ঠিত ইজমাই হলো ইজমায়ে সুকুতি। হানাফি আলেমগণ ইজমায়ে সুকুতিকে সম্পূর্ণভাবে গ্রহণযোগ্য বলেছেন। উদ্দীপকে নির্দেশকৃত ইজমায়ে সুকুতির ব্যাপারে নিজেদের মতকে সুপ্রতিষ্ঠিত করার জন্য হানাফি আলেমগণ প্রথমে প্রামাণ্য দলিল প্রদান করেছেন। রাসুল (স)-এর ওফাতের পর আমীরুল মুমিনীন হযরত আবু বকর (রা) তাঁর খেলাফতের প্রথমদিকে জাকাত অস্বীকারকারীদের বিরুদ্ধে যুদ্ধ ঘোষণা করেন। আবু বকর (রা) এর ঘোষণার পর হযরত ওমর (রা) সহ বেশ কয়েকজন সাহাবি তাঁর সাথে ঐকমত্য পোষণ করেন আর কিছু সংখ্যক সাহাবি নীরব থেকে মৌনসম্মতি জ্ঞাপন করেন। যা ইজমায় সুকুতির গ্রহণযোগ্যতাকে প্রমাণিত করে। এছাড়া যৌক্তিক দলিল হিসেবে হানাফি আলেমগণ বলেন নীরবতাই ঐকমত্যের প্রমাণ। যেহেতু ক্ষমতা থাকা সত্ত্বেও খারাপ কাজ হতে বাধা প্রদান না করা এবং এর ওপর চুপ থাকা একজন মুজতাহিদের পক্ষে সম্ভব নয়; আর এমনটি করা পাপাচারিতা। তাই এ ধরনের পাপাচারিতা মুজতাহিদগণের ব্যাপারে আদৌ কল্পনা করা যায় না। তাই তাদের নীরব থাকা মানে সম্মতি জ্ঞাপন করা বোঝায়। তাই তাদের নীরব সম্মতির দ্বারা ইজমা সংঘটিত হতে পারে। উপরের আলোচনায় প্রতীয়মান হয় যে, ইজমায়ে সুকুতি গ্রহণযোগ্য এবং এটাও ইসলামি শরিয়তের মূলনীতির আওতাধীন, যা মাধ্যমে হুকুম বা বিধান প্রতিষ্ঠিত হয়।"
        }
      ]
    },
    {
      "number": "10",
      "uddipok": "অধ্যাপক আব্দুর রহিম বলেন, ইসলামের বিধিবিধান ও আইনকানুন তথা ইসলামি শরিয়তের একটি দলিল ও উৎস হলো ইজমা। এ সম্বন্দ্বে রাসুল্লাহ (স) বলেছেন, \"মুসলমানগণ যা ভালো মনে করেন, তা আল্লাহর নিকটও ভালো।\" নবি (স) আরও বলেছেন, \"আমার উম্মতগণ কোনো ভ্রান্ত বিষয়ে একমত হবে না।\" নবি করিম (স)-এর ইন্তেকালের পরই অনেক বিষয়ে সাহাবায়ে কিরামদের ঐকমত্য দ্বারা ইজমা প্রতিষ্ঠিত হয়।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "অধ্যাপক আব্দুর রহিমের মতে ইজমা হলো রাসুল (স)-এর পরবর্তী যেকোনো যুগের মুসলিম মুজতাহিদদের কুরআন সুন্নাহ সম্মত ঐক্যমত।"
        },
        {
          "label": "খ",
          "question": "",
          "explanation": "'আল ইজমাউল কাওলি' বলতে বিবৃতিমূলক ইজমাকে বোঝায়। যে ইজমায় সমকালীন সব সাহাবি বা মুজতাহিজদগণ সুস্পষ্ট বক্তব্যের মাধ্যমে তাদের একমত হওয়ার ঘোষণা দেন তাকে আল ইজমাউল কাওলি বা বিবৃতিমূলক ইজমা বলা হয়। যেমন- তারা বলবেন 'আমরা এর ওপর একমত হলাম'। এ ইজমার উদাহরণ হলো হযরত আবু বকর (রা)-এর খলিফা নির্বাচিত হওয়া।"
        },
        {
          "label": "গ",
          "question": "",
          "explanation": "উদ্দীপকের হাদিস দুইটি ইসলামি শরিয়তের তৃতীয় উৎস ইজমাকে নির্দেশ করে। মানবজীবনের চাহিদা এবং সমস্যা পরিবর্তনশীল। নতুনভাবে উদ্ভূত এসব চাহিদা ও সমস্যার সমাধান কুরআন ও হাদিসে সরাসরি পাওয়া নাও যেতে পারে। সেক্ষেত্রে আল্লাহ তায়ালা ইজমার সুযোগ রেখেছেন। কেননা যুগের প্রয়োজনে নবোদ্ভাবিত সমস্যার সমাধানের জন্য ইজমার উৎপত্তি ঘটেছে। উদ্দীপকেও ইজমার বিষয়টি পরিলক্ষিত হয়।উদ্দীপকে হাদিস দুইটি দ্বারা ইজমার প্রতি ইজিাত করা হয়েছে। যার উৎপত্তির বিষয়টি সাহাবিদের ক্ষেত্রে লক্ষ করা যায়। যেমন- হযরত আবু বকর (রা)-এর খিলাফতকালে ভণ্ড নবির আবির্ভাব ঘটে এবং অনেকে জাকাত প্রদানে অস্বীকৃতি জানায়। এতে আবু সকর (রা) সব সাহাবাদের ঐকমত্যের ভিত্তিতে জাকাত অস্বীকারকারীদের হত্যার সিদ্ধান্ত গ্রহণ করেন যা ইজমার অন্তর্ভুক্ত। কেননা জাকাত অস্বীকারীদেরকে হত্যার ব্যাপারে পবিত্র কুরআন ও হাদিসে সুস্পষ্ট কোন নির্দেশনা ছিল না। এছাড়া রাসুল (স) জীবিত থাকাকালীন সময়ে কোন সমস্যার দেখা দিলে মহান আল্লাহ্ ওহির মাধ্যমে কিংবা রাসুল (স) নিজেই এর সমাধান প্রদান করতেন। কিন্তু রাসুল (স) ও সাহাবিগণের অবর্তমানে ইসলাম যখন ব্যাপক বিস্তারের দ্বারা দশ দিগন্তে ছড়িয়ে পড়ে। তখন বিভিন্ন জনগোষ্ঠীর মধ্যে উদ্ভূত নানা সমস্যার সমাধান কুরআন ও হাদিসের মধ্যে যখন পাওয়া যাচ্ছিল না। তখন ইসলামের তদানীন্তন প্রজ্ঞাবান ধারক ও বাহকেরা হাদিসের দৃষ্টিভলি ঠিক রেখে ইজমা তথা ঐকমত্যের মাধ্যমে সমস্যার সমাধান গ্রহণে রত হন। এভাবেই ইজমার উৎপত্তি ঘটে।"
        },
        {
          "label": "ঘ",
          "question": "",
          "explanation": "উদ্দীপকের শেষোক্ত বাক্যে ইজমাউস সাহাবা বা সাহাবিদের (রা) ইজমা নির্দেশ করে। রাসুলুল্লাহ (স)-এর জীবদ্দশায় বা তাঁর ইন্তেকালের পরে, কোনো বিষয়ে সব সাহাবি (রা)-এর একমত হওয়ার ফলে যে ইজমা সম্পন্ন হয় তাকে সাহাবিদের ইজমা বলা হয়। অবশ্য সাহাবিদের কেউ কেউ যদি ঐকমত্য পোষণ করেন আর অবশিষ্টরা যদি মৌনতা অবলম্বন করেন তাহলেও ইজমা সম্পন্ন হবে। এ ইজমা ও 'ইজমাউস সাহাবি'-এর আওতাভুক্ত হবে। উদ্দীপকে শেষোক্ত বাক্যে বলা হয়েছে, নবী করিম (স)-এর ইন্তেকালের পরই অনেক বিষয়ে সাহাবায়ে কিরামদের ঐকমত্য দ্বারা ইজমা প্রতিষ্ঠিত হয়। যা দ্বারা ইজমাউস সাহাবার পরিচয় পাওয়া যায়। সব শ্রেণির ইজমার মধ্যে এটিই সর্বাধিক শক্তিশালী ইজমা। এ শ্রেণির ইজমার পদ্ধতি হলো, সব সাহাবি (রা) কোনো একটি বিষয়ে বলেছেন, اجمعنا عى هذا, এ বিষয়ে আমরা একমত হলাম। যেমন: হযরত আবু বকর (রা)-এর খলিফা নির্বাচন প্রশ্নে সব সাহাবি (রা)-এর ইজমা হয়েছিল। এ শ্রেণির ইজমার হুকুম হলো- তা কুরআনের আয়াত এবং সর্বাধিক বিশুদ্ধতম মুতাওয়াতির হাদিসের পর্যায়ভুক্ত। অর্থাৎ এ ধরনের ইজমা অকাট্য দলিল হিসেবে বিবেচিত হবে। এর দ্বারা নিশ্চয়তামূলক জ্ঞান লাভ হবে এবং এ শ্রেণির ইজমা অস্বীকারকারীকে কাফির বলা যাবে। কারণ সব সাহাবি (রা) একত্রিত হলে তাতে সন্দেহ পোষণ করার কোনো সুযোগ নেই। পরিশেষে তাই বলা যায়, ইজমাউস সাহাবা সব থেকে শক্তিশালী ইজমা। কেননা সাহাবা (রা) দের ব্যাপারে আল্লাহ বলেছেন, 'আল্লাহ তাদের ওপর সন্তুষ্ট এবং তাঁরাও আল্লাহর ওপর সন্তুষ্ট' (সুরা আল-বায়্যিনাহ: ৮)।"
        }
      ]
    },
    {
      "number": "11",
      "uddipok": "ইসলামি আইনকানুন ও ইবাদাত সম্পর্কিত মৌলিক বিষয়সমূহ ব্যতীত . সেগুলোর শাখা-প্রশাখাতে মুসলিম আইন বিশারদগণের বিভিন্ন মতামত পাওয়া যায়। এরকম একজন আইনবিশারদ ৮০ হিজরি সনে কুফায় জন্ম গ্রহণ করেন। সতেরো বছর বয়সে বিশেষভাবে বিদ্যার্জনে মনোনিবেশ করেন। তিনি হাম্মাদের নিকট ১০ বছর যাবৎ মাস'আলা বিষয়ে জ্ঞান অর্জন করেন । খলিফা মনসুর তাঁকে কারাগারে বন্দি করেন এবং সেখানেই ১৫০ হিজরিতে মৃত্যুবরণ করেন।",
      "tag": "DC 25",
      "sub_questions": [
        {
          "label": "ক",
          "question": "ফিক্হশাস্ত্রের চারটি উৎসের নাম লেখ ।",
          "explanation": "ফিক্হ শাস্ত্রের চারটি উৎস হলো- কুরআন, হাদিস, ইজমা ও কিয়াস ।"
        },
        {
          "label": "খ",
          "question": "‘নেতৃত্ব হাসিল করার পূর্বে তোমরা ফিক্হ হাসিল করো'- এ কথা কেন বলা হয়েছে?",
          "explanation": "ইসলামে নেতৃত্বের গুরুত্ব ও প্রয়োজনীয়তা অপরিসীম। সঠিক নেতৃত্ব ছাড়া ইসলামকে বিজয়ী শক্তিরূপে প্রতিষ্ঠিত করা যায় না। রাসুল (সা.) বলেছেন, জামায়াত ছাড়া ইসলাম নেই, ইসলাম নেই নেতৃত্ব ছাড়া আর নেতৃত্ব নেই আনুগত্য ছাড়া। ইসলামি নেতৃত্বের জন্য অন্যতম অপরিহার্য বিষয় হলো ফিকহ। একজন নেতা যদি । ফিক্‌হি জ্ঞানে জ্ঞানী না হন তাহলে তিনি সঠিকভাবে বিচার বিবেচনা করে সিদ্ধান্তে উপনীত হতে পারবেন না। এজন্যই বলা হয়, “নেতৃত্ব হাসিল করার পূর্বে তোমরা ফিক্হ হাসিল করো।”"
        },
        {
          "label": "গ",
          "question": "উদ্দীপকে মুসলিম আইন বিশারদগণের বিভিন্ন মতামত বলতে কী বোঝ? ব্যাখ্যা কর ।",
          "explanation": "উদ্দীপকে মুসলিম আইন বিশারদগণের বিভিন্ন মতামত বলতে মাযহাবকে বোঝানো হয়েছে। বোধগম্য করে উপস্থাপন করা। মাযহাব উদ্ভবের কারণ হলো— শরিয়তের বিধিবিধান সাধারণ মানুষের আধুনিক যুগে ইবাদাতের মর্যাদাগত শ্রেণিবিন্যাসগুলো আমরা যেভাবে নির্ণয় করছি বা করতে পেরেছি তা নবি (সা.)-এর ইন্তেকালের পরবর্তী সময়ে ছিল না। নাব (সা.)-এর তিরোধানোত্তর সময়ে মানুষের নানা জিজ্ঞাসাই ফিকহশাস্ত্রের মাযহাবের উৎপত্তি ঘটায়। মহানবি (সা.)-এর তিরোধানের পর ইসলাম বিশ্বের দিকে দিকে ছড়িয়ে পড়ল। অনেক নতুন নতুন দেশ বিজিত হলো। সাথে সাথে নতুন সমস্যাও দেখা দিল। সমস্যা সমাধানের লক্ষ্যে কুরআন ও নল্লাহর মূলনীতিগুলোর ব্যাখ্যা-বিশ্লেষণেরও প্রয়োজন হলো। যেমন— কোনো ব্যাক্ত ভুলবশত সালাতের কোনো আমল ছেড়ে দিল। এখন তার সালাত শুদ্ধ হলো কিনা তা নির্ণয়ের জন্য সালাতে কী কী আমল ফরজ, কী কী ওয়াজিব, আর কতটুকু সুন্নাত বা মুস্তাহাব তা জানা অপরিহার্য হয়ে পড়ে। হসলামের হুকুম-আহকামের মধ্যে আপেক্ষিক গুরুত্ব ও পার্থক্য নিরূপণের জন্য ফিকহশাস্ত্রবিদগণ বিভিন্ন নীতি অবলম্বন করেন। এসব নাতির ব্যাপারে সকলের একমত হওয়া সম্ভব হয়নি। ফলে তাদের অভিমত বিভিন্নমুখী হলো। তার ফলে তাদের রচিত মাসয়ালাসমূহে মতভেদ ও মত পার্থক্যের সৃষ্টি হলো।"
        },
        {
          "label": "ঘ",
          "question": "উদ্দীপকে কার কথা বলা হয়েছে? ফিকহশাস্ত্রে তাঁর অবদান মূল্যায়ন কর ।",
          "explanation": "উদ্দীপকে ইমাম আবু হানিফা (র.)-এর কথা বলা হয়েছে। ইলমুল ফিকহের উৎপত্তি, ক্রমবিকাশে ইমাম আযম আবু হানিফার নাম সবার শীর্ষে। খুলাফায়ে রাশেদার ইন্তেকাল এবং পর্যায়ক্রমে সাহাবিদের তিরোধানের ফলে ইসলামি বিশ্বে জ্ঞান-বিজ্ঞান ও শরিয়তের হুকুম-আহকাম পালন ও চর্চার ক্ষেত্রে বড় ধরনের সমস্যা দেখা দেয়। এ অবস্থার পরিপ্রেক্ষিতে ইসলামের সঠিক রূপ এবং হুকুম-আহকামকে শরিয়তের মানদণ্ডে উপস্থাপন জরুরি হয়ে পড়ে। হিজরি দ্বিতীয় শতাব্দীর শুরু হতে ইসলামি জগতে জ্ঞান-বিজ্ঞানের এক নব দিগন্ত উন্মোচিত হয়। এসময় ব্যাপকভাবে হাদিস সংগ্রহ, সংকলন, ফিকহশাস্ত্রের মাসয়ালা সম্পাদনা ও ফতোয়া সংকলন শুরু হয়। হিজরি দ্বিতীয় শতাব্দীর তৃতীয় দশক হতে নিয়মতান্ত্রিক পন্থায় ফিক্হ সংকলন ও সম্পাদনা শুরু হয়। সে সময় হতে আজ পর্যন্ত সময়কালকে তিনটি ভাগে ভাগ করা হয়। এ যুগে ইমাম আবু হানিফা (র.) নিয়মতান্ত্রিকভাবে সর্বপ্রথম ইসলামি ফিকহ সংকলন ও সম্পাদনা শুরু করেন। তিনি তাঁর জীবনকালে ইসলামি ফিক্হ-এর ওপর মূল্যবান গ্রন্থ রচনা করেন। তার রচিত বইয়ের মধ্যে উল্লেখযোগ্য হলো, ফিকহুল আকবার, কিতাবুল আসার, কিতাবুল খারাজ, জামেউল কবির উল্লেখযোগ্য । তিনি ফিকহি সমস্যা সমাধানের জন্য ৪০ সদস্যবিশিষ্ট বোর্ড গঠন করে কৃতবে হানাফিয়্যাহ' সংকলন করেন। যাতে ৮৩ হাজার মাসয়ালা রয়েছে। আর এটাই সর্বপ্রথম সম্পাদিত ইলমে ফিকহের কিতাব। এজন্য তাঁকে ইলমে ফিকহের পথিকৃৎ বলা হয় এবং পরবর্তীতে তাঁরই পদাঙ্ক অনুসরণ করেন অন্যান্য ইমানগণ ।"
        }
      ]
    }
  ]
}