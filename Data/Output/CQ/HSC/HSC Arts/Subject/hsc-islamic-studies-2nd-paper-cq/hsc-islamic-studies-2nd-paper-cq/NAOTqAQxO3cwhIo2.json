{
  "title": "চট্টগ্রাম কলেজ ২০২৪",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "'ক' নামক এলাকায় মানুষ প্রাকৃতিক সম্পদ ও স্রষ্টার নানা অনুগ্রহ ভোগ করে। কিন্তু একটু সমস্যায় পড়লেই তারা স্রষ্টার সকল অনুগ্রহ অস্বীকার করে বসে। পার্শ্ববর্তী 'খ'এলাকার কিছু লোক মনে করে, অদৃশ্য বলে কিছু নেই। পৃথিবীতেই স্বর্গ ও নরক। দুঃখ-কষ্ট, প্রাকৃতিক বিপর্যয় বা ভয় ভীতি প্রদর্শন- কোন কিছুতেই তারা তাদের নীতির পরিবর্তনে আগ্রহী নয়।",
      "tag": "CTG.C 24",
      "sub_questions": [
        {
          "label": "ক",
          "question": "বাকারা' শব্দের অর্থ কী?",
          "explanation": "'বাকারা' শব্দের অর্থ গাভী।"
        },
        {
          "label": "খ",
          "question": "এর মর্মার্থ ব্যাখ্যা করো",
          "explanation": "আলোচ্য আয়াত দ্বারা পবিত্র কুরআনের সংশয়হীনতার ঘোষণা দেওয়া হয়েছে। আয়াতটি হলো- ذَلِكَ الْكِتَبُ لَا رَيْبَ فِيْهِ অর্থ: এটি সেই কিতাব যাতে কোনো সন্দেহ নেই। এটি সুরা বাকারার ২ নং আয়াত। এটি পবিত্র কুরআনের নির্ভুলতাকে নির্দেশ করে। আল-কুরআন সন্দেহমুক্ত কিতাব। সন্দেহের উদ্রেক হতে পারে এমন কোনো বিষয়ই এতে নেই। মহাগ্রন্থ আল-কুরআনের প্রথম ও প্রধান অলৌকিকতা হলো এ গ্রন্থ নিজেই নিজের সংশয়হীনতা ও ত্রুটিহীনতার ঘোষণা দিয়েছে।"
        },
        {
          "label": "গ",
          "question": "উদ্দীপকে উল্লিখিত 'ক' এলাকার মানুষের সাথে পবিত্র কুরআনে উল্লিখিত কোন জাতির সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লিখিত 'ক' এলাকার মানুষের সাথে পবিত্র কুরআনের উল্লিখিত বনি ইসরাইল জাতির সাদৃশ্য রয়েছে। হযরত ইয়াকুব (আ)-এর অপর নাম ইসরাইল। তার বংশধরেরাই ইতিহাসে বনি ইসরাইল বা ইসরাইল জাতি হিসেবে পরিচিত। এ জাতিকে আল্লাহ এক সময় পৃথিবীতে শ্রেষ্ঠত্ব দান করেছিলেন। তাদেরকে আল্লাহ তায়ালা অনেক নিয়ামত দান করেছেন। কিন্তু বিনিময়ে তারা কৃতজ্ঞতা প্রকাশ না করে বিভিন্ন পাপাচারে লিপ্ত ছিল। যা উদ্দীপকের 'ক' এলাকার সাথে সাদৃশ্যপূর্ণ। উদ্দীপকে 'ক' নামক এলাকায় মানুষ প্রাকৃতিক সম্পদ ও স্রষ্টার নানা অনুগ্রহ ভোগ করে। কিন্তু একটু সমস্যা পড়লেই তারা স্রষ্টার সকল অনুগ্রহ অস্বীকার করে। বনি ইসরাইল জাতিও তেমনিই করতো। বনি ইসরাইল জাতিদের সঠিক পথ দেখানোর জন্য হযরত মুসা (আ) নবি হিসেবে প্রেরিত হয়েছিলেন। আল্লাহর নির্দেশে বনি ইসরাইলদের জন্য হযরত মুসা (আ) শরিয়ত আনতে সিনাই পর্বতমালায় গেলে তারা সামেরি নামক এক গো-পূজারির প্ররোচনায় গো-বৎস পূজায় লিপ্ত হয়। এটি ছিল জঘন্যতম শিরক। তাদের খাদ্যাভাব দূরীকরণে আল্লাহ তায়ালা, বেহেশতি খাবার মান্না ও সালওয়া প্রদান করেন। পিপাসা দূরীকরণে পানি দান করেন। তারপরেও ঐ জাতি সকল অনুগ্রহ অস্বীকার করে। এতকিছু করার পরেও আল্লাহ তায়ালা অনুগ্রহ দান করে বনি ইসরাইলদের হেফাজত করেছেন। সুতরাং উদ্দীপকের 'ক' এলাকার মানুষের সাথে বনি ইসরাইল জাতির সাদৃশ্য রয়েছে।"
        },
        {
          "label": "ঘ",
          "question": "'খ' এলাকার মানুষদের সুরা আল বাকারার আলোকে চিহ্নিত করে তাদের পরিণতি বিশ্লেষণ করো।",
          "explanation": "'খ' এলাকার মানুষেরা সুরা আল-বাকারার আলোকে কুফরি করেছে। যার পরিণতি অত্যন্ত ভয়াবহ। কাফির' শব্দটি আরবি কুফর শব্দ থেকে এসেছে। কুফর অর্থ অস্বীকার করা, ঢেকে দেওয়া, প্রত্যাখ্যান করা ইত্যাদি। যে ব্যক্তি আল্লাহ, রাসুল, আসমানি কিতাব, আখিরাত, বেহেশত-দোজখ, ফেরেশতা ইত্যাদি ইসলামের মহাসত্যকে অস্বীকার করে, তাকেই কাফির বা অবিশ্বাসী বলা হয়। ইসলামের পরিভাষায় কুফর ইমানের বিপরীত অর্থে ব্যবহৃত হয়। কুরআন ও পরকালকে অস্বীকার করায় 'খ' এলাকার মানুষেরা কাফির হিসেবে পরিগণিত হবে। উদ্দীপকে 'খ' এলাকার কিছু লোক মনে করে, অদৃশ্য বলে কিছু নেই। পৃথিবীতেই স্বর্গ ও নরক। দুঃখ-কষ্ট, প্রাকৃতিক বিপর্যয় বা ভয়-ভীতি প্রদর্শন কোন কিছুতেই তারা তাদের নীতির পরিবর্তনে আগ্রহী নয়। যা কুফরির শামিল। মানবজীবনে কুফরের পরিণতি অত্যন্ত ভয়াবহ। কুফরের ফলে শুধু দুনিয়াতেই নয় বরং আখিরাতেও মানুষকে শোচনীয় পরিণতি বরণ করতে হবে। কাফিররা দুনিয়াতে নানা প্রকার অসৎকাজে জড়িয়ে পড়ে। তারা -আল্লাহ তায়ালার বিধি-বিধান মেনে চলে না। আল্লাহ তাদের প্রতি অসন্তুষ্ট হন ফলে তাদের ধ্বংস অনিবার্য। পরকালে কাফিররা জাহান্নামের যন্ত্রনাদায়ক শাস্তি ভোগ করবে। তারা জাহান্নামে চিরকাল থাকবে। তাই পরিশেষে বলা যায়, 'খ' এলাকার মানুষেরা কুফরি করেছে। কুফর একটি মারাত্মক পাপ। তাই আমাদের উচিত কুফরি থেকে বেঁচে থাকা।"
        }
      ]
    },
    {
      "number": "2",
      "uddipok": "দ্বাদশ শ্রেণির ছাত্র হাসান আলী ধর্মীয় বই পড়ে প্রচুর জ্ঞানার্জন করে। সে তার সহপাঠীদের নিকট ধর্মীয় বিভিন্ন বিষয় যেমন- জীবজগত ও মহাবিশ্বে নানা বিষ্ময়, বৈচিত্র, নিখুঁত শৃঙ্খলা ও নিদর্শন থেকে স্রষ্টার অস্থিত্ব প্রমাণের চেষ্টা করে। এতে তার বন্ধু হারুন তার প্রতি হিংসা পোষণ করে ও মনে মনে তাকে অনুসরণের চেষ্টা করে। ইহা জানতে পেরে তাদের অপর বন্ধু মিনার হারুনকে বলে- হিংসা ইসলামে নিষিদ্ধ।",
      "tag": "CTG.C 24",
      "sub_questions": [
        {
          "label": "ক",
          "question": "শব্দের অর্থ কী?",
          "explanation": "আস-সুফাহা অর্থ নির্বোধ।"
        },
        {
          "label": "খ",
          "question": "আল কুরআন কীভাবে অর্থনৈতিক সমস্যার সমাধান করে? ব্যাখ্যা করো।",
          "explanation": "আল কুরআন আল্লাহর বিধি-বিধান অনুসারে অর্থনৈতিক সমস্যার সমাধান করে। সম্পদের অসম বণ্টন, আয়-ব্যয়ে হারাম পদ্ধতি অনুসরণ, সম্পদ আত্মসাৎ, সুদ প্রভৃতি হচ্ছে মৌলিক অর্থনৈতিক সমস্যা। এজন্য মানুষকে হালাল জীবিকা উপার্জনের নির্দেশ দেওয়া হয়েছে। আল্লাহ বলেন, তোমরা পৃথিবীর যা হালাল ও পবিত্র তা আহার করো। অপচয় নিষিদ্ধ করে বলা হয়েছে, তোমরা খাও ও পান করো কিন্তু অপচয় করো না। নিশ্চয় অপব্যয়ীরা শয়তানের ভাই। ধনীর সম্পদে গরিবদের অধিকার ঘোষণা করে আল্লাহ বলেন, আর তাদের সম্পদে প্রার্থনাকারী ও বঞ্চিতদের হক রয়েছে। অর্থব্যবস্থাকে শোষণমুক্ত রাখতে সুদ নিষিদ্ধ করা হয়েছে। এভাবে অর্থনৈতিক ক্ষেত্রে আল-কুরআন অনবদ্য ভূমিকা রেখেছে।"
        },
        {
          "label": "গ",
          "question": "উদ্দীপকে উল্লিখিত হাসান আলীর কর্মকাণ্ড ইসলামের কোন ভিত্তির সাথে মিল রয়েছে? ব্যাখ্যা করো।",
          "explanation": "উদ্দীপকে উল্লিখিত হাসান আলীর কর্মকান্ডে ইসলামের প্রথম ভিত্তির সাথে মিল রয়েছে। ইসলামের পাঁচটি স্তম্বের মধ্যে প্রথম স্তম্ভ হলো- সাক্ষ্য দেওয়া যে, আল্লাহ ছাড়া কোনো ইলাহ নেই এবং মুহাম্মদ (স) আল্লাহর রাসুল। আর • এই কালেমা স্বীকারের মাধ্যমে মানুষ জীবনের সব ক্ষেত্রে আল্লাহর সার্বভৌমত্ব, প্রভুত্ব ও অস্থিত্বের স্বীকার করে। হাসান আলীর কর্মকাণ্ডেও তা লক্ষণীয়। উদ্দীপকে হাসান আলী ধর্মীয় বই পড়ে প্রচুর জ্ঞানার্জন করে। সে তার সহপাঠীদের সাথে জীবজগতের মহাবিশ্বের নানা বিস্ময়, বৈচিত্র, নিখুঁত শৃঙ্খলা ও নিদর্শন থেকে স্রষ্টার অস্থিত্ব প্রমাণের চেষ্টা করে। এতে করে সে কালেমাকে স্বীকার করে আল্লাহর অস্তিত্ব বিশ্বাস করে তা প্রমাণের চেষ্টা করে। যা ইসলামের প্রথম ভিত্তিকেই নির্দেশ করে। প্রথম ভিত্তি অর্থাৎ ইমানের গুরুত্ব অপরিসীম। ইমান মানুষকে ভালো কাজে। উৎসাহিত করে এবং মন্দ কাজ পরিহারে সহায়তা করে। ইমান আল্লাহর প্রভুত্ব ও সার্বভৌমত্বের শিক্ষা দেয়। কেননা আল্লাহ তায়ালার নানা বিস্ময়, বৈচিত্র নিখুঁত শৃঙ্খলা 'ও নিদর্শন বা একমাত্র মহান আল্লাহ তায়ালার নির্দেশেই পরিচালিত হয়। এবং তা বিশ্বাস করা একজন মুমিনের দায়িত্ব। আল্লাহর অস্তিত্বকে বিশ্বাস করে এবং তা মনে ধারণ করাই ইমানের মূল কথা। সুতরাং হাসান আলীর কর্মকাণ্ডে ইসলামের প্রথম ভিত্তির সাথে মিল রয়েছে।"
        },
        {
          "label": "ঘ",
          "question": "উদ্দীপকে মিনারের বক্তব্য কি সমর্থনযোগ্য? বিশ্লেষণ করো।",
          "explanation": "উদ্দীপকে মিনারের বক্তব্য সমর্থনযোগ্য তবে হারুনের হিংসা পোষণ করার বিষয়টিতে মিনারের বক্তব্য সমর্থনযোগ্য নয়। হিংসা হলো মানব চরিত্রের নিন্দিত এবং ধ্বংসাত্মক দিক। তবে দুই শ্রেণির ক্ষেত্রে হিংসা করা জায়েয। শ্রেণি দুটির ব্যাপারে রাসুল (স) বলেন, দুই ব্যক্তি ছাড়া অন্য কাউকে হিংসা করা যায় না। একজন হচ্ছেন সেই ব্যক্তি যাকে আল্লাহ সম্পদ দিয়েছেন আর তাকে সে সম্পদ ব্যয়ের তাওফিক দিয়েছেন। অপর ব্যক্তি হলো সেই জন যাকে আল্লাহ গভীর জ্ঞান দিয়েছেন। হারুন এমন ব্যক্তির ওপর হিংসা পোষণ করেছেন। যা মিনারের বক্তব্যের সাথে সমর্থনযোগ্য নয়। উদ্দীপকে হাসান আলী ধর্মীয় প্রচুর জ্ঞানের অধিকারী। সে সবসময় আল্লাহর অস্তিত্ব প্রমাণের চেষ্টা করে। এবং অন্যকে সে সম্পর্কে শিক্ষা দেয়। হারুন তার প্রতি হিংসা পোষণ করে ও মনে মনে তাকেই অনুসরণ করে। কেননা সে গভীর জ্ঞানের অনুসারী। এরূপ হিংসা পোষণ করা বৈধ। সেই প্রজ্ঞাবান মুসলিম ব্যক্তি আল্লাহ যাকে পার্থিব ও পারলৌকিক বিষয়ের গভীর, জ্ঞান দান করেছে, পাশাপাশি ব্যক্তিকে জ্ঞানের জন্য অহংকারী না করে বরং সে জ্ঞান দিয়ে মানুষের মধ্যে বিরাজিত সমস্যার ন্যায়নিষ্ঠ সমাধান দানের এবং মানুষকে সে জ্ঞান শিক্ষা দেওয়ার দক্ষতা দিয়েছেন। তেমন ব্যক্তিদের প্রতি হিংসা পোষণ করে জ্ঞানের শিক্ষা অর্জন করা বৈধ। হিংসা ইসলামে নিষিদ্ধ। কেননা হিংসার মাধ্যমে মানুষ অনেক অন্যায়-পাপ কাজে জড়িয়ে পরে। হিংসার মাধ্যমে মানুষ ধ্বংস হয়ে যায়, তাই হিংসা ইসলামে নিষিদ্ধ। উপরের আলোচনা থেকে বোঝা যায়, উদ্দীপকের কথা চিন্তা করে মিনারের বক্তব্য সমর্থনযোগ্য নয়। তবে এছাড়া সবক্ষেত্রে ইসলামে হিংসা 'করা নিষিদ্ধ। তাই আমাদের উচিত হিংসা বর্জন করে আল্লাহর বিধি-বিধান অনুসরণ করে জীবন পরিচালনা করা।"
        }
      ]
    },
    {
      "number": "3",
      "uddipok": "",
      "tag": "CTG.C 24",
      "sub_questions": [
        {
          "label": "ক",
          "question": "কোন ইবাদতে বিশ্বমুসলিমের সম্মিলন ঘটে?",
          "explanation": "হজে বিশ্বমুসলিমের সম্মিলন ঘটে।"
        },
        {
          "label": "খ",
          "question": "\"সাওম ঢাল সরূপ।”- ব্যাখ্যা করো।",
          "explanation": "রোজা পালনের মাধ্যমে মানুষ শয়তানের কুমন্ত্রণা, জৈবিক ও পাশবিক কামনা থেকে নিজেকে রক্ষা করতে পারে বলে নবি করিম (স) বলেছেন- 'সাওম (রোজা) হলো ঢাল।' সাওম বা রোজা অর্থ বিরত থাকা। সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকাই সাওম। রোজা পালনের সময় ব্যক্তি পানাহার, যৌনাচারসহ সব অন্যায় থেকে বিরত থাকে। অন্যায় কাজের মাধ্যমে সাওমের মর্যাদা ক্ষুণ্ণ হবে বলে সে কোনো অন্যায় কাজে লিপ্ত হয় না। এমনকি তার হারাম ভোগ-সম্ভোগ ও অন্যায় কাজের চিন্তা করার অবকাশ থাকে না। এসব প্রেক্ষিতেই রোজাকে ঢালস্বরূপ ইবাদত বলা হয়।"
        },
        {
          "label": "গ",
          "question": "চিত্রের X চিহ্নিত করে ব্যাখ্যা করো।",
          "explanation": "চিত্রের 'X' টি হলো ইসলামের মূলভিত্তি। যার গুরুত্ব অপরিসীম। ইসলাম একটি পূর্ণাঙ্গ জীবনব্যবস্থা। আর ইসলাম পাঁচটি স্তম্ভের ওপর প্রতিষ্ঠিত। এগুলো হলো কালিমা, নামাজ, রোজা, হজ, জাকাত। খুঁটি ছাড়া যেমন কোনো ঘর দাঁড়িয়ে থাকতে পারে না তেমনি এ পাঁচটি স্তম্ভ ছাড়া ইসলাম নামক জীবন-বিধান কল্পনা করা যায় না। উল্লিখিত চিত্রে 'X' এ পঞ্চ স্তম্ভের বা ইসলামের মূলভিত্তির প্রতি ইঙ্গিত করা হয়েছে। উদ্দীপকের চিত্রে দেখা যায়, কালেমা, সালাত, সাওম, হজ, জাকাত এর কথা উল্লেখ রয়েছে। এ পাঁচটি একত্রে ইসলামের মূলভিত্তি। আর ইসলাম নামক জীবন বিধানকে কায়েম করতে হলে এই পাঁচটির কোনো একটিকেও অগ্রাহ্য করা যাবে না। রাসুল (স) বিধান মোতাবেক সালাত কায়েম ও সাওম পালন করতে হবে। সামর্থ্যবান মুসলিমদের হজ, জাকাত ও ইসলামের এ আনুষ্ঠানিক ইবাদতসমূহকে যথাযথভাবে সম্পাদন করতে - হবে। সুতরাং চিত্র 'X' ইসলামের মূলভিত্তিকে নির্দেশ করে।"
        },
        {
          "label": "ঘ",
          "question": "চিত্রের 'ক' এর সাথে লজ্জাশীলতার সম্পর্ক বিশ্লেষণ করো।",
          "explanation": "যাচিত্রের ক অর্থাৎ কালেমার সাথে লজ্জাশীলতার সম্পর্ক বিদ্যমান। ইমানের বিভিন্ন শাখা-প্রশাখা রয়েছে। এর সংখ্যা ৭০টি ও বেশি। ইমানের সত্তরটিরও বেশি শাখা-প্রশাখার মধ্যে সর্বোত্তম হলো আল্লাহ ছাড়া কোনো ইলাহ নেই অর্থাৎ কালেমা। আর সর্বনিম্ন শাখা রাস্তা থেকে কষ্টদায়ক বস্তু সরিয়ে ফেলা এবং লজ্জাশীলতা ইমানের অংশ। চিত্র ক কালেমাকে নির্দেশ করে। আর কালেমা অর্থাৎ ইমানের একটি অংশ লজ্জাশীলতা। চিত্র ক নামক স্থানে ইমানের সর্বোত্তম শাখা কালেমা প্রকাশ পায়। আর এর সাথে লজ্জাশীলতার গভীর সম্পর্ক বিদ্যমান। কেননা বিষয় ইমানের শাখা-প্রশাখা। একটি সর্বত্তোম আরেকটি সর্বনিম্ন। লজ্জাশীলতা মানুষকে প্রকৃত মুমিন হতে সাহায্য করে। এজন্য লজ্জাকে ইমানের সাথে সম্পৃক্ত করা হয়েছে। এ সম্পর্কে রাসুল (স) বলেন, লজ্জাশীলতা ইমানের একটি বিশেষ শাখা (বুখারি ও মুসলিম)। মুমিনের অন্যতম চারিত্রিক বৈশিষ্ট্য লজ্জাশীলতার মধ্যে নিহিত। প্রকৃতপক্ষে লজ্জাশীলতা মানুষের ধর্মীয় জীবনে গুরুত্বপূর্ণ প্রভাব ফেলে। লজ্জাশীলতা মানুষকে আল্লাহর নাফরমানি, পাপাচার ও অন্যান্য অন্যায় আচরণ থেকে বিরত রাখে এবং মুমিন থাকতে সাহায্য করে। একমাত্র নির্লজ্জ মানুষের পক্ষেই সম্ভব আল্লাহ তায়ালার অসংখ্য নিয়ামতের মধ্যে থেকেও তাঁর অবাধ্য হওয়া। আর এজন্যই বলা হয় লজ্জাশীলতা ইমান। উপরের আলোচনা থেকে বোঝা যায়, চিত্র-ক এর কালেমা বা ইমানের সাথে লজ্জাশীলতার সম্পর্ক বিদ্যমান। আমাদের সকলের উচিত ইমানের সাথে লজ্জাশীলতা অবলম্বন করা।"
        }
      ]
    },
    {
      "number": "4",
      "uddipok": "মাইমুনা তার বান্ধবী নাইমাকে তার বাংলা বইটি কয়েক দিনের জন্য ধার দেওয়ার কথা দেয়। পরদিন নাইমা উক্ত বই চাইলে মাইমুনা বলে এটি তার লাগবে। এতে নাইমা বেশ কষ্ট পায়। একদিন নাইমা তার অপর বান্ধবী ফরিদাকে এ কথা জানিয়ে বলে- মাইমুনা খুবই বাজে। তার আচরণ জঘন্য ও অসহ্য লাগে। তখন ফরিদা বলে- তুমি এসব কথা বন্ধ করো। আমি তোমাদের সাথে পাপে শামিল হতে চাইনা।",
      "tag": "CTG.C 24",
      "sub_questions": [
        {
          "label": "ক",
          "question": "হাদিস অর্থ কী?",
          "explanation": "হাদিস শব্দের অর্থ কথা বা বাণী।"
        },
        {
          "label": "খ",
          "question": "দ্বারা কাদের উদ্দেশ্য করা হয়েছে?",
          "explanation": "উল্লেখিত হাদিসে হিংসা করা যায় এমন দুইজন ব্যক্তিকে উদ্দেশ্য করা হয়েছে। মহানবি (স) এমন দুজন ব্যক্তির কথা বলেছেন তাদের ব্যতীত অন্য কারো সাথে হিংসা করা যাবে না। একজন হলেন সেই সম্পদশালী মুসলিম ব্যক্তি, আল্লাহ যাকে বিপুল ধন-সম্পদ দিয়েছেন এবং ব্যয় করার তৌফিক দিয়েছেন। অন্যজন সেই প্রজ্ঞাবান মুসলিম ব্যক্তি, আল্লাহ যাকে পার্থিব ও পারলৌকিক বিষয়ের গভীর জ্ঞান দিয়েছেন এবং মানুষকে সে জ্ঞান শিক্ষা দেওয়ার দক্ষতা দিয়েছেন। হিংসা সম্পর্কে দুটি ব্যক্তির কথা উদ্দেশ্য করেই উল্লিখিত হাদিসটি বর্ণিত হয়েছে।"
        },
        {
          "label": "গ",
          "question": "মাইমুনার আচরণে সামাজিক কোন অনাচারের প্রতিফলন ঘটেছে? হাদিসের আলোকে ব্যাখ্যা করো।",
          "explanation": "মিথ্যা কথা বলায় মায়মুনার আচরণে মুনাফিকের বৈশিষ্ট্য ফুটে উঠেছে। যা সমাজে মারাত্মক নেতিবাচক প্রভাব ফেলে। অন্তরে যা আছে তার বিপরীত প্রকাশ করাকে নিফাক বলে। আর যে এ কাজ করে তাকে বলা হয় মুনাফিক। মহানবি (স) মুনাফিকের পরিচয় সম্পর্কে তিনটি নিদর্শনের কথা বলেন, যথা- মিথ্যা বলা, ওয়াদা ভঙ্গ করা এবং আমানতের খিয়ানত করা। এ তিনটি চিহ্ন বা নিদর্শনের মধ্যে মায়মুনার আচরণে মিথ্যা কথা বলার বিষয়টি লক্ষণীয়। উদ্দীপকে মাইমুনা তার বান্ধবী নাইমাকে তার বাংলা বইটি কয়েকদিনের জন্য ধার দেওয়ার কথা দেয়। পরদিন নাইমা উক্ত বইটি চাইলে মাইমুনা বলে এটি তার লাগবে। এতে নাইমা বেশ কষ্ট পায়। মাইমুনা নাইমাকে মিথ্যা কথা বলে। যা মুনাফিকের বৈশিষ্ট্য, সমাজ জীবনে যা ক্ষতিকর। মুনাফিকরা কথায় কথায় মিথ্যা কথা বলায় তাদেরকে কেউ বিশ্বাস করতে চায় না। তাদেরকে সবাই মিথ্যাবাদী হিসেবে চেনে। ইসলামের জন্য কাফির ও মুশরিকদের চেয়েও বেশি ক্ষতিকর মুনাফিকরা। মুনাকিরা গোপনে সমাজে বিশৃঙ্খলা সৃষ্টি করে। সুতরাং মাইমুনার আচরণে মুনাফিকি প্রকাশ পেয়েছে।"
        },
        {
          "label": "ঘ",
          "question": "ফরিদার কথা কি সমর্থনযোগ্য? পাঠ্যপুস্তকের আলোকে বিশ্লেষণ করো।",
          "explanation": "নাইমা গিবত করায় এ সম্পর্কে ফরিদার কথা সমর্থনযোগ্য। গিবত অর্থ পরনিন্দা করা, অসাক্ষাতে কারো দুর্নাম করা, দোষত্রুটি প্রকাশ করা ইত্যাদি। গিবত বিভিন্নভাবে হতে পারে- প্রকাশ্যে দোষত্রুটি নিয়ে আলোচনা, গোপনে আলোচনা বিভিন্ন অঙ্গপ্রত্যঙ্গের ইশারার মাধ্যমে প্রকাশ করা ইত্যাদি। এ সম্পর্কে যে বলবে আর যে শুনবে দুইজনই সমান পাপের শামিল হবে। ফরিদার কথায়ও তা প্রকাশ পেয়েছে। উদ্দীপকে নাইমা মাইমুনার নামে ফরিদাকে বলে মাইমুনা ভালো না। তার আচরণ জঘন্য। যা গিবতকে নির্দেশ করে। কেননা কারো অবর্তমানে কারো দোষত্রুটি আলোচনা করাই গিবত। তখন ফরিদা নাইমাকে বলে তুমি এসব কথা বন্ধ করো। আমি তোমাদের সাথে পাপে শামিল হতে চাইনা। অর্থাৎ গিবত যে বলে আর শুনে উভয়ই সমান পাপের অধিকারী। গিবত সম্পর্কে আপন ভাইয়ের গোশত খাওয়ার সাথে তুলনা করা হয়েছে। মৃত মানুষের গোশত খাওয়া যেমন নিকৃষ্ট কাজ তেমনি গিবত করা ও শোনা নিকৃষ্ট ও গর্হিত কাজ। এ সম্পর্কে আল্লাহ বলেন, তোমরা একজন অন্যজনের গিবত করো না। তোমাদের কেউ কি তার মৃত ভাইয়ের গোশত খাওয়া পছন্দ কর? তোমরা তো তা অপছন্দ কর। (সুরা হুজরাত: ১২) গিবত করা ব্যভিচারের চেয়ে নিকৃষ্ট। কোনো ব্যক্তি গিবত করলে যার গিবত করেছে সে ক্ষমা না করলে আল্লাহ তায়ালা তাকে ক্ষমা করেন না। (বায়হাকি) তাই যখন কেউ গিবত বলবে তাকে থামাতে হবে। গিবতকে না বলতে হবে। কেননা তখন যদি তাকে সতর্ক না করে তাহলে যে শুনবে সেও সমান পাপের অধিকারী হবে। উপরের আলোচনা থেকে বোঝা যায়, নাইমা গিবত করায় ফরিদার কথা সমর্থনযোগ্য। তাই আমাদের উচিত সবসময় গিবত থেকে বেঁচে থাকা।"
        }
      ]
    },
    {
      "number": "5",
      "uddipok": "হিজরি ১ম শতকে নতুন নতুন সমস্যা ও ধর্মীয় নানা সম্প্রদায়ের উদ্ভবের ফলে ইসলামি মনীষীগণ সমস্যা সমাধানে অক্লান্ত পরিশ্রম করে অনেক পুস্তক রচনা করেন। তাদের একজন কুফায় জন্ম গ্রহণ করেন। তাকে এ বিষয়ে পথিকৃত বিবেচনা করা হয়। পৃথিবীতে তাঁর ও তাঁর দলের গবেষণার সমর্থক সবচেয়ে বেশি।",
      "tag": "CTG.C 24",
      "sub_questions": [
        {
          "label": "ক",
          "question": "ইমাম মালিক কোথায় জন্মগ্রহণ করেন?",
          "explanation": "ইমাম মালিক (র) মদিনায় জন্মগ্রহণ করেন।"
        },
        {
          "label": "খ",
          "question": "যুগের প্রয়োজনেই মাযহাবের উদ্ভব' ব্যাখ্যা করো।",
          "explanation": "খুলাফায়ে রাশেদার যুগের পর মাযহাবের উদ্ভব'হয়। রাসুল (স)-এর যুগে মুসলিমদের মধ্যে মতবিরোধের সুযোগ ছিল না খুলাফায়ে রাশেদার স্বর্ণযুগেও কোনো মাযহাব জন্ম নেয়নি। কিন্তু পরবর্তী সময়ে বিভিন্ন ধর্ম, গোত্র, অঞ্চল, বর্ণ ও সম্প্রদায়ের মানুষের মধ্যে দ্রুত ইসলাম ছড়িয়ে পড়ে। যুগের প্রয়োজনের ফলে বিভিন্ন এলাকা, গোত্রের মধ্যে চিন্তা ও দর্শনের বিভেদ তৈরি হয়। এরই পরিপ্রেক্ষিতে মাযহাবের উদ্ভব হয়।"
        },
        {
          "label": "গ",
          "question": "উদ্দীপকে উল্লিখিত মনীষী কে? ব্যাখ্যা করো।",
          "explanation": "উদ্দীপকের উল্লিখিত মনীষী হলেন ইমাম আবু হানিফা (র)। ইমাম আবু হানিফার মূল নাম নুমান বিন সাবিত। আবু হানিফা তার কুনিয়ত বা উপনাম। তার উপাধি ইমাম আযম। হিজরি ৮০ সালে তিনি কুফা নগরীতে জন্মগ্রহণ করেন। উদ্দীপকে তার কথা আলোকপাত করা হয়েছে। উদ্দীপকে এমন একজন ব্যক্তির কথা বলা হয়েছে যিনি হিজরির ১ম শতকে নতুন নতুন সমস্যা সমাধানে অক্লান্ত পরিশ্রম করে। পৃথিবীতে তাঁর ও তাঁর দলের গবেষণার সমর্থক সবচেয়ে বেশি। যিনি কুফা নগরীতে জন্মগ্রহণ করে। যা ইমাম আবু হানিফাকে নির্দেশ করে। যিনি কুফা নগরীতে জন্মগ্রহণ করে। তার প্রবর্তিত মাযহাবের কারণেই সাধারণ মানুষ ইসলামের বিধি-বিধান সহজে পালন করতে পারছে। তিনি হাম্মাদের নিকট ১০ বছর যাবত মাসয়ালা বিষয়ে জ্ঞান অর্জন করেন। খুব অল্প বয়সেই কুরআন ও হাদিসের অগাধ ইলমের অধিকারী হন। তিনি সুদীর্ঘ ২২ বছর অক্লান্ত সাধনা করে ৮৩ হাজার মাসয়ালা সংবলিত কিতাবুল হানাফি নামে একটি গ্রন্থ রচনা করেন। এজন্যই তাকে ফিকহশাস্ত্রের জনক বলা হয়। তার প্রতিষ্ঠিত মাযহাব অন্যান্য মাযহাবের তুলনায় অধিক শক্তিশালী। এজন্য বর্তমান বিশ্বে অধিকাংশ মুসলিম তার প্রতিষ্ঠিত মাযহাবের অনুসরণ করেন। সুতরাং উদ্দীপকে উল্লিখিত মনীষী হলেন ইমাম আবু হানিফা (র)।"
        },
        {
          "label": "ঘ",
          "question": "উদ্দীপকে উল্লিখিত মনীষীদের কার্যক্রমে কোন শাস্ত্রের উদ্ভব হয়? এর ফলাফল বিশ্লেষণ করো।",
          "explanation": "উদ্দীপকে উল্লিখিত মনীষীদের কার্যক্রমে ফিকহশাস্ত্রের উদ্ভব হয়। যার গুরুত্ব ও প্রয়োজনীয়তা অনেক। ইসলামি বিধিবিধান ও মূলনীতির প্রধান উৎস কুরআন ও হাদিস। কিন্তু এ উৎস দুটিতে ইসলামি আইন-কানুন ধারাবাহিকভাবে বিন্যস্ত হয়নি। বরং কুরআন হাদিসের বিস্তৃত অঙ্গনে, বিক্ষিপ্ত আকারে এ বিধি-বিধান গ্রন্থিত ছিল। সাধারণ মানুষের জন্য বিক্ষিপ্ত বিধি-বিধান কষ্টসাধ্য হয়ে পড়লে তাদের জন্য বিন্যস্ত ইসলামি আইন সংকলন অনিবার্য হয়ে উঠেছিল। এমনি প্রয়োজন ও গুরুত্বের প্রেক্ষিতেই মুসলিম মনীষীদের নিষ্ঠা ও আন্তরিক গবেষণার স্বতন্ত্ররূপে ইসলামি আইন বিজ্ঞান যাত্রা শুরু করে। এটিই ফিকহশাস্ত্র হিসেবে পরিচিত লাভ করে। সুতরাং উদ্দীপকের মনীষীদের কার্যক্রমের ফলে ফিকহ শাস্ত্রের উদ্ভব হয়। হিজরি ১ম শতকে নতুন নতুন সমস্যা ও ধর্মীয় নানা সম্প্রদায়ের উদ্ভবের ফলে ইসলামি মনীষীগণ সমস্যা সমাধানে অক্লান্ত পরিশ্রম করে ফিকহ শাস্ত্রের উদ্ভব ঘটায়। যার গুরুত্ব ও 'প্রয়োজনীয়তা অপরিসীম। কারণ ফিকহশাস্ত্র মানুষকে আল্লাহর নির্ধারিত হুকুম-আহকাম পালনের সঠিক রীতি-পদ্ধতি নির্দেশ করে এবং এর মাধ্যমে তাকে আল্লাহর সন্তুষ্টি লাভের যোগ্য করে তোলে। সর্বসাধারণের পক্ষে সরাসরি কুরআন-হাদিস থেকে বিধান জেনে নিয়ে তা পালন করা সম্ভব নয়। কেননা কুরআন ও হাদিসে ধারাবাহিকভাবে বিধান পেশ করা হয়নি। একই বিষয়ের আইন অনুশীলন ও বাস্তবায়ন অসম্ভব ছিল। এ সমস্যা দূর করে সাধারণ মানুষের জন্য ইসলামের অনুশীলন সহজসাধ্য করার লক্ষ্যে ফিকহশাস্ত্র কাজ করে। তাই পরিশেষে বলা যায়, মুসলিমদের জন্য আল্লাহর আইন সহজসাধ্যভাবে পালন করে ইহকালীন কল্যাণ ও পরকালীন মুক্তি অর্জনে ফিকহশাস্ত্রের প্রয়োজনীয়তা অত্যধিক। সুতরাং উদ্দীপকে উল্লিখিত মনীষীদের কার্যক্রমে ফিকহশাস্ত্রের উদ্ভব হয়।"
        }
      ]
    },
    {
      "number": "6",
      "uddipok": "",
      "tag": "CTG.C 24",
      "sub_questions": [
        {
          "label": "ক",
          "question": "ফিকহশাস্ত্রের মূল উৎস কয়টি?",
          "explanation": "ফিকহশাস্ত্রের মূল উৎস চারটি।"
        },
        {
          "label": "খ",
          "question": "ইমাম শাফেয়ি (র)-একজন শ্রেষ্ঠ মুজতাহিদ- ব্যাখ্য করো।",
          "explanation": "গভীর জ্ঞানের অধিকারী হওয়ায় ইমাম শাফেয়ি (র) একজন শ্রেষ্ঠ মুজতাহিদ। মুজতাহিদ বলতে জ্ঞান, দক্ষতা, সামর্থ্য, যোগ্যতা, কর্ম ও সাফল্যের স্বীকৃতিকে বোঝায়। যার সবকিছু ইমাম শাফেয়ি (র) এর কাছে ছিল। তিনি খুব তাড়াতাড়ি সবকিছু মুখস্ত করে ফেলতে পারতেন। দক্ষতার জন্য ৫ বছর বয়সে ফতোয়া দানের অনুমতি পান। তিনি তার মাযহাবে কুরআন ও হাদিসের বিভিন্ন বিধানের সবসময় সমন্বয় সাধন করেছেন। আর কুরআন, সুন্নাহ-ইজমা, কিয়াসের সমন্বয়ে দলিল প্রমাণসহ ফিকহ তথা ব্যবহারিক বিধান গবেষণা করে জ্ঞান গভীরতা ও বিজ্ঞতার জন্য খুব সহসাই শ্রেষ্ঠ মুজতাহিদ ফকিহ হিসেবে খ্যাতি লাভ করেন। আর এ কারণেই ইমাম শাফেয়ি (র) একজন শ্রেষ্ঠ মুজতাহিদ।"
        },
        {
          "label": "গ",
          "question": "চিত্রে 'Y' চিহ্নিত করে ব্যাখ্যা করো",
          "explanation": "চিত্রে 'Y' বলতে হানাফি মাযহাবের কথা বলা হয়েছে। ইমাম আবু হানিফা হানাফি মাযহাবের প্রচলন করেন। অনন্য বৈশিষ্ট্যের অধিকারী হওয়ার কারণে এ মাযহাবটি 'মুসলিম বিশ্বে সর্বাধিক প্রসিদ্ধি ও প্রসার লাভ করেছে। এ মাযহাবে সহজ-সরল, যুক্তির প্রাধান্য, উদারতা, অনুসারী বেশি রয়েছে এবং আল-কুরআনের বিধানকে বেশি প্রাধান্য দেওয়া হয়েছে। উদ্দীপকে এ মাযহাবের প্রতি ইঙ্গিত করা হয়েছে। উদ্দীপকে দেখা যায়, সহজ-সরল, যুক্তির প্রাধান্য, উদারতা, অনুসারী বেশি, আল-কুরআনের গুরুত্ব ইত্যাদি বিষয়ে আলোচনা রয়েছে। এগুলো সব হানাফি মাযহাবের বৈশিষ্ট্য। অন্যান্য মাযহাবের তুলনায় এ মাযহাব একান্তই সহজ ও অনায়াসসাধ্য। হানাফি মাযহাবে কুরআন ও হাদিসের বিধানসমূহকে অত্যন্ত দৃঢ় ও যুক্তিগ্রাহ্য দৃষ্টিকোণ থেকে গ্রহণ করা হয়েছে। এছাড়াও এ মাযহাবে বিয়ের ক্ষেত্রে প্রাপ্তবয়স্ক কন্যাকে মত প্রকাশের পূর্ণ অধিকার দেওয়া হয়েছে। যা অন্য মাযহাবে নেই। এসব কারণেই হানাফি মাযহাব এত জনপ্রিয় এবং তার অনুসারিও বেশি। সুতরাং চিত্র 'Y' টি হানাফি মাযহাবের প্রতি ইঙ্গিত করে।"
        },
        {
          "label": "ঘ",
          "question": "চিত্রে 'খ' এর সাথে শাফেয়ি মাযহাবের সাদৃশ্য ও বৈসাদৃশ্য চিহ্নিত করো।",
          "explanation": "চিত্রে 'খ' এর সাথে অর্থাৎ হানাফি মাযহাবের যুক্তির প্রাধান্যের সাথে শাফেয়ি মাযহাবের সাদৃশ্য ও বৈসাদৃশ্য রয়েছে। হানাফি ফিকহ ইমাম আবু হানিফা প্রতিষ্ঠা করেছেন। তিনি এ মাযহাবে জীবন-যাপন সহজ-সরলভাবে উপস্থাপন করেছেন। মানুষের প্রয়োজনীয় লেনদেন ও আচরণের ক্ষেত্রে গভীর অন্তর্দৃষ্টি ও উপলব্ধির সাথে কাজ করেছেন। অপরদিকে, শাফেয়ি মাযহাব ইমাম শাফিই (র) প্রতিষ্ঠা করেছেন। এটি একটি মধ্যমপন্থি মাযহাব। এ মাযহাবে বিভিন্ন মতবাদের মধ্যে সমন্বয় সাধনের বিষয়টি লক্ষ করা যায়। এ মাযহাবে অতিরিক্ত কঠোরতা লক্ষ করা যায়।"
        }
      ]
    },
    {
      "number": "7",
      "uddipok": "নুরপুর গ্রামে সম্প্রতি চোরের উপদ্রব বেড়ে যাওয়ায় গ্রামের লোকজন উদ্বিগ্ন। কয়েক দফা প্রশাসনকে জানিয়েও কাঙ্ক্ষিত সমাধান হয়নি। এ অবস্থায় সর্বজন শ্রদ্ধেয় ও বয়োঃজ্যেষ্ঠ ব্যক্তি হিসেবে করিম উদ্দীন সাহেব সবাইকে ডেকে চৌর্যবৃত্তি প্রতিরোধের কৌশল নিয়ে পরামর্শ করেন। গ্রামের অধিবাসীরা পালা করে চার গ্রুপে বিভক্ত হয়ে রাত জেগে গ্রাম পাহারা দেওয়ার সিদ্ধান্ত গ্রহণ করে। উপস্থিত আজহার মিয়া পক্ষে- বিপক্ষে কোনো মতামত না দিয়ে নীরব থাকেন।",
      "tag": "DRMC 24 ,CTG.C 24",
      "sub_questions": [
        {
          "label": "ক",
          "question": "আযিমত কি ?",
          "explanation": "আযিমত হলো সব মুজতাহিদের কোনো বক্তব্যমূলক বিষয়ে এমন শব্দ ব্যবহার করা, যাতে তাদের সবার একমত হওয়ার বিষয়টি প্রমাণিত হয়।"
        },
        {
          "label": "খ",
          "question": "কুরআন-সুন্নাহ পরিপন্থি ইজমা গ্রহণযোগ্য নয়'- ব্যাখ্যা করো।",
          "explanation": "ইজমা হলো- কুরআন ও সুন্নাহ হতে উদ্ভূত আইন। ইজমা বৈধ হওয়ার শর্ত হলো- ইজমা কুরআন-সুন্নাহর নসের বিরোধী হবে না। ইজমার সিদ্ধান্ত কোনো ক্রমেই সাহাবাদের অভিমত বা সিদ্ধান্তের পরিপন্থি হতে পারবে না। ইজমার বিধানের মূলভিত্তি অবশ্যই শরিয়তের দলিলের সাথে সামঞ্জস্যপূর্ণ হতে হবে।"
        },
        {
          "label": "গ",
          "question": "উদ্দীপকে বর্ণিত গ্রামবাসীর সিদ্ধান্ত গ্রহণের প্রক্রিয়াটি শরিয়তের কোন উৎসের সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকে বর্ণিত গ্রামবাসীর সিদ্ধান্ত গ্রহণের প্রক্রিয়াটি শরিয়তের অন্যতম মূল উৎস 'ইজমা' এর সাথে সাদৃশ্যপূর্ণ। ধর্মীয় বা পার্থিব যেকোনো বিষয়ে মহানবি হযরত মুহাম্মদ (স) এর যুগপরবর্তী যেকোনো সময়ে যোগ্যতাসম্পন্ন মুসলিম মুজতাহিদদের কুরআন সুন্নাহ সমর্থিত এবং সর্বসম্মত ঐকমত্যের নাম হলো- ইজমা। গ্রামবাসীদের সিদ্ধান্ত গ্রহণে ইজমার বিষয়টি ফুটে ওঠে। উদ্দীপকে দেখা যাচ্ছে, নুরপুর গ্রামের চোরের উপদ্রব বেড়ে যাওয়ায় লোকজনের মধ্যে উদ্বেগ দেখা দেয়। ফলশ্রুতিতে তারা গ্রামের শ্রদ্ধেয় ব্যক্তিত্ব করিম উদ্দিন সাহেবের নেতৃত্বে সিদ্ধান্ত নেন যে, তারা গ্রুপ আকারে বিভক্ত হয়ে গ্রাম পাহারা দিবে। এ পদ্ধতিতে সিদ্ধান্ত গ্রহণ করাই হলো ইজমা। যা শরিয়তের তৃতীয় উৎস হিসেবে বিবেচিত। ইজমা নতুন কোনো বিষয় নয়। এটি রাসুল (স) এর যুগেও বিদ্যমান ছিল। সমস্যার সমাধানে কুরআন নাজিল হতো বলে সে যুগে ইজমা ব্যাবহারিক দিক দিয়ে তেমন গুরুত্বপূর্ণ হতে পারেনি। অনেকক্ষেত্রে নবি (স) সাহাবিদের সাথে বিভিন্ন ইস্যুতে পরামর্শ করতেন এবং তাদের মতামতের মূল্যায়ন করতেন। যেমন- আজানের প্রচলনে ওমর (রা) এর পরামর্শ, পরিখা খননে সালমান ফারসি (রা) এর পরামর্শ। ইজমার বিধান এবং তার বৈধতা রাসুল (স) এর যুগেই স্বীকৃতি পেয়েছিল। আর নুরপুর গ্রামের অধিবাসীদের মধ্যে এ বিধানের ব্যবহার লক্ষ করা যায়।"
        },
        {
          "label": "ঘ",
          "question": "আজহার মিয়ার মতামত ছাড়াই গ্রামবাসীর সিদ্ধান্ত গ্রহণ কি ঠিক হয়েছে? পাঠ্যপুস্তকের আলোকে তোমার মতামত ব্যক্ত করো।",
          "explanation": "আমার মতে নীরব থাকা আজহার মিয়ার মতামত ছাড়াই গ্রামবাসীর সিদ্ধান্ত গ্রহণ ঠিক হয়েছে। ইসলামি শরিয়ত অনুযায়ী তিনটি পদ্ধতিতে ইজমা হতে পারে। এর একটি পদ্ধতি হলো- নীরবতামূলক ইজমা। নীরবতামূলক ইজমা বলতে এমন ইজমাকে বোঝায় যেখানে সৎকর্মশীল, মুত্তাকি ও কুরআন সুন্নাহর পূর্ণাঙ্গ অনুসারী মুজতাহিদদের মধ্যে কতিপয় মুজতাহিদ কোনো বিষয়ে কথা বা কাজের মাধ্যমে ইজমা করার পর বাকিদের মতামতের জন্য নির্ধারিত সময় দেবেন। উক্ত সময়ের মধ্যে কোনোরূপ প্রতিবাদ না আসলে বা অন্যরা নীরবতা অবলম্বন করলে ধরে নেওয়া হবে সে বিষয়টির ওপর বাকিদেরও মতৈক্য রয়েছে। উদ্দীপকের আজহার মিয়া গ্রামের পরামর্শ সভায় উপস্থিত থেকেও নিজে কোনো মতামত দেননি বরং তিনি নীরব ছিলেন। আজহার মিয়ার এরূপ নীরবতাকে হানাফিরা সমর্থন হিসেবে গণ্য করেছেন। তাদের মতে কোন একজন মুজতাহিদের নীরবতার কারণেও ইজমা গ্রহণযোগ্য হবে। উদাহরণ স্বরূপ বলা যায়- আবু বকর (রা) এর যুগে জাকাত অস্বীকারকারীদের বিরুদ্ধে জিহাদ ঘোষণা করার পক্ষে কতিপয় সাহাবি মৌখিক স্বীকৃতি দেন আবার কেউ নীরবতা পালন করেন। তবে শাফেয়িরা মনে করে, এ ধরনের ইজমা গ্রহণযোগ্য হবে না। তাদের মতে নীরবতা পরিবেশগত কারণেও হতে পারে। যেমন- আওল এর মাসয়ালায় ইবনে আব্বাস (রা) ওমর (রা) এর মতের সাথে একমত ছিলেন না। কিন্তু নানাদিক বিবেচনা করে তিনি নীরব ছিলেন। উপরের আলোচনা বিবেচনা করে আমি ওলামায়ে আহনাফের মতের সাথে একমত যে, নীরবতামূলক ইজমা গ্রহণযোগ্য হবে। তাই আজহার মিয়ার মতামত ছাড়াই গ্রামবাসীর সিদ্ধান্ত গ্রহণ ঠিক হয়েছে।"
        }
      ]
    },
    {
      "number": "8",
      "uddipok": "মুদি দোকানদার আমিন শরিফ ওজনে কারসাজি করেন না ও দ্রব্যের দাম বেড়ে গেলেও অতি বেশি লাভে জিনিস বিক্রি করেন না। এতে লাভ কম হওয়ায় সংসারে টানাপোড়েন চলে। তার প্রতিবেশী নাজমুল করিম সরকারি রাস্তার ধারে নানা জাতের গাছ লাগিয়ে বড় করে কোনোদিন নিজে ফল খেতে না পারায় তার স্ত্রী বলেন- এরূপ পণ্ড শ্রমের কোনো অর্থ হয় না।",
      "tag": "CTG.C 24",
      "sub_questions": [
        {
          "label": "ক",
          "question": "মুত্তাফাকুন আলাইহি অর্থ কী?",
          "explanation": "মুত্তাফাকুন আলাইহি অর্থ যে হাদিস সহিহ বুখারি ও মুসলিমে পাওয়া যায়।"
        },
        {
          "label": "খ",
          "question": "মিথ্যা মানুষকে কীভাবে ফুজুরের দিকে নিয়ে যায়?",
          "explanation": "মিথ্যা মানবজীবনের ধ্বংসাত্মক চারিত্রিক গুণ। এটি মানুষকে ফুজুরের দিকে নিয়ে যায়। বাস্তব বা প্রকৃত ঘটনাকে বিকৃত করে প্রকাশ করা বা সত্য গোপন করাকে মিথ্যা বলা হয়। এটা মানুষের মধ্যে ক্ষুদ্রতা ও বিশৃঙ্খলা তৈরি করে। মিথ্যাবাদীকে কেউ বিশ্বাস করে না। ভালোবাসে না। মিথ্যাবাদী ব্যক্তি মুনাফিক আর মুনাফিকের স্থান জাহান্নাম। মিথ্যা মানুষের দুনিয়া ও আখিরাতের জীবনকে ধ্বংস করে। একটা মিথ্যাকে সত্য সাব্যস্ত করতে হাজারটা মিথ্যা বলতে হয়। এভাবে মিথ্যাবাদী ব্যক্তি আস্তে আস্তে ধ্বংসের দিকে ধাবিত হয়। রাসুল (স) বলেন, সত্যবাদিতা মুক্তি দেয় আর মিথ্যা' ধ্বংস করে। (বুখারি ও মুসলিম)"
        },
        {
          "label": "গ",
          "question": "আমিন শরিফের কর্মকাণ্ড হাদিসের আলোকে চিহ্নিত করে ব্যাখ্যা করো",
          "explanation": "আমিন শরিফের কর্মকাণ্ড অর্থাৎ ব্যবসায়ে সততা অবলম্বন করেছেন। ব্যবসা-বাণিজ্য একটি পবিত্র পেশা। যে মুসলমান ব্যবসায়ী অর্থের লোভে পড়ে মিথ্যা বলেন না, অধিক লাভের আশায় ক্রেতাদের প্রতারিত করেন না। পণ্যে ভেজাল দেন না তারাই বিশ্বস্ত ব্যবসায়ী। আমিন শরিফের কাজে এরূপ গুণ ও সততা প্রকাশ পেয়েছে। উদ্দীপকের আমিন শরিফ মুদি দোকানদার। তিনি ওজনে কারসাজি করেন না। দ্রব্যের দাম বেড়ে গেলেও অতি বেশি লাভে জিনিস বিক্রি করেন না। তার এ কাজে ব্যবসায় সততা অবলম্বনের বিষয়টি ফুটে উঠেছে। ব্যবসায় সততা অবলম্বনের সুফল অত্যাধিক। ব্যবসায় প্রচুর পরিমাণে প্রতারণা করার সুযোগ রয়েছে। তা সত্ত্বেও যদি ব্যক্তি ব্যবসায়ের ক্ষেত্রে বিশ্বস্ততা ও সত্যবাদিতার পথ অবলম্বন করেন তাহলে তিনি কিয়ামতের দিন শহিদদের সাথে থাকবে। রাসুল (স) বলেন, সত্যবাদী মুসলিম ব্যবসায়ী কিয়ামতের দিন শহিদদের সাথে থাকবেন। (মুসতাদরাক হাকিম) সুতরাং আমিন শরিফের কর্মকান্ডে ব্যবসায় সততা অবলম্বনের দিকটি প্রকাশ পেয়েছে।"
        },
        {
          "label": "ঘ",
          "question": "উদ্দীপকে নাজমুল সাহেবের স্ত্রীর মন্তব্যের যৌক্তিকতা বিশ্লেষণ করো।",
          "explanation": "উদ্দীপকের নাজমুল সাহেবের গাছ লাগানোর কাজটিতে পরিশ্রমের অর্থ হয় না তবে সওয়াবের দিক থেকে সদকায়ে জারিয়ার অন্তর্ভুক্ত। এ সম্পর্কে তার স্ত্রীর মন্তব্য অযৌক্তিক।.. সদকায়ে জারিয়াহ মুমিন মুসলমানদের গুরুত্বপূর্ণ একটি আমল। সদকাহ শব্দের অর্থ দান। আর জারিয়াহ অর্থ অব্যাহত। অতএব সদকায়ে জারিয়া এমন দান যার কার্যকারিতা কখনো শেষ হবে না এবং কিয়ামত পর্যন্ত অব্যাহত থাকবে। নাজমুল সাহেবের কাজটি এ সওয়াবের অন্তর্ভুক্ত। উদ্দীপকে নাজমুল সাহেব রাস্তার পাশে নানা জাতের গাছ লাগায়। সেখানে তিনি ফল খেতে না পারলেও বিভিন্ন পশুপাখি জীবজন্তু তা ভোগ করে। এতে করে বৃক্ষরোপণকারী সওয়াব লাভ করবে। কেননা বৃক্ষরোপণ সম্পর্কিত হাদিসে বলা হয়েছে। যদি কেউ বৃক্ষরোপণ করে, তা থেকে যদি কোনো মানুষ কিংবা কোনো পশু বা পাখি আহার করে তবে তা অবশ্যই সেই ব্যক্তির জন্য সদকা হবে। (বুখারি ও মুসলিম) এ সম্পর্কে তার স্ত্রীর মন্তব্য অযৌক্তিক। কেননা এই পরিশ্রমের ফলে নাজমুল সাহেব নিজে ফল না খেতে পারলেও তার আমলনামায় ঠিকই সওয়াব লেখা হয়ে যায়। বৃক্ষরোপণের মাধ্যমে মানুষ পার্থিব লাভের পাশাপাশি পরকালীন কল্যাণও লাভ করে। বৃক্ষের ফল পশুপাখি বা মানুষের খাওয়ার ফলে আল্লাহ তায়ালা তার আমলনামায় সওয়াব লিখে দেন। আর এই সওয়াব চলমান থাকে। উপরের আলোচনা থেকে বোঝা যায়, নাজমুল সাহেবের কাজটি সদকায়ে জারিয়ার অন্তর্ভুক্ত। আমাদের উচিত আমাদের আশে-পাশে গাছ লাগানো। এতে করে সওয়াব লাভ পাওয়া যায়।"
        }
      ]
    },
    {
      "number": "9",
      "uddipok": "নুরুল করিম এলাকার কিছু ছেলেদের সাথে মিশে কলেজগামী মেয়েদের নানা ইঙ্গিতপূর্ণ কথা বলে উত্যক্ত করে। তার বাবা নানা শাস্তি দিয়েও তাকে একাজ থেকে ফেরাতে না পেরে স্থানীয় প্রভাবশালী ব্যক্তির কাছে এলাকার ছেলেদের একাজ থেকে ফেরাতে সহায়তা চাইলে তিনি ক্ষিপ্ত হয়ে এ বিষয়ে ছেলেকে শাসন করার কথা বলে বিদায় দেন। এ কথা শুনে স্থানীয় মাওলানা হোসাইন খালেদি বলেন",
      "tag": "CTG.C 24",
      "sub_questions": [
        {
          "label": "ক",
          "question": "অর্থ কী?",
          "explanation": "ইবাদত অর্থ দাসত্ব করা, আনুগত্য করা ইত্যাদি।"
        },
        {
          "label": "খ",
          "question": "হাদিসের আলোকে উদ্দিপকে উল্লিখিত ব্যাখ্যা করো।",
          "explanation": "\"মুসলমানগণ পরস্পর ভাই ভাই\"- একথা বলে মুসলমানদের মাঝে ভ্রাতৃত্ব তথা ইসলামি ভ্রাতৃত্বের কথা বলা হয়েছে। ইসলামি আদর্শ, বিশ্বাস ও ইসলামের অনুশীলনের ফলে মুসলিমদের মধ্যে যে ভ্রাতৃত্ব গড়ে ওঠে তাকে ইসলামি ভ্রাতৃত্ব বলে। ইসলাম ধর্মে বিশ্বাসীগণ পরস্পর ভাই ভাই। মহান আল্লাহর তাওহিদ এবং মহানবি (স) এর রিসালাত মুসলমানদের মধ্যকার ভ্রাতৃত্ব বন্ধনের যোগসূত্র। অর্থাৎ ইসলামের সুমহান আদর্শের ভিত্তিতে বিশ্বের মুসলমানদের মধ্যে যে ভ্রাতৃত্ব গড়ে ওঠে, তা-ই ইসলামি ভ্রাতৃত্ব।"
        },
        {
          "label": "গ",
          "question": "মাওলানা হোসাইন খালেদির এরূপ উদ্ধৃতির কারণ ব্যাখ্যা করো।",
          "explanation": "মাওলানা হোসাইন খালেদির উল্লিখিত হাদিসটি অর্থাৎ ইসলামি ভ্রাতৃত্বের দিকে নির্দেশ করে উদ্ধৃত্ব হয়েছে। ইসলামি ভ্রাতৃত্ব পারস্পরিক দয়া, ভালোবাসা ও কল্যাণকামিতার ওপর প্রতিষ্ঠিত। অসদাচরণ করা, সুসম্পর্ক বজায় না রাখা, অন্যের ক্ষতি করা, ইত্যাদি ইসলামি ভ্রাতৃত্ববোধের পরিপন্থি। কারণ এসব আচরণ সমাজে বিরূপ প্রভাবের সৃষ্টি করে। উদ্দীপকের এলাকায় প্রভাবশালী ব্যক্তি তেমন আচরণই করেছেন। এ সম্পর্কে মাওলানা হোসাইন সাহেব ভ্রাতৃত্বের কথা বলেছেন। উদ্দীপকে নুরুল করিমের বাবা তার ছেলেকে খারাপ কাজ থেকে ফেরানোর . জন্য, প্রভাবশালী ব্যক্তির কাছে গেলে তিনি ক্ষিপ্ত হয়ে ছেলেকে শাসন করতে বলে। এর পরিবর্তে তিনি দয়া ও ভালোবাসা দেখিয়ে তাকে সহযোগিতা করলে সমাজে শান্তি ফিরে আসতো। এ সম্পর্কে মাওলানা হোসাইন সাহেবের উল্লিখিত হাদিসটি কার্যকরি ভূমিকা পালন করবে। 'হাদিসটির অর্থ হচ্ছে, যে ব্যক্তি তার ভাইয়ের প্রয়োজন পূরণ করবে। আল্লাহ তার প্রয়োজন পূরণ করবে। অর্থাৎ কেউ বিপদে পরলে তাকে সাহায্য-সহযোগিতা করতে হবে। এতে করে সে ব্যক্তি উপকৃত হবে। এর সাথে সাথে যে সাহায্য করবে তাকে আল্লাহ সাহায্য করবে। সুতরাং উদ্দীপকের ঘটনায় মাওলানা হোসাইনের উদ্ধৃত হাদিসটি ইসলামি ভ্রাতৃত্ব বন্ধনে এবং পরস্পর সহযোগিতা করার ক্ষেত্রে কার্যকরি ভূমিকা পালন করবে।"
        },
        {
          "label": "ঘ",
          "question": "এলাকার কর্মকান্ডের প্রভাব বিশ্লেষণ করো।",
          "explanation": "প্রশ্নোল্লিখিত হাদিসের আলোকে অর্থাৎ মানুষ তার বন্ধুর স্বভাব চরিত্র দ্বারা প্রভাবিত হয়। বন্ধুই বন্ধুর পরিচয় অর্থাৎ মানুষ তার বন্ধুর স্বভাব চরিত্র দ্বারা প্রভাবিত হয়ে থাকে। এজন্য বন্ধু নির্বাচনের ক্ষেত্রে অত্যন্ত সাবধান ও সতর্ক হতে হয়। কেননা একটি প্রবাদ রয়েছে সৎসঙ্গে স্বর্গবাস-অসৎসঙ্গে সর্বনাশ। উদ্দীপকে অসৎসঙ্গের প্রভাব লক্ষণীয়। উদ্দীপকে নুরুল করিম এলাকা কিছু ছেলেদের সাথে মিশে মেয়েদেরকে উত্যক্ত করে। অর্থাৎ সে অসৎসঙ্গের কারণে এমন আচরণ করেছে। তাই বন্ধু নির্বাচন সতর্কতার সাথে করতে হবে। কেননা বন্ধু যদি মুত্তাকি ও সৎ স্বভাবের ভালো মানুষ হয়, তাহলে দেখা যায় তার অনুসারী বন্ধুও তার মতোই হয়ে যায়। এমনি ভাবে বন্ধু যদি পাপাচারী ও খারাপ স্বভাবের হয়, তার বন্ধুও পাপাচারিতায় লিপ্ত হবে। সেজন্য বন্ধু নির্বাচনের আগে অবশ্যই সম্ভাব্য ব্যক্তি সম্পর্কে অনুসন্ধান করা কর্তব্য। মহানবি (স) বলেন, যে ব্যক্তি যে সম্প্রদায়ের অনুসারী হয়, কিয়ামতের দিন সে সেই সম্প্রদায়ভুক্ত হবে। তাই আল্লাহভীরু ব্যক্তিরা বন্ধু নির্বাচিত হওয়ার যোগ্য। তাই পরিশেষে বলা যায়, উদ্দীপকে নুরুল করিম বন্ধু নির্বাচন করতে ব্যর্থ হয়েছে। তাই বন্ধু নির্বাচনের ক্ষেত্রে অবশ্যই সতর্কতা অবলম্বন করতে হবে।"
        }
      ]
    },
    {
      "number": "10",
      "uddipok": "মাওলানা হাসান শরীফ দীনের দাওয়াত দেওয়ার জন্য এক এলাকা সফরে যান। সেখানে জুমার খুতবায় তিনি আল্লাহর নৈকট্যশীল বান্দাদের পুরস্কার বিষয়ে এমন একটি স্থানের উদাহরণ দেন যাতে সুস্বাদু ফল- মূল, রং-বেরঙের ফুল, প্রবাহিত ঝর্ণা ও পবিত্র সঙ্গীর মনোমুগ্ধকর সমাহার রয়েছে। তিনি বিদায় কালে যাচাই বাছাই করে একজন লোককে তাঁর প্রতিনিধি বানানোর প্রস্তাব করলে উপস্থিত জনৈক ব্যক্তি বলেন- \"সিদ্ধান্তটি ঠিক হয়নি। আমিই প্রতিনিধি হওয়ার যোগ্য।\"",
      "tag": "CTG.C 24",
      "sub_questions": [
        {
          "label": "ক",
          "question": "অর্থ কী?",
          "explanation": "অর্থ আকাশ।"
        },
        {
          "label": "খ",
          "question": "ব্যাখ্যা করো",
          "explanation": "ঋণের অশুভ তথা মারাত্মক পরিণতি সম্পর্কিত হাদিসটি দ্বারা রাসুল (স) আমাদেরকে ঋণ গ্রহণে বিরত থাকার নির্দেশ দিয়েছেন। ঋণ হলো এমন এক ধরনের দায়বদ্ধতা, যার জন্য নিজের মর্যাদা ক্ষুণ্ণ হয় এবং দুশ্চিন্তাগ্রস্ত হতে হয়। একজন ঋণগ্রহীতা সমাজে স্বাধীনভাবে চলতে পারে না। কারণ সবসময় ঋণদাতার উপস্থিতি তার মনে উদ্বেগের সৃষ্টি করে। কখনও কখনও জনসমক্ষে তাকে ঋণের জন্য অপমানিত হতে হয়। এসব লাঞ্ছনা ঋণগ্রহীতাকে স্বস্তিতে থাকতে দেয় না। সে রাতে দুশ্চিন্তার শিকার হয় এবং তার সার্বিক অবস্থার উন্নতি বাধাগ্রস্ত হয়। এরূপ অবস্থা থেকে বাঁচার জন্যই রাসুল (স) ঋণ গ্রহণ থেকে সাবধান থাকার নির্দেশ দিয়ে বলেন, \"তোমরা ঋণ থেকে বেঁচে থাকো। কেননা নিশ্চয় ঋণ হলো রাতের দুশ্চিন্তা ও দিনের লাঞ্ছনা।\" (বায়হাকি)"
        },
        {
          "label": "গ",
          "question": "মাওলানা হাসান শরীফের উল্লিখিত স্থানের সাথে পবিত্র কুরআনের কীসের মিল রয়েছে? ব্যাখ্যা করো।",
          "explanation": "মাওলানা হাসান শরীফের উল্লিখিত স্থানের সাথে পবিত্র কুরআনের সুরা আল বাকারার ২৫ নম্বর আয়াতে মুমিনের জন্য পরম সাফল্যের সুসংবাদের কথার মিল রয়েছে। ইমান অর্থ বিশ্বাস, মুমিন মানে বিশ্বাসী। মুমিন হচ্ছে সেই ব্যক্তি যিনি আল্লাহকে সবসময় স্মরণ করে, ভালোবাসে ও তাকে ভয় পায়। সেই সর মুমিনদের জন্য মহান আল্লাহ অনেক সুসংবাদ ঘোষণা করেছেন। যেখানে তারা নিজের ইচ্ছে মতো চলা ফেরা করতে পারবে। অর্থাৎ সৎকর্মপরায়ণ মুমিন পাবে জান্নাত। উদ্দীপকে জান্নাতের কথাই ফুটে উঠেছে। উদ্দীপকে বলা হয়েছে, আল্লাহর নৈকট্যশীল বান্দাদের পুরস্কারের বিষয়ে আল্লাহ বলেন, তারা এমন একটি স্থানে থাকবে যেখানে সব পাবে। কোনো প্রকার কষ্ট পাবে না। অর্থাৎ, উল্লিখিত স্থানটি জান্নাতকে নির্দেশ করে। যা মুমিনদের জন্য মহপুরস্কার। কেননা জান্নাতের নিচ দিয়ে প্রবাহিত হবে ঝর্ণাসমূহ। সেখানে তাদেরকে ফলমূলসহ বিভিন্ন জীবিকা দেওয়া হবে। জান্নাতে এমন কোনো কিছু বাদ থাকবে না যেটা মুমিন ব্যক্তিরা চায়। মুমিন ও সৎকর্মশীলদের অন্তহীন পুরস্কার ও কল্যাণ সম্পর্কে সুরা বাকারার ২৫ নম্বর আয়াতে বলা আছে। সুতরাং ইমান এনে সৎকর্মশীল হলে আল্লাহ সন্তুষ্ট হন। আর তিনি সন্তুষ্ট হয়ে মুমিনদের চিরসুখের জান্নাত দান করবেন।"
        },
        {
          "label": "ঘ",
          "question": "জনৈক ব্যক্তির সাথে সংগতিপূর্ণ পবিত্র কুরআনের উল্লিখিত চরিত্র চিহ্নিত করে এর পরিণাম বিশ্লেষণ করো।",
          "explanation": "জনৈক ব্যক্তির সাথে সংগতিপূর্ণ পবিত্র কুরআনের হযরত আদম (আ)- কে ইবলিস কর্তৃক অস্বীকৃতির বিষয়টি ফুটে উঠেছে। ইবলিসের পরিণাম ছিল অত্যন্ত ভয়াবহ। ইবলিসের আসল নাম আযাযিল। আল্লাহর রহমত থেকে সম্পূর্ণরূপে বঞ্চিত হওয়ায় তার নাম হয়েছে শয়তান বা ইবলিস। মহান আল্লাহ তায়ালা আদম (আ)-এর শ্রেষ্ঠত্বের স্বীকৃতি আদায়ের জন্য ফেরেশতা ও ইবলিসকে সিজদা করতে বলেছিল। কিন্তু ইবলিস সিজদা করেনি। আল্লাহর কথা অমান্য করেছে। যা উদ্দীপকের ঘটনার সাথে সাদৃশ্যপূর্ণ। উদ্দীপকে মাওলানা হাসান যাচাই-বাছাই করে একজন লোককে তার প্রতিনিধি প্রস্তাব করলে উপস্থিত জনৈক ব্যক্তি বলেন- সিদ্ধান্তটি ঠিক না। আমি প্রতিনিধি হওয়ার যোগ্য। ঠিক এমন ঘটনা ঘটেছিল আদম (আ)-কে খলিফা নিযুক্ত করার সময়। মহান আল্লাহ তায়ালা পৃথিবীতে তাঁর খলিফা বা প্রতিনিধি পাঠানোর জন্য ফেরেশতাদের কাছে, আদম (আ)-কে সম্মানসূচক সিজদা করার নির্দেশ দেন। এই সিজদা আদম (আ)-এর প্রতি ছিল না; বরং আল্লাহর আদেশের আনুগত্যের ছিল। তখন ফেরেশতারা সিজদা করলো। কিন্তু ফেরেশতাদের দলে আযাযিল নামক এক জিন ছিল। সে আদম (আ)- কে সিজদা করতে অস্বীকৃতি জানায়। ফলে সে আল্লাহর নির্দেশ অমান্য করল। নিজের বড়ত্ব ও শ্রেষ্ঠত্বের জন্য অহংকার করলো। ফলে তার এতদিনের সব আমল বিনষ্ট হয়ে গেলো। আল্লাহর নির্দেশ অমান্য করায় সে কাফিরদের অন্তর্ভুক্ত হলো। পাপে লিপ্ত হওয়ার পর তার নাম হলো ইবলিস তথা অভিশপ্ত। উপরের আলোচনা থেকে বোঝা যায়, জনৈক ব্যক্তির সাথে সংগতিপূর্ণ পবিত্র কুরআনের ইবলিসের চরিত্রের মিল পাওয়া যায়।"
        }
      ]
    },
    {
      "number": "11",
      "uddipok": "ধনাঢ্য আহসান চৌধুরী সম্প্রতি এমন একটি ইবাদত সম্পাদন করেন যা সাম্য, সম্প্রীতি ও বিশ্বভ্রাতৃত্ব সৃষ্টির প্রশিক্ষণ। তাদের সাথে দেখা করতে এসে স্থানীয় মসজিদের খতিব বলেন- ইসলামে প্রকৃত বৈষম্য নিরসনে যথাযথ ক্ষেত্রে অর্থ ব্যয় গুরুত্বপূর্ণ। ইহাও গুরুত্বপূর্ণ ইবাদত। রাসুল (স) এ ধরনের ইবাদতকে সেতুবন্ধ আখ্যায়িত করেছেন।",
      "tag": "CTG.C 24",
      "sub_questions": [
        {
          "label": "ক",
          "question": "হাদিসের দৃষ্টিতে মুনাফিকের আলামত কয়টি?",
          "explanation": "হাদিসের দৃষ্টিতে মুনাফিকের আলামত তিনটি।"
        },
        {
          "label": "খ",
          "question": "রাসুল (স) কে ভালোবাসা কেন গুরুত্বপূর্ণ? ব্যাখ্যা করো।",
          "explanation": "মুমিন হওয়ার পূর্বশর্ত হলো রাসুল (স)-কে ভালোবাসা। মহান আল্লাহ তায়ালা মানবজাতির কল্যাণের জন্য যুগে যুগে অনেক নবি রাসুল পাঠিয়েছেন, তার মধ্যে অন্যতম হযরত মুহাম্মদ (স)। তিনি সর্বশেষ ও সর্বশ্রেষ্ঠ নবি। আমরা সবাই তার উম্মত। কাজেই সব রকমের ভালোবাসার ক্ষেত্রে রাসুল (স) হবেন সবচেয়ে অগ্রাধিকারপ্রাপ্ত ব্যক্তিত্ব। তা না হলে ইমানের পরিপূর্ণতা হবে না। রাসুল (স) ঘোষণা দিয়েছেন, যেকোনো ব্যক্তির মুমিন হওয়ার জন্য পূর্বশর্ত হলো তার মধ্যে রাসুল (স)- এর প্রতি সবচেয়ে বেশি ভালোবাসা থাকতে হবে। কেননা, নবি (স)-এর প্রতি একনিষ্ঠ ভালোবাসা ছাড়া বাস্তব জীবনে তাঁর আদর্শের বাস্তবায়ন করার আন্তরিক ইচ্ছা থাকা অসম্ভব।"
        },
        {
          "label": "গ",
          "question": "আহসান চৌধুরী কোন মৌলিক ইবাদত পালন করেছেন? ব্যাখ্যা করো।",
          "explanation": "আহসান চৌধুরী হজ পালন করেছেন। হজ একটি ফরজ ইবাদত। আল্লাহর সন্তুষ্টির উদ্দেশ্যে জিলহজ মাসের নির্ধারিত দিনসমূহে নির্ধারিত নিয়মে পবিত্র কাবাঘর ও সংশ্লিষ্ট স্থানসমূহ প্রদক্ষিণ করাকে হজ বলে। হজ সাম্য, সম্প্রীতি ও বিশ্ব-ভ্রাতৃত্ব সৃষ্টি করে। সকল ভেদাভেদ ভুলে মানুষকে ঐক্যবদ্ধ হতে শেখায়। আহসান চৌধুরী এই ইবাদতটিই পালন করেছেন। উদ্দীপকের আহসান চৌধুরী সম্প্রতি এমন একটি ইবাদত সম্পাদন করেন যা সাম্য, সম্প্রীতি ও বিশ্বভ্রাতৃত্ব সৃষ্টির প্রশিক্ষণ। এ ধরনের ইবাদত হজকেই নিদের্শ করে। মানবজীবনে হজের ভূমিকা অপরিসীম। সাম্য, মৈত্রী, শৃঙ্খলা আর ঐক্যবস্থ্যের চূড়ান্ত নিদর্শন হলো হজ। হজ ইসলামের বিশ্বভ্রাতৃত্ববোধ বিকাশের এক মোক্ষম সুযোগ। ইসলামি ভ্রাতৃত্ব ও শান্তি প্রতিষ্ঠা এবং ইসলামি আদর্শ প্রচারের জন্য এত বিরাট সুযোগ আর কোনো অনুষ্ঠানেই সম্ভব নয়। সুতরাং আহসান চৌধুরী মৌলিক ইবাদত হজ পালন করেছেন।"
        },
        {
          "label": "ঘ",
          "question": "স্থানীয় মসজিদের খতিবের উল্লিখিত ইবাদত চিহ্নিত করে এর সামাজিক প্রভাব বিশ্লেষণ করো।",
          "explanation": "স্থানীয় মসজিদের খতিবের উল্লিখিত ইবাদত জাকাতকে নির্দেশ করে। জাকাতের সামাজিক প্রভাব অপরিসীম। জাকাত একটি ফরজ ইবাদত। ইসলামের পাঁচটি স্তম্ভের মধ্যে জাকাত তৃতীয়। এটি একটি অর্থনৈতিক ইবাদত এবং ইসলামি অর্থব্যবস্থার মূল স্তম্ভ। জাকাতের মাধ্যমে সম্পদের সুষম বণ্টন, দারিদ্র্য বিমোচন ও বেকারত্ব হ্রাস করা সম্ভব। এটি একটি গুরুত্বপূর্ণ ইবাদত। জাকাত ইসলামের সেতুবন্ধ। স্থানীয় খতিবের বক্তব্যে জাকাতের কথা প্রকাশ পায়। উদ্দীপকের খতিব বলেন, ইসলামের প্রকৃত বৈষম্য নিরসনে যথাযথ ক্ষেত্রে অর্থব্যয় গুরুত্বপূর্ণ। রাসুল (স) এ ধরনের ইবাদতকে সেতুবন্ধ আখ্যায়িত করেছেন। যা জাকাতকেই নির্দেশ করে। জাকাতের সামাজিক গুরুত্ব অপরিসীম। জাকাতলব্ধ অর্থ পরিকল্পিত উপায়ে ব্যয় করা হলে সমাজে অভাব-অনটন থাকবে না। কেননা সমাজে ধনীদের কাছ থেকে জাকাত সংগ্রহ করে তা গরিবদের সচ্ছলতার জন্য ব্যয় করা হবে। জাকাতের অর্থ দ্বারা শিল্পকারখানা প্রতিষ্ঠা করে বেকার লোকদের কর্মসংস্থানের ব্যবস্থা করা যায়। এতে করে আর্থিকভাবে অসচ্ছল মানুষ ধীরে ধীরে সচ্ছল হয়ে থাকে। ফলে সম্পদের প্রবাহ গতিশীল হয়। তাই পরিশেষে বলা যায়, স্থানীয় মসজিদের খতিবের উল্লিখিত ইবাদত জাকাতকে নির্দেশ করে। সামাজিক ও অর্থনৈতিক ভারসাম্য প্রতিষ্ঠায় জাকাত গুরুত্বপূর্ণ ভূমিকা রাখে।"
        }
      ]
    }
  ]
}