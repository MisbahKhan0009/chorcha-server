{
  "title": "ঢাকা ইমপিরিয়াল কলেজ ২০২৫",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "আশরাফ সাহেব আদর্শবান মানুষ। তিনি সমাজের বিভিন্ন উন্নয়নমূলক কাজে অবদান রাখেন। এতে তিনি সমাজে প্রশংসিত। তিনি সমাজের হত দরিদ্র মানুষের উপকার করে থাকেন এবং মাদ্রাসা, মসজিদ ও এতিম খানায় সাধ্যমত দান খয়রাত করে থাকেন। তার এমন সুন্দর কাজ দেখে সমাজের কিছু কুচক্রী মানুষ মাঝে মাঝে তার কাজে বাধার সৃষ্টি করতে চায় এবং কুৎসা রটানোর অপচেষ্টা করে। তাতেও আশরাফ সাহেব তার ভালো কাজ কর্ম থেকে বিরত থাকেন না। ফলে তিনি দুনিয়াতে কিছু কষ্ট পেলেও পরকালে পুরষ্কৃত হবেন।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "খাইরুন' শব্দের অর্থ উত্তম।"
        },
        {
          "label": "খ",
          "question": "",
          "explanation": "তাকরিরি হাদিস হলো অনুমোদনমূলক হাদিস। সাহাবিগণ রাসুল (স)-এর সামনে কোনো কথা বলেছেন বা কোনো কাজ করেছেন কিন্তু তিনি তাতে বাধা দেননি। এরূপ বিষয়ের বর্ণনা যে হাদিসে স্থান পেয়েছে তাকে তাকরিরি হাদিস বলা হয়।"
        },
        {
          "label": "গ",
          "question": "",
          "explanation": "একজন দায়িত্বশীল ব্যক্তি হিসেবে আশরাফ সাহেবের সম্পাদিত কাজগুলো দায়িত্বশীল ও জবাবদিহিতা সম্পর্কিত হাদিসের আলোকে প্রশংসার যোগ্য। পৃথিবীতে মানুষ আল্লাহর খলিফা। যে জন্য তার জীবনযাপন যেমন লাগামহনি হতে পারে না, তেমনি সে দায়িত্বহীনও হতে পারে না। খিলাফতের খলিফা থেকে শুরু করে গৃহস্থ ঘরের অতি নগণ্য চাকরটি পর্যন্ত দায়িত্বশীল ব্যক্তিত্ব। মর্যাদা ও অবস্থানগত কারণে হয়তো কারো দায়িত্বের বিস্তৃত কম, আবার কারোর বিস্তৃতি ব্যাপক, কিন্তু সবাইকে কিয়ামতের কঠিন ময়দানে তাদের ওপর অর্পিত দায়িত্ব সম্পর্কে জিজ্ঞাসা করা হবে। যার বাস্তবায়ন আশরাফ সাহেবের কর্মকাণ্ডে লক্ষ করা যায়। উদ্দীপকের আশরাফ সাহেব সমাজের বিভিন্ন উন্নয়নমূলক কাজে অবদান রাখেন। তিনি সমাজের হত দরিদ্র মানুষের উপকার করে থাকেন এবং মাদ্রাসা, মসজিদ ও এতিমখানায় সাধ্যমত দান খয়রাত করে থাকেন। তার এ কাজে একজন দায়িত্বশীল ব্যক্তির আদর্শ ফুটে উঠেছে। মূলত সমাজের সব মানুষই দায়িত্বশীল। যিনি সম্পদশালী তার উপর দায়িত্ব হলো সর্বাবস্থায় সমাজের কল্যাণ করা। সুতরাং বলা যায়, আশরাফ সাহেব তার এ অসাধারণ কাজের জন্য প্রশংসিত হবে।"
        },
        {
          "label": "ঘ",
          "question": "",
          "explanation": "আশরাফ সাহেবের কাজের পরিণাম 'দায়িত্বশীল ও জবাবদিহিতা সম্পর্কিত হাদিস' অনুসারে অত্যন্ত শুভ হবে। আল্লাহ তায়ালা মানুষকে পৃথিবীতে তাঁর প্রতিনিধি বা খলিফা হিসেবে প্রেরণ করেছেন। এজন্য মানুষকে তিনি নানা ধরনের দায়িত্বও দিয়েছেন। এসব দায়িত্ব পালন করা মানুষের জন্য আৱশ্যকীয় কর্তব্য। পরকালে প্রতিটি মানুষ তার দায়িত্ব সম্পর্কিত জিজ্ঞাসিত হবে। যিনি তার দায়িত্ব যথাযথভাবে পালন করতে পারবেন তিনি পরকালে পুরস্কার লাভ করবেন। যার অংশিদার আশরাফ সাহেবও হবেন। উদ্দীপকের আশরাফ সাহেব সমাজে নানা ধরনের উন্নয়নমূলক কাজ করে থাকেন। এতে কিছু কুচক্রী মহল তার কাজে বাধা দেয় এবং কুৎসা রটানোর অপচেষ্টা করে। কিন্তু তিনি তার ভালো কাজ থেকে বিরত থাকেন না। তার এরূপ কর্মকাণ্ড ও মনোভাব পরকালে আল্লাহর কাছে জবাবদিহিতার ভয়ের ফল। যিনি আল্লাহর কাছে জবাবদিহিতার ভয় পান, তিনি কোনো অবস্থায় দায়িত্ব পালনে পিছপা হন না। কারণ তিনি জানেন পরকালে প্রত্যেক মানুষকে তার ওপর অর্পিত দায়িত্ব সম্পর্কে জিজ্ঞাসা করা হবে। পরকালে পার্থিব দায়িত্ব সম্পর্কে যারা সন্তোষজনক জবাব দিতে পারবে, তারা পুরস্কারে ভূষিত হবে। সুতরাং বলা যায়, আশরাফ সাহেব, তার কাজের কারণে ইহকালে কিছু কুচক্রী মহল দ্বারা কষ্ট পেলেও পরকালে তিনি পুরস্কৃত হরেন।"
        }
      ]
    },
    {
      "number": "2",
      "uddipok": "শিক্ষক জনাব আব্দুর রহিম ক্লাসে হাদিস বিষয়ে আলোচনা করছিলেন। একজন ছাত্র প্রশ্ন করল- \"স্যার পবিত্র কুরআনেই আল্লাহ সব বিষয়ে বর্ণনা করেছেন, তাহলে হাদিসের প্রয়োজন কী?\" শিক্ষক বললেন, হাদিস মূলত কুরআনের ব্যাখ্যা। এটি ইসলামি শরিয়তের উৎস। হাদিস ব্যতিত পবিত্র কুরআনের মর্ম উদঘাটন এবং কুরআনের অনেক নির্দেশ পালন করা সম্ভব নয়।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "'হাদিস' শব্দের অর্থ কথা বা বাণী।"
        },
        {
          "label": "খ",
          "question": "",
          "explanation": "হাদিস বর্ণনাকারীর সূত্রই হলো সনদ। একটি হাদিসের দুটি অংশ থাকে। প্রথমাংশকে বলা হয় সনদ বা ইসনাদ। একটি হাদিস গ্রন্থে সংকলিত হওয়ার কালে সংকলনকারী থেকে রাসুলুল্লাহ (স) পর্যন্ত অন্তর্বর্তী বর্ণনাকারীদের বর্ণনা ধারার পরম্পরাকে সনদ বা . ইসনাদ বলা হয়।"
        },
        {
          "label": "গ",
          "question": "",
          "explanation": "পবিত্র কুরআনের নির্দেশ পালন সম্পর্কে উদ্দীপকে উল্লেখিত শাস্ত্রটি তথা হাদিসের গুরুত্ব অত্যধিক। ইসলামি শরিয়তের দ্বিতীয় উৎস আল-হাদিস। রাসুল (স)-এর কথা, কাজ ও মৌন সম্মতিকে হাদিস বলে। এটি পবিত্র কুরআন মাজিদের সর্বোৎকৃষ্ট ব্যাখ্যা। যার মাধ্যমে সাধারণ মানুষের জন্য দীনের পথে চলা খুব সহজ হয়। উদ্দীপকেও হাদিস শাস্ত্র সম্পর্কে আলোচনা করা হয়েছে। উদ্দীপকের শিক্ষক ইসলামি শরিয়তের দ্বিতীয় উৎস আল-হাদিস সম্পর্কে আলোচনা করছিলেন। মানবজীবন গঠনে যার গুরুত্ব অনেক বেশি। পবিত্র কুরআনের পর এর অবস্থান। হাদিস হলো আল-কুরআনের সংক্ষিপ্ত মূলনীতিসমূহের ব্যাখ্যা। কুরআন মাজিদের ব্যাখ্যাদানের এ দায়িত্ব নিয়েই রাসুল (স) অবিভূত হয়েছিলেন। সাহাবিগণ কুরআনের বিভিন্ন বিধান সম্পর্কে রাসুল (স)-কে প্রশ্ন করলে তিনি তার জবাব দিতেন। এভাবে হাদিস পরিণত হয়েছে কুরআনের ব্যাখ্যা গ্রন্থে। উদাহরণস্বরূপ বলা যায়, পবিত্র কুরআনে সালাত কায়েম করার নির্দেশ দেওয়া হয়েছে। তবে সালাত কখন, কীভাবে, কতবার ইত্যাদির বিধান সেখানে উল্লেখ নেই। এসব বিধান জানতে আমাদের হাদিস অনুসরণ করতে হয়। সুতরাং বলা যায়, মানবজীবনের জন্য হাদিস অত্যন্ত গুরুত্বপূর্ণ একটি শাস্ত্র।"
        },
        {
          "label": "ঘ",
          "question": "",
          "explanation": "উদ্দীপকের শিক্ষকের বক্তব্যের সাথে আমি একমত। ইসলামি শরিয়তে আল-কুরআনের পরেই হাদিসের স্থান। এটি আল-কুরআনের বাস্তবরূপ ও ব্যাখ্যা। কুরআনে আল্লাহ যে জীবনবিধান ও আদর্শ উপস্থাপন করেছেন সাধারণ মানুষের পক্ষে সবসময় তা সহজবোধ্য নয়। এজন্য কুরআনের বক্তব্যসমূহ সর্বসাধারণের উপযোগী করার জন্য হাদিস পরিবেশিত হয়েছে। যা শিক্ষকের বক্তব্যের সাথে সাদৃশ্যপূর্ণ। উদ্দীপকে এক ছাত্র শিক্ষককে প্রশ্ন করে, স্যার কুরআনে আল্লাহ সব বিষয়ে বর্ণনা করেছেন, তাহলে হাদিসের প্রয়োজন কী? এর উত্তরে শিক্ষক বলেন, হাদিস মূলত কুরআনের ব্যাখ্যা। এটি ইসলামি শরিয়তের উৎস। এটি ব্যতিত কুরআনের মর্ম উদ্ঘাটন এবং কুরআনের অনেক নির্দেশ পালন করা সম্ভব নয়। হাদিস সম্পর্কে তার দেওয়া তথ্যগুলো সঠিক। হাদিস চুসলামি শরিয়তের দ্বিতীয় উৎস। এটি আল্লাহ তায়ালার পরোক্ষ ওহি। আল্লাহ তায়ালা কুরআনে মানুষের প্রয়োজনীয় সকল বিধি-বিধান সংক্ষেপে প্রদান করেছেন। তবে এর অর্থ ও ভাব বোঝা সবার পক্ষে সম্ভব নয়। একারণে মহানবি (স) মানুষের উপযোগী করে এসমস্ত ওহি নিজস্ব ভাষায় পরিবেশন করতেন। হাদিসে আল-কুরআনের সংক্ষিপ্ত বিধানের ব্যাখ্যা দেওয়া হয়েছে। যাতে মানুষ আল্লাহর নির্দেশসমূহ ও বিধিবিধান সহজে বুঝতে পারে। এটি বাদ দিয়ে ইসলামি শরিয়ত গতিহীন ও ব্যর্থ হতে বাধ্য। মূলত হাদিসের সাহায্য ছাড়া কুরআনের যথাযথ ব্যাখ্যা, অর্থ, উদ্দেশ্য ও ভাবধারা নিরূপণ করা এক কথায় অসম্ভব। সুতরাং বলা যায়, আল-হাদিস সম্পর্কে শিক্ষক যে বক্তব্য দিয়েছেন তা যথোপযুক্ত। তাই আমাদের কুরআনের পাশাপাশি হাদিসও অনুসরণ করতে হবে।"
        }
      ]
    },
    {
      "number": "3",
      "uddipok": "ব্যবসায়ী বশির সাহেব ক্রেতার কাছে চাল বিক্রি করেন। তিনি সঠিক ওজন করে চাল বিক্রি করেন। ক্রেতার কাছে পণ্যের দোষত্রুটি গোপন করেন না। তার বন্ধু আলম মানুষের সাথে খারাপ আচরণ করেন। অশ্লীল কথাবার্তা বলেন। তার অশ্লীল আচার আচরণের জন্য লোকজন তাকে পরিহার করে চলেন।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "হাদিসের মূল বক্তব্যকে মতন বলে।"
        },
        {
          "label": "খ",
          "question": "",
          "explanation": "হাদিসে মহানবি (স) বলেছেন, 'ব্যক্তি তার বন্ধুর জীবনদর্শনের অনুসারী হয়'। মানুষের জীবনচরিত্রে অনেক ক্ষেত্রে তার বন্ধুর জীবনদর্শন বা চরিত্রের প্রভাব পড়ে। সুতরাং প্রত্যেকের উচিত ভেবে চিন্তে বন্ধু নির্বাচন করা। একজন মুমিনের উচিত ধর্মপ্রাণ, সৎ ও আল্লাহভীরু লোককে বন্ধু হিসেবে গ্রহণ করা। অন্যথায় অসৎ সঙ্গের পাল্লায় পড়ে জীবন বিপন্ন হয়ে পড়বে। সৎ বন্ধু তার বন্ধুকে সৎ ও ন্যায়ের পথে পরিচালিত করবে। আর অসৎ চরিত্র ও স্বভাবের বন্ধু তার বন্ধুকে নিজস্ব চিন্তা, চেতনা, বিশ্বাস ও অনুসৃত পথে ধাবিত করবে।"
        },
        {
          "label": "গ",
          "question": "",
          "explanation": "হাদিসের আলোকে সত্যবাদী সৎ মুসলিম ব্যবসায়ী হিসেবে বশির সাহেব কিয়ামতের দিন শহিদদের সাথে থাকবেন। ব্যবসায়-বাণিজ্য একটি পবিত্র পেশা। যে মুসলমান ব্যবসায়ী অর্থের লোভে পড়ে মিথ্যা বলে না, অধিক লাভের আশায় ক্রেতাকে প্রতারিত করে না এবং পণ্যে ভেজাল দেয় না, তারাই বিশ্বস্ত ব্যবসায়ী। আর এ ধরনের ব্যবসায়ী শহিদদের মর্যাদা পাবে বলে হাদিসের মাধ্যমে জানা যায়। উদ্দীপকে বর্ণিত নিত্যপণ্য ব্যবসায়ী বশির সাহেব সবকিছুর সঠিক ওজন করে বিক্রি করেন। ক্রেতার নিকট তিনি পণ্যের দোষ ত্রুটি গোপন করেন না। তার এরূপ কর্মকান্ডে সৎ ও বিশ্বস্ত ব্যবসায়ীর প্রতিফলন ঘটেছে। এ প্রসঙ্গে রাসূল (স) ইরশাদ করেন, 'বিশ্বস্ত ও সত্যবাদী মুসলিম ব্যবসায়ী কিয়ামতের দিন শহিদদের সাথে থাকবেন' (মুসতাদরাক হাকিম)। যদি ব্যক্তি ব্যবসায়ের ক্ষেত্রে বিশ্বস্ততা ও সদ্যবাদীতার পথ অবলম্বন করেন। তাহলে তিনি কিয়ামতের কঠিন দিনে শহিদদের সাথে থাকবেন। আরশের ছায়ায় অবস্থান করবেন। এর মাধ্যমে ব্যবসায়ীদের বিশ্বস্ত ও সৎ থাকার উৎসাহ দেওয়া হয়েছে।"
        },
        {
          "label": "ঘ",
          "question": "",
          "explanation": "আলমের কর্মকান্ডে অশ্লীলতা সম্পর্কিত হাদিসের প্রতিফলন ঘটেছে। ইসলাম একটি মার্জিত ও সুশীল জীবনব্যবস্থা। এর কোনো বিধানের মধ্যে অশালীনতার স্থান নেই। ইসলাম অশ্লীলতাকে সুস্পষ্টভাবে হারাম ঘোষণা করেছে। রাসূল (স) ইরশাদ করেছেন, 'মানুষের মধ্যে নিকৃষ্টতম হচ্ছে সে ব্যক্তি যার অশ্লীলতা থেকে বেঁচে থাকার জন্যে মানুষ তাকে পরিত্যাগ করে' (বুখারি ও মুসলিম)। এ হাদিসটিতে নিকৃষ্ট ব্যক্তিদের পরিচয় তুলে ধরে তার থেকে মানুষের দূরে থাকার জন্য উপদেশ দিয়েছেন। উদ্দীপকে আলম মানুষের সাথে খারাপ আচরণ করে ও অশ্লীল কথাবার্তা বলে। তার অশ্লীলতার দরুন লোকজন তাকে পরিত্যাগ করেছে। অশ্লীলতা একটি মারাত্মক নৈতিক ত্রুটি। মুমিনদের এ মারাত্মক নৈতিকতা বহির্ভূত ত্রুটি থেকে বেঁচে থাকতে হবে। কেননা ব্যক্তি তার সহচর্যে থাকা ব্যক্তির গুণাবলি দ্বারা প্রভাবিত হয়। সুতরাং আলমসহ আমাদের প্রত্যেকের অশ্লীলতা পরিহার করে আদর্শ জীবন গঠনে সচেষ্ট হতে হবে।"
        }
      ]
    },
    {
      "number": "4",
      "uddipok": "আল-কুরআনে সব সমস্যার সমাধান রয়েছে। ‘এই গ্রন্থ মুত্তাকিদের জন্য পথপ্রদর্শক'। কিছু লোক সম্পর্কে বলা হয়েছে, যারা ভালো কথা শুনেও না শোনার ভান করে যেন তাদের অন্তরে শ্রবণযন্ত্রে সিল করা হয়েছে। অপর একটি দল আছে যারা মুমিনদের সাথে একরকম কথা বলে আর তাদের অসৎ বন্ধুদের সাথে অন্যরকম কথা বলে ।",
      "tag": "DIC 25",
      "sub_questions": [
        {
          "label": "ক",
          "question": "الْكِتَابُ (আল-কিতাব) অর্থ কী?",
          "explanation": "الْكِتَابُ (আল-কিতাব) শব্দের অর্থ বই, গ্রন্থ, পুস্তক ইত্যাদি ।"
        },
        {
          "label": "খ",
          "question": "‘আল-কুরআন মুত্তাকিদের জন্য পথপ্রদর্শক।'- ব্যাখ্যা কর",
          "explanation": "মুত্তাকিরা সর্বদা হেদায়েতের মুখাপেক্ষী বিধায় হেদায়েতকে তাদের জন্য সুনির্ধারিত করা হয়েছে। মর্ম হচ্ছে- কুরআন মাজিদ হেদায়েত ও সত্যের পথনির্দেশ। এর দ্বারা আল্লাহকে যারা ভয় করে কুরআন তাদের জন্য পথ নির্দেশনা। একথার উপকৃত হওয়ার জন্য প্রত্যেক ব্যক্তির মাঝে কতকগুলো গুণ থাকা আবশ্যক। ব্যক্তিকে পরহেজগার হতে হবে। মন্দ, অন্যায় ও পাপ থেকে বিরত থাকতে হবে। কল্যাণকে গ্রহণ করার জন্য প্রস্তুত হতে হবে। সত্য সন্ধানী হতে হবে এবং সে অনুযায়ী জীবন যাপনের জন্য কাজ করতে হবে। তাহলে কুরআন থেকে হেদায়েত পাওয়া যাবে।"
        },
        {
          "label": "গ",
          "question": "উদ্দীপকে বর্ণিত প্রথম দলের ব্যক্তি কারা? তাদের আলামতগুলো বর্ণনা কর ।",
          "explanation": "উদ্দীপকে বর্ণিত প্রথম দলের ব্যক্তিদের মধ্যে কাফিরদের বৈশিষ্ট্য ফুটে উঠেছে । সত্য অস্বীকারকারী লোক বলতে কাফিরদের বোঝানো হয়েছে। এদের সম্পর্কে আল্লাহ তায়ালা সূরা বাকারায় বলেছেন, \"আল্লাহ তাদের অন্তঃকরণ ও শ্রবণশক্তিতে মোহরাঙ্কিত করে দিয়েছে এবং তাদের দৃষ্টিশক্তিতে পর্দার আবরণ দিয়েছেন। আর তাদের জন্য রয়েছে কঠিন শাস্তি।” (সূরা বাকারা : ৭) এ আয়াতে কাফিরদের অবস্থা ও পরিণাম তুলে ধরা হয়েছে। কাফিরদের অবস্থা হলো- এদের অন্তর থাকা সত্ত্বেও সত্যকে অনুমোদন করে না, শ্রবণশক্তি দ্বারা দ্বীনের কথা শোনার পরও দ্বীনকে গ্রহণ করে না, অগণিত মানুষ দ্বীনকে মেনে চলছে দেখা সত্ত্বেও এরা দ্বীনের অনুসরণ করে না। এজন্য আল্লাহ তায়ালা তাদের অন্তর ও শ্রবণশক্তিতে সিল মেরে চিহ্নিত করে দিয়েছেন এবং তাদের দৃষ্টিশক্তিতে গোমরাহি ও ভ্রষ্টতার পর্দা ঝুলিয়ে j দিয়েছেন। ফলে তারা অন্যায় পথে নিজেদেরকে পরিচালিত করে এবং মনে করে এতে কল্যাণ ও সফলতা নিহিত। কিন্তু তাদের এ গর্হিত কাজের জন্য তারা অবশ্যই কঠিন শাস্তি ভোগ করবে। এ শাস্তি থেকে কোনোভাবেই রেহাই পাবে না। অতএব বলা যায়, উদ্দীপকের প্রথম দলের ব্যক্তি দ্বারা কাফিরদের কথাই বলেছেন । যা উদ্ধৃত কুরআনের আয়াত দ্বারাও প্রমাণিত হয়।"
        },
        {
          "label": "ঘ",
          "question": "অপর দলের ব্যক্তিদের আচরণে মানবজীবনে কীরূপ প্রভাব পড়ে? বিশ্লেষণ কর ।",
          "explanation": "উদ্দীপকে অপর দলের দ্বিমুখী আচরণে তথা মুনাফিকীতে মানব জীবনে ভয়াবহ প্রভাব পড়ে। মুনাফিকরা প্রকাশ্যে নিজেদেরকে আল্লাহ, রাসুল ও আখিরাতে বিশ্বাসী বলে ঘোষণা দেয়। কিন্তু অন্তরে ঘোর অবিশ্বাস ও মুসলমানদের প্রতি চরম বিদ্বেষ পোষণের মাধ্যমে তাদেরকে ধোঁকা দেওয়ার চেষ্টা করে। তারা মানুষের স্বাভাবিক ও সহজাত অবস্থার বাইরে অবস্থান করে। তাদের মন-মানসিকতা প্রতারণা ও কপটতার ব্যাধিতে আক্রান্ত, যা উদ্দীপকে বর্ণিত অপর দলের জন্য প্রযোজ্য। উদ্দীপকের অপর দল মুমিনদের সাথে থাকলে একরকম কথা বলে আর তাদের অসৎ বন্ধুদের সাথে অন্যরকম কথা বলে। অর্থাৎ তারা বিভিন্ন ষড়যন্ত্রে লিপ্ত হয়। এভাবে তারা জমিনে বিশৃঙ্খলা সৃষ্টি করে এবং সর্বদা, ভ্রষ্টতায় নিমজ্জিত থাকে। এ সমস্ত বৈশিষ্ট্যের অধিকারীরা মুনাফিক নামে অভিহিত। মুনাফিকী একটি মারাত্মক ব্যাধি। এর ক্ষতিকর প্রভাব সুদূরপ্রসারী। মানুষের মনকে কলুষিত করার যত রকম ব্যাধি আছে তন্মধ্যে মুনাফিকী অন্যতম বড় ব্যাধি। মানুষ স্বেচ্ছায় মুনাফিক হয়ে যায় না বরং তার অজান্তেই এ ব্যাধিতে সে আক্রান্ত হয়। মুনাফিকী মানুষের সব সৎ ও ভালো গুণ ছিনিয়ে নেয়। তাকে সৎ আমল থেকে বঞ্চিত করে এবং উন্নত মূল্যবোধ তার কাছ থেকে কেড়ে নেয়। মুনাফিক ব্যক্তি সমাজের মানুষের বিশ্বাস হারায়। এক পর্যায়ে তাকে সমাজে পরিত্যক্ত মানুষে পরিণত করে। উপরের আলোচনা সাপেক্ষে বলা যায়, উদ্দীপকে অপর দলের মুনাফিকী আচরণ মানব জীবনে অনেক খারাপ প্রভাব পড়ে। তাই আমাদের অনেক সাবধানে জীবনযাপন করতে হবে।"
        }
      ]
    },
    {
      "number": "5",
      "uddipok": "“আমি আমার বান্দার প্রতি যা অবতীর্ণ করেছি তাতে যদি তোমাদের কোনো সন্দেহ থাকে, তাহলে এর মতো একটি সূরা রচনা করে নিয়ে এসো।” তিনি বললেন, “নিশ্চয়ই আমি যা জানি, তোমরা তা জান না।”",
      "tag": "DIC 25",
      "sub_questions": [
        {
          "label": "ক",
          "question": "'কুরআন' অর্থ কী?",
          "explanation": "কুরআন আরবি শব্দ। এর অর্থ পঠিত, একত্র করা, আবৃত্তি করা, অধ্যয়ন করা প্রভৃতি ।"
        },
        {
          "label": "খ",
          "question": "“এটা সেই কিতাব যাতে কোনো সন্দেহ নেই।”- ব্যাখ্যা কর।",
          "explanation": "ذلِكَ الْكِتَبُ لَا رَيْبَ فِيهِ . অর্থ এটি সেই কিতাব যাতে কোনো সন্দেহ সংশয় নেই । আয়াতটি সূরা বাকারার ২নং আয়াত। এ আয়াতে পবিত্র কুরআন আল্লাহর কালাম হওয়ার ঘোষণা দেওয়া হয়েছে। কুরআন নাযিল করা হলে মক্কায় কাফিররা একে রাসুল (সা.)-এর মনগড়া বাণী বা পূর্বেকার কিচ্ছাকাহিনি বলে তুচ্ছতাচ্ছিল্য করত। তাদের সেসব ভ্রান্ত ধারণা ও বক্তব্যকে প্রত্যাখ্যান করে এ আয়াত দ্বারা এটাই বলা হয়েছে, এটি প্রকৃতপক্ষেই আল্লাহর কিতাব। এটি লাওহে মাহফুজে সুরক্ষিত রয়েছে। সেখান থেকে বায়তুল ইজ্জাতে লাইলাতুল কাদরে অবতীর্ণ করা হয়। সেখান থেকে ধীরে ধীরে জিব্রাইল (আ.)- এর মাধ্যমে মহানবি (সা.)-এর নিকট নাযিল করা হয়। এ ব্যাপারে কোনো প্রকার সন্দেহ সংশয়ের অবকাশ নেই।"
        },
        {
          "label": "গ",
          "question": "দ্বিতীয় বাক্যের অন্তর্নিহিত তাৎপর্য বর্ণনা কর ।",
          "explanation": "মহান আল্লাহর বাণী নিশ্চয়ই আমি যা জানি, তোমরা তা জান না। এ আয়াতে মহান আল্লাহর অন্তহীন জ্ঞানের কথা বলা হয়েছে। অর্থাৎ অতীত, বর্তমান ও ভবিষ্যতের সবকিছুই আল্লাহ তায়ালা বিস্তারিতভাবে জানেন। আল্লাহ তায়ালা সূরা বাকারার ৩০নং আয়াতে মানুষ সৃষ্টির 1 প্রথম প্রস্তাবনা সম্পর্কে আলোচনা করেছেন। এবং তাঁর অন্তহীন জ্ঞানের কথা বর্ণনা করে বলেন, “নিশ্চয়ই আমি যা জানি, তোমরা তা জান না।\" আল্লাহ তায়ালা মানব সৃষ্টির পূর্বে জিন সৃষ্টি করলেন, কিন্তু এরা পৃথিবীতে অপরাধ ও আল্লাহদ্রোহিতার চরমরূপ প্রকাশ করে। সর্বশেষ আল্লাহ পৃথিবীতে তার খলিফা হিসেবে মানুষ তৈরি করতে চান। মানুষ সৃষ্টির এ নিগূঢ় রহস্য সম্পর্কে ফেরেশতাদের কোনো ধারণা ছিল না। পূর্ববর্তী জিন জাতির কথা মনে রেখে স্বভাবতই তারা অত্যন্ত বিনয়ের সাথে জানতে চান, ‘পৃথিবীতে কি আপনি এমন কাউকে তৈরি করবেন যারা সেখানে বিশৃঙ্খলা সৃষ্টি করবে এবং সেখানে রক্তপাত করবে? অথচ আমরাইতো আপনার প্রশংসাসহকারে তাসবিহ পাঠ করছি এবং আপনার পবিত্রতা বর্ণনা করছি।' আল্লাহ তায়ালার মানুষ সৃষ্টির উদ্দেশ্য কেবল তাসবিহ তাহলিলই পাঠ ছিল না বরং তিনি তাঁর খলিফা হিসেবে মানুষকে ভালো ও মন্দ করার বিপুল ক্ষমতা দিয়ে পৃথিবীতে পাঠাবেন। তাদের অসীম নিয়ামতে ধন্য করে পরীক্ষা করবেন কে চলে হিদায়েতের পথে আর কে চলে না । পরে তার ওপর ভিত্তি করে দেবেন শাস্তি বা পুরস্কার। আল্লাহর এ পরিকল্পনা সম্পর্কে ফেরেশতাদের কোনো জ্ঞানই নেই। অথচ আল্লাহ তায়ালা এর সূচনা থেকে সর্বশেষ পরিণতি সম্পর্কে বিস্তারিত ও পুঙ্খানুপুঙ্খ জ্ঞান রাখেন । মানব সৃষ্টির ব্যাপারে ফেরেশতাদের আপত্তির জবাবে আল্লাহ তায়ালা বলেন, “নিশ্চয়ই আমি যা জানি, তোমরা তা জান না।”"
        },
        {
          "label": "ঘ",
          "question": "উদ্দীপকে কোন বিষয়ের চ্যালেঞ্জ করা হয়েছে? কারও পক্ষে এই চ্যালেঞ্জ গ্রহণ করা সম্ভব কিনা? ব্যাখ্যা কর।",
          "explanation": "উদ্দীপকের এ আয়াতে আল্লাহ তায়ালা কুরআন মাজিদের সত্যতার প্রশ্নে সব দেশের সব কালের কাফিরদের কাছে চিরস্থায়ী চ্যালেঞ্জ ঘোষণা করেছেন। কারো পক্ষে এই চ্যালেঞ্চ গ্রহণ করা সম্ভব নয়। উদ্দীপকের আয়াত দ্বারা আল্লাহ তায়ালা সর্বকালের মানুষের প্রতি কুরআন নিয়ে এ চ্যালেঞ্জ ছুড়ে দিয়েছেন যে, এটি কোনো মানুষের রচনা নয়। বরং এটি মহান প্রতিপালক আল্লাহ তায়ালার পক্ষ থেকে মহানবি (সা.)-এর প্রতি অবতীর্ণ করা হয়েছে। আর এ কিতাবের একটি আয়াতের সমকক্ষ অন্য একটি আয়াত কারও পক্ষে রচনা করা সম্ভব নয়। মূলত কাফির, মুশরিক, ইহুদি এমনকি মুনাফিকরাও মহানবি (সা.)-এর রিসালাত ও কুরআন মাজিদ নিয়ে সন্দেহ পোষণ করত এবং সংশয় সৃষ্টির অপচেষ্টা চালাত। তারা বলত কুরআন মাজিদ আল্লাহর বাণী নয় বরং মুহাম্মদ (সা.)-এর নিজের রচিত। তাই আল্লাহ তাদের ভ্রান্ত মত ও সন্দেহ খণ্ডনের জন্য, আল-কুরআন যে আল্লাহর বাণী এবং এটি রাসুল (সা.)-এর অদ্বিতীয় মুজিযা তা প্রকাশার্থে আল্লাহ তায়ালা وان کنتم في ريب مما .... الخ আয়াতটি অবতীর্ণ করেন । আল্লাহ তায়ালা তাই সকল ভ্রান্ত বিশ্ববাসীদের উদ্দেশ্য করে চ্যালেঞ্জ ছুড়ে দিয়ে বললেন, “আমি আমার বান্দার প্রতি যা অবতীর্ণ করেছি তা সম্পর্কে যদি তোমাদের কোনো সন্দেহ থাকে, তাহলে এর মতো একটি সূরা রচনা করে নিয়ে এসো। আর তোমাদের সেসব সাহায্যকারীকেও আহ্বান কর এক আল্লাহকে ছাড়া, যদি তোমরা তোমাদের দাবিতে সত্যবাদী হয়ে থাক। আর যদি তা না পার, অবশ্যই তা তোমরা কখনো পারবে না, তাহলে সে দোযখের আগুনকে ভয় কর (এবং তা থেকে রক্ষা পাওয়ার চেষ্টা কর), যার ইন্ধন হবে মানুষ ও পাথর, যা প্রস্তুত করা হয়েছে কাফেরদের জন্য।” (সূরা বাকারা : ২৩-২৪) আজ পর্যন্ত পবিত্র কুরআনের এ চ্যালেঞ্জের জবাব দেওয়া কারও পক্ষেই সম্ভব হয়নি এবং হবেও না।"
        }
      ]
    },
    {
      "number": "6",
      "uddipok": "তাজুল ইসলাম তার দুই প্রতিবেশীর মধ্যে কথা লাগালাগি করে প্রচণ্ড ঝগড়া বাঁধিয়ে দিল । সাইফুল এ ধরনের কার্যক্রম থেকে বিরত থাকতে বললে প্রত্যুত্তরে তাজুল বলল, আমিতো শান্তি স্থাপনকারী মাত্র। তাদের বন্ধু বিপ্লব সব শুনছিল। সে বলল, রাখ তোর কুরআন, আল্লাহ আর পরকাল । আমি এর কোনোটাই বিশ্বাস করি না। আমার কোনো চিন্তা নেই । আমার যা মনে আসে তাই করি।",
      "tag": "DIC 25",
      "sub_questions": [
        {
          "label": "ক",
          "question": "খাতামুন অর্থ কী?",
          "explanation": "খাতামুন অর্থ সিলমোহর।"
        },
        {
          "label": "খ",
          "question": "সালাত কায়েম বলতে কী বোঝায়? ব্যাখ্যা কর।",
          "explanation": "সূরা বাকারার শুরুতে আল্লাহ তায়ালা মুত্তাকিদের গুণাবলি বর্ণনা করতে গিয়ে বলেন, তাঁরা সালাত কায়েমকারী। ইসলামি শরিয়তের পরিভাষায়, ইকামাতে সালাত তথা সালাত কায়েম বলতে নির্ধারিত সময়ে যথাযথ হুকুম আহকাম সহকারে সালাত আদায় করা বোঝায় । সালাত কায়েমের অন্য অর্থ হলো সামাজিক ও রাষ্ট্রীয়ভাবে সব মুসলিমের জন্য সালাত আদায়ের পরিবেশ তৈরি করা। সালাতের যাবতীয় গুণাবলি, ফযিলত, লাভ ও বরকতের যে কথাগুলো কুরআন ও হাদিসে উল্লেখ আছে তা সবই সালাত কায়েমের অন্তর্ভুক্ত।"
        },
        {
          "label": "গ",
          "question": "সূরা আল-বাকারার আলোকে তাজুলের কার্যক্রম কোন ধরনের অনাচার? ব্যাখ্যা কর ।",
          "explanation": "তাজুলের কার্যক্রমে সূরা বাকারার ৯নং আয়াতের মুনাফিকদের কতিপয় বৈশিষ্ট্য পরিলক্ষিত হয় । আল্লাহ তায়ালা ইরশাদ করেন- يُخْدِعُونَ اللَّهَ وَالَّذِينَ آمَنُوا وَمَا يَخْدَعُونَ إِلَّا أَنْفُسَهُمْ وَمَا يَشْعُرُونَ এ আয়াতে আল্লাহ তায়ালা মুনাফিকদের কার্যক্রমের লক্ষ এবং তার পরিণতি ব্যাখ্যা করেছেন। আচরণে, লেনদেনে ও কথায় মুনাফিকরা সবসময় দ্বিমুখিতা পোষণ করে। তারা যেমন কথা বলে তেমন কাজ করে না। ষড়যন্ত্র, কৌশল ও শঠতা তাদের সব কাজের মূলমন্ত্র। মুনাফিকরা ব্যক্তিগত স্বার্থসিদ্ধির জন্য নিজেদেরকে মুমিন হিসেবে দাবি করে। শুধু দাবি করাই নয়, নিজেদের দাবি প্রমাণের জন্য তারা রাসুলুল্লাহ (স)-এর সময়ে নিয়মিত সালাত পর্যন্ত আদায় করত। তারা নিজেদের লাভবান করতে চাইত। মুনাফিকরা এজন্য সর্বব্যাপী প্রতারণার আশ্রয় নিত। ইমানের দাবিও তাদের এ প্রতারণারই অংশ ছিল। তারা ভাবত ও বিশ্বাস করত— মুমিনদের সাথে মিশে থেকে, তাদের আচরণ ও নীতিমালা পালন করে তারা মুমিনদের ভালোবাসা ও শুভেচ্ছা লাভ করছে। তাদের অন্তরে যে কুফরি ও নিফাকির (দ্বিমুখিতা) ভয়ংকর কালসাপ লুকোনো রয়েছে- তাতো মুমিনরা জানতে পারছে না। মুনাফিকরা অজ্ঞতা ও অবিশ্বাসের ঔদ্ধত্যে এতদূর পর্যন্ত অগ্রসর হয়েছিল যে, তারা ভাবত তাদের মনের এ দুরভিসন্ধি সম্পর্কে আল্লাহ তায়ালাও কিছু জানেন না। অথচ প্রকৃত ব্যাপার হলো, আল্লাহ অন্তর্যামী। মানুষ যা প্রকাশ করে তা যেমন তিনি অবহিত, তেমনি মানুষ যা প্রকাশ করে না; অন্তরে গোপন করে রাখে- আল্লাহ তা সম্পর্কেও সম্যক অবগত। ফলে মুনাফিকরা যে ভাবছে তারা তাদের দ্বিমুখী নীতি দিয়ে আল্লাহ ও মুমিনদের প্রতারিত করছে— তা ঠিক নয়। কেননা, আল্লাহ তায়ালা যথার্থভাবেই তাদের বাহ্যিক ও অদৃশ্য কর্মকাণ্ড প্রত্যক্ষ করছেন।"
        },
        {
          "label": "ঘ",
          "question": "ব্যক্তিজীবনে বিপ্লবের চিন্তাধারার প্রভাব বিশ্লেষণ কর ।",
          "explanation": "ব্যক্তিজীবনে বিপ্লবের চিন্তাধারার প্রভাব অত্যন্ত ভয়াবহ। কেননা বিপ্লবের চিন্তাধারায় কুফরি প্রকাশ পেয়েছে । অন্য আয়াতে ইরশাদ হয়েছে- وَالَّذِينَ كَفَرُوا فَتَعَالَهُمْ وَأَصل أعمالهم . ذلك بأنهُمْ كَرِهُوا مَا أَلولَ اللَّهُ فَأَحْبَطَ أَعْمَالَهُمْ . অর্থ : \"যারা কুফরি করেছে তাদের জন্য রয়েছে দুর্ভোগ এবং তিনি তাদের কর্ম ব্যর্থ করে দিবেন। তা এজন্য যে, আল্লাহ যা অবতীর্ণ করেছেন তারা তা অপছন্দ করে। কাজেই আল্লাহ তাদের কর্ম নিষ্ফল করে দিবেন।\" (সূরা মুহাম্মদ ৮-৯) যারা কৃষ্ণরি করে, শয়তান তাদের অভিভাবক এবং তারা হলো জাহান্নামি। এ মর্মে কুরআন মজিদে ইরশাদ হয়েছে- وَالَّذِينَ كَفَرُوا أَوْلِيَاؤُهُمُ الخافُوتُ يُخْرِجُولهم من النور إلى القلبَاتِ أُولَئِكَ أَصْحَاب النَّارِ هُمْ فِيهَا خَالِدُونَ. অর্থ : “আর যারা কুফরি করে তাগুত (খোদাদ্রোহী) তাদের অভিভাবক, তারা তাদেরকে আলো থেকে অন্ধকারে নিয়ে যায়, তারা জাহান্নামি, সেখানে তারা স্থায়ী হবে। (সূরা বাকারা : ২৫৭ ) সুতরাং পবিত্র কুরআনের এসব বাণী এটাই প্রমাণ করে কৃষ্ণরির শেষ পরিণাম হলো জাহান্নামের অনন্ত শাস্তি । উদ্দীপকের বিপ্লবের বক্তব্যে কাফিরদের বৈশিষ্ট্য বর্ণনা করা হয়েছে। কারণ কাফিররাই পরকালের অনন্ত জীবনের জবাবদিহিতার প্রতি অনীহা প্রদর্শন করে এবং পরকালে তাদের পরিণতি হলো জাহান্নাম। বিপ্লবের চূড়ান্ত পরিণতি হলো জাহান্নাম। তারা সেখানে চিরস্থায়ীভাবে থাকবে এবং জাহান্নামের সব আযাব ভোগ করবে। এ সম্পর্কে আল্লাহ তায়ালা বলেন- وَالَّذِينَ كَفَرُوا وَكَذَّبُوا بِآيَاتِنَا أُولَئِكَ أَصْحَابُ النَّارِ هُمْ فِيهَا خَالِدُوْنَ. অর্থ : \"যারা কৃষ্ণরি করে ও আমার নিদর্শনসমূহকে অস্বীকার করে তারাই জাহান্নামি, সেখানে তারা স্থায়ী হবে।\" (সূরা বাকারা : ৩৯)"
        }
      ]
    },
    {
      "number": "7",
      "uddipok": "বাংলাদেশে রোহিঙ্গা প্রবেশের পর তাদের আশ্রয় কেন্দ্রে একটি ঘটনা ঘটে। ঘটনাটি কেন্দ্র করে তাদের নিজেদের মাঝে দ্বন্দ্বের সৃষ্টি হয়। এ সমস্যার সমাধানে তারা একজন ইসলামী চিন্তাবিদ মাওলানা হালিমের স্মরণাপন্ন হলে তিনি একটি রায় প্রদান করে। কিন্তু তাতেও দ্বন্দ্ব নিরসন না হয়ে বরং বিষয়টি জটিল আকার ধারণ করায় দেশ বরেণ্য আলেমগণ মিলে স্বার্থক সিদ্ধান্ত নিলে দ্বন্দ্ব নিরসন হয়।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "الْبَقَرَةُ (আল-বাকারা) শব্দের অর্থ-গাভী।"
        },
        {
          "label": "খ",
          "question": "",
          "explanation": "সাধারণত মহানবি (স)-এর মদিনায় হিজরতের আগে যেসব সুরা নাজিল হয়েছে সেগুলোকে মাক্কি সুরা বলে। মাক্কি সুরা আকারে ছোট। এ সুরাগুলোতে মানুষকে শিরক ও কুফরের পরিচয় করিয়ে দিয়ে আপ্রান করা হয়েছে তাওহিদ ও ইমানের দিকে। তাদের অবহিত করা হয়েছে আখিরাত, কবর, হাশর, ও পুলসিরাত সম্পর্কে। জান্নাতের সীমাহীন সুখ শান্তি এবং জাহান্নামের, অসীম দুর্ভোগ সম্পর্কেও এ সূরাগুলোতে বর্ণনা করা হয়েছে। আন-নাস, ফালাক, আসর, কাওছার, ফিল, মাউন ইত্যাদি মাক্কি সুরার উদাহরণ।"
        },
        {
          "label": "গ",
          "question": "",
          "explanation": "উদ্দীপকে ইসলামি চিন্তাবিদ মাওলানা হালিমের রায় প্রদান ইসলামি আইনের গুরুত্বপূর্ণ উৎস কিয়াসকে ইঙ্গিত করে। ইসলামি আইনের চতুর্থ উৎস হলো কিয়াস। কিয়াস শব্দের অর্থ অনুমান করা বা তুলনা করা। পরিভাষায় মূল আইন যে যুক্তি বা ভিত্তির ওপর প্রতিষ্ঠিত সে যুক্তির আলোকে উদ্ধৃত সমস্যা সমাধানে আল্লাহর নির্দেশিত পদ্ধতিই কিয়াস। মর্যাদাগত দিক থেকে ইজমায় পরেই এর অবস্থান। কিন্তু প্রয়োগের দিক থেকে কিয়াস ইজমার আগে। কেননা সাধারণভাবে ইজমী সংগঠিত হয় কিয়াসলব্ধ বিষয়ের ওপরই। যে বিষয়কে অবলম্বন করে মাওলানা হালিম রায় দিয়েছেন। উদ্দীপকে উল্লেখ করা হয়েছে যে, বাংলাদেশে রোহিঙ্গা প্রবেশের পর একটি ঘটনা ঘটে। ঘটনাটিকে কেন্দ্র করে তাদের মধ্যে দ্বন্দ্ব সৃষ্টি হয়। এ সমস্যার সমাধানে তারা 'একজন, ইসলামি চিন্তাবিদের শরণাপন্ন হয়। কুরআন ও হাদিসে এ সমস্যার কোনো সমাধান না পেয়ে ঐ ইসলামি চিন্তাবিদ কিয়াসের ওপর ভিত্তি করে একটি রায় প্রদান করেন। আর এ রায় কুরআন-হাদিসের ওপর ভিত্তি করেই হয়েছে। সুতরাং বলা যায়, উদ্দীপকের ইসলামি চিন্তাবিদ মাওলানা হালিমের রায় ইসলামি আইনের অন্যতম উৎস কিয়াসকে ইঙ্গিত করে।"
        },
        {
          "label": "ঘ",
          "question": "",
          "explanation": "উদ্দীপকের আলেমগণের সম্মিলিত সিদ্ধান্ত দানের প্রক্রিয়াটি হলো- ইজমা। ইসলামি শরিয়তের তৃতীয় মূল উৎস হলো ইজমা। এর অর্থ- ঐক্যবদ্ধ হওয়া, ঐকমত্য পোষণ করা বা একমত হওয়া। শরিয়তের পরিভাষায় ধর্মীয় বা পার্থিব কোনো বিষয়ে মহানবি (স)-এর যুগপরবর্তী যেকোনো সময়ে যোগ্যতাসম্পন্ন মুসলিম মুজতাহিদদের কুরআন সুন্নাহ সমর্থিত এবং সর্বসম্মত ঐকমত্যের নাম হলো ইজমা। এ পরিপ্রেক্ষিতে উদ্দীপকের দেশ বরেণ্য আলেমগণের ঐকমত্যকে ইজমা বলা যায়। উদ্দীপকে দেখা যায়, রোহিঙ্গাদের সমস্যা নিরসনে মাওলানা আব্দুল হালিম একটি রায় প্রদান করলেও তারা তা মেনে নেয়নি। ফলশ্রুতিতে বিষয়টি জটিল আকার ধারণ করলে দেশ বরেণ্য আলেমগনের সার্থক সিদ্ধান্তে উত্ত দ্বন্দ্ব নিরসন হয়। অর্থাৎ আলেমগণের ইজমার মাধ্যমে রোহিঙ্গাদের উক্ত সমস্যার সমাধান হয়। ইসলামি শরিয়ার উৎস হিসেবে ইজমা নবোদ্ভাবিত কোনো বিষয় নয় বরং এটি নবিজির যুগেও ছিল। আল্লাহ তায়ালা বলেন- وَشَاوِرُهُمْ فِي الْأَمْرِ অর্থ: কাজে-কর্মে তাদের সাথে তুমি পরামর্শ করো (সুরা আলে ইমরান: ১৫৯)। রাসুল (স) এর ইন্তেকালের পর মুসলিম জাহানের খলিফা নির্বাচন, তারাবির সালাত বিশ রাকাত ইত্যাদি সিদ্ধান্ত ঐকমত্যের ভিত্তিতেই হয়। যা ইজমার প্রমাণ বহন করে। সুতরাং উপরের আলোচনা থেকে প্রতীয়মান হয় যে, আলেমগণ ইসলামি শরিয়তের তৃতীয় উৎস ইজমার বিধান অনুযায়ী সিদ্ধান্ত দিয়েছেন।"
        }
      ]
    },
    {
      "number": "8",
      "uddipok": "সালিহা তার বাবাকে কুরআন হাদীসের পর শরিয়তে ফিকহের প্রয়োজনীয়তা সম্পর্কে জিজ্ঞেস করল। প্রত্যুত্তরে তার বাবা বলল, সালাতে যদি তোমার কোনো ভুল হয় অথবা কোনো আমল ছুটে যায়, তাহলে সালাত সহি হয়েছে কিনা, কীভাবে তার প্রতিকার করতে হবে, এরকম অনেক বিষয়ে স্পষ্ট বর্ণনা কুরআন ও হাদিসে নেই। থাকলেও সর্বসাধারণের জন্য তা বের করা অসম্ভব অথচ এ ধরনের সমস্যার সমাধান অত্যাবশ্যক। আর এসব বিষয়েরই সমাধানের জন্য ইলমে ফিকহের প্রয়োজন রয়েছে।গচী",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "ফিকহ শব্দের অর্থ হৃদয়ঙ্গম করা, অনুধাবন করা, বুঝতে পারা, অবগত হওয়া ইত্যাদি।"
        },
        {
          "label": "খ",
          "question": "",
          "explanation": "ইসলামি আইন শাস্ত্রকে বলা হয় ফিকহশাস্ত্র। ফিকহ শব্দের অর্থ বুদ্ধিমত্তা, অনুধাবন, জ্ঞান, প্রজ্ঞা ও সূক্ষ্মদর্শিতা। ইসলামি পরিভাষায় ফিকহ হলো বিশুদ্ধ দলিল-প্রমাণাদি সহকারে মানুষের কর্মসংক্রান্ত ব্যাপারে শরিয়তের হুকুম আহকাম সম্পর্কিত গভীর জ্ঞান।"
        },
        {
          "label": "গ",
          "question": "",
          "explanation": "সালিহার প্রশ্নের উত্তরে তার বাবার বক্তব্যটি যথার্থ। ফিকহশাস্ত্র হলো শরিয়তের হুকুম আহকাম সম্পর্কিত জ্ঞানশাস্ত্র। শরিয়তের বিভিন্ন মাসয়ালা জানার জন্য ফিকহশাস্ত্রের উদ্ভব ঘটে। উদ্দীপকের সালিহার বাবা সালাতের ভূলভ্রান্তি, তসবিহ ইত্যাদি জানার জন্য ফিকহশাস্ত্রের প্রয়োজনীয়তা সম্পর্কে আলোচনা করেন। কেননা ইসলামি বিধি-বিধান ও মূলনীতির প্রধান উৎস হলো কুরআন ও হাদিস। কিন্তু এ উৎস দুটিতে ইসলামি আইন-কানুন ধারাবাহিকভাবে বিধৃত হয়নি। বরং কুরআন-হাদিসের বিস্তৃত অজানে বিক্ষিপ্ত আকারে এ বিধি-বিধান গ্রন্থিত ছিল। সাধারণ মানুষ ও অনারব মুসলমানেরা ইসলামের বিধি-বিধানের পূর্ণ অনুশীলনের ক্ষেত্রে বাধাগ্রস্ত হচ্ছিলেন। তাদের পক্ষে সরাসরি কুরআন-হাদিস থেকে বিধান আহরণ প্রায় অসম্ভব হয়ে উঠেছিল। তাদের এ প্রয়োজন ও গুরুত্বের প্রেক্ষিতেই মুসলিম মনীষীগণ ইসলামি আইনশাস্ত্ররূপে একটি স্বতন্ত্র শাস্ত্র প্রণয়ন করেন। এ শাস্ত্রের নাম হলো ফিকহশাস্ত্র বা ইলমুল ফিকহ। এ শাস্ত্রে ফরজ, ওয়াজিব, সুন্নত, মুস্তাহাব, মুবাহ, হালাল, হারাম ও মাকরুহের বিধান সম্পর্কে আলোচিত হয়েছে। যেমন- কুরআন ও হাদিসে নামাজের ফরজ বিষয়াদি আলোচিত হয়েছে। কিন্তু নামাজের সুন্নাত, মাকরুহ, মুস্তাহাব সম্পর্কিত মাসয়ালা ফিকহের মাধ্যমেই জানা যায়। তাই ফিকহশাস্ত্রের আলোকে সালিহার বাবার বক্তব্যটি সম্পূর্ণ সঠিক বলে প্রতীয়মান হয়।"
        },
        {
          "label": "ঘ",
          "question": "",
          "explanation": "ইসলামি বিধান অনুসারে জীবনযাপনের জন্য ফিকহশাস্ত্রের প্রয়োজনীয়তা অপরিসীম। ইসলামের উষালগ্নে রাসুল (স) যেকোনো সমস্যার সমাধান আল কুরআনের মাধ্যমে নিজেই পেশ করতেন। কালের বিবর্তনে রাসুল (স) ও তাঁর সাহাবিদের তিরোধানের পর মুসলিম সমাজে অনেক নতুন নতুন সমস্যার উদ্ভব হতে থাকে, যার সমাধান সরাসরি কুরআন ও সুন্নাহ থেকে বের করা সর্বসাধারণের জন্য দুষ্কর হয়ে পড়ে। আর এর প্রেক্ষিতেই ফিকহশাস্ত্রের প্রয়োজন। প্রশ্নে এ বিষয়টিরই ইঙ্গিত পাই। কুরআন ও সুন্নাহ জীবনে প্রতিফলিত করার জন্যই ফিকহশাস্ত্রের প্রয়োজন। কুরআন ও সুন্নাহকে মানুষের আমল করার উপযোগী করে সহজ ও বিন্যস্ত করে দেয়া হয়েছে ফিকহ শাস্ত্রে। কুরআন ও সুন্নাহতে পরস্পরবিরোধী কোনো আইন নেই তা সত্য। তবুও মানুষের বিচার-বুদ্ধির সীমাবদ্ধতার দরুন আপাতত কিছু কিছু আয়াত বা কিছু কিছু হাদিস পরস্পরবিরোধী মনে হয়। সাধারণ মানুষ এসব বিষয়ের মূল রহস্য উদঘাটন করতে পারে না। আর তাই আপাতত পরস্পরবিরোধী বিষয়গুলোর মধ্যে সমন্বয়সাধন করে সাধারণ মানুষ আমল করতে হলে, বিশেষভাবে প্রয়োজন ফিকহি জ্ঞান ও বিচার-বুদ্ধির। পরিশেষে বলা যায়, কুরআন-হাদিসে সকল সমস্যার সমাধান বিবৃত হলেও এর নিহিতার্থ সাধারণ মানুষের পক্ষে বের করা দুঃসাধ্য ব্যাপার। তাই শরিয়তের মাসয়ালা-মাসায়েল পুঙ্খানুপুঙ্খরূপে জানা ও মানার জন্য ফিকহশাস্ত্রের জানলাভ করা সকল মুসলমানের জন্য অপরিহার্য।"
        }
      ]
    },
    {
      "number": "9",
      "uddipok": "আল্লাহ তায়ালা এক বিশেষ উদ্দেশ্যে মানুষ সৃষ্টি করেছেন। কতিপয় মানুষ আল্লাহর নির্দেশমতো জীবনযাপন করে। তারা প্রতিদিন পাঁচবার পবিত্র অবস্থায় এক বিশেষ ধরনের কাজ সম্পাদন করে। এটা ইসলামের এক গুরুত্বপূর্ণ ইবাদাত হিসেবে বিবেচিত।",
      "tag": "DIC 25",
      "sub_questions": [
        {
          "label": "ক",
          "question": "যাকাত অর্থ কী?",
          "explanation": "যাকাত অর্থ পবিত্রকরণ বা বৃদ্ধিকরণ।"
        },
        {
          "label": "খ",
          "question": "'রোজা ঢালস্বরূপ'- ব্যাখ্যা কর।",
          "explanation": "এখানে ঢাল বলতে কুপ্রবৃত্তি দমনকারী শক্তিকে বোঝানো হয়েছে। অর্থাৎ মানুষ লোভ-লালসা, হিংসা-বিদ্বেষ, ক্রোধ-ক্ষোভ ও কামভাবের বশবর্তী হয়ে অনেক মন্দকাজে লিপ্ত হয়। সাওম মানুষকে এসব কাজ হতে মুক্ত থাকতে শেখায়। ঢাল যেমন যুদ্ধের ময়দানে একজন যোদ্ধাকে তির, তলোয়ার ও বর্মের আঘাত থেকে সংরক্ষিত রাখে ঠিক তেমনি সাওম মানুষকে যাবতীয় অশ্লীলতা, পাপাচার ও কামনা-বাসনা থেকে বিরত রাখে। এজন্য মহানবি হযরত মুহাম্মদ (সা.) বলেছেন, “সাওম (রোযা) ঢালস্বরূপ।” (বুখারি ও মুসলিম)"
        },
        {
          "label": "গ",
          "question": "আল্লাহ তায়ালা 'এক বিশেষ উদ্দেশ্যে' মানুষকে সৃষ্টি করেছেন? উদ্দীপকের আলোকে ব্যাখ্যা কর।",
          "explanation": "আল্লাহ তায়ালার এক বিশেষ উদ্দেশ্যে' তথা ইবাদাতের জন্যই মানুষকে সৃষ্টি করেছেন। আল্লাহ তায়ালা মানবজাতি এবং জিন জাতিকে একমাত্র তার ইবাদাতের জন্যই সৃষ্টি করেছেন। এ মর্মে আল্লাহ তায়ালা পবিত্র কুরআনে ইরশাদ করেন- অর্থ : জ্বিন ও মানবজাতিকে আমি (আল্লাহ) আমার ইবাদাতের জন্যই সৃষ্টি করেছি। (সূরা আয-যারিয়াত ৫৬) নামায কায়েম করা প্রত্যেক মুসলমানদের জন্য ফরজে আইন। কেননা আল্লাহ তায়ালা পবিত্র কুরআনে ইরশাদ করেন ৬এসসিং এ অর্থ : \"আর আমার স্মরণের জন্য সালাত কায়েম কর।” (সূরা ত্বোয়া- হা : ১৪) ইসলামি চিন্তা ধারায় দুনিয়ার জীবন ক্ষণস্থায়ী। চিরস্থায়ী হলো আখিরাতের জীবন। আখিরাতের সুখই প্রকৃত সুখ। আখিরাতের সাফল্য হলো আসল সাফল্য। সালাত ব্যক্তিকে আখিরাতে সাফল্য লাভের পূর্ণ নিশ্চয়তা দেয়। এ প্রসঙ্গে মহান আল্লাহ তায়ালা বলেন- قد أَفْلَحَ الْمُؤْمِنُونَ الَّذِينَ هُمْ فِي صَلَواتِهِمْ خَاشِعُوْنَ. অর্থ : মুমিনরা সাফল্য লাভ করছে। যারা তাদের সালাতে বিনয়ী ও নম্র । (সূরা আল মুমিনুন : ১-২) আল্লাহর জন্য রুকু সিজদা করা মুসলমানের জন্য অবশ্য কর্তব্য। এ ব্যাপারে মহান আল্লাহ তায়ালা পবিত্র কুরআনে ইরশাদ করেন- يأَيُّهَا الَّذِينَ آمَنُوا ارْكَعُوا وَاسْجُدُوا وَاعْبُدُو رَبَّكُمْ وَافَعَلُوا الْخَيْر لَعَلَّكُمْ تُفْلِحُون অর্থ : \"হে মুমিনগণ, তোমরা রুকু কর, সিজদা কর, তোমাদের পালনকর্তার ইবাদাত কর এবং সৎকাজ সম্পাদন কর। আশা করা যায়, তোমরা সফল হবে।” (সূরা হজ : ৭৮) উপরিউক্ত আলোচনার প্রেক্ষিতে বলা যায়, আল্লাহ মানবজাতিকে অবশ্যই তার ইবাদাতের জন্য সৃষ্টি করেছেন— একথা অবশ্যই সত্য এবং এটি কখনও অস্বীকার করা যাবে না। অস্বীকার করলে ইমান থাকবে না।"
        },
        {
          "label": "ঘ",
          "question": " উদ্দীপকে কোন ধরনের ইবাদাতের কথা বলা হয়েছে? এ ইবাদাতের পরিচয় ও গুরুত্ব বিশ্লেষণ কর।",
          "explanation": "উদ্দীপকে ইসলামের গুরুত্বপূর্ণ ইবাদত সালাতের কথা বলা হয়েছে। সালাত হলো এমন একটি ইবাদত, যার জন্য কিছু বুক্ত রয়েছে এবং যা নির্ধারিত কিছু জিকির ও শর্তের মাধ্যমে নির্ধারিত সময়ে সম্পাদন করতে হয়। সালাত মানুষের মনে তাকওয়া সৃষ্টির মাধ্যমে অন্তরের পাপ-পঙ্কিলতা দূর করে এবং অন্যায়-অশ্লীল কাজ থেকে বিরত রাখে। এ বিষয়ে মহান আল্লাহ বলেন, 'নিশ্চয়ই সালাত মানুষকে অশ্লীল ও গর্হিত কাজ থেকে ফিরিয়ে রাখে' (সুরা আনকাবুত: ৪৫)। উদ্দীপকে সালাতকে ইসলামের গুরুত্বপূর্ণ ইবাদত হিসেবে উল্লেখ করা হয়েছে। মূলত সালাতের মাধ্যমে মানুষের মাঝে আল্লাহভীতি ও প্রেম জাগরিত হয়। ফলে সে কোনো প্রকার পাপ কাজে লিপ্ত হতে পারে না। একজন নামাজি কোনো মিথ্যা ও অবৈধ কাজে অংশগ্রহণ করতে গেলে আল্লাহর ভয় তাকে শঙ্কিত করে এবং পাপ থেকে ফিরিয়ে রাখে। তাই সালাত ইসলামি শরিয়তের অত্যন্ত গুরুত্বপূর্ণ ইবাদত। এর মাধ্যমেই মানুষের ইমান ও কুফরের মধ্যে পার্থক্য করা যায়। সালাত মানুষকে আল্লাহর নৈকট্যলাভে সহায়তা করে। এর ফলে ইমান মজবুত ও আত্মা পরিশুদ্ধ হয়। এটি মানুষকে খুব সকালে ঘুম থেকে উঠতে অভ্যস্ত করে তোলে, যা স্বাস্থ্যের জন্য উপকারী। মহান আল্লাহ মুমিনের ওপর দৈনিক পাঁচবার সালাত ফরজ করেছেন। এগুলো হলো- ফজর, যোহর, আসর, মাগরিব ও এশা। রাসুল (স) বলেন, 'যে ব্যক্তি মনোযোগ সহকারে সালাত আদায় করে, কিয়ামতের দিন ঐ সালাত তার জন্য নুর হবে' (তাবারানি)। সালাতের মাধ্যমে বান্দা ও আল্লাহর মধ্যে সম্পর্ক তৈরি হয়। সুতরাং অন্তরে তাকওয়া সৃষ্টি করে পাপ থেকে নিজেদেরকে দূরে রাখার জন্য আমাদের উচিত শরিয়তের বিধান মোতাবেক সঠিকভাবে সালাত আদায় করা।"
        }
      ]
    },
    {
      "number": "10",
      "uddipok": "জনাব 'প' ও জনাব 'ফ' সর্বশেষ নাযিলকৃত একটি আসমানি কিতাব নিয়ে আলোচনা করছিলেন। জনাব 'প' বললেন এটি এমন একটি গ্রন্থ যা আদর্শ পরিবার গঠন এবং আদর্শ সমাজ গঠনে অত্যন্ত গুরুত্বপূর্ণ ভূমিকা পালন করে। অপরদিকে জনাব 'ফ' বলেন, শুধু তাই নয়, এটি পরিপূর্ণ জীবনব্যবস্থা। বিশেষ করে আদর্শ জাতি গঠনে এটির বিশেষ ভূমিকা রয়েছে।",
      "tag": "DIC 25",
      "sub_questions": [
        {
          "label": "ক",
          "question": "'বাকারাহ' শব্দের অর্থ কী?",
          "explanation": "'বাকারা' শব্দের অর্থ গাভী।"
        },
        {
          "label": "খ",
          "question": "'আল-কুরআন একটি পরিপূর্ণ জীবনবিধান' বুঝিয়ে লেখো।",
          "explanation": "মানুষের সার্বিক জীবন পরিচালনার সুস্পষ্ট নির্দেশনা থাকায় আল- কুরআনকে পূর্ণাঙ্গ জীবনবিধান বলা হয়। মানবজীবনের সব সমস্যার পূর্ণাঙ্গ সমাধান গ্রন্থ হলো আল-কুরআন। এ গ্রন্থটি আগত-অনাগত, সব মানুষের জন্য আল্লাহ তায়ালা প্রদত্ত পূর্ণাঙ্গ জীবনবিধান। মানুষের জীবনের এমন কোনো প্রসঙ্গ, দিক ও বিষয় নেই, যা আল-কুরআনে উপস্থাপন করা হয়নি। এ প্রসঙ্গে সুরা আনআমের ৩৮ নং আয়াতে আল্লাহ বলেন, 'এ কিতাবে আমি কোনো কিছু লিপিবদ্ধ করা বাকি রাখিনি।' অর্থাৎ, মানবজাতির জন্য 'আল-কুরআন একটি পরিপূর্ণ জীবন বিধান'।"
        },
        {
          "label": "গ",
          "question": "উদ্দীপকে বর্ণিত জনাব 'প' এবং 'ফ' এর আলোচিত গ্রন্থটি চিহ্নিতপূর্বক জনাব 'ফ' বর্ণিত বিষয়টি ব্যাখ্যা করো।",
          "explanation": "উদ্দীপকে বর্ণিত জনাব 'প' এবং 'ফ'-এর আলোচিত গ্রন্থটি হলো আল-কুরআন। পবিত্র কুরআন সর্বশেষ আসমানি কিতাব। মহানবি হযরত মুহাম্মদ (স)- এর নবুয়ত জীবনের সুদীর্ঘ তেইশ বছরে এটা অবতীর্ণ হয়েছিল। কুরআনে মানবজীবনের সবকিছুর সমাধান রয়েছে, যা 'ফ'-এর বক্তব্যে প্রকাশ পেয়েছে। উদ্দীপকের জনাব 'ফ' আদর্শ জাতি গঠনে কুরআনের ভূমিকা সম্পর্কে আলোচনা করেন। কুরআন মাজিদ বিশ্বমানবের সুষ্ঠু ও সুন্দর জীবননির্বাহের জন্য আল্লাহ প্রদত্ত এক অমোঘ বিধান। মানবজীবনের প্রতিটি ক্ষেত্রে নানাবিধ সমস্যার সম্মুখীন হতে হয়। ব্যক্তিজীবন থেকে শুরু করে পারিবারিক, সামাজিক, রাষ্ট্রীয়, জাতীয়, আন্তর্জাতিক, রাজনৈতিক, অর্থনৈতিক, সাংস্কৃতিক, ধর্মীয় এবং আধ্যাত্মিক জীবন অবধি জীবনের প্রতিটি অধ্যায় ও বিভাগে মানব সমস্যার অন্ত নেই। মানবজাতিকে এ সমস্যার আবর্তন থেকে মুক্ত করে সুষ্ঠু-শান্তিময় ও উদ্বেগহীন জীবন পরিচালনার জন্য আল্লাহ তায়ালা সর্বশেষ নবি ও বিশ্বনেতা হযরত মুহাম্মদ (স)-এর প্রতি সর্বশেষ ও সর্বশ্রেষ্ঠ আসমানি কিতাব আল- কুরআন নাজিল করেছেন। আল্লাহ তায়ালা তাঁর মাধ্যমে মানবজীবনের সর্ববিধ সমস্যার সমাধান এই মহাগ্রন্থে উপস্থাপন করেছেন। এজন্য আমরা বলতে পারি, পরিপূর্ণ জীবনব্যবস্থা এবং আদর্শ জাতি গঠনে আল কুরআনের ভূমিকা অপরিসীম।"
        },
        {
          "label": "ঘ",
          "question": "জনাব 'প' এর বক্তব্যের সাথে তুমি কি একমত? কুরআন ও হাদিসের আলোকে তোমার মতের স্বপক্ষে যুক্তি প্রদান করো।",
          "explanation": "আদর্শ পরিবার গঠন এবং আদর্শ সমাজ গঠনে কুরআন অত্যন্ত গুরুত্বপূর্ণ ভূমিকা পালন করে। জনাব 'প'-এর এ বক্তব্যের সাথে আমি একমত। মাতা-পিতা, সন্তান-সন্ততি, স্বামী-স্ত্রী, ভাই-বোন সবাইকে নিয়ে মুসলিম পরিবার গড়ে ওঠে। পরিবারের সদস্যদের মধ্যে পারস্পরিক আস্থা, বিশ্বাস, ভালোবাসা, সহানুভূতি, সৌহার্দ ও সম্প্রীতি এবং সর্বাত্মক সহযোগী মনোভাব প্রতিষ্ঠাই এ সংস্থার মূল লক্ষ্য। পরিবার তথা স্বজনদের দায়িত্ব পালন বিষয়ে আল্লাহ তায়ালা বলেন, \"আর নিকটাত্মীয়কে তার হক দিয়ে দাও।” (সূরা বনি-ইসরাহিল: ২৬) এভাবে পরিবারের সবার হক আদায়ের মাধ্যমে একে অপরের প্রতি আস্থা, বিশ্বাস গড়ে ওঠে। যার ফলে আদর্শ পরিবার গঠিত হয়। মানুষ সামাজিক জীব। আত্মীয়-অনাত্মীয়, মুসলিম-অমুসলিম, পাড়া-প্রতিবেশী নিয়ে পারস্পরিক নির্ভরশীলতার ভিত্তিতে তাকে সামাজিক জীবননির্বাহ করতে হয়। অবিচার-জুলুম, অধিকার আত্মসাৎ, হত্যা, চুরি-ডাকাতি-ছিনতাই, ব্যভিচার ও নানারকম খারাপ আচরণ সামাজিক জীবনকে দুর্বিষহ করে তোলে। আল-কুরআনে এ সমস্যাগুলোর নিরসনে আল্লাহ-তায়ালা বলেন, \"তোমরা ন্যায়বিচার করো। তা তাকওয়ার সর্বাধিক নিকটবর্তী।\" (সুরা আল- মায়েদা : ৮) এব্যাপারে হাদিসেও বিস্তারিত বর্ণনা রয়েছে। এভাবেই সহানুভূতি, সদাচার ও ন্যায়নীতির ভিত্তিতে কুরআন মাজিদ আদর্শ পরিবার ও আদর্শ সমাজ গঠনে অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "11",
      "uddipok": "সাকিনা: আল্লাহ তায়ালা আমাদের আদি পিতা-মাতাকে সৃষ্টি করে সুখ- শান্তির উদ্যানে বসবাস করতে বলেন। কিন্তু তাদেরকে সুখময় স্থান থেকে বের করতে বিশেষ একজন খুবই তৎপর হয়ে ওঠে। ইসরাত জাহান: তারা বধির, বোবা ও অন্ধ।",
      "tag": "DIC 25",
      "sub_questions": [
        {
          "label": "ক",
          "question": "'আসসুফাহা' অর্থ কী?",
          "explanation": "আস সুফাহা অর্থ নির্বোধ।"
        },
        {
          "label": "খ",
          "question": "'জামিউল কুরআন' কাকে বলা হয়?",
          "explanation": "ইসলামের তৃতীয় খলিফা হযরত উসমান (রা)-কে জামিউল কুরআন বলা হয়। হযরত উসমান (রা)-এর সময় ভিন্ন ভিন্ন রীতিতে কুরআন পাঠের ফলে বিভ্রান্তির সৃষ্টি হয়। এ অবস্থা থেকে পরিত্রাণের জন্য কুরআনের প্রথম পাণ্ডুলিপিটি থেকে সাতটি কপি তৈরি করা হয় এবং সেগুলো বিভিন্ন এলাকায় পাঠানো হয় যাতে সবাই একই রীতিতে 'কুরআন তিলাওয়াত করতে পারে। কুরআনকে বিকৃতির হাত থেকে রক্ষা করে কুরআন পাঁঠের অভিন্ন রীতি চালু করায় হযরত উসমান (রা)-কে 'জামিউল কুরআন' বলা হয়।"
        },
        {
          "label": "গ",
          "question": "উদ্দীপকে সাকিনা যাদের সম্পর্কে বলেছেন তাদেরকে সুখময় স্থান থেকে বের করতে কে তৎপর হয়ে উঠেছিল? ব্যাখ্যা করো।",
          "explanation": "উদ্দীপকে সাকিনা যাদের সম্পর্কে বলেছেন তাদেরকে সুখময় স্থান থেকে বের করতে ইবলিস শয়তান তৎপর হয়ে উঠেছিল। ইবলিসের নাম আযাযিল। সে ছিল জিন। আযাযিল সীমাহীন অহংকার ও ভয়ানক অবাধ্যতার জন্য আল্লাহর রহমত থেকে দূরে সরে গিয়েছিল বলে তাকে শয়তান বলা হয়েছে। আল্লাহ তায়ালা আদি পিতা-মাতাকে জান্নাতে থাকার নির্দেশ দিয়েছিল তখন, ইবলিসের ধোকায় পড়ে আদি পিতা-মাতা জান্নাত থেকে বের হয়ে যায়। যা উদ্দীপকে সাকিনার বক্তব্যেও ফুটে উঠেছে। উদ্দীপকে সাকিনা বলে, আল্লাহ তায়ালা আদি-পিতা-মাতাকে সৃষ্টি করে সুখ-শান্তির 'উদ্যানে বসবাস করতে বলেন। সুখময় স্থান থেকে বের করতে বিশেষ একজন খুবই তৎপর হয়ে ওঠে। যা ইবলিসকে নির্দেশ করে। কেননা, আল্লাহ তায়ালা আদি পিতা-মাতা হযরত আদম (আ) ও হাওয়া (আ)-কে একটি শর্তের মাধ্যমে জান্নাতে থাকার নির্দেশ দিয়েছিল। তখন ইবলিস আদি পিতামাতাকে ঐ শর্তের অমান্য করায়। এতে করে তাদেরকে জান্নাত থেকে বের হয়ে যেতে হয়। সুতরাং আদি-পিতা- মাতাকে জান্নাত থেকে বের করার জন্য ইবলিস তৎপর হয়ে ওঠে।"
        },
        {
          "label": "ঘ",
          "question": "উদ্দীপকে ইসরাত জাহানের উক্তিটি কাদের সম্পর্কে করা হয়েছে? বিশ্লেষণ করো।",
          "explanation": "উদ্দীপকে ইসরাত জাহানের উক্তিটি মুনাফিকদের সম্পর্কে করা হয়েছে। যারা অন্তরে কুফর, শিরক ও অবাধ্যতা গোপন রেখে মুখে মুমিন সুলভ বাক্য উচ্চারণ এবং লোক দেখানোর ইবাদত সম্পন্ন করে তাদেরকে মুনাফিক বলে। মুনাফিকরা কখনো সত্য পথে 'ফিরতে পারে না। তারা সবসময় অসৎ পথে চলে। উদ্দীপকে ইসরাত জাহানের বক্তব্যে তারই প্রকাশ পেয়েছে। উদ্দীপকে ইসরাত জাহান বলেন, তারা বধির, বোবা ও অন্ধ অর্থাৎ পবিত্র কুরআনে সুরা বাকারার ১৮ নম্বর আয়াতে বলা হয়েছে, 'তারা বধির, বোবা ও অন্ধ, কাজেই তারা ফিরে আসবে না।' এখানে ফিরে আসবে না বলতে মুনাফিকরা কখনো সৎ পথে ফিরে আসবে না তা নির্দেশ করে। মুনাফিকরা নিজেদের দর্শনশক্তির সাহায্যে প্রকৃত সত্যের আলো প্রত্যক্ষ করেছে কিন্তু গ্রহণ করেনি, তাদের কথা বলার ক্ষমতাও আছে। কেবল সত্য স্বীকার ও বলার ব্যাপারে তারা বোবা হয়ে আছে। তাদের দৃষ্টিশক্তিও আছে কিন্তু সিরাতুল মুস্তাকিম দেখার ক্ষেত্রে তারা একে ব্যবহার করেনি। তাই তাদের আর সত্য ও হেদায়েতের পথে এবং চিরায়ত কল্যাণ ও আলোর দিকে প্রত্যাবর্তনের কোনো সম্ভাবনা নেই। পরিশেষে বলা যায়, উদ্দীপকে ইসরাত জাহানের উক্তিটিতে মুনাফিকদের কথা বলা হয়েছে। তাই আমাদের উচিত অসৎ পথ থেকে দূরে সরে সৎ পথে চলা।"
        }
      ]
    }
  ]
}