{
  "title": "ঢাকা, দিনাজপুর, কুমিল্লা, চট্টগ্রাম, যশোর, বরিশাল ২০১৯",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "জনাব নিজাম ও ফিরোজ মামাত-ফুফাত ভাই। ফিরোজ আল-কোরআনের বিধান মোতাবেক জীবন পরিচালনা করে না। পার্থিব জীবনের সুখ-শান্তি ও সফলতাই তার জীবনের মূল লক্ষ্য। দু জনের সাক্ষাতে এক পর্যায়ে ফিরোজের জীবনের হতাশার কথা ব্যস্ত করে। পক্ষান্তরে নিজাম আল-কোরআনের বিধান মোতাবেক সৎ জীবন-যাপন করে। দু জনের আলাপচারিতায় নিজাম ফিরোজকে বলল, আল-কোরআনের বিভিন্ন সূরায় মানবজীবনের সকল বিষয়ের বর্ণনা করা হয়েছে, এমনকি গাভীর বিষয়েও আলোচনা হয়েছে।",
      "tag": "DB, DIN.B, CB, CTG.B, JB, BB 19",
      "sub_questions": [
        {
          "label": "ক",
          "question": "আন-নূর শব্দের অর্থ কী?",
          "explanation": "আন-নূর শব্দের অর্থ জ্যোতি।"
        },
        {
          "label": "খ",
          "question": "আল-কুরআনকে ফুরকান বলা হয় কেন? ব্যাখ্যা কর।",
          "explanation": "কুরআন সত্য-মিথ্যার পার্থক্যকারী বলে একে ফুরকান বলা হয়। 'ফুরকান' (الْفَرْقان) আরবি শব্দ। এর অর্থ সত্য ও মিথ্যার পার্থক্যকারী। আল-কুরআন সত্য ও মিথ্যা, ন্যায় ও অন্যায়ের মধ্যে পার্থক্য নির্দেশ করে মানুষকে সত্য ও ন্যায়ের পথে পরিচালিত হতে উদ্বুদ্ধ করে। এ কারণে এ মহাগ্রন্থকে ফুরকান বলা হয়।"
        },
        {
          "label": "গ",
          "question": "উদ্দীপকে উল্লিখিত নিজামের আলাপচারিতায় আল-কুরআনের কোন সূরার বৈশিষ্ট্য ফুটে উঠেছে? ব্যাখ্যা কর।",
          "explanation": "উদ্দীপকের নিজামের আলাপচারিতায় আল-কুরআনের সুরা আল- বাকারার বৈশিষ্ট্য ফুটে উঠেছে। সুরা আল-বাকারা হলো সমগ্র কুরআনের মধ্যে অনন্য বৈশিষ্ট্যসম্পন্ন ও মর্যাদাপূর্ণ একটি সূরা। এ সুরায় এক হাজার আদেশ, এক হাজার নিষেধ, এক হাজার হিকমত এবং এক হাজার সংবাদ ও কাহিনির বর্ণনা রয়েছে। পবিত্র কুরআন শরিফের এ সুরাটিতেই সবচেয়ে বেশি হুকুম-আহকাম ও রীতি-নীতির নির্দেশনা দেওয়া হয়েছে। এ সুরায় গাভীর আলোচনা এসেছে মূলত বনি ইসরাইলের সাথে যুক্ত ঘটনার পরিপ্রেক্ষিতে। বনি ইসরাইলের গো-বৎসের পূজা করা ও একটি বিশেষ ঘটনার পরিপ্রেক্ষিতে গাভী জবেহের কাহিনি এ সুরাটিতে উপস্থাপিত হয়েছে। নিজামের আলাপচারিতায় এই সুরার বৈশিষ্ট্যই প্রতীয়মান হয়। উদ্দীপকের নিজাম ও ফিরোজের মধ্যে আলাপচারিতার একপর্যায়ে নিজাম বলে, আল-কুরআনের বিভিন্ন সুরায় মানবজীবনের সকল বিষয়ের বর্ণনা করা হয়েছে, এমনকি গাভীর বিষয়েও আলোচনা করা হয়েছে। তার এ বক্তব্যের সঙ্গে পবিত্র কুরআনের সুরা আল বাকারার বৈশিষ্ট্যের মিল পাওয়া যায়। কারণ বনি ইসরাইলের গো-বৎস পূজা ও গাভী জবেহ সংক্রান্ত কাহিনিটি সুরা আল-বাকারাতেই বর্ণিত হয়েছে।"
        },
        {
          "label": "ঘ",
          "question": "উদ্দীপকে ফিরোজের চিন্তা-ভাবনাকে সঠিক বলে তুমি মনে কর কি? তোমার পাঠ্য বইয়ের আলোকে বিশ্লেষণ কর।",
          "explanation": "না, উদ্দীপকে ফিরোজের পার্থিব জীবন নিয়ে চিন্তা-ভাবনাকে আমি সঠিক বলে মনে করি না। দুনিয়ার জীবন পার্থিব জীবন আর আখিরাতের জীবনকে পরকালীন জীবন বলে। মহাগ্রন্থ আল-কুরআনের অনুসরণের মধ্যেই আমাদের উভয় জীবনের কল্যাণ নিহিত রয়েছে। পক্ষান্তরে, আল-কুরআনের নির্দেশিত পথ থেকে বিচ্যুত হয়ে পার্থিব সুখ-শান্তিকেই বড় করে দেখলে জীবনে নেমে আসবে অশান্তির কালো ছায়া। আবার পরকালীন জীবনেও এর জন্য কঠিন শান্তির মুখোমুখি হতে হবে। তাই ফিরোজের চিন্তা-ভাবনা সম্পূর্ণ ভিত্তিহীন। উদ্দীপকের ফিরোজ আল-কুরআনের বিধান অনুযায়ী জীবন পরিচালনা করে না। পার্থিব জীবনের সুখ-শান্তি ও সফলতাই তার মূল লক্ষ্য। এ জন্য তাকে হতাশার শিকার হতে হয়। আল-কুরআনের বিধান আমাদেরকে হিদায়েতের পথ দেখায়। মানবজীবনের এমন কোনো দিক ও বিভাগ নেই, যার নির্দেশনা কুরআনে দেওয়া হয়নি। কুরআন ইহকালীন কল্যাণ ও পরকালীন মুক্তির সোপান। তাই কুরআন অনুসরণ করলে যেমন সফলতা নিশ্চিত, তেমনি এর বিধানানুযায়ী না চললে দুর্ভোগে থাকতে হবে চিরদিনের জন্য। সুতরাং ফিরোজের উচিত গাফিলতিতে গা না ভাসিয়ে কুরআনের আলোয় নিজেকে আলোকিত করে ইহকালীন ও পরকালীন কল্যাণ নিশ্চিত করা।"
        }
      ]
    },
    {
      "number": "2",
      "uddipok": "জনাব রাশেদ ও সুমন দু জন ব্যবসায়ী। রাশেদ সদালাপী মানুষ। তিনি অদৃশ্যে বিশ্বাস করেন, নামায প্রতিষ্ঠা করেন ও যাকাত দেন। তিনি গভীরভাবে বিশ্বাস করেন জীবন-মৃত্যুর মালিক একমাত্র আল্লাহ তায়ালা। অপরপক্ষে সুমন ব্যবসার ক্ষেত্রে ওজনে কম দেন। দ্রব্যে ভেজাল মিশিয়ে বিক্রি করেন। এলাকার মানুষের মাঝে বিশৃঙ্খলা ও প্রতিকূল পরিবেশ সৃষ্টির জন্য লোকজনকে প্রভাবিত করেন।",
      "tag": "DB, DIN.B, CB, CTG.B, JB, BB 19",
      "sub_questions": [
        {
          "label": "ক",
          "question": "কিতাব শব্দের অর্থ কী?",
          "explanation": "কিতাব (اَلكِتابُ)শব্দের অর্থ স্বয়ংসম্পূর্ণ গ্রন্থ।"
        },
        {
          "label": "খ",
          "question": "\"ইয়ামামার যুদ্ধ আল-কুরআন সংকলনকে ত্বরান্বিত করে\" ব্যাখ্যা কর'।",
          "explanation": "ইয়ামামার যুদ্ধে বহুসংখ্যক হাফেজে কুরআন সাহাবির শাহাদাত বরণের কারণে কুরআন সংকলন, ত্বরান্বিত হয়। ভণ্ডনবি দমনের জন্যে সংঘটিত ইয়ামামার যুদ্ধে মুসলমানদের মধ্যে এমন ৭০ জন সাহাবি শাহাদাতবরণ করেন, যাদের সবাই ছিলেন আল-কুরআনের পূর্ণ হাফিজ। হযরত উমর (রা) এরূপ অবস্থা দেখে উপলব্ধি করেন, এভাবে যদি শুধু মুখস্থ করে কুরআন সংরক্ষণ করা হয়, তাহলে একসময় তার কোনো না কোনো অংশ বিলুপ্ত হয়ে যেতে পারে। এই উপলব্ধির পরিপ্রেক্ষিতে হযরত উমর (রা) খলিফা আবু বকর (রা) কে গ্রন্থাকারে কুরআন সংকলনের প্রস্তাব দেন। পরবর্তী সময়ে রাষ্ট্রীয় উদ্যোগে কুরআন সংকলনের কাজ শুরু হয়। তাই বলা যায়, ইয়ামামার যুদ্ধ আল-কুরআন সংকলনকে ত্বরান্বিত করে।"
        },
        {
          "label": "গ",
          "question": "উদ্দীপকে উল্লিখিত জনাব রাশেদের মধ্যে কাদের বৈশিষ্ট্য বিদ্যমান? ব্যাখ্যা কর।",
          "explanation": "উদ্দীপকে উল্লেখিত জনাব রাশেদের মধ্যে মুত্তাকিদের বৈশিষ্ট্য বিদ্যমান। মুত্তাকি এমন ব্যক্তি যার মধ্যে তাকওয়া অর্থাৎ আল্লাহভীতি রয়েছে। মুত্তাকি ব্যক্তি অদৃশ্য বিষয়সমূহে ইমান পোষণ করেন, নিয়মিত সালাত আদায়, আল্লাহর পথে অর্থ ব্যয় এবং পরকালে বিশ্বাস করেন। পরকালীন জীবনের ক্ষতির কারণ হতে পারে এমন কাজ ও বিষয় থেকে তিনি নিজেকে বিরত রাখেন। জনাব রাশেদের মধ্যেও এ গুণগুলোর প্রতিফলন ঘটেছে। উদ্দীপকের জনাব রাশেদ একজন সদালাপী মানুষ। তিনি অদৃশ্যে ইমান রাখেন, নামাজ কায়েম এবং জাকাত প্রদান করেন। তিনি গভীরভাবে বিশ্বাস করেন, জীবন-মৃত্যুর মালিক একমাত্র আল্লাহ তায়ালা। মুত্তাকির প্রথম পরিচয় হলো তারা গায়েব বা অদৃশ্য বিষয়সমূহে ইমান পোষণ করেন। মুত্তাকি ব্যক্তি সব নিয়ম মেনে বিনয়, নম্রতা ও নিষ্ঠার সাথে সালাত আদায় করেন এবং জাকাত-সদকা আদায় করেন। মুত্তাকিরা পরকালীন জীবনেও পূর্ণ বিশ্বাস রাখেন। সুতরাং উল্লিখিত সব গুণ জনাব রাশেদের চরিত্রে উপস্থিত থাকার কারণে তিনিও একজন মুত্তাকি হিসেবে অভিহিত হবেন।"
        },
        {
          "label": "ঘ",
          "question": "উদ্দীপকে উল্লিখিত জনাব সুমনের কর্মকান্ডের সামাজিক প্রভাব বিশ্লেষণ কর।",
          "explanation": "উদ্দীপকে উল্লেখিত জনাব সুমনের মুনাফিকি কর্মকাণ্ডের ফলে সমাজে নেতিবাচক প্রভাব পড়ে। মুনাফিকরা প্রতারণা ও শঠতাপূর্ণ জীবনযাপন করে। তারা মুমিন ও কাফির দুই পক্ষের কাছেই উস্কানিমূলক বিভিন্ন মিথ্যা তথ্য দিয়ে সমাজে উত্তেজনার সৃষ্টি করে। তারা বিভিন্ন অপতৎপরতার মাধ্যমে সমাজে বিপর্যয় সৃষ্টি করে, যা সুমনের কর্মকাণ্ডেও লক্ষণীয়। উদ্দীপকের সুমন ব্যবসার ক্ষেত্রে ওজনে কম দেয় এবং ভেজাল দ্রব্য বিক্রি করে। এছাড়া এলাকার মানুষের মাঝে বিশৃঙ্খলা ও প্রতিকূল পরিবেশ সৃষ্টির জন্য লোকজনকে প্রভাবিত করে। তার এ কর্মকান্ডের ফলে সামাজিক বিপর্যয় সৃষ্টি হয়। সমাজে সবসময় অপরাধ, অনিয়ম ও অনাচার লেগেই থাকে। মানুষের প্রতি মানুষের বিশ্বাসের মাত্রা একেবারে শূন্যের ঘরে নেমে যায়। সামাজিক ভ্রাতৃত্ববোধ দুর্বল হয় এবং এতে অপরের প্রতি সহযোগিতা কমে যায়। অস্থির এই অবস্থায় সামাজিক উন্নয়ন ব্যাহত এবং আরো সামাজিক সমস্যার সৃষ্টি হয়। মুনাফিকদের প্রতারণা ও শঠতাপূর্ণ আচরণ শুধু সমাজজীবনেই নয় বরং জীবনের প্রতিটি পর্যায়েই বিপর্যয় সৃষ্টি করে। তাই আমাদের উচিত নিজেদের এবং সমাজের মধ্য থেকে এ ধরনের কর্মকাণ্ড নির্মূল করা।"
        }
      ]
    },
    {
      "number": "3",
      "uddipok": "জনাব আকবর ও শাহেদ একই এলাকায় বাস করেন। আকবর একজন সৎ ও মেধাবী গবেষক। দশ বছর বয়সের পূর্বেই তিনি আল-কুরআন হিফ্য করেন। শৈশবেই তাঁর পিতা • ইন্তিকাল করেন। মায়ের স্নেহেই তিনি লালিত-পালিত হন। তিনি গুরুত্বপূর্ণ কোনো কাজ করার পূর্বে দু'রাকাত নফল নামায আদায় করেন। তিনি মায়ের সঙ্গে হজ পালন করেন এবং হিজাযে শিক্ষা লাভ করেন। অপরপক্ষে শাহেদ একজন দুর্নীতিপরায়ন লোক। তিনি ইসলামি শরীয়তের উৎস হিসেবে আল-কুরআনই যথেষ্ট মনে করেন। একথা শুনে মসজিদের ইমাম সাহেব মহানবি (স) এর বিদায় হজের ভাষণে রেখে যাওয়া শরীয়তের বিধানের কথা স্মরণ করিয়ে দেন।",
      "tag": "DB, DIN.B, CB, CTG.B, JB, BB 19",
      "sub_questions": [
        {
          "label": "ক",
          "question": "ইমাম মুসলিম (র) কত হিজরিতে জন্মগ্রহণ করেন?",
          "explanation": "ইমাম মুসলিম (র) ২০৪ হিজরিতে জন্মগ্রহণ করেন।"
        },
        {
          "label": "খ",
          "question": "হিজরি তৃতীয় শতককে হাদিস সংকলনের স্বর্ণযুগ বলা হয় কেন? ব্যাখ্যা কর।",
          "explanation": "হাদিস সংকলনের চরম উন্নতি ও বিকাশের কারণে হিজরি তৃতীয় শতককে হাদিস সংকলনের স্বর্ণযুগ বলা হয়। হিজরি তৃতীয় শতকে পূর্ণ সনদসম্পন্ন হাদিসসমূহ স্বতন্ত্রভাবে সজ্জিত ও বিন্যস্ত হয়। এ সময়ে সনদের তারতিব ও বিশুদ্ধতার ওপর পূর্ণমাত্রায় গুরুত্বারোপ করা হয়। ইলমুল জারাহ ওয়াত তা'দীল এবং 'তানকীদুল হাদিস' শীর্ষক হাদিস নিরীক্ষার সূক্ষ্ম তত্ত্ব আলাদা বিভাগ হিসেবে গড়ে ওঠে। এ শতাব্দীতেই হাদিস সংশ্লিষ্ট জ্ঞান ও সংস্কৃতি জগতের এক একটি অক্ষয় পিরামিড 'সিহাহ সিত্তাহ' প্রণীত হয়।"
        },
        {
          "label": "গ",
          "question": "উদ্দীপকে উল্লিখিত জনাব আকবরের জীবনের সাথে কোন বিখ্যাত মনীষীর জীবনের মিল রয়েছে? ব্যাখ্যা কর।",
          "explanation": "উদ্দীপকে উল্লেখিত জনাব আকবরের জীবনের সাথে বিখ্যাত মনীষী ইমাম বুখারি (র)-এর জীবনের মিল রয়েছে। ইমাম বুখারি (র) ছিলেন তীক্ষ্ণ স্মৃতিশক্তিধর, গবেষক, মুহাদ্দিস ও অসাধারণ সৃজনশীলতার অধিকারী। দশ বছর বয়সের পূর্বেই তিনি আল কুরআন মুখস্থ করেন। শৈশবেই পিতৃহারা হন। তাঁর মা তাকে লালন-পালন করেন। পরবর্তীতে তিনি মায়ের সাথে হজ সম্পাদন করেন এবং হিজাযে • শিক্ষা গ্রহণে মনোনিবেশ করেন। এদিক থেকে জনাব আকবরের সঙ্গে তার জীবনের মিল পাওয়া যায়। উদ্দীপকের জনাব আকবর একজন সৎ ও মেধাবী গবেষক। দশ বছর বয়সে তিনি কুরআনের হাফেজ হন। শৈশবে তাঁর পিতা মৃত্যুবরণ করলে তিনি মায়ের স্নেহে লালিত-পালিত হন। এক পর্যায়ে মায়ের সাথে হজ পালন করেন এবং হিজাযে শিক্ষা লাভ করেন। তার জীবনের এ ঘটনা ইমাম বুখারি (র)-এর জীবনেরই প্রতিচ্ছবি। কারণ অল্প বয়সে কুরআন হিফজ, শৈশবে পিতৃহারা হয়ে মায়ের স্নেহে লালিত-পালিত হওয়া, হজ পালন ও শিক্ষা লাভ করা ইত্যাদি সবই ইমাম বুখারি (র)-এর জীবনের সঙ্গে মিলে যায়।"
        },
        {
          "label": "ঘ",
          "question": "মসজিদের ইমাম সাহেব মহানবি হযরত মুহাম্মদ (স) এর বিদায় হজের ভাষণে যে বিষয়ের প্রতি ইঙ্গিত করেছেন তা পালনের যৌক্তিকতা উল্লেখ কর।",
          "explanation": "মসজিদের ইমাম সাহেব মহানবি (স)-এর বিদায় হজের ভাষণে হাদিসের প্রতি ইঙ্গিত করেছেন, যার বিধান পালন করা আমাদের জন্য অপরিহার্য। ইসলামি শরিয়তে আল কুরআন হলো ইসলামের প্রদীপ, আর হাদিস তার বিচ্ছুরিত আলো। আল কুরআনের সর্বোৎকৃষ্ট ব্যাখ্যাগ্রন্থ হলো হাদিস। ইসলামের যাবতীয় মৌল নীতিমালা কুরআন দ্বারাই নির্ধারিত। আর হাদিস সেই মৌল নীতিকে ভিত্তি করে তার প্রায়োগিক দিকনির্দেশনা দেয়। রাসুল (স) বিদায় হজের ভাষণে শরিয়তের বিধান হিসেবে কুরআনের সাথে হাদিসেরও সত্যতা প্রদান করে গেছেন। যা মসজিদের ইমাম সাহেবের বক্তব্যেও প্রতিফলিত হয়। উদ্দীপকের দুর্নীতিপরায়ণ ব্যক্তি শাহেদ মনে করেন, ইসলামি শরিয়তের উৎস হিসেবে শুধু আল কুরআনই যথেষ্ট। তার এ কথা শুনে ইমাম সাহেব মহানবি (স)-এর বিদায় হজের ভাষণে রেখে যাওয়া শরিয়ত তথা হাদিসের কথা স্মরণ করিয়ে দেন। রাসুল (স) বিদায় হজের ভাষণেন বিধান হিসেবে মানুষের জন্য দুইটি বিষয়ের কথা উল্লেখ করেন। একটি হলো কুরআন, অপরটি হাদিস। আল কুরআনের ভাষাশৈলী অনেক নিগূঢ় তাৎপর্য বহন করে। আমাদের পক্ষে সেই অর্থ বিশ্লেষণ করে আমল করা সবক্ষেত্রে সম্ভব নয়। হাদিসের মাধ্যমে কুরআনে নির্দেশিত বিধানগুলো বুঝে সঠিকভাবে আমল করা সম্ভব। হাদিস পবিত্র কুরআনের ব্যাখ্যাগ্রন্থ। যেমন- আল-কুরআনে নামাজ কায়েমের কথা বলা হয়েছে, কিন্তু কীভাবে বা কোন নিয়মে তা কায়েম করতে হবে সে ব্যাপারে স্পষ্ট কিছু বলা হয়নি। হাদিস এই নামাজ কায়েমের নিয়ম ও পদ্ধতি বর্ণনা করেছে। সুতরাং বলা যায়, সহিহভাবে আমল করতে হলে এবং কুরআনকে বুঝতে হলে হাদিস পাঠ ও অনুসরণের ভূমিকা অনস্বীকার্য।"
        }
      ]
    },
    {
      "number": "4",
      "uddipok": "জনাব বশির ও তারিফ একই মহল্লার অধিবাসী। তারিফ বশিরের সাথে সৎভাব বজায় রাখেন। বশির অসুস্থ হলে তাঁকে দেখতে যান। দেখা হলে সালাম দেন। তিনি মনে করেন বশির তাঁরই দেহের একটি অংশ। অপরদিকে বশির তারিফের সাথে সৎ আচরণ করেন না বরং সুযোগ পেলেই তাঁর ক্ষতি করার চেষ্টা করেন। একথা মুহাদ্দিস জানতে পারলে, তিনি তাঁদেরকে মহানবি (স) এর নিম্মোক্ত হাদিসটি শোনান- \"তুমি মুমিনদেরকে পারস্পরিক সহানুভূতি প্রদর্শনের দিক দিয়ে একই দেহের ন্যায় দেখতে পাবে।\"",
      "tag": "DB, DIN.B, CB, CTG.B, JB, BB 19",
      "sub_questions": [
        {
          "label": "ক",
          "question": "আল-হাসাদ (الحَسَنُ)শব্দের অর্থ কী?",
          "explanation": "আল-হাসাদ (اَلْحَسَدُ) শব্দের অর্থ হিংসা।"
        },
        {
          "label": "খ",
          "question": "\"তোমরা ঋণ থেকে সাবধান হও। কেননা ঋণ রাতের দুশ্চিন্তা ও দিনের লাঞ্চনার কারণ।\"- ব্যাখ্যা কর।",
          "explanation": "ঋণের অশুভ পরিণতি সম্পর্কিত হাদিসটি দ্বারা রাসুল (স) আমাদেরকে ঋণ গ্রহণে বিরত থাকার নির্দেশ দিয়েছেন। ঋণ হলো এমন এক ধরনের দায়বদ্ধতা, যার জন্য নিজের মর্যাদা ক্ষুন্ন হয় এবং দুশ্চিন্তাগ্রস্ত হতে হয়। একজন ঋণগ্রহীতা সমাজে স্বাধীনভাবে চলতে পারে না। কারণ সবসময় ঋণদাতার উপস্থিতি তার মনে উদ্বেগের সৃষ্টি করে। কখনও কখনও জনসমক্ষে তাকে ঋণের জন্য অপমানিত হতে হয়। এসব লাঞ্ছনা ঋণগ্রহীতাকে স্বস্তিতে থাকতে দেয় না। সে রাতে দুশ্চিন্তার শিকার হয় এবং তার সার্বিক অবস্থার উন্নতি বাধাগ্রস্ত হয়। এরূপ অবস্থা থেকে বাঁচার জন্যই রাসুল (স) খঋণ গ্রহণ থেকে সাবধান থাকার নির্দেশ দিয়েছেন।"
        },
        {
          "label": "গ",
          "question": "উদ্দীপকে বর্ণিত জনাব তারিফের আচরণ কোন শিক্ষার সাথে সাদৃশ্যপূর্ণ? ব্যাখ্যা কর।",
          "explanation": "উদ্দীপকে বর্ণিত জনাব তারিফের আচরণ ইসলামে ভ্রাতৃত্ববোধ সম্পর্কিত হাদিসটির শিক্ষার সাথে সাদৃশ্যপূর্ণ। ইসলামি ভ্রাতৃত্ববোধের শিক্ষা হলো দেশ, কাল, জাতি, বর্ণ-নির্বিশেষে সব মুসলিম ইসলামি আদর্শের ভিত্তিতে এক অবিচ্ছেদ্য ভ্রাতৃত্বের বন্ধনে আবন্ধ। মুমিনের ভ্রাতৃত্ব ইমানের অনিবার্য দাবির ফল। পরস্পরের সুখ- দুঃখ উপলব্ধি এবং আচার-আচরণ, বিশ্বাস ও চিন্তার ঐক্যে মুমিনরা যেন এক অভিন্ন দেহ। একজন মুমিন অসুস্থ হলে অপর মুমিন তার সেবা করবে, পরস্পরের সাথে সর্বদা সদ্ভাব বজায় রাখবে। এটাই ইসলামি ভ্রাতৃত্ববোধের শিক্ষা। রাসুল (স) বলেন, 'তুমি মুমিনদেরকে তাদের পারম্পরিক দয়া, তাদের মধ্যস্থিত ভালবাসা ও পারস্পরিক সহানুভূতি প্রদর্শনে একটি দেহসদৃশ দেখতে পাবে' (বুখারি ও মুসলিম)। তারিফের আচরণে এই হাদিসের শিক্ষাই প্রতিফলিত হয়। উদ্দীপকে বর্ণিত জনাব বশির ও তারিফ একই মহল্লার অধিবাসী। তারিফ বশিরের সাথে সৎভাব বজায় রাখেন। বশির অসুস্থ হলে তাঁকে দেখতে যান এবং দেখা হলে সালাম দেন। জনাব তারিফ মনে করেন, বশির তারই দেহের একটি অংশ। তার এই শিক্ষাটি এসেছে রাসুল (স)-এর ভ্রাতৃত্ববোধ সম্পর্কিত হাদিস থেকে। কারণ ভ্রাতৃত্ববোধ সম্পর্কিত উক্ত হাদিসটিই সব মুসলিমকে পারস্পরিক দয়া ও কল্যাণকামিতার শিক্ষা দেয়।"
        },
        {
          "label": "ঘ",
          "question": "উদ্দীপকের আলোকে জনাব বশিরের আচরণের সামাজিক প্রভাব বিশ্লেষণ কর।",
          "explanation": "উদ্দীপকের জনাব বশিরের শত্রুতামূলক আচরণে সমাজে নেতিবাচক প্রভাব পড়বে। ইসলামি ভ্রাতৃত্ব পারস্পরিক দয়া, ভালবাসা ও কল্যাণকামিতার ওপর প্রতিষ্ঠিত। অসদাচরণ করা, সুসম্পর্ক বজায় না রাখা, অন্যের ক্ষতি করা ইত্যাদি ইসলামি ভ্রাতৃত্ববোধের পরিপন্থি। কারণ এসব আচরণ সমাজে বিরূপ প্রভাবের সৃষ্টি করে। সমাজের কেউ যদি অন্যদের সাথে সদাচরণ না করে বরং ক্ষতিসাধন করার চেষ্টা করে, তাহলে সমাজে শান্তি বিরাজ করা সম্ভব হয় না। উপরন্তু এই ধরনের আচরণের প্রভাবে সমাজে পরস্পরের মধ্যে শত্রুতা, ঠকানোর মানসিকতা, স্বার্থচিন্তা ইত্যাদির সৃষ্টি হয়। ফলে সমাজ থেকে শান্তি দূর হয়ে অশান্তি ও বিশৃঙ্খলার সৃষ্টি হয়। জনাব বশিরের আচরণের সামাজিক প্রভাবও এরকমই। উদ্দীপকের জনাব বশির ও তারিফ একই মহল্লার অধিবাসী। জনাব তারিফ বশিরের সাথে ভ্রাতৃত্ববোধ বজায় রাখলেও জনাব বশির তার সাথে সদাচরণ করেন না। উপরন্তু সুযোগ পেলেই ক্ষতি করার চেষ্টা করেন। বশিরের আচরণ সমাজের শান্তি বিনষ্ট করে। অবিশ্বাস, শত্রুতা, স্বার্থচিন্তা ইত্যাদির জন্ম দেয়। পারস্পরিক কল্যাণ, সহানুভূতি ও ভালোবাসা থেকে সবাইকে বঞ্চিত হতে হয়। অসদাচরণ, স্বার্থচিন্তা, অন্যের ক্ষতি করা ইত্যাদি ইসলামি ভ্রাতৃত্বের প্রতিবন্ধক। সামাজিক অশান্তি ও অস্থিতিশীলতা সৃষ্টিতে এগুলো প্রধান ভূমিকা পালন করে। তাই ইসলামি ভ্রাতৃত্ববোধ রক্ষায় এবং সামাজিক শান্তি প্রতিষ্ঠায় আমাদেরকে অসদাচরণ ও শত্রুতা পরিহার করে চলতে হবে।"
        }
      ]
    },
    {
      "number": "5",
      "uddipok": "জনাব মফিজ ও রাকিব দু জন বাল্যবন্ধু। রাকিব লন্ডন প্রবাসী। দীর্ঘদিন পর দু'জনের সাক্ষাত। দু'জনের আলাপচারিতায় এক পর্যায়ে রাকিব বলল, বন্ধু! পৃথিবী গতিশীল। সময়ের বিবর্তনে মানুষ নতুন নতুন সমস্যা ও জিজ্ঞাসার সম্মুখীন হচ্ছে। অনেক পূর্বে প্রবর্তিত ইসলাম কীভাবে এসব সমস্যার সমাধান দিতে পারে? তার উত্তরে মফিজ বলল, মহানবি (স) বলেছেন, \"আমার উম্মত কোনো ভুলের উপর একতাবদ্ধ হতে পারে না।\"",
      "tag": "DB, DIN.B, CB, CTG.B, JB, BB 19",
      "sub_questions": [
        {
          "label": "ক",
          "question": "ইজতিহাদ শব্দের অর্থ কী?",
          "explanation": "ইজতিহাদ (اِجْتِهَادُ) শব্দের অর্থ গবেষণা করা।"
        },
        {
          "label": "খ",
          "question": "أَوْلَئِكَ عَلَى هُدًى مِنْ رَّبِّهِمْ وَأَوْلَئِكَ هُمُ الْمُفْلِحُونَ . এ আয়াতের অর্থ লিখ ।",
          "explanation": "আয়াতটিতে মুত্তাকিদের সফলতার কথা বলা হয়েছে। আয়াতের অর্থ- তারা (মুত্তাকিরা) তাদের প্রভুর পক্ষ থেকে হেদায়েতের ওপর রয়েছে এবং তারাই সফলকাম।"
        },
        {
          "label": "গ",
          "question": "উদ্দীপকে উল্লিখিত হাদিসটি ইসলামের কোন উৎসের সাথে সাদৃশ্যপূর্ণ? ব্যাখ্যা কর।",
          "explanation": "উদ্দীপকে উল্লিখিত হাদিসটি ইসলামের তৃতীয় উৎস ইজমার সাথে সাদৃশ্যপূর্ণ। শরিয়তের কোনো বিধানের ব্যাপারে একই যুগের উম্মতে মুহাম্মদির মুজতাহিদদের একমত হওয়াকে ইজমা বলে। বিভ্রান্তি এড়িয়ে সঠিক পথে থাকার জন্য রাসুল (স)-এর উম্মতকে ইজমা করার অধিকার দেওয়া হয়েছে। বিশ্ব পরিবর্তনশীল। সময়ের পরিক্রমায় সৃষ্টি হচ্ছে নতুন নতুন সমস্যার। এ সব সমস্যা নিয়ে যাতে কোনো বিভ্রান্তি না হয় সেজন্য রাসুল (স) জ্ঞানসমৃদ্ধ আলেম ও উম্মাহকে ইজমা করার অধিকার দিয়েছেন। মফিজের উল্লিখিত হাদিসে এ বিষয়টিই প্রতিফলিত হয়। উদ্দীপকে উল্লেখিত রাকিব দেখতে পায় সময়ের বিবর্তনে বিশ্বে নতুন নতুন সমস্যা ও জিজ্ঞাসার উদ্ভব হয়। অনেক পূর্বে প্রবর্তিত ইসলাম কীভাবে এসব সমস্যার সমাধান করতে পারবে, তা নিয়ে সে প্রশ্ন তোলে বন্ধুর কাছে। তার সংশয় দূর করতে বন্ধু মফিজ ইজমা সম্পর্কিত মহানবি (স) এর হাদিসটি বর্ণনা করে। মফিজ বলে, মহানবি (স) বলেছেন, 'আমার উম্মত কোনো ভুলের ওপর একতাবদ্ধ হতে পারে না'। ভুল বিধান গ্রহণের ব্যাপারে সতর্কতা উচ্চারণ করে মহানবি (স) এই হাদিসের মাধ্যমেই ইজমার বৈধতার স্বীকৃতি দেন এবং নতুন নতুন সমস্যা সমাধানের দ্বার উম্মোচন করেন।"
        },
        {
          "label": "ঘ",
          "question": "উদ্দীপকে উল্লিখিত রাকিবের বক্তব্যের সাথে তুমি কি একমত? মতামতের সপক্ষে যুক্তি উপস্থাপন কর।",
          "explanation": "না, ইসলামের গতিশীলতার প্রশ্নে রাকিবের বক্তব্যের সাথে আমি একমত নই। ইসলাম একটি পূর্ণাঙ্গ জীবনবিধান। মানবজীবনের এমন কোনো দিক ও বিভাগ নেই, যার বর্ণনা ইসলামে দেওয়া হয়নি। আল্লাহ তায়ালা কুরআনকে মানুষের জন্য উপদেশ হিসেবে দিয়েছেন। আমরা কুরআন থেকে জ্ঞান আহরণ করে ব্যবহারিক জীবনে প্রয়োগ করতে পারি। রাসুল (স) তার জীবনাদর্শের লিখিত দলিল হিসেবে রেখে গেছেন হাদিস গ্রন্থকে। আর নতুন নতুন উদ্ভূত সমস্যা সমাধানের জন্য গবেষণার নির্দেশনা এসেছে কুরআন ও হাদিসে। কিন্তু রাকিবের সীমিত জ্ঞান ইসলামের এই গভীর তাৎপর্য উপলব্ধি করতে পারেনি। উদ্দীপকের রাকিব মনে করে অনেক আগে প্রবর্তিত ইসলাম বিশ্বে সৃষ্ট নতুন নতুন সমাধানে অক্ষম। তার ধারণা এমন যে, ইসলামে সেসব বিধানই শুধু প্রবর্তিত রয়েছে, যেসব বিধানের ব্যাপারে তৎকালীন তথা রাসুল (স) এর সময়ের মানুষেরা সমস্যায় পড়তো। কিন্তু তার এ ধারণা সম্পূর্ণ ভুল এবং ভিত্তিহীন। কারণ ইসলামে নতুন নতুন সমস্যার সমাধানের ব্যাপারে ইজতিহাদ করার ঘোষণা দেওয়া হয়েছে। মানুষ যাতে ভ্রান্ত কোনো বিধান গ্রহণ না করে সে জন্যই তা করতে বলা হয়েছে। রাসুল (স) বলেন, 'বিভ্রান্তির ওপর আমার উম্মত একমত হবে না' (ইবনে মাজাহ)। ইসলাম সর্বযুগের জন্য সর্বজনীন ধর্ম। কুরআন ও হাদিস সঠিকভাবে গবেষণা করলে মানবজীবনের সব সমস্যার সমাধান মেলে। আমাদের উচিত প্রকৃত মুমিন হয়ে কুরআন ও হাদিসের তাৎপর্য উপলব্ধি করার চেষ্টা করা।"
        }
      ]
    },
    {
      "number": "6",
      "uddipok": "জনাব মুনাফ ও ইকরাম দু জন একই গ্রামের বাসিন্দা। দু জনই কৃষিকাজ করেন। ইকরাম নিজের জমি চাষ করার সময় অন্যের জমির সীমানা ঠিক রাখেন না। অপরদিকে মুনাফ জীবনের সকল ক্ষেত্রে আল-কুরআন ও সুন্নাহের অনুশাসন মেনে চলেন। তিনি নিজের জমি চাষ করেন। বর্তমানে জমি লিজ পদ্ধতি চালু হয়েছে। এ পদ্ধতি বৈধ কি-না তা জানার জন্য একজন বিজ্ঞ আলেমের নিকট গেলে, তিনি আল-কুরআনের নিম্নোক্ত আয়াত তিলাওয়াত করেন- \"হে বিচক্ষণ জ্ঞানীগণ! তোমরা গভীর চিন্তা-ভাবনা ও প্রজ্ঞা অবলম্বন কর।\"",
      "tag": "DB, DIN.B, CB, CTG.B, JB, BB 19",
      "sub_questions": [
        {
          "label": "ক",
          "question": "কিয়াসের রুকুন কয়টি?",
          "explanation": "কিয়াসের রুকুন চারটি । এই চারটি রুকুন বা ভিত্তি উপস্থিত না থাকলে কোনো কিয়াস (সাদৃশ্যমূলক অনুমান) শুদ্ধ হয় না।"
        },
        {
          "label": "খ",
          "question": "طلب كتب الخلالِ فَرِيضَةً بَعْدَ الْفَرِيضَةِ এই হাদিসটির অর্থ লিখ ।",
          "explanation": "طَلَبُ الْحَلَالِ فَرِيضَةٌ بَعْدَ الْفَرِيضَةِ (উচ্চারণ: তলাবুল হালালি ফারিদাতুন বা'দাল ফারিদাহ ) এই হাদিসটির অর্থ হলো: \"ফরয ইবাদতসমূহের পর হালাল রুজি (জীবিকা) অন্বেষণ করাও একটি ফরয।\" ব্যাখ্যা: এর অর্থ হলো, একজন মুসলমানের জন্য ইসলামের প্রধান ফরয ইবাদতগুলো (যেমন: পাঁচ ওয়াক্ত সালাত, রোযা ইত্যাদি) পালন করার পর সবচেয়ে গুরুত্বপূর্ণ দায়িত্ব হলো হালাল বা বৈধ পন্থায় নিজের এবং পরিবারের জন্য জীবিকা উপার্জন করা। এটিও একটি ফরয বা আবশ্যকীয় কর্তব্য। এই হাদিসটি ইসলামে কর্মের গুরুত্ব এবং সৎ পথে উপার্জনের অপরিহার্যতা তুলে ধরে।"
        },
        {
          "label": "গ",
          "question": "উদ্দীপকে উল্লিখিত আল-কুরআনের আয়াতটি ইসলামি শরীয়তের কোন উৎসের প্রতি ইঙ্গিত করে? ব্যাখ্যা কর।",
          "explanation": "উদ্দীপকে উল্লিখিত আল-কুরআনের আয়াতটি ইসলামী শরীয়তের চতুর্থ উৎস কিয়াস (الْقِيَاسُ) -এর প্রতি ইঙ্গিত করে। ব্যাখ্যা কিয়াস শব্দের অর্থ হলো অনুমান, তুলনা বা সাদৃশ্যমূলক যুক্তি। ইসলামি পরিভাষায়, যেসকল নতুন সমস্যার বিধান সরাসরি কুরআন বা সুন্নাহে পাওয়া যায় না, সেগুলোর সমাধান কুরআন বা সুন্নাহে বর্ণিত কোনো বিধানের ‘ইল্লাত’ (عِلَّة) বা কার্যকরী কারণের সাথে তুলনা করে বের করাকে কিয়াস বলে। উদ্দীপকে জমি লিজ বা বন্ধক দেওয়ার একটি আধুনিক পদ্ধতির কথা বলা হয়েছে, যার সরাসরি বর্ণনা ১৪০০ বছর আগের কুরআন বা সুন্নাহে নেই। এই ধরনের নতুন সমস্যার সমাধানের জন্যই ইসলামি শরীয়ত ইজতিহাদ বা গবেষণার পথ খোলা রেখেছে, যার অন্যতম প্রধান পদ্ধতি হলো কিয়াস। বিজ্ঞ আলেম সাহেব \"হে বিচক্ষণ জ্ঞানীগণ! তোমরা গভীর চিন্তা-ভাবনা ও প্রজ্ঞা অবলম্বন কর\" — এই আয়াতটি তিলাওয়াত করে মূলত এটাই বুঝিয়েছেন যে: বুদ্ধিবৃত্তিক গবেষণার অনুমোদন: আল-কুরআন নিজেই জ্ঞানী ও বিচক্ষণ ব্যক্তিদের নতুন উদ্ভূত সমস্যা নিয়ে গভীর চিন্তা ও গবেষণা করার নির্দেশ দেয়। এটিই হলো কিয়াস বা ইজতিহাদের ভিত্তি। সরাসরি বিধানের অনুপস্থিতি: আলেম সাহেব সরাসরি 'হ্যাঁ' বা 'না' উত্তর না দিয়ে এই আয়াতটি শুনিয়েছেন, কারণ জমি লিজের মতো আধুনিক চুক্তির বিধান সরাসরি কোনো আয়াতে বা হাদিসে লেখা নেই। এর সমাধান অবশ্যই গবেষণা করে বের করতে হবে। সমাধানের পথনির্দেশ: আয়াতটি মূলত বলছে, বিচক্ষণ আলেমরা যেন শরীয়তের মূলনীতিগুলোর ওপর ভিত্তি করে চিন্তা-ভাবনা করেন। জমি লিজ পদ্ধতির ক্ষেত্রে একজন আলেম দেখবেন, এই চুক্তিতে সুদ ( রিবা ), ফটকা ( গারার ) বা জুলুমের মতো কোনো নিষিদ্ধ উপাদান আছে কি না। তিনি এটিকে ইসলামের ব্যবসা-বাণিজ্য বা ইজারা (ভাড়া) সংক্রান্ত মূলনীতিগুলোর সাথে তুলনা করবেন। সুতরাং, উল্লিখিত আয়াতটি কিয়াসের পথ উন্মুক্ত করে এবং প্রমাণ করে যে, ইসলাম একটি গতিশীল ও সর্বজনীন জীবনব্যবস্থা, যা নতুন নতুন সমস্যার সমাধানে জ্ঞানী ব্যক্তিদের বুদ্ধি ও প্রজ্ঞা ব্যবহারের অনুমোদন দেয়।"
        },
        {
          "label": "ঘ",
          "question": "ইকরামের উপার্জন কেমন? সমাজজীবনে এর ক্ষতিকর প্রভাব মূল্যায়ন কর।",
          "explanation": "উদ্দীপক অনুযায়ী, ইকরামের উপার্জন সম্পূর্ণরূপে হালাল বা বৈধ নয় , বরং তা হারাম ও জুলুমের সাথে মিশ্রিত। কারণ সে নিজের জমি চাষ করার সময় অন্যের জমির সীমানা বা আইল ঠিক রাখে না, যার অর্থ সে অন্যের জমি অবৈধভাবে দখল করে তার ফসল ভোগ করছে। এটি একটি কবীরা গুনাহ বা বড় পাপ। সমাজজীবনে এর ক্ষতিকর প্রভাব ইকরামের এই অনৈতিক কাজের সমাজজীবনে অত্যন্ত মারাত্মক ও সুদূরপ্রসারী ক্ষতিকর প্রভাব রয়েছে। নিচে তা মূল্যায়ন করা হলো: সামাজিক বিশৃঙ্খলা ও সংঘাত সৃষ্টি জমির সীমানা লঙ্ঘন করা হলে প্রতিবেশীদের মধ্যে ঝগড়া, বিবাদ এবং এমনকি রক্তক্ষয়ী সংঘর্ষের সৃষ্টি হয়। এর ফলে গ্রামের শান্তিপূর্ণ পরিবেশ নষ্ট হয় এবং মানুষের মধ্যে শত্রুতা বৃদ্ধি পায়। আস্থার সংকট ও সম্পর্ক নষ্ট একজন প্রতিবেশী যখন আরেকজনের জমি দখল করে, তখন পারস্পরিক বিশ্বাস ও আস্থা ভেঙে পড়ে। মানুষ একে অপরকে সন্দেহের চোখে দেখতে শুরু করে, যা সামাজিক সম্পর্কগুলোকে দুর্বল করে দেয় এবং একটি অবিশ্বাসের পরিবেশ তৈরি করে। অর্থনৈতিক অবিচার ও শোষণ ইকরামের এই কাজের মাধ্যমে তার প্রতিবেশীর সম্পদ অন্যায়ভাবে কমে যাচ্ছে। এটি এক ধরনের অর্থনৈতিক শোষণ, যেখানে সবল বা ধূর্ত ব্যক্তি দুর্বল বা সরল প্রতিবেশীর অধিকার হরণ করে। এর ফলে সমাজে অর্থনৈতিক বৈষম্য বাড়ে। আইন ও বিচার ব্যবস্থার উপর চাপ জমিসংক্রান্ত বিরোধ বাংলাদেশের বিচার ব্যবস্থার জন্য একটি বড় বোঝা। ইকরামের মতো মানুষের কর্মকাণ্ডের ফলে মামলা-মোকাদ্দমার সংখ্যা বাড়ে, যা আদালত এবং স্থানীয় সালিশি ব্যবস্থার ওপর প্রচণ্ড চাপ সৃষ্টি করে এবং বিচারপ্রার্থীদের ভোগান্তি বাড়ায়। নৈতিক অবক্ষয় যখন একজন ব্যক্তি অন্যায় করেও পার পেয়ে যায়, তখন সমাজের অন্যরাও এমন কাজ করতে উৎসাহিত হতে পারে। এর ফলে নতুন প্রজন্মের মধ্যে সততা ও ন্যায়পরায়ণতার পরিবর্তে обман (обман) ও দখলের মানসিকতা তৈরি হয়, উপসংহার: জমির আইল ঠেলা বা সীমানা লঙ্ঘন করাকে বাহ্যিকভাবে ছোট অন্যায় মনে হলেও, এটি আসলে অন্যের সম্পদ আত্মসাতের মতো একটি গুরুতর অপরাধ। এই কাজ শুধু ব্যক্তির উপার্জনকেই হারাম করে না, বরং সামাজিক সম্প্রীতি, বিশ্বাস এবং ন্যায়বিচারকে ধ্বংস করে একটি বিশৃঙ্খল ও অস্থিতিশীল সমাজ তৈরি করে।"
        }
      ]
    },
    {
      "number": "7",
      "uddipok": "জনাব জাহিদ ও মারুফ দু বন্ধু। জাহিদ কুরআন এবং হাদিসে গভীর আম লাভ করেন এবং একাধারে ৫০ বছর অধ্যাপনা করেন। ক্ষমতাসীন 'ক' এর বিরুদ্ধে ফতোয়া দেওয়ার কারণে তাঁকে ৭০টি বেত্রাঘাত করা হয়। তিনি কখনও অন্যায়ের সাথে আপোষ করেনিনি। অন্যদিকে, জনাব মারুফ ব্যবসা করে অনেক সম্পদের মালিক হয়েছেন। তিনি তাঁর জীবনের সকল বিষয়ে আল-কুরআন ও সুন্নাহ থেকে উৎসারিত মাসলা-মাসায়েলের তোয়াক্কা করেন নি।",
      "tag": "DB, DIN.B, CB, CTG.B, JB, BB 19",
      "sub_questions": [
        {
          "label": "ক",
          "question": "ইমাম আহমদ বিন হাম্বল কত হিজরিতে জন্মগ্রহণ করেন?",
          "explanation": "ইমাম আহমদ বিন হাম্বল (র) ১৬৪ হিজরিতে জন্মগ্রহণ করেন।"
        },
        {
          "label": "খ",
          "question": "শয়তানের নিকট হাজার আবিদের চেয়েও একজন ফকিহ বেশি শক্তিশালী। \"ব্যাখ্যা কর।",
          "explanation": "শরিয়ত সম্বন্ধে অভিজ্ঞ থাকার কারণে একজন ফকিহ শয়তানের কাছে এক হাজার আবিদের চেয়েও বেশি শক্তিশালী। একজন ফকিহ শরিয়তের বিধানগুলো প্রবর্তনের কারণ ও উদ্দেশ্য সম্পর্কে সম্যক জ্ঞান রাখেন। ফলে শয়তানের পক্ষে তাকে বিপথগামী করা অত্যন্ত কঠিন। কিন্তু একজন আবিদ ব্যক্তির শরিয়তের গভীর জ্ঞান না থাকায় ইবাদতে একনিষ্ঠ হলেও সীমাবদ্ধ জ্ঞানের কারণে তার বিপথে যাওয়ার সম্ভাবনা থাকে। তাই রাসুল (স) এক হাজার আবিদের চেয়েও একজন ফিক্‌হবিদকে শয়তানের কাছে বেশি শক্তিশালী ঘোষণা করেছেন।"
        },
        {
          "label": "গ",
          "question": "উদ্দীপকে উল্লিখিত জনাব জাহিদের সাথে কোন বিখ্যাত মনীষীর মিল রয়েছে? ব্যাখ্যা কর।",
          "explanation": "উদ্দীপকে উল্লেখিত জাহিদ সাহেবের সাথে বিখ্যাত মনীষী ইমাম আহমদ ইবনে হাম্বল (র)-এর মিল রয়েছে। ইমাম আহমদ ইবনে হাম্বল (র) ১৬৪ হিজরিতে ইরাকের বাগদাদে জন্মগ্রহণ করেন। কুরআন ও হাদিসে তার পান্ডিত্য ছিল অপরিসীম। ইমাম আহমদ ইবনে হাম্বল (র) হাদিস অধ্যয়নের জন্য ১৮৭ হিজরিতে প্রথমবারের মতো মক্কায় গমন করেন। শিক্ষাজীবন শেষে তিনি দিবারাত্র জ্ঞান বিতরণের কাজে আত্মনিয়োগ করেন। তাঁর সমকালীন আব্বাসি খলিফা আল-মামুন 'মুতাযিলা' সম্প্রদায়কে পৃষ্ঠপোষকতা দিলে ইমাম আহমদ ইবনে হাম্বল (র)-এর প্রতিবাদ করেন। ফলে তিনি গ্রেফতার হন এবং তাকে অমানুষিক নির্যাতনের শিকার হতে হয়। তবুও তিনি মুতাযিলাদের সাথে কোনো প্রকার আপোস করেননি। জনাব জাহিদের চরিত্রে এরূপ অনমনীয়তাই দেখা যায়। উদ্দীপকে জনাব জাহিদ কুরআন এবং হাদিসে গভীর জ্ঞান লাভ করেন এবং একাধারে ৫০ বছর অধ্যাপনা করেন। ক্ষমতাসীন 'ক' এর বিরুদ্ধে ফতোয়া দেওয়ায় তাকে ৭০টি বেত্রাঘাত সহ্য করতে হয়। তবুও তিনি কখনও অন্যায়ের সাথে আপোস করেননি। জাহিদ সাহেবের এরূপ প্রতিবাদ ও অধ্যাপনার বিষয়টি ইমাম আহমদ ইবনে হাম্বল (র)-এর সাথে সাদৃশ্যপূর্ণ। কারণ উভয়ের মধ্যেই সুদীর্ঘ সময় অধ্যাপনা এবং প্রতিবাদী চরিত্রের বিষয়গুলো রয়েছে।"
        },
        {
          "label": "ঘ",
          "question": "উদ্দীপকে উল্লিখিত জনাব মারুফের কর্মকাণ্ডের শেষ পরিণতি বিশ্লেষণ কর।",
          "explanation": "মাসয়ালা-মাসায়েল সম্বলিত ফিশাস্ত্র অনুযায়ী আমল না করায় মারুফের কর্মকাণ্ডের পরিণতি হবে অত্যন্ত ভয়াবহ। ফিশাস্ত্রের মূল লক্ষ্য হলো মানুষকে আল্লাহর বিধি-নিষেধ পালনের সঠিক রীতি-পদ্ধতি নির্দেশ করা। ইসলামের মূল দুটি উৎস হলো আল- কুরআন ও হাদিস। কুরআন ও হাদিসে বিধান পালনের ক্ষেত্রে বিশদ নির্দেশনা দেওয়া হয়নি। তাই সর্বসাধারণের পক্ষে কুরআন ও হাদিস বুঝে সঠিক আমল করা সম্ভব হয় না। এজন্য একদল দীনদার মুজতাহিদ। তাদের প্রজ্ঞা ও শ্রম দিয়ে মুসলিমদের ধর্মীয় জীবন সহজতর করার জন্য কুরআন ও হাদিস বিশ্লেষণ করে ফিশাস্ত্রের উদ্ভাবন করেন। আল্লাহর আইন সহজ ও যথাযথভাবে পালন করে ইহকালীন কল্যাণ ও পরকালীন মুক্তি লাভে সহায়তা করাই ফিশাস্ত্রের মূল লক্ষ্য। তাই মারুফের কর্মকান্ড পরকালে তাকে কঠিন প্রশ্নের সম্মুখীন করবে। উদ্দীপকে উল্লেখিত মারুফ ব্যবসা করে অনেক সম্পদের মালিক হয়েছেন। কিন্তু জীবনের সব বিষয়ে কুরআন-হাদিস থেকে উৎসারিত মাসয়ালা- মাসায়েলের তোয়াক্কা করেননি। এরূপ উদাসীনতার কারণে পরকালে মারুফকে জবাবদিহিতার মুখোমুখি হতে হবে। কারণ একজন সাধারণ মানুষের ক্ষেত্রে কুরআন-হাদিসের নিগূঢ় অর্থ অনুসন্ধান করে সঠিক আমল করা সম্ভব নয়। তাই স্পষ্ট মাসয়ালা-মাসায়েল না জেনে জীবন পরিচালনা করলে আমল শরিয়ত পরিপন্থি হওয়ার সম্ভাবনা থাকে। ফলে পরকালে কঠিন আজাবের সম্মুখীন হতে হবে। সুতরাং বলা যায়, মারুফের কর্মকাণ্ডের পরিণতিতে তাকে পরকালে ভয়াবহ পরিস্থিতির মুখোমুখি হতে হবে।"
        }
      ]
    },
    {
      "number": "8",
      "uddipok": "জনাব রাহাত ও সাফিন দু বন্ধু। তারা ইসলামের বিভিন্ন আচার-অনুষ্ঠান সম্পর্কে আলোচনা করছিল। রাহাত বলল, ইসলামের মানুষের মাঝে সহানুভূতি, সাম্য ও ভ্রাতৃত্ব সৃষ্টির জন্য বিশেষ একটি ইবাদত আছে, যা পাপ-পুণ্যের মাঝে ঢালস্বরূপ। সাফিন বলল, বন্ধু! মানুষের মাঝে আর্থিক সমতা ও ভারসাম্য আনার জন্যও একটি ইবাদত আছে, যাকে ইসলামের সেতুবন্ধন বলা হয়েছে।",
      "tag": "DB, DIN.B, CB, CTG.B, JB, BB 19",
      "sub_questions": [
        {
          "label": "ক",
          "question": "সালাত শব্দের অর্থ কী?",
          "explanation": "সালাত শব্দের অর্থ দোয়া, ইসতেগফার, রহমত ও তাসবিহ।"
        },
        {
          "label": "খ",
          "question": "\"মানুষ ও অন্যান্য সৃষ্টির প্রতি উত্তম আচরণ করা একটি ইবাদত।\"- ব্যাখ্যা কর।",
          "explanation": "মানুষ ও অন্যান্য সৃষ্টির প্রতি উত্তম আচরণ করার মাধ্যমে ইবাদত পালন হয়। ইবাদত দুই ধরনের। যথা- ১. হাক্কুল্লাহ ও ২. হাক্কুল ইবাদ। আল্লাহর সাথে প্রত্যক্ষভাবে সম্পৃক্ত ইবাদত হলো হাক্কুল্লাহ। আর আল্লাহর সকল সৃষ্টির সাথে সম্পৃক্ত ইবাদত হলো হাক্কুল ইবাদ। আল্লাহর সৃষ্টির প্রতি মানুষের সুনির্দিষ্ট কিছু দায়িত্ব ও কর্তব্য রয়েছে। এই দায়িত্ব ও কর্তব্য আল্লাহর নির্দেশ অনুসারে পালন করা হয় বলে এর মাধ্যমে মূলত আল্লাহরই ইবাদত করা হয়। আল্লাহ তায়ালা তার সৃষ্টির প্রতি উত্তম আচরণের নির্দেশ দিয়েছেন। তাই এদের প্রতি উত্তম আচরণ করা ইবাদত হিসেবে গণ্য হবে।"
        },
        {
          "label": "গ",
          "question": "উদ্দীপকে উল্লিখিত জনাব রাহাত কোন ইবাদতের প্রতি ইঙ্গিত করেছেন? ব্যাখ্যা কর।",
          "explanation": "উদ্দীপকে উল্লেখিত জনাব রাহাত সাহেব সাওমের প্রতি ইঙ্গিত করেছেন। সাওম ইসলামের পাঁচটি মৌলিক ইবাদতের মধ্যে অন্যতম। সাওম বা রোজা হলো নির্দিষ্ট সময়ে সুনির্দিষ্ট কার্যাবলি থেকে বিরত থাকা। সাওম সমাজের মানুষের মাঝে ব্যবধান দূর করে অন্যের দুঃখ-কষ্ট উপলব্ধি করতে সাহায্য করে। তাই সহানুভূতি, সহমর্মিতা, সাম্য, ভ্রাতৃত্ব ইত্যাদি প্রতিষ্ঠায় সাওমের ভূমিকা ব্যাপক। এটি যেমন সমাজে সমতা আনে তেমনি ব্যক্তির অন্তরকে পবিত্র রাখে। সাওম পালনের সময় ব্যক্তি মিথ্যাচার, গিবত, যৌনাচার ইত্যাদি থেকে নিজেকে বিরত রাখে। যার ফলে শয়তানের কু-মন্ত্রণা থেকে - নিজেকে রক্ষা এবং সংযমের চর্চা করা যায়। এজন্যই রাসূল (স) বলেন, 'সাওম হলো ঢালস্বরূপ' (সহিহ বুখারি)। উদ্দীপকের রাহাত এমন একটি ইবাদতের কথা বলে যা সহানুভূতি, সাম্য ও ভ্রাতৃত্ব সৃষ্টি করে এবং পাপ-পুণ্যের মাঝে ঢাল হিসেবে কাজ করে। তার এ বক্তব্য নিঃসন্দেহে সাওমকে নির্দেশ করে। কারণ, সাওম পালনের মাধ্যমেই ব্যক্তি পাপ থেকে দূরে থাকতে পারে এবং ধনীরা অভাবীদের কষ্ট উপলব্ধি করতে পারে। তাই বলা যায়, ঢালস্বরূপ ইবাদত হিসেবে এখানে সাওমের প্রতিই ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকে উল্লিখিত জনাব সাফিনের বক্তব্যে কী ফুটে উঠেছে? এর অর্থনৈতিক প্রভাব বিশ্লেষণ কর।",
          "explanation": "উদ্দীপকে উল্লেখিত জনাব সাফিনের বক্তব্যে জাকাতের বিষয়টি ফুটে উঠেছে। জাকাত একটি ফরজ ইবাদত। ইসলামের পাঁচটি স্তম্ভের মধ্যে জাকাত তৃতীয়। এটি একটি অর্থনৈতিক ইবাদত এবং ইসলামি অর্থব্যবস্থার মূল স্তম্ভ। জাকাতের মাধ্যমে সম্পদের সুষম বণ্টন, দারিদ্রদ্র্য বিমোচন ও বেকারত্ব হ্রাস করা সম্ভব। জাকাত দানের ফলে ধনীরা গরিব-দুঃখী মানুষের অভাব ও কষ্টের সাথে পরিচিত হয় এবং গরিব মানুষও তাদের সহানুভূতিতে মুগ্ধ হয়। ফলে ধনী-গরিব উভয়ের মাঝে এক সহযোগিতা ও সহানুভূতির সম্পর্ক তৈরি হয়। এজন্য রাসুল (স) বলেন, 'জাকাত ইসলামের সেতুবন্ধন' (মুসলিম)। উদ্দীপকের সাফিন তার বন্ধু রাহাতকে বলে মানুষের মাঝে আর্থিক সমতা ও ভারসাম্য আনার জন্য একটি ইবাদত রয়েছে। যাকে ইসলামের সেতুবন্ধন বলা হয়েছে। সাফিনের বক্তব্যে ধনী-গরিবের সেতুবন্ধন হিসেবে বিবেচিত জাকাতের পরিচয় স্পষ্ট হয়ে ওঠে। অর্থনৈতিক ক্ষেত্রে জাকাত ইতিবাচক প্রভাব ফেলে। জাকাতলব্ধ অর্থ পরিকল্পিত উপায়ে ব্যয় করা হলে সমাজে অভাব-অনটন থাকবে না। কেননা সমাজে ধনীদের কাছ থেকে জাকাত 'সংগ্রহ করে তা গরিবদের সচ্ছলতার জন্য ব্যয় করা হবে। জাকাতের অর্থ দ্বারা শিল্পকারখানা প্রতিষ্ঠা করে বেকার লোকদের কর্মসংস্থানের ব্যবস্থা করা যায়। এতে করে আর্থিকভাবে অসচ্ছল মানুষ ধীরে ধীরে সচ্ছল হয়ে থাকে। ফলে সম্পদের প্রবাহ গতিশীল হয়। তাই বলা যায়, সামাজিক ও অর্থনৈতিক ভারসাম্য প্রতিষ্ঠায় সামাজিক ও রাষ্ট্রীয় ক্ষেত্রে জাকাত গুরুত্বপূর্ণ প্রভাব ফেলে।"
        }
      ]
    },
    {
      "number": "9",
      "uddipok": "রাফিদ ও সাবিক দ্বাদশ শ্রেণির ছাত্র। দুজনের আলাপচারিতায় রাফিদ বলল, মহান আল্লাহ তায়ালা বান্দার জন্য এমন একটি ইবাদতের ব্যবস্থা করেছেন, যা পবিত্র হয়ে, সকল প্রকার পাপ থেকে বিরত থেকে একমাত্র আল্লাহর সন্তুষ্টির জন্য আদায় করলে তার একমাত্র প্রতিদান জান্নাত। এই ইবাদত বিশ্ব ভ্রাতৃত্বকেও জাগ্রত করে। অপর পক্ষে সাবিক বলল, বন্ধু! এমন একটি ইবাদত আছে যা পালনের মাধ্যমে অশ্লীলতা, অন্যায়-অবিচার, জুলুম দূর হয়ে যায়।",
      "tag": "DB, DIN.B, CB, CTG.B, JB, BB 19",
      "sub_questions": [
        {
          "label": "ক",
          "question": "সাওম অর্থ কী?",
          "explanation": "সাওম অর্থ বিরত থাকা বা আত্মসংযম করা।"
        },
        {
          "label": "খ",
          "question": "মনের সংকীর্ণতা ও কৃপণতাকে যারা অতিক্রম করতে পেরেছে, কেবল তারাই সর্বাঙ্গীন সফলকাম\"- ব্যাখ্যা কর।",
          "explanation": "জাকাত প্রদানকারীরা জাকাত প্রদানের ফলে মনের সংকীর্ণতা ও কৃপণতাকে অতিক্রম করতে পারে। জাকাত মানুষকে দানশীল ও উদার হওয়ার শিক্ষা দেয়। নিঃস্বার্থভাবে ও প্রাপ্তির আশা ছাড়া একমাত্র আল্লাহর সন্তুষ্টি লাভের লক্ষ্যে ব্যক্তি প্রতিবছর তার সম্পদের নির্দিষ্ট একটি অংশ জাকাত হিসেবে নির্দিষ্ট খাতে দান করে। ফলে সে কৃপণতার জঘন্য ত্রুটি থেকে রক্ষা পায়। এতে ব্যক্তির সামাজিক মর্যাদা প্রতিষ্ঠা ও পরকালীন কল্যাণ লাভ সহজ হয়। ফলে সে হয় একজন সফল মানুষ।"
        },
        {
          "label": "গ",
          "question": "উদ্দীপকে উল্লিখিত জনাব রাফিদ কোন ইবাদতের প্রতি ইঙ্গিত করেছেন? ব্যাখ্যা কর।",
          "explanation": "উদ্দীপকে উল্লেখিত রাফিদ ইসলামের অন্যতম মৌলিক ইবাদত হজের প্রতি ইঙ্গিত করেছে। আল্লাহর নৈকট্যলাভের আশায় নির্দিষ্ট দিনে ইহরামের সাথে নির্দিষ্ট কাজের মাধ্যমে নির্দিষ্ট স্থান জিয়ারত করাকে হজ বলে। শরিয়তের বিধান মেনে হজ পালন করলে আখিরাতে সাফল্য নিশ্চিত। রাসুল (স) বলেন, 'কবুল হজের প্রতিদান বেহেশত ছাড়া আর কিছুই নয়' (সুনানে নাসাঈ)। তাছাড়া হজ হলো একটি বার্ষিক মহাসম্মেলন। মুসলিমরা প্রতি বছর নির্ধারিত স্থানে সমবেত হয়ে তাদের বার্ষিক কার্যক্রম মূল্যায়ন ও পরবর্তী বছরের কর্মসূচি প্রণয়ন করে। এভাবে বিশ্বভ্রাতৃত্বের একটি সুদৃঢ় প্লাটফর্ম তৈরি হয়।উদ্দীপকের রাফিদ এমন একটি ইবাদতের কথা বলে, যা পবিত্র হয়ে এবং সকল প্রকার পাপ থেকে বিরত থেকে একমাত্র আল্লাহর সন্তুষ্টির উদ্দেশ্যে আদায় করতে হয়। এর প্রতিদান হলো জান্নাত। রাফিদ সাহেব এই ইবাদতের মাধ্যমে বিশ্বভ্রাতৃত্ব জাগ্রত হওয়ার কথাটিও উল্লেখ করেন। হজ হলো আখিরাতে সাফল্য তথা জান্নাত লাভের অন্যতম একটি মাধ্যম। হজের মহাসম্মেলন বিশ্ব মুসলিমের মধ্যে ভ্রাতৃত্বও জাগ্রত করে। তাই রাফিদ হজের প্রতিই ইঙ্গিত করেছে।"
        },
        {
          "label": "ঘ",
          "question": "উদ্দীপকে উল্লিখিত জনাব সাবিকের বক্তব্যে কী ফুটে উঠেছে? বিশ্লেষণ কর।",
          "explanation": "উদ্দীপকে উল্লেখিত সাবিকের বক্তব্যে ইসলামের মৌলিক ইবাদত সালাতের বিষয়টি ফুটে উঠেছে। সালাত হলো এমন একটি ইবাদত, যার জন্য কিছু রুকন রয়েছে এবং যা নির্ধারিত কিছু জিকির ও শর্তের মাধ্যমে নির্ধারিত সময়ে সম্পাদন করতে হয়। সালাত মানুষের মনে তাকওয়া সৃষ্টির মাধ্যমে অন্তরের পাপ-পঙ্কিলতা দূর করে এবং অন্যায়-অশ্লীল কাজ থেকে বিরত রাখে। এ বিষয়ে মহান আল্লাহ বলেন, 'নিশ্চয়ই সালাত মানুষকে অশ্লীল ও গর্হিত কাজ থেকে ফিরিয়ে রাখে' (সুরা আনকাবুত: ৪৫)। উদ্দীপকে রাফিদ ও সাবিক দ্বাদশ শ্রেণির ছাত্র। ইবাদত সম্পর্কে আলোচনার এক পর্যায়ে সাবিক বলে, এমন একটি ইবাদত আছে, যা পালনের মাধ্যমে অশ্লীলতা, অন্যায়, অবিচার ও জুলুম দূর হয়ে যায়। সাবিক তার এ বক্তব্যের মাধ্যমে মৌলিক ইবাদত সালাতের প্রতিই ইঙ্গিত করেছেন। কারণ সালাতই অন্তরে তাকওয়া সৃষ্টি করে মানুষকে সকল প্রকার অন্যায় থেকে দূরে রাখে এবং পাপ থেকে বিরত রাখে। মূলত সালাতের মাধ্যমে মানুষের মাঝে আল্লাহভীতি ও প্রেম জাগরিত হয়। ফলে সে কোনো প্রকার পাপ কাজে লিপ্ত হতে পারে না। একজন নামাজি কোনো মিথ্যা ও অবৈধ কাজে অংশগ্রহণ করতে গেলে আল্লাহর ভয় তাকে শঙ্কিত করে এবং পাপ থেকে ফিরিয়ে রাখে। সুতরাং অন্তরে তাকওয়া সৃষ্টি করে পাপ থেকে নিজেদেরকে দূরে রাখার জন্য আমাদের উচিত শরিয়তের বিধান মোতাবেক সঠিকভাবে সালাত আদায় করা।"
        }
      ]
    },
    {
      "number": "10",
      "uddipok": "জনাব সালেহ আহমেদ ও হাবিবুর রহমান দু'জন গবেষক। দু জনের আলাপচারিতায় সালেহ আহমেদ বললেন, আল্লাহর প্রেম ও ধ্যানের উপর প্রতিষ্ঠিত এক ধরনের ইলম রয়েছে, যার মূল লক্ষ্য হলো আল্লাহর গূঢ় রহস্যের অন্বেষণ ও আত্মার পবিত্রতা বিধান। মানবাত্মার সাথে পরমাত্মার মিলন সাধন। জনাব হাবিবুর রহমান বললেন, এ বিষয়ে একজন বিখ্যাত ব্যক্তির নাম শ্রদ্ধার সাথে সর্বত্র উচ্চারিত হয়। তিনি ২১ হিজরিতে হযরত ফারুককে আজমের খিলাফতের দু বছর বাকী থাকতে মদিনায় এক দাসত্ব পরিবারে জন্মগ্রহণ করেন। তিনি উম্মুল মুমিনীন হযরত উম্ম সালামা (রা.) এর স্নেহ ও সাহচার্যে বেড়ে উঠেন।",
      "tag": "DB, DIN.B, CB, CTG.B, JB, BB 19",
      "sub_questions": [
        {
          "label": "ক",
          "question": "হযরত মুইনুদ্দিন চিশতি (র.) কত হিজরিতে জন্মগ্রহণ করেন।",
          "explanation": ""
        },
        {
          "label": "খ",
          "question": "হযরত আব্দুল কাদির জিলানি (র.) কে বড় পীর বলা হয় কেন?",
          "explanation": ""
        },
        {
          "label": "গ",
          "question": "উদ্দীপকে উল্লিখিত জনাব সালেহ আহমেদ কোন ইলমের প্রতি ইঙ্গিত করেছেন? ব্যাখ্যা কর।",
          "explanation": ""
        },
        {
          "label": "ঘ",
          "question": "উদ্দীপকে উল্লিখিত জনাব হাবিবুর রহমানের কথায় কোন বিখ্যাত মনীষীর কথা প্রকাশ পেয়েছে? বিশ্লেষণ কর।",
          "explanation": ""
        }
      ]
    },
    {
      "number": "11",
      "uddipok": "জনাব সাজিদ ও সালাম দু জন কাপড় ব্যবসায়ী। তাঁদের মধ্যে আলাপচারিতার এক পর্যায়ে সাজিদ বললেন, এ পৃথিবীতে পিতা-মাতা, সন্তান-সন্ততি এবং সকল মানুষ অপেক্ষা মহানবি হযরত মুহাম্মদ (স.) কে বেশি। গুরুত্ব দিতে হবে।। তা নাহলে জীবনের সবচেয়ে মূল্যবান বিষয়ের পূর্ণতা আসবে না। পৃথিবীতে আমাদের আগমনই অর্থহীন হয়ে যাবে। অপরপক্ষে জনাব সালাম বললেন, এ পৃথিবীতে এমন অনেক লোক আছে, যারা মহানবি (স.) কে লোক দেখানোর জন্য ভালবাসে কিন্তু অন্তরের গভীরে তাকে অস্বীকার করে।",
      "tag": "DRMC 24 ,DB, DIN.B, CB, CTG.B, JB, BB 19",
      "sub_questions": [
        {
          "label": "ক",
          "question": "মতন কাকে বলে?",
          "explanation": "হাদিসের মূল কথাকে মতন বলে।"
        },
        {
          "label": "খ",
          "question": "\"সাওম আমার জন্য, আমি এর প্রতিদান দেব।\"- ব্যাখ্যা কর।",
          "explanation": "উল্লিখিত হাদিসটির মাধ্যমে সাওমের গুরুত্ব বোঝানো হয়েছে। সাওম অর্থাৎ রোজা এমন একটি ইবাদত, যার প্রতিদান আল্লাহ নিজ হাতে প্রদান করবেন। কারণ সাওমই একমাত্র আমল যেখানে লোক দেখানো বা অহংকার প্রদর্শন করার কোনো অবকাশ নেই। যিনি সাওম পালন করেন, তিনি একমাত্র আল্লাহর সন্তুষ্টির জন্যই তা করেন। এ ইবাদত পালনকারীকে আল্লাহ অত্যন্ত ভালোবাসেন। এজন্যই আল্লাহ তায়ালা হাদিসে কুদসিতে ইরশাদ করেন- সাওম আমার জন্য, আমি নিজেই এর প্রতিদান দেব।"
        },
        {
          "label": "গ",
          "question": "উদ্দীপকে উল্লিখিত জনাব সাজিদ কীসের প্রতি ইঙ্গিত করেছেন? ব্যাখ্যা কর।",
          "explanation": "উদ্দীপকে উল্লেখিত জনাব সাজিদ রাসুলুল্লাহ (স)-এর প্রতি ভালোবাসা প্রদর্শনের গুরুত্বের দিকে ইঙ্গিত করেছেন। এ পৃথিবীতে মানুষ এবং আল্লাহর সব সৃষ্টি। সৃষ্টি অপেক্ষা রাসুল (স)-কে বেশি গুরুত্ব দিতে হবে। কারণ নবি (স)-এর প্রতি একনিষ্ঠ ভালোবাসা ছাড়া বাস্তবজীবনে তাঁর আদর্শের প্রয়োগ ও প্রতিষ্ঠা সম্ভব নয়। তাই মুমিনের জীবনে পূর্ণতা লাভের জন্য মহানবি (স)-কে সবার উপরে স্থান দেওয়ার গুরুত্ব অনস্বীকার্য। যা জনাব সাজিদের বক্তব্যেও প্রতিফলিত হয়। উদ্দীপকের জনাব সাজিদ পিতা-মাতা, সন্তান-সন্ততি তথা সব মানুষ অপেক্ষা মহানবি (স)-কে বেশি গুরুত্ব দিতে বলেছেন। অন্যথায় জীবনের সবচেয়ে মূল্যবান বিষয়ে অপূর্ণতা থেকে যাবে। মহানবি (স)-এর প্রতি ভালবাসা প্রদর্শনের গুরুত্ব সম্পর্কে তার এ কথা যথার্থ। রাসুলুল্লাহ (স) ইরশাদ করেন, 'তোমাদের কেউ ততক্ষণ পর্যন্ত (পূর্ণ) মুমিন হতে পারবে না, যতক্ষণ না তার কাছে আমি তার পিতা-মাতা, সন্তান-সন্ততি ও সব মানুষের চেয়ে বেশি প্রিয় হব' (বুখারি ও মুসলিম)। সুতরাং একজন প্রকৃত ও সফল মুমিন হওয়ার জন্য আমাদেরকে অবশ্যই রাসুলুল্লাহ (স) কে সব সৃষ্টির উপর শ্রেষ্ঠ বিবেচনা করতে হবে।"
        },
        {
          "label": "ঘ",
          "question": "উদ্দীপকে জনাব সালামের কথায় কাদের চিত্র ফুটে উঠেছে? বিশ্লেষণ কর।",
          "explanation": "উদ্দীপকে জনাব সালামের কথায় মুনাফিকদের চিত্র ফুটে উঠেছে। যারা অন্তরে কুফরি লালন করে এবং মুখে ইমানের দাবি করে তাঁরা মুনাফিক। মুনাফিকদের কথা ও কাজে মিল থাকে না। তারা মুখে এক রকম বললেও কাজে ঠিক তার বিপরীতটা করে। যা জনাব সালামের বক্তব্যেও ফুটে উঠেছে। উদ্দীপকের জনাব সালাম মুনাফিকদের বৈশিষ্ট্য বর্ণনা করতে গিয়ে বলেন, এ পৃথিবীতে এমন অনেক লোক আছে যারা মহানবি (স) কে লোক দেখানোর জন্য ভালোবাসে কিন্তু অন্তরের গভীরে তাকে অস্বীকার করে। সালাম সাহেবের এ বক্তব্যে মুনাফিকদের দ্বিমুখী নীতি অবলম্বনের বিষয়টিই স্পষ্ট হয়ে ওঠে। মুমিনদের সাথে মিশে তারা ইমানের দাবি করে। অথচ নির্জনে অন্তরজা বন্ধুদের সাথে মিলিত হয়ে মুমিনদেরকে নিয়ে ঠাট্টা-বিদ্রূপ করে। মিথ্যা, প্রতারণা, ধোঁকাবাজি তাদের চরিত্রের প্রধান বৈশিষ্ট্য। মুনাফিকদের অন্তরচক্ষু থাকে অন্ধ। তাই তারা সঠিক পথের আলো থেকে বঞ্চিত। আর এরাই হলো ইসলামের জন্য সবচেয়ে বেশি শ্রুতিকর। পরকালে মুনাফিকদের অবস্থান হবে জাহান্নামের এমন একটি স্তরে, যে স্তরের ভয়ে জাহান্নামের অন্যান্য স্তরও কম্পিত হয়। তাই আমাদের উচিত, এরূপ ভন্ডামি থেকে নিজেদেরকে মুক্ত রেখে প্রকৃত মুমিন হওয়ার চেষ্টা করা।"
        }
      ]
    }
  ]
}