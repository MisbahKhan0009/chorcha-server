{
  "title": "মাইলস্টোন কলেজ ২০২৫",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "জনাব আলম আল-কুরআনের নির্দেশনা অনুযায়ী নিয়মিত সালাত আদায় করেন, অদৃশ্যে বিশ্বাস স্থাপন করেন এবং দান ছদকা করেন। অপরদিকে জনাব নাহিদ বলেন, আল-কুরআন এমন একটি গ্রন্থ যা আদর্শ পরিবার গঠনে বিশেষ ভূমিকা পালন করে।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "হাদিসের ভাষ্য অনুযায়ী ইমানের শাখা-প্রশাখা সত্তরটিরও অধিক।"
        },
        {
          "label": "খ",
          "question": "",
          "explanation": "আলোচ্য হাদিসাংশে সালাত আদায়ের গুরুত্ব ও তাৎপর্য বর্ণিত হয়েছে। নির্দিষ্ট আহকাম-আরকানের মাধ্যমে আল্লাহ তায়ালার ইবাদত করার একটি মাধ্যম হলো সালাত। সালাতের মাধ্যমে আল্লাহ তায়ালার সাথে বান্দার যোগসূত্র স্থাপিত হয়। আল্লাহ তায়ালা নামাজে বান্দার প্রতিটি কথার উত্তর দেন। মহানবি (স) মিরাজ লাভ করেছিলেন এটা তাঁর অন্যতম মুজিজা। মিরাজ লাভের প্রতি সাহাবিদের আকাঙ্ক্ষা দেখে নবি (স) নামাজকেই তাদের মিরাজস্বরূপ বলেছেন। নবি (স) প্রত্যক্ষভাবে যেমন আল্লাহ তায়ালার সান্নিধ্য বা মিরাজ লাভ করেছিলেন, বান্দা পরোক্ষভাবে তেমনি নামাজের মাধ্যমে তা পেতে পারে।"
        },
        {
          "label": "গ",
          "question": "",
          "explanation": "আল-কুরআনের ভাষ্য অনুযায়ী জনাব আলমকে মুমিন-মুত্তাকি হিসেবে গণ্য করা যায়। মুত্তাকি এমন ব্যক্তি যার মধ্যে তাকওয়া অর্থাৎ আল্লাহভীতি রয়েছে। মুত্তাকি ব্যক্তি অদৃশ্য বিষয়সমূহে ইমান পোষণ করেন, নিয়মিত সালাত আদায়, আল্লাহর পথে অর্থ ব্যয় এবং পরকালে বিশ্বাস করেন। পরকালীন জীবনের ক্ষতির কারণ হতে পারে এমন কাজ ও বিষয় থেকে তিনি নিজেকে বিরত রাখেন। জনাব আলমের মধ্যেও এ গুণগুলোর প্রতিফলন ঘটেছে। উদ্দীপকের জনাব আলম একজন সদালাপী মানুষ। তিনি অদৃশ্যে ইমান রাখেন, নামাজ কায়েম এবং জাকাত প্রদান করেন। তিনি গভীরভাবে বিশ্বাস করেন, জীবন-মৃত্যুর মালিক একমাত্র আল্লাহ তায়ালা। মুত্তাকির প্রথম পরিচয় হলো তারা গায়েব বা অদৃশ্য বিষয়সমূহে ইমান পোষণ করেন। মুত্তাকি ব্যক্তি সব নিয়ম মেনে বিনয়, নম্রতা ও নিষ্ঠার সাথে সালাত আদায় করেন এবং জাকাত-সদকা আদায় করেন। মুত্তাকিরা পরকালীন জীবনেও পূর্ণ বিশ্বাস রাখেন। সুতরাং উল্লিখিত সব গুণ জনাব আলমের চরিত্রে উপস্থিত থাকার কারণে তিনিও একজন মুত্তাকি হিসেবে অভিহিত হবেন।"
        },
        {
          "label": "ঘ",
          "question": "",
          "explanation": "হ্যাঁ, জনার নাহিদের বক্তব্যে আদর্শ পরিবার গঠনে আল-কুরআনের ভূমিকা প্রকাশ পাওয়ায় তার বক্তব্যের সাথে আমি একমত। পবিত্র আল-কুরআন হলো সর্বশেষ ও সর্বশ্রেষ্ঠ আসমানি কিতাব। মানবজীবনের এমন কোনো দিক ও বিভাগ নেই যার সমাধান আল-কুরআনে নেই। মানুষের ব্যক্তিগত, পারিবারিক, সামাজিক, রাজনৈতিক প্রভৃতি সকল বিষয়ের দিকনির্দেশনা আল-কুরআনে রয়েছে। সে হিসেবে পরিবারের একজন সদস্য হিসেবে অন্য সদস্যদের সাথে কেমন ব্যবহার করতে হবে বা পারিবারিক জীবন কীভাবে পরিচালনা করতে হবে তার সুস্পষ্ট নীতিমালা এ গ্রন্থে বিদ্যমান। যা নাহিদের বক্তব্যেও প্রকাশ পেয়েছে। উদ্দীপকের জনাব নাহিদ বলেন, আল-কুরআন এমন একটি গ্রন্থ, যা আদর্শ পরিবার গঠনে বিশেষ ভূমিকা পালন করে। তার এ বক্তব্যে আদর্শ পরিবার গঠনে আল-কুরআনের ভূমিকা প্রকাশ পেয়েছে। মাতা-পিতা, সন্তান-সন্ততি, স্বামী-স্ত্রী, ভাই-বোন সবাইকে নিয়ে গঠিত হয় পরিবার। এই পরিবারের প্রতি দায়িত্ব পালন বিষয়ে কুরআনের প্রথম হেদায়েত হচ্ছে, 'আর নিকটাত্মীয়দেরকে তার হক দিয়ে দাও।' (সুরা বনি-ইসরাইল, আয়াত ২৬) অন্যত্র মহান আল্লাহ নিকটাত্মীয়দের প্রতি দায়িত্ব পালনের নির্দেশ দিয়ে বলেন, 'হে মুমিনগণ! তোমরা নিজেদের এবং তোমাদের পরিজনদেরকে আগুন থেকে রক্ষা করো।' (সুরা আত-তাহরিম, আয়াত ৬) এছাড়া পরিবারের প্রত্যেক সদস্যদেরকে নির্দিষ্ট করে সংশ্লিষ্ট দায়িত্ব পালনের ব্যাপারেও আল-কুরআনে নির্দেশনা রয়েছে। যেমন- স্বামী-স্ত্রীর অধিকারের ব্যাপারে বলা হয়েছে আর স্ত্রীদের ওপর স্বামীদের যেমন অধিকার রয়েছে, তেমনি স্ত্রীদেরও স্বামীদের ওপর অধিকার রয়েছে। (সুরা আল-বাকারা, আয়াত ২২৮) এভাবে আল-কুরআনে পারিবারিক সমস্যা সমাধানের ব্যাপারে বিভিন্ন দিকনির্দেশনা দেওয়া হয়েছে। পরিশেষে বলা যায়, আল-কুরআন একটি পূর্ণাঙ্গ জীবনবিধান। তাই কেবল পারিবারিক জীবন নয়, বরং মানবজীবনের সকল দিক পরিচালনার ক্ষেত্রে এ কিতাবের ভূমিকা অপরিসীম।"
        }
      ]
    },
    {
      "number": "2",
      "uddipok": "প্রতিবছর বর্ষা মৌসুমে নগর ভবনে বৃক্ষমেলা হয়। জনাব শহিদ উক্ত মেলা থেকে দুই হাজার ফলদ, বনজ ও ঔষধি গাছ ক্রয় করে রাস্তার দুই পাশে সেগুলো রোপণ করেন। অন্যদিকে তার বন্ধু জনাব জাহিদ চিকন চালের সাথে মোটা চাল মিশিয়ে অধিক মুনাফা অর্জন করেন। বিষয়টি জেনে মাওলানা কেরামত বলেন, \"এজন্য তাকে পরকালে কঠিন শাস্তি ভোগ করতে হবে।\"",
      "tag": "MC 25",
      "sub_questions": [
        {
          "label": "ক",
          "question": ". التّاجِرُ শব্দের অর্থ কী?",
          "explanation": "التاجِرُ শব্দের অর্থ ব্যবসায়ী।"
        },
        {
          "label": "খ",
          "question": "'সাদকায়ে জারিয়াহ' বলতে কী বোঝায়?",
          "explanation": "সাদকায়ে জারিয়াহ বলতে এমন দান খয়রাতকে বোঝায় যার সওয়াব মৃত্যুর পরও পাওয়া যায়। সাদকায়ে জারিয়াহ আরবি শব্দ। সাদকা শব্দের অর্থ দান করা এবং জারিয়াহ শব্দের অর্থ প্রবাহমান, সদাস্থায়ী প্রভৃতি। পরিভাষায় সাদকায়ে জারিয়াহ হলো এমন দান যার কার্যকারিতা কখনো শেষ হবে না বরং তা কিয়ামত পর্যন্ত অব্যাহত থাকবে। অর্থাৎ পৃথিবী যতদিন থাকবে ততদিন পর্যন্ত সাদকাকারী এর সওয়াব পেতেই থাকবে।"
        },
        {
          "label": "গ",
          "question": "জনাব শহিদের কাজে কোন হাদিসের শিক্ষার প্রতিফলন ঘটেছে? ব্যাখ্যা করো।",
          "explanation": "জনাব শহিদের কাজে পাঠ্যবইয়ের বৃক্ষরোপণ সম্পর্কিত হাদিসের শিক্ষার প্রতিফলন ঘটেছে। মানুষের জীবনযাত্রায় সবুজ বৃক্ষ ও ফসলের অবদান অপরিসীম। বৃক্ষরোপণ বা ফসল ফলানোর মাধ্যমে শুধু মানুষই নয় বরং পশুপাখি এবং অন্যান্য প্রাণীরাও উপকৃত হয়। এজন্য মহানবি (স) বৃক্ষরোপণ ও ফসল ফলানোকে সাদকা হিসেবে ঘোষণা করেছেন। যেমন মহানবি (স), ইরশাদ করেছেন, 'কোনো একজন মুসলিম যদি একটি গাছ লাগায় বা ফসল উৎপাদন করে; পরে তা থেকে যদি কোনো মানুষ কিংবা কোনো পশু বা পাখি আহার করে, তবে তা অবশ্যই সে ব্যক্তির জন্য সাদকা হবে' (বুখারি ও মুসলিম)। শহিদের কাজে এরই প্রতিফলন ঘটেছে। উদ্দীপকে দেখা যায়, জনাব শহিদ প্রতিবছর বৃক্ষমেলা থেকে দুই হাজার ফলদ, বনজ ও ঔষধি গাছ ক্রয় করে রাস্তার দুই পাশে রোপন করেন। জনাব শহিদের এ কাজ নিঃসন্দেহে একটি জনকল্যাণমূলক কাজ। তিনি একাজের মাধ্যমে সাদকা করার সওয়াব অর্জন করবেন। আর তিনি এ মহৎ কাজের শিক্ষা লাভ করেছেন রাসুলল্লাহ (স)-এর বৃক্ষরোপণ সম্পর্কিত হাদিস থেকে। সুতরাং বলা যায় যে, জনাব শাহিদের কাজে পাঠ্যবইয়ের বৃক্ষরোপণ সম্পর্কিত হাদিসের শিক্ষার প্রতিফলন ঘটেছে।"
        },
        {
          "label": "ঘ",
          "question": "জাহিদের কর্মটি চিহ্নিতপূর্বক মাওলানা কেরামতের মন্তব্যটি মূল্যায়ন করো।",
          "explanation": "জাহিদের চিকন চালের সাথে মোটা চাল মেশানোর কাজটি প্রতারণার শামিল। আর এ সম্পর্কে মাওলানা কেরামতের মন্তব্যটি যথার্থ ও যৌক্তিক। প্রতারণা মিথ্যারই এক বিশেষ রূপ। এর অর্থ ঠকানো, ফাঁকি দেওয়া, ধোকা দেওয়া, বিশ্বাস ভঙ্গ করা ইত্যাদি। ইসলামি পরিভাষায়, প্রকৃত অবস্থা গোপন রেখে ফাঁকি বা ধোকার ওপর ভিত্তি করে নিজ স্বার্থ হাসিল করাকে প্রতারণা বলা হয়। প্রতারণা নানাভাবে হতে পারে। যথা- ওজনে কম দেওয়া, জাল মুদ্রা চালিয়ে দেওয়া, পণ্য দ্রব্যের দোষ গোপন করা, ভেজাল মেশানো, ফলে ও মাছে রাসায়নিক দ্রব্য দেওয়া ইত্যাদি। আর জনাব জাহিদের চিকন চালের সাথে মোটা চাল মেশানোর কাজটি প্রতারণা অন্তর্ভুক্ত। উদ্দীপকে দেখা যায়, জনাব জাহিদ চিকন চালের সাথে মোটা চাল মিশিয়ে অধিক মুনাফা অর্জন করেন। অর্থাৎ তিনি প্রতারণার মাধ্যমে অধিক অর্থ উপার্জন করেন। প্রতারণার কারণে জনাব জাহিদকে পরকালে কঠিন শাস্তি পেতে হবে। কেননা প্রতারণা অত্যন্ত গর্হিত ও ঘৃণিত কাজ। যে প্রতারণা করে সে প্রকৃত মুমিন নয়। প্রতারণাকারী দুনিয়াতেও ঘৃণিত, লজ্জিত ও অপদস্থ হয়। আর আখিরাতে তার জন্য রয়েছে দুর্ভোগ ও ধ্বংস। আল্লাহ তায়ালা ইরশাদ করেন, 'ধ্বংস তাদের জন্য যারা মাপে কম দেয়' (সুরা মুতাফফিফিন: ১)। প্রতারণার ব্যাপারে হুশিয়ারি করে মহানবি (স) বলেছেন, مَنْ غَشَ فَلَيْسَ مِنَّا অর্থ: যে প্রতারণা করে সে আমার দলভুক্ত নয় (মুসলিম)। অর্থাৎ প্রতারণাকারীকে ইহকালে লাঞ্চনা, অপমান আর পরকালে জাহান্নামের কঠিন শাস্তি ভোগ করতে হবে। তাই প্রতারণা সম্পর্কে মাওলানা কেরামত যথার্থই বলেছেন, 'এজন্য তাকে পরকালের কঠিন শাস্তি ভোগ করতে হবে।'"
        }
      ]
    },
    {
      "number": "3",
      "uddipok": "মাওলানা আকরাম সাহেব একদিন জুমার খুতবায় এলাকাবাসীকে আর্থ-সামাজিক সমস্যা সমাধানে আল-কুরআনের পাশাপাশি রাসুল (স)-এর বাণী ও জীবনাদর্শ সম্পর্কে সচেতন করেন। তিনি বলেন, পবিত্র কুরআনের খুঁটিনাটি বিষয় বুঝতে রাসুল (স)-এর আদর্শ জানতে হবে। এটি বাদ দিয়ে কুরআন আমল করা অসম্ভব।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "যিনি হাদিস বর্ণনা করেন তাকে রাবি বলা হয়।"
        },
        {
          "label": "খ",
          "question": "",
          "explanation": "লজ্জা অর্থ মার্জিত, সুন্দর ও শোভন হওয়া। কথা-বার্তা, আচার-আচরণ ও চলাফেরায় ভদ্র, সভ্য ও মার্জিত হওয়াকেই লজ্জাশীলতা বলে। অশ্লীলতা ত্যাগ করে জীবনাচরণের সকল ক্ষেত্রে ইসলামি নীতি-আদর্শের অনুসারী হওয়ার দ্বারা লজ্জাশীলতা অর্জন করা যায়। মার্জিত, নম্র, ভদ্র ও পূত-পবিত্র হিসেবে মানুষকে গড়ে তোলা ইসলামি শিক্ষার অন্যতম উদ্দেশ্য। এজন্য হাদিসে লজ্জাশীলতাকে ইমানের একটি বিশেষ অঙ্গ বলা হয়েছে।"
        },
        {
          "label": "গ",
          "question": "",
          "explanation": "মাওলানা আকরাম সাহেবের বক্তব্যে হাদিসশাস্ত্রের পরিচয় ফুটে উঠেছে। ইসলামি শরিয়তের দ্বিতীয় উৎস হলো আল-হাদিস। রাসুল (স)-এর কথা, কাজ ও মৌনসম্মতিকে হাদিস বলে। এটি কুরআন মাজিদের সর্বোৎকৃষ্ট ব্যাখ্যা। যার মাধ্যমে সাধারণ মানুষের জন্য দীনের পথে চলা খুব সহজ হয়। আকরাম সাহেবের বক্তব্যে এ শাস্ত্রেরই পরিচয় ফুটে উঠেছে। উদ্দীপকের মাওলানা আকরাম সাহেব জুমার খুতবায় আল-কুরআনের পাশাপাশি রাসুল (স)-এর বাণী ও জীবনাদর্শ সম্পর্কে মানুষকে সচেতন করেন। তিনি কুরআনের খুঁটিনাটি বিষয় জানার জন্য রাসুল (স)-এর আদর্শ জানার আহ্বান জানান। তার এ বক্তব্যে হাদিসের পরিচয় পাওয়া যায় কেননা হাদিস হলো রাসুল (স)-এর জীবনাদর্শের লিখিত রূপ। ইসলামি। জীবনব্যবস্থার অবয়ব নির্মাণে হাদিস এক গুরুত্বপূর্ণ ভূমিকা পালন করে। কুরআনের নির্দেশনাবলির মর্মার্থ অনুধাবন এবং বাস্তব জীবনে এর যথার্থ | অনুশীলনে হাদিসের প্রত্যক্ষ সহযোগিতা একান্ত অপরিহার্য। এ কারণেই যুগে-যুগে, দেশে-দেশে হাদিসের সংকলন, অনুবাদ ও বিশ্লেষণের উপর সর্বাধিক গুরুত্ব আরোপ করা হয়েছে। শরিয়তের বিধান প্রণয়ন ও প্রবর্তন এবং মূলনীতি ও কর্মপন্থা নির্ধারণে হাদিস অত্যন্ত গুরুত্বপূর্ণ ও প্রয়োজনীয় উৎস।"
        },
        {
          "label": "ঘ",
          "question": "",
          "explanation": "মাওলানা আকরাম সাহেবের বক্তব্যে হাদিসের পরিচয় পাওয়া যায়, নৈতিক জীবন গঠনে এ শাস্ত্রের ভূমিকা অপরিসীম। রাসুলুল্লাহ (স) এর গোটা জীবনাদর্শ হাদিসের অন্তর্ভুক্ত। তাঁর জীবনটা ছিল নৈতিকতায় পরিপূর্ণ। রাসুল (স)-এর আদর্শের ভিত্তিতেই মানবজীবন গঠন করতে হবে। এ সম্পর্কে আল্লাহ তায়ালা বলেন, 'নিশ্চয়ই তোমাদের জন্য রাসুলুল্লাহ (স) এর জীবনে রয়েছে সর্বোত্তম আদর্শ' (সুরা আল-আহযাব: ২১)। তাই নৈতিক জীবন গঠনে হাদিসের অনুসরণ অপরিহার্য। আকরাম সাহেব এ শাস্ত্রের কথাই বলেছেন। উদ্দীপকের আকরাম সাহেব বলেন, কুরআনের খুঁটিনাটি বুঝতে হলে রাসুল (স)-এর আদর্শ জানতে হবে। আর রাসুল (স)-এর আদর্শ যে শাস্ত্রে বর্ণিত আছে তা হলো হাদিস। নৈতিক জীবন গঠনে এ শাস্ত্রের ভূমিকা অপরিসীম। আল্লাহ বলেন, 'অবশ্যই আল্লাহ মুমিনদের ওপর অনুগ্রহ করেছেন, তিনি তাদের মধ্য থেকে তাদের কাছে একজন রাসুল পাঠিয়েছেন, যিনি তাদের কাছে তাঁর আয়াতসমূহ তিলাওয়াত করেন, তাদেরকে পরিশুদ্ধ করেন এবং তাদেরকে কিতাব ও হিকমত শিক্ষা দেন' (সুরা আলে ইমরান: ১৬৪)। রাসুলুল্লাহ (স) নিজেও বলেছেন- 'উত্তম চারিত্রিক (নৈতিক) গুণাবলিকে পূর্ণতা দানের জন্যই আমি প্রেরিত হয়েছি' (বায়হাকি)। সততা ও সত্যবাদিতা জীবন গঠনের অন্যতম উপাদান। রাসুলুল্লাহ (স)-এর সারা জীবনে আমরা সততা ও সত্যবাদিতার উজ্জ্বল দৃষ্টান্ত দেখতে পাই। তিনি তাঁর জীবনে জন্ম থেকে মৃত্যু পর্যন্ত সততা ও সত্যবাদিতার ওপর প্রতিষ্ঠিত ছিলেন। বাল্যকাল থেকে সবাই তাঁকে আল-আমিন বা সত্যবাদী বলে ডাকত। পরিশেষে বলা যায়, আমানতদারি, ওয়াদা পালন, শালীনতা অর্জন, প্রতারণা বর্জন, হিংসা-বিদ্বেষ পরিহারসহ আদর্শ মানব জীবন গঠনের সব উপাদানই হাদিসে পাওয়া যায়। তাই নৈতিক জীবন গঠনে হাদিসের ভূমিকা অপরিসীম।"
        }
      ]
    },
    {
      "number": "4",
      "uddipok": "রশিদ ও বশির দুই বন্ধু। কলেজ শেষে বাড়ি ফেরার পথে রশিদ একটি ভাঙা কাচ রাস্তার উপর পড়ে থাকতে দেখে তা তুলে ডাস্টবিনে রেখে দিল। অতঃপর সে তার কাছে থাকা ৫,০০০ (পাঁচ হাজার) টাকা বশিরের নিকট জমা রাখল। কিছুদিন পর এক জরুরি প্রয়োজনে রশিদের সাথে আলাপ-আলোচনা ছাড়া টাকাগুলো বশির খরচ করে ফেললো। পরবর্তীতে রশিদ টাকা ফেরত চাইলে বশির নানা কৌশলে তা এড়িয়ে চলল।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "জাকাত অস্বীকারকারীদের বিরুদ্ধে হযরত আবু বকর (রা) যুদ্ধ ঘোষণা করেছিলেন।"
        },
        {
          "label": "খ",
          "question": "",
          "explanation": "দুই ধরনের যোগ্যতা থাকলে একজন ব্যক্তির ওপর জাকাত ফরজ হয়। একটি হচ্ছে ব্যক্তির আর্থিক যোগ্যতা, আরেকটি অন্যান্য যোগ্যতা। আর্থিক যোগ্যতা হচ্ছে নিসাব পরিমাণ সম্পদ থাকতে হবে এবং তা এক বছর পর্যন্ত ব্যক্তির অধিকারে থাকতে হবে। অন্যান্য যোগ্যতার মধ্যে আছে ব্যক্তির মুসলিম হওয়া, জ্ঞানবান হওয়া, স্বাধীন হওয়া, প্রাপ্তবয়স্ক হওয়া এবং ঋণমুক্ত হওয়া। এসব যোগ্যতা যার মধ্যে পাওয়া যাবে তার ওপরই জাকাত ফজর হবে।"
        },
        {
          "label": "গ",
          "question": "",
          "explanation": "নিম্নের অণুরূপ: রশিদের রাস্তা থেকে ভাঙা কাচ সরিয়ে ফেলার কাজটি হাদিস অনুযায়ী ক্ষুদ্রতম ইমানের পর্যায়ভুক্ত। অন্তরে মহান আল্লাহর প্রতি বিশ্বাস স্থাপন করে মৌখিক স্বীকৃতি দেওয়া এবং সে অনুযায়ী আমল করাকে ইমান বলা হয়। বিভিন্ন কালের মাধ্যমে মানুষের ইমানের পর্যায়গুলো প্রকাশিত হয়। রশিদের কাজটি আপাতদৃষ্টিতে সাধারণ বলে মনে হলেও এটি তার ইমানের ক্ষুদ্রতম পরিচায়ক। উদ্দীপকে বর্ণিত রশিদ একদিন কলেজ শেষে বাড়ি ফেরার পথে একটি ভাঙ্গা কাচ রাস্তার উপর পড়ে থাকতে দেখে সে কাচের টুকরাটি তুলে ডাস্টবিনে রেখে দেয়। রাসুলের (স) একটি হাদিস অনুযায়ী তার এ কাজটিকে ইমানের পর্যায়ে বিবেচনা করা যায়। এ হাদিসে বলা হয়েছে, ইমানের সত্তরটিরও বেশি শাখা-প্রশাখা রয়েছে। তার মধ্যে সর্বোত্তমটি হচ্ছে, মহান আল্লাহ ছাড়া কোনো উপাস্য নেই। আর ক্ষুদ্রতমটি হচ্ছে, রাস্তা থেকে কষ্টদায়ক বস্তু সরিয়ে ফেলা। অর্থাৎ যাতায়াতের পথে ইট-পাথর, ডাঙা কাচ, কাঁটা ইত্যাদি পড়ে থাকতে দেখলে তা সরানো হলো ক্ষুদ্রতম ইমান। সুতরাং এ থেকে প্রমাণিত হয় রশিদের রাস্তা থেকে ভাঙ্গা কাচ ফেলে দেওয়ার মতো ছোট জনকল্যাণমূলক কাজও ক্ষুদ্রতম ইমানের অন্তর্ভুক্ত।"
        },
        {
          "label": "ঘ",
          "question": "",
          "explanation": "নিম্নের অণুরূপ: আমানত রক্ষা না করায় বশিরের কাজে মুনাফিকের বৈশিষ্ট্য প্রকাশ পায় যা সমাজে মারাত্মক নেতিবাচক প্রভাব ফেলে। অন্তরে যা আছে তার বিপরীত প্রকাশ করাকে নিফাক বলে। আর যে এ কাজ করে তাকে বলা হয় মুনাফিক। মহানবি (স) মুনাফিকের পরিচয় সম্পর্কে তিনটি নিদর্শনের কথা বলেছেন। যথা- মিথ্যা বলা, ওয়াদা ভক্তা করা এবং আমানতের খিয়ানত করা। এ তিনটি চিহ্ন বা নিদর্শনের মধ্যে বশিরের কাজে খিয়ানতের বিষয়টি লক্ষণীয়। উদ্দীপকের রশিদ তার বন্ধু বশিরের কাছে পাঁচ হাজার টাকা জমা রেখে কিছুদিন পর সেগুলো ফেরত চাই। কিন্তু বশির টাকা ফেরত না দিয়ে কৌশলে বন্ধুকে এড়িয়ে চলে। সে রশিদের অজান্তে নিজের প্রয়োজনে টাকাগুলো খরচ করে ফেলার কারণেই এ রকম আচরণ করে। বস্তুত মুনাফিকদের কাছে - কোনো আমানত রাখা হলে তারা সাধারণত তা আত্মসাৎ করে। মুনাফিকদের • এহেন কার্যকলাপের ফলে পরস্পরের প্রতি বিশ্বাসের ভিত্তি দুর্বল হয়ে পড়ে। এটি সুষ্ঠু সমাজ জীবনের জন্য ক্ষতিকর। ইসলামের জন্য কাফির ও মুশরিকদের চেয়েও বেশি ক্ষতিকর মুনাফিকরা। কেননা আল্লাহদ্রোহিতায় কাফির ও মুশরিকদের ভূমিকা সুস্পষ্ট। ফলে তাদের থেকে আত্মরক্ষা করা সম্ভব: কিন্তু মুনাফিকরা গোপনে সমাজে বিশৃঙ্খলা সৃষ্টি করে। সুতরাং বলা যায়, বশিরের মুনাফিকি কাজের মাধ্যমে সম্পর্ক নষ্ট ও সমাজের শান্তি-শৃঙ্খলা বিনষ্ট হবে।"
        }
      ]
    },
    {
      "number": "5",
      "uddipok": "মিছবাহ একজন সৎ মেধাবী ছাত্র। নিয়ম-শৃঙ্খলা অনুযায়ী সে জীবনযাপন করে। কিছুদিন যাবৎ সে তার এলাকায় কিছু ছেলেদের সাথে মেশার কারণে -উচ্ছৃঙ্খল জীবনযাপন শুরু করে। মিছবাহর বাবা জলিল সাহেব তার ছেলের চরিত্রের এই পরিবর্তন দেখে খুবই, চিন্তিত হয়ে পড়েন। বিষয়টি তার বন্ধু মনির সাহেবের সাথে আলোচনা করলে তাকে বন্ধু নির্বাচনের হাদিসখানি শোনান।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "'কুতুবে আবু হানিফা' গ্রন্থে ৮৩ হাজার মাসয়ালা সন্নিবেশিত ছিল।\""
        },
        {
          "label": "খ",
          "question": "",
          "explanation": "আলোচ্য আয়াতাংশে মুত্তাকিদের হেদায়েত প্রাপ্তির কথা উল্লেখ করা হয়েছে। যারা অদৃশ্যে ইমান পোষণ করে, সালাত কায়েম করে, আল্লাহর রাস্তায় দান 'করে, আসমানি কিতাব এবং আখিরাতে বিশ্বাস পোষণ করে তারা তাদের রবের পক্ষ থেকে হেদায়েতপ্রাপ্ত। এখানে هُدًى مِّنْ رَّبِّهِمْ দ্বারা প্রতিপালকের পক্ষ থেকে হেদায়েত প্রাপ্ত বলে পবিত্র কুরআনকে নির্দেশ করা হয়েছে। অর্থাৎ মুত্তাকিরা আল্লাহ তায়ালার পক্ষ থেকে প্রাপ্ত হেদায়েত আল-কুরআনের নীতির ওপর প্রতিষ্ঠিত।"
        },
        {
          "label": "গ",
          "question": "",
          "explanation": "অসৎ ও উচ্ছৃঙ্খল ছেলেদের সাথে মেশার কারণে উদ্দীপকের মিছবাহের চরিত্রে হঠাৎ পরিবর্তন ঘটেছে। প্রত্যেক মানুষের জীবনে পারিপার্শ্বিক পরিবেশ ও কন্ধু বান্ধবের ভূমিকা অত্যন্ত গুরুত্বপূর্ণ। কেননা মানুষ তার বন্ধুর চরিত্র ও ধর্মমতের দ্বারা প্রভাবিত হয়। এ কারণে কেউ অসৎ চরিত্রের মানুষের সাথে মিশলে সেও অসৎ চরিত্রে পরিণত হয়। যা উদ্দীপকের মিছবাহের চরিত্রেও পরিলক্ষিত হয়। উদ্দীপকের সৎ ও মেধাবী ছাত্র মিছবাহ শৃঙ্খলপূর্ণ জীবনযাপন করত। কিন্তু কিছুদিন বখাটে ছেলেদের সাথে মেশার কারণে সেও উচ্ছৃঙ্খল জীবনযাপন শুরু করে। বাংলায় একটি প্রবাদ আছে, 'সৎসঙ্গে স্বর্গবাস, অসৎ সঙ্গে সর্বনাশ'। আর মিছবাহের চরিত্রের পরিবর্তনে এই প্রবাদেরই বহিঃপ্রকাশ ঘটেছে। কেননা মানুষ সাধারণত তার বন্ধুর মত পথ, স্বভাব ও আদর্শের অনুসারী হয়ে থাকে। তাই এক বন্ধু অপর বন্ধুর প্রভাবে অনেকটা প্রভাবিত হয়ে থাকে। দু'বন্ধুর একজন যদি ধার্মিক হয়, তবে অন্যজনও বন্ধুর প্রভাবে প্রভাবিত হয়ে ধার্মিক হয়ে থাকে। অনুরূপভাবে উচ্ছৃঙ্খল হলে উচ্ছৃঙ্খল হয়ে থাকে। এ সম্পর্কে রাসুল (স) বলেছেন, 'মানুষ তার বন্ধুর জীবনাদর্শ ও ধর্মমতের দ্বারা প্রভাবিত হয়। অতএব তোমাদের প্রত্যেকেরই অবশ্যই দৃষ্টি রাখা উচিত যে, সে কার সাথে বন্ধুত্ব স্থাপন করছে'। মিছবাহের চরিত্রেও বন্ধুর চরিত্রের প্রভাব সুস্পষ্ট।"
        },
        {
          "label": "ঘ",
          "question": "",
          "explanation": "বন্ধু নির্বাচনের ক্ষেত্রে 'সৎ সঙ্গে স্বর্গবাস, অসৎ সঙ্গে সর্বনাশ' প্রবাদটি হাদিসের আলোকে বাস্তবসম্মত। এক্ষেত্রে আমাদের বন্ধুদের সৎ ও মুত্তাকি হওয়া উচিত। বন্ধুর প্রভাবে প্রভাবিত হওয়া, তার কর্মপদ্ধতি ও আদর্শের প্রতি আগ্রহী হওয়া মানুষের সাধারণ স্বভাব। তাই এক বন্ধু অপর বন্ধুর প্রভাবে অনেকটা প্রভাবিত হয়ে থাকে। দু'বন্ধুর একজন যদি ধার্মিক হয়, তবে অন্যজনও বন্ধুর প্রভাবে প্রভাবিত হয়ে ধার্মিক হয়ে থাকে। আর এ কথাটিরই বহিঃপ্রকাশ ঘটেছে আলোচ্য প্রবাদ বাক্যে। 'সৎ সঙ্গে স্বর্গবাস, অসৎ সঙ্গে সর্বনাশ' বাক্যটি যুক্তিযুক্ত। কেননা মানুষ তার বন্ধুর স্বভাবে ব্যাপকভাবে প্রভাবিত হয়। এক বন্ধু যদি মুত্তাকি ও সৎ স্বভাবের ভালো মানুষ হয়, তাহলে দেখা যায় তার অনুসারী বন্ধুও তার মতোই হয়ে যায়। এমনিভাবে বন্ধু যদি পাপাচারী ও খারাপ-স্বভাবের হয় তার বন্ধুও পাপাচারিতায় লিপ্ত হয়ে পড়ে। এজন্য বন্ধু নির্বাচনের আগে অবশ্যই সম্ভাব্য ব্যক্তি সম্পর্কে প্রয়োজনীয় অনুসন্ধান করা কর্তব্য। বন্ধু নির্বাচনে সতর্ক করে মহানবি (স) বলেন, \"মানুষ তার বন্ধুর জীবনাদর্শ দ্বারা প্রভাবিত হয়। কাজেই তোমাদের প্রত্যেকেই যেন যাচাই করে নেয় কার সাথে যে বন্ধুত্ব করছে।\" (মুসনাদে আহমদ) উপরের আলোচনায় প্রমাণিত হয় 'সৎসঙ্গে স্বর্গবাস, অসৎ সঙ্গে সর্বনাশ।' সুতরাং বন্ধু নির্বাচনের ক্ষেত্রে চারিত্রিক দিকটি দেখা উচিত।।"
        }
      ]
    },
    {
      "number": "6",
      "uddipok": "কামাল, জামাল এবং শামীম তিন ভাই। কামাল সদা সত্য কথা বলে এবং ইসলামি বিধান মেনে চলে। আর জামাল অসত্য কথা বলে এবং ইসলাম পরিপন্থি কাজে লিপ্ত থাকে। শামীম যখন কামাল এর সাথে থাকে তখন ইসলামি বিধান মেনে চলে কিন্তু যখন জামাল এর সাথে থাকে তখন বলে ইসলামি বিধান মানার প্রয়োজন নেই।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "বান্দার প্রতি বান্দার যে হক বা অধিকার রয়েছে তাকে হাক্কুল ইবাদ বলে।"
        },
        {
          "label": "খ",
          "question": "",
          "explanation": "ইহকালীন কল্যাণ ও পরকালীন সফলতা লাভের জন্য মানুষের জীবনে ইবাদতের গুরুত্ব অপরিসীম। মানুষের জীবনধারায় ইবাদতকে উপেক্ষা করার কোনো উপায় নেই। ইবাদতের মাধ্যমেই মানুষ মুমিন বা মুসলিম হতে পারে। আল্লাহর সন্তুষ্টি লাভের জন্যও ইবাদত অপরিহার্য বিষয়। তাছাড়া মানুষের দুনিয়াতে আসার একমাত্র উদ্দেশ্যই হলো মহান আল্লাহর ইবাদত করা। আল্লাহর ইবাদত বাদ দিলে মানবজাতির সৃষ্টির উদ্দেশ্যই ব্যর্থ হয়ে যাবে। এ সম্পর্কে। মহান আল্লাহ বলেন, \"আর আমি জিন ও মানুষ জাতিকে কেবল আমার ইবাদতের জন্যই সৃষ্টি করেছি\"। (সুরা আয-যারিয়াত, আয়াত ৫৬) তাই বলা যায়, মানব জীবনের পরম সফলতা লাভে ইবাদতের গুরুত্ব অপরিসীম।"
        },
        {
          "label": "গ",
          "question": "",
          "explanation": "শামীমের কর্মকাণ্ডে সুরা বাকারায় বর্ণিত মুনাফিকের, চরিত্র ফুটে উঠেছে। সুরা আল বাকারার দ্বিতীয় বুকুতে, আল্লাহ তায়ালা মুনাফিকদের স্বরূপ তুলে ধরেছেন। মুনাফিকরা দ্বিমুখী চরিত্রের অধিকারী। তারা মুখে ইমানের দাবি করলেও অন্তরে কুফরি লালন করে। তারা পার্থিব স্বার্থসিদ্ধির আশায় মুমিনদের সাথে মিলিত হয়ে ইমানের দাবি করে। আবার কাফিরদের সাথে মিলিত হয়ে অন্তরের অবাধ্যতা প্রকাশ করে। আর এরূপ চরিত্রই প্রকাশ পেয়েছে শামীমের কর্মকান্ডে। উদ্দীপকের শামীম যখন তার ভাই কামালের সাথে থাকে তখন ইসলামি বিধান মেনে চলে। কিন্তু জামালের সাথে থাকলে বলে, ইসলামি বিধান মানার প্রয়োজন নেই। তার এ চরিত্রে মুনাফিকের বৈশিষ্ট্য প্রকাশ পেয়েছে। সুরা বাকারার ১৪ নম্বর আয়াতে মহান আল্লাহ মুনাফিকের বৈশিষ্ট্য তুলে ধরে বলেন, \"আর যারা ইমান এনেছে, তাদের সাথে তারা (মুনাফিকরা) যখন মিলিত হয়, তখন বলে আমরা বিশ্বাস স্থাপন করেছি। আর যখন তারা নিরিবিলিতে তাদের শয়তানের সাথে মিলিত হয়, তখন তারা বলে, নিশ্চয়ই আমরা তোমাদের সাথে আছি নিশ্চিতভাবে আমরা ঠাট্টা-বিদ্রুপকারী'। এ আয়াত থেকে বোঝা যায়, মুনাফিকরা মুখে মুখে ইমান আনলেও অন্তরে মূলত অবাধ্যতা লালন করে। তারা এরূপ দ্বিমুখী নীতি অবলম্বন করে পার্থিব স্বার্থ হাসিলের চেষ্টা করে। উদ্দীপকের শামীম যেহেতু দ্বিমুখী নীতি অবলম্বন করেছে, সেহেতু সে একজন মুনাফিক হিসেবে গণ্য হবে।"
        },
        {
          "label": "ঘ",
          "question": "",
          "explanation": "কামালের চরিত্রে সত্যবাদিতা প্রকাশ পেয়েছে। সত্যবাদিতা গুণটি তাকে আখিরাতের জীবনে জান্নাত লাভে সহায়তা করবে। সত্য মানুষকে ন্যায়ের পথে পরিচালিত করে। সত্যবাদিতা মানুষকে পাপ ও অশালীন কাজ থেকে বিরত রাখে। সত্যবাদী ব্যক্তি কোনোরূপ অন্যায় ও অত্যাচার করতে পারে না। ইসলামের বিধি-বিধান ও নীতিমালা সত্যবাদিতারই পরম প্রকাশ। স্বাভাবিকভাবে যা সত্যের অনুশীলন তাই ইসলামেরই অনুশীলন। এজন্য উদ্দীপকের কামালও সত্যবাদী হিসেবে বিবেচিত হবে। উদ্দীপকের কামাল সদা সত্য কথা বলে এবং ইসলামি বিধান মেনে চলে। তার কর্মকাণ্ডটি সত্যবাদিতাকে নির্দেশ করে। আর সত্যবাদিতার কারণেই কামাল ইসলামি বিধান মেনে চলতে উদ্বুদ্ধ হয়েছে। কামালের এ গুণটি আখিরাতে তার জন্য পরম সুফল বয়ে আনবে। সত্যবাদিতার সুফল হলো সফলতা ও মুক্তি। এ সম্পর্কে রাসুল (স) বলেন, \"সত্যবাদিতা মুক্তি দেয়। আর মিথ্যা ধ্বংস ডেকে আনে।\" (আবু দাউদ) তাছাড়া সত্যবাদিতার প্রতিদান হলো জান্নাত। রাসুল (স) বলেন, \"তোমরা সত্যের অনুশীলন করো। কেননা সত্য পুন্যের পথে পরিচালিত করে আর পুণ্য নিশ্চিতভাবেই জান্নাতের পথে পরিচালিত করে\"। (বুখারি ও মুসলিম)। সুতরাং বলা যায়, সত্যবাদিতার প্রতিদান হলো জান্নাত। আর কামালের মধ্যে এ গুণটি প্রকাশ পাওয়ায় সেও আখিরাতে এই প্রতিদান লাভকরতে পারে।"
        }
      ]
    },
    {
      "number": "7",
      "uddipok": "আব্দুল হালিম একজন সৎ ব্যবসায়ী। তিনি গ্রাহকের সাথে মিথ্যা বলে পণ্য বিক্রি করেন না। ওজনে কম দেন না। ফলে মুনাফা কম হয়। কিন্তু তার পাশের দোকানদার গ্রাহকের সাথে মিথ্যা বলে ওজনে কম দেয়। ফলে তার মুনাফা বেশি হয়। একদিন উক্ত এলাকার ইমাম সাহেব আব্দুল হালিমের ব্যবসা সম্পর্কে জানতে চাইলেন। উত্তরে সে ইমাম সাহেবকে সব ঘটনা খুলে বলল। তখন ইমাম সাহেব তাকে সান্তনা দিয়ে নিম্নোক্ত হাদিসটি পাঠ্য করে শোনালেন: التَّاجِرُ الْأَمِينُ الصَّدُوقُ الْمُسْلِمُ مَعَ الشُّهَدَاءِ يَوْمَ الْقِيَامَةِ",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "সর্বাধিক হাদিস বর্ণনাকারী সাহাবির নাম হযরত আবু হুরায়রা (রা)।"
        },
        {
          "label": "খ",
          "question": "",
          "explanation": "কিতাবসমূহে বিশ্বাসীকে মুমিন বলা হয়। মুমিনদের ব্যাপারে প্রিয় নবি (স) বলেন, 'তুমি এভাবে আল্লাহর ইবাদত করো যেনো তুমি তাঁকে দেখছ, যদি তুমি তাঁকে দেখতে নাও পাও, তবে - অবশ্যই তিনি তোমাকে দেখছেন। (বুখারি) মুমিনের সুন্দরতম বিষয় হলো অনর্থক বিষয়সমূহ পরিহার করে চলবে। তাছাড়া মুমিনের জন্য আবশ্যক হলো, তাঁর মুসলিম ভহায়ের জন্য সর্বদা ভালো জিনিস তালাশ করবে। হারাম বিষয় থেকে দূরে থাকবে। রাসুল (স) অন্যত্র বলেছেন, 'কেউ প্রকৃত মুমিন হতে পারবে না যতক্ষণ না সে তার ভাইয়ের জন্য এই বস্তু ভালবাসে যা সে নিজের জন্য ভালোবাসে।'"
        },
        {
          "label": "গ",
          "question": "",
          "explanation": "আব্দুল হালিম কিয়ামতের দিন শহিদদের সাথে থাকবেন অর্থাৎ আখিরাতে উচ্চ মর্যাদায় আসীন হবে। ইসলামে সততাকে জীবনের সর্বক্ষেত্রে উৎসাহিত করা হয়েছে এবং এর জন্য ইহকাল ও পরকাল উভয় জীবনে উত্তম প্রতিদানের ব্যবস্থা করা হয়েছে। একজন সৎ লোক দুনিয়াতে সবার কাছে সম্মান পান, আখিরাতেও তিনি সফলতা লাভ করবেন। উদ্দীপকে আব্দুল হালিমও অনুরূপ একজন ব্যক্তি।আব্দুল হালিম এর কর্মকাণ্ড বিশ্লেষণ করলে দেখা যায়, সে একজন সৎ ব্যবসায়ী হিসেবে নিজেকে প্রতিষ্ঠিত করেছে। তিনি গ্রাহকের সাথে মিথ্যা বলে পণ্য বিক্রি করেন না। ওজনে কম দেন না। তার মতো সৎ ও বিশ্বস্ত ব্যবসায়ীর জন্য ইসলামে সুসংবাদ প্রদান করা হয়েছে। হাদিসে এসেছে, 'বিশ্বস্ত ও সত্যবাদী মুসলিম ব্যবসায়ী কিয়ামতের দিন শহিদদের সাথে থাকবেন' (মুসতাদরাক হাকিম)। আব্দুল হালিমও আখিরাতে এই উত্তম প্রতিদান লাভ করবে। প্রকৃতপক্ষে ব্যবসায়ের ক্ষেত্রে আব্দুল হালিম এর এমন অনেক সুযোগ ছিল যার মাধ্যমে - সে অসৎ উপায়ে প্রচুর লাভবান হতে পারত। কিন্তু ইসলামের আদর্শ মেনে এবং আল্লাহর ভয়ে সে সৎ থেকেছে। এজন্যই সে কিয়ামতের কঠিন দিনে শহিদদের সাথে বিপুল আনন্দে আল্লাহর আরশের নিচে ছায়া লাভ করবে। তার এ পুরস্কার সততা, সত্যনিষ্ঠা আর আল্লাহভীতির জন্যই সে পাবে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত আব্দুল হালিমের পাশের দোকানদার প্রতারণা করে ব্যবসা করছে, যা ইসলামের দৃষ্টিতে মোটেই সঠিক নয়। ব্যবসায়-বাণিজ্য একটি পবিত্র পেশা। তা সততার সাথে করলে আল্লাহর সন্তুষ্টি অর্জনের মাধ্যমে দুনিয়ার সফলতার পাশাপাশি আখিরাতে কল্যাণ লাভ করা যায়। ইসলামে ব্যবসায়-বাণিজ্যকে উৎসাহিত করা হয়েছে। তবে তা অবশ্যই হালাল পদ্ধতিতে তথা সৎ ও বিশ্বস্ততার সাথে হতে হবে। কিন্তু, আব্দুল হালিমের পাশের দোকানদার ব্যবসায়ের ইসলামি পদ্ধতি পরিহার করে প্রতারণার আশ্রয় নিচ্ছে, যা সম্পূর্ণ অবৈধ। উদ্দীপকে আব্দুল হালিমের পাশে দোকানদার ব্যবসায়ের ক্ষেত্রে মিথ্যার আশ্রয় নিচ্ছে। সে গ্রাহকদের সাথে মিথ্যা বলছে, প্রতারণা করছে, ভেজাল পণ্য বিক্রয় করে ক্রেতাদের ধোঁকা দিচ্ছে। প্রতারণা করে ব্যবসা করাকে মহানবি (স) সম্পূর্ণভাবে নিষিদ্ধ করেছেন। তিনি বলেন, 'যে প্রতারণা করে, সে আমাদের দলভুক্ত নয়।' তার এ কাজগুলো নিফাকের অন্তর্ভুক্ত। আর যারা এ কাজের সাথে জড়িত তারা মুনাফিক। মুনাফিকরা ইসলামের চরম শত্রু। তাদের সম্পর্কে আল্লাহ বলেছেন, 'মুনাফিকরা মিথ্যাবাদী।' তাদের শাস্তি সম্পর্কে বলা হয়েছে- 'নিশ্চয়ই মুনাফিকদের স্থান জাহান্নামের সর্ব নিম্ন স্তরে' (সুরা নিসা- ১৪৫)। অন্যদিকে ব্যবসায়ে সততা অবলম্বন করা ইসলামের নির্দেশ। বলা হয়েছে- 'আল্লাহ ব্যবসায়কে হালাল করেছেন, আর সুদকে হারাম করেছেন' (সুরা বাকারা-২৭৫)। উপরের আলোচনায় দেখা যায়, ইসলাম জীবিকা অর্জনের উত্তম মাধ্যম হিসেবে ব্যবসায়কে ঘোষণা করেছে। এক্ষেত্রে সততা ও বিশ্বস্ততাকে প্রধান বৈশিষ্ট্য হিসেবে শর্ত দেওয়া হয়েছে। প্রতারণা, ভন্ডামি পরিহার করার উপরও গুরুত্ব দেওয়া হয়েছে। কিন্তু আব্দুল হালিমের পাশের দোকানদার উল্লেখিত শর্ত ভঙ্গ করে নিজের স্বার্থের অনুকূলে অসৎভাবে ব্যবসা করছে। তাই এ পদ্ধতি ইসলামের দৃষ্টিতে সম্পূর্ণ হারাম।"
        }
      ]
    },
    {
      "number": "8",
      "uddipok": "'ক' এর ছেলে বিদেশে থাকে। বাবার জন্য সে মোবাইল ফোন পাঠিয়েছে। তার ভাই তাকে মোবাইল ব্যবহার করতে নিষেধ করে। কারণ এটা ব্যবহার করা সে বিদআত মনে করে। 'ক' মোবাইলের বৈধতা জানার জন্য ইসলামি রিসার্স ফাউন্ডেশনের সভাপতির নিকট বিষয়টি উপস্থাপন করেন। সভাপতি পরের দিন বিজ্ঞ আলেমগণকে সভায় আহ্বান করেন। মোবাইল ব্যবহারের ইতিবাচক ও নেতিবাচক বিষয়টি বিবেচনা করে তারা সিদ্ধান্ত দেন যে, মোবাইল ব্যবহার শরিয়ত সম্মত।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "মৌলিক ইবাদত চারটি।"
        },
        {
          "label": "খ",
          "question": "",
          "explanation": "সালাত সমাজজীবনে সময়ানুবর্তিতা, শৃঙ্খলাবোধ, নিয়মানুবর্তিতার শিক্ষা দেয়। জামায়াতে সালাত আদায়ের মাধ্যমে সময়ানুবর্তিতা ও শৃঙ্খলাবোধের সুমহান শিক্ষা পাওয়া যায়। সমাজ থেকে অশালীনতা দূর করার ক্ষেত্রেও সালাত গুরুত্বপূর্ণ ভূমিকা পালন করে। নির্দিষ্ট সময়ে জামায়াতে সালাত আদায়ের মাধ্যমে মানুষ সব সামাজিক কর্তব্য যথাসময়ে শৃঙ্খলার সাথে সম্পাদন করার শিক্ষা পায়। এভাবে সালাত সমাজে শান্তি প্রতিষ্ঠার শিক্ষা দেয়।"
        },
        {
          "label": "গ",
          "question": "",
          "explanation": "নিম্নের অনুরূপ: ইসলামি আইনের তৃতীয় উৎস ইজমা অনুসারে মোবাইল ফোন ব্যবহার বৈধ। যেসব গৌণ সমস্যার সমাধান সরাসরি কুরআন ও হাদিসে পাওয়া যায় না, সেসব সমস্যা সমাধানের ব্যাপারে প্রখ্যাত আলেমরা সুনির্দিষ্ট নীতিমালার আলোকে আলোচনা, সমালোচনা ও পর্যালোচনার পর যে ঐকমত্য পোষণ করেন তা-ই হলো ইজমা। মোবাইল ব্যবহারের বৈধতার বিষয়টিও এভাবে নির্ধারিত হয়েছে। R এর ছেলে তার জন্য বিদেশ থেকে মোবাইল ফোন পাঠালে ভাইয়ের নিষেধের কারণে তিনি মোবাইল ফোন ব্যবহার করা নিয়ে দ্বিধাগ্রস্থ হয়ে পড়েন। পরবর্তীতে বিষয়টি ইসলামি রিসার্চ ফাউন্ডেশনের সভাপতিকে অবগত করেন। সভাপতি বিজ্ঞ আলেমদের সাথে নিয়ে আলোচনার মাধ্যমে এই ঐকমত্যে পৌছান যে, মোবাইল ফোন ব্যবহার বৈধ। তাঁরা যেহেতু ঐকমত্যের ভিত্তিতে সিদ্ধান্ত দিয়েছেন, সেহেতু বিষয়টি ইজমার অন্তর্ভুক্ত। মোবাইল ফোন একটি আধুনিক যোগাযোগ মাধ্যম, যা পূর্বে অর্থাৎ মহানবি (স) ও সাহাবিদের যুগে ছিল না। তাই এটির ব্যবহার নিয়ে প্রশ্নটি নবোদ্ভাবিত সমস্যা। আর এ ব্যাপারে ইসলামে ইজমার মাধ্যমে সমাধানের নির্দেশনা রয়েছে। এক্ষেত্রে উদ্দীপকে উল্লিখিত আলেমদের মতো বিজ্ঞজনেরা সুনির্দিষ্ট প্রক্রিয়ায় কুরআন ও হাদিসের আলোকে ঐকমত্যে পৌছান। তাই মোবাইলের ব্যবহার সম্পর্কিত বৈধতার সিদ্ধান্তটি নিঃসন্দেহে ইজমা থেকে উদ্ভূত।"
        },
        {
          "label": "ঘ",
          "question": "",
          "explanation": "নিম্নের অনুরূপ: মুসলিম সমাজে নতুন নতুন গৌণ সমস্যার সমাধানে ইজমার প্রয়োজনীয়তা অনস্বীকার্য।ভান্ড ইসলামি শরিয়তের প্রধান দুটি উৎস কুরআন ও হাদিসে মানবজীবনের সব মৌলিক সমস্যার সমাধান রয়েছে। কিন্তু যুগ-পরিবর্তনের সাথে সাথে কিছু গৌণ সমস্যার উদ্ভব ঘটে, যার সরাসরি সমাধান কুরআন-হাদিসে নেই। এক্ষেত্রে শরিয়তের তৃতীয় উৎস হিসেবে ইজমার বিকল্প নেই। ইসলামি আইনের উৎস হিসেবে কুরআন ও সুন্নাহর পরেই ইজমার স্থান। আল্লাহ তায়ালা এবং রাসুলুল্লাহ (স) ইজমার এ অবস্থান, গ্রহণযোগ্যতা, নির্ভরতা ও মর্যাদা নির্ধারণ করে দিয়েছেন। আল্লাহ বলেন, 'আর এমনিভাবে আমি তোমাদের করেছি মধ্যমপন্থি জাতি, যেন তোমরা মানুষের ওপর সাক্ষী হতে পার এবং রাসুল হন তোমাদের ওপর সাক্ষী' (সুরা আল-বাকারা: ১৪৩)। এ প্রসঙ্গে মহানবি (স) বলেন, 'বিভ্রান্তি বা ভুল বিষয়ের ওপর আমার উম্মত একমত হবে না' (আহকামুল কুরআন)। এসব ঘোষণা থেকে শরিয়তের উৎস হিসেবে ইজমার গুরুত্ব বোঝা যায়। তাছাড়া ইজমার মাধ্যমে গৌণ সমস্যার সমাধানে নতুন আইন যেমন উদ্ভাবিত হয় তেমনি মুসলিমদের মধ্যে ঐকমত্য তথা জাতীয় ঐক্য সংরক্ষিত হয়। ইজমা আমাদেরকে বিভ্রান্তি থেকেও মুক্তি দেয়। আর সবচেয়ে গুরুত্বপূর্ণ বিষয় হলো ইজমা ইসলাম ধর্মের প্রগতিশীলতা ও পরিপূর্ণতার অন্যতম পরিচায়ক। উপরের আলোচনা থেকে বলা যায়, শরিয়তের তৃতীয় উৎস ইজমার গুরুত্ব ও প্রয়োজনীয়তা ইসলামে একটি স্বীকৃত বিষয় এবং এটি ইসলামের অনন্যতাকেই নির্দেশ করে।"
        }
      ]
    },
    {
      "number": "9",
      "uddipok": "ইসলামি আইন-কানুন ও ইবাদত সম্পর্কিত মৌলিক বিষয়সমূহ ব্যতীত সেগুলোর শাখা-প্রশাখাতে মুসলিম আইন বিশারদগণের বিভিন্ন মতামত পাওয়া যায়। এরকম একজন আইনবিশারদ ৮০ হিজরি সনে কুফায় জন্মগ্রহণ করেন। সতেরো বছর বয়সে বিশেষভাবে বিদ্যার্জনে মনোনিবেশ করেন। তিনি হাম্মাদের নিকট ১০ বছর যাবত মাসআলা বিষয়ে জ্ঞান অর্জন করেন। খলিফা মনসুর তাকে কারাগারে বন্দী করেন এবং সেখানেই ১৫০ হিজরিতে মৃত্যুবরণ করেন।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "মাযহাব হলো মুজতাহিদদের উদ্ভাবিত মূলনীতির আলোকে বের হওয়া মাসয়ালার নাম।"
        },
        {
          "label": "খ",
          "question": "",
          "explanation": "ইসলামি শরিয়তকে জানা ও মানার জন্য ফিকহশাস্ত্রের প্রয়োজন। সাধারণত, ফিকহশাস্ত্র বলতে ইসলামি আইন বোঝানো হয়। ইসলাম অনুসারে জীবন পরিচালনা করার জন্য ইসলামি আইন তথা ফিকহশাস্ত্র অধ্যয়ন জরুরি। কোনো সমস্যার সৃষ্টি হলে কুরআন ও হাদিসের আলোকে গবেষণা করে ফিকহশাস্ত্রে সেই সমস্যার সমাধান দেওয়া হয়েছে। তাই আমাদের জীবনযাপনের ক্ষেত্রে যেসব বিষয় কুরআন ও হাদিসে সুস্পষ্ট বর্ণনা দেওয়া নেই, সেসব বিষয়ে সঠিক জ্ঞান অর্জনের জন্য ইসলামি আইন তথা ফিকহশাস্ত্র শিখতে হবে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লিখিত হাদিসটি ইসলামের তৃতীয় উৎস ইজমার সাথে সাদৃশ্যপূর্ণ। শরিয়তের কোনো বিধানের ব্যাপারে একই যুগের উম্মতে মুহাম্মদির মুজতাহিদদের একমত হওয়াকে ইজমা বলে। বিভ্রান্তি এড়িয়ে সঠিক পথে থাকার জন্য রাসুল (স)-এর উম্মতকে ইজমা করার অধিকার দেওয়া হয়েছে। বিশ্ব পরিবর্তনশীল। সময়ের পরিক্রমায় সৃষ্টি হচ্ছে নতুন নতুন সমস্যার। এ সব সমস্যা নিয়ে যাতে কোনো বিভ্রান্তি না হয় সেজন্য রাসুল (স) জ্ঞানসমৃদ্ধ আলেম ও উম্মাহকে ইজমা করার অধিকার দিয়েছেন। মফিজের উল্লিখিত হাদিসে এ বিষয়টিই প্রতিফলিত হয়। উদ্দীপকে উল্লেখিত রাকিব দেখতে পায় সময়ের বিবর্তনে বিশ্বে নতুন নতুন সমস্যা ও জিজ্ঞাসার উদ্ভব হয়। অনেক পূর্বে প্রবর্তিত ইসলাম কীভাবে এসব সমস্যার সমাধান করতে পারবে, তা নিয়ে সে প্রশ্ন তোলে বন্ধুর কাছে। তার সংশয় দূর করতে বন্ধু মফিজ ইজমা সম্পর্কিত মহানবি (স) এর হাদিসটি বর্ণনা করে। মফিজ বলে, মহানবি (স) বলেছেন, 'আমার উম্মত কোনো ভুলের ওপর একতাবদ্ধ হতে পারে না'। ভুল বিধান গ্রহণের ব্যাপারে সতর্কতা উচ্চারণ করে মহানবি (স) এই হাদিসের মাধ্যমেই ইজমার বৈধতার স্বীকৃতি দেন এবং নতুন নতুন সমস্যা সমাধানের দ্বার উম্মোচন করেন।"
        },
        {
          "label": "ঘ",
          "question": "",
          "explanation": "নিম্নের অনুরূপ: না, ইসলামের গতিশীলতার প্রশ্নে রাকিবের বক্তব্যের সাথে আমি একমত নই। ইসলাম একটি পূর্ণাঙ্গ জীবনবিধান। মানবজীবনের এমন কোনো দিক ও বিভাগ নেই, যার বর্ণনা ইসলামে দেওয়া হয়নি। আল্লাহ তায়ালা কুরআনকে মানুষের জন্য উপদেশ হিসেবে দিয়েছেন। আমরা কুরআন থেকে জ্ঞান আহরণ করে ব্যবহারিক জীবনে প্রয়োগ করতে পারি। রাসুল (স) তার জীবনাদর্শের লিখিত দলিল হিসেবে রেখে গেছেন হাদিস গ্রন্থকে। আর নতুন নতুন উদ্ভূত সমস্যা সমাধানের জন্য গবেষণার নির্দেশনা এসেছে কুরআন ও হাদিসে। কিন্তু রাকিবের সীমিত জ্ঞান ইসলামের এই গভীর তাৎপর্য উপলব্ধি করতে পারেনি। উদ্দীপকের রাকিব মনে করে অনেক আগে প্রবর্তিত ইসলাম বিশ্বে সৃষ্ট নতুন নতুন সমাধানে অক্ষম। তার ধারণা এমন যে, ইসলামে সেসব বিধানই শুধু প্রবর্তিত রয়েছে, যেসব বিধানের ব্যাপারে তৎকালীন তথা রাসুল (স) এর সময়ের মানুষেরা সমস্যায় পড়তো। কিন্তু তার এ ধারণা সম্পূর্ণ ভুল এবং ভিত্তিহীন। কারণ ইসলামে নতুন নতুন সমস্যার সমাধানের ব্যাপারে ইজতিহাদ করার ঘোষণা দেওয়া হয়েছে। মানুষ যাতে ভ্রান্ত কোনো বিধান গ্রহণ না করে সে জন্যই তা করতে বলা হয়েছে। রাসুল (স) বলেন, 'বিভ্রান্তির ওপর আমার উম্মত একমত হবে না' (ইবনে মাজাহ)। ইসলাম সর্বযুগের জন্য সর্বজনীন ধর্ম। কুরআন ও হাদিস সঠিকভাবে গবেষণা করলে মানবজীবনের সব সমস্যার সমাধান মেলে। আমাদের উচিত প্রকৃত মুমিন হয়ে কুরআন ও হাদিসের তাৎপর্য উপলব্ধি করার চেষ্টা করা।"
        }
      ]
    },
    {
      "number": "10",
      "uddipok": "হাসান ও আবির ইবাদত সম্পর্কে আলোচনা করছিল। হাসান বলল, হিজরি সালের নবম মাসে একটি ইবাদতের মাধ্যমে মানুষ তার কুরিপু নিয়ন্ত্রণ করতে পারে এবং এর মাধ্যমে পরস্পরের মধ্যে ভালোবাসা, সহানুভূতি এবং সহযোগিতার মনোভাব গড়ে উঠে। আবির বরল, ইসলামে গুরুত্বপূর্ণ এমন আর একটি ইবাদত রয়েছে, যা বিশ্বের সকল মুসলমানদের মাঝে ভেদাভেদ ও বৈষম্য দূর করে দেয়।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "সাওমের ফারসি শব্দ হলো রোজা।"
        },
        {
          "label": "খ",
          "question": "",
          "explanation": "জাকাত প্রদানকারীরা জাকাত প্রদানের ফলে কৃপণতাকে অতিক্রম করতে পারে। জাকাত মানুষকে দানশীল ও উদার ২ওয়ার শিক্ষা দেয়। নিঃস্বার্থভাবে ও প্রাপ্তির আশা ছাড়া একমাত্র আল্লাহর সন্তুষ্টি লাভের লক্ষ্যে ব্যক্তি প্রতিবছর। তার সম্পদের নির্দিষ্ট একটি অংশ জাকাত হিসেবে নির্দিস্ট খাতে দান করে। ফলে সে কৃপণতার জঘন্য ত্রুটি থেকে রক্ষা পায়। এতে ব্যক্তির সামাজিক মর্যাদা প্রতিষ্ঠা ও পরকালীন কল্যাণ লাভ সহজ হয়। ফলে-সে হয় একজন সফল মানুষ।"
        },
        {
          "label": "গ",
          "question": "",
          "explanation": "হাসান মৌলিক ইবাদত সাওমের কথা বলেছে।সাওম একটি ফরজ ইবাদত। সাওম পালন না করলে আল্লাহ অসন্তুষ্ট হন। অপরদিকে সাওম পালন করলে আল্লাহর রহমত লাভ সম্ভব হয়। তাছাড়া সাওম পালনকারীর ইবাদতে ও উপার্জনে আল্লাহ বরকত নাজিল করেন। ফলে সাওম পালনকারী বেহেশতে নিজের স্থায়ী আবাস গড়ে নেয়। হিজরির নবম মাসে সাওম শুরু হয়। সাওমের মাধ্যমে মানুষ কু-রিপু নিয়ন্ত্রণ করতে পারে। যা হাসানের ইবাদতে প্রকাশ পেয়েছে। উদ্দীপকে হাসান বলেন, হিজরির নবম মাসে একটি ইবাদতের মাধ্যমে মানুষ কু-রিপু নিয়ন্ত্রণ করতে পারে এবং এর মাধ্যমে পরস্পরের মধ্যে ভালোবাসা, সহানুভূতি এবং সহযোগিতার মনোভাব গড়ে ওঠে। যা সাওমকেই নির্দেশ করে। সাওম পালনে অনেক ফজিলত রয়েছে। হাদিসে কুদসিতে আল্লাহ সাওমের ফজিলত সম্পর্কে ইরশাদ করেছেন- 'আল্লাহ আদম সন্তানের প্রতিটি আমলের প্রতিদান দশ থেকে সাতশ গুণ পর্যন্ত বাড়িয়ে দেন। আল্লহ বলেন, শুধু সাওম ব্যতীত। নিশ্চয়ই সাওম আমার জন্য আর আমিই এর প্রতিদান দেব' (বুখারি ও মুসলিম)। এই হাদিসটি থেকে সাওম পালনে আল্লাহর সন্তুষ্টির তাৎপর্য অনুধাবন করা যায়। এই ইবাদতটির জন্য আল্লাহ তাআলা যেহেতু নিজেই প্রতিদান দেবেন, সেহেতু তা যে কত মহিমান্বিত ও মূল্যবান হবে তা আমাদের কল্পনাতেও আসবে না। তাছাড়া অন্য হাদিসে আছে, 'আর রমজান হলো ধৈর্যের মাস এবং ধৈর্যের বিনিময় হলো জান্নাত' (মিশকাত)। সুতরাং বলা যায়, সাওমের মাধ্যমে আল্লাহর সন্তুষ্টি অর্জনই সবচেয়ে বড় পুরস্কার।"
        },
        {
          "label": "ঘ",
          "question": "",
          "explanation": "আবিরের উক্তিটিতে হজের সামাজিক গুরুত্ব প্রতিফলিত হয়েছে। হজের সামাজিক গুরুত্ব অপরিসীম। হজের মাধ্যমে সারা বিশ্বের মুসলমানদের মহাসম্মেলন অনুষ্ঠিত হয়। ফলে বিভিন্ন জাতি ও বর্ণের মুসলমানদের মধ্যে সামাজিক মিথস্ক্রিয়া ঘটে। এর মাধ্যমে ভ্রাতৃত্ববোধ সুদৃঢ় হয়। যা আবিরের উক্তিটিতে লক্ষণীয়। উদ্দীপকে আবির একটি ইবাদতের কথা বলেছে, যা বিশ্বের মুসলমানদের মাঝে সকল প্রকার ভেদাভেদ ও বৈষম্য দূর করে দেয়। এটি অন্যতম মৌলিক ইবাদত হজকেই নির্দেশ করে। কেননা হজের সময় পৃথিবীর বিভিন্ন প্রাপ্ত থেকে মুসলমানরা একত্রিত হয়। অথচ তাদের গায়ের রং, ভাষা ও সংস্কৃতিতে যোজন যোজন ব্যবধান। মূলত এটিই হজের সামাজিক গুরুত্বের প্রতিফলন। হজ এভাবেই বিশ্ব মুসলিমের মধ্যে কাঙ্ক্ষিত ঐক্য ও সংহতি প্রতিষ্ঠা করে দীর্ঘদিন নিঃস্বার্থ ও আন্তরিক চিত্তে তারা পাশাপাশি অবস্থান করে। এক অভিন্ন লক্ষ্যে পবিত্রতম পরিবেশে তারা আল্লাহর নিকট নিজেদেরকে নিবেদিত করে। এর ফলে মুসলমানরদের মধ্যে সাম্যবাদ ও ভ্রাতৃত্ববোধের জাগরণ ঘটে এবং পারস্পরিক বন্ধন আরও সুদৃঢ় হয়। এ যেন সারা বিশ্বের মুসলমানদের এক অনন্য সুন্দর সম্মিলিত ঐকতান। এই ঐকতানে দূর হয়ে যায় সকল অসাম্য, অনাচার আর পাপ। তাই পরিশেষে বলা যায়, হজের শিক্ষা কাজে লাগালেই মুসমলমানদের মাঝে সকল প্রকার ভেদাভেদ ও বৈষম্য দূর হবে।"
        }
      ]
    },
    {
      "number": "11",
      "uddipok": "আশরাফ সাহেব একজন খাঁটি মুসলমান। তিনি নিয়মিত এমন একটি ইবাদত পালন করেন যার মাধ্যমে ইমান মজবুত হয় অশ্লীল ও খারাপ কাজ থেকে বিরত থাকা যায়। ধর্মীয় বিধান অনুসারে তিনি আর্থিক ইবাদতও পালন করেন। এজন্য এলাকার লোক তাকে খুব ভালোবাসে।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "কুরআন-সুন্নাহ থেকে বিবেক-বুদ্ধি দ্বারা উদঘাটিত জ্ঞানকে ফিকহ বলে।"
        },
        {
          "label": "খ",
          "question": "",
          "explanation": "ঢাল যেমন মানুষকে শত্রুর আক্রমণ থেকে রক্ষা করে তেমনি সাওম মানুষকে কু-রিপুর আক্রমণ থেকে রক্ষা করে। কাম, ক্রোধ, লোভ-লালসা ইত্যাদি রিপুর তাড়নায় মানুষ বিপদগামী হয়ে ধ্বংসের মুখোমুখি হয়। সাওম এসব কুপ্রবৃত্তি দমন করে। সিয়াম সাধনা মানুষকে পাশবিক ইচ্ছা, জৈবিক তাড়না, কামনা, বাসনা এবং শয়তানের প্ররোচনামূলক সকল আক্রমণ থেকে রক্ষা করে। এ কারণেই মহানবি (স) বলেছেন, \"সাওম ঢাল স্বরূপ\"।"
        },
        {
          "label": "গ",
          "question": "",
          "explanation": "জনাব আশরাফ সাহেব নিয়মিত যে ইবাদতটি পালন করেন সেটি হলো সালাত। নির্দিষ্ট সময়ে নির্দিষ্ট পদ্ধতিতে ইবাদত আদায় করার নাম সালাত। মুসলমানদের জন্য দৈনিক পাঁচ ওয়াক্ত নামায আদায় করা ফরয। ইসলামের ধর্মীয় কাঠামো যে পাঁচটি স্তম্ভের ওপর দাঁড়িয়ে আছে সালাত তার মধ্যে দ্বিতীয়। এটি মহান আল্লাহ তায়ালার প্রতি মানুষের আনুগত্যের বহিঃপ্রকাশ। এটি সমস্ত ইবাদতসমূহের মধ্যে সর্বোত্তম এবং সর্বজনীন। এটি মানুষের ইমান মজবুত করে, কু-প্রবৃত্তি নিয়ন্ত্রণ করে এবং অশ্লীলতা ও অন্যায় কাজ থেকে মানুষকে দূরে রাখে। আশরাফের কর্মকাণ্ডে এই ইবাদতের পরিচয় ফুটে উঠেছে। উদ্দীপকের আশরাফ সাহেব নিয়মিত এমন একটি ইবাদত পালন করে যার মাধ্যমে ইমান মজবুত হয় এবং অশ্লীল ও খারাপ কাজ থেকে বিরত থাকা যায়। তার পালনকৃত এ ইবাদতটি হলো সালাত। সালাত আল্লাহর নৈকট্য লাভের সর্বোত্তম মাধ্যম। এ ইবাদত পালনের মাধ্যমে মানুষের ইমান মজবুত হয়। এটি মানুষের মধ্যে বিরাজিত বিভিন্ন পাশবিক প্রবৃত্তির নিয়ন্ত্রণ এবং সম্ভাব্য ক্ষেত্রে তার মূলোৎপাটন করে। তার মধ্যে প্রবৃত্তির ধ্বংসাত্মক অনুশীলন প্রবণতা হ্রাস পায়। সে প্রতি রাকাতে আল্লাহ তায়ালার সাহায্য প্রার্থনা করে। তার মানসিকতা পুরোপুরি কু-প্রবৃত্তিবিরোধী হয়ে ওঠে। সালাত ব্যক্তির মধ্যে পবিত্র ও পরিশুদ্ধ চেতনার জন্ম দেয়। সে নৈতিক দিক থেকে পবিত্র হয়ে ওঠে। মন্দ, নিষিদ্ধ ও অশ্লীল আচরণ থেকে নিজেকে বিরত রাখে। তার মধ্যে এসব অনৈতিক আচরণ প্রতিরোধের মানসিকতা তৈরি হয়। আল্লাহ তায়ালা বলেন, 'নিশ্চয়ই সালাত অশালীন ও মন্দকাজ থেকে বিরত রাখে' (সুরা আল-আনকাবুত: ৪৫)। সুতরাং বলা যায়, ইমান বৃদ্ধিকরণ ও পাপ কাজ থেকে বিরত থাকার জন্য সালাতের ভমিকা অপরিসীম।"
        },
        {
          "label": "ঘ",
          "question": "",
          "explanation": "জনাব আশরাফ সাহেবের পালনকৃত আর্থিক ইবাদতটি জাকাত, যার সামাজিক ও অর্থনৈতিক গুরুত্ব অপরিসীম। জাকাত একটি অর্থনৈতিক ইবাদত এবং ইসলামি অর্থব্যবস্থার মূলভিত্তি। শোষণ ও বঞ্চনাবিহীন সুষম অর্থব্যবস্থা গড়ে তোলার মাধ্যম হিসেবে জাকাতের ভূমিকা অতুলনীয়। বিশেষ করে সমাজ থেকে দারিদ্র্য দূরীকরণে জাকাত ব্যবস্থার সুষ্ঠু বাস্তবায়ন অত্যন্ত কার্যকর পন্থা। জাকাত ব্যবস্থার সুষ্ঠু বাস্তবায়ন হলে সমাজের প্রতিবন্ধকতা দূর হবে; পাশাপাশি অর্থনৈতিক ভিতও মজবুত হবে। আশরাফ সাহেব এই আর্থিক ইবাদতটি পালন করেছে। উদ্দীপকে আশরাফ শাহবে ধর্মীয় বিধান অনুসারে একটি আর্থিক ইবাদত পালন করেন। তার এ কাজটি জাকাতকে নির্দেশ করে। কেননা ইসলামের মৌলিক ইবাদতসমূহের মধ্যে আর্থিক ইবাদত হলো জাকাত। সামাজিক ও অর্থনৈতিক উন্নতির ক্ষেত্রে জাকাত গুরুত্বপূর্ণ ভূমিকা পালন করে। সমাজস্থ ধার্মিক শ্রেণি যদি সঠিকভাবে সততা ও আন্তরিকতার সাথে আল্লাহর নির্দেশ মতো নির্দিষ্ট খাতে জাকাত প্রদান করে তাহলে সমাজে কোনো অন্নহীন, বস্ত্রহীন ও গৃহহীন অভাবী মানুষের অস্তিত্ব খুঁজে পাওয়া যাবে না। জাকাতের অর্থ দিয়ে দরিদ্র কল্যাণ ও দরিদ্রদের কর্মসংস্থানের ব্যবস্থা করে ভিক্ষাবৃত্তি, দারিদ্র্য ও বেকারত্বসহ সকল সমস্যা নির্মূল করা যায়। ফলে সামাজিক অনাচারমূলক কাজ নির্মূল হয় এবং সমাজে শান্তি প্রতিষ্ঠা করা সম্ভব হয়। জাকাতলব্ধ অর্থ পরিকল্পিত উপায়ে সংগ্রহ ও ব্যয় করা হলে সমাজে অভাব-অনটন থাকবে না। কেননা, সমাজে ধনীদের কাছ থেকে জাকাত সংগ্রহ করে তা গরিবদের সচ্ছলতার জন্যই ব্যয় করা হবে। জাকাতের অর্থ দ্বারা শিল্পকারখানা প্রতিষ্ঠা করে বেকার লোকদের কর্মসংস্থানের ব্যবস্থা করা যায়। এতে করে আর্থিকভাবে অসচ্ছল লোকগুলো ধীরে ধীরে সচ্ছল হতে থাকে। পর্যায়ক্রমে সম্পদশালী লোকের সংখ্যা বৃদ্ধি পেতে থাকে। ফলে সম্পদের প্রবাহ গতিশীল হয়। পরিশেষে বলা যায়, আশরাফ সাহেব আর্থিক ইবাদত হিসেবে জাকাত আদায় করেছেন। তার পালনকৃত ইবাদত সামাজিক শান্তি ও অর্থনৈতিক উন্নতি বিধানে ব্যাপক ভূমিকা রাখে।"
        }
      ]
    }
  ]
}