{
  "title": "রাজশাহী, সিলেট, যশোর ২০২৩",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "কলেজছাত্র রায়হান প্রতিদিন সকালে কেটি ঐশী গ্রন্থের কিছু অংশ অধ্যয়ন করে, যার প্রতিটি বর্ণের বিনিময়ে সে সাওয়াব প্রত্যাশা করে। তার পিতা জনাব আব্দুর রহীম সাহেব একদিন তাকে বললেন, “বাবা, এটি সর্বাধিক মর্যাদাপূর্ণ গ্রন্থ ও সকল জ্ঞান-বিজ্ঞানের উৎস এবং এতে কোনো প্রকার ভুলত্রুটি ও সন্দেহ নেই।” তিনি আরও বললেন, “এই গ্রন্থটির প্রধান আলোচ্য বিষয় হলো মানবজাতি।” তাই মানুষের উচিত হলো, তা বেশি বেশি অধ্যয়ন করে এর প্রকৃত শিক্ষা বাস্তব জীবনে যথাযথভাবে প্রয়োগ করা ।",
      "tag": "RB, SB, JB 23",
      "sub_questions": [
        {
          "label": "ক",
          "question": "",
          "explanation": "কিতাব' শব্দের অর্থ বই, গ্রন্থ, পুস্তক ইত্যাদি ।"
        },
        {
          "label": "খ",
          "question": "",
          "explanation": "আল-ফুরকান পবিত্র কুরআনের একটি নাম। আল-ফুরকান অর্থ সত্য-মিথ্যার পার্থক্যকারী। আল-কুরআনের মাধ্যমে সত্য ও মিথ্যার পার্থক্য করা যায় বিধায় একে ফুরকান বলা হয়। পবিত্র কুরআনের মাধ্যমে মানুষ জানতে পারে, কোনটি হক আর কোনটি বাতিল। কোনটি আল্লাহ ও আল্লাহর রাসুলের পথ আর কোনটি শয়তান ও তাগুদের পথ। কোন পথে মানুষের কল্যাণ ও সফলতা আর কোন পথে মানুষের অকল্যাণ ও ব্যর্থতা। এমনিভাবে পবিত্র কুরআন মানুষকে অন্ধকার থেকে হিদায়েতের পথ দেখায়। এজন্যই আল-কুরআনকে ফুরকান বা সত্য-মিথ্যার পার্থক্যকারী বলে অভিহিত করা হয় ।"
        },
        {
          "label": "গ",
          "question": "",
          "explanation": "রায়হান প্রতিদিন পবিত্র মহাগ্রন্থ আল-কুরআন পাঠ করে । আল-কুরআনকে সর্বাধিক মর্যাদাসম্পন্ন কিতাব হিসেবে বিবেচনা করা হয়। কারণ সার্বিক বিবেচনায় কুরআনের মর্যাদা শীর্ষস্থানীয়। কুরআনের মর্যাদাগত প্রভাব বর্ণনা করতে গিয়ে আল্লাহ বলেন, “যদি আমি আল-কুরআন পাহাড়ের উপর নাযিল করতাম, তবে তুমি দেখতে তা আল্লাহর ভয়ে নত হয়ে বিদীর্ণ হয়ে গিয়েছে। এ দৃষ্টান্ত মানবজাতির সামনে এজন্য পেশ করলাম, যেন তারা চিন্তাভাবনা করতে পারে।” (সূরা হাশর : ২১) আল-কুরআনের মর্যাদার বিষয়টি স্পষ্ট হয়ে ওঠে যখন আল্লাহ তায়ালা কুরআন নাযিলের মাস হিসেবে রমজানকে মর্যাদাসম্পন্ন ঘোষণা করেন। কুরআন নাযিলের রাত পরিণত হয় হাজার মাসের চেয়ে শ্রেষ্ঠ রাতে। মহান আল্লাহ বলেন, “নিশ্চয়ই এ কুরআনকে আমি কদরের রাতে নাজিল করেছি। আপনি কদর সম্পর্কে কি জানেন? কদর রাত হলো হাজার মাসের চেয়ে শ্রেষ্ঠ।” (সূরা আল-কদর : ১-৩) সুতরাং বলা যায়, আল-কুরআন হলো মহান আল্লাহ তায়ালার পবিত্র বাণী । তাই পবিত্র কুরআনের মর্যাদা বর্ণনা করে শেষ করা যাবে না ।"
        },
        {
          "label": "ঘ",
          "question": "",
          "explanation": "মানুষ সামাজিক জীবন, আত্মীয়-অনাত্মীয়, মুসলিম-অমুসলিম, পাড়া-প্রতিবেশী নিয়ে পারস্পরিক নির্ভরশীলতার ভিত্তিতে তাকে সামাজিক জীবনযাপন করতে হয়। অবিচার, জুলুম, অধিকার আত্মসাৎ, হত্যা, চুরি, ডাকাতি, ছিনতাই, ব্যভিচার ও নানারকম খারাপ আচরণ মানুষের সামাজিক জীবনকে দুর্বিষহ করে তোলে। এ অবস্থা নিরসনে কুরআন ন্যায়বিচার, সদাচার ও প্রয়োজনীয় দণ্ড বিধানের ঘোষণা দিয়েছে । সহানুভূতি, সদাচার ও ন্যায়নীতির ভিত্তিতে কুরআন মাজিদ মানুষের সামাজিক জীবনকে সমস্যামুক্ত ও শান্তিপূর্ণ করার সামগ্রিক বিধান দিয়েছে। একটি সুন্দর, সুস্থ ও শান্তিপূর্ণ সমাজ গঠনে কুরআনের ভূমিকা অপরিসীম। সমাজে শান্তি প্রতিষ্ঠার জন্য পবিত্র কুরআনে বলা হয়েছে। لَا تُفْسِدُوا فِي الْأَرْضِ  অর্থ : “তোমরা পৃথিবীর বুকে দাঙ্গা- হাঙ্গামা সৃষ্টি কর না।” (সূরা বাকারা : ১১) অপর আয়াতে আল্লাহ বলেন-  وَيُفْسِدُونَ فِي الْأَرْضِ أَوْلَئِكَ هُمُ الْخَسِرُونَ  অর্থ : “আর যারা পৃথিবীর বুকে অশান্তি সৃষ্টি করে তারাই ক্ষতিগ্রস্ত।” (সূরা বাকারা : ২৭) অতএব বলা যায়, কুরআনের শিক্ষা সমাজজীবনে অনেক গুরুত্বপূর্ণ ভূমিকা পালন করে ।"
        }
      ]
    },
    {
      "number": "2",
      "uddipok": "ইমাম সাহেব জুমার খুতবায় বললেন, ইমানের সত্তরটিরও বেশি শাখা- প্রশাখা আছে। সর্বোৎকৃষ্ট শাখা হলো, “লা ইলাহা ইল্লাল্লাহু” বলা এবং সর্বনিম্ন শাখা হলো, “রাস্তা থেকে কষ্টদায়ক বস্তু সরিয়ে ফেলা।” ইদ্রিস সাহেব বড় পদে চাকরি করেন। ইচ্ছা করলে ঘুষ খেতে পারেন কিন্তু মানুষের সামনে তিনি ঘুষ নিতে লজ্জাবোধ করেন। ফলে তিনি ঘুষ নেন না ।",
      "tag": "RB, SB, JB 23",
      "sub_questions": [
        {
          "label": "ক",
          "question": "",
          "explanation": "'রাবি' আরবি শব্দ। এর আভিধানিক অর্থ 'বর্ণনাকারী'।"
        },
        {
          "label": "খ",
          "question": "",
          "explanation": "হাদিস কুরআনের ব্যাখ্যা ও বাস্তব রূপ। সেজন্য হাদিস ছাড়া কুরআন বোঝা সম্ভব নয়। আবার কুরআনকে বাদ দিয়ে হাদিসেরও কোনো নিজস্ব মান নেই। কুরআনের হুকুম-আহকামগুলো সব বিস্তারিতভাবে ব্যাখ্যা করা নেই তা হাদিসের মাধ্যমে ব্যাখ্যা- বিশ্লেষণপূর্বক শরিয়তের বিধান হিসেবে আমাদের কাছে এসেছে। যার ফলে আমরা সহজেই কুরআন বুঝতে পারি। যেমন কুরআনে বলা হয়েছে (أقم الصلوة) অর্থাৎ নামায কায়েম কর। এটুক নির্দেশের পর হাদিসের মাধ্যমে আমরা জানতে পারি, সালাত কায়েমের জন্য পবিত্রতা অর্জন করতে হবে, যথাযথ সময়ে নামায পড়তে হবে, রুকু, সিজদা, কিয়াম, বৈঠক সব পুঙ্খানুপুঙ্খভাবে হাদিসে ব্যাখ্যা করা হয়েছে। এভাবে কুরআনের ব্যাখ্যা হলো হাদিস।"
        },
        {
          "label": "গ",
          "question": "",
          "explanation": "উদ্দীপকের ইমানের সর্বোৎকৃষ্ট শাখা বলতে لَا إِلَهَ إِلَّا اللَّهُ (লা ইলাহা ইল্লাল্লাহ) এ কথা বলাকে বোঝানো হয়েছে। লা ইলাহা ইল্লাল্লাহ অর্থ আল্লাহ ছাড়া কোনো ইলাহ নেই। এটি তাওহিদের মূল কথা। আর ইমানের সর্বপ্রথম এবং সর্বপ্রধান বিষয় হলো তাওহিদ। লা ইলাহা ইল্লাল্লাহ বা আল্লাহর একত্ববাদের দাওয়াত যুগে যুগে প্রত্যেক নবি-রাসুলগণই মানুষদের দিয়ে এসেছেন।  এই কালিমার তাৎপর্য হলো আল্লাহ তায়ালাই একমাত্র ইলাহ (সৃষ্টিকর্তা, প্রতিপালক, মাতুন, মনিব, বিধানদাতা, আইনপ্রণেতা)। তিনি ব্যতীত প্রশংসা ও ইবাদাত বা দাসত্বের যোগ্য কেউ নেই। তিনি ব্যতীত আর কারও সামনে মাথা নত করা যাবে না। উদ্দীপকে ইমাম সাহেব তার বক্তব্যে ইমান সম্পর্কে বলতে গিয়ে ইমানের সর্বোৎকৃষ্ট শাখার কথা তুলে ধরেন। হযরত আবু হুরায়রা (রা.) হতে বর্ণিত একটি হাদিস থেকে জানতে পারি, রাসুল (সা.) বলেছেন- الْإِيْمَانُ بِضْعَ وَسَبْعُوْنَ شُعْبَةً فَأَفْضَلُهَا قَوْلُ لَا إِلَهَ إِلَّا اللَّهُ অর্থ : ইমানের সত্তরটিরও বেশি শাখা-প্রশাখা আছে। তন্মধ্যে সর্বোত্তমটি হচ্ছে একথা বলা لَا إِلَهَ إِلَّا اللَّهُ (লা ইলাহা ইল্লাল্লাহ) মহান আল্লাহ ছাড়া আর কোনো ইলাহ নেই। অতএব বলা যায়, ইমানের সর্বোৎকৃষ্ট শাখা বলতে আল্লাহর একত্ববাদের সাক্ষ্য দেওয়াকে বোঝায়। উদ্দীপকে বর্ণিত, সর্বোৎকৃষ্ট শাখা দ্বারা মূলত আল্লাহর একত্ববাদের বিষয়টি বোঝানো হয়েছে।"
        },
        {
          "label": "ঘ",
          "question": "",
          "explanation": "ইদ্রিস সাহেব বড় পদে চাকরি করা সত্ত্বেও ঘুষ নেন না। যদিও তিনি ইচ্ছা করলে ঘুষ নিতে পারতেন। এতে ইদ্রিস সাহেবের হালাল উপার্জনের বিষয়টি আমাদের সামনে উপস্থাপিত হয়। ইসলামের মৌলিক ইবাদত নামাজ, রোজা, হজ, যাকাত পালন করা যেমন ফরজ কাজ, তেমনি হালাল উপার্জন করাও ফরজ কাজ। ইসলামি শরিয়তে হালাল উপার্জন ইবাদত কবুলের পূর্বশর্ত। হালাল উপার্জনের জন্য প্রয়োজনে কঠোর পরিশ্রম করতে হবে। কেননা কর্মনিষ্ঠ উপার্জনকারী আল্লাহর বন্ধু। যে দেহের রক্ত গোশতে 'হারাম উপার্জন থাকবে, তা কখনো জান্নাতে প্রবেশ করবে না। হালাল উপার্জন কর্মবিমুখতা থেকে বাঁচায়। সমাজে কর্মচঞ্চলতা সৃষ্টি করে। হারাম উপার্জনে শান্তি নেই। হালাল উপার্জনেই শান্তি ও কল্যাণ নিহিত । উদ্দীপকের ইদ্রিস সাহেব সেই হারাম পথটিই বর্জন করেছেন। তিনি হারাম উপার্জনের পথকে পরিহার করেছেন ঘুষ না নেওয়ার মধ্য দিয়ে। সুতরাং ইদ্রিস সাহেবের কার্যক্রমের উষ্ণ প্রভাবগুলো পড়তে পারে।"
        }
      ]
    },
    {
      "number": "3",
      "uddipok": "ইব্রাহিম সাহেব আত্মীয়স্বজনের নিকট হতে চল্লিশ লক্ষ টাকা ধার নিয়ে বাড়ি নির্মাণ করেন। ঋণের টাকা সময়মতো দিতে না পারায় সে - দুশ্চিন্তাগ্রস্ত হয়ে লজ্জায় লুকিয়ে লুকিয়ে চলেন। অপরদিকে, তার বন্ধু রোহান পাঁচ ছেলেমেয়ের সংসার চালাতে সারাদিন পরিশ্রম করে সবজি বিক্রয় করে।",
      "tag": "RB, SB, JB 23",
      "sub_questions": [
        {
          "label": "ক",
          "question": "",
          "explanation": "ইসলামি আইনের উৎস চারটি। যথা— কুরআন, হাদিস, ইজমা ও কিয়াস ।"
        },
        {
          "label": "খ",
          "question": "",
          "explanation": "কুরআন-সুন্নাহ পরিপন্থি হলে ইজমা গ্রহণযোগ্য নয় । ইজমা বৈধ হওয়ার জন্য যেসব শর্ত রয়েছে তন্মধ্যে বিশেষভাবে উল্লেখযোগ্য শর্ত হলো- ইজমা কুরআন সুন্নাহবিরোধী না হওয়া। অর্থাৎ ইজতিহাদের বিষয়টি অবশ্যই আল কুরআন ও সুন্নাহসম্মত হতে হবে। কুরআন ও সুন্নাহর নীতিবিরোধী কোনো বিষয়ে ইজমা সংঘটিত হবে না। এছাড়া ইজমা কুরআন-সুন্নাহর 'নস'  (نَضَّ) অথবা পূর্বের কোনো ইজমাবিরোধী হবে না। কেননা কোনো বিষয়ে স্পষ্ট 'নস' (نَضَّ) থাকলে তার বিপরীতে ইজতিহাদ গ্রহণযোগ্য নয়। তাছাড়া শরিয়তের দলিল হিসেবে 'নস' প্রথম স্তরের এবং ইজমা দ্বিতীয় স্তরের। সুতরাং দ্বিতীয় স্তরের প্রমাণ প্রথম স্তরের প্রমাণ খণ্ডন করতে পারে না। তাই কুরআন ও সুন্নাহপরিপন্থি ইজমা করা হলে তা গ্রহণযোগ্য হতে পারে না। বরং তা বাতিল হিসেবে গণ্য হবে। আর এ কথাই প্রশ্নে প্রদত্ত মন্তব্যে ফুটে উঠেছে, যা সম্পূর্ণ সঠিক।"
        },
        {
          "label": "গ",
          "question": "",
          "explanation": "উদ্দীপকে ইব্রাহিম সাহেবের কার্যক্রম ঋণসংক্রান্ত। রাসুল (সা.)-এর খাদেম, বিশিষ্ট সাহাবি হযরত আনাস (রা.) হতে বর্ণিত। তিনি বলেন, রাসুলুল্লাহ (সা.) বলেছেন, “তোমরা ঋণ হতে সাবধান হও। কেননা ঋণ রাতের দুশ্চিন্তা ও দিনের লাঞ্ছনা।” (বায়হাকি) উক্ত হাদিস থেকে আমরা বুঝতে পারি, ঋণ একটি অপছন্দনীয় কাজ। ঋণ সর্বদা মানুষকে বিচলিত রাখে। ঋণের দায়ে ঋণগ্রহীতা দিনরাত মানুষের কাছে হেয় প্রতিপন্ন হয়। যেমনটি আমরা উদ্দীপকের ইব্রাহিম সাহেবের মধ্যে দেখি। তিনি দুশ্চিন্তাগ্রস্ত । নিতান্ত প্রয়োজন না হলে ঋণ করা মোটেও উচিত নয়। ঋণী ব্যক্তি দিনে লাঞ্ছনা ও অপমানের ভয়ে লজ্জায় বাইরে বের হয় না। হলেও রাস্তা পরিবর্তন করে হাটে। ঋণ রাতের ঘুম হারাম করে দেয়। বস্তুত ঋণ গ্রহণ করা অপরাধ নয় বরং অপরাধ হলো প্রতিশ্রুত সময়ে তা পরিশোধ না করা। উদ্দীপকের ইব্রাহিমের কার্যক্রমে ঋণ নিয়ে দুশ্চিন্তাগ্রস্ত হওয়ার বিষয়টি প্রকাশ পেয়েছে।"
        },
        {
          "label": "ঘ",
          "question": "",
          "explanation": "উদ্দীপকের রোহানের উপার্জন হালাল বা বৈধ। তিনি মন্তব্য করেছেন, আমি সবচেয়ে বড় ফরজ আদায় করার চেষ্টা করছি। ঠিক তাই মানুষের প্রথম ফরজ কাজ হলো ইমান আনা। ইমানের আগে ইসলামের কোনো কোনো বিধান পালন করা মানুষের জন্য ফরজ নয়। ইমান এনে মুমিন হওয়ার পর ব্যক্তির ওপর ইসলামের বিভিন্ন হুকুম মানা ফরজ হয়। সালাত, যাকাত, সাওম, হজ প্রভৃতি হচ্ছে উল্লেখযোগ্য ফরজ ইবাদাত। এ ইবাদাতগুলো কবুল হওয়া বা না হওয়া নির্ভর করে ব্যক্তির উপার্জনের ধরনের ওপর। উপার্জন হালাল হলে ইবাদাত কবুলযোগ্য হবে। অবৈধ উপার্জন কবুল হয় না । সেজন্য রোহানের মন্তব্য যথার্থ। রাসুল (সা.) বলেছেন, “হালাল উপার্জনের চেষ্টা করা ফরজের পরে একটি ফরজ বা অপরিহার্য কাজ।” (বায়হাকি) সুতরাং হালাল উপার্জন করা অন্যান্য ফরজের মতো শুধু ফরজই না। বরং এটি ফরজের চেয়েও বেশি কিছু। কর্মনিষ্ঠ ব্যক্তি বা হালাল উপার্জনকারী আল্লাহর পছন্দ। হালাল উপার্জনে কর্মনিষ্ঠতা বাড়ায়। হারাম উপার্জনে কর্মবিমুখতা নিয়ে আসে। সুতরাং উদ্দীপকের রোহান এর উপার্জন হালাল । যা ইবাদাত কবুলের পূর্বশর্ত।"
        }
      ]
    },
    {
      "number": "4",
      "uddipok": "জনাব আব্দুল আওয়াল স্যার শ্রেণিকক্ষে তার ছাত্রছাত্রীদের একজন প্রসিদ্ধ ফিকাহবিদের সম্পর্কে আলোচনা করতে গিয়ে বললেন, পৃথিবীর অধিকাংশ মুসলিম দেশের সর্বাধিক সংখ্যক মুসলমান, এ ফিকাহবিদের অনুসারী। কারণ তাঁর উদ্ভাবিত ফিকহি মাসয়ালা অধিকতর গ্রহণযোগ্য। এরূপ একজন প্রখ্যাত ব্যক্তির জীবনাবসান হয়েছিল আব্বাসীয় শাসক খলিফা আল-মনসুরের প্রয়োগকৃত বিষক্রিয়ার মাধ্যমে।",
      "tag": "RB, SB, JB 23",
      "sub_questions": [
        {
          "label": "ক",
          "question": "",
          "explanation": "'বাকারা' শব্দের অর্থ গাভী।"
        },
        {
          "label": "খ",
          "question": "",
          "explanation": "মুজতাহিদগণ ভুল করলেও প্রতিদানপ্রাপ্ত হবেন। এটি শরিয়তের অন্যতম নীতি। কারণ একজন মুজতাহিদ মাসয়ালার সমাধানে পবিত্র কুরআন ও সুন্নাহর নিরিখে সমাধান করেন। তিনি কোনো ব্যক্তি বা দলীয় স্বার্থে নিজ ইচ্ছামতো সমাধান করেন না। দ্বীনের স্বার্থে একজন মুজতাহিদ অক্লান্ত পরিশ্রম করে ফিকহি কোনো মাসয়ালা সমাধান করেন। অনেক সতর্কতা সত্ত্বেও মানবীয় কারণে মুজতাহিদের গবেষণায় ভুল হতেই পারে। কিন্তু তার নিয়তের পরিশুদ্ধিতার কারণে এবং মাসয়ালা সমাধানে প্রচেষ্টা করার কারণে তিনি মাসয়ালা সমাধানে ভুল করলেও তার সওয়াব বা প্রতিদান পাবেন।"
        },
        {
          "label": "গ",
          "question": "",
          "explanation": "উদ্দীপকে হানাফি মাযহাবকে বোঝানো হয়েছে। ইমাম আবু হানিফা (রহ.) হানাফি মাযহাবের প্রবক্তা। তিনি ইরাকের কুফা নগরীতে হিজরি ৮০ সনে জন্মগ্রহণ করেন। তিনিই প্রথম নিয়মতান্ত্রিক ফিকহ শাস্ত্র প্রণয়ন করেন। তিনি ৪২ সদস্যের ফিকহ সংকলন পরিষদের মাধ্যমে কুতবে হানাফিয়্যাহ প্রণয়ন করেন। এতে ৮৩ হাজার মাসয়ালা সন্নিবেশ করা হয়েছে। তার উদ্ভাবিত মাযহাব কুরআন, হাদিস, ইজমা, কিয়াস ও যৌক্তিক বিচারে অন্যান্য মাযহাবের চাইতে অগ্রগণ্য। পৃথিবীর অধিকাংশ মুসলিম দেশের শতকরা ৭৫ ভাগ মুসলমান এ মাযহাবের অনুসারী। তার উদ্ভাবিত ফিকহি মাসয়ালা অধিকতর যৌক্তিক ছিল বলেই হানাফি মাযহাবের জনপ্রিয়তা সবচেয়ে বেশি। হানাফি মাযহাবের প্রতিষ্ঠাতা ইমাম আবু হানিফা আইনতত্ত্বের প্রবর্তক ছিলেন। তিনি তার সুযোগ্য শিষ্য ইমাম আবু ইউসুফ (র.) ও ইমাম মুহাম্মদ (রহ.) তাদের অসাধারণ গবেষণা দ্বারা এ মাযহাবকে আরও সমৃদ্ধ ও সুসংহত করেন। আব্বাসীয় খলিফারা এ মাযহাবকে বিশেষ সম্মান করতেন। তাই বলা যায়, উদ্দীপকে বর্ণিত জনাব আব্দুল আওয়াল স্যারের বক্তব্যে তিনি হানাফি মাযহাবকেই বুঝিয়েছেন।"
        },
        {
          "label": "ঘ",
          "question": "",
          "explanation": "উদ্দীপকে জনাব আব্দুল আওয়াল স্যারের আলোচনায় প্রসিদ্ধ ফিকহ শাস্ত্রবিদ ইমাম আবু হানিফা (র.)-এর কথা বলা হয়েছে । ইমাম আবু হানিফা (রহ.) হিজরি ৮০ সনে ইরাকের বিখ্যাত নগরীতে জন্মগ্রহণ করেন। শৈশবে তাঁর পিতা মারা যান। সন্তানের লালনপালন ও নিরাপত্তার কথা চিন্তা করে তাঁর মা হযরত ইমাম জাফর আস সাদেকের সঙ্গে `বিবাহবন্ধনে আবদ্ধ হন। ফলে সেখানেই ইমামের শৈশবকাল অতিবাহিত হয়। ইমাম আবু হানিফা (রহ.) ফিকহ শাস্ত্রে অদ্বিতীয় পণ্ডিত ছিলেন। ফিকহ শাস্ত্র ছাড়াও ইলমে হাদিস, ইলমে কালাম, ইলমে বালাগাত, ইলমে নাহু, ইলমে সরফ, ইলমে তাফসির প্রভৃতি বিষয়ে তিনি গভীর পাণ্ডিত্য অর্জন করেন। পিতার কাপড়ের ব্যবসায়ের মধ্য দিয়ে তিনি কর্মজীবন শুরু করেন। নগরে-বন্দরে বিভিন্ন স্থানে তিনি ব্যবসায় প্রতিষ্ঠান স্থাপন করেন। সেকালে তাঁর সমপর্যায়ের ধনী খুব কমই ছিল । নিজস্ব এ অর্থানুকূল্যের দরুন তিনি সে সময়ে সামাজিক ও কল্যাণমূলক এবং বিভিন্ন সেবামূলক কাজে অংশগ্রহণ করার সৌভাগ্য অর্জন করেন। ইমাম আবু হানিফা (র.) সর্বপ্রথম ইলমে ফিকহ সংকলনের মাধ্যমে এবং তা সর্বাধিক যুক্তিযুক্ত ও শক্তিশালী দলিলের ভিত্তিতে স্থাপন করায় দলে দলে লোকজন তাঁর অনুসরণ ও অনুকরণ করতে থাকে। তার মাযহাবের নাম হয় হানাফি মাযহাব। উল্লেখ্য, এ মাযহাব শক্তিশালী ও যুক্তিযুক্ত বলেই তিন-চতুর্থাংশ মুসলমান এ মাযহাবের অনুসারী। আবু হানিফা (র.) সত্যের জয়গান গেয়ে অবশেষে লৌহ শলাকার চার দেয়ালে নির্জন নির্মম কারাবরণকারী সৈনিক হিসেবে জীবনের শেষ সময় অতিবাহিত করেন। ১৫০ হিজরি সনে খলিফা মানসুর কর্তৃক বিষ প্রয়োগের মাধ্যমে এ মহান ব্যক্তির জীবনাবসান ঘটে। বাগদাদের খাইযরান নামক স্থানে তাঁকে সমাহিত করা হয় ।"
        }
      ]
    },
    {
      "number": "5",
      "uddipok": "আরিফ ও তুহিন দুই বন্ধু। তারা ইসলামের বিভিন্ন আচার-অনুষ্ঠান সম্পর্কে আলোচনা করছিল। আরিফ বলল, ইসলামে মানুষের মাঝে সহানুভূতি, সাম্য ও ভ্রাতৃত্ব সৃষ্টির জন্য বিশেষ একটি ইবাদাত আছে, যা পাপ-পুণ্যের মাঝে ঢালস্বরূপ। তুহিন বলল, বন্ধু! মানুষের মাঝে আর্থিক সমতা ও ভারসাম্য আনার জন্যও একটি ইবাদাত আছে, যাকে ইসলামের 'সেতুবন্ধন' বলা হয়েছে।",
      "tag": "RB, SB, JB 23",
      "sub_questions": [
        {
          "label": "ক",
          "question": "",
          "explanation": "সালাত অর্থ দোয়া, দরুদ, ক্ষমা প্রার্থনা, দয়া ও তাসবিহ।"
        },
        {
          "label": "খ",
          "question": "",
          "explanation": "“তোমরা প্রত্যেকেই দায়িত্বশীল বা রক্ষক।”- এটি রাসুল (সা.)- এর হাদিসের একটি অংশবিশেষ। হাদিসটির শেষ অংশে বলা হয়েছে, তোমাদের প্রত্যেকেই নিজ নিজ দায়িত্ব সম্পর্কে জিজ্ঞাসিত হবে। প্রত্যেক মানুষ নিজ নিজ অবস্থানে দায়িত্বশীল ও রক্ষক। প্রত্যেক মানুষ সে যে পর্যায়েরই হোক, যে অবস্থানেই হোক না কেন, তাকে নিজ নিজ দায়িত্ব ও কর্তব্য যথাযথভাবে পালন করতে হবে। শাসক যেমন তার অধীনস্থ প্রজা সম্পর্কে জিজ্ঞাসিত হবে, তেমনি প্রজাকেও   তাদের কর্তব্য সম্পর্কে জিজ্ঞাসা করা হবে। এভাবে ব্যক্তি, পরিবার, . কর্মস্থল তথা সর্বক্ষেত্রেই প্রতিটি মানুষই দায়িত্বশীল এবং এ দায়িত্বের ব্যাপারে সে জিজ্ঞাসিত হবে। অতএব বলা যায়, দায়িত্ব সম্পর্কে আমাদের প্রত্যেকের যত্নশীল হওয়া উচিত।"
        },
        {
          "label": "গ",
          "question": "",
          "explanation": "উদ্দীপকে উল্লিখিত আরিফ ইসলামের চতুর্থ গুপ্ত সাওমের প্রতি ইঙ্গিত করেছে । সাওম একটি মৌলিক ফরজ ইবাদাত। প্রত্যেক প্রাপ্তবয়স্ক মুসলিম নরনারীর ওপর সাওম ফরজ। এ সম্পর্কে পবিত্র কুরআনে ঘোষণা করা হয়েছে- \"তোমাদের ওপর সাওম ফরজ করা হলো, যেমন ফরজ করা হয়েছিল পূর্ববর্তী উম্মতগণের ওপর, যেন তোমরা তাকওয়া অর্জন করতে পার।” (সূরা আল-বাকারা : ১৮৩) হাদিসে কুদসিতে বর্ণিত আছে, আল্লাহ পাক বলেছেন, “সাওম আমারই জন্য, আমি এর প্রতিদান দেব।” (বুখারি) সাওমের গুরুত্ব অপরিসীম। সাওমের সওয়াব অনেক বেশি। যে ব্যক্তি রোযা রাখে সে অশেষ পুণ্যের অধিকারী হয় । মহানবি (সা.) বলেন, “সকল সৎ কাজের পুণ্য দশ গুণ হতে সাতশ গুণ পর্যন্ত হবে। কিন্তু সাওম একমাত্র আল্লাহরই জন্য বিধায় তার পুণ্য আল্লাহ নিজেই দিবেন।” (বুখারি ও মুসলিম) রোযাদার ব্যক্তি নিজে সকল প্রকার কুরিপুকে নিয়ন্ত্রণ করতে সক্ষম হয়। নবিজি (সা.) বলেছেন, “সাওম ইমানদারদের জন্য ঢালস্বরূপ।” (বুখারি ও মুসলিম) এ হাদিসটির মাধ্যমে প্রতীয়মান হয়, সাম পালনকারী সকল প্রকার কুরিপুকে নিয়ন্ত্রণ করার মাধ্যমে সৎ কাজ ও সৎ চিন্তার প্রতিফলন ঘটাতে সক্ষম হয়। যা তাকে আল্লাহর নৈকট্যলাভে সহায়তা করে । উদ্দীপকে আরিফ বলে, সাওমের দ্বারাই মানুষের মাঝে সহানুভূতি, সাম্য ও ভ্রাতৃত্ব সৃষ্টি হয় এবং এটি পাপ ও পুণ্যের মাঝে ঢালস্বরূপ উক্ত আলোচনা শেষে বলা যায়, উদ্দীপকে ইঙ্গিতকৃত ইবাদাতটি হলো সাওম বা রোযা।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত তুহিনের বক্তব্যে 'যাকাত' নামক ইবাদাতটি ফুটে উঠেছে । যাকাতের অর্থনৈতিক প্রভাব খুবই ইতিবাচক । যাকাত একটি কল্যাণকর ইসলামি অর্থব্যবস্থা। যাকাতের মাধ্যমে সমাজে অভাব-অনটন থাকে না এবং অর্থনৈতিক ভারসাম্য ফিরে আসে। পক্ষান্তরে, যাকাত অনাদায়ে সমাজে নৈরাজ্যকর পরিবেশ সৃষ্টি হয়। সমাজের সকলকে ইসলাম সমমর্যাদা দিয়েছে। যাকাত চালুর মাধ্যমে ধনী-গরিবের মধ্যকার অর্থনৈতিক বৈষম্য দূর করে উভয়কে সমপর্যায়ে নিয়ে আসার ব্যবস্থা করে দিয়েছে। “প্রত্যেক মুসলমান পরস্পরের ভাই”— ইসলামের এ ধারণাকে 'যাকাত আরও সুপ্রতিষ্ঠিত করেছে। যাকাতের সম্পদ প্রদানের মাধ্যমে ধনী ও গরিব শ্রেণির মাঝে একটা ভ্রাতৃত্বের বন্ধন সৃষ্টি হয়। পুঁজিবাদী তথা ধনী ব্যক্তিদের সম্পদের পাহাড় গড়ে তোলার জঘন্য প্রবণতা হ্রাসে যাকাত গুরুত্বপূর্ণ ভূমিকা রাখে। যাকাত ব্যবস্থার ফলে এক ব্যক্তির সম্পদ কুক্ষিগত করে রাখার কোনো সুযোগ থাকে না। যাকাত প্রদানের মাধ্যমে বিষশালীদের মানশীল মানসিকতার বিকাশ ঘটে। যার ফলে তারা অনেক জনহিতকর কাজে অর্থব্যয়ে উদ্বুদ্ধ হয়ে ওঠে। এছাড়া যাকাত প্রদানের শরিয়ত নির্ধারিত ৮টি খাতের অনেক খাত আছে যা জনকল্যাণমূলক । যাকাতের অর্থের ফলে সমাজে দুঃখী, দরিদ্র, অভাবীদের সংখ্যা হ্রাস পায়। তাদের দারিদ্র্য বিমোচনের ফলে সমাজ ও রাষ্ট্রের মাথাপিছু আয় বৃদ্ধি পায়। ফলে দেশীয় ও বহির্বিশ্বের ঋণের দায়ভার থেকে রাষ্ট্র ও জনসাধারণ মুক্তিলাভ করে থাকে। যাকাত প্রদানের মাধ্যমে ধনী-দরিদ্রদের মাঝে সহানুভূতি সৃষ্টি হয়। গরিবরা তাতে গভীরভাবে কৃতজ্ঞ হয়। উদ্দীপকে তুহিন তার বন্ধু আরিফকে উদ্দেশ করে বলে, মানুষের মাঝে আর্থিক সমতা ও ভারসাম্য আনার জন্যও একটি ইবাদাত আছে, যাকে ইসলামের সেতুবন্ধ বলা হয় । উপরিউক্ত আলোচনার আলোকে আমরা বলতে পারি, যাকাত একটি কল্যাণকর অর্থব্যবস্থা। যাকাত ধনী ও গরিবের মাঝে সম্প্রীতির বন্ধন সুদৃঢ় করে, অর্থনৈতিক কার্যক্রম তৃণমূলে সম্প্রসারিত করে, নতুন কর্মসংস্থান সৃষ্টি করে এবং মজবুত অর্থনীতি গড়ে তোলে ।"
        }
      ]
    },
    {
      "number": "6",
      "uddipok": "প্রফেসর ড. নাছির উদ্দীন স্যার শিক্ষার্থীদের উদ্দেশে বললেন, ইসলামের মূল উৎস হলো 'আল-কুরআন'। এ গ্রন্থের জ্ঞান অর্জন করে বাস্তবজীবনে প্রতিফলন ঘটাতে পারলে ইহকালীন শান্তি ও পরকালীন মুক্তি পাওয়া যায়।' তিনি আরও বলেন, “রাসুল (সা.) বলেন, যে ব্যক্তি তার কোনো মুসলমান ভাইয়ের প্রয়োজনে এগিয়ে আসে, আল্লাহ তার প্রয়োজনে এগিয়ে আসেন।”",
      "tag": "RB, SB, JB 23",
      "sub_questions": [
        {
          "label": "ক",
          "question": "",
          "explanation": "‘ইসলাম' শব্দের অর্থ আনুগত্য করা, আত্মসমর্পণ করা।"
        },
        {
          "label": "খ",
          "question": "",
          "explanation": "“সাওম পালনকারীর জন্য দুটি আনন্দ।” উক্ত উক্তিটি মহানবি (সা.)-এর একটি হাদিসের অংশবিশেষ। রোজাদারের মর্যাদা এবং সাওমের গুরুত্ব প্রসঙ্গে রাসুল (সা.) বলেন, “সাওম পালনকারীর জন্য দুটি আনন্দ । একটি আনন্দ তার ইফতারির সময়। অপর আনন্দ হচ্ছে, তার রবের সাথে সাক্ষাতের সময়।” (বুখারি ও মুসলিম) রোজাদার ব্যক্তি সারাদিন অনাহারে থাকার পর ক্ষুধার যন্ত্রণা নিবারনের সুযোগ হয় ইফতারির সময়। তাই সে তখন আনন্দ লাভ করে। আর আল্লাহ তায়ালার সাক্ষাৎ ও সান্নিধ্য লাভ মানুষের জন্য এক পরম পাওয়া। তার দিদার লাভ হলো চূড়ান্ত সফলতা। তাকওয়াবান সব মানুষেরই প্রার্থনা থাকে আল্লাহর সাক্ষাৎ লাভ করা। সাওম এ প্রার্থনা পূরণের সুযোগ সৃষ্টি করে দেয়। সাওম পালনকারী আল্লাহর সাক্ষাৎ লাভের নিশ্চয়তা পায় ।"
        },
        {
          "label": "গ",
          "question": "",
          "explanation": "উদ্দীপকে বর্ণিত ইহকালে শান্তি ও পরকালে মুক্তির উপায় হলো কুরআনের জ্ঞান অর্জন করে বাস্তবজীবনে প্রতিফলন ঘটানো । ইসলাম শব্দের অর্থ হচ্ছে আনুগত্য ও আত্মসমর্পণ। তাই প্রতিটি মুসলিমকে সে কার আনুগত্য করবে, কীভাবে আনুগত্য করবে এবং কী কাজ থেকে বিরত থাকবে তা জানার জন্য জ্ঞান অর্জন প্রয়োজন। আর সে জ্ঞান হলো তাওহীদভিত্তিক ও আখিরাতকেন্দ্রিক বিশ্বাসের ভিত্তিমূলে তৈরি কুরআনের জ্ঞান । আল্লাহ কুরআন শিক্ষার মাধ্যমে জ্ঞানের ধারাকে শুরু করেছেন। আল্লাহ্ তায়ালা মহানবি (সা.)-কে একাধিক উদ্দেশ্যে পাঠিয়েছেন। তন্মধ্যে অন্যতম হলো কুরআন শিক্ষা দেওয়া। রাসুল (সা.) বলেন, “তোমরা কুরআন শিক্ষা কর। কারণ কিয়ামতের দিন তা শিক্ষালাভকারীর জন্য সে শাফায়াতকারী হিসেবে আবির্ভূত হবে।” (ইবনে হিব্বান) পবিত্র কুরআন মানবজাতির জন্য পথপ্রদর্শক। এই কুরআন সিরাতে মুসতাকিমের সাথে পরিচালিত করে। সুতরাং এই কুরআন শিক্ষা লাভের মাধ্যমে বাস্তবজীবনে আমল করে, বাস্তব জীবনে প্রয়োগ করে ইহকালে শান্তি ও পরকালে মুক্তি লাভ সম্ভব। কুরআন সেই পথই দেখায় আমাদের।"
        },
        {
          "label": "ঘ",
          "question": "",
          "explanation": "উদ্দীপকে প্রফেসর ড. নাছির উদ্দীন স্যারের উল্লেখকৃত হাদিসটির ইতিবাচক এবং শরয়ী প্রভাব রয়েছে । উল্লিখিত হাদিসটি হলো রাসুল (সা.) বলেন, “যে ব্যক্তি তার কোনো মুসলমান ভাইয়ের প্রয়োজনে এগিয়ে আসে, আল্লাহ তার প্রয়োজনে এগিয়ে আসেন ।” মুসলমানরা এক আদর্শিক মজবুত ও সুদৃঢ় ভ্রাতৃত্ব বন্ধনে আবদ্ধ থাকবে, বিচ্ছিন্ন হবে না। কোনো মুসলমান সামাজিক দায়দায়িত্ব থেকে বিমুখ থাকতে পারে না। একজন মুসলিম অপর মুসলিমের ওপর জুলুম করতে পারে না। শত্রুতাবশত কোনো মুসলিমকে তার শত্রুর হাতে তুলে দিতে পারে না। সকল মুসলমানের সাথে ভ্রাতৃত্ব, সৌহার্দ, সম্প্রীতি ও সদ্ভাব বজায় থাকে। যদি এই হাদিসের শিক্ষা কাজে লাগানো যায় । সমাজ হয় একাতবদ্ধ আদর্শিক । মুসলিমরা হলো সীসা ঢালা প্রাচীরের মতো। একজন অন্যজনের বিপদে এগিয়ে আসবে। প্রয়োজনে সাহায্য করবে তবেই সেখানে আল্লাহর সাহায্য পাওয়া যাবে। মুসলিমরা সম্মান, গৌরব ও ঐতিহ্য নিয়ে বেঁচে থাকবে সমাজে। সুতরাং এই ধরনের প্রভাব আমাদের মাঝে পরিলক্ষিত হবে।"
        }
      ]
    },
    {
      "number": "7",
      "uddipok": "আরমান ও ইমরান দুই সহপাঠী। প্রতিদিন দুপুরে ক্লাসের বিরতিতে আরমান মসজিদে গিয়ে অন্যদের সাথে একটি ইবাদাত পালন করে। কিন্তু তার বন্ধু ইমরান উক্ত ইবাদাতটি আদৌ পালন করে না। তাকে ডাকলে নানা অজুহাত দেখায়। সে অন্য বন্ধুদের সাথে আড্ডা দিয়ে সময় নষ্ট করে। আরমান তার বন্ধু ইমরানকে ঐ সকল বন্ধুত্ব ত্যাগ করার উপদেশ দিয়ে বলেন, রাসুল (সা.) বলেছেন, “মানুষ তার বন্ধুর জীবনাদর্শ দ্বারা প্রভাবিত হয়।”",
      "tag": "RB, SB, JB 23",
      "sub_questions": [
        {
          "label": "ক",
          "question": "",
          "explanation": "‘যাকাত' শব্দের অর্থ পবিত্রতা, পরিচ্ছন্নতা এবং পরিশুদ্ধি।"
        },
        {
          "label": "খ",
          "question": "",
          "explanation": "হজ সকল দেশের মুসলমানের মধ্যে বিশ্বভ্রাতৃত্ব সৃষ্টি করে । হজ মুসলিম মিল্লাতের মধ্যকার সকল বর্ণ, গোত্র ও জাতিগত বৈষম্য দূরীভূত করে। এতে পারস্পরিক যোগাযোগ, ভাবের আদান-প্রদান ও শুভেচ্ছা বিনিময়ের সুযোগ সৃষ্টি হয়। ফলে মুসলিম সমাজ জীবনে পারস্পরিক সৌহার্দ ও সম্প্রীতি বৃদ্ধি পায়। এভাবে হজ মুসলমানদের মধ্যে বিশ্বভ্রাতৃত্ব সৃষ্টি করে ।"
        },
        {
          "label": "গ",
          "question": "",
          "explanation": "উদ্দীপকে বর্ণিত আরমান ইসলামের অন্যতম মৌলিক ইবাদাত সালাত আদায় করেছে। সালাত ইসলামের দ্বিতীয় স্তম্ভ। প্রত্যেক মুসলমানের জন্য দৈনিক পাঁচ ওয়াক্ত সালাত আদায় করা ফরজ। এছাড়া জুমআর নামায, ঈদের নামায, বিতরের নামায ও তারাবির নামায আদায় করাও আবশ্যক। সালাত মুমিনের পরিচায়ক। আল্লাহ তায়ালা এজন্য মুমিনদের বলেছেন, “তোমরা সালাত কয়েম কর এবং যাকাত দাও।” (সূরা বাকারা : ৪৩) তিনি আরও বলেছেন, “তোমরা রুকুকারীদের সাথে রুকু কর।” (সূরা বাকারা : ৪৩) রাসুলুল্লাহ (সা.) বলেছেন, হলো জান্নাতের চাবি।” (মিশকাতুল সালাবিহ) তিনি আরও বলেছেন, “সালাত হলো মুমিনের জন্য মিরাজস্বরূপ।” (ইবনে মাজাহ) সালাত ত্যাগ করা কুফর। এ ব্যাপারে আল্লাহ বলেন— “সালাত وَمَا مَنَعَهُمْ أَنْ تُقْبَلَ مِنْهُمْ نَفَقَاتُهُمْ إِلَّا أَنَّهُمْ كَفَرُوا بِاللَّهِ وَبِرَسُولِهِ وَلَا يَأْتُونَ الصَّلَاةَ إِلَّا وَهُمْ كُسَالَى وَلَا يُنْفِقُونَ إِلَّا وَهُمْ كَارِهُونَ . অর্থাৎ, “তাদের অর্থ ব্যয় কবুল না হওয়ার এছাড়া কোনো কারণ নেই যে, তারা আল্লাহ ও তাঁর রাসুলের সাথে কুফরি করছে। আর তারা সালাতে অলসতার সাথে আসে এবং অনিচ্ছাকৃতভাবে অর্থ ব্যয় করে।” (সূরা তাওবা : ৫৪) মহানবি (সা.) আরও বলেন, “মুমিন ও কাফিরের মধ্যে পার্থক্য হলো নামায ছেড়ে দেওয়া।” (ইবনে মাজাহ) শেষ বিচারের দিন সর্বপ্রথম হিসাব নেওয়া হবে সালাতের। এজন্য রাসুলুল্লাহ (সা.) বলেছেন, “যে ব্যক্তি মনোযোগসহ সালাত আদায় করে, কিয়ামতের দিন ওই সালাত তার জন্য নূর হবে।” (তাবারানি) উদ্দীপকের আরমান প্রতিদিন দুপুরে ক্লাসের বিরতিতে ইবাদাতগৃহে অন্যদের সাথে একটি ইবাদাত পালন করে। মূলত আরমান ইসলামের মৌলিক ইবাদাত সালাত আদায় করে ।"
        },
        {
          "label": "ঘ",
          "question": "",
          "explanation": "ব্যক্তিজীবনে বন্ধু নির্বাচন একটি গুরুত্বপূর্ণ বিষয়। উদ্দীপকে ইমরানের বন্ধু নির্বাচন ও অসৎ সঙ্গের কারণে তার জীবনে নেতিবাচক প্রভাব ফেলেছে । বন্ধু নির্বাচন করতে রাসুল (সা.)-এর হাদিসের ভাষ্য হলো— “মানুষ তার বন্ধুর ধর্মমতের দ্বারা প্রভাবিত হয়। সুতরাং তোমরা দেখে নাও, কে তোমাদের বন্ধু।” (মুসনাদে আহমদ, আবু দাউদ, তিরমিযি) একজন বন্ধু ব্যক্তিজীবনে অনেক বেশি প্রভাব বিস্তার করে। একজন মুমিন করে আকিদাহ, চিন্তাচেতনা ও সংস্কৃতির ওপর প্রতিষ্ঠিত থাকতে চাইলে বন্ধু নির্বাচনে অবশ্যই দূরদর্শিতার পরিচয় দিতে হবে। এক- মুমিন অপর মুমিনকে বন্ধু বানাবে, কোনো বিধর্মীকে নয়। কেননা মুসলিম অমুসলিমের জীবনাদর্শ সম্পূর্ণ বিপরীত। এ প্রসঙ্গে আল্লাহ বলেন, “মুমিনারা কাফিরদেরকে অন্যান্য মুমিন ব্যতীত বন্ধু হিসেবে গ্রহণ করবে না ।” (সূরা আলে-ইমরান : ২৮) সৎসঙ্গ স্বর্গবাস অসৎ সঙ্গ সর্বনাশ। তাই অসৎ, লম্পট, দুশ্চরিত্র, খারাপ কেউ বন্ধু হলে ইমরানের মতো ব্যক্তিজীবনে নেতিবাচক প্রভাব পড়বে। কাজেই বন্ধু গ্রহণের ক্ষেত্রে কঠোরভাবে সাবধানতা ও সতর্কতা অবলম্বন করতে হবে। কেননা দুনিয়ায় শান্তি ও আখিরাতের মুক্তি বন্ধু নির্বাচনের ওপর অনেকাংশে নির্ভরশীল ।"
        }
      ]
    },
    {
      "number": "8",
      "uddipok": "প্রতিবছর বর্ষা মৌসুমে পুরাতন ডিসি কোর্ট প্রাঙ্গণে বৃক্ষমেলা শুর হয় । জনাব হারুন সাহেব উক্ত মেলা থেকে পাঁচ হাজার ফলদ, বনজ ও ঔষধি গাছ ক্রয় করে নিজ গ্রামের রাস্তার দুই পাশে সেগুলো রোপণ করেন। অন্যদিকে, তার বন্ধু জনাব মামুন সাহেব চিকন চালের সাথে মোটা চাল মিশিয়ে অধিক মুনাফা অর্জন করেন। বিষয়টি জেনে ইমাম সাহেব বলেন, “এজন্য তাকে পরকালে কঠিন শাস্তি ভোগ করতে হবে।”",
      "tag": "RB, SB, JB 23",
      "sub_questions": [
        {
          "label": "ক",
          "question": "",
          "explanation": "সিহাহ সিত্তাহ হলো বিশুদ্ধ ছয়টি হাদিস গ্রন্থ। গ্রন্থগুলো হলো- ১. বুখারি, ২. মুসলিম, ৩. তিরমিযি, ৪. নাসাই, ৫. আবু দাউদ ও ৬. ইবনে মাজাহ ।"
        },
        {
          "label": "খ",
          "question": "",
          "explanation": "মানুষ ও অন্যান্য সৃষ্টির প্রতি উত্তম আচরণ করা একটি ইবাদত। কারণ সকল সৃষ্টির প্রতি উত্তম আচরণ করার জন্য বলা হয়েছে। রাসুলুল্লাহ (সা.) বলেছেন, “সমগ্র সৃষ্টি আল্লাহর পরিবারভূক্ত। সুতরাং সৃষ্টির মধ্যে উত্তম সেই ব্যক্তি, যে আল্লাহর পরিবারভূক্তদের প্রতি সদাচার করে।” (মিশকাত) অন্য হাদিসে বর্ণিত হয়েছে, মহানবি (সা.) বলেছেন, “পৃথিবীতে বসবাসকারী সমস্ত সৃষ্টির প্রতি তোমরা দয়া কর। তাহলে আকাশে অধিষ্ঠিত প্রভুও তোমাদের প্রতি রহমত বর্ষণ করবেন। (তিরমিযি) সুতরাং রাসুল (সা.) যা করতে বলেছেন, তা নিঃসন্দেহে ইবাদত হিসেবে গণ্য হবে।"
        },
        {
          "label": "গ",
          "question": "",
          "explanation": "জনাব হারুন সাহেবের কাজে পাঠ্যবইয়ের বৃক্ষরোপণ সম্পর্কিত ১৪নং হাদিসের শিক্ষার প্রতিফলন ঘটেছে। পাঠ্যবইয়ের উক্ত হাদিসটি হলো— مَا مِن مُسْلِمٍ يَعْرِضُ غَرْسًا إِوَيَرْنَ زَرْعًا فَيَأْكُلُ مِنْهُ طَيْرُ أَوْ إِنْسَانٌ أو بهيمة الاكان له بِهِ صَدَقَةٌ. অর্থ : “কোনো মুসলমান যদি গাছ রোপণ করে অথবা কোনো ফসল আবাদ করে এবং তা থেকে কোনো পাখি বা মানুষ অথবা চতুষ্পদ জন্তু ভক্ষণ করে তবে তা তার জন্য সাদকারূপে গণ্য হবে।” উক্ত হাদিসে বৃক্ষরোপণের জন্য উৎসাহিত করা হয়েছে। এছাড়া গাছ সর্বদা অক্সিজেন দিচ্ছে এবং আমাদের প্রাকৃতিক পরিবেশ অক্ষুণ্ণ রাখতে ভূমিকা রাখছে। এর মাধ্যমে মানুষ ও অন্যান্য জীব উপকৃত হচ্ছে। জনাব হারুন সাহেব বৃক্ষমেলা হতে পাঁচ হাজার ফলদ, বনজ ও ওষুধি গাছ ক্রয় করে নিজ গ্রামের রাস্তার দুই পাশে সেগুলো রোপণ করেন। জনাব হারুন সাহেবের লাগানো এ গাছের ফল কোনো মানুষ বা পশুপাখি ভক্ষণ করলে বা কোনো পথচারী ছায়ায় আশ্রয় গ্রহণ করলে এর সওয়াব তিনি পেতে থাকবেন। সুতরাং জনাব হারুন সাহেবের কাজে পাঠ্যবইয়ের বৃক্ষরোপণ সম্পর্কিত ২৪নং হাদিসটির শিক্ষার প্রতিফলন ঘটেছে।"
        },
        {
          "label": "ঘ",
          "question": "",
          "explanation": "মামুন সাহেব খাদ্যে ভেজাল সৃষ্টি করেন, যা প্রতারণার অন্তর্ভুক্ত আর প্রতারণা নিফাকির অন্তর্ভুক্ত। তার কর্মকাণ্ড সম্পর্কে ইমাম সাহেবের মন্তব্যটি সঠিক ও যথার্থ। মুনাফিক পরকালে জাহান্নামের সর্ব নিম্নস্তরে শাস্তি ভোগ করবে। তাছাড়া তার কাজ প্রতারণামূলক। রাসুল (সা.) বলেছেন, “যে প্রতারণা করল সে আমাদের দলভুক্ত নয়।” (তিরমিযি) অন্যদিকে তার এ ব্যবসায়ে উপার্জিত আয় হারাম হবে। কারণ সে প্রতারণার মাধ্যমে আয় করছে। যার কারণে তার ইবাদত কবুল হবে না এবং সে জাহান্নামে নিক্ষিপ্ত হবে। এ প্রসঙ্গে রাসুলুল্লাহ (সা.) বলেন— قَالَ رَسُولُ اللهِ صَلَّى اللهُ عَلَيْهِ وَسَلَّمَ : لَا يَدْخُلُ الْجَنَّةَ لَحْمُ نَبَتَ مِنْ سُحْتِ وَكُل لَحْمِ نَبَتَ مِنَ السُّحْتِ كَانَتِ النَّارُ أَوْلى به অর্থ : “যে গোশত হারাম থেকে গঠিত, তা বেহেশতে প্রবেশ করবে না। যে সকল গোশত হারাম মাল থেকে গঠিত তার জন্য দোযখই শ্রেষ্ঠ স্থান।” (মুসনাদে আহমদ ও দারেমি) মামুন সাহেব চিকন চালের সাথে মোটা চাল মিশিয়ে অধিক মুনাফা করেন। তার এ কাজটি নিফাকি ও প্রতারণা। মামুন সাহেবের এ নিফাকি ও প্রতারণার বিষয়টি জেনে ইমাম সাহেব বলেন, “এজন্য তাকে পরকালে কঠিন শাস্তি ভোগ করতে হবে।” উপরিউক্ত আলোচনায় এটাই প্রতীয়মান হয়, মামুন সাহেব তার কাজের জন্য জাহান্নামে কঠিন শাস্তি ভোগ করবে। তার সম্পর্কে ইমাম সাহেবের মন্তব্য অত্যন্ত সঠিক।"
        }
      ]
    },
    {
      "number": "9",
      "uddipok": "মাওলানা নাজমুল হোসাইন এক মিলাদ মাহফিলে বলেন, “কবিরা গুনাহ জাহান্নামে যাওয়ার কারণ। এমনকি, যারা প্রকাশ্যে কবিরা গুনাহ করে, তারা ইসলামি আদালতে সাক্ষ্যদানে যোগ্যতাও হারায়। এ ব্যাপারে আলেমগণ ঐকমত্য পোষণ করেন। যেমন- হযরত আবু বকর (রা.)-এর খলিফা নির্বাচনে সকল সাহাবি একমত হন। তখন জনৈক ব্যক্তি দাঁড়িয়ে বলল, “এ ধরনের সাক্ষ্য গ্রহণযোগ্য না হওয়ার বিষয়ে কুরআন ও হাদিসে কোনো সুস্পষ্ট বক্তব্য নেই।” কুরআন ও হাদিসের বাইরে কোনো আমল করা, মুসলমানদের জন্য আবশ্যক  নয় ।",
      "tag": "RB, SB, JB 23",
      "sub_questions": [
        {
          "label": "ক",
          "question": "",
          "explanation": "‘ইজতিহাদ' শব্দের অর্থ গবেষণা করা, অনুসন্ধান করা ।"
        },
        {
          "label": "খ",
          "question": "",
          "explanation": "আখিরাত হলো পরকাল। মৃত্যুর পরবর্তী জীবনকে আখিরাত বলা হয়। আখিরাত হলো মানুষের অনন্ত জীবন। । এটি চিরস্থায়ী পক্ষান্তরে, দুনিয়ার জীবন ক্ষণস্থায়ী। বস্তুত দুনিয়ার জীবন হলো আখিরাতের প্রস্তুতি গ্রহণের ক্ষেত্র বলা হয়েছে। “দুনিয়া হলো আখিরাতের শস্যক্ষেত্র।” (প্রবাদ) মানুষ শস্যক্ষেত্রে যেরূপ চাষাবাদ করে, বীজ বপন করে, যেভাবে পরিচর্যা করে; ঠিক সেরূপই ফল লাভ করে। যদি কোনো ব্যক্তি তার শস্যক্ষেত্রের পরিচর্যা না করে, তবে সে ভালো ফসল লাভ করে না। তদ্রুপ দুনিয়ার কাজকর্মের প্রতিদান আখিরাতে দেওয়া হবে। দুনিয়াতে ভালো কাজ করলে আখিরাতে মানুষ পুরষ্কৃত হবে। আর মন্দ কাজ করলে শাস্তি ভোগ করবে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত হযরত আবু বকর (রা.)-এর খলিফা নির্বাচনে সকল সাহাবির ইজমা সংঘটিত হয়েছিল। বলেছেন- সাহাবিদের ইজমা প্রথম সারির ইজমা এবং সর্বাধিক শক্তিশালী। এ ধরনের ইজমার স্বরূপ হলো— কোনো বিষয়ে সাহাবিগণ সকলেই মিলে أَجْمَعْنَا عَلَى كَذَا   অর্থাৎ আমরা এ বিষয়ে একমত হলাম।   এরূপ ইজমার ওপর আমল করা ওয়াজিব। আর কেউ এটি অস্বীকার করলে সে কাফির সাব্যস্ত হবে। কারণ এটি এমন ধরনের ইজমা যা কুরআন ও খবরে মুতাওয়াতিরের সমপর্যায়ভুক্ত।   উদ্দীপকে হযরত আবু বকর (রা)-এর খলিফা নির্বাচনের কথা বলা হয়েছে। হযরত আবু বকর (রা)-এর খলিফা নির্বাচনে যে ইজমার মাধ্যমে সংঘটিত হয়েছিল তা হলো সকল সাহাবির ইজমা বা إِجْمَاعُ الصَّحَابَةِ جَمِيعًا সকল সাহাবির ঐকমত্য দ্বারা এরূপ ইজমা সংঘটিত হয়।"
        },
        {
          "label": "ঘ",
          "question": "",
          "explanation": "জনৈক ব্যক্তির বক্তব্য গ্রহণযোগ্য নয়। কারণ ইসলামি শরিয়তের উৎস শুধু কুরআন ও হাদিস নয়। বরং ইজমা ও কিয়াসও শরিয়তের উৎস। আর এগুলোর ওপর আমল করা মুসলমানদের ওপর অবশ্য কৰ্ত্তব্য। ইজমার ওপর আমল করা ওয়াজিব। আর এটি অস্বীকারকারী কাফির সাব্যস্ত হবে। কেননা ইজমা দ্বারা অকাট্যতা প্রমাণিত হয়। যদিও কোনো কোনো ক্ষেত্রে আনুষঙ্গিক কারণে এটা الْعِلْمُ الْيَقِينُ তথা অকাট্য জ্ঞানের উপকারিতা দেয় না। তবে সাহাবায়ে কেরামের ইজমা কুরআনের আয়াত এবং খবরে মুতাওয়াতিরের মত। আর তাদের পরবর্তী কালের ইজমা খবরে মাশাঙ্কুরের মতো।"
        }
      ]
    },
    {
      "number": "10",
      "uddipok": "ফারিহা গত এক মাস ধরে শেষ রাতে পানাহার করে এবং সারাদিন কিছু না খেয়ে সন্ধ্যায় শরবত, পানীয় ও অন্যান্য খাবার খায়। অন্যদিকে, ফারিহার পিতা জনাব ফারুক সাহেব দুই টুকরা সেলাইবিহীন সাদা কাপড়সহ নির্দিষ্ট একটি দেশের নির্দিষ্ট জায়গায় উপস্থিত হয় । এক্ষেত্রে ফারিহার চাচা জনাব ফরহাদ সাহেব বললেন, “এ ইবাদাত হলো— বিশ্বশান্তি, সংহতি ও বহু সংস্কৃতির মেলবন্ধন। এতে দৈহিক, ও আত্মিক ত্যাগের শিক্ষা রয়েছে।”",
      "tag": "RB, SB, JB 23",
      "sub_questions": [
        {
          "label": "ক",
          "question": "‘সাওম' শব্দের অর্থ কী?",
          "explanation": "‘সাওম' শব্দের অর্থ বিরত থাকা, আত্মসংযম করা।"
        },
        {
          "label": "খ",
          "question": "“যাকাত কর্মসংস্থান সৃষ্টিতে সহায়ক।” – ব্যাখ্যা কর ।",
          "explanation": "যাকাত কর্মসংস্থান সৃষ্টিতে সহায়ক। যাকাতের অর্থ একত্রিত করে বিভিন্ন ধরনের ক্ষুদ্র ক্ষুদ্র কুটির শিল্প এবং অন্যান্য শিল্প গড়ে তোলা যায়। যাকাতের অর্থ দ্বারা গড়ে ওঠা সেসব শিল্পকারখানায় গরিব ও অভাবী ব্যক্তিগণ কাজ করে অর্থ উপার্জন করতে পারে এবং তাদের খাদ্য, বস্ত্র ও বাসস্থানের অভাব মেটাতে পারে। এভাবে যাকাত নতুন নতুন কর্মসংস্থান সৃষ্টি করে।"
        },
        {
          "label": "গ",
          "question": "উদ্দীপকে বর্ণিত ফারিহা কোন ইবাদাতটি পালন করছে? মুমিনের জীবনে এর গুরুত্ব ব্যাখ্যা কর ।",
          "explanation": "উদ্দীপকে বর্ণিত ফারিহা মৌলিক ইবাদাত সাওম তথা রোজা পালন করেছে।ইসলামি জীবনদর্শনের অন্যতম স্তম্ভ হচ্ছে সাওম বা রোজা। মৌলিক ইবাদাতগুলোর মধ্যে সালাত ও যাকাতের পরেই সাওমের স্থান। আত্মসংযম, আত্মনিয়ন্ত্রণ, আত্মশক্তি ও আধ্যাত্মিক উন্নতি সাধন রোজা অপরিহার্য শারীরিক ইবাদাত ৷ ইসলামি শরিয়তের পরিভাষায়, সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকার নাম সাওম বা রোজা। সাওম পালনের ব্যাপারে আল্লাহ তায়ালা বলেন, “তোমাদের প্রতি সাওমের বিধান দেওয়া হলো যেমনিভাবে বিধান দেওয়া হয়েছিল তোমাদের পূর্ববর্তীদের ওপর। যাতে তোমরা তাকওয়া বা খোদাভীতি লাভ করতে পারো।” (সূরা বাকারা : ১৮৩) আত্মিক উৎকর্ষ সাধনে রোজা একটি অপরিহার্য ও চিরন্তন বা সকল যুগ ও কালের ইবাদাত। সিয়াম সাধনার মাধ্যমে মাটির মানুষ ঊর্ধ্ব জগতের সাথে ঘনিষ্ঠ ও সুনিবিড় সম্পর্ক প্রতিষ্ঠিত করতে সক্ষম হয়, আত্মাকে কলুষমুক্ত করে, পরিশুদ্ধ করে । উদ্দীপকে বর্ণিত ফারিহা ইসলামের গুরুত্বপূর্ণ ইবাদাত সাওম পালন করেছে। মুমিনের জীবনে সাওমের গুরুত্ব অনেক বেশি ।"
        },
        {
          "label": "ঘ",
          "question": "বিশ্বভ্রাতৃত্ব প্রতিষ্ঠায় জনাব ফারুক সাহেবের ইবাদাতের ভূমিকা বিশ্লেষণ কর ।",
          "explanation": "জনাব ফারুক সাহেব মৌলিক ইবাদাত হজ পালন করেছে। হজ ইসলামের পঞ্চম রুকন। এটি একটি আর্থিক ও শারীরিক ইবাদাত। কেবল ধনী মুসলমানদের ওপর হজ ফরয। এটি সমগ্র মানবজাতির মধ্যে পারস্পরিক সহযোগিতা ও ঐক্য সৃষ্টির প্রতীক। পবিত্র কাবা গৃহকে কেন্দ্র করে মহান প্রভুর সান্নিধ্য লাভের উদ্দেশ্যে বিশ্বের সুদূর প্রান্তসমূহ থেকে সামর্থ্যবান মুসলমানগণ হৃদয় ভরা ভক্তি, শ্রদ্ধা ও আবেগজড়িত চিত্তে মক্কায় হাজির হয় এবং হজের যাবতীয় কার্যাবলি সাধন করে । ইসলামি পরিভাষায় হজ হলো মহান আল্লাহর নৈকট্য লাভের উদ্দেশ্যে নির্দিষ্ট সময়ে নির্দিষ্ট কার্যাবলির মাধ্যমে সম্মানিত বায়তুল্লাহ জিয়ারতের সংকল্প করার নামই হজ। হজ সামর্থ্যবান ব্যক্তির ওপর ফরয। এটি ফরজিয়াতের অকাট্য দলিল দ্বারা প্রমাণিত। হজ হলো আল্লাহর ইশক ও মহব্বত প্রকাশ করার এক অপরূপ বিধান। অর্থাৎ প্রেমাস্পাদর আকর্ষণে মাতোয়ারা হয়ে প্রেমিক ছুটে চলে জিয়ারতে বায়তুল্লাহর উদ্দেশে। সর্বোপরি হজই মুসলিম উম্মাহর মাঝে সামাজিক, রাষ্ট্রীয় ও আন্তর্জাতিক ঐক্য আনয়ন করতে পারে। এভাবে হজ মুসলমানদের মধ্যে বিশ্বভ্রাতৃত্ব সৃষ্টি করে।"
        }
      ]
    },
    {
      "number": "11",
      "uddipok": "মাওলানা আনওয়ার শাহ কাশ্মিরী (রহ.) বলেছেন, “কুরআন বোঝা হাদিস বোঝার ওপর নির্ভরশীল। আর হাদিস অনুধাবন করলে মানুষের ব্যবহারিক জীবনে প্রয়োজনীয় আইনকানুন তৈরির শাস্ত্র সম্পর্কে জানা যায়। এ প্রসঙ্গে তিনি একটি হাদিস উল্লেখ করলেন-“আল্লাহ যার মঙ্গল (কল্যাণ) করতে চান, তাকে দ্বীনের সূক্ষ্ম জ্ঞানদান করেন।”",
      "tag": "RB, SB, JB 23",
      "sub_questions": [
        {
          "label": "ক",
          "question": "",
          "explanation": "ফিকহশাস্ত্রের জনক হলেন ইমাম আবু হানিফা ।"
        },
        {
          "label": "খ",
          "question": "",
          "explanation": "আল-কুরআন মহান আল্লাহর পক্ষ থেকে মানুষের জীবন বিধান হিসেবে নাযিল করা হয়েছে। আল্লাহ তায়ালা বলেছেন, “এটা সেই কিতাব যাতে কোনো সন্দেহের অবকাশ নেই, মুত্তাকিদের হিদায়েতের জন্য।” (সূরা আল-বাকারা : ১-২) এতে সবকিছু অত্যন্ত চমৎকারভাবে বর্ণিত হয়েছে। আল্লাহ বলেছেন, “আমি আপনার প্রতি কিতাব নাযিল করেছি প্রত্যেক বিষয়ের স্পষ্ট ব্যাখ্যাস্বরূপ।\" (সূরা আন-নাহল : ৮৯) পবিত্র কুরআনে যেহেতু জীবনের সকল বিভাগের দিকনির্দেশনা রয়েছে, আর এজন্যই আল-কুরআনকে পূর্ণাঙ্গ জীবন বিধান বলা হয় ।"
        },
        {
          "label": "গ",
          "question": "",
          "explanation": "উদ্দীপকে বর্ণিত মাওলানা আনওয়ার শাহ কাশ্মিরী (র.)-এর বক্তব্যে ইসলামের ফিকহশাস্ত্রের ইঙ্গিত পাওয়া যায়। কুরআন বোঝা হাদিস বোঝার ওপর নির্ভরশীল। কুরআন হাদিসের গভীর জ্ঞান নেই এমন সাধারণ মানুষের জন্য কুরআন হাদিস গবেষণা করে খুঁজে বের করার ক্ষেত্রে ইলমে ফিকহের গুরুত্ব অত্যাধিক। যে শাস্ত্র শরিয়তের বিধিবিধান, শাখা-প্রশাখা ও কার্যকারিতা সম্বন্ধে আলোচনা করা হয়, যা উদ্ভাবন করা হয় বিস্তারিত প্রমাণাদি থেকে এ ধরনের ইলমকে ইলমে ফিকহ বলে। ইসলামি শরিয়ত সঠিকভাবে পালনের ক্ষেত্রে ফিকহ একটি অত্যাবশ্যকীয় বিষয়। আমর জানি, ইসলামের প্রাথমিক যুগে রাসুল (সা.) যেকোনো সমস্যার সমাধান আল-কুরআনের মাধ্যমে নিজেই পেশ করতেন। কালের পরিক্রমায় রাসুল (সা.)-এর পর ইসলাম আরবের বাইরে পৃথিবীর বিভিন্ন অঞ্চলে ছড়িয়ে পড়ে। নতুন সভ্যতা-সংস্কৃতির কারণে মুসলিম সমাজে অনেক নতুন নতুন সমস্যার উদ্ভব হতে থাকে। যার সমাধান সরাসরি কুরআন-হাদিস পড়ে বের করা দুষ্কর হয়ে পড়ে। যার কারণে কুরআন-হাদিস ভালোভাবে বোঝার জন্য ইলমে ফিকহ- এর উদ্ভব হয়।"
        },
        {
          "label": "ঘ",
          "question": "",
          "explanation": "রাসুল (সা.) বলেছেন, “আল্লাহ যার কল্যাণ চান, তাকে দ্বীনের ইলম দান করেন।” অর্থাৎ আল্লাহ যাকে কল্যাণ দান করার ইচ্ছা পোষণ করেন তাকে শরিয়তের বিধানের আলেম ও বিচক্ষণ বানান। এই বাক্যটি দ্বারা ফিকহ শাস্ত্রের গুরুত্ব বুঝানো হয়েছে। ফিকহ ব্যক্তির জীবনে শৃঙ্খলা ও শান্তিপূর্ণ করতে পারে। ইসলামি শরিয়তের ব্যবহারিক দিকের প্রধান ভিত্তি হলো ফিকহশাস্ত্র। ফিকহ ব্যক্তির জীবনে অপবিত্রতা ও কলুষতা দূর করতে সহায়তা করে। ইসলামের অনুশীলনের মাধ্যমে মহান আল্লাহর প্রিয়পাত্র হিসেবে পরিণত হয় এবং ইহকালীন ও পরকালীন কল্যাণ লাভ হয়। আল্লাহ তায়ালা বলেন, “আর যাকে হিকমত বা ফিকহের জ্ঞান দান করা হয়েছে তাকে দেওয়া হয়েছে অশেষ কল্যাণ।” (সূরা বাকারা : ২৬৯) মহানবি (সা.) বলেন, “আল্লাহ তায়ালা যে ব্যক্তির কল্যাণ সাধনের ইচ্ছা করেন, তিনি তাকে দ্বীন সম্পর্কে সূক্ষ্ম জ্ঞান দান করেন।” (বুখারি ও মুসলিম)। হাদিসটিতে জ্ঞানের মাহাত্মাকে প্রকাশ করে তা অর্জনের প্রতি উৎসাহ প্রদান করা হয়েছে । অতএব, মানবজীবন ইসলামি শরিয়ত মোতাবেক চলার জন্য ইলমে ফিকহ গুরুত্বপূর্ণ ভূমিকা পালন করে। ইলমে ফিকহ ইসলামি আইনের মূল দুটি উৎস কুরআন ও হাদিস ভালোভাবে জানা ও বোঝার জন্য আবিষ্কৃত হয়েছে।"
        }
      ]
    }
  ]
}