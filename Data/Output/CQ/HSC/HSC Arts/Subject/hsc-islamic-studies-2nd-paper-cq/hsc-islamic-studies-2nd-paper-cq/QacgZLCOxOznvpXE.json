{
  "title": "মাইকেল মধুসূদন কলেজ, যশোর ২০২৩",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "আমানুল্লাহ সাহেব একজন সৎকর্মপরায়ণ ও ধার্মিক ব্যক্তি। তিনি বিশ্বাস করেন সকল আসমানী কিতাব ও অদৃশ্য বিষয়াবলি। তিনি আল্লাহর নির্দেশিত পথে পাঁচ ওয়াক্ত নামায আদায় করেন এবং আল্লাহ তাঁকে যে জীবিকা দান করেছেন তা থেকে ব্যয় করেন। তার প্রতিবেশী ফয়সাল সাহেব তার ঈমানদার বন্ধুদের সাথে একরকম কথা-বলে আর অবিশ্বাসী বন্ধুদের সাথে অন্যরকম কথা বলে।",
      "tag": "GMMCJ 23",
      "sub_questions": [
        {
          "label": "ক",
          "question": "বাকারা অর্থ কী?",
          "explanation": "বাকারা শব্দের অর্থ গাভী।"
        },
        {
          "label": "খ",
          "question": "ذلِكَ الْكِتُبُ لَا رَيْبَ فِيْهِ -ব্যাখ্যা করো।",
          "explanation": "আলোচ্য আয়াত দ্বারা পবিত্র কুরআনের সংশয়হীনতার ঘোষণা দেওয়া হয়েছে। আয়াতটি হলো- ذَلِكَ الْكِتُبُ لَا رَيْبَ فِيْهِ অর্থ: এটি সেই কিতাব যাতে কোনো সন্দেহ নেই। এটি সুরা বাকারার ২ নং আয়াত। এটি পবিত্র কুরআনের নির্ভুলতাকে নির্দেশ করে। আল-কুরআন সন্দেহমুক্ত কিতাব। সন্দেহের উদ্রেক হতে পারে এমন কোনো বিষয়ই এতে নেই। মহাগ্রন্থ আল-কুরআনের প্রথম ও প্রধান অলৌকিকতা হলো এ গ্রন্থ নিজেই নিজের সংশয়হীনতা ও ত্রুটিহীনতার ঘোষণা দিয়েছে।"
        },
        {
          "label": "গ",
          "question": "উদ্দীপকে আমানুল্লাহ সাহেবের চরিত্রে কাদের বৈশিষ্ট্য প্রকাশ পেয়েছে? ব্যাখ্যা করো।",
          "explanation": "উদ্দীপকে আমানুল্লাহ সাহেবের চেিত্র মুত্তাকিদের বৈশিষ্ট্য প্রকাশ পেয়েছে। মুত্তাকি বলতে আল্লাহভীরু মানুষকে বুঝায়। মুত্তাকিদের কয়েকটি বিশেষ গুণাবলি হলো- তারা গায়েব বা অদৃশ্য বিষয়সমূহে বিশ্বাস স্থাপন করে, সালাত কায়েম করে, আল্লাহর পথে ও মানুষের কল্যাণে সম্পদ ব্যয় করে, আসমানি কিতাব ও পরকালে বিশ্বাস স্থাপন করে। সর্বোপরি, মুত্তাকিগণ 'সৎকাজ করে এবং পরকালীন জীবনে ক্ষতির কারণ হতে পারে এমন কাজ ও বিষয় থেকে নিজেদেরকে সর্বদা বিরত রাখে। উদ্দীপকে বর্ণিত' আমানুল্লাহ সাহেব সকল আসমানি কিতাব ও অদৃশ্য বিষয়বলি বিশ্বাস করার পাশাপাশি পাঁচ ওয়াক্ত নাজাম আদায় করেন এবং আল্লাহর রাস্তায় ব্যয় করেন। তাঁর এরূপ কর্মকান্ডে একজন মুত্তাকির বৈশিষ্ট্য ফুটে উঠেছে।"
        },
        {
          "label": "ঘ",
          "question": "ফয়সাল সাহেবের কর্মকান্ডের ধর্মীয় ও সামাজিক প্রভাব মূল্যায়ন করো।",
          "explanation": "ফয়সাল সাহেবের কর্মকান্ডে মুনাফিকি প্রকাশ পেয়েছে। মুনাফিক হলো সেই বিশেষ শ্রেণির লোক যারা অন্তরে কুফরি লালন করে, বাস্তবজীবনেও তাহার অনুসরণ ও অনুশীলন করে। কিন্তু মুখে মুখে ইমান আনার দাবি করে। নিজেদেরকে মুসলিম হিসেবে পরিচয় দেয়। সমানভাবে কাফির ও মুমিনদের প্রিয়ভাজন 'থাকতে চায় এবং এর মাধ্যমে দু'পক্ষে থেকেই নিজেদের স্বার্থসিদ্ধির পথ খোলা রাখে। মুনাফিকি কর্মকান্ডে ফলে, ধর্মীয় ও সামাজিকভাবে বিরূপ প্রভাব পড়েছে। আল্লাহ তায়ালা তাদের স্বরূপ উদঘাটন করে বলেন, যখন তারা মু'মিনগণের সংস্পর্শে আসে তখন বলে, আমরা ইমান এনেছি; আর যখন তারা নিভৃতে তাদের শয়তানদের, সাথে মিলিত হয় তখন বলে, 'আমরা তো তোমাদের সঙ্গেই রয়েছি, উদ্দীপকে বর্ণিত ফয়সাল সাহেব তার ইমানদান বন্ধুদের সাথে একরকম কথা বলে আর অবিশ্বাসী বন্ধুদের সাথে অন্যরকম কথা বলে। তার এরূপ কর্মকান্ড সম্পূর্ণরূপে মুনাফিকি চরিত্রের বৈশিষ্ট্য। এর মাধ্যমে সে মুসলমানদের মধ্যে বিশৃঙ্খলা ও বিপর্যয় সৃষ্টি, মিথ্যা ও বানোয়াট তথ্য দিয়ে মানুষকে বিভ্রান্ত করা এবং পারস্পরিক বা জাতীয় সম্পর্ক নষ্ট করার পথ উন্মেচন করেছে। আল্লাহ রাব্বুল আলামিন অত্যন্ত সুস্পষ্ট ভাষায় এ শ্রেণির লোকদেরকে 'মুমিন নয়' বলে ঘোষণা দিয়েছেন। কেননা, শুধু মৌখিক দাবিই মুমিন হওয়ার জন্য যথেষ্ট নয়। মুনাফিকরা এ বিশ্বাসের ক্ষেত্রেই সবচেয়ে বড় বিভ্রান্তির শিকার তাদের কাজে ইমানের ঘোষণার প্রতিফল ঘটায় না। বরং তারা কাফিরদের সাথে মিলে ইসলাম ও মুসলিমদের ক্ষতি করতে চায়। সুতরাং ফয়সাল সাহেবকে এরূপ কর্মকাণ্ড থেকে বিরত থেকে মুত্তাকিদের ন্যায় চলাফেরা করতে হবে।"
        }
      ]
    },
    {
      "number": "2",
      "uddipok": "জনাব আসাদ সাহেব ও আতিক সাহেব দু'বন্ধু। পরস্পর আলাপচারিতায় আসাদ সাহেব বললেন, আমি আমার সন্তান নয়নকে আল্লাহ, রাসুল (সা.) এর আনুগত্য করতে বললে তাতে সে কর্ণপাত করে না। অসৎ বন্ধুদের সাথে থাকতে থাকতে সে ভালো, মন্দ বিচার করার ক্ষমতা হারিয়ে ফেলেছে। তখন আতিক সাহেব বললেন, প্রথম মানব সৃষ্টির পর থেকেই মানবজাতিকে বিপথগামী করার জন্য একজন প্রকাশ্য শত্রু কাজ করছে যে কিনা জিন জাতির একজন সদস্য।",
      "tag": "GMMCJ 23",
      "sub_questions": [
        {
          "label": "ক",
          "question": "নুর অর্থ কী?",
          "explanation": "নুর শব্দের অর্থ আলো, জ্যোতি।"
        },
        {
          "label": "খ",
          "question": "\"আল-কুরআন সর্বশ্রেষ্ঠ ঐশীগ্রন্থ\"-ব্যাখ্যা কর।",
          "explanation": "আল কুরআন মহান আল্লাহ তায়ালার পবিত্র কালাম। মানবজাতির হেদায়েতের জন্য মহান আল্লাহর পক্ষ থেকে নাজিলকৃত সর্বশেষ এবং সর্বশ্রেষ্ঠ আসমানি কিতাব আল কুরআন। মহানবি হযরত মুহাম্মদ (স) এর ওপর দীর্ঘ তেইশ বছরে এ কুরআন নাজিল হয়। মহান আল্লাহ এ গ্রন্থকে পূর্ণাঙ্গ জীবনবিধান হিসেবে ঘোষণা করে এ ব্যাপারে যে কোনো ধরনের সংশয়-সন্দেহ খণ্ডন করে দিয়েছেন। আল্লাহ বলেন, 'এটি এসেই কিতাব (কুরআন) যার মধ্যে কোনো সন্দেহ নেই' (সুরা বাকারা: ০২)। তাই আল-করআন সর্বশ্রেষ্ঠ আসমানি কিতাব।"
        },
        {
          "label": "গ",
          "question": "উদ্দীপকে আতিক সাহেবের বক্তব্য কাকে উদ্দেশ্য করে? ব্যাখ্যা কর।",
          "explanation": "উদ্দীপকের আতিক সাহেবরে বক্তব্যটি ইবলসি শয়তানকে উদ্দেশ্য করে। প্রথম মানব আদম (আ) কে সৃষ্টির পর থেকেই ইবলিস শয়তান মানবজাতিকে বিভিন্নভাবে বিপথগামী করে যাচ্ছে। মানব সৃষ্টির উষালগ্ন থেকেই শয়তান মানুষের প্রকাশ্য শত্রু। আদম (আ) কে দিয়ে এ শত্রুতার সূচনা হলেও কিয়ামত পর্যন্ত সব মানুষের সাথেই তা অব্যাহত থাকবে। শয়তান সবসময় মানুষের চরম ক্ষতি করতে চায়। কেননা সে তার অভিশপ্ত জীবনের কারণ হিসেবে মানুষকেই দোষারোপ করে থাকে। উদ্দীপকের আতিক সাহেব বলেন, জিন জাতির এক সদস্য তথা ইবলিস শয়তান প্রথম মানব সৃষ্টির পর থেকেই প্রকাশ্যে মানবজাতিকে বিপথগামী করছে। কেননা শয়তান হলো মানুষের প্রকাশ্য শত্রু।"
        },
        {
          "label": "ঘ",
          "question": "উদ্দীপকে আসাদ সাহেবের সন্তান নয়নের কর্মকান্ডের ধর্মীয় প্রভাব বিশ্লেষণ কর।",
          "explanation": "অসৎ উচ্ছৃঙ্খল ছেলেদের সাথে মেশার কারণে উদ্দীপকের আসাদ সাহেবের সন্তান নয়নের চরিত্রে পরিবর্তন ঘটেছে। প্রত্যেক মানুষের জীবনে পারিপার্শ্বিক পরিবেশ ও বন্ধু বান্ধবের ভূমিকা অত্যন্ত গুরুত্বপূর্ণ। কেননা মানুষ তার বন্ধুর চরিত্র ও ধর্মমতের দ্বারা প্রভাবিত হয়। এ কারণে কেউ অসৎ চরিত্রের মানুষের সাথে মিশলে সেও অসৎ চরিত্রে পরিণত হয়। উদ্দীপকের নয়ন কিছুদিন খারাপ বন্ধুদের সাথে মেশার কারণে সেও উচ্ছৃঙ্খল জীবনযাপন শুরু করে। এমনকি তার পিতা তাকে রাসুল (স) এর অনুগত্য করার কথা বললে তাতেও সে কর্ণপাত করে না। খারাপ বন্ধুদের সাথে চলাফেরার করার কারণে সে ভালো মন্দ বিচার করার ক্ষমতাও হারিয়ে ফেলেছে। কেননা মানুষ সাধারণত তার বন্ধুর মত, পথ, স্বভাব ও আদর্শের অনুসারী হয়ে থাকে। তাই এক বন্ধু অপর বন্ধুর প্রভাবে অনেকটা প্রভাবিত হয়ে থাকে। দুবন্ধুর একজন যদি ধার্মিক হয়, তবে অন্যজনও বন্ধুর প্রভাবে প্রভাবিত হয়ে ধার্মিক হয়ে থাকে। অনুরূপভাবে উচ্ছৃঙ্খল হলে উচ্ছৃঙ্খল হয়ে থাকে। এ সম্পর্কে রাসুল (স) বলেছেন, মানুষ তার বন্ধুর জীবনাদর্শ ও ধর্মমতের দ্বারা প্রভাবিত হয়। অতএব আমাদের প্রত্যেকেই চরিত্রবানব মানুষের সাথে বন্ধুত্ব স্থাপন করা উচিত।"
        }
      ]
    },
    {
      "number": "3",
      "uddipok": "ফরহাদের দুই বন্ধু মঈন ও মনির। মঈন কুরআন অধ্যয়নের মাধ্যমে জীবনে আমূল পরিবর্তন করতে সক্ষম হয়েছেন। কুরআনের শিক্ষায় তিনি সুদ-ঘুষ মুক্ত অর্থনৈতিক সমাজ প্রতিষ্ঠায় অগ্রণী ভূমিকা পালন করছেন। অপরদিকে মনির ইসলাম পরিপন্থী জীবনযাপনে অভ্যস্ত। এ কারণে মঈন মনিরের সঙ্গ পছন্দ করে না। ফরহাদ যখন মঈনের সাথে থাকে তখন তাকে বলে- 'কী দরকার এসব ঝামেলার, সমাজ যেভাবে চলছে, তুমিও সেভাবে নিজেকে মানিয়ে নাও।'",
      "tag": "GMMCJ 23",
      "sub_questions": [
        {
          "label": "ক",
          "question": "আল-কুরআনের সর্ববৃহৎ সুরার নাম কী?",
          "explanation": "আল-কুরআনের সর্ববৃহৎ সুরার নাম সুরা আল-বাকারা।"
        },
        {
          "label": "খ",
          "question": "'ইসলামের মূল উৎস আল-কুরআন'-ব্যাখ্যা করো।",
          "explanation": "মানুষের সার্বিক জীবন পরিচালনার সুস্পষ্ট নির্দেশনা থাকায় আল- কুরআনকে ইসলামের মূল উৎস বলা হয়। মানবজীবনের সব সমস্যার পূর্ণাঙ্গ সমাধান গ্রন্থ হলো আল-কুরআন। এ গ্রন্থটি আগত-অনাগত, সব মানুষের জন্য আল্লাহ তায়ালা প্রদত্ত পূর্ণাঙ্গ জীবনবিধান। মানুষের জীবনের এমন কোনো প্রসঙ্গ, দিক ও বিষয় নেই, যা আল-কুরআনে উপস্থাপন করা হয়নি। এ প্রসঙ্গে সুরা আনআমের ৩৮নং আয়াতে আল্লাহ বলেন, 'এ কিতাবে আমি কোনোকিছু লিপিবদ্ধ করা বাকি রাখিনি।'"
        },
        {
          "label": "গ",
          "question": "ফরহাদের বক্তব্য তোমার পাঠ্যবইয়ের আলোকে ব্যাখ্যা করো।",
          "explanation": "ফরহাদের বক্তব্যটি কুরআন শিক্ষার বিপরীত। কুরআন মাজিদ বিশ্বমানবের সুষ্ঠু ও সুন্দর জীবননির্বাহের জন্য আল্লাহ প্রদত্ত বিধি-ব্যবস্থাপনা। মানবজীবনের প্রতিটি ক্ষেত্রে নানাবিধ সমস্যার সম্মুখীন হতে হয়। ব্যক্তিজীবন হতে শুরু করে পারিবারিক, সামাজিক, রাষ্ট্রীয়, আন্তর্জাতিক, রাজনৈতিক, অর্থনৈতিক, সাংস্কৃতিক, ধর্মীয় এবং আধ্যাত্মিকসহ জীবনের প্রতিটি ক্ষেত্রে সমস্যার অন্ত নেই। মানবজাতিকে এসব সমস্যার আবর্ত হতে পরিত্রাণ দিয়ে শান্তিময় ও উদ্বেগহীন জীবন পরিচালনার জন্য আল্লাহ তায়ালা জীবন সমস্যার সমাধান হিসেবে রাসুল (স)-কে দান করেছেন আল-কুরআনের ন্যায় আসমানি কিতাব। উদ্দীপকে বর্ণিত ফরহাদ ইসলামি পন্থায় পরিচালিত। তার বন্ধু মঈনকে সমাজ যেভাবে চলছে, সেভাবে নিজেকে মানিয়ে নেওয়ার কথা বলে। তার এ বক্তব্যটি আদর্শ জীবন গঠনের অন্তরায়। কেননা, আদর্শ জীবন গঠনে আল-কুরআনের শিক্ষা অপরিসীম।"
        },
        {
          "label": "ঘ",
          "question": "উদ্দীপকে মঈনের বক্তব্যের ধর্মীয় ও সামাজিক প্রভাব বিশ্লেষণ করো।",
          "explanation": "মঈনের বক্তব্যের ধর্মীয় ও সামাজিক প্রভাব ব্যাপক। কুরআন হলো বিশ্বমানবতার উজ্জ্বল এক গাইডলাইন। মহান আল্লাহ কুরআন সম্পর্কে বলেছেন, \"এটি সেই কিতাব যাতে কোনো সন্দেহের অবকাশ নেই, এটি মুত্তাকিদের জন্য পথপ্রদর্শক। তাই সৎপথ পেতে হলে, সুপথে চলতে হলে কুরআন অধ্যয়ন করতে হবে। কুরআনে জীবনে যেকোনো সমস্যার সমাধান খুঁজতে হবে। উদ্দীপকের মঈন কুরআন অধ্যয়নের মাধ্যমে জীবনে আমূল পরিবর্তন করতে সক্ষম হয়েছেন। কুরআনের শিক্ষায় তিনি সুদ-ঘুষ মুক্ত অর্থনৈতিক সমাজ প্রতিষ্ঠায় অগ্রনী ভূমিকা পালন করছেন। কেননা, কুরআন যেপথ নির্দেশ করবে, সেপথে চললে দুনিয়া ও আখিরাতে সফল হওয়া যাবে। আল্লাহ মানুষ সৃষ্টি করেছেন, তিনি জানেন কিসে মানুষের কল্যাণ আর কীসে অকল্যাণ। এ কল্যাণ আর অকল্যাণের দিক-নির্দেশনা দিয়েই নাজিল করেছেন আল-কুরআন। কুরআনে বলা হয়েছে, তোমরা ইমান আনয়ন করো আর সৎকাজ করো; তাহলে সফলতা লাভ করতে পারবে। আল-কুরআন হলো সঠিক পথের দিশা। এর পঠন ও অনুসরণ মানুষকে সিরাতুল মুস্তাকিম তথা চিরসত্য, শ্বাশ্বত, সুন্দর পথে পরিচালিত করে। সুতরাং জীবনপথের প্রকৃত নির্দেশনা হিসেবে মঈনের ন্যায় আমাদের বাস্তবিক জীবনেও কুরআনের শিক্ষা অনুযায়ী জীবন গড়তে হবে।"
        }
      ]
    },
    {
      "number": "4",
      "uddipok": "হাবিবা সুখে-দুঃখে তার স্বামী সিফাতের পাশে দাঁড়ায়। পরিবার ও সন্তান-সন্ততির দেখাশোনায় যথেষ্ট কষ্ট স্বীকার করে। এমনকি সিফাত ফলের বাগানেও তাকে সহায়তা করে। একদিন একঝাঁক পাখিকে বাগানের ফল খেয়ে নষ্ট করতে দেখে সিফাত ক্ষুব্ধ হয়ে তাদের তাড়িয়ে দেয় এবং বেশ মনক্ষুন্ন হয়। তখন তার স্ত্রী বলে- \"মন খারাপ করো না। নিশ্চয় এর পুরস্কার তুমি আল্লাহর নিকট পাবে।\"",
      "tag": "GMMCJ 23",
      "sub_questions": [
        {
          "label": "ক",
          "question": "لَا حَسَدٌ إِلَّا فِي اثْنَني অর্থ কী?",
          "explanation": "لَا حَسَدٌ إِلَّا فِي اثْنَني অর্থ - দুটি বিষয় ছাড়া, কোনো বিষয়ে ঈর্ষা করা নাজায়েয।"
        },
        {
          "label": "খ",
          "question": "'সত্য পুণ্যের পথে পরিচালিত করে' ব্যাখ্যা কর।",
          "explanation": "সত্যবাদিতার অনুসরণ মানুষকে কল্যাণ ও জান্নাতের পথে পরিচালিত করে। সত্য মানুষকে শাশ্বত ন্যায়ের পথে পরিচালিত করে। সে মিথ্যা বলার অভিশাপ থেকে মুক্তি পায়। সত্যবাদিতা মানুষকে উন্নত নৈতিক চরিত্র গঠনে সাহায্য করে। পাপ ও অশালীন কাজ থেকে রক্ষা করে। সত্যবাদী ব্যক্তি কোনোরূপ অন্যায় ও অত্যাচার করতে পারে না। সর্বদা অন্যের কল্যাণ কামনা করে। রাসুল (স) বলেন, সত্যবাদিতা মুক্তি দেয়। আর মিথ্যা ধ্বংস করে। সর্বোপরি সত্যবাদিতা ব্যক্তিকে পরম সাফল্য এনে -দেয়। সত্যবাদী পৃথিবীতে মানুষের আস্থা ও ভালোবাসা পায়। পরকালেও তার জান্নাত লাভ সুনিশ্চিত হয়।"
        },
        {
          "label": "গ",
          "question": "সিফাতের কর্মকাণ্ড তোমার পঠিত হাদিসের আলোকে ব্যাখ্যা কর।",
          "explanation": "প্রশ্নে উল্লিখিত পাঠ্যবইয়ের দায়িত্বশীলতা ও জবাবদিহিতা সম্পর্কিত হাদিসটি অনুযায়ী হাবিবা নিজের দায়িত্ব যথাযথভাবে পালন করে। দায়িত্ব পালন বলতে নিজের করণীয় কাজ যথাযথভাবে পালন করাকে বোঝায়। সবাইকে নিজ নিজ অবস্থান থেকে দায়িত্বশীল হতে হয়। হাদিসে দায়িত্বশীলতা সম্পর্কে আলোকপাত করা হয়েছে। এখানে হাবিবার দায়িত্ব পালনের বিষয়টি প্রকাশ পেয়েছে। উদ্দীপকের হাবিবা সুখে-দুঃখে তার স্বামীর পাশে থাকে। পরিবার, সন্তান- সন্ততি দেখাশোনা এবং স্বামীর বাগানের রক্ষণাবেক্ষণে সহায়তা করে। মহানবি (স) বলেন, 'নারী দায়িত্বশীল তার স্বামীর সম্পদ, সন্তান এবং সংসারের। সে তাদের সম্পর্কে জিজ্ঞাসিত হবে (বুখারি ও মুসলিম)। মানুষ আল্লাহর খলিফা। সেজন্য তার জীবনযাপন লাগামহীন হতে পারে না। সে দায়িত্বহীন হতে পারে না। খলিফা থেকে ঘরের চাকর পর্যন্ত সবাই দায়িত্বশীল। হয়তোবা কারো দায়িত্ব বেশি, কারো কম। কিয়ামতের ময়দানে সব ব্যক্তিকেই তাদের ওপর অর্পিত দায়িত্বের বিষয়ে জবাবদিহি করতে হবে। উপরের আলোচনা থেকে বলা যায়, হাবিবা নিজের ওপর অর্পিত দায়িত্ব সঠিকভাবেই পালন করে।"
        },
        {
          "label": "ঘ",
          "question": "হাবিবার বক্তব্য তুমি সমর্থন কর কি? বিশ্লেষণপূর্বক মতামত দাও।",
          "explanation": "ফল বাগানের ব্যাপারে সিফাতকে সান্ত্বনা দিয়ে হাবিবা যে বক্তব্য দিয়েছে তা আমি সমর্থন করি। আর্থ-সামাজিক উন্নয়ন ও পরিবেশ রক্ষায় বৃক্ষ ও ফসলের গুরুত্ব অপরিসীম। বৃক্ষ ও ফসলের মাধ্যমে মানুষের প্রতি আল্লাহর রহমত অফুরান ধারায় বর্ষিত হয়। বৃক্ষ ও ফসল মানুষের অন্ন, বস্ত্র, বাসস্থানের ব্যবস্থা করে। এছাড়া এগুলো পশু-পাখিরও আহার যোগায়। উদ্দীপকে সিফাতের বাগান থেকেও পাখিদের ফল খাওয়ার বিষয়টি প্রকাশ পায়। উদ্দীপকের সিফাতের ফলের বাগান থেকে পাখিরা ফল খায়। সিফাত বিষয়টিতে ক্ষুব্ধ হয়। তখন স্ত্রী তাকে মনোক্ষুণ্ণ না হওয়ার পরামর্শ দিয়ে বলে, এর পুরস্কার আল্লাহ দেবেন। হাদিসে এসেছে, 'কারো বাগান থেকে যদি কোনো মানুষ কিংবা কোনো পশু বা পাখি আহার করে, তবে তা অবশ্যই সে ব্যক্তির জন্য সাদকা হবে' (বুখারি ও মুসলিম)। বৃক্ষরোপণের মাধ্যমে মানুষ পার্থিব লাভের পাশাপাশি পরকালীন কল্যাণও লাভ করতে পারে। কেননা মানুষ ছাড়াও পশু-পাখি বৃক্ষের ফল খেয়ে থাকে। এতে বৃক্ষরোপণকারী ও ফসল আবাদকারী সওয়াব লাভ করে। এ ফল-ফসল সাদকা করে দিলে যে সওয়াব হতো পশুপাখি বা মানুষের খাওয়ার ফলে - আল্লাহ তায়ালা রোপণকারীর আমলনামায় সে পরিমাণ সওয়াব লিখে দেন। উপরের আলোচনা থেকে বলা যায়, পাখি ফল খেয়ে ফেলার ফলে সিফাতের যে মনোকষ্ট হয়েছিল তা দূর করার জন্য হাবিবার উপদেশ প্রদান যথার্থ ছিল।"
        }
      ]
    },
    {
      "number": "5",
      "uddipok": "জনাব ফেরদাউস সাহেব একজন দ্বীনদার পরহেযগার ব্যক্তি। একদিন বিকালে রাস্তা দিয়ে যাওয়ার সময় দেখলেন কলেজ পড়ুয়া কিছু ছেলে- মেয়ে রাস্তার মাঝ বরাবর সাইকেল রেখে মোবাইল নিয়ে গেম খেলছে, আড্ডা দিচ্ছে এবং দৃষ্টিকটুভাবে হাসি তামাশা করছে। তিনি তাদের উদ্দেশ্যে বললেন, রাসুল সা. বলেছেন- \"ইমানের সত্তরটিরও অধিক শাখা-প্রশাখা রয়েছে। এর মধ্যে সর্বোৎকৃষ্টটি হচ্ছে-একথা বলা যে, মহান আল্লাহ ব্যতীত অন্য কোনো ইলাহ নেই। আর তার মধ্যে ক্ষুদ্রতমটি হচ্ছে, রাস্তা হতে কষ্টদায়ক বস্তু অপসারণ করা। আর লজ্জাশীলতা ইমানের একটি বিশিষ্ট শাখা।\"",
      "tag": "GMMCJ 23",
      "sub_questions": [
        {
          "label": "ক",
          "question": "ইমাম বুখারির প্রকৃত নাম কী?",
          "explanation": "ইমাম বুখারির প্রকৃত নাম আবু আব্দুল্লাহ মুহাম্মদ ইবনে ইসমাইল।"
        },
        {
          "label": "খ",
          "question": "\"হালাল উপার্জনের চেষ্টা ফরজের পরে ফরজ\"-ব্যাখ্যা কর।",
          "explanation": "হালাল উপার্জনের গুরুত্ব সম্পর্কিত প্রশ্নোক্ত হাদিসটির মাধ্যমে মুসলমানদেরকে হালাল উপার্জনে উৎসাহিত করা হয়েছে। মুসলমানদের দোয়া ও ইবাদত আল্লাহর কাছে গ্রহণযোগ্যতা পাওয়ার শর্ত হলো হালাল পথে অর্থ উপার্জন করা। হালাল রুজি আহার করলে আল্লাহ তায়ালা যেমন বান্দার প্রতি সন্তুষ্ট হন, তেমনি তার ইবাদতও কবুল হয়। এ কারণে হারাম পথ ত্যাগ করে হালাল পথে উপার্জনে আমাদের সবাইকে ব্রতী হতে হবে।"
        },
        {
          "label": "গ",
          "question": "উদ্দীপকে উদ্ধৃত হাদিসের আলোকে কলেজ পড়ুয়া ছেলে- মেয়েদের কর্মকাণ্ড ব্যাখ্যা কর।",
          "explanation": "উদ্দীপকের কলেজ পড়ুয়া ছেলে-মেয়েদের কর্মকান্ডে হীন ও লজ্জাতার বহিঃপ্রকাশ ঘটেছে। ইসলাম শালীনতার ধর্ম। আর একজন মুমিন ইসলামের এ বৈশিষ্ট্যের ধারক। মুমিন ব্যক্তি ইসলামের যাবতীয় বিধি-বিধান মেনে চলেন। আচার- আচরণ, কথা-বার্তা, পোশাক-আশাক সবকিছুতে সুন্দর ও শোভন হওয়া ইসলামের নীতি। অশ্লীলতা ও অশোভন আচরণ মানুষের নৈতিক জীবনকে ধ্বংস করে দেয়। তাই ইসলামের আদর্শ ও শিক্ষা উন্নত সংস্কৃতির ধারক। এখানে অনৈতিক, অশ্লীলতার কোনো স্থান নেই। ইসলাম সব মানুষকে নম্র, ভদ্র ও শালীন হওয়ার নির্দেশ দেয়। যেসব কাজ শালীনতাবিরোধী ইসলামে তা নিষিদ্ধ করা হয়েছে। পোশাক- পরিচ্ছদ ও চলাফেরায় শালীনতার অভাব অনেক সময় সমাজে অশ্লীলতার প্রসার ঘটায়। ইভটিজিং, ব্যভিচার ইত্যাদি জঘন্য অপরাধের জন্ম দেয়। অশালীনভাবে নারীদের বাইরে ঘুরে বেড়ানো উচিত নয়। এক্ষেত্রে বাইরে যেতে হলে পর্দা ও শালীনতা অবলম্বন করে যেতে হবে। এ প্রসঙ্গে মহানবি (স) বলেছেন, 'লজ্জাশীলতা পুরোটাই কল্যাণময়' (মুসলিম)। তিনি আরও বলেন, 'অশ্লীলতা যেকোনো জিনিসেকে খারাপ করে এবং লজ্জশীলতা যেকোনো জিনিসকে সৌন্দর্যমন্ডিত করে' (তিরমিজি)"
        },
        {
          "label": "ঘ",
          "question": "ফেরদাউস সাহেবের উদ্ধৃতি হাদিসটি বাস্তবায়নের সামাজিক প্রভাব বিশ্লেষণ কর।",
          "explanation": "ফেরদাউস সাহেবের উদ্ধৃত হাদিসটি ইমানের বিভিন্ন শাখা ও লজ্জাশীলতা সম্পর্কে। ইমানের সত্তরটির অধিক শাখা-প্রশাখা রয়েছে, লজ্জাশীলতা তার মধ্যে অন্যতম। রাসুল (স) বলেন ইমনের শাখা বলতে সে সকল কাজ-কর্ম, নৈতিক চরিত্র এবং বাহ্যিক ও অভ্যন্তরীণ অবস্থাকে বোঝায়, যা কারও মনে ইমান আসলে তার মধ্যে সৃষ্টি হওয়া একান্তই আব্যশ্যক হয়ে পড়ে। আর সেগুলোর মধ্যে লজ্জাশীলতা অত্যন্ত গুরুত্বপূর্ণ। উদ্দীপকে বর্ণিত ফেরাদাউস রাসুল (স) এর লজ্জাশীলতা সম্পর্কিত একটি গুরুত্বপূর্ণ হাদিস উল্লেখ করেছেন। এ হাদিসে ইমানের দুটি প্রান্তিক সীমা বিবৃত হয়েছে। তাই এ দুই সীমানার মাঝখানে যত মাঝখানে যত কিছু ভালো কাজ ধারণা করা সম্ভব তা সবই ইমানের বিভাগ ও শাখা- প্রশাখা মাত্র। এ কাজের মধ্যে যেমন আছে আল্লাহর হক সংশ্লিষ্ট সালাত, জাকাত, হজ, সাওম, কুরবানি প্রভৃতি, তেমনি আছে মানুষের প্রতি ভালোবাসা, সদাচার ও সহযোগিতা। এ কারণে আল্লাহর সার্বভৌমত্ব স্বীকার করা যেমন মুমিনের জন্য অনিবার্য ও অলঙ্ঘনীয়, দায়িত্ব, তেমনি খিদমাতে খালক বা সৃষ্টির সেবায় নিবেদিত হওয়াও ইমানের অপরিহার্য অংশ। হাদিসের শেষাংশে লজ্জাকে ইমানের সাথে সম্পৃক করে মহানবি (স) ইমানের সাথে লজ্জার নিবিড় ও অবিচ্ছেদ্য সম্পর্কের প্রতি ইঙ্গিত করেছেন। সুতরাং আমাদের প্রত্যেকের উচিত তাওহিদ বিশ্বাস, খিদমাতে খালক ও হাক্কুল ইবাদ আদায় এবং লজ্জাশীলতা বা শালীনতাবোধের মাধ্যমে প্রকৃত ও যথার্থ মুমিনে পরিণত হওয়া।"
        }
      ]
    },
    {
      "number": "6",
      "uddipok": "জনাব জাহিদ ও জনাব নাহিদ সর্বশেষ নাজিলকৃত একটি আসমানি কিতাব নিয়ে আলোচনা করছিলেন। জনাব জাহিদ বললেন, এটি এমন একটি গ্রন্থ যা আল্লাহ তায়ালা একবারে নাজিল করেননি। এটির একটি বিশেষ অবতরণ পদ্ধতি রয়েছে। অপরদিকে জনাব নাহিদ বলেন, শুধু তাই নয়, এটি একটি পরিপূর্ণ জীবন ব্যবস্থা। বিশেষ করে আদর্শ জাতি গঠনে এটির বিশেষ ভূমিকা রয়েছে।",
      "tag": "GMMCJ 23",
      "sub_questions": [
        {
          "label": "ক",
          "question": "সবর শব্দের অর্থ কী?",
          "explanation": "সবর শব্দের অর্থ অবিচল থাকা, ধৈর্যধারণ করা।"
        },
        {
          "label": "খ",
          "question": "সুরা বাকারার আলোকে মুত্তাকিদের বৈশিষ্ট্যাবলি উল্লেখ করো।",
          "explanation": "'মুত্তাকি' বলতে আল্লাহভীরু লোকদের বোঝায়। মুত্তাকি শব্দের অর্থ আল্লাহভীরু বা পরহেজগার। জন্মগত বা বংশগত কারণে কারো পক্ষে মুত্তাকি হওয়া সম্ভব নয়। মুত্তাকি হতে হলে কিছু বৈশিষ্ট্যের প্রয়োজন। সুরা বাকারার আলোকে সেগুলো হলো অদৃশ্য বিষয়ের অস্তিত্বে বিশ্বাসী হতে হবে। সব হুকুম-আহকাম পালনের মাধ্যমে সালাত কায়েম করতে হবে। আল্লাহ যে রিজিক দিয়েছেন তা থেকে মানুষের কল্যাণে অর্থ ব্যয় করতে হবে।"
        },
        {
          "label": "গ",
          "question": "উদ্দীপকে জনাব জাহিদ কোন বিষয়ের প্রতি ইঙ্গিত করেছেন? বিষয়টি ব্যাখ্যা করো।",
          "explanation": "জনাব জাহিদ কুরআন অবতরণ পদ্ধতির প্রতি ইঙ্গিত করেছেন। আল-কুরআন সর্বপ্রথম লাওহে মাহফুজ বা সুরক্ষিত ফলকে লিপিবন্ধ ছিল। তারপর আল্লাহ তায়ালা লাওহে মাহফুজ থেকে কুরআন অবতরণের সূচনা করেন। ৬১০ খ্রিস্টাব্দে মহানবি (স) হেরা গুহায় ধ্যানমগ্ন থাকা অবস্থায় মহান আল্লাহর নির্দেশে জিবরাইল (আ)-এর আল-কুরআনের সুরা আলাকের প্রথম পাঁচটি আয়াত নিয়ে মহানবি (স) এর কাছে অবতরণ করেন। এরপর থেকে প্রয়োজন অনুসারে বিভিন্ন সময় অল্প অল্প করে ২৩ বছর ধরে কুরআন এ অবতীর্ণ হয়। যা উদ্দীপকের জনাব জাহিদের বক্তব্যে ফুটে ওঠে। উদ্দীপকের জাহিদ পবিত্র কুরআনের অবতরণ পদ্ধতি সম্পর্কে আলোচনায় বলেন, এটা একবারে নাজিল বা অবতীর্ণ হয়নি বরং এটি বিশেষ পদ্ধতিতে অবতীর্ণ হয়েছে। এ ব্যাপারে আব্দুল্লাহ বিন আব্বাস (রা) বলেন, 'লাওহে মাহফুজ থেকে সমগ্র কুরআন কোনো এক কদরের রাতে পৃথিবীর আকাশের 'বায়তুল ইযযাহ' নামক স্থানে নাজিল হয়। বায়তুল ইযযাহ হলো বায়তুল মামুরের অপর নাম। এটি বায়তুল্লাহ বরাবর পৃথিবীর নিকটবর্তী আকাশে ফেরেশতাদের ইবাদতগৃহ। এরপর দ্বিতীয় পর্যায়ে রাসুল (স)-এর কাছে ধীরে ধীরে প্রয়োজন মতো অল্প অল্প অংশ নাজিল হয়ে দীর্ঘ তেইশ বছরে নাজিল প্রক্রিয়া পূর্ণতা পায়' (আল-ইতকান, বায়হাকি)। তাই বলা যায়, কুরআন অবতীর্ণ হওয়ার পদ্ধতি সম্পর্কে জনাব জাহিদের বক্তব্য যথার্থ।"
        },
        {
          "label": "ঘ",
          "question": "জনাব নাহিদের বক্তব্যের সাথে তুমি কি একমত? কুরআন হাদিসের আলোকে তোমার মতের সপক্ষে যুক্তি প্রদান করো।",
          "explanation": "আদর্শ জাতি গঠনে পবিত্র কুরআনের বিশেষ ভূমিকা রয়েছে- জনাব নাহিদের এ বক্তব্যের সাথে আমি একমত পোষণ করি। পবিত্র কুরআন সর্বশেষ আসমানি কিতাব। মহানবি হযরত মুহাম্মদ (স) এর নবুয়ত জীবনের সুদীর্ঘ তেইশ বছরে এ মহাগ্রন্থ অবতীর্ণ হয়েছে। কুরআনে মানবজীবনকে সুন্দর ও কল্যাণকর পদ্ধতিতে সাজানোর পরিপূর্ণ প্রক্রিয়া বলা হয়েছে। যা নাহিদের বক্তব্যে প্রকাশ পেয়েছে। উদ্দীপকের জনাব নাহিদ আদর্শ জাতি গঠনে কুরআনের ভূমিকা সম্পর্কে আলোচনা করেন। কুরআন মাজিদ বিশ্বমানবের সুষ্ঠু ও সুন্দর জীবননির্বাহের জন্য আল্লাহ প্রদত্ত বিধি-ব্যবস্থাপনা। মানবজীবনের প্রতিটি ক্ষেত্রে নানাবিধ সমস্যার সম্মুখীন হতে হয়। ব্যক্তিজীবন হতে শুরু করে পারিবারিক, সামাজিক, রাষ্ট্রীয়, আন্তর্জাতিক, অর্থনৈতিক, সাংস্কৃতিক, ধর্মীয় এবং আধ্যাত্মিক জীবনের প্রতিটি অধ্যায় ও বিভাগে মানুষের সমস্যার অন্ত নেই। মানবজাতিকে এ সমস্যাগুলো থেকে পরিত্রাণ দিয়ে সুষ্ঠু-শান্তিময় ও উদ্বেগহীন জীবন পরিচালনার জন্য আল্লাহ তায়ালা সর্বশেষ নবি হযরত মুহাম্মদ (স) এর প্রতি সর্বশেষ ও সর্বশ্রেষ্ঠ আসমানি কিতাব আল-কুরআন নাজিল করেছেন। তিনি মানবজীবনের সব সমস্যার সমাধান এই মহাগ্রন্থে উপস্থাপন করেছেন। কুরআনে ইরশাদ হয়েছে- আর আমি তোমার ওপর কিতাব নাজিল করেছি, যা প্রতিটি বিষয়ের সুস্পষ্ট বর্ণনা সম্বলিত। হেদায়েত, রহমত এবং সুসংবাদ মুসলিম জাতির জন্য (সুরা নাহল: ৮৯)। রাসুলুল্লাহ (স) তাঁর বিদায় হজের ভাষণে এজন্যই বলেছেন- 'আমি তোমাদের মাঝে দুটো বিষয় রেখে যাচ্ছি। যদি তোমরা এ দুটোকে আঁকড়ে ধর, কখনোই পথভ্রষ্ট হবে না। একটা হলো আল্লাহর কিতাব এবং অপরটি তাঁর রাসুলের সুন্নত' (মিশকাত)। উপরের আলোচনা থেকে বলা যায়, পবিত্র কুরআন ও হাদিসের পরিপূর্ণ অনুসরণ করার মাধ্যমে আদর্শ ও কল্যাণকর জাতি গঠন করা সম্ভব। এক্ষেত্রে কুরআন হতে পারে প্রধান অবলম্বন। জনাব নাহিদের বক্তব্যে তাই স্পষ্ট হয়ে উঠেছে।"
        }
      ]
    },
    {
      "number": "7",
      "uddipok": "মনিরুল সাহেব ইউটিউবে ডাঃ জাকির নায়েকের মাযহাব সম্পর্কিত লেকচারের ভিডিও দেখে বেশ প্রভাবিত। তিনি স্থানীয় মুফতী সাহেবের বললেন, কুরআন ও হাদীসই ইসলামী শরিয়াহর মূল উৎস, সুতরাং আমি কুরআন ও হাদিসের বাইরে কোনো মাযহাব অনুসরণ করব না। তার কথার জবাবে মুফতী সাহেব বললেন, কুরআন ও হাদীসের সূক্ষ্ম জ্ঞান ও ভাবার্থ সকলের পক্ষে উদঘাটন করা সম্ভব নয়। তাই যেসকল ইমামগণ এ সূক্ষ্ম জ্ঞান ও ভাবার্থ উদঘাটনে পরিদর্শী ও মাযহাবের প্রবক্তা আমাদের উচিত দীনের ব্যাপারে তাদের অনুসরণ করা।",
      "tag": "GMMCJ 23",
      "sub_questions": [
        {
          "label": "ক",
          "question": "ইল্লত শব্দের অর্থ কী?",
          "explanation": "ইল্লত শব্দের অর্থ- কারণ।"
        },
        {
          "label": "খ",
          "question": "”ইজমা ইসলামি শরিয়তের পূর্ণতা দেয়।” - ব্যাখ্যা করো।",
          "explanation": "ইসলামি শরিয়তের তৃতীয় উৎস ইজমা। শরিয়তের কোনো বিষয়ে একই যুগের মুসলিম উম্মতের পুণ্যবান মুজতাহিদগণের ঐকমত্য পোষণ করাকে ইজমা বলা হয়। কুরআন-সুন্নাহ দ্বারা সমর্থিত হলে ইজমা দলিল হিসেবে গ্রহণযোগ্য। পবিত্র কুরআনে ইসলামকে পূর্ণাঙ্গ জীবনব্যবস্থা বলা হয়েছে। ইজমা ছাড়া ইসলামের এ পূর্ণতার দাবি মিথ্যে হতে বাধ্য। কেননা, নতুন নতুন সমস্যা সমাধানের কোনো ব্যবস্থা না থাকায় মানুষ বিভ্রান্তি ও ভ্রষ্টতায় নিপতিত হবে।"
        },
        {
          "label": "গ",
          "question": "মনিরুল সাহেবের মাযহাব সম্পর্কে বিরূপ মনোভাবের কারণ কী? ব্যাখ্যা করো।",
          "explanation": "ইসলামি আইনের উৎস সম্পর্কে সঠিক জ্ঞান না থাকার কারণে - মনিরুল সাহেব মাযহাব সম্পর্কে বিরূপ মনোভাব পোষণ করেছে। ইসলামি আইনের উৎস চারটি। কুরআন, সুন্নাহ ইজমা ও কিয়াস। ইসলামি বিধিবিধান ও মূলনীতির প্রধান উৎস কুরআন মাজিদ ও হাদিস। কিন্তু এ উৎস দুটিতে ইসলামি আইন-কানুন ধারাবাহিকবাবে বিন্যস্ত করা হয়নি। বরং, কুরআন-হাদিসের বিস্তৃত অঙ্গনে বিক্ষিপ্ত আকারে এ বিধিবিধান গ্রন্থিত ছিল। যা সাধারণ মানুষ ও অনারব মুসলমানদের জন্য অনুশীলন কষ্টসাধ্য ছিল। এরই পরিপ্রেক্ষিতে মুজতাহিদদের নিষ্ঠা ও আন্তরিক গবেষণায় স্বতন্ত্ররূপে ফিকশাস্ত্রের যাত্রা শুরু হয়। আর যোগ্যতাসম্পন্ন, মুজতাহিদের বিভিন্ন মতামত প্রকাশের পরিপ্রেক্ষিতে যেসব ভিন্ন ভিন্ন মতবাদ গড়ে উঠেছে তাকে মাযহাব বলে। উদ্দীপকে বর্ণিত মনিরুল সাহেব কুরআন ও হাদিস ইসলামি শরিয়ার মূল উৎস হওয়ায় এর বাইরে অন্য কোনো মাযহাব অনুসরণ করবে না। অথচ ইসলামের সব হুকুম-আহকামের মূল উৎস কুরআন ও সুন্নাহ হলেও সর্বসাধারণের পক্ষে সরাসরি সেখান থেকে বিধান জেনে তা পালন করা সম্ভব নয়। কেননা, সেখানে ধারাবাহিকভাবে বিধান পেশ করা হয়নি। এ সমস্যা দূর করে সাধারণ মানুষের জন্য ইসলামের অনুশীলন সহজবোধ্য করার লক্ষ্যে ইমাম আবু হানিফা (র) এর মতো ফকিহগণ নিরলস কাজ করে গেছেন।"
        },
        {
          "label": "ঘ",
          "question": "উদ্দীকের বর্ণিত মুফতী সাহেবের মতামতের সাথে তুমি কী একমত? বিশ্লেষণ করো।",
          "explanation": "মাযহাব অনুসরণ সম্পর্কে উদ্দীপকে বর্ণিত মুফতি সাহেবের মতামতের সাথে আমি একমত। মাযহাব শব্দের অর্থ চলার পথ, ধর্মমত, বিশ্বাস ইত্যাদি। সাধারণভাবে বলা যায়, ইসলামি শরিয়তের বিভিন্ন আইন-কানুন, আমল, লেনদেন পারস্পরিক মেলামেশা ও ইবাদত সম্পর্কিত মৌলিক আকিদাগত বিষয় অভিন্ন রেখে এগুলোর ব্যবহারিক দিক ও শাখা-প্রশাখাতে যথাযথ যোগ্যতাসম্পন্ন মুজাতাহিদদের বিভিন্ন মতামত প্রকাশের পরিপ্রেক্ষিতে যেসব ভিন্ন ভিন্ন মতবাদ গড়ে উঠেছে তাকে মাযহাব বলে। উদ্দীপকে বর্ণিত মুফতি সাহেব মাযহাব অনুসরণের প্রয়োজনীয়তা উল্লেখ করেন। কুরআন ও হাদিসের সূক্ষ্ম জ্ঞান ও ভাবার্থ সকলের পক্ষে বোঝা সম্ভব নয়। মুজতাহিদ ইমাম ও মাযহাবের ইমামগণ দিনরাত নিরলস প্রচেষ্টা করে কুরআন-হাদিস থেকে মাসয়ালা উদঘাটন করে আমাদের সামনে পেস করেছেন। তাঁদের এরূপ প্রচেষ্টার ফলে আমাদের জন্য বিভিন্ন নবোদ্ভাবিত মাসয়ালা জানা ও অনুসরণ করার পথ সুগম হয়েছে। পবিত্র কুরআন মাজিদেও মাযহাব অনুসরণের ইঙ্গিত পাওয়া যায়। আল্লাহ তায়ালা বলেন, يَا أَيُّهَا الَّذِينَ آمَنُوا أَطِعُوا اللَّهَ وَأَطِعُوا الرَّسُوْلَ وَأُولِي الْأَمْرِ مِنْكُم ইসলামি আইন-কানুন ও ইবাদত সম্পর্কিত মৌলিক বিষয়সমূহ ব্যতীত সেগুলোর শাকা- প্রশাখাতে মুসলিম আইন বিশারদগণের বিভিন্ন মতামত পাওয়া যায়। আর এভাবে পৃথিবীতে প্রধানত চারটি মাযহাবের প্রসার ঘটে। যায় মাধ্যমে সাধারণ মানুষের জন্য শরিয়ত তথা কুরআন-সুন্নাহর বিধান পালন করা সহজ হয়েছে। তবে এক্ষেত্রে উল্লেখ্য যে, মাযহাব বিভিন্ন হলেও ইসলামের মৌলিক বিধানাবলি সর্বক্ষেত্রে অভিন্ন। মনিরুলকে উদ্দেশ্য করে মাযহাব অনুসরণ করার প্রয়োজনীয়তা সম্পর্কে মুফতি সাহেরর মতামতের সাথে আমি সম্পূর্ণরূপে একমত।"
        }
      ]
    },
    {
      "number": "8",
      "uddipok": "মারুফ সাহেব একজন সাধারণ মানুষ। শরীয়তের বিভিন্ন বিষয়ে তার পরিপূর্ণ জ্ঞান না থাকার কারণে এসব বিষয় জানার জন্য তিনি সমগ্র কুরআন অনুবাদসহকারে পড়েন। তিনি কুরআন থেকে পরিপূর্ণ জ্ঞান অর্জন করতে না পেরে একজন বিজ্ঞ আলেমের শরণাপন্ন হন। আলেম সাহেব তাকে শরিয়তের বিভিন্ন বিষয় বুঝিয়ে দেন। এতে মারুফ সাহেব তার প্রতি কৃতজ্ঞতা প্রকাশ করে এ সকল বিষয়ে জ্ঞান অর্জন অত্যাবশ্যক বলে মন্তব্য করেন। একইসাথে প্রসিদ্ধ কয়েকজন মনীষীর জীবনী অধ্যয়ন করেন।",
      "tag": "GMMCJ 23",
      "sub_questions": [
        {
          "label": "ক",
          "question": "ইমাম আবু হানিফার পূর্ণনাম কী?",
          "explanation": "ইমাম আবু হানিফা (রহ) এর পূর্ণনাম হলো নু'মান ইবনে ছাবিত।"
        },
        {
          "label": "খ",
          "question": "\"মুজতাহিদ ভুল করলেও প্রতিদান প্রাপ্ত হবেন\"- ব্যাখ্যা করো।",
          "explanation": "মুজতাহিদ ভুল করলেও তিনি তার প্রতিদান থেকে বঞ্চিত হবেন না। কুরআন ও হাদিসের আলোকে যিনি যাবতীয় প্রশ্নের সমাধান পেশ করতে সক্ষম তিনিই মুজতাহিদ। মুজতাহিদগণ কুরআন ও হাদিসে ছড়িয়ে-ছিটিয়ে থাকা মুক্তাসম সূক্ষ্ম জ্ঞানসমূহকে বিন্যস্ত করে আমলের উপযোগী করেন। আর এ কাজ করতে গিয়ে যদি ভুল হয় তাহলে তা মার্জনীয় এবং এর জন্যও প্রতিদানের কথা বলা হয়েছে। রাসুল (স) বলেন, যখন হাকিম সঠিক ইজতিহাদ করেন, তখন তার জন্য দুটি প্রতিদান থাকে। আর ইজতিহাদে ভুল করলে একটি প্রতিদান পাবে।"
        },
        {
          "label": "গ",
          "question": "মারুফ সাহেব কোন জ্ঞানের অভাবে ইসলামি শরিয়তের জ্ঞান সম্পর্কে জানতে পারেনি? পাঠ্যবইয়ের আলোকে ব্যাখ্যা করো।",
          "explanation": "মারুফ ফিকহের জ্ঞানের অভাবে ইসলামী শরীয়তের জ্ঞান সম্পর্কে জানতে পারেনি। সাধারণ অর্থে ফিক্‌ হলো জ্ঞান-বুদ্ধির স্বাধীন প্রয়োগ। ইসলামি শরিয়তের পরিভাষায়, কুরআন ও সুন্নাহ থেকে প্রত্যক্ষ ও পরোক্ষভাবে আহরিত শরিয়তের বিধান ও কানুনবিজ্ঞানের নাম ফিক্স। ফিশাস্ত্র ইসলামি শরিয়তের ব্যবহারিক দিকের প্রধান ভিত্তি। সর্বসাধারণের জন্য দীনকে সহজবোধ্য করার এক অসাধারণ পদ্ধতি। ফিক্‌ ব্যক্তির জীবন সুশৃঙ্খল ও শান্তিপূর্ণ করতে পারে। শরয়ি সমস্যা সমাধানেও ফিক্‌ অত্যন্ত কার্যকরি ভূমিকা পালন করে। উদ্দীপকের মারুফ সাহেব শরিয়তের বিভিন্ন বিষয়ে জ্ঞান অর্জনের জন্য পূর্ণ কুরআন অনুবাদসহ পড়েন। এরপরও ফিকহের ইলম তিনি কুরআন থেকে পরিপূর্ণ জ্ঞান অর্জন করতে সক্ষম না হয়ে একজন বিজ্ঞ আলেমের নিকট যান। কেননা ফিশান্ত শরয়ি বিধানের প্রয়োজনীয় ব্যাখ্যা দেয়। ফিশাস্ত্র বিধানগুলোর গুরুত্ব ও প্রয়োজনীয়তা অনুসারে এগুলোকে বিন্যস্ত করে সব দেশের সাধারণ মানুষের উপযোগী করে। সর্বোপরি, এ শাস্ত্র বিধান বর্ণনার ক্ষেত্রে সহজ উপস্থাপনার রীতি গ্রহণ করে আপামর মুসলিম জনগোষ্ঠীর ধর্মানুশীনকে সহজবোধ্য করেছে।"
        },
        {
          "label": "ঘ",
          "question": "ফিকহশাস্ত্রে ইমাম আবু হানিফার অবদান বিশ্লেষণ করো।",
          "explanation": "ফিকহশাস্ত্রে ইমাম আবু হানিফা (র)-এর গুরুত্বপূর্ণ অবদান রয়েছে। ইমাম আবু হানিফার মূল নাম নুমান বিন সাবিত। আবু হানিফা (রহ) এর কুনিয়ত বা উপনাম। তার উপাধি ইমাম আযম। তিনি ৮০ হিজরিতে কুফা নগরীতে জন্মগ্রহণ করে ১৫০ হিজরিতে কারারুদ্ধ অবস্থায় ইন্তেকাল করেন। এ সামান্য সময়ে তিনি ইসলামের জন্য গুরুত্বপূর্ণ কাজ করে গেছেন। তার প্রবর্তিত মাযহাবের কারণেই সাধারণ মানুষ ইসলামের বিধি-বিধান সহজে পালন করতে পারছে। তিনি হাম্মাদের নিকট ১০ বছর যাবত মাসআলা বিষয়ে জ্ঞান অর্জন করেন। খুব অল্প বয়সেই কুরআন ও হাদিসের অগাধ ইলমের অধিকারী হন। ইমাম আবু হানিফা (রহ) প্রথমে ফিকে স্বতন্ত্র শাস্ত্র হিসেবে পরিচয় করিয়ে দেন। তিনি সুদীর্ঘ ২২ বছর অক্লান্ত সাধনা করে ৮৩ হাজার মাসয়ালা সংবলিত 'কিতাবুল হানাফি' নামে একটি গ্রন্থ রচনা করেন। এজন্যই তাকে ফিশাস্ত্রের জনক বলা হয়। তার প্রতিষ্ঠিত মাযহাব অন্যান্য মাযহাবের তুলনায় অধিক শক্তিশালী। এজন্য বর্তমান বিশ্বে অধিকাংশ মুসলিম তার প্রতিষ্ঠিত মাযহাব অনুসরণ করেন। সুতরাং উপরের আলোচনার আলোকে বোঝা যায়, ইসালামি আইন-কানুন সহজে বোধগম্য ও পালন করার পেছনে ইমাম আবু হানিফা (র) এর অবদান গুরুত্বপূর্ণ। তাই আজও মুসলিম বিশ্ব তাকে অত্যন্ত শ্রদ্ধার সাথে স্মরণ করে।"
        }
      ]
    },
    {
      "number": "9",
      "uddipok": "মেহেদী ও সাকিব দুই বন্ধু সরকারি মাইকেল মধুসূদন কলেজের দ্বাদশ শ্রেণির ছাত্র। এ বছর তারা বোর্ড পরীক্ষার্থী, পড়ার চাপ অনেক বেশি। মেহেদী সিদ্ধান্ত নিল এ বছর মাসব্যাপী কোনো ইবাদত পালন করবে না। সে ইবাদত ছেড়ে দিয়ে পড়া লেখায় মন দিয়েছে। কিন্তু বন্ধু সাকিব বলল, বন্ধু তুমি ইবাদত পালন করছ না কেন? এটি একটি ফরজ ইবাদত, যা একজন মুমিন কখই বাদ দিতে পারে না। সে তখন লজ্জিত হলো এবং মাসব্যাপী ইবাদত পালন করার সিদ্ধান্ত নিল।",
      "tag": "GMMCJ 23",
      "sub_questions": [
        {
          "label": "ক",
          "question": "হাক্কুল অর্থ কী?",
          "explanation": "হাক্কুল্লাহ অর্থ আল্লাহ হকু।"
        },
        {
          "label": "খ",
          "question": "\"প্রতিটি বস্তুরই খুঁটি রয়েছে, আর দ্বীন ইসলামের খুঁটি হলো ফিকহ\"- ব্যাখ্যা করো।",
          "explanation": "আলোচ্য হাদিসাংশে ফিকহশাস্ত্রের গুরুত্ব প্রকাশ পেয়েছে। ইসলামি আইন শাস্ত্রের নাম ফিকহ। ইসলামি শরিয়তে ফিকহশাস্ত্রের গুরুত্ব অপরিসীম। ফিকহর গুরুত্ব সম্পর্কে রাসুল (স) বলেন- 'প্রত্যেক বস্তুরই খুঁটি রয়েছে, আর দীনের খুঁটি হলো ফিকহ' (তাবরানি)। বস্তুত কুরআন ও হাদিসে ছড়িয়ে ছিটিয়ে থাকা সূক্ষ্মজ্ঞানসমূহকে বিন্যস্ত করে আমলের উপযোগী করার জন্য ইলমে ফিকহের বিকল্প নেই।"
        },
        {
          "label": "গ",
          "question": "উদ্দীপকের মেহেদীর প্রথম সিদ্ধান্তটি কেন-সঠিক নয়? ব্যাখ্যা করো.।",
          "explanation": "মেহেদীর ওপর সাওম ফরজ হওয়া সত্ত্বেও সাওম পালন না করায় তার সিদ্ধান্তটি সঠিক নয়। মুসলিম জাতির জন্য আল্লাহ তায়ালা যে ইবাদতসমূহ পালন করা ফরজ করেছেন, রমজান মাসের সাওম পালন তার মধ্যে অন্যতম কুরআন মাজিদে আল্লাহ বলেন- হে ইমানদারগণ! তোমাদের ওপর সিয়াম পালন ফরজ, করা হয়েছে, যেমন ফরজ ছিল তোমাদের পূর্ববর্তীদের ওপর (সুরা আল-বাকারা: ১৮৩)। শরিয়তসম্মত কারণ ছাড়া সিয়াম পালন না করা ভয়ানক অন্যায়। সঙ্গত কারণ থাকলে পরে কোনো মাসে তা কাযা করতে হবে। কেউ সাওম অস্বীকার করলে সে কাফির হবে। উদ্দীপকে বর্ণিত মেহেদী বোর্ড পরীক্ষা ও পড়ার চাপ অনেক বেশি থাকায় সে এ বছর সাওম পালন না করার সিদ্ধান্ত নেয়। তার এ সিদ্ধানটি শরিয়ত তথা ইসলাম বহির্ভূত। কেননা শরিতসম্মত ওযর ব্যতীত সাওম আদায় না করা কবিরা গুনাহ।"
        },
        {
          "label": "ঘ",
          "question": "উদ্দীপকে বর্ণিত ইবাদতের সামাজিক প্রভাব মূলয়্যান করো।",
          "explanation": "উদ্দীপকে বর্ণিত সাওমের সামাজিক প্রভাব অপরিসীম। সাওমের সামাজিক প্রভাব অপরিসীম। সাওম পালনকালে নির্দিষ্ট সময় অনাহারে থাকতে হয় বলে সমাজের বিত্তশালীরা গরিবদের কষ্ট বুঝতে পারেন। ফলে সমাজে পারস্পরিক সহানুভূতি সৃষ্টি হয়। রাসুলুল্লাহ (স) বলেছেন, আর রমজান সহানুভূতি ও সহমর্মিতার মাস। (মিশকাত) সহযোগিতা ও ভালোবাসাপূর্ণ সুন্দর সমাজ গড়ে তোলার অব্যর্থ হাতিয়ার সাওম। সাওম ব্যক্তিকে মিথ্যাচার, হিংসা-বিদ্বেষ, ঝগড়া, অশ্লীলতা, পরনিন্দা প্রভৃতি পাপাচার থেকে দূরে রাখে। আর তার মধ্যে তৈরি করে সহানুভূতি, ভালোবাসা, তাকওয়া ও সংযম। ফলে গড়ে ওঠে একদল আদর্শ লোক। যারা একটি কাঙ্ক্ষিত আদর্শ সমাজ প্রতিষ্ঠা ও পরিচালনা করে। রমজানে সমগ্র পৃথিবীর মুসলমানরা একই সময়ে সাওম পালন করার শেষে ঈদ উৎসব পালন করেন। ফলে সব মুসলিম ঐক্য ও সাম্যের চেতনায় উদ্ভাসিত হয়ে ওঠে। তাছাড়া রমজানে মানুষ একে অপরকে সাহরি ও ইফতার খাওয়ায়। ফলে বন্ধুত্বপূর্ণ সমাজ গড়ে ওঠে। সময়ের কাজ সময়ে করার'মাসব্যাপী প্রশিক্ষণ কর্মশালা হলো সাওম। এসময়ে ব্যক্তি যথাসময়ে সাহরি ও ইফতার করে। রমজান মাসের সাওম পালনকালে ব্যক্তির খাওয়া, ঘুমানো, সালাত আদায় প্রভৃতি সবকিছুতেই পরিপূর্ণ শৃঙ্খলা প্রতিষ্ঠিত হয়। যা সমাজকে শান্তিপূর্ণ ও সুশৃঙ্খল করে তোলে। সুতরাং আমরা বলতে পারি, সাওম পালন করলে একটি ভালোবাসাপূর্ণ, সহানুভূতিশীল ও সুশৃঙ্খল সমাজ প্রতিষ্ঠিত হবে।"
        }
      ]
    },
    {
      "number": "10",
      "uddipok": "আসিফ ও আরিফ দুই সহপাঠী। প্রতিদিন দুপুরে ক্লাসের বিরতিতে আসিফ ইবাদতগৃহে গিয়ে অন্যদের সাথে একটি ইবাদত পালন করে। কিন্তু তার বন্ধু আরিফ উক্ত ইবাদতটি আদৌ পালন করে না। তাকে ডাকলে নানা অজুহাত দেখায়। সে অন্য বন্ধুদের সাথে গল্প করে সময় নষ্ট করে। ইমাম সাহেব আসিফকে ধন্যবাদ জানিয়ে বলেল, 'উত্ত ইবাদত শুধু অশ্লীলতা ও অন্যায় কাজ থেকেই বিরত রাখে না, বরং আনুগত্য, সময়ানুবর্তিতা ও শৃঙ্খলাবোধ শেখায়।",
      "tag": "GMMCJ 23",
      "sub_questions": [
        {
          "label": "ক",
          "question": "'নিসাব' কী?",
          "explanation": "জাকাত ফরজ হওয়ার জন্য সম্পদের নির্ধারিত পরিমাণকে নিসাব বলে। নিসাব হলো ৭.৫ তোলা সোনা বা ৫২.৫ তোলা রূপা বা এর যেকোনো একটির সমপরিমাণ অর্থ বা সম্পদ।"
        },
        {
          "label": "খ",
          "question": "মৌলিক ইবাদত' বলতে কী বোঝায়?",
          "explanation": "যেসব ইবাদতের ওপর ইসলামের মূল কাঠামো দাঁড়িয়ে রয়েছে তাই মৌলিক ইবাদত। মহানবি (স) ইসলামের মৌলিক ইবাদত হিসেবে চার রকমের ইবাদতের কথা উল্লেখ করেছেন। তিনি বলেন, 'ইসলাম পাঁচটি স্তম্ভের ওপর প্রতিষ্ঠিত। সাক্ষ্য দেওয়া যে, আল্লাহ ব্যতীত কোনো মাবুদ নেই, মুহাম্মদ (স) তাঁর বান্দা ও রাসুল, সালাত কায়েম করা, জাকাত আদায় করা, হজ করা ও রমজানের রোজা পালন করা।' এ পাঁচটি স্তম্ভের মধ্যে প্রথমটি আকিদাগত বিষয়। বাকি চারটি হলো আনুষ্ঠানিক ইবাদত। মৌলিক ইবাদত বলতে সাধারণত এ চারটি ইবাদতকেই বোঝায়।"
        },
        {
          "label": "গ",
          "question": "আসিফের পালন করা ইবাদত চিহ্নিতপূর্বক ব্যাখ্যা করো।",
          "explanation": "আসিফের পালন করা ইবাদতটি হলো সালাত। সালাত আরবি শব্দ। ফারসি ভাষায় একে নামাজ বলা হয়। এর আভিধানিক অর্থ ক্ষমা প্রার্থনা করা। নির্দিষ্ট সময়ে নির্দিষ্ট পদ্ধতিতে নির্দিষ্ট ইবাদত আদায় করার নামই সালাত। প্রত্যেক মুসলমানের ওপর দৈনিক পাঁচ ওয়াক্ত সালাত আদায় করা ফরজ। উদ্দীপকে বর্ণিত আসিফ প্রতিদিন দুপুরে ইবাতগৃহে গিয়ে অন্যদের সাথে যে ইবাদত পালন করে সেটি মূলত সালাতকেই বোঝানো হয়েছে। কেননা সালাতই একমাত্র আমল, যা মুসলমানদের জন্য দৈনিক পাঁচবার আদায় করা ফরজ। সালাতের নির্ধারিত পদ্ধতি তথা কুরআন তিলাওয়াত, তাসবিহ, রুকু, সিজদাহ, তাশাহুদ, কিয়াম ও বৈঠক অনুযায়ী মুসলমানরা প্রতিদিন নির্দিষ্ট সময়ে এ ফরজ আমলটি করেন। মুমিন ও মুসলিমের অন্যতম পরিচয় হলো সে সালাত আদায়কারী হবে। কেননা সালাত হলো ইমানের পরিচায়ক। এ সম্পর্কে রাসুলুল্লাহ (স) বলেন, 'প্রতিটি বস্তু বা বিষয়ের নিদর্শন রয়েছে। আর ইমানের নিদর্শন হলো সালাত' (বুখারি)। সুতরাং বলা যায়, উদ্দীপকের বর্ণিত আসিফের পালন করা ইবাদতটি হলো সালাত।"
        },
        {
          "label": "ঘ",
          "question": "ইমাম সাহেবের মন্তব্যটি বিশ্লেষণপূর্বক তোমার মতামত প্রদান করো।",
          "explanation": "সালাত সম্পর্কে ইমাম সাহেবের মন্তব্যটি যথার্থ। সালাত মানুষকে অশ্লীল ও গর্হিত কাজ থেকে বিরত রাখে। এটি সমস্ত ইবাদতসমূহের মধ্যে সর্বোত্তম এবং সর্বজনীন। এটি মানুষের কু-প্রবৃত্তি নিয়ন্ত্রণ করে এবং অশ্লীলতা ও অন্যায় কাজ থেকে মানুষকে দূরে রাখে। আল্লাহ তায়ালা বলেন, \"নিশ্চয়ই সালাত অশ্লীল ও মন্দকাজ থেকে বিরত রাখে।\" উদ্দীপকে বর্ণিত ইমাম সাহেব বলেন, সালাত শুধু অশ্লীলতা ও অন্যায় কাজ থেকেই বিরত রাখে না; বরং আনুগত্য সময়ানুবর্তিতা ও শৃঙ্খলাবোধ শেখায়। কেননা, প্রতিদিনের পাঁচ ওয়াক্ত সালাত এবং সালাতের প্রতিশ্রুতি, কুরআন তিলাওয়াত, আল্লাহর জিকির মানুষকে ভালো কাজে উদ্বুদ্ধ করে। দৈনিক পাঁচবার সালাত আদায় করার মাধ্যমে মানুষ শৃঙ্খলাবোধ, অনুগত্য ও ভ্রাতৃত্ববোধে উজ্জীবিত হয়। সে প্রতি রাকাতে আল্লাহ তায়ালার সাহায্য প্রার্থনা করে। তার মানসিকতা পুরোপুরি কু-প্রবৃত্তিবিরোধী হয়ে ওঠে। সুতরাং আমি মনে করি, সালাত ব্যক্তির মধ্যে পবিত্র ও পরিশুদ্ধ চেতনার জন্ম দেয়। সে নৈতিক দিক থেকে পবিত্র হয়ে ওঠে। সে নৈতিক দিক থেকে পবিত্র হয়ে ওঠে। মন্দ, নিষিদ্ধ ও অশ্লীল আচরণ থেকে নিজেকে বিরত রাখে। তার মধ্যে এসব অনৈতিক আচরণ প্রতিরোধের মানসিকতা তৈরি হয়। 'ফলে সমাজ অশালীন আচরণ থেকে মুক্তি পায়।"
        }
      ]
    },
    {
      "number": "11",
      "uddipok": "জনাব টুটুল সাহেব প্রতিবছর শেষে তার সম্পদে থাকা গরিবদের অধিকার একটি নির্দিষ্ট আরবি মাসে প্রদান করেন। এ বছর তিনি ভাবলেন সকলকে শাড়ি, লুঙ্গি প্রদান না করে অপেক্ষাকৃত অধিক হকদারদের তিনি দারিদ্র্যবিমোচনে স্থায়ীভাবে সহায়তা করবেন। এ কারণে তিনি তার সম্পদ হিসেব করে তাতে থাকা দরিদ্রদের অধিকার আলাদা করলেন। খুৎবায় ইমাম সাহেব বলেন, আল্লাহ বলেন- \"ধনীদের সম্পদে থাকা দরিদ্রদের অধিকার পৌঁছে না দিলে তার সম্পদ অপবিত্র হয়ে যায়।\" আল্লাহ সকল ইবাদতের ক্ষেত্রে বান্দার তাকওয়া ও তার খুলুসিয়াত অনুযায়ী বান্দার ইবাদত কবুল করেন।",
      "tag": "GMMCJ 23",
      "sub_questions": [
        {
          "label": "ক",
          "question": "খুশু খুযু কী?",
          "explanation": "ইবাদতের মধ্যে স্থিরতা অবলম্বন করা হলো খুশু এবং ইবাদতটি একাগ্রতার সাথে আদায় করার নাম হলো খুযু।"
        },
        {
          "label": "খ",
          "question": "পাপাচারমুক্ত জীবনযাপনের উপায় ব্যাখ্যা করো।",
          "explanation": "পাপাচারমুক্ত জীবনযাপনের জন্যে এক আল্লাহর প্রতি ইমান এনে তাঁর দেওয়া বিধান পালন করার মাধ্যমে প্রকৃত মুমিন হওয়া যায়। মুমিন হলো আল্লাহর সবচেয়ে পছন্দনীয় ব্যক্তি। যারা আল্লাহর হুকুম মেনে সঠিকভাবে নামাজ, রোজা, হজ ও জাকাত আদায় করে এবং কুফুরি কাজে লিপ্ত হয় না আল্লাহ তাদের অধিক পছন্দ করেন। এ ইবাদতগুলো পালন করে আল্লাহর আনুগত্য প্রকাশের মাধ্যমে পাপাচারমুক্ত জীবনযাপন করা যায়।"
        },
        {
          "label": "গ",
          "question": "উদ্দীপকে উল্লেখিত ইমাম সাহেবের উক্তিটি তোমার পাঠ্য পুস্তকের আলোকে ব্যাখ্যা করো।",
          "explanation": "জাকাত সম্পর্কে উদ্দীপকে উল্লেখিত ইমাম সাহেবের উক্তিটি যথার্থ। জাকাত মানুষের সম্পদ পবিত্র করে। কেননা ধনী ব্যক্তির সম্পদে জাকাত হলো দরিদ্রের অধিকার। জাকাতলব্ধ অর্থ পরিকল্পিত উপায়ে সংগ্রহ ও ব্যয় করা হলে সমাজে অভাব-অনটন থাকবে না। কেননা, সমাজের ধনীদের কাছ থেকে জাকাত সংগ্রহ করে তা গরিবদের সচ্ছলতার জন্যই ব্যয় করা হয়। যতক্ষণ না এ অধিকার আদায় করা হয়, ততক্ষণ সম্পদ অপবিত্র থাকে। উদ্দীপকে উল্লেখিত ইমাম খুতবায় বলেন, আল্লাহ বলেন- 'ধনীদের সম্পদে থাকা দরিদ্রের অধিকার পৌঁছে না দিলে তার সম্পদ অপবিত্র হয়ে যায়। আর রাসুল (স) বলেন, যে ব্যক্তি তার সম্পদের জাকাত আদায় করে, সে তার সম্পদের দোষ দূর করে দেয়।"
        },
        {
          "label": "ঘ",
          "question": "উদ্দীপকের টুটুল সাহেবের অর্থনৈতিক প্রভাব বিশ্লেষণ করো।",
          "explanation": "উদ্দীপকে বর্ণিত টুটুল সাহেবের জাকাত আদায় অর্থনৈতিক ক্ষেত্রে ধনী-দরিদ্রের বৈষম্য কমাবে। জাকাত ইসলামের বুনিয়াদি পাঁচটি স্তম্ভের মধ্যে অন্যতম। এটি অর্থনৈতিক ইবাদত এবং ইসলামি অর্থব্যবস্থার মূলভিত্তি। শোষণ ও বঞ্চনাবিহীন সুষম অর্থব্যবস্থা গড়ে তোলার মাধ্যম হিসেবে জাকাতের ভূমিকা অতুলনীয়। বিশেষ করে সমাজ থেকে দারিদ্র্য দূরীকরণে জাকাত ব্যবস্থার সুষ্ঠু বাস্তবায়ন অত্যন্ত কার্যকর পন্থা। এমনকি সরকারি ব্যবস্থাপনায় জাকাত প্রদানের মাধ্যমে দরিদ্রদের জন্য কর্মসংস্থানের ব্যবস্থা করে তাদের অর্থনৈতিক অবস্থার উন্নয়ন ঘটানো যায়। এভাবে জাকাত দারিদ্র্য দূরীকরণে গুরুত্বপূর্ণ ভূমিকা রাখে। উদ্দীপকে উল্লেখিত টুটুল সাহেব প্রতিবছর নির্দিষ্ট একটি আরবি মাসে জাকাত আদায় করেন। তার এই জাকাত প্রদানের অন্যতম লক্ষ্য হলো দারিদ্র্য দূরীকরণ। তার এ লক্ষ্য জাকাত আদায়ের মাধ্যমে সহজেই পূরণীয়। তবে সেক্ষেত্রে সমাজের সব ধনী লোকদেরকে নিয়ম মেনে জাকাত আদায় করতে হবে। জাকাতের মাধ্যমে সমাজের দরিদ্র শ্রেণির লোকদের অর্থনৈতিক নিরাপত্তা বিধান হয়। আল্লাহ তায়ালা বলেন, 'জাকাত কেবল ফকির, মিসকিন, জাকাত আদায়কারী কর্মচারী ও যাদের মন আকর্ষণ প্রয়োজন তাদের হক.......' (সূরা আত তাওবা: ৬০)। এ আয়াত থেকে বোঝা যায়, জাকাত প্রদানে নির্দিষ্ট শ্রেণির লোক উপকৃত হয়, যারা মূলত দারিদ্রের শিকার। জাকাতের অর্থ পেলে তাদের অভাব- অনটন নির্মূল হয়। পরিশেষে বলা যায়, উদ্দীপকে উল্লেখিত টুটুল সাহেবের মতো সব সম্পদশালী মুসলামনদের উচিত নিয়ামানুসারে জাকাত আদায়ের মাধ্যমে দারিদ্র নির্মূলে অবদান রাখা।"
        }
      ]
    }
  ]
}