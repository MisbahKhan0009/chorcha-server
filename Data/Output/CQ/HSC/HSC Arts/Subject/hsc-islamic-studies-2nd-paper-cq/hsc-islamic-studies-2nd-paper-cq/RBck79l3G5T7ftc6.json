{
  "title": "রাজশাহী, বরিশাল ২০১৯",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "পবিত্র কুরআনে পূর্ববর্তী জাতিদের নানা ইতিহাস বর্ণনা করা হয়েছে। এতে এমন একটি জাতির কথা বলা হয়েছে যারা অসংখ্য নবীর সান্নিধ্য লাভ করলেও বার বার কুফরি করেছে। তারা অনেক নিয়ামত লাভ করলেও তার শোকরিয়া আদায় করেনি। বিশেষত একজন নবীর কিছুদিনের অনুপস্থিতির সুযোগে তারা গো-বৎস পুজা শুরু করেছিল।",
      "tag": "RB, BB 19",
      "sub_questions": [
        {
          "label": "ক",
          "question": "الْغَيْبُ শব্দের অর্থ কী?",
          "explanation": "الْغَيْبُ শব্দের অর্থ অদৃশ্য।"
        },
        {
          "label": "খ",
          "question": "ذلِكَ الْكِتَبُ لَا رَيْبَ فِيهِ ব্যাখ্যা করো।",
          "explanation": "আলোচ্য আয়াত দ্বারা পবিত্র কুরআনের সংশয়হীনতার ঘোষণা দেওয়া হয়েছে। আয়াতটির অর্থ হলো- 'এটি সেই কিতাব যাতে কোনো সন্দেহ নেই।' এটি সুরা বাকারার ২ নং আয়াত। এটি পবিত্র কুরআনের নির্ভুলতাকে নির্দেশ করে। আল-কুরআন সন্দেহমুক্ত কিতাব। সন্দেহের উদ্রেক হতে পারে এমন কোনো বিষয়ই এতে নেই। মহাগ্রন্থ আল-কুরআনের প্রথম ও প্রধান অলৌকিকতা হলো এ গ্রন্থ নিজেই নিজের সংশয়হীনতা ও ত্রুটিহীনতার ঘোষণা দিয়েছে।"
        },
        {
          "label": "গ",
          "question": "উদ্দীপকে উল্লেখিত নবি কে? বুঝিয়ে লেখো।",
          "explanation": "উদ্দীপকে উল্লেখিত নবির নাম হযরত মুসা (আ)। বনি ইসরাইল ছিল নিপীড়িত জাতি। ফিরাউন ও তার সম্প্রদায় তাদেরকে দাসত্বের শৃঙ্খলে আবদ্ধ করে রেখেছিল। বনি ইসরাইলদের এ অবস্থা থেকে মুক্তিদানের লক্ষ্যে আল্লাহ তায়ালা হযরত মুসা (আ) কে নবুয়ত দিয়ে তাদের কাছে পাঠান। হযরত মুসা (আ) এর ওপর 'তাওরাত' কিতাৰ অবতীর্ণ হয়। উদ্দীপকে এ নবিরই ইঙ্গিত পাওয়া যায়। উদ্দীপকে পবিত্র কুরআনে বর্ণিত পূর্ববর্তী একটি জাতি সম্পর্কে আলোকপাত করা হয়েছে, যারা অসংখ্য নবির সাক্ষাৎ পেয়েও বারবার কুফরি করেছে। বিশেষত একজন নবির অনুপস্থিতিতে তারা গো-বৎস পূজার মতো নিকৃষ্ট কাজ করে। উক্ত নবি হলেন হযরত মুসা (আ)। কেননা, বনি ইসরাইল জাতি ফিরাউনের নির্যাতন থেকে মুক্ত হওয়ার পর নিজেদের পরিচালনার জন্য একটি শরিয়ত প্রার্থনা করে। আল্লাহর আদেশে মুসা (আ) তুর পাহাড়ে গমন করেন। এদিকে তাঁর অনুপস্থিতির সুযোগে সামেরি নামের এক স্বর্ণকার সোনা দিয়ে একটি গরুমূর্তি নির্মাণ করে। তারপর মূর্তিটির মধ্যে হযরত জিবরাইল (আ)-এর ঘোড়ার খুরের মাটি ঢুকিয়ে দেয়। ফলে মূর্তিটি জীবিত হয়ে ওঠে। পাপাচারী সামেরি বনি ইসরাইলদের কাছে ঘোষণা দেয়, 'এই গো-বৎসের মধ্যে ইসরাইলদের খোদা অবতীর্ণ হয়েছেন। সুতরাং তার পূজা শুরু করো।' এতে অত্যাচারী ও সীমালঙ্ঘনকারী ইসরাইল জাতি গো- মূর্তি পূজায় লিপ্ত হয়। সুতরাং বলা যায়, উদ্দীপকে মুসা (আ) এর অনুপস্থিতির বিষয়টিই ফুটে উঠেছে।"
        },
        {
          "label": "ঘ",
          "question": "উদ্দীপকে বর্ণিত জাতির অনুসরণে মানবজীবনে কীরূপ প্রভাব পড়বে? বিশ্লেষণ করো।",
          "explanation": "উদ্দীপকে বর্ণিত জাতি তথা বনি ইসরাইলের অনুসরণ করলে মানবজীবনে লাঞ্ছনা নেমে আসবে। 'বনি ইসরাইল' হলো ইসরাইলের সন্তান-সন্ততি বা বংশধর। ইসরাইল অর্থ: আব্দুল্লাহ বা আল্লাহর বান্দা। এটি হযরত ইয়াকুব (আ)-এর উপাধি। তাঁর বংশধররাই ইতিহাসে 'বনি ইসরাইল' হিসেবে পরিচিতি পায়। বনি ইসরাইল জাতি মহান আল্লাহর পক্ষ থেকে অসংখ্য নিয়ামত পেয়েছিল, কিন্তু তারা সেসব নিয়ামতের জন্য শুকরিয়া বা কৃতজ্ঞতা প্রকাশ করেনি। ফলে তারা সেসব নিয়ামত থেকে বঞ্চিত হয়। উদ্দীপকে এ বিষয়েই ইঙ্গিত লক্ষণীয়। মহান আল্লাহ মানুষকে অসংখ্য নিয়ামত দান করেছেন। মানুষের কর্তব্য হলো এ নিয়ামতের সঠিক ব্যবহার এবং আল্লাহর শুকরিয়া আদায় করা। কিন্তু মানুষ অনেক সময় আল্লাহকে ভুলে পিয়ে চরম অবাধ্যতার পরিচয় দেয়, যার পরিণতিস্বরূপ তাদেরকে ধ্বংসের সম্মুখীন হতে হয়। উদাহরণস্বরূপ, বনি ইসরাইল জাতিকে আল্লাহ দাসত্ব ও নিপীড়ন থেকে মুক্তি দেন। কিন্তু তারা হযরত মুসা (আ)-এর অনুপস্থিতিতে গোবৎস পূজায় নিয়োজিত হয়ে নিজেদেরকে শিরকে লিপ্ত করে। আল্লাহর নিয়ামত প্রাপ্তির কথা ভুলে গিয়ে চরম অবাধ্যতার পরিচয় দেয়। তাদের এসব অপকর্মে আল্লাহ বিরক্ত ও রাগান্বিত হয়ে প্রকাশ্য দিবালোকে পরস্পরকে হত্যা করার নির্দেশ দেন। আল্লাহর এ নির্দেশ বাস্তবায়ন করতে গিয়ে ৭০ হাজার বনি ইসরাইল নিহত হয়। উপরের আলোচনায় প্রতীয়মান হয় যে, বনি ইসরাইলরা যেমন তাদের অপকর্মের জন্য করুণ পরিণতির সম্মুখীন হয়েছিল, তেমনি বর্তমানেও কেউ যদি এমন অপকর্মে লিপ্ত হয় তাহলে তাকেও আল্লাহর পক্ষ থেকে ভয়াবহ শাস্তির সম্মুখীন হতে হবে।"
        }
      ]
    },
    {
      "number": "2",
      "uddipok": "দৃশ্যপট-১: রাসুল (স) এর নিকট যখন কোনো ওহি অবতীর্ণ হতো তখন তিনি তা মুখস্থ করে নিতেন এবং সাহাবাদেরকে লিখে রাখার নির্দেশ দিতেন। দৃশ্যপট-২: রাসুল (স) এর ইন্তিকালের পর অনেক হাফেজে কুরআন শহিদ হলে একজন খলিফা সর্বপ্রথম পবিত্র কুরআনের বিক্ষিপ্ত কপিগুলো একত্র করে গ্রন্থাবন্ধ করেন। দৃশ্যপট-৩: উমাইয়া আমলে হাজ্জাজ বিন ইউসুফ কোনো অনুপ্রবেশ না 'ঘটিয়ে পবিত্র কুরআনে হরকত ও নোকতা সংযোজনের উদ্যোগ গ্রহণ করেন।",
      "tag": "RB, BB 19",
      "sub_questions": [
        {
          "label": "ক",
          "question": "পবিত্র কুরআনে কয়টি আয়াত রয়েছে?",
          "explanation": "পবিত্র কুরআনে ৬২৩৬টি মতান্তরে ৬৬৬৬টি আয়াত রয়েছে।"
        },
        {
          "label": "খ",
          "question": "সুরা আল-বাকারার নামকরণের কারণ ব্যাখ্যা করো।",
          "explanation": "বাকারা' শব্দের উপস্থিতি থেকে প্রতীকী হিসেবে এর নামকরণ হয়েছে সুরা আল-বাকারা। সুরা আল-বাকারা কুরআন মাজিদের সর্ববৃহৎ সুরা। হাদিসে এর নাম 'সূরা বাকারা' হিসেবে উল্লেখ করা হয়েছে। বাকারা অর্থ 'গাভী' এ সুরার ২৮৬টি আয়াতের মধ্যে ৯টি আয়াতে (৫১-৫৪ ও ৬৭-৭১) ইসরাইল জাতির সাথে সম্পৃক্ত দুটো 'গাভী' কাহিনির উল্লেখ রয়েছে। ৫১-৫৪ নং আয়াতে বনি ইসরাইলের গো-বৎস পূজার কাহিনি এবং ৬৭-৭১. নং আয়াতে একটি বিশেষ ঘটনার পরিপ্রেক্ষিতে গাভী জবেহের সংক্ষিপ্ত বিবরণ পাওয়া যায়। উল্লিখিত আয়াতের মধ্যে 'বাকারা' শব্দ থেকে এ সুরার প্রতীকী নামকরণ হয়েছে।"
        },
        {
          "label": "গ",
          "question": "দৃশ্যপট-২ এ উল্লেখিত খলিফা কে? ব্যাখ্যা করো।",
          "explanation": "দৃশ্যপট-২ এ হযরত আবু বকর (রা) এর প্রতি ইঙ্গিত করা হয়েছে। ইসলামের প্রথম খলিফা হযরত আবু বকর (রা) কুরআন সংকলন করেন। এজন্য ইসলামের ইতিহাসে তার নাম চিরস্মরণীয়। নবিজির (স) পার্থিব জীবনের শেষ সময়ে অসুস্থতার কারণে হযরত আবু বকর (রা) রাসুলের (স) ইমামতির দায়িত্ব পালন করেন। তিনিই কুরআন সংকলনের সর্বপ্রথম উদ্যোগ গ্রহণকারী। দৃশ্যপট-২ এ তাঁর প্রতিই ইঙ্গিত করা হয়েছে। উদ্দীপকের দৃশ্যপট-২ এ রাসুলের (স) ইন্তেকালের পর হযরত আবু বকর (রা) এর কুরআন গ্রন্থাবদ্ধ করার বিষয় বর্ণিত হয়েছে। দ্বাদশ হিজরিতে ভণ্ডনবি মুসায়লামাতুল কাযযাবের বিরুদ্ধে পরিচালিত ইয়ামামার যুদ্ধে সত্তর জন হাফেজে কুরআন সাহাবি শাহাদাত বরণ করেন। এতে কুরআন মাজিদ সংরক্ষণ ব্যবস্থায় বিপর্যয় সৃষ্টির আশঙ্কা প্রবল হয়ে ওঠে। হযরত উমর (রা) কুরআন সংকলনের জন্য আবু বকর (রা) এর কাছে যান এবং কুরআনকে গ্রন্থাবদ্ধ রূপে সংকলনের প্রস্তাব দেন। হযরত আবু বকর (রা) 'কাতেবে ওহি' হযরত যায়েদ বিন সাবেত (রা) এর নেতৃত্বে কুরআন সংকলন বোর্ড গঠন করেন। এ বোর্ড কুরআনের বিভিন্ন পান্ডুলিপি যাচাই- বাছাই করে চূড়ান্ত পাণ্ডুলিপির সংকলন করেন। সুতরাং বলা যায়, দৃশ্যপট- ২ এ ইয়ামামার যুদ্ধ পরবর্তী হযরত আবু বকর (রা) কর্তৃক কুরআনের গ্রন্থাবদ্ধ সংকলনের কথাই বলা হয়েছে।"
        },
        {
          "label": "ঘ",
          "question": "অনারবদের কুরআন শিক্ষার ক্ষেত্রে দৃশ্যপট-৩ এ উল্লেখিত উদ্যোগের প্রভাব মূল্যায়ন করো।",
          "explanation": "শুদ্ধরূপে কুরআন শিক্ষার লক্ষ্যে হাজ্জাজ বিন ইউসুফের হরকত ও নোকতা সংযোজনের উদ্যোগটির প্রভাব অপরিসীম। হাজ্জাজ বিন ইউসুফ ছিলেন আরব প্রশাসক ও উমাইয়া খেলাফতের একজন মন্ত্রী। তিনি বুদ্ধিমান ও কঠোর প্রকৃতির শাসক ছিলেন। তিনি পবিত্র কুরআনে হরকত ও নোকতা সংযোজনের মাধ্যমে মুসলিম উম্মাহর কাছে স্মরণীয় হয়ে আছেন। উদ্দীপকের দৃশ্যপট-৩ এ উমাইয়া শাসক হাজ্জাজ বিন ইউসুফ কর্তৃক কুরআন মাজিদে হরকত ও নোকতা সংযোজনের বিষয়টির উল্লেখ রয়েছে। বস্তুত হাজ্জাজ বিন ইউসুফ উমাইয়া খলিফা আব্দুল মালেক ইবনে মারওয়ানের নির্দেশে বিখ্যাত তাবেঈ ও আরবি ব্যাকরণবিদ আবুল আসওয়াদ আদ দুআলির নেতৃত্বে পবিত্র কুরআনে হরকত ও নোকতা সংযোজন করেন। আরবিভাষী লোকদের জন্য কুরআন বোঝা সহজ ছিল, কারণ তাদের আরবি ভাষার জ্ঞান ছিল। কিন্তু অনারবদের জন্য হরকত ও নোকতা ছাড়া কুরআন বোঝা ছিল কষ্টসাধ্য। ফলে কুরআন তিলাওয়াত ও বোঝার ক্ষেত্রে ভুল হওয়ার প্রবল আশঙ্কা ছিল। আবার হরকত ও • নোকতার ভুল ব্যবহারে কুরআনের আয়াতসমূহের অর্থের তারতম্য ঘটে। মূলত কুরআন সঠিকভাবে বোঝার জন্য হাজ্জাজ বিন ইউসুফ হরকত ও নোকতা প্রয়োগ করেন। উপরের আলোচনার পরিপ্রেক্ষিতে বলা যায়, পবিত্র কুরআন মাজিদের শুদ্ধ ও সঠিক তেলাওয়াত এবং বোঝার ক্ষেত্রে হরকত ও নোকতা সংযোজন রহমতস্বরূপ।"
        }
      ]
    },
    {
      "number": "3",
      "uddipok": "ড. আহমদ আমীন এক সেমিনারে বলেন- নিঃসন্দেহে পবিত্র কুরআন আল্লাহর পক্ষ হতে প্রেরিত হেদায়েত গ্রন্থ। আল্লাহ নিজেই বলেছেন- إن كُنْتُمْ فِي رَيْبٍ مِمَّا نَزَلْنَا عَلَى عَبْدِنَا فَأْتُوا بِسُورَةٍ مِنْ مِثْلِهِ এ জন্যেই পবিত্র কুরআন শাশ্বত ও চিরন্তন। সেমিনারের অপর বস্তা জনাব ফোরকান বলেন- পবিত্র কুরআনে হেদায়েতপ্রাপ্ত লোকদের কথা যেমন বলা হয়েছে, তেমনি এমন সব লোকের স্বরূপ উন্মোচন করা হয়েছে যারা সত্যকে অস্বীকার করে। এদের বিষয়ে আল্লাহ তায়ালা বলেন- خَتَمَ اللَّهُ عَلَى قُلُوبِهِمْ وَعَلَى سَمْعِهِمْ وَعَلَى أَبْصُرِهِمْ غِشْوَةٌ وَلَهُمْ عَذَابٌ عَظِيمٌ .",
      "tag": "RB, BB 19",
      "sub_questions": [
        {
          "label": "ক",
          "question": "بِمُؤْمِنِينَ অর্থ কী?",
          "explanation": "وَمَا هُمْ بِمُؤْمِنِينَ অর্থ কিন্তু তারা মুমিনদের অন্তর্ভুক্ত নয়।"
        },
        {
          "label": "খ",
          "question": "أُولَئِكَ عَلَى هُدًى مِنْ رَّبِّهِمْ - ব্যাখ্যা করো।",
          "explanation": "আলোচ্য আয়াতাংশে মুত্তাকিদের হেদায়েত প্রাপ্তির কথা উল্লেখ করা হয়েছে।যারা অদৃশ্যে ইমান পোষণ করে, সালাত কায়েম করে, আল্লাহর রাস্তায় দান করে, আসমানি কিতাব এবং আখিরাতে বিশ্বাস পোষণ করে তারা তাদের রবের পক্ষ থেকে হেদায়েতপ্রাপ্ত। এখানে هُدًى مِن رَّبِّهِمْ প্রতিপালকের পক্ষ থেকে হেদায়েত বলে পবিত্র কুরআনকে নির্দেশ করা হয়েছে। অর্থাৎ মুত্তাকিরা আল্লাহ তায়ালার পক্ষ থেকে প্রাপ্ত হেদায়েত আল-কুরআনের নীতির ওপর প্রতিষ্ঠিত।"
        },
        {
          "label": "গ",
          "question": "জনাব ফোরকানের বক্তব্যে কাদের কথা ফুটে উঠেছে? ব্যাখ্যা করো।",
          "explanation": "জনাব ফোরকানের বক্তব্যে কাফিরদের কথা ফুটে উঠেছে। কাফির শব্দটি কুফর থেকে নিষ্পন্ন। কুফর অর্থ ঢেকে দেওয়া, গোপন করা বা আবৃত করা। যারা কুফরি করে তারাই কাফের। যে ব্যক্তি আল্লাহর অস্তিত্ব ও ক্ষমতা, রিসালাত, জান্নাত-জাহান্নাম, পুলসিরাত, তাকদির ইত্যাদির প্রতি অস্বীকৃতি জ্ঞাপন করে- সেই কাফির। উদ্দীপকে তাদের পরিচয়ের ইঙ্গিত পাওয়া যায়। উদ্দীপকের জনাব ফোরকান সাহেবের মতে, কুরআনে হেদায়েতপ্রাপ্ত লোকদের সাথে সাথে সত্যকে অস্বীকারকারীদের স্বরূপ উন্মোচন করা হয়েছে। বস্তুত কাফেররা মহান আল্লাহর অস্তিত্বে অবিশ্বাস প্রদর্শনপূর্বক আখিরাতের জবাবদিহিতার, প্রতিও অনাস্থা প্রদর্শন করে। আল্লাহ তাদের প্রতি দুনিয়া ও আখিরাতে ভয়ঙ্কর শাস্তির ব্যবস্থা রেখেছেন। দুনিয়ায় তাদের অন্তরসমূহে, শ্রবণশক্তিতে ও দৃষ্টিশক্তিতে মোহর মেরে দিয়েছেন। ফলে কাফিররা ভালো-মন্দ বিচার করতে পারে না। সত্য-মিথ্যার পার্থক্য তাদের কাছে অস্পষ্ট। ফলে তারা আর কোনো সৎকর্ম করার সক্ষমতা রাখে না। কিয়ামত দিবসে কাফিরদের চিরস্থায়ী জাহান্নামে নিক্ষেপ করা হবে।"
        },
        {
          "label": "ঘ",
          "question": "ذلِكَ الْكِتَبُ لَا رَيْبَ فِيْهِ আয়াতের সাথে ড. আহমদ আমীনের উল্লেখিত বিষয়ের সম্পর্ক বিশ্লেষণ করো।",
          "explanation": "ذَلِكَ الْكِتَبُ لَا رَيْبَ فِيهِ বিষয় এবং ড. আহমদ আমীনের উল্লেখিত বিষয়গুলো সামঞ্জস্যপূর্ণ। পবিত্র কুরআন আল্লাহ তায়ালার পক্ষ থেকে হযরত মুহাম্মদ (স) এর ওপর অবতীর্ণ হয়েছে। এ মহাগ্রন্থ সব রকমের বিতর্ক ও প্রশ্নের ঊর্ধ্বে। এর বিষয়বস্তু, উপস্থাপনা, শব্দচয়ন ও রচনাশৈলী অভিনব। এ আসমানি গ্রন্থের বক্তব্য সন্দেহাতীত ও সংশয়হীন। তবে একদল অবিশ্বাসী এর সত্যতা ও যথার্থতা নিয়ে প্রশ্ন তোলে, যা ড. আহমদ আমীনের উদ্ধৃত আয়াতে লক্ষণীয়। উদ্দীপকের ড. আহমদ আমীন বলেন, পরিত্র কুরআন সন্দেহাতীতভাবে আল্লাহর পক্ষ থেকে প্রেরিত গ্রন্থ। সুরা বাকারার দ্বিতীয় আয়াতেই আল্লাহ তায়ালা এর সত্যতা ঘোষণা করেছেন। কাফিররা মনে করে এ কিতাব আল্লাহর পক্ষ থেকে নাজিল হয়নি বরং মুহাম্মদ (স) নিজেই এ কিতাব রচনা করেছেন। তারা আরও বলেছিল, কুরআনের সুরার মতো সুরা তারা নিজেরাও রচনা করতে পারে। অথচ আজ পর্যন্ত কেউ কুরআনের একটি আয়াত পর্যন্ত রচনা করতে পারেনি; পারবেও না। আল্লাহ তায়ালা এ মর্মে বলেন, 'তোমরা যদি কুরআনের অনুরূপ কোনো সুরা আনতে না পার এবং কখনোই পারবে না; তাহলে তোমরা সে আগুনকে ভয় করো যার ইন্ধন হবে মানুষ ও পাথর। যা কাফিরদের জন্য প্রস্তুত রাখা হয়েছে। উপরের আলোচনার আলোকে আমরা এ কথা বলতে পারি যে, আল্লাহর বাণী শাশ্বত ও চিরন্তন। ড. আহমদ আমীনের বক্তব্য থেকে তা-ই প্রতীয়মান হয়।"
        }
      ]
    },
    {
      "number": "4",
      "uddipok": "রশিদ ও বশির দুই বন্ধু। কলেজ শেষে বাড়ি ফেরার পথে রশিদ একটি ভাঙ্গা কাচ রাস্তার উপর পড়ে থাকতে দেখে তা তুলে ডাস্টবিনে রেখে দিল। অতঃপর সে তার কাছে থাকা ৫,০০০ (পাঁচ হাজার) টাকা বশিরের কাছে জমা রাখল। কিছুদিন পর বশির এক জরুরি প্রয়োজনে রশিদের সাথে আলাপ আলোচনা ছাড়া টাকাগুলো খরচ করে ফেলল। পরবর্তীতে রশিদ টাকা ফেরত চাইলে বশির নানা কৌশলে তা এড়িয়ে চলল।",
      "tag": "RB, BB 19",
      "sub_questions": [
        {
          "label": "ক",
          "question": "الْمَرْءُ عَلَى دِيْنِ خَلِيلِهِ . এর অর্থ কি ?",
          "explanation": "الْمَرْءُ عَلَى دِينِ خَلِيلِهِ - মানুষ তার বন্ধুর জীবনাদর্শ ও ধর্মমতের দ্বারা প্রভাবিত হয়"
        },
        {
          "label": "খ",
          "question": "الة الصُرْ أَخَاكَ كَالِمًا أَوْ مَظْلُومًا ব্যাখ্যা করো।",
          "explanation": "আলোচ্য হাদিসাংশে অত্যাচারিতকে ও অত্যাচারী ভাইকে অত্যাচার করা থেকে বিরত রেখে সাহায্য করতে বলা হয়েছে। জুলুম বা অত্যাচার একটি অমার্জনীয় গর্হিত কাজ। কাউকে তার প্রাপ্য হক ও অধিকার থেকে বঞ্চিত এবং নিপীড়ন করাকে জুলুম বলে। আর যে জুলুম করে তাকে বলে জালিম। যার উপর জুলুম করা হয় তাকে বলে মাজলুম। এক মুমিন অপর মুমিনের ভাই। তাই মহানবি (স) জালিমকে জুলুম করা থেকে বিরত রেখে সাহায্য করতে নির্দেশ দিয়েছেন। কেননা জালিম ব্যক্তি জুলুম করে নিজের পার্থিব কল্যাণ ও পরকালীন সাফল্যের সম্ভাবনা ধ্বংস করে এবং সমাজে বিশৃঙ্খলা তৈরি করে। সুতরাং জালিমকে জুলুম করা থেকে বিরত রাখতে হবে যাতে আর কেউ জুলুমের শিকার না হয়।"
        },
        {
          "label": "গ",
          "question": "রশিদের কর্মকান্ডে হাদিসে বর্ণিত কোন বিষয়টি ফুটে উঠেছে? ব্যাখ্যা করো।",
          "explanation": "রশিদের রাস্তা থেকে ভাঙা কাচ সরিয়ে ফেলার কাজটি হাদিস অনুযায়ী ক্ষুদ্রতম ইমানের পর্যায়ভুক্ত। অন্তরে মহান আল্লাহর প্রতি বিশ্বাস স্থাপন করে মৌখিক স্বীকৃতি দেওয়া এবং সে অনুযায়ী আমল করাকে ইমান বলা হয়। বিভিন্ন কালের মাধ্যমে মানুষের ইমানের পর্যায়গুলো প্রকাশিত হয়। রশিদের কাজটি আপাতদৃষ্টিতে সাধারণ বলে মনে হলেও এটি তার ইমানের ক্ষুদ্রতম পরিচায়ক। উদ্দীপকে বর্ণিত রশিদ একদিন কলেজ শেষে বাড়ি ফেরার পথে একটি ভাঙ্গা কাচ রাস্তার উপর পড়ে থাকতে দেখে সে কাচের টুকরাটি তুলে ডাস্টবিনে রেখে দেয়। রাসুলের (স) একটি হাদিস অনুযায়ী তার এ কাজটিকে ইমানের পর্যায়ে বিবেচনা করা যায়। এ হাদিসে বলা হয়েছে, ইমানের সত্তরটিরও বেশি শাখা-প্রশাখা রয়েছে। তার মধ্যে সর্বোত্তমটি হচ্ছে, মহান আল্লাহ ছাড়া কোনো উপাস্য নেই। আর ক্ষুদ্রতমটি হচ্ছে, রাস্তা থেকে কষ্টদায়ক বস্তু সরিয়ে ফেলা। অর্থাৎ যাতায়াতের পথে ইট-পাথর, ডাঙা কাচ, কাঁটা ইত্যাদি পড়ে থাকতে দেখলে তা সরানো হলো ক্ষুদ্রতম ইমান। সুতরাং এ থেকে প্রমাণিত হয় রশিদের রাস্তা থেকে ভাঙ্গা কাচ ফেলে দেওয়ার মতো ছোট জনকল্যাণমূলক কাজও ক্ষুদ্রতম ইমানের অন্তর্ভুক্ত।"
        },
        {
          "label": "ঘ",
          "question": "উদ্দীপকে উল্লেখিত বশিরের কার্যক্রম বিশ্লেষণপূর্বক সমাজে এর প্রভাব বর্ণনা করো।",
          "explanation": "আমানত রক্ষা না করায় বশিরের কাজে মুনাফিকের বৈশিষ্ট্য প্রকাশ পায় যা সমাজে মারাত্মক নেতিবাচক প্রভাব ফেলে। অন্তরে যা আছে তার বিপরীত প্রকাশ করাকে নিফাক বলে। আর যে এ কাজ করে তাকে বলা হয় মুনাফিক। মহানবি (স) মুনাফিকের পরিচয় সম্পর্কে তিনটি নিদর্শনের কথা বলেছেন। যথা- মিথ্যা বলা, ওয়াদা ভক্তা করা এবং আমানতের খিয়ানত করা। এ তিনটি চিহ্ন বা নিদর্শনের মধ্যে বশিরের কাজে খিয়ানতের বিষয়টি লক্ষণীয়। উদ্দীপকের রশিদ তার বন্ধু বশিরের কাছে পাঁচ হাজার টাকা জমা রেখে কিছুদিন পর সেগুলো ফেরত চাই। কিন্তু বশির টাকা ফেরত না দিয়ে কৌশলে বন্ধুকে এড়িয়ে চলে। সে রশিদের অজান্তে নিজের প্রয়োজনে টাকাগুলো খরচ করে ফেলার কারণেই এ রকম আচরণ করে। বস্তুত মুনাফিকদের কাছে - কোনো আমানত রাখা হলে তারা সাধারণত তা আত্মসাৎ করে। মুনাফিকদের • এহেন কার্যকলাপের ফলে পরস্পরের প্রতি বিশ্বাসের ভিত্তি দুর্বল হয়ে পড়ে। এটি সুষ্ঠু সমাজ জীবনের জন্য ক্ষতিকর। ইসলামের জন্য কাফির ও মুশরিকদের চেয়েও বেশি ক্ষতিকর মুনাফিকরা। কেননা আল্লাহদ্রোহিতায় কাফির ও মুশরিকদের ভূমিকা সুস্পষ্ট। ফলে তাদের থেকে আত্মরক্ষা করা সম্ভব: কিন্তু মুনাফিকরা গোপনে সমাজে বিশৃঙ্খলা সৃষ্টি করে। সুতরাং বলা যায়, বশিরের মুনাফিকি কাজের মাধ্যমে সম্পর্ক নষ্ট ও সমাজের শান্তি-শৃঙ্খলা বিনষ্ট হবে।"
        }
      ]
    },
    {
      "number": "5",
      "uddipok": "তিন বন্ধু হাবিব, হাসান ও রফিক ইসলামি শরিয়ার উৎস বিষয়ে করা বলছিল। হাবিব বলে- রাসুল (স) আল্লাহর পক্ষ থেকে যা নিয়ে আসেন তা ওহি। কিছু ওহির ভাব ও ভাষা সরাসরি আল্লাহর। তা পাঠ করা ইবাদত এবং নামাজে এর তিলাওয়াত আবশ্যক। তখন হাসান বলে- কিছু ওহি রয়েছে যা নামাজে তিলাওয়াত আবশ্যক নয় এবং তা অপবিত্র অবস্থায় স্পর্শ করা যায়। তা মু'জিযাও নয়। তখন রফিক বলে- এটি ইসলামি শরিয়ার অন্যতম প্রধান উৎস।",
      "tag": "RB, BB 19",
      "sub_questions": [
        {
          "label": "ক",
          "question": "'সিহাহ সিত্তাহ' কী?",
          "explanation": "সিহাহ সিত্তাহ' হলো- বিশুদ্ধ ছয়টি হাদিস গ্রন্থ।"
        },
        {
          "label": "খ",
          "question": "الْحَيَاءُ شُعْبَةُ مِنَ الْإِيْمَانِ - ব্যাখ্যা করো।",
          "explanation": "আলোচ্য হাদিসের অর্থ হলো- 'লজ্জাশীলতা ইমানের একটি বিশেষ অকা'। উল্লেখিত হাদিসটি সহিহ বুখারি ও মুসলিম শরিফে সংকলিত হয়েছে। এ হাদিসে রাসুল (স) লজ্জাশীলতার গুরুত্ব তুলে ধরেছেন। একজন মুমিন তার আচার-আচরণ, কথাবার্তা, কাজকর্মে অবশ্যই লজ্জাশীল হবেন। কারণ লজ্জাশীলতা ইমানের অপরিহার্য একটি দিক। তাই মান-সম্মান রক্ষা করার জন্য ও সমাজে শান্তি প্রতিষ্ঠায় প্রত্যেক মুমিনের লজ্জাশীল হওয়া প্রয়োজন। আলোচ্য হাদিসে ইমানের সাথে লজ্জার সম্পর্কের দিকটিই ফুটে উঠেছে।"
        },
        {
          "label": "গ",
          "question": "উদ্দীপকে হাবিবের বস্তুব্যে কোন বিষয়টি ফুটে উঠেছে? ব্যাখ্যা করো।",
          "explanation": "হাবিবের বক্তব্যে ওহিয়ে মাতলু তথা পবিত্র কুরআনের পরিচয় ফুটে উঠেছে। কুরআন মাজিদ আল্লাহর বাণী। এটি সর্বশেষ এবং সর্বশ্রেষ্ঠ আসমানি কিতাব যা সর্বশ্রেষ্ঠ নবি হযরত মুহাম্মদ (স)-এর ওপর অবতীর্ণ হয়েছিল। উদ্দীপকের হাবিব ওহির বিভিন্ন প্রকার নিয়ে আলোচনা করতে গিয়ে প্রথমোক্ত ওহির মাধ্যমে পবিত্র কুরআনকে বুঝিয়েছে। উদ্দীপকের তিন বন্ধু ইসলামি শরিয়ার উৎস সম্বন্ধে আলোচনা করছিল। হাবিব এ সময় বলে, কিছু ওহির ভাব ও ভাষা সরাসরি আল্লাহর, যা পাঠ করা ইবাদত এবং নামাজেও এর তিলাওয়াত আবশ্যক। এর মাধ্যমে হাবিব পবিত্র কুরআনকে বুঝিয়েছে। ওহি দুই প্রকার। যথা- ওহিয়ে মাতলু ও ওহিয়ে গায়রে মাতলু। ওহিয়ে মাতলু বা পঠিত ওহি হলো কুরআন মাজিদ। এটি লাওহে মাহফুজ থেকে জিবরাইল (আ)-এর মাধ্যমে নবুওয়তের দীর্ঘ তেইশ বছর ধরে মহানবি (স)-এর কাছে অবতীর্ণ হয়েছে। কুরআন সন্দেহাতীতভাবে অদ্যাবধি অবিকল ও অবিকৃত অবস্থায় সুরক্ষিত হয়ে আসছে। এর শব্দ, অর্থ, মর্ম উপস্থাপনা, বিন্যাস সবই আল্লাহ তায়ালার নিজস্ব। পবিত্র কুরআন তিলাওয়াত ছাড়া নামাজ আদায় হয় না। নামাজে কুরআন থেকে তিলাওয়াত করা ফরজ। সুতরাং উদ্দীপকের হাবিব প্রথমোক্ত ওহির মাধ্যমে কুরআন মাজিদের দিকেই ইঙ্গিত করেছে।"
        },
        {
          "label": "ঘ",
          "question": "হাসানের উল্লেখিত বিষয়ের সাথে হাদিসে কুদসির সাদৃশ্য ও বৈসাদৃশ্য বিশ্লেষণ করো।",
          "explanation": "হাসানের উল্লেখিত বিষয়টি ওহিয়ে গায়রে মাতলু তথা হাদিস; যার সাথে হাদিসে কুদসির কতিপয় সাদৃশ্য ও বৈসাদৃশ্য রয়েছে। ওহি দুই প্রকার- যার মধ্যে একটি 'ওহি গায়রে মাতলু' অর্থাৎ অপঠিত ওহি বা হাদিস। মহানবি (স)-এর কথা, কাজ এবং মৌন সম্মতি তথা রাসুল (স)-এর বাস্তব জীবনের প্রতিটি কাজ ও সমর্থনই হাদিস। হাসানের বক্তব্যে হাদিসের কথাই প্রকাশ পেয়েছে। উদ্দীপকের হাসান ইসলামি শরিয়ার দ্বিতীয় উৎস হাদিসের প্রসঙ্গে কথা বলছিল। সে বলে, হাদিস নামাজে তিলাওয়াত করতে হয় না এবং অপবিত্র অবস্থায়ও এটি স্পর্শ করা যায়। হাসানের উল্লেখিত ওহি গায়রে মাতলু বা হাদিসের বিভিন্ন প্রকারের মধ্যে হাদিসে কুদসি অন্যতম। হাদিসে কুদসি অন্যান্য হাদিসের মতই, তবে এ প্রকার হাদিসের ভাব স্বয়ং আল্লাহতায়ালার পক্ষ থেকে এবং ভাষা রাসুল (স)-এর নিজের। অপরদিকে সাধারণ হাদিসের ভাব ও ভাষা উভয়টিই রাসুল (স)-এর নিজস্ব। তাছাড়া হাদিসে কুদসিও অপবিত্র অবস্থায় স্পর্শ করা যায়। 'রাসুল (স) 'বলেছেন', একথা অন্যান্য হাদিসের প্রারম্ভে থাকে। কিন্তু হাদিসে কুদসি শুরু হয় 'আল্লাহ বলেছেন' এ কথা দিয়ে। উপরের আলোচনার পরিপ্রেক্ষিতে বলা যায়, হাসানের উল্লিখিত বিষয়টি হচ্ছে রাসুলের (স) বাণী বা কাজ তথা হাদিস। আর হাদিসে কুদসি এরই একটি ধরন।"
        }
      ]
    },
    {
      "number": "6",
      "uddipok": "মায়মুনা সুখে-দুঃখে তার স্বামী মিনহাজের পাশে দাঁড়ায়। পরিবার ও সন্তান-সন্ততির দেখাশোনায় যথেষ্ট কষ্ট স্বীকার করে। এমনকি মিনহাজের ফলের বাগানেও তাকে সহায়তা করে। একদিন একঝাঁক পাখিকে বাগানের ফল খেয়ে নষ্ট করতে দেখে মিনহাজ ক্ষুদ্ধ হয়ে তাদের তাড়িয়ে দেয় এবং বেশ মনক্ষুন্ন হয়। তখন তার স্ত্রী বলে- মন খারাপ করো না। নিশ্চয় এর পুরস্কার তুমি আল্লাহর নিকট পাবে।",
      "tag": "RB, BB 19",
      "sub_questions": [
        {
          "label": "ক",
          "question": "لَا حَسَدَ إِلَّا فِي اثْنَيْنِ অর্থ কি ?",
          "explanation": "لَا حَسَدَ إِلَّا فِي إِثْنَيْنِ - দুটি বিষয় ছাড়া, কোনো বিষয়ে ঈর্যা করা নাজায়েয।"
        },
        {
          "label": "খ",
          "question": "إِنَّ الصِّدْقَ يَهْدِى إِلَى الْبِرَ - ব্যাখ্যা করো।",
          "explanation": "সত্যবাদিতার অনুসরণ মানুষকে কল্যাণ ও জান্নাতের পথে পরিচালিত করে। সত্য মানুষকে শাশ্বত ন্যায়ের পথে পরিচালিত করে। সে মিথ্যা বলার অভিশাপ থেকে মুক্তি পায়। সত্যবাদিতা মানুষকে উন্নত নৈতিক চরিত্র গঠনে সাহায্য করে। পাপ ও অশালীন কাজ থেকে রক্ষা করে। সত্যবাদী ব্যক্তি কোনোরূপ অন্যায় ও অত্যাচার করতে পারে না। সর্বদা অন্যের কল্যাণ কামনা করে। এজন্য বলা হয়- সত্যবাদিতা মুক্তি দেয়; মিথ্যা ধ্বংস করে। সর্বোপরি সত্যবাদিতা ব্যক্তিকে পরম সাফল্য এনে দেয়। সত্যবাদী পৃথিবীতে মানুষের আস্থা ও ভালোবাসা পায়। পরকালেও তার জান্নাত লাভ সুনিশ্চিত হয়।"
        },
        {
          "label": "গ",
          "question": "أَلا كُلُّكُمْ رَاعٍ وَكُلُّكُمْ مَسْؤُولٌ عَنْ رَعِيَّتِهِ হাদিসের আলোকে মায়মুনার কার্যক্রম বিশ্লেষণ করো।",
          "explanation": "প্রশ্নে উল্লেখিত পাঠ্যবইয়ের দায়িত্বশীলতা ও জবাবদিহিতা সম্পর্কিত হাদিসটি অনুযায়ী মায়মুনা নিজের দায়িত্ব যথাযথভাবে পালন করে। দায়িত্ব পালন বলতে নিজের করণীয় কাজ যথাযথভাবে পালন করাকে বোঝায়। সবাইকে নিজ নিজ অবস্থান থেকে দায়িত্বশীল হতে হয়। হাদিসে দায়িত্বশীলতা সম্পর্কে আলোকপাত করা হয়েছে। এখানে মায়মুনার দায়িত্ব পালনের বিষয়টি প্রকাশ পেয়েছে। উদ্দীপকের মায়মুনা সুখে-দুঃখে তার স্বামীর পাশে থাকে। পরিবার, সন্তান- সন্ততি দেখাশোনা এবং স্বামীর বাগানের রক্ষণাবেক্ষণে সহায়তা করে। মহানবি (স) বলেন, 'নারী দায়িত্বশীল তার স্বামীর সম্পদ, সন্তান এবং সংসারের। সে তাদের সম্পর্কে জিজ্ঞাসিত হবে (বুখারি ও মুসলিম)। মানুষ আল্লাহর খলিফা। সেজন্য তার জীবনযাপন লাগামহীন হতে পারে না। সে দায়িত্বহীন হতে পারে না। খলিফা থেকে ঘরের চাকর পর্যন্ত সবাই দায়িত্বশীল। হয়তোবা কারো দায়িত্ব বেশি, কারো কম। কিয়ামতের ময়দানে সব ব্যস্তিকেই তাদের ওপর অর্পিত দায়িত্বের বিষয়ে জবাবদিহি করতে হবে। আলোচনা থেকে বলা যায়, মায়মুনা নিজের ওপর অর্পিত দায়িত্ব সঠিকভাবেই। পালন করে।"
        },
        {
          "label": "ঘ",
          "question": "মিনহাজকে সান্ত্বনা দিয়ে প্রদত্ত মায়মুনার বক্তব্য তুমি সমর্থন কর কি? হাদিসের আলোকে বিশ্লেষণপূর্বক মতামত দাও।",
          "explanation": "ফল বাগানের ব্যাপারে মিনহাজকে সান্ত্বনা দিয়ে মায়মুনা যে বক্তব্য দিয়েছে তা আমি সমর্থন করি। আর্থ-সামাজিক উন্নয়ন ও পরিবেশ রক্ষায় বৃক্ষ ও ফসলের গুরুত্ব অপরিসীম। বৃক্ষ ও ফসলের মাধ্যমে মানুষের প্রতি আল্লাহর রহমত অফুরান ধারায় বর্ষিত হয়। বৃক্ষ ও ফসল মানুষের অন্ন, বস্ত্র, বাসস্থানের ব্যবস্থা করে। এছাড়া এগুলো পশু-পাখিরও আহার যোগায়। উদ্দীপকে মিনহাজের বাগান থেকেও পাখিদের ফল খাওয়ার বিষয়টি প্রকাশ পায়। উদ্দীপকের মিনহাজের ফলের বাগান থেকে পাখিরা ফল খায়। মিনহাজ বিষয়টিতে ক্ষুদ্ধ হয়। তখন স্ত্রী তাকে মনোক্ষুন্ন না হওয়ার পরামর্শ দিয়ে বলে, এর পুরস্কার আল্লাহ দেবেন। হাদিসে এসেছে, 'কারো বাগান থেকে যদি কোনো মানুষ কিংবা কোনো পশু বা পাখি আহার করে, তবে তা অবশ্যই সে ব্যক্তির জন্য সাদকা হবে' (বুখারি ও মুসলিম)। বৃক্ষরোপনের মাধ্যমে মানুষ পার্থিব লাভের পাশাপাশি পরকালীন কল্যাণও লাভ করতে পারে। কেননা মানুষ ছাড়াও পশু-পাখি বৃক্ষের ফল খেয়ে থাকে। এতে বৃক্ষরোপণকারী ও ফসল আবাদকারী সওয়াব লাভ করে। এ ফল-ফসল সাদকা করে দিলে যে সওয়াব হতো পশুপাখি বা মানুষের খাওয়ার ফলে আল্লাহ তায়ালা রোপনকারীর আমলনামায় সে পরিমাণ সওয়াব লিখে দেন। উপরের আলোচনা থেকে বলা যায়, পাখি ফল খেয়ে ফেলার ফলে মিনহাজের যে মনোকষ্ট হয়েছিল তা দূর করার জন্য মায়মুনার উপদেশ প্রদান যথার্থ ছিল।"
        }
      ]
    },
    {
      "number": "7",
      "uddipok": "শান্তিনগর গ্রামের যুবকেরা একটি সামাজিক সংঘ প্রতিষ্ঠা করে। সংঘ পরিচালনার জন্য তারা একটি সংবিধানও রচনা করে। কিছুদিন পর সংগ পরিচালনায় এমন একটি সমস্যার উদ্ভব হয় যার সমাধানের পদ্ধতি সম্পর্কে তাদের সংবিধানে কোনো নির্দেশনা নেই। নতুন সমস্যা সমাধানের লক্ষ্যে সভাপতি কার্যকরী পরিষদের সভায় সমস্যাটি সমাধানে যথার্থ পরামর্শ দিতে সক্ষম এমন সদস্যদের আহ্বান করেন। অধিকাংশের পরামর্শ মতে একটি সিদ্ধান্ত গৃহীত হয়। তবে কিছু সংখ্যক সদস্য এ ব্যাপারে কোনো প্রকার মতামত ব্যস্ত করেননি। এভাবে সমস্যাটির সমাধান সম্পন্ন হয়।",
      "tag": "RB, BB 19",
      "sub_questions": [
        {
          "label": "ক",
          "question": "ইজমার রুকনগুলি কী কী?",
          "explanation": "ইজমার রুকন দুটি। যথা- আযিমত এবং রুখসাত।"
        },
        {
          "label": "খ",
          "question": "\"সাহাবাদের ইজমা অপরিবর্তনীয়\" ব্যাখ্যা করো।",
          "explanation": "সাহাবিরা সত্যের ওপর প্রতিষ্ঠিত ছিলেন তাই তাঁদের ইজমা অপরিবর্তনীয়। সব শ্রেণির ইজমার মধ্যে সাহাবাদের ইজমা সর্বাধিক শক্তিশালী। এ শ্রেণির ইজমার পদ্ধতি হলো সব সাহাবি (রা) কোনো একটি বিষয়ে নিজেদের মধ্যে ঐকমত্য প্রকাশ করেছেন। সাহাবিদের (রা) ইজমা কুরআনের আয়াত এবং বিশুদ্ধতম মুতাওয়াতির হাদিসের পর্যায়ভুক্ত। এজন্যই সাহাবাদের ইজমা অকাট্য দলিল হিসেবে বিবেচিত হবে; এর কোনো পরিবর্তন জায়েজ হবে না।"
        },
        {
          "label": "গ",
          "question": "উদ্দীপকে বর্ণিত সংঘের সমস্যা সমাধানের পদ্ধতিটি শরিয়তের কোন উৎসের সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকে বর্ণিত সংঘের সমস্যা সমাধানের পদ্ধতিটি শরিয়তের অন্যতম মূল উৎস ইজমার সাথে সাদৃশ্যপূর্ণ। ধর্মীয় বা পার্থিব যেকোনো বিষয়ে মহানবি হযরত মুহাম্মদ (স) এর যুগপরবর্তী যোগ্যতাসম্পন্ন মুসলিম মুজতাহিদদের কুরআন-সুন্নাহ সমর্থিত এবং ঐকমত্যের নাম হলো- ইজমা। উদ্দীপকের সংঘের কার্যকলাপে এর ইজিাত পাওয়া যায়। উদ্দীপকে দেখা যাচ্ছে, সংঘ পরিচালনার জন্য শান্তিনগর গ্রামের যুবকরা একটি সংবিধান রচনা করে। কিছুদিন পর সংঘ পরিচালনায় এমন একটি সমস্যার উদ্ভব হয় যার সমাধানের পদ্ধতি সম্পর্কে সংবিধানে কোনো নির্দেশনা নেই। নতুন সমস্যাটির সমাধানের লক্ষ্যে সভাপতি কার্যকরী পরিষদের সভায় যথার্থ পরামর্শ দিতে সক্ষম এমন সদস্যদেরকে আহবান করেন। অধিকাংশের পরামর্শমতে একটি সিদ্ধান্ত গৃহীত হয়। এ পদ্ধতিতে সিদ্ধান্ত গ্রহণ করাই হলো ইজমা যা শরিয়তের তৃতীয় উৎস হিসেবে বিবেচিত। ইজমা নতুন কোনো বিষয় নয়। এটি রাসুল (স) এর যুগেও বিদ্যমান ছিল। তখন সমস্যার সমাধানে কুরআন নাজিল হতো বলে এ যুগে ইজমা ব্যাবহারিক দিক দিয়ে তেমন গুরুত্বপূর্ণ হতে পারেনি। অনেকক্ষেত্রে মহানবি (স) সাহাবিদের সাথে বিভিন্ন বিষয়ে পরামর্শ করতেন এবং তাদের মতামতের মূল্যায়ন করতেন যেমন- আজানের প্রচলনে ওমর (রা) এর পরামর্শ, পরিখা খননে সালমান ফারসি (রা) এর পরামর্শ। ইজমার বিধান এবং তার বৈধতা রাসুল (স) এর যুগেই স্বীকৃতি পেয়েছিল। শান্তিনগর গ্রামের বাসিন্দাদের মধ্যে এ বিধানেরই ব্যবহার লক্ষ করা যায়।"
        },
        {
          "label": "ঘ",
          "question": "উদ্দীপকে কিছুসংখ্যক সদস্য কোনো প্রকার মতামত না দেয়া সত্ত্বেও সিদ্ধান্ত গ্রহণ সঠিক হয়েছে কি না? তোমার মতামতের সপক্ষে যুক্তি দাও।'",
          "explanation": "আমার মতে, উদ্দীপকে কিছু সংখ্যক সদস্য কোনো প্রকার মতামত না দেওয়া সত্ত্বেও সিদ্ধান্ত গ্রহণ সঠিক হয়েছে। ইসলামি শরিয়ত অনুযায়ী তিনটি পদ্ধতিতে ইজমা হতে পারে। এর একটি পদ্ধতি হলো- নীরবতামূলক ইজমা। নীরবতামূলক ইজমা বলতে মৌনতার মাধ্যমে পরোক্ষ সম্মতিকে বোঝায়। এ ক্ষেত্রে সৎকর্মশীল, মুত্তাকি ও কুরআন সুন্নাহর পূর্ণাঙ্গ অনুসারী মুজতাহিদদের মধ্যে কতিপয় মুজতাহিদ কোনো বিষয়ে কথা বা কাজের মাধ্যমে ইজমা করার পর বাকিদের মতামতের জন্য নির্ধারিত সময় দেবেন। উক্ত সময়ের মধ্যে কোনোরূপ প্রতিবাদ না এলে বা অন্যরা নীরবতা অবলম্বন করলে ধরে নেওয়া হবে সে বিষয়টির ওপর বাকিদেরও সম্প্রতি রয়েছে। উদ্দীপকের শান্তিনগর গ্রামের সংঘটির কয়েকজন সদস্য পরামর্শ সভায় উপস্থিত থেকেও কোনো প্রকার মতামত দেননি। বরং নীরব ছিলেন। সংঘের কিছুসংখ্যক সদস্যদের এরূপ নীরবতাকে অন্যরা সমর্থন হিসেবেই গণ্য করেছেন। হানাফি মতে, কোন একজন মুজতাহিদের নীরবতার কারণেও ইজমা গ্রহণযোগ্য হবে। উদাহরণ স্বরূপ বলা যায়- আবু বকর (রা) এর যুগে জাকাত অস্বীকারকারীদের বিরুদ্ধে জিহাদ ঘোষণা করার পক্ষে কতিপয় সাহাবি মৌখিক স্বীকৃতি দেন আবার কেউ নীরবতা পালন করেন। তবে শাফেয়িরা মনে করে, এ ধরনের ইজমা গ্রহণযোগ্য হবে না। তাদের মতে, নীরবতা পরিবেশগত কারণেও হতে পারে। যেমন- আওল এর মাসয়ালায় ইবনে আব্বাস (রা) ওমর (রা) এর মতের সাথে একমত ছিলেন না। কিন্তু নানাদিক বিবেচনা করে তিনি নীরব ছিলেন। উপরের আলোচনা বিবেচনা করে আমি ওলামায়ে আহনাফের মতের সাথে একমত যে, নীরবতামূলক ইজমা গ্রহণযোগ্য। তাই উদ্দীপকে উল্লেখিত ঘটনায় কিছুসংখ্যক সদস্যের মতামত ছাড়াই সিদ্ধান্ত গ্রহণ সঠিক হয়েছে।"
        }
      ]
    },
    {
      "number": "8",
      "uddipok": "প্রফেসর রশিদ এক আলোচনায় বলেন- 'রাসুল (স) এর যুগে যেকোনো সমস্যার সমাধান সহজ ছিল। পরবর্তী যুগে তা কিছুটা জটিল হয়ে দাঁড়ায়। দ্বিতীয় হিজরির প্রথমদিকে একজন প্রসিদ্ধ ইমাম ফিক্ সম্পাদনা পরিষদ গঠন করেন। যিনি ৮০ হিজরিতে কুফায় জন্মগ্রহণ করেন। এ পরিষদ ৮৩ হাজার মাসআলার সমন্বয়ে একটি অনন্য গ্রন্থ রচনা করেন।' তাঁর এ বক্তব্য শুনে ড. আলী বলেন, 'তাদের এ গবেষণাকর্ম মুসলিম উম্মাহর প্রাত্যহিক জীবনে ইসলামি শরিয়াহ অনুশীলনকে সহজ করেছে।'",
      "tag": "DRMC 24 ,RB, BB 19",
      "sub_questions": [
        {
          "label": "ক",
          "question": "মাযহাব কয়টি?",
          "explanation": "মাযহাব চারটি।"
        },
        {
          "label": "খ",
          "question": "'শাফেয়ি মাযহাবে কুরআন ও হাদিসের প্রকাশ্য অর্থের প্রয়োগ লক্ষণীয়'- ব্যাখ্যা করো।",
          "explanation": "শাফেয়ি মাযহাবে ইজমা ও কিয়াসের পরিবর্তে কুরআন ও হাদিসের ভাষ্যকে দলিল হিসেবে গ্রহণ করা হয়। ইমাম শাফিয়ি (র) প্রবর্তিত শাফেয়ি মাযহাবের বৈশিষ্ট্য হলো আল কুরআনের সুস্পষ্ট ভাষ্যকে দলিলরূপে গ্রহণ করে তা বাহ্যিকভাবে প্রয়োগ করা হয়। এ মাযহাবে হাদিসকে দ্বিতীয় পর্যায়ের দলিল হিসেবে বিবেচনা করা হয়েছে। মাসয়ালা নির্ধারণের ক্ষেত্রে হাদিসকে কুরআনের সমকক্ষ বিবেচনা করা হয়েছে। এ মাযহাবে হাদিসকে দলিল হিসেবে গ্রহণ করার ব্যাপারে কোনোরূপ শর্তারোপ করা হয়নি।"
        },
        {
          "label": "গ",
          "question": "উদ্দীপকে কোন মনীষীর প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে প্রসিদ্ধ ফিবিদ ইমাম আবু হানিফা (র)-এর প্রতি ইঙ্গিত করা হয়েছে। ফিশাস্ত্রের চারজন প্রখ্যাত ইমামের মধ্যে সর্বপ্রথম ও সর্বাপেক্ষা শ্রদ্ধাভাজন হলেন ইমাম আবু হানিফা (র)। তিনি ইমামে আজম বা শ্রেষ্ঠ ইমাম নামে খ্যাত। যে কয়জন মনীষী মুসলিম উম্মাহকে কল্যাণের পথে পরিচালনা করে অমর হয়ে আছেন তাঁদের মধ্যে ইমাম আবু হানিফা (র) একজন। ইমাম আবু হানিফা (র)-এর জীবন অত্যন্ত ঘটনাবহুল ও তাৎপর্যপূর্ণ। তিনি অসাধারণ মেধা ও স্মৃতিশক্তির অধিকারী ছিলেন। আবু হানিফা প্রখ্যাত সাহাবি হযরত আনাস ইবনে মালিক (র)-এর কাছে দীন শিক্ষা গ্রহণের জন্য যান। এ সময় তিনি সমগ্র কুরআন মুখস্থ করেন এবং ইলমে হাদিস ও ইলমে কালামের ওপর জ্ঞান অর্জন করেন। কর্মজীবনে তিনি পিতার কাপড়ের ব্যবসায় নিযুক্ত হয়েছিলেন। ইমাম আবু হানিফা (র) ব্যবসায়ের উপার্জনের একটি অংশ জনহিতকর কাজে ব্যয় করতেন। বিভিন্ন বিষয়ে জ্ঞান লাভ করার পর তিনি কুরআন ও হাদিসের ওপর গবেষণা শুরু করেন। তিনি সুদীর্ঘ ২২ বছর অক্লান্ত সাধনা করে ৮৩ হাজার মাসআলা সংবলিত 'কিতাবুল হানাফি' নামে একটি গ্রন্থ রচনা করেন। তাই উপরের আলোচনা থেকে বলা যায়, উদ্দীপকের ড. আলীর কথা ইমাম আবু হানিফা (র)-এর ঘটনার সাথে মিল রয়েছে।"
        },
        {
          "label": "ঘ",
          "question": "উদ্দীপকে বর্ণিত ড. আলীর উদ্ধৃতির তাৎপর্য বিশ্লেষণ করো।",
          "explanation": "উদ্দীপকে বর্ণিত ড. আলীর উদ্ধৃতিতে ফিক্‌হশাস্ত্রের প্রয়োজনীয়তার প্রতি ইঙ্গিত করা হয়েছে। আল্লাহ তায়ালা মানুষের পার্থিব ও অপার্থিব জীবনে সার্বিক সফলতা অর্জনের সহায়ক জীবনবিধান কুরআনের মাধ্যমে অবতীর্ণ করেছেন। এ বিধান ব্যবহারিক জীবনে প্রতিপালনের লক্ষ্যে যে শাস্ত্রে ধর্মীয় বিধি-নিষেধসমূহ যথাযথভাবে সংকলিত হয়েছে তাকে ফিশাস্ত্র বলে। ড. আলী এ শাস্ত্রের প্রয়োজনীয়তার বিষয়টি তুলে ধরেছেন। উদ্দীপকের ড. আলী বলেন, হযরত আবু হানিফা (র) কর্তৃক গঠিত ফিক্ সম্পাদনা পরিষদ ৮৩ হাজার মাসয়ালার সমন্বয়ে যে ফিশাস্ত্র সংকলন করেছেন তা ইসলামি শরিয়াহর অনুশীলন সহজতর করেছে। বিষয়টি উল্লেখ করেন। কেননা ফিশাস্ত্র সর্বসাধারণের জন্য দীনকে সহজবোধ্য করার এক অসাধারণ পদ্ধতি। কুরআন ও হাদিসে ইসলামি জীবনব্যবস্থা ধারাবাহিকভাবে সুবিন্যস্ত অবস্থায় নেই। কাজেই আহকামে শরিয়ত গুছিয়ে গ্রন্থাকারে লিপিবদ্ধ করা না হলে, মুসলিমদের পক্ষে আল্লাহর আইন অনুযায়ী জীবন গড়ে তোলা সম্ভব হবে না। অপরদিকে ফিক্‌হশাস্ত্রের মাধ্যমে সব দেশ ও কালের মানুষ অত্যন্ত সহজ ও স্বাচ্ছন্দ্যে দীনের অনুশীলন করতে পারবে। উপরের আলোচনার আলোকে বলা যায়, ফিশাস্ত্র ইসলামি শরিয়তের অনুশীলনে সহজসাধ্যতা ও গতিশীলতা আনয়ন করেছে।"
        }
      ]
    },
    {
      "number": "9",
      "uddipok": "সালমা একজন ধর্মপরায়ণ মহিলা। তিনি এমন একটি ইবাদত করেন যা তাকে প্রবৃত্তির তাড়না থেকে রক্ষা করতে সহায়ক ভূমিকা পালন করে। হাদিসে যার পুরস্কার স্বয়ং আল্লাহ তায়ালা দেবেন বলে ঘোষণা দেয়া হয়েছে। পক্ষান্তরে জলিল একজন ধনাঢ্য ব্যবসায়ী। দেশ-বিদেশে প্রতিনিয়ত ভ্রমণ করলেও একটি দেশে গিয়ে সুনির্দিষ্ট ফরজ ইবাদত পালন করার সুযোগ তার ভাগ্যে এখনও হয়নি। জলিলকে ঐ ইবাদত পালনে পরামর্শ দেওয়া হলে সে বলল, 'আমি-কারণে-অকারণে অনেক দেশ ভ্রমণ করেছি। আবার ইবাদতের জন্য দেশ ভ্রমণের দরকার কী?'",
      "tag": "RB, BB 19",
      "sub_questions": [
        {
          "label": "ক",
          "question": "الزكوة শব্দের অর্থ কী?",
          "explanation": "الزكوة শব্দের অর্থ- পবিত্র করা।"
        },
        {
          "label": "খ",
          "question": "'সালাত জান্নাতের চাবিকাঠি'- ব্যাখ্যা করো।",
          "explanation": "সময়মত সালাত আদায় জান্নাতপ্রাপ্তির অন্যতম মাধ্যম। ইসলামের মৌলিক ইবাদতসমূহের মধ্যে সালাত সর্বোত্তম এবং সর্বজনীন। সালাতের মাধ্যমে সার্বক্ষণিক আল্লাহর জিকির সম্ভব। আর আল্লাহর জিকির আখেরাতে সাফল্য তথা জান্নাত লাভের পূর্ণ নিশ্চয়তা দান করে। সালাত আদায়কারী এবং আল্লাহর মধ্যে এক নিবিড় যোগসূত্র সৃষ্টি হয়। এটিই জান্নাতের পথ দেখায়। এজন্যই হাদিসে সালাতকে জান্নাতের চাবিকাঠি বলা হয়েছে।"
        },
        {
          "label": "গ",
          "question": "উদ্দীপকে সালমা কোন ইবাদত পালন করেন? ব্যাখ্যা করো।",
          "explanation": "সালমা প্রবৃত্তির তাড়না থেকে নিজেকে রক্ষা করতে মৌলিক ইবাদত সাওম পালন করেন। ইসলামের পাঁচটি স্তম্ভের অন্যতম সাওম। প্রত্যেক প্রাপ্তবয়স্ক, সুস্থ মুসলিম নারী-পুরুষের ওপর সাওম পালন করা ফরজ। মুসলিম জাতির জন্য আল্লাহ তায়ালা যে ইবাদতসমূহ পালন করা ফরজ করেছেন রমজান মাসের সাওম পালন তার মধ্যে অন্যতম। উদ্দীপকে সালমা এমন একটি ইবাদত করেন যা প্রবৃত্তির তাড়না থেকে তাকে রক্ষা করতে সহায়তা করে। আবার এ ইবাদতের প্রতিদান স্বয়ং আল্লাহ নিজ ইচ্ছামত দান করবেন। অর্থাৎ সালমা সাওম পালন করেন। সাওম ফরজ হওয়ার ব্যাপারে আল্লাহ তায়ালার বাণী, 'হে মুমিনগণ! তোমাদের ওপর সাওম পালন ফরজ করা হয়েছে যেমন ফরজ করা হয়েছিল তোমাদের পূর্ববর্তীদের ওপর' (সুরা বাকারা-১৮৩)। এ আয়াতের আলোকে বোঝা যায়, সাওম অবশ্যপালনীয় ইবাদত। আবার সাওমের প্রতিদান সম্পর্কে হাদিসে এসেছে, আল্লাহ তায়ালা বলেন, 'সাওম আমার জন্য, আমিই এর প্রতিদান দেবো' (বুখারি ও মুসলিম)। সুতরাং বলা যায়, সালমা সাওম পালন করেন যা তাকে প্রবৃত্তির তাড়না থেকে রক্ষা করতে পারে।"
        },
        {
          "label": "ঘ",
          "question": "উদ্দীপকে বর্ণিত জলিল সাহেবের উদ্ধৃতিটি কি তুমি সমর্থন কর? তোমার পাঠ্যপুস্তকের আলোকে মতামত দাও।",
          "explanation": "জলিল সাহেব ইসলামের অন্যতম মৌলিক ইবাদত হজ আদায়ের ব্যাপারে যে উদাসীনতা দেখিয়েছেন তা সমর্থন করি না। হজ একটি ফরজ ইবাদত। প্রত্যেক প্রাপ্তবয়স্ক, স্বাধীন এবং প্রয়োজনীয় আর্থিক সংগতি আছে এমন মুসলমানের জীবনে অন্তত একবার হজ করা ফরজ। এ সম্পর্কে মহানবি হযরত মুহাম্মদ (স) বলেন, হে মানবমণ্ডলী! আল্লাহ তায়ালা তোমাদের ওপর হজ ফরজ করে দিয়েছেন। কাজেই তোমরা হজ পালন করো (মুসলিম)। উদ্দীপকের জলিল সাহেব ব্যবসায়িক কাজে প্রতিনিয়ত বিভিন্ন দেশ ভ্রমণ করলেও হজব্রত পালনের উদ্দেশ্যে মক্কায় যাননি। হজ আদায়ের জন্য পরামর্শ দেয়া হলে তিনি বলেন, ইবাদতের জন্য দেশ ভ্রমণের দরকার নেই। অর্থাৎ তিনি হজ আদায়কে তেমন গুরুত্বপূর্ণ মনে করেন না। অথচ হজ ফরজ হওয়ার জন্য যেসব শর্ত প্রয়োজন তার সবই জলিল সাহেবের মধ্যে রয়েছে। হজ আদায়ের বাধ্যবাধকতা উল্লেখ করে আলাহ তায়ালা এরশাদ করেন, 'আল্লাহর জন্য বায়তুল্লাহর হজ করা এমন মানুষের ওপর ফরজ করা হয়েছে যার ঐ পর্যন্ত যাতায়াতের ক্ষমতা আছে' (সুরা আলে ইমরান-৯৭)। মহানবি (স) বলেন, 'যার ওপর হজ ফরজ হয়েছে অথচ সে হজ না করে তার ব্যাপার আমি বলতে পারি না সে ইসলামের ওপর মৃত্যুবরণ করল কি না (বুখারি)। আল্লাহর রাসুলের বাণী থেকে বোঝা যায়, কেউ যদি সামর্থ্য থাকা সত্ত্বেও হজ আদায় না করেন তাহলে তার কঠিন পরিণতি হবে, এমনকি ধর্মচ্যুত হওয়ারও সম্ভাবনা আছে। উপরের আলোচনার আলোকে আমরা বলতে পারি, ফরজ হওয়া সত্ত্বেও হজ আদায় না করার কারণে জলিল সাহেব অত্যন্ত গুনাহের কাজ করেছেন। তার উচিত যত দ্রুত সম্ভব হজ আদায় করা।"
        }
      ]
    },
    {
      "number": "10",
      "uddipok": "জনাব মিজান ক্ষণস্থায়ী পৃথিবীতে সকল প্রকার হিংসা-বিদ্বেষ, কাম-ক্রোধ, লোভ- লালসা ও পাশবিকতা পরিহার করে নিষ্কলুষ জীবন যাপন করেন। তিনি মানবাত্মার সাথে পরমাত্মার নিবিড় সম্পর্ক স্থাপনে এমন এক মনীষীর জীবন-চরিত অনুসরণ করেন যিনি মদিনায় জন্মগ্রহণ করে বিখ্যাত সাহাবিদের সাহচর্যে কুরআন, হাদিস-ও দীনের সূক্ষ্ম জ্ঞান অর্জন করেন। এ মহামনীষী ছিলেন যুগশ্রেষ্ঠ জ্ঞান-তাপস।",
      "tag": "RB, BB 19",
      "sub_questions": [
        {
          "label": "ক",
          "question": "'তাসাউফ' শব্দের উদ্ভব কোন শব্দ থেকে হয়েছে?",
          "explanation": ""
        },
        {
          "label": "খ",
          "question": "\"মানবিক গুণাবলির বিকাশই তাসাউফের লক্ষ্য\" ব্যাখ্যা কর।",
          "explanation": ""
        },
        {
          "label": "গ",
          "question": "উদ্দীপকে কোন মনীষীর প্রতি ইঙ্গিত করা হয়েছে? ব্যাখ্যা কর।",
          "explanation": ""
        },
        {
          "label": "ঘ",
          "question": "জনাব মিজানের অনুসৃত ব্লিষয়ের সাথে ইসলামি শরিয়াহ এর সম্পর্ক বিশ্লেষণ কর।",
          "explanation": ""
        }
      ]
    },
    {
      "number": "11",
      "uddipok": "মারুফ ও মামুন দুই বন্ধু। তাদের বাড়ি আলাদা গ্রামে। মারুফের গ্রামের মসজিদে মাইক ব্যবহার হয় না। একদিন মারুফ তার বন্ধু মামুনের বাড়িতে বেড়াতে যায়। মসজিদে সালাত আদায় করতে গিয়ে সালাতে মাইক ব্যবহার হচ্ছে দেখে মারুফ বলল- \"কুরআন হাদিসে মাইক ব্যবহারের বিধান নেই, এটি বিদআত। দুই বন্ধু সালাত শেষে ইমাম সাহেবের সাথে - সাক্ষাৎ করে এ বিষয়ে জানতে চাইলে তিনি বলেন \"মুসলিম উম্মাহ এটিকে জায়েজ হিসেবে মেনে নিয়েছে।",
      "tag": "RB, BB 19",
      "sub_questions": [
        {
          "label": "ক",
          "question": "কিয়াসে জলি (الْقِيَاسُ الْجَلِي) অর্থ কী ?",
          "explanation": "কিয়াসে জলি (الْقِيَاسُ الْجَلِي) অর্থ হলো সুস্পষ্ট কিয়াস বা প্রকাশ্য অনুমান ।"
        },
        {
          "label": "খ",
          "question": "\"কিয়াসের ইল্লাত সুস্পষ্ট হওয়া আবশ্যক- ব্যাখ্যা কর।",
          "explanation": "কিয়াস হলো ইসলামি আইনের চতুর্থ উৎস, যেখানে কুরআন বা সুন্নাহে বর্ণিত কোনো বিধানের ‘ইল্লাত’ (عِلَّة) বা কার্যকরী কারণের ওপর ভিত্তি করে নতুন কোনো مشابه (مشابہ) বিষয়ের বিধান নির্ণয় করা হয়। উদাহরণস্বরূপ, মদ (أصل) হারাম, কারণ এর ইল্লাত (কারণ) হলো নেশা সৃষ্টি করা (إسكار) । এই সুস্পষ্ট ইল্লাতের ওপর ভিত্তি করে অন্যান্য সকল নেশাদ্রব্য (فرع) , যেমন: গাঁজা, আফিম, ইয়াবা ইত্যাদিকেও হারাম বলা হয়।"
        },
        {
          "label": "গ",
          "question": "উদ্দীপকের কথোপকথনে শরিয়তের কয়েকটি উৎসের উল্লেখ আছে। এ ছাড়া আর কোনো উৎস আছে কি? ব্যাখ্যা কর।",
          "explanation": "হ্যাঁ, উদ্দীপকে উল্লিখিত উৎসগুলো ছাড়াও ইসলামি শরিয়তের আরেকটি প্রধান উৎস রয়েছে। উদ্দীপকের কথোপকথনে শরিয়তের যে তিনটি উৎসের ইঙ্গিত দেওয়া হয়েছে, সেগুলো হলো: আল-কুরআন ও সুন্নাহ: মারুফের বক্তব্য (\"কুরআন হাদিসে মাইক ব্যবহারের বিধান নেই\") থেকে এই দুটি প্রধান উৎসের কথা জানা যায়। ইজমা (الإجماع): ইমাম সাহেবের বক্তব্য (\"মুসলিম উম্মাহ এটিকে জায়েজ হিসেবে মেনে নিয়েছে\") ইজমা বা মুসলিম আলেমগণের সর্বসম্মত সিদ্ধান্তের দিকে ইঙ্গিত করে। এই তিনটি ছাড়াও শরীয়তের চতুর্থ প্রধান উৎসটি হলো কিয়াস । চতর্থ উৎস: কিয়াস (القياس) কিয়াস শব্দের অর্থ হলো অনুমান, তুলনা বা সাদৃশ্য। ইসলামি পরিভাষায়, যে সকল বিষয়ে কুরআন, সুন্নাহ বা ইজমায় সরাসরি কোনো নির্দেশনা নেই, সে সকল বিষয়ে কুরআন বা সুন্নাহে বর্ণিত কোনো বিধানের ‘ইল্লাত’ (عِلَّة) বা কার্যকরী কারণের সাথে মিলিয়ে নতুন বিষয়ের বিধান বের করাকে কিয়াস বলে। এটি মূলত একটি যৌক্তিক ও গবেষণামূলক প্রক্রিয়া, যা শরীয়তকে যুগোপযোগী রাখতে সাহায্য করে। কিয়াসের ভিত্তি ও উদাহরণ কিয়াস চারটি ভিত্তির উপর প্রতিষ্ঠিত: আসল (الأصل): মূল বিষয়, যার বিধান কুরআন বা সুন্নাহে আছে। (যেমন: মদ) ফার' (الفرع): নতুন বিষয়, যার বিধান বের করতে হবে। (যেমন: ইয়াবা বা অন্যান্য মাদক) ইল্লাত (العلة): মূল বিধানের কার্যকরী কারণ। (যেমন: নেশা সৃষ্টি করা) হুকুম (الحكم): মূল বিষয়ের বিধান, যা নতুন বিষয়ের জন্য প্রযোজ্য হবে। (যেমন: হারাম বা নিষিদ্ধ) উদাহরণ: কুরআনে মদ হারাম করা হয়েছে। এর কার্যকরী কারণ বা ‘ইল্লাত’ হলো এটি নেশা সৃষ্টি করে এবং মানুষের বিবেক-বুদ্ধি নষ্ট করে। এখন, ইয়াবা বা অন্যান্য আধুনিক মাদকের বিধান কুরআনে সরাসরি নেই। কিন্তু যেহেতু ইয়াবার মধ্যেও নেশা সৃষ্টির একই ‘ইল্লাত’ বিদ্যমান, তাই মদের বিধানের উপর কিয়াস করে ইয়াবাকেও হারাম বলা হয়। সুতরাং, শরীয়তের উৎস শুধু কুরআন-সুন্নাহর মধ্যেই সীমাবদ্ধ নয়, বরং ইজমা ও কিয়াসের মতো যৌক্তিক মূলনীতিগুলোও এর অন্তর্ভুক্ত, যা ইসলামি আইনকে সর্বযুগের জন্য প্রযোজ্য ও কার্যকর রাখে।"
        },
        {
          "label": "ঘ",
          "question": "উদ্দীপকে বর্ণিত মামুনের গ্রামের মসজিদের ইমাম সাহেবের উক্তিটির যথার্থতা মূল্যায়ন কর।",
          "explanation": ""
        }
      ]
    }
  ]
}