{
  "title": "রাজউক উত্তরা কলেজ ২০২৩",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "জনাব 'প' ও জনাব 'ফ' সর্বশেষ নাজিলকৃত 'আসমানি কিতাব নিয়ে আলোচনা করছিলেন। জনাব 'প' বললেন, এটি এমন একটি গ্রন্থ আন্তর্জাতিক জীবনে আদর্শ প্রতিষ্ঠায় যার গুরুত্বপূর্ণ ভূমিকা রয়েছে। অপরদিকে জনাব 'ফ' বলেন, শুধু তাই নয়, এটি পরিপূর্ণ জীবনব্যবস্থা। বিশেষকরে আদর্শ জাতি গঠনে এটির বিশেষ ভূমিকা রয়েছে।",
      "tag": "RUMC 23",
      "sub_questions": [
        {
          "label": "ক",
          "question": "'ফিকহ' শব্দের অর্থ কী?",
          "explanation": "'ফি' শব্দের অর্থ- অনুধাবন করা।"
        },
        {
          "label": "খ",
          "question": "অনুবাদ লেখো:",
          "explanation": "আয়াতের অনুবাদ: আল্লাহ তাদের অন্তরসমূহ ও শ্রবণশক্তির ওপর মোহর মেরে দিয়েছেন, তাদের দৃষ্টিশক্তির ওপর টেনে দিয়েছেন পর্দা। আর তাদের জন্য রয়েছে কঠোর শাস্তি।"
        },
        {
          "label": "গ",
          "question": "উদ্দীপকে জনাব 'প' কোন বিষয়ের প্রতি ইঙ্গিত করেছেন? বিষয়টি ব্যাখ্যা করো।",
          "explanation": "জনাব 'প' কুরআন অবতরণের পদ্ধতির প্রতি ইঙ্গিত করেছেন। আল-কুরআন সর্বপ্রথম লাওহে মাহফুজ বা সুরক্ষিত ফলকে লিপিবদ্ধ ছিল। তারপর আল্লাহ তায়ালা লাওহে মাহফুজ থেকে কুরআন অবতরণের সূচনা করেন। ৬১০ খ্রিষ্টাব্দে মহানবি (স) হেরা গুহায় ধ্যানমগ্ন থাকাবস্থায় মহান আল্লাহর নির্দেশে জিবরাইল (আ) আল-কুরআনের সুরা-আলাকের প্রথম পাঁচটি আয়াত নিয়ে মহানবি (স)-এর কাছে অবতরণ করেন। জনাব 'প' এ বিষয়টিরই ইঙ্গিত করেন। উদ্দীপকের 'প' ও 'ফ' পবিত্র কুরআনের অবতরণ পদ্ধতি সম্পর্কে আলোচনা করে বলেন এটা একবারে নাজিল বা অবতীর্ণ হয়নি এবং বিভিন্ন পদ্ধতিতে অবতীর্ণ হয়েছে। এ ব্যাপারে আব্দুল্লাহ বিন আব্বাস (রা) বলেন, লাওহে মাহফুজ থেকে সমগ্র কুরআন কোনো এক কদরের রাতে পৃথিবীর আকাশের 'বায়তুল ইযযাহ' নামক স্থানে নাজিল হয়। বায়তুল ইযযাহ হলো বায়তুল মা'মুরের অপর নাম। এটি বায়তুল্লাহ বরাবর পৃথিবীর নিকটবর্তী আকাশে ফেরেশতাদের ইবাদতগৃহ। এরপর দ্বিতীয় পর্যায়ে রাসুল (স)-এর প্রতি ধীরে-ধীরে প্রয়োজন মতো অল্প অল্প অংশ নাজিল হয়ে দীর্ঘ তেইশ বছরে এ নাজিল প্রক্রিয়া পূর্ণতা পায় (আল-ইতকান, বায়হাকি)। রাসুল (স)-এর ওপর স্বপ্নযোগে, ঘণ্টাধ্বনিতে, জিবরাইল (আ) নবিজির অন্তরে কুরআন ঢেলে দেওয়ার মাধ্যমে, জিবরাইল (আ) এর নিজস্ব আকৃতিতে নবিজির কাছে ওহি নিয়ে অবতরণ, সরাসরি আল্লাহর সাথে কথোপকথন প্রভৃতি মাধ্যমে কুরআন অবতীর্ণ হয়েছিল। সুতরাং, জনাব 'প' এসব পদ্ধতিরই ইঙ্গিত করেছেন।"
        },
        {
          "label": "ঘ",
          "question": "জনাব 'ফ' এর বক্তব্যের সাথে তুমি কি একমত? কোরআন ও হাদিসের আলোকে তোমার মতের স্বপক্ষে যুক্তি প্রদান করো।",
          "explanation": "আদর্শ জাতি গঠনে পবিত্র কুরআনের ভূমিকা রয়েছে- জনাব 'ফ'- এর এ বক্তব্যের সাথে আমি একমত পোষণ করি। পবিত্র কুরআন সর্বশেষ আসমানি কিতাব। মহানবি হযরত মুহাম্মদ (স)- এর নবুয়ত জীবনের সুদীর্ঘ তেইশ বছরে এটা অবতীর্ণ হয়েছিল। কুরআনে মানবজীবনের সবকিছুর সমাধান রয়েছে, যা 'ফ'-এর বক্তব্যে প্রকাশ, পেয়েছে। উদ্দীপকের জনাব 'ফ' আদর্শ জাতি গঠনে কুরআনের ভূমিকা সম্পর্কে আলোচনা করেন। কুরআন মাজিদ বিশ্বমানবের সুষ্ঠু ও সুন্দর জীবননির্বাহের আল্লাহ প্রদত্ত বিধি-ব্যবস্থাপনা। মানবজীবনের প্রতিটি ক্ষেত্রে নানাবিধ সমস্যার সম্মুখীন হতে হয়। ব্যক্তিজীবন থেকে শুরু করে পারিবারিক, সামাজিক, রাষ্ট্রীয়, জাতীয়, আন্তর্জাতিক, রাজনৈতিক, অর্থনৈতিক, সাংস্কৃতিক, ধর্মীয় এবং আধ্যাত্মিক জীবন অবধি জীবনের প্রতিটি অধ্যায় ও বিভাগে মানব সমস্যার অন্ত নেই। মানবজাতিকে এ সমস্যার আবর্ত থেকে মুক্ত করে সুষ্ঠু-শান্তিময় ও উদ্বেগহীন জীবন পরিচালনার জন্য আল্লাহ তায়ালা সর্বশেষ নবি ও বিশ্বনেতা হযরত মুহাম্মদ (স)-এর প্রতি সর্বশেষ ও সর্বশ্রেষ্ঠ আসমানি কিতাব আল-কুরআন নাজিল করেছেন। তিনি মানবজীবনের সর্ববিধ সমস্যার সমাধান এই মহাগ্রন্থে উপস্থাপন করেছেন। আল্লাহ তায়ালা বলেন, আর আমি তোমার ওপর কিতাব নাজিল করেছি যা প্রতিটি বিষয়ের সুস্পষ্ট বর্ণনা সম্বলিত, হেদায়েত, রহমাত এবং সুসংবাদ-মুসলিম জাতির জন্য (সুরা নাহল: ৮৯)। রাসুলুল্লাহ (স) তাঁর বিদায় হজের ভাষণে এজন্যই বলেছেন, 'আমি তোমাদের মাঝে দুটো জিনিস রেখে যাচ্ছি। যদি তোমরা এ দুটোকে আঁকড়ে ধর, কখনোই পথভ্রষ্ট হবে না। একটা হলো আল্লাহর কিতাব এবং অপরটি তাঁর রাসুলের সুন্নত' (মিশকাত)। পরিশেষে বলা যায়, পবিত্র কুরআন ও হাদিসের পরিপূর্ণ অনুসরণ করার মাধ্যমে আদর্শ ও কল্যাণকর জাতি গঠন করা সম্ভব।"
        }
      ]
    },
    {
      "number": "2",
      "uddipok": "জনাব 'ম' এবং জনাব 'ন' একটি সুরার বিষয়বস্তু নিয়ে আলাপ করছিলেন। জনাব 'ম' বলেন, এ সুরার শুরুতে ইসলামের মৌলিক বিষয়সমূহ আলোচিত হয়েছে এবং এমন কিছু ব্যক্তিদের সম্পর্কে আলোচনা করা হয়েছে যারা সঠিক পথের উপর অটল রয়েছে এবং তারাই সফলকাম হবেন। অপরদিকে জনাব 'ন' বলেন, শুধু তাই নয়, এ সুরায় আল্লাহ তায়ালা এমন একদলের পরিচয় তুলে ধরেন যারা হিদায়াতের বিনিময়ে গোমরাহীকে ক্রয় করে নিয়েছে।",
      "tag": "RUMC 23",
      "sub_questions": [
        {
          "label": "ক",
          "question": "আল-কুরআন কী?",
          "explanation": "মানবজাতির হেদায়েতের জন্য মহান আল্লাহর পক্ষ থেকে হযরত জিবরাইল (আ)-এর মাধ্যমে দীর্ঘ ২৩ বছরে রাসুল (স)-এর ওপর নাজিলকৃত আসমানি কিতাব হলো আল-কুরআন।"
        },
        {
          "label": "খ",
          "question": "অর্থনৈতিক ক্ষেত্রে আল-কুরআনের ভূমিকা ব্যাখ্যা করো।",
          "explanation": "অর্থনৈতিক ক্ষেত্রে আল-কুরআন অত্যন্ত গুরুত্বপূর্ণ এবং তাৎপর্যপূর্ণ ভূমিকা পালন করে। সম্পদের অসম বণ্টন, উপার্জনে ও ব্যয়ে হারাম পদ্ধতি অনুসরণ, সম্পদ আত্মসাৎ, সুদ প্রভৃতি হচ্ছে মৌলিক অর্থনৈতিক সমস্যা। এজন্য মানুষকে হালাল জীবিকা উপার্জনের নির্দেশ দেওয়া হয়েছে। আল্লাহ তায়ালা বলেন, \"তোমার পৃথিবীর যা হালাল ও পবিত্র তা আহার করো\"। অপচয় নিষিদ্ধ করে বলা হয়েছে- \"তোমার খাও ও পান করো কিন্তু অপচয় করোনা।\" আর অপব্যয় করো না, নিশ্চয় অপব্যয়ীরা শয়তানের ভাই। ধনীর সম্পদে গরিবদের অধিকার ঘোষণা করে আল্লাহ বলেন- \"আর তাদের সম্পদে প্রার্থনাকারী ও বঞ্চিতদের হক রয়েছে। অর্থব্যবস্থাকে শোষণমুক্ত রাখতে সুদ নিষিদ্ধ করা হয়েছে। এভাবে অর্থনৈতিক ক্ষেত্রে আল-কুরআন অনবদ্য ভূমিকা রেখেছে।"
        },
        {
          "label": "গ",
          "question": "উদ্দীপকে কোন সুরার বিষয়বস্তু আলোচিত হয়েছে? উক্ত সুরার আলোকে জনাব 'ম' বর্ণিত ব্যক্তিদের বৈশিষ্ট্য ব্যাখ্যা করো।",
          "explanation": "উদ্দীপকে সুরা আল বাকারার বিষয়বস্তু নিয়ে আলোচিত হয়েছে। এই সুরার আলোকে জনাব 'ম' মুত্তাকিদের বৈশিষ্ট্য বর্ণনা করেছেন। মুত্তাকি এমন ব্যক্তি যার মধ্যে তাকওয়া রয়েছে। মুত্তাকি ব্যক্তি অদৃশ্য বিষয়সমূহে ইমান পোষণ করেন, নিয়মিত সালাত আদায় করেন, আল্লাহর পথে অর্থ ব্যয় করেন এবং পরকালে বিশ্বাস করেন। পরকালীন জীবনে ক্ষতির কারণ হতে পারে এমন কাজ ও বিষয় থেকে তিনি নিজেকে বিরত রাখেন। জনাব 'ম'-এর বক্তব্যে এদেরই ইঙ্গিত প্রতিফলিত হয়েছে। উদ্দীপকের জনাব 'ম' মুত্তাকিদের আল্লাহর হেদায়াতপ্রাপ্ত এবং সফলতা লাভের বিষয়টি আলোচনা করেন। বস্তুত সুরা আল বাকারায় মুত্তাকিদের পরিচয় ও বিভিন্ন বৈশিষ্ট্য তুলে ধরা হয়েছে; যথা- মুত্তাকির প্রথম পরিচয় হলো তারা গায়েব বা অদৃশ্য বিষয়সমূহে ইমান পোষণ করেন। মুত্তাকি ব্যক্তি সব নিয়ম মেনে বিনয়, নম্রতা ও নিষ্ঠার সাথে সালাত আদায় করেন। যাকাত-সাদকাহ আদায় করেন। মানুষের কল্যাণে নিজের সম্পদ ব্যয় অব্যাহত রাখেন। তারা আসমানি কিতাবের সত্যতায় বিশ্বাস রাখেন। এছাড়া তারা আল্লাহর পথে ব্যয় করেন। কবর, কিয়ামত, পুলসিরাত, জান্নাত এবং জাহান্নাম ইত্যাদিতেও বিশ্বাস করেন। মুস্তাকিরা তাদের মজবুত ইমানের কারণে পরকালীন জীবনে সর্বোচ্চ সফলতা লাভ করবে।"
        },
        {
          "label": "ঘ",
          "question": "জনাব 'ন' কাদের প্রতি ইঙ্গিত প্রদান করেছেন? উদ্দীপকে বর্ণিত সুরার আলোকে তাদের পরিচয় এবং দৃষ্টান্ত ব্যাখ্যা করো।",
          "explanation": "জনাব 'ন' মুনাফিকদের প্রতি ইঙ্গিত করেছেন। মুনাফিক বলতে যারা মৌখিকভাবে ইমানের ঘোষণা দেয় এবং নামাজ, রোজাও পালন করে, কিন্তু অন্তরে কুফরি পোষণ করে তাদেরকে বোঝায়। মুনাফিক ইমানের ঘোষণা ও যাবতীয় ইবাদত-বন্দেগি করে লোক দেখানোর জন্য, দুনিয়ার স্বার্থ-সিদ্ধির জন্য। 'ন'-এর বক্তব্যে এদের ইঙ্গিত রয়েছে। উদ্দীপকের 'ন' মুনাফিকদের পরিচয় তুলে ধরে বলেন, তারা হিদায়াতের বিনিময়ে গোমরাহি ক্রয় করেছে। বস্তুত সুরা বাকারার ১৬নং আয়াতে মুনাফিকদের গোমরাহী ক্রয় করার বিষয়টি তুলে ধরা হয়েছে। মুনাফিকরা মুমিনদের সাথে নিজেদের শুভেচ্ছা বিনিময়কে তারা আখ্যায়িত করে উপহাস হিসেবে। কিন্তু তাদের এ কার্যক্রম তাদের জন্য লাভজনক হয়নি। স্বার্থসিদ্ধির এ তৎপরতায় তারা বিপুল ক্ষতিগ্রস্ত হয়েছে। মুনাফিকরা এ প্রতারণামূলক আচরণের বিনিময় প্রক্রিয়ায় হেদায়েতের বিনিময়ে গ্রহণ করেছে গোমরাহিকে। তাদের সম্পর্কে আল্লাহ তায়ালা বলেন- \"এদের উদাহরণ হলো ঐ ব্যক্তির মতো যে আগুন জ্বালিয়েছে। যখন সে আলো তার চারপাশ আলোকিত করল তখন আল্লাহ তাদের আলো তুলে নিলেন এবং তাদেরকে ঘোর অন্ধকারে নিমজ্জিত করলেন। এমতাবস্থায় তারা আর কিছুই দেখতে পায় না।\" কপটচারী মুনাফিকদের অবস্থাও ঠিক এরকম। তারা হেদায়েতের ঐশী রশ্মির কাছাকাছি থাকে, সেই জ্যোতিতে আলোকিত হয় চারপাশের মানুষ, কিন্তু মুনাফিক তার অন্তর্নিহিত কপটতার জন্য কাছে থেকেও সেই নূর দ্বারা উপকৃত হতে পারে না, বরং নিমজ্জিত থাকে গোমরাহির মধ্যে। সুতরাং দেখা যাচ্ছে মুমিনদের ধোঁকা দিতে গিয়ে মুনাফিকরা নিজেরাই ক্ষতির মধ্যে নিমজ্জিত হয়ে পড়ে।"
        }
      ]
    },
    {
      "number": "3",
      "uddipok": "জনাব 'ব' একজন জনপ্রিয় ব্যক্তি। এলাকার নির্বাচিত জনপ্রতিনিধি মৃত্যুবরণ করলে এলাকার নেতৃত্বে শূন্যতা সৃষ্টি হয়। বিষয়টি নিয়ে সকল গ্রামবাসী একটি সভায় বসে জনাব 'ব' কে শূন্য আসনের অস্থায়ী প্রতিনিধি নিয়োগের সিদ্ধান্ত গ্রহণ করেন। উপস্থিত একজন মুরুব্বি জনাব 'ভ' পক্ষে-বিপক্ষে কোনো মতামত না দিয়ে নীরব থাকেন।",
      "tag": "RUMC 23",
      "sub_questions": [
        {
          "label": "ক",
          "question": "ইজমার বুকন কয়টি?",
          "explanation": "ইজমার বুকন দুইটি।"
        },
        {
          "label": "খ",
          "question": "ইজমাউল উম্মাহ বলতে কী বোঝায়?",
          "explanation": "ইজমাউল উম্মাহ বলতে মুসলিম উম্মাহর ইজমাকে বোঝায়। ইজমা শব্দের অর্থ হলো- ঐক্যবদ্ধ হওয়া, ঐক্যমত্য পোষণ করা বা একমত হওয়া। ধর্মীয় বা পার্থিক যেকোনো বিষয়ে মহানবি হযরত মুহাম্মাদ (স)-এর যুগপরবর্তী যেকোনো সময়ে যোগ্যতাসম্পন্ন মুসলিম মুজতাহিদদের কুরআন সুন্নাহ সমর্থিত ও সর্বসম্মত ঐকমত্যের নাম ইজমা। ইজমার প্রবর্তক স্বয়ং আল্লাহ তায়ালা। ইসলামি শরিয়ার উৎস হিসেবে এটি নব আবিষ্কৃত কোনো বিষয় নয়। সাহাবিদের যুগ শেষ হওয়ার পর পরবর্তী যেকোনো যুগের মুসলিম মুজতাহিদগণের কোনো বিষয়ে ঐকমত্য পোষণ করাকে ইজমাউল উম্মাহ বলা হয়।"
        },
        {
          "label": "গ",
          "question": "উদ্দীপকে বর্ণিত গ্রামবাসীর সিদ্ধান্ত গ্রহণের প্রক্রিয়াটি শরিয়তের কোন উৎসের সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকের বর্ণিত গ্রামবাসীর সিদ্ধান্ত গ্রহণের প্রক্রিয়াটি শরিয়তের অন্যতম মূল উৎস 'ইজমা' এর সাথে সাদৃশ্যপূর্ণ। ধর্মীয় বা পার্থিক যেকোনো বিষয়ে মহানবি হযরত মুহাম্মদ (স)-এর যুগপরবর্তী যেকোনো সময়ে যোগ্যতাসম্পন্ন মুসলিম মুজতাহিদদের কুরআন- সুন্নাহ সমর্থিত এবং সর্বসম্মত ঐকমত্যের সাম হলো ইজমা। গ্রামবাসীর সিদ্ধান্ত গ্রহণে ইজমার বিষয়টি স্পষ্টভাবে ফুটে উঠেছে। উদ্দীপকে আমরা দেখতে পাই, জবান 'ব' একজন জনপ্রিয় ব্যক্তি। এলাকার নির্বাচিত জন প্রতিনিধি মৃত্যুবরণ করলে এলাকার নেতৃত্বে শূন্যতা সৃষ্টি হয়। বিষয়টি নিয়ে সকল গ্রামবাসী একটি সভায় বসে জনাব 'ব' কে শূন্য আসনের অস্থায়ী প্রতিনিধি নিয়োগের সিদ্ধান্ত গ্রহণ করেন। এ পদ্ধতিতে সিদ্ধান্ত গ্রহণ করাকে প্রকৃতপক্ষে ইজমা বলা হয়। যা ইসলামি শরিয়তের তৃতীয় উৎস হিসেবে বিবেচিত। ইজমা নতুন কোনো বিষয় নয়। এটি রাসুল (স) এর যুগেও বিদ্যমান ছিল। নবি করিম (স) বিভিন্ন ইস্যুতে সাহাবিদের সাথে পরামর্শ করতেন এবং তাদের মতামতের মূল্যায়ন করতেন। যেমন- আজানের প্রচলন ওমর (রা) এর পরামর্শ এবং পরিখা খননে সালমান ফারসি (রা) এর পরামর্শ। ইজমার বিধান এবং বৈধতা রাসুল (স) এর যুগেই স্বীকৃতি পেয়েছিল। আর গ্রামবাসীর সিদ্ধান্ত গ্রহণ করার মধ্যে এ বিধানের ব্যবহার লক্ষ করা যায়।"
        },
        {
          "label": "ঘ",
          "question": "জনাব 'ভ' এর মতামত ছাড়াই গ্রামবাসীর সিদ্ধান্ত কি ঠিক হয়েছে? পাঠ্যপুস্তকের আলোকে তোমার মতামত ব্যক্ত করো।",
          "explanation": "আমার মতে, নীরব থাকা জনাব 'ভ' এর মতামত ছাড়াই গ্রামবাসীর সিদ্ধান্ত গ্রহণ ঠিক হয়েছে। ইসলামি শরিয়ত অনুযায়ী তিনটি পদ্ধতিতে ইজমা সংঘটিত হতে পারে। এর একটি পদ্ধতি হলো-নীবরতামূলক ইজমা। নীরবতামূলক ইজমা বলতে এমন ইজমাকে বোঝায় যেখানে সৎকর্মশীল, মুস্তাকি ও কুরাআন সুন্নাহর পূর্ণাঙ্গ অনুসারী মুজতাহিদের মধ্যে কতিপয় মুজতাহিদ কোনো বিষয়ে কথা বা কাজের মাধ্যমে ইজমা করার পর বাকিদের মতামতের জন্য নির্ধারিত সময় দেবেন। উক্ত সময়ের মধ্যে কোনোরূপ প্রতিবাদ না আসলে বা অন্যরা নীরবতা অবলম্বন করলে ধরে নেওয়া হবে সে বিষয়টির ওপর বাকিদেরও মতৈক্য রয়েছে। উদ্দীপকের জনাব 'ভ' গ্রামের পরামর্শ সভায় উপস্থিত থেকেও নিজে কোনো মতামত দেননি বরং তিনি নীরব ছিলেন। জনাব 'ভ' এর এমন নীরবতাকে হানাফিরা সমর্থন হিসেবে গণ্য করেছেন। তাদের মতে কোনো একজন মুজতাহিদের নীরবতার কারণেও ইজমা গ্রহণযোগ্য হবে। উদাহরণস্বরূপ বলা যায়- আবু বকর (রা.) এর যুগে জাকাত অস্বীকারকারীদের বিরুদ্ধে জিহাদ ঘোষণা করার পক্ষে কতিপয় সাহাবি মৌখিক স্বীকৃতি দেন আবার কেউ নীরবতা পালন করেন। তব শাফেয়িরা বলেন- এরূপ ইজমা গ্রহণযোগ্য হবে না। তাদের মতে নীরবতা পরিবেশগত কারণেও হতে পারে। যেমন-আওল এর মাসয়ালায় ইবনে আব্বাস (রা.) ওমর (রা) এর মতের সাথে একমত ছিলেন না। কিন্তু নানাদিক বিবেচনা করে তিনি নীরব ছিলেন। উপরের আলোচনার ভিত্তিতে আমি ওলামায়ে আহনাফের মতের সাথে একমত পোষণ করছি যে, নীরবতামূলক ইজমা সর্বদা গ্রহণযোগ্য। তাই জনাব 'ভ' এর মতামত ছাড়াই গ্রামবাসীর সিদ্ধান্ত গ্রহণ ঠিক হয়েছে।"
        }
      ]
    },
    {
      "number": "4",
      "uddipok": "একাদশ শ্রেণির ইসলাম শিক্ষা বিষয়ের শিক্ষক জনাব 'ক' বন্ধু নির্বাচনে সতর্কতা বিষয়ক হাদিসটির অনুবাদসহ ব্যাখ্যা করেন। অপরদিকে জনাব 'খ' এমন একটি হাদিসের বিশ্লেষণ করেন, যে হাদিসের শিক্ষার মাধ্যমে একজন ব্যক্তি নিজেকে প্রকৃত বীর হিসেবে আল্লাহর দরবারে স্বীকৃতি লাভ করতে পারেন।",
      "tag": "RUMC 23",
      "sub_questions": [
        {
          "label": "ক",
          "question": "হিংসা বা হাসাদের বিধান কী?",
          "explanation": "হিংসা বা হাসাদ ইসলামের দৃষ্টিতে অবশ্যই বর্জনীয় এবং সম্পূর্ণরূপে হারাম।"
        },
        {
          "label": "খ",
          "question": "নৈতিক জীবন গঠনে আল কুরআনের ভূমিকা ব্যাখ্যা করো।",
          "explanation": "নৈতিক জীবন গঠনে আল কুরআনের ভূমিকা অত্যন্ত গুরুত্বপূর্ণ। আল কুরআন মানুষকে আল্লাহর গুণে গুণান্বিত হওয়ার পরামর্শ দেয়। সাথে সাথে সবরকমের পাপাচার, গিবত, হত্যা, অশালীন কাজ থেকে বিরত থাকার নির্দেশ দেয়। এ কুরআনে নৈতিক উৎকর্ষকে মানুষের মর্যাদার মাপকাঠি হিসেবে ঘোষণা করা হয়েছে। কুরআনে দৈহিক পবিত্রতার পাশাপাশি মানুষের অন্তরের শুদ্ধতাকে বিশেষ গুরুত্ব প্রদান করা হয়েছে। আল্লাহ তায়ালা বলেছেন, \"আর আমি তোমার ওপর কিতাব নাজিল করেছি, যা প্রতিটি বিষয়ের সুস্পষ্ট বর্ণনা সম্বলিত। হেদায়েত, রহমত এবং মুসলিম জাতির জন্য সুসংবাদ। এজন্য আমাদের নৈতিক জীবন গঠনে আল কুরআনকে অনুসরণ করব।"
        },
        {
          "label": "গ",
          "question": "উদ্দীপকে জনাব 'ক' বর্ণিত বিষয়টি ব্যাখ্যা করো।",
          "explanation": "জনাব 'ক' বর্ণিত বিষয়টি বন্ধু নির্বাচনে রাসুল (স) যেসকল সতর্কতা দিয়েছেন সেদিকে নির্দেশ করে। বন্ধু নির্বাচন করা ইসলামি দৃষ্টিকোণ থেকে অত্যন্ত গুরুত্বপূর্ণ বিষয়। কেননা বন্ধুর প্রভাবে প্রভাবিত হওয়া, বন্ধুর সংস্পর্শে তার কর্মপদ্ধতি ও আদর্শের প্রতি আগ্রহী হওয়া মানুষের সাধারণ স্বভাব। এজন্য বন্ধু নির্বাচনের ক্ষেত্রে অত্যন্ত সাবধান ও সর্তক হতে হয়। রাসুল (স) উপমা দিতে গিয়ে বলেছেন, \"কোনো ব্যক্তি আতরওয়ালার কাছে গেলে সুঘ্রাণ পাবে আর কেউ কামারের কাছে গেলে দুর্গন্ধ পাবে\"। এমনিভাবে, বন্ধু যদি পাপাচারী ও খারাপ স্বভাবের হয়, তার বন্ধুও পাপাচারিতায় লিপ্ত হয়ে পড়ে। যেজন্য বন্ধু নির্বাচনের আগে অবশ্যই সম্ভাব্য ব্যক্তি সম্পর্কে প্রয়োজনীয় অনুসন্ধান করা কর্তব্য। আলোচ্য উদ্দীপকে আমরা দেখতে পাই, ইসমাল শিক্ষা বিষয়ের শিক্ষক জনাব 'ক' বন্ধু নির্বাচনে সতর্কতা বিষয়ক হাদিসটি অনুবাদ সহ ব্যাখ্যা করেন। হাদিসটি ছিল হযরত আবু হুরায়রা (রা.) থেকে বর্ণিত, রাসুল (স.) বলেছেন, \"মানুষ তার বন্ধুর দীন বা জীবনাদর্শ দ্বারা প্রভাবিত হয়। কাজেই তোমাদের প্রত্যেকেই যেন যাচাই করে নেয় কার সাথে সে বন্ধুত্ব করছে\"। এজন্য ধর্মপ্রাণ, সৎ ও আল্লাহভীরু ব্যক্তিরা বন্ধু নির্বাচিত হওয়ার যোগ্য। আর শত্রুস্থানীয় মুশরিক, ইহুদি, খ্রিস্টান এবং এমন -মুসলিম যারা অত্যধিক পাপের কাজে লিপ্ত তারা পরিত্যাজ্য। সুতরাং, জনাব 'ক' বর্ণিত বিষয়টি অত্যন্ত গুরুত্বপূর্ণ। যা আমাদের বন্ধু নির্বাচনে সচেতনতার বিষয়টি মনে করিয়ে দেয়।"
        },
        {
          "label": "ঘ",
          "question": "মানবজীবনে উদ্দীপকে বর্ণিত জনাব 'খ' এর বিশ্লেষিত বিষয়টির প্রভাব তোমার পাঠ্যবইয়ের আলোকে ব্যাখ্যা করো।",
          "explanation": "উদ্দীপকে জনাব 'খ' এর বিশ্লেষিত বিষয়টি ক্রোধ নিয়ন্ত্রণের শিক্ষা দেয়, যা মানবজীবনে ব্যাপক প্রভাব রাখে। আখলাকে যামিমার অন্যতম বৈশিষ্ট্য হলো, রাগ বা ক্রোধ নিয়ন্ত্রণে রাখা। মানুষের প্রাত্যহিক জীবনে অধিকাংশ বিশৃঙ্খলার পেছনে ক্রোধই প্রধান কারণ। ক্রোধ থেকে বেঁচে থাকা অত্যন্ত গুরুত্বপূর্ণ বিষয়, যার মাধ্যমে মানুষ কল্যাণ লাভ করতে পারে। ক্রোধ নিয়ন্ত্রণকারী মহান আল্লাহর দরবারে প্রকৃত বীর হিসেবে বিবেচিত হয়, যা উদ্দীপকের জনাব 'খ' এর বিশ্লেষণে ইঙ্গিত পাওয়া যায়। উদ্দীপকে জনাব 'খ' এমন একটি হাদিসের বিশ্লেষণ করেন, যে হাদিসের শিক্ষার মাধ্যমে একজন ব্যক্তি নিজেকে প্রকৃত বীর হিসেবে আল্লাহর দরবারে স্বীকৃতি লাভ করতে পারেন। প্রকৃতপক্ষে প্রকৃত বীর সেই যে ক্রোধের সময় নিজেকে নিয়ন্ত্রণ করতে পারে। শারীরিক শক্তিমত্তা মানুষের মূলশক্তি নয়। ব্যক্তি মল্লযুদ্ধে দৈহিক ক্ষমতা দিয়ে প্রতিপক্ষকে সহজেই পরাজিত করতে পারে। কেননা, কায়িক শক্তির প্রদর্শনী ছাড়া ব্যক্তিকে এখানে কিছুই করতে হয় না। রাসুল (স) বলেছেন- সেই ব্যক্তি শক্তিমান নয় যে মল্লযুদ্ধে সক্ষম; বরং শক্তিমান তো সেই ব্যক্তি যে ক্রোধের সময় নিজেকে নিয়ন্ত্রণ করতে সক্ষম। মানবজীবনে শান্তি এবং সফলতা অর্জনের জন্য ক্রোধ নিয়ন্ত্রণ করা অত্যন্ত জরুরী বিষয়। অহেতুক উত্তেজনা ও অর্থহীন আবেগ স্বাভাবিক মানবজীবন ব্যাহত করে। গুরুত্বপূর্ণ সময়ে অনিয়ন্ত্রিত ক্রোধ দেশ, জাতি ও সমাজ ধ্বংসের কারণ হয়ে দাঁড়াতে পারে। এজন্য ক্রোধ নিয়ন্ত্রণে রাখাই শ্রেষ্ঠ নীতি। উপরের আলোচনার পরিপ্রেক্ষিত্রে বলা যায়, ক্রোধের সময় নিজেকে নিয়ন্ত্রণে রাখতে হবে। কেননা এ অবস্থায় কোনো কাজ বা সিদ্বান্ত যথার্থ হয়না। সুতারাং, মানবজীবনে ক্রোধ নিয়ন্ত্রণের প্রভাব অত্যন্ত গুরুত্বপূর্ণ।"
        }
      ]
    },
    {
      "number": "5",
      "uddipok": "প্রফেসর আমিনুল ইসলাম তাঁর শিক্ষার্থীদের উদ্দেশ্যে বলেন- ইসলামের বিস্তৃতিতে নতুন নতুন সমস্যার উদ্ভব হলে এর সমাধানকল্পে ইসলামি পণ্ডিতগণ কঠোর সাধনা করে বিভিন্ন মাসয়ালা উদ্ভাবন করেন। কিন্তু নানা বিষয়ে তারা একমত হতে না পারায় কয়েকটি ধারার সৃষ্টি হয়। এদের একদল ছিলেন সিদ্ধান্ত গ্রহণে রক্ষণশীল। তারা কুরআন হাদিসের পাশপাশি মদিনাবাসী সাহাবাদের আমলকে গুরুত্ব দিতেন।",
      "tag": "RUMC 23",
      "sub_questions": [
        {
          "label": "ক",
          "question": "ইমাম শাফেয়ি (র) কখন জন্মগ্রহণ করেন?",
          "explanation": "১৫০ হিজরিতে ইমাম শাফিয়ি (র) জন্মগ্রহণ করেন।"
        },
        {
          "label": "খ",
          "question": "'ইমাম আবু হানিফা ফিকহশাস্ত্রে পথিকৃৎ'- ব্যাখ্যা করো।",
          "explanation": "ইসলামি আইন বিন্যস্ত ও বিধিবদ্ধ করার মূল কৃতিত্ব ইমাম আবু হানিফা (র)-এর। শরিয়া আইন রচনায় নিয়োজিত ফকিহগণ কুরআন ও সুন্নাহ থেকে জ্ঞান আহরণ করতেন, সাথে সাথে প্রত্যক্ষ বা পরোক্ষভাবে তা সমাজে প্রচলিত করে তুলতেন। ইরাকের ফকিহগণ স্বীয় রায় ও যুক্তিকে প্রাধান্য দিতেন আবার মদিনার ফকিহরা তাদের আমলকে প্রাধান্য দিতেন। এভাবে দৃষ্টিভঙ্গির পার্থক্যের কারণে বিভিন্ন মতবিরোধ দেখা দেয়। তখন ইমাম আৰু হানিফা (র) বিক্ষিপ্তভাবে ছড়ানো ছিটানো বিধানগুলোকে এক স্থানে সন্নিবেশিত করে উসুলে ফি প্রণয়ন' করেন। ফিশাস্ত্রের পথিকৃৎ হিসেবে নিজেকে অনন্য উচ্চতায় অধিষ্ঠিত করেন।"
        },
        {
          "label": "গ",
          "question": "উদ্দীপকে কোন মাযহাবের কথা বলা হয়েছে? ব্যাখ্যা করো।",
          "explanation": "উদ্দীপকে মালিকি মাযহাবের কথা বলা হয়েছে। ইমাম মালিক বিন আনাস (র) যে মাযহাব প্রতিষ্ঠা করেন তাকে মালিকি মাযহাব বলে। এ মাযহাবে হাদিস বিচারে যুক্তিগ্রাহ্যতার দিকটিকে লক্ষ রাখলেও কদাচিৎ কিয়াসের অনুসন্ধান করা হয়েছে। এ কারণে এ মাযহাবকে অধিকতর রক্ষণশীল বলে মনে করা হয়। ইমাম মালিক এবং তার শিষ্যবৃন্দ মদিনাকে কেন্দ্র করে ইসলামি আইন অনুশীলন, প্রশিক্ষণ ও গবেষণা কাজে লিপ্ত ছিলেন বলে তাদের প্রতিষ্ঠিত ও পরিচালিত মাযহাবকে হিজাযি মত বলা হয়। মালিকি মাযহাবের মূলভিত্তি হলো মদিনাবাসীর আমল। কেননা মদিনা হচ্ছে ইসলামের লালনক্ষেত্র। প্রফেসর আমিনুল ইসলামের বক্তব্যে যার ইঙ্গিত পাওয়া যায়। উদ্দীপকের প্রফেসর আমিনুল ইসলাম বলেন- ইসলামের বিস্তৃতিতে নতুন নতুন সমস্যার উদ্ভব হয়। ইসলামের ফকিহগণ কঠোর সাধনা করে এসব সমস্যার সমাধান দেন। কিন্তু নানা বিষয়ে একমত হতে না পারায় কয়েকটি পথ সৃষ্টি হয়। এদেরকে মাযহাব বলে। এর মধ্যে একটি হলো মালিকি মাযহাব যা রক্ষণশীল মাযহাব হিসেবে বিবেচিত। এ মাযহাবে মদিনাবাসীর মতামতকে বেশি গুরুত্ব দেওয়া হয়।"
        },
        {
          "label": "ঘ",
          "question": "উদ্দীপকে উল্লেখিত মুসলিম পণ্ডিতদের সাধনা ইসলামি শরিয়ায় কীরূপ প্রভাব ফেলে? বিশ্লেষণ করো।",
          "explanation": "উদ্দীপকে উল্লেখিত মুসলিম পণ্ডিতদের সাধনা ইসলামি শরিয়ার বিভিন্ন হুকুম আহকাম প্রণয়নে গুরুত্বপূর্ণ প্রভাব ফেলে। মহানবি (স)-এর জীবদ্দশায় যেকোনো সমস্যা ওহি নাজিলের মাধ্যমে আল্লাহ পাক সমাধান করে দিতেন। কিন্তু নবি (স)-এর ইন্তেকালের পর কুরআন নাজিলের ধারার পরিসমাপ্তি ঘটে। তখন উদ্ভূত সমস্যা সমাধানের জন্য ফিকহশাস্ত্র উদ্ভাবনের প্রয়োজন পড়ে। আবার কুরআন-সুন্নাহর বিধান পালন করা সবার জন্য অপরিহার্য। কিন্তু সাধারণ মানুষের পক্ষে কুরআন- সুন্নাহ থেকে বিধান বের করে আমল করা অসম্ভব। তাই মুসলিম পণ্ডিতদের মাধ্যমে ফিক্‌হশাস্ত্রের উৎপত্তি হয়। এতে মতামতের ভিন্নতার কারণে বিভিন্ন মাযহাব সৃষ্টি হয়। এ কথাই উদ্দীপকে উল্লেখ করা হয়েছে। উদ্দীপকে উল্লেখিত মুসলিম পণ্ডিত বলতে মুজতাহিদদের বোঝানো হয়েছে যারা উদ্ভাবিত নতুন নতুন সমস্যার শরয়ি সমাধান দিতেন। কিন্তু নানা বিষয়ে মুজতাহিদদের মধ্যে মতৈক্য না হওয়ায় সৃষ্টি হয় মাযহাব। আর এভাবে পৃথিবীতে প্রধানত চারটি মাযহাবের প্রসার ঘটে। যার মাধ্যমে সাধারণ মানুষের জন্য শরিয়ত তথা কুরআন-সুন্নাহর বিধান পালন করা সহজ হয়েছে। সুতরাং উপরের আলোচনার আলোকে বোঝা যায়, ইসলামি আইন কানুন সহজে বোধগম্য ও পালন করার পেছনে মুসলিম পণ্ডিতগণের ভূমিকা রয়েছে।"
        }
      ]
    },
    {
      "number": "6",
      "uddipok": "জনাব 'দ' ও 'ধ' দুই বন্ধু। তারা সুরা বাকারায় বর্ণিত কিছু আয়াত নিয়ে আলোচনা করছিলেন। 'দ' বললেন, এ সুরায় আল্লাহ তায়ালা এমন কিছু মানুষ সম্পর্কে বলেন, তারা বোবা, বধির ও অন্ধ। সুতরাং তারা ফিরতে পারবে না। অপরদিকে জনাব 'ধ' 'ওয়া ইন কুনতুম ফি রাইবিম মিম্মা নাযঝালনা আলা আবদিনা...' আয়াতটি তিলাওয়াত করে শুনান।",
      "tag": "RUMC 23",
      "sub_questions": [
        {
          "label": "ক",
          "question": "'যালিকাল কিতাবু' অর্থ কী?",
          "explanation": "যালিকাল কিতাবু অর্থ-এই কিতাবটি।"
        },
        {
          "label": "খ",
          "question": "সালাতের ২টি নৈতিক শিক্ষা ব্যাখ্যা করো।",
          "explanation": "সালাত মানুষকে শৃঙ্খলাবোধ এবং আনুগত্যের শিক্ষা দেয়। সালাত আদায় করলে মানুষের মনে আল্লাহর ভয় সৃষ্টি হয়। এই ভয় থেকে মানুষ আপকর্ম থেকে দূরে থােেক এবং চরিত্রবান হয়। নিয়মমাফিক প্রতিদিন পাঁচবার জামাতে সালাত আদায় মুসলিদেরকে সকল ভেদাভেদ ভুলে পারস্পরিক সৌহার্দ ও সম্প্রীতির বন্ধনে আবদ্ধ করে। এছাড়াও সালাত ব্যক্তির মধ্যে পরিশুদ্ধ ও পবিত্র চেতনার জন্ম দেয়, ফলে মানুষের মধ্যে শৃঙ্খলাবোধ আসে। নিয়মিত নামাজ আদায়ের ফলে আল্লাহর প্রতি অনুগত্যের বাস্তবিক শিক্ষা হয়ে যায়।"
        },
        {
          "label": "গ",
          "question": "জনাব 'ধ' এর তিলাওয়াতকৃত আয়াতটি কোন বিষয়ের প্রতি ইঙ্গিত প্রদান করেছে? ব্যাখ্যা করো।",
          "explanation": "জনাব 'ধ' এর তিলাওয়াতকৃত আয়াতটি দ্বারা আল-কুরআনের সত্যতা ও যথার্থতা নিয়ে কাফিরদের সন্দেহপ্রবণের বিষয়ের প্রতি ইঙ্গিত প্রদান করেছে। আল-কুরআন আল্লাহর পক্ষ থেকে হযরত মুহাম্মদ (স)-এর ওপর সন্দেহাতীতভাবে নাজিল হয়েছে। এ মহাগ্রন্থ সব রকমের বিতর্কের ঊর্ধ্বে। এটি সর্বশ্রেষ্ঠ আসমানি গ্রন্থ। এ আসমানি গ্রন্থের বক্তব্য সন্দেহাতীত ও সংশয়হীন। কিন্তু একদল কাফির এ বিষয়টি নিয়ে সন্দেহ প্রকাশ করে। যা উল্লিখিত আয়াতেও প্রকাশ পেয়েছে। জনাব 'ধ' এর তিলাওয়াতকৃত আয়াতটির অর্থ হলো- \"আর যদি তোমরা সন্দেহপ্রবণ ও সংশয়পন্ন হও।\" আয়াতটির মাধ্যমে কাফিরদের মধ্যে সেইসব লোকদের বোঝানো হয়েছে, যারা আল-কুরআনের সত্যতা ও যাথার্থতা নিয়ে প্রশ্ন তোলে। তারা মনে করে, আল-কুরআন মহান আল্লাহর পক্ষ থেকে নাজিল হয়নি। অথচ আল-কুরআন সন্দেহাতীত ও সংশয়হীন একটি মহাগ্রন্থ। এর বিষয়বস্তু অলৌকিক, উপস্থাপনা অনন্য, শব্দচয়ন ও রচনাশৈলী অভিনব। এজন্য আল্লাহ তায়ালা অন্যত্র বলেন, 'এটি সেই কিতাব, যাতে কোনো সন্দেহ নেই' (সুরা আল-বাকারা: ২)।"
        },
        {
          "label": "ঘ",
          "question": "জনাব 'দ' কাদের প্রতি ইঙ্গিত প্রদান করেছেন? প্রসঙ্গ উল্লেখ পূর্বক বিষয়টির মর্ম ব্যাখ্যা করো।",
          "explanation": "জনাব 'দ' মুনাফিকদের প্রতি ইঙ্গিত প্রদান করেছেন। অন্তরে কুফর, শিরক ও অবাধ্যতা গোপন রেখে মুখে মুমিনসুলভ বাক্য উচ্চারণ এবং লোক দেখানো ইবাদত সম্পন্ন করার নাম নিফাক। আর যে ব্যক্তি এমন আচরণ করে সে মুনাফিক। মুনাফিকরা অন্তরের দিক দিয়ে অবাধ্য এবং মিথ্যাবাদী। তারা গোপনে নানা অপরাধমূলক কাজ করে বেড়ায়। মহান আল্লাহ সুরা বাকারার ২য় বুকুর আয়াতসমূহে মুনাফিকদের চারিত্রিক বৈশিষ্টের স্বরূপ উন্মোচন করেছেন, যা উদ্দীপকে জনাব 'দ' এর ইঙ্গিতকৃত লোকদের সাথে সাদৃশ্যপূর্ণ। উদ্দীপকে আমরা দেখতে পাই, জনাব 'দ' আলোচনার সময় বললেন, সুরা বাকারায় আল্লাহ তায়ালা এমন কিছু মানুষ সম্পর্কে বলেছেন যারা বোবা, বধির ও অন্ধ। সুতরাং, তারা ফিরতে পারবে না। এর দ্বারা প্রতীয়মান হয় এখানে তিনি মুনাফিকদের সম্পর্কে আলোচনা করেছেন। মুনাফিকরা সত্যকে জনার পরও মনে-প্রাণে তা গ্রহণ করে না। তারা ইসলামের সত্য বাণী শোনার পরও না শোনার ভান করে এজন্য তারা বধির। তাদের মুখ আছে কিন্তু মুখ দিয়ে ইসলামের সত্য বাণী বলতে চায় না, এজন্য তারা বোবা। আর তাদের চোখ আছে কিন্তু তা দিয়ে তারা সত্যকে দেখে না, এজন্য তারা অন্ধ। মুনাফিকরা সত্যের পথে, ইসলামের পথে প্রত্যাবর্তন করবে না। তারা সবসময় ঐশী আলোয় আলোকিত পথ থেকে দূরে গিয়ে অন্ধকারেই নিমজ্জিত থাকতে চায়। তাই তাদের জন্য রয়েছে জাহান্নামের নিচতম স্তর। সার্বিক আলোচনার ভিত্তিতে বলা যায়, জনাব 'দ' এর আলোচনায় মুনাফিকদের বৈশিষ্ট্য এবং তাদের করুণ পরিণতি উঠে এসেছে। আর মুনাফিকরা কখনো সত্যকে গ্রহণ করতে চায়না বিধায় তাদের করুণ পরিণতি অবশ্যম্ভাবী"
        }
      ]
    },
    {
      "number": "7",
      "uddipok": "‘ক' একজন ব্যবসায়ী। তিনি প্রতি বছর একটি নির্দিষ্ট সময়ে নিজ সম্পদ হিসেব করে এর নির্দিষ্ট অংশ গরিব-দুঃখিদের মাঝে কর্মসংস্থান মূলক কর্মকান্ড পরিচালনার জন্য বিতরণ করেন। পক্ষান্তরে তার বন্ধু 'খ' একটি নির্দিস্ট মাসে রাতের শেষ প্রহরে খানা গ্রহণ করে সারাদিন পানাহার এবং ইন্দ্রিয়তৃপ্তি লাভ থেকে বিরত থাকেন। বিষয়টি জেনে স্থানীয় ইমাম বলেন, 'তার এ কর্মের প্রতিদান বিচার দিবসে আল্লাহ তায়ালা নিজ হাতে তাকে দান করবেন।",
      "tag": "RUMC 23",
      "sub_questions": [
        {
          "label": "ক",
          "question": "হজ কী?",
          "explanation": "নির্দিষ্ট দিনসমূহে নির্ধারিত পদ্ধতিতে 'আল্লাহর সন্তুষ্টি লাভের উদ্দেশ্যে পবিত্র কাবাঘর তাওয়াফ ও সংশ্লিষ্ট স্থানসমূহে বিশেষ কার্যাদি সম্পাদন করাকে হজ বলে।"
        },
        {
          "label": "খ",
          "question": "ইজমার বুকনগুলো সংক্ষেপে ব্যাখ্যা করো।",
          "explanation": "ইজমার বুকন দুইটি-আযিমত ও রুখসাত। আযিমত হলো প্রবল ইচ্ছা, দৃঢ় সংকল্প। সকল মুজতাহিদের একযোগে এমন কাজ শুরু করা বা এমন কথা বলাকে আধিমত বলে, যা তাদের একমত হওয়ার বিষয়টি সন্দেহাতীতভাবে প্রমাণ করে। যেমন- তারা কোনো বিষয়ে বললেন, 'আমরা এর ওপর একমত হলাম। আর রুখসাত অর্থ অথকাশ। ইসলামি পরিভাষায় রুখসাত হলো কোনো বিষয়ে কথায় বা কাজে মুজতাহিদদের একটি অংশের একমত হওয়া। অবশিষ্টরা সে বিষয়ে মৌনতা অবলম্বন করবেন"
        },
        {
          "label": "গ",
          "question": "জনাব 'ক' এর কর্মকাণ্ডে ইসলামের কোন ইবাদতটি ফুটে উঠেছে? উক্ত ইবাদতের সামাজিক গুরুত্ব ব্যাখ্যা করো।",
          "explanation": "জনাব 'ক' এর কর্মকান্ডে ইসলামের মৌলিক ইবাদত জাকাত ফুটে উঠেছে, যার সামাজিক গুরুত্ব অপরিসীম। ইসলামের পাঁচ স্তম্ভের মধ্যে জাকাত তৃতীয়। এটি একটি আর্থিক ইবাদত এবং ইসলামি অর্থব্যবস্থার মূলভিত্তি। জাকাত শব্দের অর্থ প্রাচুর্য লাভ করা, সংশোধন করা ইত্যাদি। নিসাব পরিমাণ ধন-সম্পদের যে নির্ধারিত অংশ নির্দিষ্ট খাতে ব্যয় করা মানুষের ওপর অবশ্য কর্তব্য তাকে জাকাত বলে। জনাব 'ক' এ ইবাদতটি পালন করেন। উদ্দীপকের জনাব 'ক' প্রতি বছর একটি নির্দিষ্ট সময়ে নিজ সম্পদ হিসেব করে এর নির্দিষ্ট অংশ গরিব-দুঃখিদের মাঝে কর্মসংস্থানমূলক কর্মকান্ড পরিচালনা করে ইসলামের মৌলিক ইবাদত জাকাত আদায় করেন। জাকাত সমাজে ইতিবাচক প্রভাব ফেলে। জাকাত সমাজে সহানুভূতির সৃষ্টি করে। জাতি, ধর্ম, বর্ণ ও অঞ্চল নির্বিশেষে সমাজের সব মানুষের কল্যাণ সাধন করে। তাছাড়া এর মাধ্যমে সামাজিক নিরাপত্তা প্রতিষ্ঠিত হয়। কেননা অর্থাভাবে বাধ্য হয়ে মানুষ অন্যায় করে, ডাকাতি বা ছিনতাইয়ে লিপ্ত হয়। ফলে সমাজে নিরাপত্তাহীনতা সৃষ্টি হয়। মানুষ তার জীবন ও সম্পদ নিয়ে শংকাগ্রস্ত হয়ে পড়ে। জাকাতের সুপ্রভাব বেকার ও অভাবী লোকদের হারাম উপার্জন এবং চুরি, ডাকাতি ও ছিনতাইয়ের কবল থেকে সমাজকে নিরাপত্তা দান করে।"
        },
        {
          "label": "ঘ",
          "question": "জনাব 'খ' এর ইবাদতটি চিহ্নিতপূর্বক স্থানীয় ইমামের মন্তব্যটি মূল্যায়ন করো।",
          "explanation": "উদ্দীপকের জনাব 'খ' এর ইবাদতটি হলো সাওম। আর সাওমের প্রতিদান সম্পর্কিত স্থানীয় ইমামের মন্তব্যটি যথার্থ। সাওম শব্দের অর্থ বিরত থাকা বা আত্মসংযম করা। সাওম এর প্রচলিত নাম রোজা যা ফারসি ভাষার শব্দ। শরিয়তের পরিভাষায়, রমজান মাসে সাওমের নিয়তে সুবহে সাদিক থেকে সূর্যাস্ত পর্যন্ত পানাহার ও যৌনক্রিয় থেকে বিরত থাকাকে সাওম বলে। 'খ' একটি নির্দিষ্ট মাসে রাতের শেষ প্রহরে খাবার গ্রহণ করে সারাদিন পানাহার এবং ইন্দ্রিয়তৃপ্তি লাভ থেকে বিরত থাকেন। শেষ রাতে পানাহার করে সারাদিন কিছু না খেয়ে সন্ধ্যায় এক গ্লাস শরবত ও খাবার খান। অর্থাৎ তিনি সাওম পালন করেন। ধর্মীয় দিক থেকে সাওমের অনেক গুরুত্ব রয়েছে। সব সৎকাজের প্রতিদান আল্লাহ দশ গুণ থেকে সাতশত গুণ পর্যন্ত বাড়িয়ে দেবেন। সাওমের প্রতিদান সম্পর্কে আল্লাহ তায়ালা বলেন, 'সাওম আমার জন্য আর আমি নিলেই এর প্রতিদান দেবো' (বুখারি ও মুসলিম)। উদ্দীপকের স্থানীয় ইমাম জনাব 'খ' এর রোজা রাখার প্রসঙ্গে বলেন, 'তার এ কর্মের প্রতিদান বিচার দিবসে মহান আল্লাহ নিজ হাতে তাকে দান করবেন।' তাই বলা যায়, এ উক্তিটি ইসলামি শরিয়তের আলোকে যথার্থ।"
        }
      ]
    },
    {
      "number": "8",
      "uddipok": "‘ড' একাদশ শ্রেণিতে ভর্তি হয়ে ইসলামিক স্টাডিজ বিষয় নিয়ে কোরআন ও হাদিস থেকে গবেষণালব্ধ এবং উদ্ভাবিত ইসলামের ব্যবহারিক মাসআলাসমূহ সম্পর্কে জ্ঞান অর্জন করতে পারছে। অপরদিকে 'ঢ' কোনো মাযহাব মানতো না। কিন্তু মসজিদের ইমাম সাহেবের মর্মস্পর্শী বক্তব্য শুনে মদিনাবাসীদের আমল যে মাযহাবে সর্বাধিক গুরুত্ব পেয়েছে সে উক্ত মাযহাবের একজন ইমামের অনুসরণ করা শুরু করে।",
      "tag": "RUMC 23",
      "sub_questions": [
        {
          "label": "ক",
          "question": "'মুসনাদে আহমদ' এ সংকলিত হাদিস সংখ্যা কত?",
          "explanation": "'মুসনাদে আহমদ' এ সংকলিত হাদিস সংখ্যা হলো- চল্লিশ হাজার।"
        },
        {
          "label": "খ",
          "question": "'মুজতাহিদগণ ভুল করলেও প্রতিদান প্রাপ্ত হবেন' ব্যাখ্যা করো।",
          "explanation": "মুজতাহিদ ভুল করলেও তিনি তার প্রতিদান থেকে বঞ্চিত হবেন না। কুরআন ও হাদিসের আলোকে যিনি যাবতীয় প্রশ্নের সমাধান পেশ করতে সক্ষম তিনিই মুজতাহিদ। মুজতাহিদগণ কুরআন ও হাদিসে ছড়িয়ে-ছিটিয়ে থাকা মুক্তাসম সূক্ষ্ম জ্ঞানসমূহকে বিন্যস্ত করে আমলের উপযোগী করেন আর এ কাজ করতে গিয়ে যদি ভুল হয় তাহলে তা মার্জনীয় এবং এর জন্যও প্রতিদানের কথা বলা হয়েছে। রাসুল (স) বলেন, যখন হাকিম সঠিক ইজতিহাদ করেন, তখন তার জন্য দুটি প্রতিদান থাকে। আর ইজতিহাদে ভুল করলে একটি প্রতিদান পাবেন।"
        },
        {
          "label": "গ",
          "question": "উদ্দীপকে 'ড' যে বিষয়ে জ্ঞান অর্জন করছে তা চিহ্নিতপূর্বক বিষয়টির প্রয়োজনীয়তা ব্যাখ্যা করো।",
          "explanation": "উদ্দীপকের 'ড' ফিকহশাস্ত্র সম্পর্কে জ্ঞান অর্জন করেছে যার প্রয়োজনীয়তা অপরিসীম। ফিক্‌ শব্দের অর্থ- বুদ্ধিমত্তা, অনুধাবন, জ্ঞান, প্রজ্ঞা ও সূক্ষ্মদর্শিতা। ইসলামি পরিভাষায় ফিশাস্ত্র হলো বিশুদ্ধ দলিল প্রমাণাদি সহকারে মানুষের কর্মসংক্রান্ত ব্যাপারে শরিয়তের হুকুম আহকাম সম্পর্কিত জ্ঞানশাস্ত্র। মূলত, যে শাস্ত্রে শরিয়তের হুকুম আহকাম সন্নিবেশিত হয়েছে সেটাই ফিকহশাস্ত্র। আমিন এ শাস্ত্রেরই জ্ঞান অর্জন করেছে। উদ্দীপকের আমিন ইসলামের ব্যাবহারিক মাসয়ালাসমূহ সম্পর্কে ফিকহশাস্ত্রের মাধ্যমে জ্ঞান অর্জন করতে পারছে। বস্তুত ইসলামি আইন জানার জন্য ফিক্‌হশাস্ত্রের প্রয়োজনীয়তা অপরিসীম। কেননা ফিকহশাস্ত্র ইসলামি শরিয়তের ব্যাবহারিক দিকের প্রধান ভিত্তি। সর্বসাধারণের জন্য দীনকে সহজবোধ্য করার এ এক অসাধারণ পদ্ধতি। কাজেই জীবনব্যবস্থা সংবলিত আহকামে শরিয়ত গ্রন্থকারে লিপিবদ্ধ করা না হলে সাধারণ মানুষের পক্ষে-আল্লাহর আইন অনুযায়ী জীবন গড়ে তোলা সম্ভবপর হবে না। এর মাধ্যমে সব দেশ ও কালের মুসলিমগণ অত্যন্ত সহজ ও স্বাচ্ছন্দ্যে দীনের অনুশীলন করতে পারেন। আবার ফিকহের মাহাত্ম্য, গুরুত্ব ও মর্যাদা সম্পর্কে হাদিসে অসংখ্য বর্ণনা রয়েছে। ইমাম বায়হাকি (র) দারে কুতনিতে বর্ণনা করেছেন- لِكُلِّ شَيْءٍ عِبَادٌ وَعَبَادُ هُذَا الدِّينِ الْفِقْهُ অর্থ: 'প্রত্যেক বস্তুরই খুঁটি রয়েছে। আর এ দীন ইসলামের খুঁটি হলো ফি'। পরিশেষে বলা যায় যে, ফিশাস্ত্রের গুরুত্ব ও প্রয়োজনীয়তা অস্বীকার করা যায় না।"
        },
        {
          "label": "ঘ",
          "question": "ইমাম সাহেবের বক্তব্যে উদ্বুদ্ধ হয়ে 'ট' কোন মাযহাব অনুসরণ করা শুরু করেছে? উক্ত মাযহাবের বৈশিষ্ট্য ব্যাখ্যা করো।",
          "explanation": "ইমাম সাহেবের বক্তব্যে উদ্বুদ্ধ হয়ে 'ঢ' মালিকি মাযহাব অনুসরণ করা শুরু করেছে। ইমাম মালিক বিন আনাস (র) যে মাযহাব প্রতিষ্ঠা করেন তাকে মালিকি মাযহাব বলে। এ মাযহাবে হাদিস বিচারে যুক্তিগ্রাহ্যতার দিকটি লক্ষ রাখলেও কদাচিৎ কিয়াসের অনুসন্ধান করা হয়েছে। এ কারণে এ মাযহাবকে অধিকতর রক্ষণশীল বলে মনে করা হয়। মালিকি মাযহাবের মূলভিত্তি হলো মদিনাবাসীর আমল। এ মাযহাবের বৈশিষ্ট্য হলো- এ মাযহাব সব যুক্তি তর্কের ওপর কুরআন ও হাদিসের দলিলকে প্রাধান্য দেয়। এ মাযহাবে সর্বাধিক গুরুত্ব পেয়েছে কুরআন মাজিদ তারপর সর্বাধিক গুরুত্ব ধরা হয় হাদিসের উপর। উদ্দীপকের জনাব 'ঢ' ইমাম সাহেবের বক্তব্যে উদ্বুদ্ধ হয়ে একই মাযহাব মানা শুরু করেছে। উদ্দীপকে আমরা দেখতে পাই, জনাব 'ঢ' মাযহাব মানতো না। মসজিদের ইমাম সাহেবের মর্মস্পর্শী বক্তব্য শুনে মদিনাবাসীর আমল যে মাযহাবে সর্বাধিক গুরুত্ব পেয়েছে সেই মাযহাবের এক ইমামকে অনুসরণ শুরু করে। যা মালিকি মাযহাবের বৈশিষ্ট্যের সাথে সাদৃশ্য রাখে। এ মাযহাবের স্বতন্ত্র কিছু বৈশিষ্ট্য রয়েছে যার মাধ্যমে এ মাযহাবকে অন্যান্য মাযহাব থেকে আলাদা করেছে। এ মাযহাবের মূলভিত্তি হলো মদিনাবাসীর আমল। মদিনার অধিবাসী হিসেবে ইমাম মালিক (র)-এর প্রতি একটু বেশিই গুরুত্ব দিয়েছিলেন। মালিকি ফিকহে কিয়াসের ব্যাপক ব্যবহার করেছে। তাছাড়া এ মাযহাবে 'ইসতিসলাহ'-কে মুসলিম আইনের পঞ্চম উৎস হিসেবে বিবেচনা করা হয়েছে। আর এ মাযাহাবে অমুসলিমদের পূর্ণ স্বাধীনতা ও অধিকার দেওয়া হয়নি। উপরের আলোচনার প্রেক্ষিতে বলা যায়, ইমাম সাহেবের বক্তব্যে উদ্বুদ্ধ হয়ে 'ঢ' মালিকি মাযহাব অনুসরণ করা শুরু করেছে। আর অন্যান্য মাযহাব থেকে এর প্রধান বৈশিষ্ট্য হিসেবে ধরা হয় এ মাযহাবে মদিনাবাসীর আমল ও তাদের প্রথা প্রাধান্য পেয়েছে।"
        }
      ]
    },
    {
      "number": "9",
      "uddipok": "জনাব 'ত' ও জনাব 'থ' ফিক্‌হ শাস্ত্র নিয়ে আলোচনা করছিলেন। জনাক 'ত' বলেন, ইসলামি বিধি-বিধান ও মূলনীতির প্রধান উৎস কুরআন মাজিদা ও হাদিস। কিন্তু এ উৎস দুটিতে ইসলামি আইন-কানুন ধারাবাহিকভাবে বিন্যস্ত হয়নি। ফলে একপর্যায়ে সরাসরি কুরআন ও হাদিস থেকে সাধারণ মানুষ ও অনারবদের জন্য বিধান গ্রহণ অসম্ভব হয়ে দেখা দিয়েছিল। এরই প্রেক্ষিতে মুসলিম মনীষীদের নিষ্ঠা ও আন্তরিকতাপূর্ণ গবেষণায় ইসলামি আইনবিজ্ঞান স্বতন্ত্ররূপে যাত্রা শুরু করে। অপরদিকে জনাব 'থ' ১৫০ হিজরিতে জন্মগ্রহণকারী একজন ফকিহর মাযহাবের কিছু বৈশিষ্ট্য আলোচনা করলেন।",
      "tag": "RUMC 23",
      "sub_questions": [
        {
          "label": "ক",
          "question": "আশারিয়া কোন মাযহাবের অন্তর্ভুক্ত?",
          "explanation": "'আশারিয়া' দার্শনিক মাযহাবের অন্তর্ভুক্ত।"
        },
        {
          "label": "খ",
          "question": "ফিক্‌হশাস্ত্র বলতে কী বোঝায়?",
          "explanation": "ইসলামি আইনশাস্ত্রকে ফিকহশাস্ত্র বলা হয়। ফিকহ শব্দের অর্থ- বুদ্ধিমতা, অনুধাবন, জ্ঞান, প্রজ্ঞা ও সূক্ষ্মদর্শিতা। ইসলামি পরিভাষায় ফিকহশাস্ত্র হলো- বিশুদ্ধ দলিল-প্রমাণাদি সহকারে মানুষের কর্মসংক্রান্ত ব্যাপারে শরিয়তের হুকুম আহকাম সম্পর্কিত জ্ঞানশাস্ত্র। মূলত যে শাস্ত্রে শরিয়তের হুকুম আহকাম সন্নিবেশিত হয়েছে সেটাই ফিক্‌হশাস্ত্র। ইমাম আবু হানিফার ফিকহুল আকবর অন্যতম ফিক্‌হশাস্ত্র।"
        },
        {
          "label": "গ",
          "question": "জনাব 'থ' বর্ণিত বিষয়টি ব্যাখ্যা করো।",
          "explanation": "জনাব 'থ' এর বর্ণনায় শাফিঈ মাযহাবের বিষয়টি উঠে এসেছে। ইমাম শাফেয়ি (র) যে মাযহাব প্রতিষ্ঠা করেন সেটা শাফিঈ মাযহাব। তিনি ১৫০ হিজরিতে ফিলিস্তিনের গাজা প্রদেশে জন্মগ্রহণ করেন। ১৯৫ হিজরিতে তিনি হানাফি ও মালিকি মাযহাবের সমন্বয়ে একটি মাযহাব গড়ে তোলেন। পরবর্তীতে তিনি বেশকিছু পরিবর্তন করে মিসরে শাফিঈ মাযহাব প্রতিষ্ঠা করেন। এ মাযহাব মধ্যমপন্থি। এর কিছু বৈশিষ্ট্য হলো এখানে ইজমা ও কিয়াস অত্যন্ত উদারভাবে ব্যবহৃত হয়েছে। শাফিউ মাযহাবে কুরআন ও হাদিসের বিভিন্ন বিধানে সমন্বয় সাধনের চেষ্টা করা হয়েছে। এ মাযহাবে আল-কুরআনের সুস্পষ্ট ভাষ্যকে দলিল হিসেবে গ্রহণ করে তা বাহ্যিকভাবে প্রয়োগ করা হয়েছে। তাছাড়া এখানে হাদিসকে দ্বিতীয় পর্যায়ের দলিল হিসেবে বিবেচনা করা হয়। আর মদিনার হাদিসকে নিঃশর্তভাবে গ্রহণ করার পাশাপাশি এ মাযহাবে তাবেয়িদের যুগ পরবর্তী ইজমাকে বৈধ বিবেচনা করা হয়নি। উদ্দীপকে আমরা দেখতে পাচ্ছি, জনাব 'থ' ১৫০ হিজরিতে জন্মগ্রহণকারী একজন ফকিহের মাযহাবের কিছু বৈশিষ্ট্য আলোচনা করলেন। আর প্রসিদ্ধ মাযহাব প্রণেতা ইমাম শাফেয়ি (র)-এর জন্মও হয়েছিল ১৫০ হিজরিতে। সুতরাং, উদ্দীপকে উল্লিখিত ফকিহ্ দ্বারা ইমাম শাফেয়িকে বুঝানো হয়েছে এবং মাযহাব দ্বারা তারই মাযহাবকে বোঝানো হয়েছে। অন্যান্য মাযহাবের পাশাপাশি এ মাযহাবও বেশকিছু বৈশিষ্ট্যে বৈশিষ্ট্যমণ্ডিত।"
        },
        {
          "label": "ঘ",
          "question": "জনাব 'ত' কোন বিষয়ের প্রতি ইঙ্গিত করেছেন? বিষয়টির গুরুত্ব বিশ্লেষণ করো।",
          "explanation": "জনাব 'ত' ফিকহশাস্ত্রের প্রতি ইঙ্গিত করেছেন। ইসলামি শরিয়তে ফিকহের গুরুত্ব অপরিসীম। ফিক্‌হ্ন হলো কুরআন-সুন্নাহ থেকে বিবেক-বুদ্ধি ছারা উদঘাটিত জ্ঞান। ইসলামি বিধি-বিধান ও মূলনীতির প্রধান উৎস হলো কুরআন মাজিদ ও হাদিস। কিন্তু এ উৎস দুটিতে ইসলামি আইন-কানুন ধারাবাহিকভাবে বিন্যস্ত করা হ্যানি। বরং কুরআন হাদিসের বিস্তৃত অংগনে বিক্ষিপ্ত আকারে এ বিধিবিধান গ্রন্থিত ছিল। এরই পরিপ্রেক্ষিতে মুসলিম মনীষীদের নিষ্ঠা ও আন্তরিক গবেষণায় স্বতন্ত্ররূপে ফিকাহশাস্ত্রের যাত্রা শুরু হয়। জনাব 'ত' এর আলোচনাতেও ফিকহশাস্ত্রের বিষয়টি ফুটে উঠেছে। উদ্দীপকে জনাব 'ত' বলেন, ইসলামি বিধি-বিধান ও মূলনীতির প্রধান উৎস কুরআন মাজিদ ও হাদিস। কিন্তু এ উৎস দুটিতে ইসলামি আইন কানুন ধারাবাহিকভাবে বিন্যস্ত না হওয়ার ফলে সাধারণ মানুষ ও অনারবদের জন্য বিধান গ্রহণ অসম্ভব হয়ে দেখা দিয়েছিল। এরই পরিপ্রেক্ষিত্রে মুসলিম মনীষীদের নিষ্টা ও আন্তরিকতাপূর্ণ গবেষণায় ইসলামি আইনবিজ্ঞান স্বতন্ত্ররূপে যাত্রা শুরু করে। যা স্পষ্টভাবে ফিকহশাস্ত্রের দিকে নির্দেশ করে। ইসলামি বিধান নির্ধারণে ইলমে ফিকাহ অন্যন্ত গুরুত্বপূর্ণ ভূমিকা পালন করে। কেননা ফিকহশাস্ত্রের ইসলামি শরিয়তের ব্যাবহারিক দিকের প্রধান ভিত্তি। সর্বসাধারণের জন্য দীনকে সহজবোধ্য করার এ এক অসাধারণ পদ্ধতি। কাজেই জীবনব্যবস্থা সংবলিত আহকামে শরিয়ত গ্রন্থকারে লিপিবদ্ধ করা না হলে সাধারণ মানুষের পক্ষে আল্লাহর আইন অনুযায়ী জীবন গড়ে তোলা সম্ভবপর হবে না। তাছাড়া ফিকহের মাধ্যমে সব দেশ ও কালের মুসলিমগণ অত্যন্ত সহজ ও স্বাচ্ছন্দে দীনের অনুশীলন করতে পারেন। এ প্রসঙ্গে ইমাম বায়হাকী (র) বলেন, \"প্রত্যেক বস্তুরই খুঁটি রয়েছে। আর এ দ্বীন ইসলামের খুঁটি হলো ফিকাহ।\" সুতরাং উপরিউক্ত আলোচনার পরিপ্রেক্ষিতে বলা যায়, জনাব 'ত' এর আলোচনার বিষয় ছিলো ফিকাহ শাস্ত্র। ইসলামী হুকুম আহকাম উদঘাটনে যা অত্যন্ত গুরুত্বপূর্ণ ভূমিকা রেখে আসছে।"
        }
      ]
    },
    {
      "number": "10",
      "uddipok": "জনাব 'ট' একজন সম্পদশালী ব্যক্তি। সম্পদ কমে যাবে মনে করে তিনি প্রার্থী ও বঞ্চিতদের অর্থনৈতিক অধিকার প্রদান করেন না। বিষয়টি জেনে এলাকার বিশিষ্ট আলেমে দীন বললেন, তাদের হক আদায় করলে সম্পদ কমে না, বৃদ্ধি পায়। অপরদিকে বিশিষ্ট অর্থনীতিবিদ জনাব 'ঠ' বলেন, দারিদ্রদ্র্য বিমোচনে উক্ত ইবাদতের ভূমিকা অপরিসীম।",
      "tag": "RUMC 23",
      "sub_questions": [
        {
          "label": "ক",
          "question": "'সাওম' শব্দের অর্থ কী?",
          "explanation": "সাওম শব্দের অর্থ হলো বিরত থাকা।"
        },
        {
          "label": "খ",
          "question": "ইমাম আহমদ (র) সম্পর্কে আলিমগণের মতামত ব্যাখ্যা করো।",
          "explanation": "ইমাম আহমদ (র) ছিলেন মুসনাদে আহমাদ গ্রন্থের সংকলক এবং হাম্বলি মাযহাবের প্রতিষ্ঠাতা। ইমাম আহমদ (র) সম্পর্কে আলিমগণ অনেক প্রশংসা করেছেন। ইমাম আলি ইবনুল মাদানি (র) তার সম্পর্কে বলেছেন- আল্লাহ তায়ালা রাসুল (স) এর পর দু'জন ব্যক্তির মাধ্যমেই ইসলামকে প্রতিষ্ঠিত করেছেন, একজন হলেন হযরত আবু বকর (র) আর অপরজন আহমদ ইবনে হাম্বল (র)। ইমাম আব্দুল ওয়াহাব আল-ওয়ারবাক (র) বলেন, ইমাম আহমদ এমন একজন ব্যক্তি যাকে ষাট হাজার প্রশ্ন করা হলো, তিনি সব প্রশ্নের জবাবে শুধু হাদিস হতে জবাব দিয়েছেন। আর ইমাম শাফেয়ি (র) বলেন, আমি বাগদাদ থেকে বের হয়ে ইমাম আহমাদের চেয়ে অধিক তাকওয়াবান, ফকিহ ও জ্ঞানী আর কাউকে পাইনি।"
        },
        {
          "label": "গ",
          "question": "উদ্দীপকে বর্ণিত অর্থনীতিবিদ জনাব 'ঠ' এর বক্তব্যটি ব্যাখ্যা করো।",
          "explanation": "অর্থনীতিবিদ জনাব 'ঠ' এর বক্তব্যে জাকাতের পরিচয় ফুটে উঠেছে। দারিদ্র্যবিমোচনে জাকাত গুররুত্বপূর্ণ ভূমিকা পালন করে। জাকাত একটি ফরজ ইবাদত। ইসলামের পাঁচটি স্তম্ভের মধ্যে জাকাত তৃতীয়। এটি একটি অর্থনৈতিক ইবাদত এবং ইসলামি অর্থব্যবস্থার মূল স্তম্ভ। জাকাতের মাধ্যমে সম্পদের সুষম বণ্টন, দারিদ্র্যবিমোচন ও বেকারত্ব হ্রাস পায়। অর্থনীতিবিদ জনাব 'ঠ' এর কর্মকাণ্ড দ্বারা জাকাতের কথাই বুঝানো হয়েছে। দারিদ্র্যবিমোচনে এর গুরুত্ব ও ভূমিকা অনস্বীকার্য। জাকাতলম্ব অর্থ পরিকল্পিত উপায়ে সংগ্রহ ও ব্যয় করা হলে সমাজে অভাব-অনটন থাকবে না। কেননা, সমাজে ধনীদের কাছ থেকে জাকাত সংগ্রহ করে তা গরিবদের সচ্ছলতার জন্যই ব্যয় করা হয়। জাকাতের অর্থ দ্বারা শিল্পকারখানা প্রতিষ্ঠা করে বেকার লোকদের কর্মসংস্থানের ব্যবস্থার করা যায়। এতে করে আর্থিকভাবে অসচ্ছল লোকগুলো ধীরে ধীরে সচ্ছল হতে থাকে। পর্যায়ক্রমে সম্পদশালী লোকের সংখ্যা বৃদ্ধি পেতে - থাকে। ফলে সম্পদের প্রবাহ গতিশীল হয়। আবার, সমাজস্থ ধার্মিক শ্রেণি যদি সঠিকভাবে সততা ও আন্তরিকতার সাথে আল্লাহর নির্দেশ মতো নির্দিষ্ট খাতে জাকাত প্রদান করে তাহলে সমাজে কোনো অন্নহীন, বস্ত্রহীন ও গৃহহীন অভাবী মানুষের অস্তিত্ব খুঁজে পাওয়া যাবে না। জাকাতের অর্থ দিয়ে দরিদ্র কল্যাণ ও দরিদ্রদের কর্মসংস্থানের ব্যবস্থা করে ভিক্ষাবৃত্তি, দারিদ্রদ্র্য ও বেকারত্বসহ সকল সমস্যা নির্মূল করা যায়।"
        },
        {
          "label": "ঘ",
          "question": "উদ্দীপকে বর্ণিত জনাব 'ট' এর কর্মকাণ্ড কীসের বহিঃপ্রকাশ? তার কর্মকান্ডের পরিণতি বিশ্লেষণ করো।",
          "explanation": "জনাব 'ট' এর কর্মকাণ্ড কুফরির বহিঃপ্রকাশ। তাঁর এ কর্মকান্ডের পরিণতি অত্যন্ত ভয়াবহ।। ইসলামের পাঁচটি বুনিয়াদের মধ্যে জাকাত অন্যতম। ফরজ হওয়ার পর জাকাত আদায় করা আবশ্যক। জাকাত না দেওয়া কুফরির নিদর্শন উদ্দীপকের জনাব 'ট' এর কর্মকাণ্ডে এই কুফরির বহিঃপ্রকাশ ঘটেছে। উদ্দীপকে আমরা দেখতে পাই, জনাব 'ট' একজন সম্পদশালী ব্যক্তি। সম্পদ কমে যাবে মনে করে তিনি প্রার্থী ও বঞ্চিতদের অর্থনৈতিক অধিকার প্রদান করেন না। তার এ কর্মকাণ্ডের ঠিকানা হলো পরকালে জাহান্নাম। কেননা ব্যক্তি পরকালে সফলতা লাভ করবে, নাকি তার জীবন ব্যর্থতা ও গ্লানিতে ভরে ওঠবে তা নির্ভর করে তার জাকাত আদায় করা বা না করার ওপর। আল্লাহ এরূপ ব্যক্তিদের উদ্দেশ্যে বলেছেন, আর যারা সোনা ও রূপা জমা রাখে কিন্তু তা থেকে আল্লাহ পথে ব্যয় করে না তাদের কঠোর আজাবের সুসংবাদ দিন (সুরা আত তওবাহ: ৩৪)। রাসুল (স) বলেছেন, \"যাদের ওপর জাকাত দেওয়া ফরজ, তারা যদি তা আদায় না করে। তাহলে আল্লাহ তায়ালা পরকালে তাদের কঠোর শাস্তি দেবেন।\" ওপরের আলোচনার পরিপ্রেক্ষিতে বলা যায় যে, জনাব 'ট' এর উদ্ভ কর্মকাণ্ড তার জাহান্নামে যাওয়ার পাথেয় হিসেবে কাজ করবে।"
        }
      ]
    },
    {
      "number": "11",
      "uddipok": "জুমআর ইমাম জুন মাসের ১ম খুতবায় এমন একটি হাদিস নিয়ে আলোচনা করছিলেন, যে হাদিসে চারটি মন্দগুণের উল্লেখ রয়েছে। এই চারটি এমন গুণ যেগুলোর পরিত্যাগকে মুমিনের বৈশিষ্ট্য বলে উল্লেখ করা হয়েছে। অপরদিকে তিনি ২য় খুতবায় এমন একটি হাদিসের ব্যাখ্যা দেন যাতে আর্থ- সামাজিক উন্নয়ন ও পরিবেশ রক্ষায় গুরুত্বপূর্ণ ভূমিকা পালন করে এমন দুটি জিনিস উৎপাদনের প্রতি উদ্বুদ্ধকরণ করা হয়েছে।",
      "tag": "RUMC 23",
      "sub_questions": [
        {
          "label": "ক",
          "question": "জাকাতের নিসাব কী?",
          "explanation": "জাকাতের نصَابٌ (নিসাব) হলো ৭.৫ তোলা সোনা বা ৫২.৫ তোলা রূপা কিংবা এর যেকোনো একটির সমপরিমাণ অর্থ বা সম্পদ।"
        },
        {
          "label": "খ",
          "question": "সালাতের সামাজিক শিক্ষা ব্যাখ্যা করো।",
          "explanation": "সালাত সমাজজীবনে সময়ানুবর্তিতা, শৃঙ্খলাবোধ, নিয়মানুবর্তিতার শিক্ষা দেয়। জামায়াতে সালাত আদায়ের মাধ্যমে সময়ানুবর্তিতা ও শৃঙ্খলাবোধের সুমহান শিক্ষা পাওয়া যায়। সমাজ থেকে অশালীনতা দূর করার ক্ষেত্রেও সালাত গুরুত্বপূর্ণ ভূমিকা পালন করে। নির্দিষ্ট সময়ে জামায়াতে সালাত আদায়ের মাধ্যমে মানুষ সব সামাজিক কর্তব্য যথাসময়ে শৃঙ্খলার সাথে সম্পাদন করার শিক্ষা পায়। এভাবে সালাত সমাজে শান্তি প্রতিষ্ঠার শিক্ষা দেয়।"
        },
        {
          "label": "গ",
          "question": "ইমাম সাহবে ১ম খুতবায় কোন হাদিসের প্রতি ইঙ্গিত করেন? ব্যাখ্যা করো।",
          "explanation": "ইমাম সাহেবের ১ম খুতবায় মুনাফিকের নিদর্শন সম্পর্কিত হাদিসের প্রতি ইঙ্গিত করেন। অন্তরে কুফুরি লালন করে মুখে ইমানের দাবি করা হলো নিফাক। আর যাদের মধ্যে নিফাকি রয়েছে তারা মুনাফিক। পাঠ্যবইয়ের হাদিসে মুনাফিকের তিনটি মন্দগুণ বা নিদর্শন উল্লেখ করা হয়েছে। আর তা হলো- যখন সে কথা বলে মিথ্যা বলে, যখন যে প্রতিশ্রুতি দেয়, তা ভঙ্গ করে আর যখন তার কাছে কোনোকিছু আমানত রাখা হয়, তা সে আত্মসাত করে। আরেক বর্ণনায় হযরত আব্দুল্লাহ ইবনে আমর (রা) ৪টি স্বভাবের কথা বলেছেন। উপরোক্ত তিনটি সহ চতুর্থটি হলো, বিবাদে লিপ্ত হরে অশ্লীলভাবে গালাগালি করে। ইমাম সাহেবের খুতবার মধ্যেও একই হাদিসের ইঙ্গিত পাওয়া যায়। উদ্দীপকে ইমাম সাহেব জুন মাসের প্রথম খুতবায় চারটি মন্দগুণ সম্পর্কিত একটি হাদিস বর্ণনা করেন। এ চারটি এমন গুণ যেগুলো পরিত্যাগকে মুমিনের বৈশিষ্ট্য বলে উল্লেখ করা হয়েছে। এ গুণগুলো প্রকৃত মুনাফিকের বৈশিষ্ট্য হিসেবে চিহ্নিত এবং মুমিনদের জন্য অবশ্যই পরিত্যাজ্য। রাসুল (স) বলেছেন, তোমরা মিথ্যা থেকে বেঁচে থাকো, কেননা মিথ্যা পাপের দিকে নিয়ে যায়, আর পাপ জাহান্নামের দিকে ধাবিত করে। আরেকটি মন্দগুণ হলো ওয়াদা ভঙ্গ করা। কেননা ওয়াদা ভঙ্গ করলে তার ইমান থাকে না। রাসুল (স.) এ প্রসঙ্গে বলেছেন- যে ব্যক্তি ওয়াদা পালন করে না তার দ্বীন নেই। আমানতের খিয়ানত করাও অত্যন্ত মন্দগুণ। এমর্মে রাসুল (স) বলেছেন, যারা মধ্যে আমানত, দারিতা নেই তার ইমান নেই। সর্বশেষ মন্দগুণের বিষয়টি হলো গালাগাল করা। একজন মুমিন ব্যক্তি সর্বদা অশ্লীল কথা এবং কাজ থেকে বিরত থাকবে। কেননা আল্লাহ তায়ালা মুমিনের নিদর্শন হিসেবে বলেছেন, তারা গালাগাল করবে না। সুতরাং, ইমাম সাহেবের খুতবায় মুনাফিকদের মন্দগুণগুলো উঠে এসেছে যা মুমিনের জন্য পরিত্যাজ্য।"
        },
        {
          "label": "ঘ",
          "question": "উদ্দীপকে বর্ণিত ইমাম সাহেবের ২য় খুতবায় বর্ণিত বিষয়টি তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকে বর্ণিত ইমাম সাহেবের ২য় খুতবায় বৃক্ষরোপণ ও ফসল উৎপাদন সম্পর্কিত হাদিসের শিক্ষার প্রতিফলন ঘটেছে। বৃক্ষরোপণ একটি পুণ্যের কাজ। মানুষের জীবনযাত্রায় সবুজ বৃক্ষ ও ফসলের অবদান অপরিসীম। এর মাধ্যমে শুধু মানুষই নয় বরং পশুপাখি এবং অন্যান্য প্রাণীরাও উপকৃত হয়। এজন্য রাসুল (স) বৃক্ষরোপণ ও ফসল ফলানোকে সদকায়ে জারিয়া হিসেবে ঘোষণা দিয়েছে। যেমন তিনি বলেছেন, কোনো একজন মুসলিম যদি একটি গাছ লাগায় বা ফসল উৎপাদন করে; পরে তা থেকে কোনো মানুষ বা পশুপাখি আহার করে, তবে তা অবশ্যই সদকা হিসেবে গণ্য হবে। ইমাম সাহেবের ২য় খুতবায় এ বিষয়টিই উঠে এসেছে। উদ্দীপকে ইমাম সাহেব ২য় খুতবায় এমন এক হাদিসের ব্যাখ্যা দেন যাতে আর্থ সামাজিক উন্নয়ন ও পরিবেশ রক্ষার গুরুত্বপূর্ণ ভূমিকা পালন করে এমন দুইটি জিনিস উৎপাদনের প্রতি উদ্বুদ্ধ করা হয়েছে। এ হাদিসে মহানবি (স) বৃক্ষরোপণ ও ফসল উৎপাদনের উপর বিশেষ গুরুত্বারোপ করেছেন। এর মাধ্যমে মানুষ পার্থিব লাভের পাশাপাশি পরকালীন কল্যাণও লাভ করতে পারে। রাসুল (স) বলেছেন- \"কোনো একজন মুসলিম যদি একটি গাছ লাগায় বা ফসল উৎপাদন করে, পরে তা থেকে যদি কোনো মানুষ বা পশুপাখি আহার করে তবে তা অবশ্যই সেই ব্যক্তির জন্য সদকা হয়ে যায়।\" আমরা দেখতে পাই, পশুপাখি, জীব- জন্তু ও কীটপতঙ্গ বৃক্ষের ফল, ক্ষেতের ফসল খেয়ে থাকে। এতে বৃক্ষরোপণকারী ও ফসল আবাদকারী সওয়াব লাভ করে। ঐ ফল-ফসল সদকা করে দিলে যে সাওয়াব হতো পশুপাখি খাওয়ার পরেও সে সাওয়াব আল্লাহ তায়ালা দিবেন। কেউ যদি চুরি করে নিয়ে যায় তাহলেও তা সদকা হিসেবে বিবেচিত। রাসুল (স) এজন্যই আমাদের বৃক্ষরোপণের প্রতি উৎসাহিত করেছেন। সুতরাং উপরোক্ত আলোচনার প্রেক্ষিত্রে বলা যায়, বৃক্ষরোপণ ও ফসল উৎপাদন করার ফলে সব মাখলুকাতের প্রতি দায়িত্ব পালন করা হয়। আর এজন্যই রাসুল (স) এ বিষযে প্রতি উৎসাহ দিয়েছেন। ইমাম সাহেবের আলোচনার মাধ্যমে এই বিষয় উঠে এসেছে।"
        }
      ]
    }
  ]
}