{
  "title": "মাইলস্টোন কলেজ, ঢাকা ২০২৩",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "জনাব আলম আল-কুরআনের নির্দেশনা অনুযায়ী নিয়মিত সালাত আদায় করেন, অদৃশ্যে বিশ্বাস স্থাপন করেন এবং দান-ছদকা করেন। অপরদিকে জনাব নাহিদ বলেন, আল-কুরআন এমন একটি গ্রন্থ যা আদর্শ জাতি গঠনে বিশেষ ভূমিকা পালন করে।",
      "tag": "MC 23",
      "sub_questions": [
        {
          "label": "ক",
          "question": "হাদিসের ভাষ্য অনুযায়ী ইমানের শাখা-প্রশাখা কতটি?",
          "explanation": "হাদিসের ভাষ্য অনুযায়ী ইমানের শাখা-প্রশাখা সত্তরটিরও অধিক।"
        },
        {
          "label": "খ",
          "question": "‘সালাত মুমিনের জন্য মিরাজস্বরূপ'- ব্যাখ্যা করো।",
          "explanation": "আলোচ্য হাদিসাংশে সালাত আদায়ের গুরুত্ব ও তাৎপর্য বর্ণিত হয়েছে। নির্দিষ্ট আহকাম-আরকানের মাধ্যমে আল্লাহ তায়ালার ইবাদত করার একটি মাধ্যম হলো সালাত। সালাতের মাধ্যমে আল্লাহ তায়ালার সাথে বান্দার যোগসূত্র স্থাপিত হয়। আল্লাহ তায়ালা নামাজে বান্দার প্রতিটি 'কথার উত্তর দেন। মহানবি (স) মিরাজ লাভ করেছিলেন এটা তাঁর অন্যতম মুজিজা। মিরাজ লাভের প্রতি সাহাবিদের আকাঙ্ক্ষা দেখে নবি (স) নামাজকেই তাদের মিরাজস্বরূপ বলেছেন। নবি (স) প্রত্যক্ষভাবে যেমন আল্লাহ তায়ালার সান্নিধ্য বা মিরাজ লাভ করেছিলেন, বান্দা পরোক্ষভাবে তেমনি নামাজের মাধ্যমে তা পেতে পারে।"
        },
        {
          "label": "গ",
          "question": "আল-কুরআনের ভাষ্য অনুযায়ী জনাব আলমকে কি হিসেবে গণ্য করা যায়? ব্যাখ্যা করো।",
          "explanation": "আল-কুরআনের ভাষ্য অনুযায়ী জনাব আলমকে মুমিন-মুত্তাকি হিসেবে গণ্য করা যায়। মুত্তাকি এমন ব্যক্তি যার মধ্যে তাকওয়া অর্থাৎ আল্লাহভীতি রয়েছে। মুত্তাকি ব্যক্তি অদৃশ্য বিষয়সমূহে ইমান পোষণ করেন, নিয়মিত সালাত আদায়, আল্লাহর পথে অর্থ ব্যয় এবং পরকালে বিশ্বাস করেন। পরকালীন জীবনের ক্ষতির কারণ হতে পারে এমন কাজ ও বিষয় থেকে তিনি নিজেকে বিরত রাখেন। জনাব আলমের মধ্যেও এ গুণগুলোর প্রতিফলন ঘটেছে। উদ্দীপকের জনাব আলম একজন সদালাপী মানুষ। তিনি অদৃশ্যে ইমান রাখেন, নামাজ কায়েম এবং জাকাত প্রদান করেন। তিনি গভীরভাবে বিশ্বাস করেন, জীবন-মৃত্যুর মালিক একমাত্র আল্লাহ তায়ালা। মুত্তাকির প্রথম পরিচয় হলো তারা গায়েব বা অদৃশ্য বিষয়সমূহে ইমান পোষণ করেন। মুত্তাকি ব্যক্তি সব নিয়ম মেনে বিনয়, নম্রতা ও নিষ্ঠার সাথে সালাত আদায় করেন এবং জাকাত-সদকা আদায় করেন। মুত্তাকিরা পরকালীন জীবনেও পূর্ণ বিশ্বাস রাখেন। সুতরাং উল্লিখিত সব গুণ জনাব আলমের চরিত্রে উপস্থিত থাকার কারণে তিনিও একজন মুত্তাকি হিসেবে অভিহিত হবেন।"
        },
        {
          "label": "ঘ",
          "question": "জনাব নাহিদের বক্তব্যের সাথে তুমি কি একমত? আল- কুরআনের আলোকে তোমার মতের সপক্ষে যুক্তি দাও।",
          "explanation": "আদর্শ জাতি গঠনে পবিত্র কুরআনের ভূমিকা রয়েছে- জনাব নাহিদের এ বক্তব্যের সাথে আমি একমত পোষণ করি। পবিত্র কুরআন সর্বশেষ আসমানি কিতাব। মহানবি হযরত মুহাম্মদ (স) এর নবুয়ত জীবনের সুদীর্ঘ তেইশ বছরে এটা অবতীর্ণ হয়েছিল। কুরআনে মানবজীবনের সবকিছুর সমাধান রয়েছে, যা 'ফ'-এর বক্তব্যে প্রকাশ পেয়েছে। উদ্দীপকের জনাব নাহিদ আদর্শ জাতি গঠনে কুরআনের ভূমিকা সম্পর্কে আলোচনা করেন। কুরআন মাজিদ বিশ্বমানবের সুষ্ঠু ও সুন্দর জীবননির্বাহের আল্লাহ প্রদত্ত বিধি-ব্যবস্থাপনা। মানবজীবনের প্রতিটি ক্ষেত্রে নানাবিধ সমস্যার সম্মুখীন হতে হয়। ব্যক্তিজীবন থেকে শুরু করে পারিবারিক, সামাজিক, রাষ্ট্রীয়, জাতীয়, আন্তর্জাতিক, রাজনৈতিক, অর্থনৈতিক, সাংস্কৃতিক, ধর্মীয় এবং আধ্যাত্মিক জীবন অবধি জীবনের প্রতিটি অধ্যায় ও বিভাগে মানব সমস্যার অন্ত নেই। মানবজাতিকে এ সমস্যার আবর্ত থেকে মুক্ত করে সুষ্ঠু-শান্তিময় ও উদ্বেগহীন জীবন পরিচালনার জন্য আল্লাহ তায়ালা সর্বশেষ নবি ও বিশ্বনেতা হযরত মুহাম্মদ (স) এর প্রতি সর্বশেষ ও সর্বশ্রেষ্ঠ আসমানি কিতাব আল-কুরআন নাজিল করেছেন। তিনি মানবজীবনের সর্ববিধ সমস্যার সমাধান এই মহাগ্রন্থে উপস্থাপন করেছেন। আল্লাহ তায়ালা বলেন, আর আমি তোমার ওপর কিতাব নাজিল করেছি যা প্রতিটি বিষয়ের সুস্পষ্ট বর্ণনা সম্বলিত, হেদায়েত, রহমাত এবং সুসংবাদ-মুসলিম জাতির জন্য (সুরা নাহল: ৮৯)। রাসুলুল্লাহ (স) তাঁর বিদায় হজের ভাষণে এজন্যই বলেছেন, 'আমি তোমাদের মাঝে দুটো জিনিস রেখে যাচ্ছি। যদি তোমরা এ দুটোকে আঁকড়ে ধর, কখনোই পথভ্রষ্ট হবে না। একটা হলো আল্লাহর কিতাব এবং অপরটি তাঁর রাসুলের সুন্নত' (মিশকাত)। পরিশেষে বলা যায়, পবিত্র কুরআন ও হাদিসের পরিপূর্ণ অনুসরণ করার মাধ্যমে আদর্শ ও কল্যাণকর জাতি গঠন করা সম্ভব।"
        }
      ]
    },
    {
      "number": "2",
      "uddipok": "শান্তিনগর এলাকাটি নানা আর্থ-সামাজিক সমস্যায় জর্জরিত। এসব সমস্যা সমাধানে তারা সঠিক পথ খুঁজে পাচ্ছে না। তারা আল কুরআন অনুসরণ করলেও এসব নির্দেশ বাস্তবায়নের সঠিক পন্থা নিয়ে সন্দিহান। এ অবস্থায় মাওলানা আকরাম এলাকাবাসীকে আর্থ-সামাজিক সমস্যা সমাধানের আল কুরআনের পাশাপাশি রাসুল (স)-এর বাণী ও জীবনাদর্শ সম্পর্কে সচেতন করেন। তিনি বলেন, পবিত্র কুরআনের খুঁটিনাটি বিষয় বুঝতে রাসুল (স)-এর আদর্শ জানতে হবে। এটি বাদ দিয়ে কুরআন আমল করা অসম্ভব।",
      "tag": "MC 23",
      "sub_questions": [
        {
          "label": "ক",
          "question": "সাওমের ফার্সি শব্দ কী?",
          "explanation": "সাওমের ফার্সি শব্দ হলো রোজা।"
        },
        {
          "label": "খ",
          "question": "ফিকহ শাস্ত্রের গুরুত্ব সংক্ষেপে বর্ণনা করো।",
          "explanation": "ইসলামি শরিয়তকে জানা ও মানার জন্য ফিকহশাস্ত্রের প্রয়োজন। সাধারণত ফিকহশাস্ত্র বলতে ইসলামি আইন বোঝানো হয়। ইসলাম অনুসারে জীবন পরিচালনা করার জন্য ইসলামি আইন তথা ফিকহশাস্ত্র অধ্যয়ন জরুরি। কোনো সমস্যার সৃষ্টি হলে কুরআন ও হাদিসের আলোকে গবেষণা করে ফিকহশাস্ত্রে সেই সমস্যার সমাধান দেওয়া হয়েছে। তাই আমাদের জীবনযাপনের ক্ষেত্রে যেসব বিষয় কুরআন ও হাদিসে সুস্পষ্ট বর্ণনা দেওয়া নেই সেসব বিষয়ে সঠিক জ্ঞান অর্জনের জন্য ইসলামি আইন তথা ফিকহশাস্ত্র শিখতে হবে।"
        },
        {
          "label": "গ",
          "question": "মাওলানা আকরাম সাহেবের বক্তব্যে কোন শাস্ত্রের পরিচয় ফুটে উঠেছে? ব্যাখ্যা করো।",
          "explanation": "মাওলানা আকরাম সাহেবের বক্তব্যে হাদিস শাস্ত্রের পরিচয় ফুটে উঠেছে। হাদিস অর্থ- কথা বা বাণী। ইসলামি পরিভাষায় মহানবি হযরত মুহাম্মদ (স)-এর কথা, কাজ ও মৌনসম্মতিকে হাদিস বলে। হাদিস হলো শরিয়তের দ্বিতীয় উৎস। এটি আল কুরআনের মূলনীতিসমূহের বাস্তবরূপ ও ব্যাখ্যা। আল কুরআন অনুযায়ী জীবনযাপন করতে হলে শরিয়তের এই দ্বিতীয় উৎসকে অস্বীকার করার কোনো উপায় নেই। মাওলানা আকরাম সাহেবের বক্তব্যেও এই উৎসেরই আলোচনা এসেছে। উদ্দীপকে দেখা যায়, মাওলানা আকরাম এলাকাবাসীকে আর্থ-সামাজিক সমস্যা সমাধানে আল কুরআনের পাশাপাশি রাসুল (স)-এর বাণী ও জীবনাদর্শ সম্পর্কে সচেতন করেন। তিনি বলেন, পবিত্র কুরআনের খুঁটিনাটি বিষয় বুঝতে রাসুল (স)-এর আদর্শ জানতে হবে। এটি বাদ দিয়ে কুরআনের উপর আমল করা সম্ভব নয়। প্রকৃতপক্ষে হাদিস অস্বীকার করে কুরআনের উপর আমল করা যায় না। কেননা হাদিস হলো আল কুরআনের ব্যাখ্যা। রাসুল (স)-এর কাছে ওহি নাযিল হবার পর তিনি আল কুরআনের হুকুম অনুযায়ী মানুষের মাঝে সমাধান দিতেন। আর তাঁর এসকল বাণী সমষ্টিই হলো হাদিস। মানুষের ব্যক্তিগত জীবন থেকে আন্তর্জাতিকভাবে উদ্ভুত সব সমস্যার সমাধান দিতে হাদিস অপরিহার্য ভূমিকা পালন করে। হাদিস মুসলমান জাতির জন্য জীবন চলার অন্যতম উপকরণ। ইসলামি জীবনধারায় প্রত্যেক মুসলমানের জীবনচারণ নিয়ন্ত্রিত হবে হাদিসের আলোকে। তাই বলা যায়, মাওলানা আকরাম সাহেবের বক্তব্যে হাদিসের পরিচয় ফুটে উঠেছে।"
        },
        {
          "label": "ঘ",
          "question": "উদ্দীপকে মাওলানা আকরাম সাহেব যে শাস্ত্রের কথা উল্লেখ করেছেন নৈতিক জীবন গঠনে তার গুরুত্ব আলোচনা করো।",
          "explanation": "উদ্দীপকে মাওলানা আকরাম সাহেব হাদিস শাস্ত্রের কথা উল্লেখ করেছেন। নৈতিক জীবনে যার গুরুত্ব অপরিসীম। হাদিস হলো রাসুলুল্লাহ (স)-এর কথা, কাজের বিবরণ এবং মৌন সমর্থন। মহামানবের রেখে যাওয়া এই জীবনাদর্শ অনুসরণ করলে মানুষের জীবন নৈতিকতা ও আদর্শে পরিপূর্ণ হতে বাধ্য। পবিত্র কুরআনের খুঁটিনাটি বিষয় বুঝতে হলে রাসুল (স) আদর্শ জানতে হবে। উদ্দীপকের মাওলানা আকরাম সাহেবের বক্তব্যে এ শাস্ত্রের কথা বলা হয়েছে। উদ্দীপকে শান্তিনগর এলাকায় আর্থ-সামাজিক সমস্যায় জর্জরিত। তারা কুরআনকে অনুসরণ করলেও এসব নির্দেশের বাস্তবায়নের সঠিক পন্থা নিয়ে সন্দিহান। এ অবস্থায় মাওলানা আকরাম সাহবে সমস্যা সমাধানের জন্য আল কুরআনের পাশাপাশি রাসুল (স) এর বাণী ও জীবনাদর্শ আদর্শ মেনে চলার আহ্বান করেন। হাদিসের মাধ্যমে নৈতিকতা বোধকে জাগ্রত করে। প্রকৃতপক্ষে নৈতিক জীবন গঠনে হাদিসের কোনো বিকল্প নেই। কারণ আল্লাহর রাসুল মুহাম্মদ (স) ছিলেন নৈতিক জীবনের সর্বশ্রেষ্ঠ দৃষ্টান্ত। তিনি উন্নত নৈতিক জীবন গড়ে তোলার লক্ষ্যে কাজ করেছেন। ইন্তিকালের পূর্ব পর্যন্ত কীভাবে মন্দ চরিত্র ও খারাপ স্বভাব দূর করে সুন্দর চরিত্র গড়ে তোলা যায় সে পথ দেখিয়েছেন। আল হাদিসে এ বিষয়ে অসংখ্য উদ্ধৃতি- রয়েছে, যা নৈতিক জীবন গঠনে চিরকাল বিশ্বমানব সভ্যতাকে সুপথ দেখিয়েছে। মাওলানা আকরাম সাহেবের বক্তব্যেও হাদিসের মাধ্যমে সেই সুপথেরই সন্ধান পাওয়া যায়। পরিশেষে বলা যায়, উদ্দীপকে নৈতিক চরিত্র গঠনে হাদিসের গুরুত্বের প্রতিফলন ঘটেছে যা আমাদেরকে রাসুল (স) এর জীবনাদর্শ মেনে চলতেই অনুপ্রেরণা জোগায়।"
        }
      ]
    },
    {
      "number": "3",
      "uddipok": "প্রতিবছর বর্ষা মৌসুমে নগর ভবনে বৃক্ষমেলা হয়। জনাব শহিদ উক্ত মেলা থেকে দুই হাজার ফলদ, বনজ ও ঔষধি গাছ ক্রয় করে রাস্তার দুই পাশে সেগুলো রোপণ করেন। অন্যদিকে তার বন্ধু জনাব জাহিদ চিকন চালের সাথে মোটা চাল মিশিয়ে অধিক মুনাফা অর্জন করেন। বিষয়টি জেনে মাওলানা কেরামত বলেন, \"এজন্য তাকে পরকালে কঠিন শাস্তি ভোগ করতে হবে।\"",
      "tag": "MC 23",
      "sub_questions": [
        {
          "label": "ক",
          "question": "اَتَجِرُ শব্দের অর্থ কী?",
          "explanation": "اَتَجِرُ শব্দের অর্থ ব্যবসায়ী।"
        },
        {
          "label": "খ",
          "question": "'সাদকায়ে জারিয়াহ' বলতে কী বোঝায়?",
          "explanation": "সাদকায়ে জারিয়াহ বলতে এমন দান খয়রাতকে বোঝায় যার সওয়াব মৃত্যুর পরও পাওয়া যায়। সাদকায়ে জারিয়াহ আরবি শব্দ। সাদকা শব্দের অর্থ দান করা এবং - জারিয়াহ শব্দের অর্থ প্রবাহমান, সদাস্থায়ী প্রভৃতি। পরিভাষায় সাদকায়ে জারিয়াহ হলো এমন দান যার কার্যকারিতা কখনো শেষ হবে না বরং তা কিয়ামত পর্যন্ত অব্যাহত থাকবে। অর্থাৎ পৃথিবী যতদিন থাকবে ততদিন পর্যন্ত সাদকাকারী এর সওয়াব পেতেই থাকবে।"
        },
        {
          "label": "গ",
          "question": "জনাব শহিদের কাজে কোন হাদিসের শিক্ষার প্রতিফলন ঘটেছে? ব্যাখ্যা করো।",
          "explanation": "জনাব শহিদের কাজে পাঠ্যবইয়ের বৃক্ষরোপণ সম্পর্কিত হাদিসের শিক্ষার প্রতিফলন ঘটেছে। মানুষের জীবনযাত্রায় সবুজ বৃক্ষ ও ফসলের অবদান অপরিসীম। বৃক্ষরোপণ বা ফসল ফলানোর মাধ্যমে শুধু মানুষই নয় বরং পশুপাখি এবং অন্যান্য প্রাণীরাও উপকৃত হয়। এজন্য মহানবি (স) বৃক্ষরোপণ ও ফসল ফলানোকে সাদকা হিসেবে ঘোষণা করেছেন। যেমন মহানবি (স) ইরশাদ করেছেন, 'কোনো একজন মুসলিম যদি একটি গাছ লাগায় বা ফসল উৎপাদন করে; পরে তা থেকে যদি কোনো মানুষ কিংবা কোনো পশু বা পাখি আহার করে, তবে তা অবশ্যই সে ব্যক্তির জন্য সাদকা হবে' (বুখারি ও মুসলিম)। শহিদের কাজে এরই প্রতিফলন ঘটেছে। উদ্দীপকে দেখা যায়, জনাব শহিদ প্রতিবছর বৃক্ষমেলা থেকে দুই হাজার ফলদ, বনজ ও ঔষধি গাছ ক্রয় করে রাস্তার দুই পাশে রোপন করেন। জনাব শহিদের এ কাজ নিঃসন্দেহে একটি জনকল্যাণমূলক কাজ। তিনি একাজের মাধ্যমে সাদকা করার সওয়াব অর্জন করবেন। আর তিনি এ মহৎ কাজের শিক্ষা লাভ করেছেন রাসুলল্লাহ (স)-এর বৃক্ষরোপণ সম্পর্কিত হাদিস থেকে। সুতরাং বলা যায় যে, জনাব শাহিদের কাজে পাঠ্যবইয়ের বৃক্ষরোপণ সম্পর্কিত হাদিসের শিক্ষার প্রতিফলন ঘটেছে।"
        },
        {
          "label": "ঘ",
          "question": "জাহিদের কর্মটি চিহ্নিতপূর্বক মাওলানা কেরামতের মন্তব্যটি মূল্যায়ন করো।",
          "explanation": "জাহিদের চিকন চালের সাথে মোটা চাল মেশানোর কাজটি প্রতারণার শামিল। আর এ সম্পর্কে মাওলানা কেরামতের মন্তব্যটি যথার্থ ও যৌক্তিক। প্রতারণা মিথ্যারই এক বিশেষ রূপ। এর অর্থ ঠকানো, ফাঁকি দেওয়া, ধোকা দেওয়া, বিশ্বাস ভঙ্গ করা ইত্যাদি। ইসলামি পরিভাষায়, প্রকৃত অবস্থা গোপন রেখে ফাঁকি বা ধোকার ওপর ভিত্তি করে নিজ স্বার্থ হাসিল করাকে প্রতারণা বলা হয়। প্রতারণা নানাভাবে হতে পারে। যথা- ওজনে কম দেওয়া, জাল মুদ্রা চালিয়ে দেওয়া, পণ্য দ্রব্যের দোষ গোপন করা, ভেজাল মেশানো, ফলে ও মাছে রাসায়নিক দ্রব্য দেওয়া ইত্যাদি। আর জনাব জাহিদের চিকন চালের সাথে মোটা চাল মেশানোর কাজটি প্রতারণা অন্তর্ভূক্ত। উদ্দীপকে দেখা যায়, জনাব জাহিদ চিকন চালের সাথে মোটা চাল মিশিয়ে অধিক মুনাফা অর্জন করেন। অর্থাৎ তিনি প্রতারণার মাধ্যমে অধিক অর্থ উপার্জন করেন। প্রতারণার কারণে জনাব জাহিদকে পরকালে কঠিন শাস্তি পেতে হবে। কেননা প্রতারণা অত্যন্ত গর্হিত ও ঘৃণিত কাজ। যে প্রতারণা করে সে প্রকৃত মুমিন নয়। প্রতারণাকারী দুনিয়াতেও ঘৃণিত, লজ্জিত ও অপদস্থ হয়। আর আখিরাতে তার জন্য রয়েছে দুর্ভোগ ও ধ্বংস। আল্লাহ তায়ালা ইরশাদ করেন, 'ধ্বংস তাদের জন্য যারা মাপে কম দেয়' (সুরা মুতাফফিফিন: ১)। প্রতারণার ব্যাপারে হুশিয়ারি করে মহানবি (স) বলেছেন, مَنْ غَشَ فَلَيْسَ مِنَّا অর্থ: যে প্রতারণা করে সে আমার দলভুক্ত নয় (মুসলিম)। অর্থাৎ প্রতারণাকারীকে ইহকালে লাঞ্চনা, অপমান আর পরকালে জাহান্নামের কঠিন শাস্তি ভোগ করতে হবে। তাই প্রতারণা সম্পর্কে মাওলানা কেরামত যথার্থই বলেছেন, 'এজন্য তাকে পরকালের কঠিন শাস্তি ভোগ করতে হবে।'"
        }
      ]
    },
    {
      "number": "4",
      "uddipok": "R এর ছেলে বিদেশে থাকে। বাবার জন্য সে মোবাইল ফোন পাঠিয়েছে। তার ভাই তাকে মোবাইল ফোন ব্যবহার করতে নিষেধ করে। কারণ এটি বিদআত। R মোবাইলের বৈধতা জানার জন্য ইসলামি রিসার্চ ফাউন্ডেশনের সভাপতির কাছে বিষয়টি উপস্থাপন করেন। সভাপতি পরের দিন বিজ্ঞ আলেমদের এক সভায় আহ্বান করেন। মোবাইল ব্যবহারের ইতিবাচক ও নেতিবাচক বিষয়াদি বিবেচনা করে তারা সিদ্ধান্ত দেন যে, মোবাইল ফোন ব্যবহার শরিয়তসম্মত।",
      "tag": "MC 23",
      "sub_questions": [
        {
          "label": "ক",
          "question": "قياس কী?",
          "explanation": "মূল আইন যে যুক্তি বা ভিত্তির ওপর প্রতিষ্ঠিত সে যুক্তির আলোকে উদ্ভূত নতুন সমস্যা সমাধানের আল্লাহর নির্দেশিত পদ্ধতিই কিয়াস (قیاس)।"
        },
        {
          "label": "খ",
          "question": "'কিয়াস' এর হুকুম বর্ণনা করো।",
          "explanation": "কিয়াসের হুকুমের ব্যাপারে বিজ্ঞজন বিভিন্ন বক্তব্য পেশ করেছেন। এক্ষেত্রে অনেকেই কিয়াস স্বীকার করেন না। আহলুস সুন্নাত ওয়াল জামায়াতের বক্তব্য হচ্ছে- যেক্ষেত্রে কুরআন ও হাদিসের নির্দেশনা পাওয়া যাবে না, সেক্ষেত্রে হুকুম হলো, সে বিষয়ে কুরআন ও হাদিসের নির্দেশনার সাথে তুলনা করে কিয়াস করতে হবে। ইমাম আবু হানিফা (রহ) এর মতে, নিশ্চয়ই কিয়াস প্রবল ধারণাপ্রসূত জ্ঞান দান করে এবং এর ওপর আমল করা ওয়াজিব। তবে কিয়াসের বিপরীতে খবরে ওয়াহিদ পাওয়া গেলে আমল ওয়াজিব হবে না। অন্যদিকে আহলে জাওয়াহির, শিয়া, রাফেজি ও খারেজি সম্প্রদায় কিয়াস অস্বীকার করে থাকে।"
        },
        {
          "label": "গ",
          "question": "ইসলামি আইনের কোন উৎসবলে মোবাইল ব্যবহার বৈধ? বিশ্লেষণ করো।",
          "explanation": "ইসলামি আইনের তৃতীয় উৎস ইজমা অনুসারে মোবাইল ফোন ব্যবহার বৈধ। যেসব গৌণ সমস্যার সমাধান সরাসরি কুরআন ও হাদিসে পাওয়া যায় না, সেসব সমস্যা সমাধানের ব্যাপারে প্রখ্যাত আলেমরা সুনির্দিষ্ট নীতিমালার আলোকে আলোচনা, সমালোচনা ও পর্যালোচনার পর যে ঐকমত্য পোষণ \"করেন তা-ই হলো ইজমা। মোবাইল ব্যবহারের বৈধতার বিষয়টিও এভাবে নির্ধারিত হয়েছে। R এর ছেলে তার জন্য বিদেশ থেকে মোবাইল ফোন পাঠালে ভাইয়ের নিষেধের কারণে তিনি মোবাইল ফোন ব্যবহার করা নিয়ে দ্বিধাগ্রস্থ হয়ে পড়েন। পরবর্তীতে বিষয়টি ইসলামি রিসার্চ ফাউন্ডেশনের সভাপতিকে অবগত করেন। সভাপতি বিজ্ঞ আলেমদের সাথে নিয়ে আলোচনার মাধ্যমে এই ঐকমত্যে পৌঁছান যে, মোবাইল ফোন ব্যবহার বৈধ। তাঁরা যেহেতু ঐকমত্যের ভিত্তিতে সিন্ধান্ত দিয়েছেন, সেহেতু বিষয়টি ইজমার অন্তর্ভুক্ত। মোবাইল ফোন একটি আধুনিক যোগাযোগ মাধ্যম, যা পূর্বে অর্থাৎ মহানবি (স) ও সাহাবিদের যুগে ছিল না। তাই এটির ব্যবহার নিয়ে প্রশ্নটি নবোদ্ভাবিত সমস্যা। আর এ ব্যাপারে ইসলামে ইজমার মাধ্যমে সমাধানের নির্দেশনা রয়েছে। এক্ষেত্রে উদ্দীপকে উল্লিখিত আলেমদের মতো বিজ্ঞজনেরা সুনির্দিষ্ট প্রক্রিয়ায় কুরআন ও হাদিসের আলোকে ঐকমত্যে পৌছান। তাই মোবাইলের ব্যবহার সম্পর্কিত বৈধতার সিদ্ধান্তটি নিঃসন্দেহে ইজমা থেকে উদ্ভূত।"
        },
        {
          "label": "ঘ",
          "question": "মুসলিম সমাজে ইজমার প্রয়োজনীয়তা বিশ্লেষণ করো।",
          "explanation": "মুসলিম সমাজে নতুন নতুন গৌণ সমস্যার সমাধানে ইজমার প্রয়োজনীয়তা অনস্বীকার্য। ইসলামি শরিয়তের প্রধান দুটি উৎস কুরআন ও হাদিসে মানবজীবনের সব মৌলিক সমস্যার সমাধান রয়েছে। কিন্তু যুগ-পরিবর্তনের সাথে সাথে কিছু গৌণ সমস্যার উদ্ভব ঘটে, যার সরাসরি সমাধান কুরআন-হাদিসে নেই। এক্ষেত্রে শরিয়তের তৃতীয় উৎস হিসেবে ইজমার বিকল্প নেই। ইসলামি আইনের উৎস হিসেবে কুরআন ও সুন্নাহর পরেই ইজমার স্থান। আল্লাহ তায়ালা এবং রাসুলুল্লাহ (স) ইজমার এ অবস্থান, গ্রহণযোগ্যতা, নির্ভরতা ও মর্যাদা নির্ধারণ করে দিয়েছেন। আল্লাহ বলেন, 'আর এমনিভাবে আমি তোমাদের করেছি মধ্যমপন্থি জাতি, যেন তোমরা মানুষের ওপর সাক্ষী হতে পার এবং রাসুল হন তোমাদের ওপর সাক্ষী' (সুরা আল-বাকারা: ১৪৩)। এ প্রসঙ্গে মহানবি (স) বলেন, 'বিভ্রান্তি বা ভুল বিষয়ের ওপর আমার উম্মত একমত হবে না' (আহকামুল কুরআন)। এসব ঘোষণা থেকে শরিয়তের উৎস হিসেবে ইজমার গুরুত্ব বোঝা যায়। তাছাড়া ইজমার মাধ্যমে গৌণ সমস্যার সমাধানে নতুন আইন যেমন উদ্ভাবিত হয় তেমনি মুসলিমদের মধ্যে ঐকমত্য তথা জাতীয় ঐক্য সংরক্ষিত হয়। ইজমা আমাদেরকে বিভ্রান্তি থেকেও মুক্তি দেয়। আর সবচেয়ে গুরুত্বপূর্ণ বিষয় হলো ইজমা ইসলাম ধর্মের প্রগতিশীলতা ও পরিপূর্ণতার অন্যতম পরিচায়ক। উপরের আলোচনা থেকে বলা যায়, শরিয়তের তৃতীয় উৎস ইজমার গুরুত্ব ও প্রয়োজনীয়তা ইসলামে একটি স্বীকৃত বিষয় এবং এটি ইসলামের অনন্যতাকেই নির্দেশ করে।"
        }
      ]
    },
    {
      "number": "5",
      "uddipok": "হুমায়রা ও মায়মুনা পাশাপাশি ফ্ল্যাটে থাকে। দু'জনই একই শিক্ষা প্রতিষ্ঠানে পড়াশোনা করে। প্রতিদিন বিকালে কোয়ার্টারের রাস্তায় হাঁটা- হাঁটি করে এবং গল্প করে। পরিচ্ছন্নতার ব্যাপারে দু'জনের রয়েছে চমৎকার মিল। তারা দুজন গ্রিন সিটি নামের একটি পরিবেশবাদী সংগঠনের সদস্য। একদিন বিকালে হাঁটা-হাঁটির সময় রাস্তায় কলার খোসা পড়ে থাকতে দেখে মায়মুনা সেটিকে হাতে নিয়ে পাশের ডাস্টবিনে ফেলে। আর তা দেখে হুমায়রা ছি ছি করতে থাকে। পরদিন তারা কোয়ার্টারের মসজিদের মাইকে ইমাম সাহেবের বয়ানে শুনতে পায়- ইমানের সর্বোত্তম শাখা হলো 'আল্লাহ ছাড়া কোনো ইলাহ নেই একথা বলা। আর এগুলোর সর্বনিম্ন শাখা হলো রাস্তা থেকে কষ্টদায়ক বস্তু সরিয়ে ফেলা।",
      "tag": "MC 23",
      "sub_questions": [
        {
          "label": "ক",
          "question": "ফিকহ অর্থ কী?",
          "explanation": "ফিকহ অর্থ হৃদয়ঙ্গম করা, অনুধাবন করা, বুঝতে পারা, অবগত হওয়া ইত্যাদি।"
        },
        {
          "label": "খ",
          "question": "ইজমাউস সাহাবি বলতে কী বোঝায়?",
          "explanation": "রাসুলুল্লাহ (স)-এর জীবদ্দশায় বা তাঁর ইন্তেকালের পরে কোনো বিষয়ে সব সাহাবির একমত হওয়ার ফলে যে ইজমা সম্পন্ন হয় তাকে সাহাবিদের ইজমা বলা হয়। অবশ্য কেউ কেউ যদি ঐকমত্য পোষণ করেন আর অবশিষ্টরা যদি মৌনতা অবলম্বন করেন তাহলেও ইজমা সম্পন্ন হবে। এ ইজমাও ইজমাউস সাহাবি-এর অন্তর্ভুক্ত হবে।"
        },
        {
          "label": "গ",
          "question": "হুমায়রার কর্মকাণ্ডে ইসলামের বিধিসম্মত কোনো বিষয় আছে কী? ব্যাখ্যা করো।",
          "explanation": "হুমায়রার কর্মকাণ্ডে ইসলামি বিধানের উপর তাচ্ছিলের বহিঃপ্রকাশ ঘটেছে যা অনুচিত কাজ। ইসলামের মূল স্তম্ভ ইমানের বিভিন্ন শাখা প্রশাখা রয়েছে। তার মধ্যে লা- ইলাহা ইল্লাল্লাহু বা আল্লাহ তায়ালার একত্ববাদের সাক্ষ্যদানকে ইমানের সর্বশ্রেষ্ঠ ও সর্বোন্নত শাখা এবং তার সর্বনিম্ন শাখা বলা হয়েছে- লোক চলাচলের রাস্তা থেকে কষ্টদায়ক বস্তু সরিয়ে ফেলা। রাসুল (স) এরকম দুটি শাখাকে মূলত হাক্কুল্লাহ ও হাক্কুল ইবাদের পারস্পরিক সম্পর্ক নির্দেশ করেছেন। আর উদ্দীপকের হুমায়রা এ বিষয়টি তাচ্ছিল্য প্রকাশ করে ইমানের সর্বনিম্ন শাখাটি অবমাননা করেছে। উদ্দীপকে দেখা যায় হুমায়রা তার সহপাঠি মায়মুনার সাথে বিকালে হাঁটতে বের হয়। মায়মুনা রাস্তায় কলার খোসা পড়ে থাকতে দেখে সেটিকে হাতে নিয়ে ডাস্টবিনে ফেলে। আর তা দেখে হুমায়রা ছি ছি করতে থাকে। যা দ্বারা মূলত তাচ্ছিল্য প্রকাশ পায়। মানুষের উপকারের নিমিত্তে সংঘটিত কোনো কাজে এরূপ অভিব্যক্তি প্রকাশ কখনোই উচিত নয়। কেননা পরিপূর্ণ মুমিন হতে হলে ইমানের কোনো দাবিই উপেক্ষা করার সুযোগ নেই। আল্লাহর নির্দেশিত যত কাজ তার সবকিছুই ইমানের অন্তর্ভুক্ত। তার বান্ধবির কাজটি জনকল্যাণমূলক কাজের অন্তর্ভুক্ত। এরূপ কাজে প্রশংসা প্রাপ্য। কিন্তু দেখা যায় হুমায়রা এটি ভালোভাবে গ্রহণ করেনি। তাই বলা যায়, হুমায়রার কাজটি শরিয়তসম্মত হয়নি।"
        },
        {
          "label": "ঘ",
          "question": "মায়মুনার বিষয়টি বিবেচনাপূর্বক তার ইমানের পর্যায়টি আলোচনা করো।",
          "explanation": "রাস্তা থেকে কলার খোসা সরিয়ে ফেলার কাজটি হাদিস অনুযায়ী ক্ষুদ্রতম ইমানের পর্যায়ভুক্ত। অন্তরে মহান আল্লাহর প্রতি বিশ্বাস স্থাপন করে মৌখিক স্বীকৃতি দেওয়া এবং সে অনুযায়ী আমল করাকে ইমান বলা হয়। বিভিন্ন কাজের মাধ্যমে মানুষের ইমানের পর্যায়গুলো প্রকাশিত হয়। মায়মুনার কাজটি আপাতদৃষ্টিতে সাধারণ বলে মনে হলেও এটি তার ইমানের ক্ষুদ্রতম পরিচায়ক। উদ্দীপকে বর্ণিত মায়মুনা তার সহপাঠি হুমায়রার সাথে রাস্তায় হাঁটা- হাটির সময় কলার খোসা পড়ে থাকতে দেখে সেটি হাতে নিয়ে পাশের ডাস্টবিনে ফেলে। রাসুল (স)-এর হাদিস অনুযায়ী তার এ কাজটিকে ইমানের পর্যায়ে বিবেচনা করা যায়। এ হাদিসে বলা হয়েছে, ইমানের সত্তরটিরও বেশি শাখা-প্রশাখা রয়েছে। তার মধ্যে সর্বোত্তমটি হচ্ছে, মহান আল্লাহ ছাড়া কোনো উপাস্য নেই। আর ক্ষুদ্রতমটি হচ্ছে, রাস্তা থেকে কষ্টদায়ক বস্তু সরিয়ে ফেলা। অর্থাৎ, যাতায়াতের পথে ইট-পাথর, ভাঙা কাচ, কলার খোসা ইত্যাদি পড়ে থাকতে দেখলে তা সরানো হলো ক্ষুদ্রতম ইমান। কেননা এটা সরানোর দ্বারা জনকল্যাণ সাধিত হয়েছে। প্রতিটা মুসলিমের কাজই হলো মানুষের কল্যাণে এগিয়ে আসা। কোনো ব্যক্তি বিপদে পড়লে তার সাহায্য-সহযোগিতা করা। যা উদ্দীপকের মায়মুনার চরিত্রে ফুটে উঠেছে। রাসুল (স)-এর শিক্ষা হলো আল্লাহর সার্বভৌমত্ব স্বীকার করা যেমন মুমিনের জন্য অনিবার্য ও অলঙ্ঘনীয় দায়িত্ব তেমনি খিদমতে খালক বা সৃষ্টির সেবায় নিবেদিত হওয়াও ইমানের অপরিহার্য অংশ। পরিপূর্ণ মুমিন হতে হলে ইমানের সামান্যতম কোনো দাবিও উপেক্ষা করা যাবে না। উপরিউক্ত আলোচনার প্রেক্ষিতে বলা যায়, মায়মুনা খিদমাতে খালক অর্থাৎ সৃষ্টির সেবামূলক কাজ করেছে। যার মাধ্যমে তার ইমানের সর্বনিম্ন শাখাটি প্রকাশিত হয়েছে।"
        }
      ]
    },
    {
      "number": "6",
      "uddipok": "'ক' নামক দেশের রাষ্ট্রপ্রধান অত্যন্ত অত্যাচারী। তিনি ভিন্ন মতাদর্শদের প্রতি নির্যাতন চালান। তখন একজন সৎ নির্ভীক যুবক তার কিছু অনুসারী নিয়ে অন্যারে প্রতিবাদ জানায়। যুবক অলৌকিক শক্তি প্রদর্শন করলে তার অনুসারী ক্রমশ বাড়তে থাকে। ফলে তার সাথে রাষ্ট্র প্রধানের দ্বন্দ্ব চরম আকার ধারণ করে, এমনকি রাষ্ট্রপ্রধান তাকে হত্যা করার জন্য সৈন প্রেরণ করে। এই সংবাদ শুনে যুবক তার অনুসারীদের নিয়ে অলৌকিকা শক্তির মাধ্যমে বিশাল নদী পাড়ি দিয়ে অন্যদেশে চলে যায়। কিন্তু অনা সৈন্যবাহিনী নদীতে ডুবে মারা যায়।",
      "tag": "MC 23",
      "sub_questions": [
        {
          "label": "ক",
          "question": "আযিমত কাকে বলে?",
          "explanation": "আযিমত হলো সব মুজতাহিদের কোনো বক্তব্যমূলক বিষয়ে এমন শব্দ ব্যবহার করা, যাতে তাদের সবার একমত হওয়ার বিষয়টি প্রমাণিত হয়।"
        },
        {
          "label": "খ",
          "question": "জাকাতের নিসাব বলতে কী বোঝায়?",
          "explanation": "যে পরিমাণ সম্পদ কোনো ব্যক্তির নিকট থাকলে তার ওপর যাকাতনফরজ হয় তাই যাকাতের নিসাব। যদি কোনো মুসলিম ব্যক্তির মালিকানায় ৭.৫ তোলা সোনা বা ৫২.৫ তোলা রূপা কিংবা এর যেকোনো একটির সমপরিমাণ অর্থ পূর্ণ একবছর থাকে এবং তা যদি তার প্রয়োজনের অতিরিক্ত হয়, তাহলে শরিয়ত নির্দেশানুযায়ী ২.৫% হারে আটটি খাতের যেকোনো খাতে প্রদান করতে হয়। ব্যক্তির এই সম্পদের পরিমাণই হলো যাকাতের নিসাব।"
        },
        {
          "label": "গ",
          "question": "উদ্দীপকের ঘটনার সাথে সুরা বাকারায় বর্ণিত যে ঘটনার মিলা আছে তা বর্ণনা করো।",
          "explanation": "উদ্দীপকের ঘটনার সাথে ফিরাউনের দলবলসহ সাগরে নিপতিত হওয়ার ঘটনার মিল রয়েছে। ফিরাউন ও তার সম্প্রদায় 'সমকালীন মিশরে শাসকশ্রেণির অন্তর্ভুক্ত ছিল। বনি ইসরাইল জাতিকে তারা নিজেদের দাসত্ব মেনে নিতে বাধ্য করেছিল তারা ইসরাইল জাতির স্বাধীনভাবে জীবনযাপনের পথ রুদ্ধ করো রেখেছিল। তাদের কোনো মর্যাদা ও অধিকার ছিল না। বনি ইসরাইলের এ পরাধীন ও অসম্মানজনক জীবন থেকে আল্লাহ তায়ালা মুসা (আঃ)-এর মাধ্যমে উদ্ধার করেছিলেন। উদ্দীপকে এ বিষয়টি প্রতিফলিত হয়েছে। উদ্দীপকের 'ক' নামক দেশের রাষ্ট্রপ্রধানের হাত থেকে জনগণকে বাঁচাতে সৎ নির্ভীক যুবক অন্যায়ের প্রতিবাদ জানায়। শেষ পর্যন্ত রাষ্ট্রপ্রধান তাকে হত্যার জন্য সৈন্য প্রেরণ করলে ঐ যুবক তার অনুসারীদের নিয়ে সাগর পাড়ি দিয়ে অন্য দেশে চলে যায়। বস্তুত ইসরাইল জাতির ত্রানকর্তা হিসেবে মুসা (আঃ) প্রেরিত হন। তিনি ফেরাউনের অত্যাচার থেকে স্বজাতিকে রক্ষা করতে নির্ধারিত সময়ে তাদেরকে নিয়ে ফিলিস্তিন যাওয়ার জন্য রওয়ানা দেন। ফেরাউন তার সেনাবাহিনী নিয়ে মুসা (আঃ) ও তার সঙ্গীদের ধাওয়া করে। তখন বনি ইসরাইলদের পেছনে ফেরাউন এবং সামনে উত্তাল সাগর। এ বিপদের সময় আল্লাহর নির্দেশে সাগরের মাঝখান দিয়ে পারাপারের জন্য প্রশস্ত সড়ক তৈরি হয়। মুসা (আঃ) এ অলৌকিক উপায়ে এ সড়ক দিয়ে নিরাপদে সাগর পাড়ি দেন। ফেরাউন ও তার সেনাবাহিনী মুসা (আঃ)-এর পিছু নিয়ে যখন সাগরের মাঝখানে পৌছায় তখন আল্লাহর নির্দেশে ফেরাউন তার দল নিয়ে পানিতে ডুবে মারা যায়। উদ্দীপকে এ ঘটনার প্রতিফলনই লক্ষ করা যায়।"
        },
        {
          "label": "ঘ",
          "question": "উদ্দীপকের যুবকের সাথে সাদৃশ্যপূর্ণ একজন নবির অনুসারীদের প্রতি আল্লাহর প্রদত্ত অনুগ্রহরাজির বিবরণ দাও।",
          "explanation": "উদ্দীপকে বনি ইসরাইল সম্পর্কে বলা হয়েছে। আল্লাহ তায়ালা তাদের অসংখ্য নিয়ামত দান করেছিলেন। হযরত ইয়াকুব (আ)-এর অপর নাম ইসরাইল। তার বংশধরেরাই ইতিহাসে বনি ইসরাইল বা ইসরাইল জাতি হিসেবে পরিচিত। আল্লাহ তায়ালা এই জাতিকে অসংখ্য নিয়ামত দান করেছিলেন। এ জাতিকে আল্লাহ এক সময় পৃথিবীতে শ্রেষ্ঠত্ব দান করেছিলেন। তাদের মধ্যে সর্বাধিক সংখ্যক নবি প্রেরণ করেন, তাদেরকে বিভিন্ন রাজা-বাদশাহদের অত্যাচার করেছিলেন। এই জাতি বারবার আল্লাহর অবাধ্যতা করলেও মহান আল্লাহ তাদেরকে ক্ষমা করে দিয়েছেন। আল্লাহর নির্দেশে বনি ইসরাইলদের জন্য হযরত মুসা (আ) শরিয়ত আনতে সিনাই পর্বতমালায় গেলে তারা সামেরি নামক এক গো-পূজারির প্ররোচনায় গোবৎস পূজায় লিপ্ত হয়। এটি ছিল জঘন্যতম শিরক। আল্লাহ তায়ালা তাদের এ অপরাধও ক্ষমা করে দেন। এছাড়া অবাধ্যতা ও পাপাচারের শাস্তিস্বরূপ তিহ উপত্যকায় তাদের অবস্থানকালে মহান আল্লাহ তাদেরকে প্রচণ্ড রোদে মেঘমালা দান করেন। খাদ্যাভাব দূরীকরণে বেহেশতি খাবার মাল্লা ও সালওয়া প্রদান করেন। পিপাসা দূরীকরণে পানি দান করেন। এভাবে নানা অনুগ্রহ দান করে আল্লাহ বনি ইসরাইলদের হেফাজত করেছেন। পরিশেষে বলা যায়, 'ক' নামক দেশের রাষ্ট্রপ্রধানের অত্যাচার থেকে বাঁচার জন্য অলৌকিক শক্তি প্রদর্শনকারী যুবক যে ধরনের পদক্ষেপ গ্রহণ করেছিলেন তা মুসা (আ)-এর সাথে সাদৃশ্যপূর্ণ। আর তার জাতি অসংখ্য নিয়ামত ভোগ করেছেন।"
        }
      ]
    },
    {
      "number": "7",
      "uddipok": "মিছবাহ একজন সৎ মেধাবী ছাত্র। নিয়ম-শৃঙ্খলা অনুযায়ী সে জীবনযাপন করে। কিছুদিন যাবৎ সে তার এলাকায় কিছু ছেলেদের সাথে মেশার কারণে উচ্ছৃঙ্খল জীবনযাপন শুরু করে। মিছবাহর বাবা জলিল সাহেব তার ছেলের চরিত্রের এই পরিবর্তন দেখে খুবই চিন্তিত হয়ে পড়েন। বিষয়টি তার বন্ধু মনির সাহেবের সাথে আলোচনা করলে তাকে বন্ধু নির্বাচনের হাদিসখানি শোনান।",
      "tag": "MC 23",
      "sub_questions": [
        {
          "label": "ক",
          "question": "'কুতুবে আবু হানিফা' গ্রন্থে কত মাসায়লা সন্নিবেশিত ছিল?",
          "explanation": "'কুতুবে আবু হানিফা' গ্রন্থে ৮৩ হাজার মাসআলা সন্নিবেশিত ছিল।"
        },
        {
          "label": "খ",
          "question": "অর্থসহ ব্যাখ্যা লেখো: رَّبِّهِمْ وَأَوْلَئِكَ هُمُ الْمُفْلِحُونَأولَئِكَ عَلَى هُدًى مِّن",
          "explanation": "আলোচ্য আয়াতাংশে মুত্তাকিদের হেদায়েত প্রাপ্তির কথা উল্লেখ করা হয়েছে। যারা অদৃশ্যে ইমান পোষণ করে, সালাত কায়েম করে, আল্লাহর রাস্তায় দান করে, আসমানি কিতাব এবং আখিরাতে বিশ্বাস পোষণ করে তারা তাদের রবের পক্ষ থেকে হেদায়েতপ্রাপ্ত। এখানে هُدًى مِّنْ رَّبِّهِمْ দ্বারা প্রতিপালকের পক্ষ থেকে হেদায়েত বলে পবিত্র কুরআনকে নির্দেশ করা হয়েছে। অর্থাৎ মুত্তাকিরা আল্লাহ তায়ালার পক্ষ থেকে প্রাপ্ত হেদায়েত আল-কুরআনের নীতির ওপর প্রতিষ্ঠিত।"
        },
        {
          "label": "গ",
          "question": "মিছবাহের পরিবর্তনের কারণ পাঠ্যপুস্তকের সংশ্লিষ্ট হাদিসের আলোকে ব্যাখ্যা করো।",
          "explanation": "অসৎ ও উচ্ছৃঙ্খল ছেলেদের সাথে মেশার কারণে উদ্দীপকের মিছবাহের চরিত্রে হঠাৎ পরিবর্তন ঘটেছে। প্রত্যেক মানুষের জীবনে পারিপার্শ্বিক পরিবেশ ও বন্ধু বান্ধবের ভূমিকা অত্যন্ত গুরুত্বপূর্ণ। কেননা মানুষ তার বন্ধুর চরিত্র ও ধর্মমতের দ্বারা প্রভাবিত হয়। এ কারণে কেউ অসৎ চরিত্রের মানুষের সাথে মিশলে সেও অসৎ চরিত্রে পরিণত হয়। যা উদ্দীপকের মিছবাহের চরিত্রেও পরিলক্ষিত হয়। উদ্দীপকের সৎ ও মেধাবী ছাত্র মিছবাহ শৃঙ্খলপূর্ণ জীবনযাপন করত। কিন্তু কিছুদিন বখাটে ছেলেদের সাথে মেশার কারণে সেও উচ্ছৃঙ্খল জীবনযাপন শুরু করে। বাংলায় একটি প্রবাদ আছে, সৎসঙ্গে স্বর্গবাস, অসৎ সঙ্গে সর্বনাশ। আর মিছবাহের চরিত্রের পরিবর্তনে এই প্রবাদেরই বহিঃপ্রকাশ ঘটেছে। কেননা মানুষ সাধারণত তার বন্ধুর মত, পথ, স্বভাব ও আদর্শের অনুসারী হয়ে থাকে। তাই এক বন্ধু অপর বন্ধুর প্রভাবে অনেকটা প্রভাবিত হয়ে থাকে। দু'বন্ধুর একজন যদি ধার্মিক হয়, তবে অন্যজনও বন্ধুর প্রভাবে প্রভাবিত হয়ে ধার্মিক হয়ে থাকে। অনুরূপভাবে উচ্ছৃঙ্খল হলে উচ্ছৃঙ্খল হয়ে থাকে। এ সম্পর্কে রাসুল (স) বলেছেন, মানুষ তার বন্ধুর জীবনাদর্শ ও ধর্মমতের দ্বারা প্রভাবিত হয়। অতএব তোমাদের প্রত্যেকেরই অবশ্যই দৃষ্টি রাখা উচিত যে, সে কার সাথে বন্ধুত্ব স্থাপন করছে। মিছবাহের চরিত্রেও বন্ধুর চরিত্রের প্রভাব সুস্পষ্ট।"
        },
        {
          "label": "ঘ",
          "question": "'সৎ সঙ্গে স্বর্গবাস অসৎ সঙ্গে সর্বনাশ' হাদিসের আলোকে এ কথা সপক্ষে যুক্তি প্রমাণ উপস্থাপন করো।",
          "explanation": "বন্ধু নির্বাচনের ক্ষেত্রে 'সৎ সঙ্গে স্বর্গবাস, অসৎ সঙ্গে সর্বনাশ' প্রবাদটি বাস্তব সম্মত। এক্ষেত্রে আমাদের বন্ধুদের সৎ ও মুত্তাকি হওয়া উচিত। বন্ধুর প্রভাবে প্রভাবিত হওয়া, তার কর্মপদ্ধতি ও আদর্শের প্রতি আগ্রহী হওয়া মানুষের সাধারণ স্বভাব। তাই এক বন্ধু অপর বন্ধুর প্রভাবে অনেকটা প্রভাবিত হয়ে থাকে। দু'বন্ধুর একজন যদি ধার্মিক হয়, তবে অন্যজনও বন্ধুর প্রভাবে প্রভাবিত হয়ে ধার্মিক হয়ে থাকে। আর এ কথাটিরই বহিঃপ্রকাশ ঘটেছে আলোচ্য প্রবাদ বাক্যে। সৎ সঙ্গে স্বর্গবাস, অসৎ সঙ্গে সর্বনাশ- বাক্যটি যুক্তিযুক্ত। কেননা মানুষ তার বন্ধুর সংসর্গে ব্যাপকভাবে প্রভাবিত হয়। এক বন্ধু যদি মুত্তাকি ও সৎ স্বভাবের ভালো মানুষ হয়, তাহলে দেখা যায় তার অনুসারী বন্ধুও তার মতোই হয়ে যায়। এমনিভাবে বন্ধু যদি পাপাচারী ও খারাপ-স্বভাবের হয় তার বন্ধুও পাপাচারিতায় লিপ্ত হয়ে পড়ে। এজন্য বন্ধু নির্বাচনের আগে অবশ্যই সম্ভাব্য ব্যক্তি সম্পর্কে প্রয়োজনীয় অনুসন্ধান করা কর্তব্য। তা না হলে পরবর্তীকালে বিপুল ক্ষতিগ্রস্ততার শিকার হতে হবে। উপরের আলোচনায় প্রমাণিত হয় সৎসঙ্গে স্বর্গবাস, অসৎ সঙ্গে সর্বনাশ। সুতরাং বন্ধু নির্বাচনের ক্ষেত্রে চারিত্রিক দিকটি দেখা উচিত।"
        }
      ]
    },
    {
      "number": "8",
      "uddipok": "জনাব জ, ল এবং ফ তিন ভাই। জ সদা সত্য কথা বলে এবং ইসলামি বিধান অনুসারে 'জীবনযাপন করে। অপরদিকে ফ অসত্য কথা বলে এবং ইসলাম পরিপন্থি কাজে লিপ্ত। ল জ এর সাথে থাকলে নামাজ-রোজা পালন করে। আর ফ এর সাথে থাকলে বলে নামাজ-রোজার প্রয়োজন নেই।",
      "tag": "MC 23",
      "sub_questions": [
        {
          "label": "ক",
          "question": "الْإِيْمَانُ কী?",
          "explanation": "ইসলামের মৌলিক বিষয়সমূহের ওপর বিশ্বাস স্থাপন করে মৌখিক স্বীকৃতি প্রদান এবং কাজে বাস্তবায়ন করাই ইমান (الْإِيمَان)।"
        },
        {
          "label": "খ",
          "question": "ব্যাখ্যা করো: فِي قُلُوْبِهِمْ مَّرَضٌ فَزَادَهُمُ اللَّهُ مَرَضًا",
          "explanation": "প্রশ্নোক্ত আয়াতটির অর্থ হচ্ছে- 'তাদের অন্তরসমূহের মধ্যে রয়েছে ব্যাধি। তারপর আল্লাহ তাদের ব্যাধিকে আরও বাড়িয়ে দিয়েছেন।' উল্লিখিত আয়াতটি সুরা বাকারার ১০নং আয়াত। এ আয়াতে আল্লাহ তায়ালা মুনাফিকদের কপট ও শঠতাপূর্ণ কার্যক্রমের কারণ এবং তাদের চিরস্থায়ী পরিণতি বর্ণনা করেছেন। মুনাফিকরা মুখে ইমানের দাবি করে; কিন্তু তাদের অন্তরে কুফরি লুকায়িত থাকে। ইমান আনার কথা বলে তারা আল্লাহ ও 'মুমিনদের সাথে প্রতারণা করতে চায়। তাদের এমন ধৃষ্টতাপূর্ণ আচরণের কারণ হলো তাদের অন্তর নিফাক, শিরক, কুফর, হিংসা-বিদ্বেষ, পরশ্রীকাতরতা প্রভৃতি মানসিক ব্যাধিতে পরিপূর্ণ।"
        },
        {
          "label": "গ",
          "question": "ফ এর কর্মকাণ্ডে সুরা বাকারায় বর্ণিত কোন চরিত্র ফুটে উঠেছে? ব্যাখ্যা করো।",
          "explanation": "সুরা বাকারায় বর্ণিত মুনাফিকের বৈশিষ্ট্যের আলোকে ফ এর কর্মকাণ্ডে মুনাফিকের চরিত্র ফুটে উঠেছে। আল-কুরআনের সুরা আল বাকারার ২য় রুকুর আয়াতসমূহ মুনাফিকদের চারিত্রিক বৈশিষ্ট্যের স্বরূপ উন্মোচন করে। যারা মুখে ইমান আনে এবং নিজেদের মুসলিম বলে পরিচয় দেয় কিন্তু অন্তরে আল্লাহর প্রতি অবিশ্বাস পোষণ করে, তারাই মুনাফিক। তারা মিথ্যা কথা বলে এবং প্রতারণা করে। উদ্দীপকে বর্ণিত ফ সবসময় অসত্য কথা বলে এবং ইসলাম পরিপন্থি কাজ করে। সুরা বাকারার ১০নং আয়াতে মুনাফিকদের মিথ্যাবাদী বলে সাব্যস্ত করা হয়েছে। অর্থাৎ তারা যখনই কথা বলে মিথ্যা বলে। প্রকৃতপক্ষে, মুনাফিকরা সর্বদা ইসলাম পরিপন্থি কাজ করে থাকে। তারা মুখে ইমানের দাবি করে, কিন্তু তাদের অন্তর পরিপূর্ণ থাকে নিফাক, কুফর, শিরক, পরশ্রীকাতরতা, হিংসা-বিদ্বেষ প্রভৃতি ইসলামবিরোধী মানসিক ব্যাধিতে। ফ এর মধ্যেও উল্লিখিত বৈশিষ্ট্য বিদ্যমান। সুতরাং সুরা বাকারার বর্ণনার আলোকে ফ একজন মুনাফিক।"
        },
        {
          "label": "ঘ",
          "question": "জ এর চরিত্র বিশ্লেষণপূর্বক আখিরাতে তার অবস্থান নিরূপণ করো।",
          "explanation": "কুরআনের ভাষায় জ একজন মুত্তাকি। সৎকর্ম সম্পাদনের জন্য আখিরাতে তিনি কল্যাণ ও সাফল্য লাভ করবেন। মুত্তাকি এমন ব্যক্তি যার মধ্যে তাকওয়া রয়েছে। মুত্তাকি ব্যক্তি অদৃশ্য বিষয়সমূহে ইমান পোষণ করেন, নিয়মিত সালাত আদায় করেন, আল্লাহর পথে অর্থ ব্যয় করেন এবং পরকালে বিশ্বাস করেন। পরকালীন জীবনে ক্ষতির কারণ হতে পারে এমন কাজ ও বিষয় থেকে তিনি নিজেকে বিরত রাখেন। জ এর মধ্যেও এ গুণগুলোর প্রতিফলন ঘটেছে। উদ্দীপকের জ সদা সত্য কথা বলেন এবং ইসলামি বিধান অনুসারে জীবনযাপন করেন। তার এ কাজের মাধ্যমে তিনি আল্লাহর প্রিয় বান্দা হিসেবে গণ্য হবেন। মন্দ কাজ পরিহার করার কারণে মানুষের কাছেও তিনি প্রিয় হবেন। এছাড়া জ অদৃশ্য বিষয়সমূহে বিশ্বাস করেন, আল্লাহর রাস্তায় ব্যয় করেন এবং কবর, কিয়ামত, 'পুলসিরাত, জান্নাত এবং জাহান্নাম ইত্যাদিতেও বিশ্বাস করেন। এ সব কর্মকাণ্ডের মাধ্যমে তিনি একজন মুত্তাকি ব্যক্তিতে পরিণত হয়েছেন। পরকালে বিশ্বাস করার ফলে তিনি দুনিয়াতে সব খারাপ কাজ থেকে বিরত থাকেন। মুমিন হওয়ার জন্য ইসলামের সব বিষয়ে তিনি আমল করেন। এর ফলে দুনিয়াতে মানুষের শ্রদ্ধা ও ভালোবাসা অর্জন করার পাশাপাশি তিনি পরকালেও আল্লাহর অশেষ রহমতে জান্নাত লাভ করবেন। পরিশেষে বলা যায় যে, মুত্তাকি ব্যক্তির আমল তাকে সুদূরপ্রসারী সুফল দান করে। যার ফলে তিনি দুনিয়া ও আখিরাত উভয় স্থানেই আল্লাহর রহমত পেয়ে থাকেন।"
        }
      ]
    },
    {
      "number": "9",
      "uddipok": "আব্দুল হালিম একজন সৎ ব্যবসায়ী। তিনি গ্রাহকের সাথে মিথ্যা বলে পণ্য বিক্রি করেন না। ওজনে কম দেন না। ফলে মুনাফা কম হয়। কিন্তু তার পাশের দোকানদার গ্রাহকের সাথে মিথ্যা বলে ওজনে কম দেয়। ফলে তার মুনাফা বেশি হয়। একদিন উক্ত এলাকার ইমাম সাহেব আব্দুল হালিমের ব্যবসা সম্পর্কে জানতে চাইলেন। উত্তরে সে ইমাম সাহেবকে সব ঘটনা খুলে বলল। তখন ইমাম সাহেব তাকে সান্ত্বনা দিয়ে নিম্নোক্ত হাদিসটি পাঠ্য করে শোনালেন: الثَّاجِرُ الْأَمِينُ الصَّدُوقُ الْمُسْلِمُ مَعَ الشُّهَدَاءِ يَوْمَ الْقِيَامَةِ",
      "tag": "MC 23",
      "sub_questions": [
        {
          "label": "ক",
          "question": "সর্বাধিক হাদিস বর্ণনাকারী সাহাবির নাম কী?",
          "explanation": "সর্বাধিক হাদিস বর্ণনাকারী সাহাবির নাম হযরত আবু হুরায়রা (রা)।"
        },
        {
          "label": "খ",
          "question": "একজন ব্যক্তিকে মুমিন হতে হলে হাদিসের ভাষ্য অনুযায়ী তার করণীয় ব্যাখ্যা করো।",
          "explanation": "মুমিন মানে বিশ্বাসী। তাওহিদ, রিসালাত ও আখিরাতের বিশ্বাসীকে মুমিন বলা হয়। মুমিনদের ব্যাপারে প্রিয় নবি (স) বলেন, 'তুমি এভাবে আল্লাহর ইবাদত করো যেনো তুমি তাঁকে দেখছ, যদি তুমি তাঁকে দেখতে নাও পাও; তবে অবশ্যই তিনি তোমাকে দেখছেন। (বুখারি) মুমিনের সুন্দরতম বিষয় হলো অনর্থক বিষয়সমূহ পরিহার করে চলবে। তাছাড়া মুমিনের জন্য আবশ্যক হলো, তাঁর মুসলিম ভহায়ের জন্য সর্বদা ভালো জিনিস তালাশ করবে। হারাম বিষয় থেকে দূরে থাকবে। রাসুল (স) অন্যত্র বলেছেন, কেউ প্রকৃত মুমিন হতে পারবে না যতক্ষণ না সে তার ভাইয়ের জন্য এই বস্তু ভালবাসে যা সে নিজের জন্য ভালোবাসে।"
        },
        {
          "label": "গ",
          "question": "আব্দুল হালিম কিয়ামতের দিন কাদের সাথে থাকবেন? ব্যাখ্যা করো।",
          "explanation": "আব্দুল হালিম কিয়ামতের দিন শহিদদের সাথে থাকবে অর্থাৎ আখিরাতে উচ্চ মর্যাদায় আসীন হবে। ইসলামে সততাকে জীবনের সর্বক্ষেত্রে উৎসাহিত করা হয়েছে এবং এর জন্য ইহকাল ও পরকাল উভয় জীবনে উত্তম প্রতিদানের ব্যবস্থা করা হয়েছে। একজন সৎ লোক দুনিয়াতে সবার কাছে সম্মান পান; আখিরাতেও তিনি সফলতা লাভ করবেন। উদ্দীপকে আব্দুল হালিমও অনুরূপ একজন ব্যক্তি। আব্দুল হালিম এর কর্মকাণ্ড বিশ্লেষণ করলে দেখা যায়, সে একজন সৎ ব্যবসায়ী হিসেবে নিজেকে প্রতিষ্ঠিত করেছে। তিনি গ্রাহকের সাথে মিথ্যা বলে পণ্য বিক্রি করেন না। ওজনে কম দেন না। তার মতো সৎ ও বিশ্বস্ত ব্যবসায়ীর জন্য ইসলামে সুসংবাদ প্রদান করা হয়েছে। হাদিসে এসেছে, 'বিশ্বস্ত ও সত্যবাদী মুসলিম ব্যবসায়ী কিয়ামতের দিন শহিদদের সাথে থাকবেন' (মুসতাদরাক হাকিম)। আব্দুল হালিমও আখিরাতে এই-উত্তম প্রতিদান লাভ করবে। প্রকৃতপক্ষে ব্যবসায়ের ক্ষেত্রে আব্দুল হালিম এর এমন অনেক সুযোগ ছিল যার মাধ্যমে সে অসৎ উপায়ে প্রচুর লাভবান হতে পারত। কিন্তু ইসলামের আদর্শ মেনে এবং আল্লাহর ভয়ে সে সৎ থেকেছে। এজন্যই সে কিয়ামতের কঠিন দিনে শহিদদের সাথে বিপুল আনন্দে আল্লাহর আরশের নিচে ছায়া লাভ করবে। তার এ পুরস্কার সততা, সত্যনিষ্ঠা আর আল্লাহভীতির জন্যই সে পাবে।"
        },
        {
          "label": "ঘ",
          "question": "উদ্দীপকে উল্লিখিত আব্দুল হালিমের পাশের দোকানদারের ব্যবসা পদ্ধতি হাদিসের দৃষ্টিতে সঠিক কি না? তোমার যুক্তিগুলো উপস্থাপন করো।",
          "explanation": "উদ্দীপকে উল্লেখিত আব্দুল হালিমের পাশের দোকানদার প্রতারণা করে ব্যবসা করছে, যা ইসলামের দৃষ্টিতে মোটেই সঠিক না। ব্যবসায়-বাণিজ্য একটি পবিত্র পেশা। তা সততার সাথে করলে আল্লাহর সন্তুষ্টি অর্জনের মাধ্যমে দুনিয়ার সফলতার পাশাপাশি আখিরাতে কল্যাণ লাভ করা যায়। ইসলামে ব্যবসায়-বাণিজ্যকে উৎসাহিত করা হয়েছে। তবে তা অবশ্যই হালাল পদ্ধতিতে তথা সৎ ও বিশ্বস্ততার সাথে হতে হবে। কিন্তু, আব্দুল হালিমের পাশের দোকানদার ব্যবসায়ের ইসলামি পদ্ধতি পরিহার করে প্রতারণার আশ্রয় নিচ্ছে, যা সম্পূর্ণ অবৈধ। উদ্দীপকে আব্দুল হালিমের পাশে দোকানদার ব্যবসায়ের ক্ষেত্রে মিথ্যার আশ্রয় নিচ্ছে। সে গ্রাহকদের সাথে মিথ্যা বলছে, প্রতারণা করছে, ভেজাল পণ্য বিক্রয় করে ক্রেতাদের ধোঁকা দিচ্ছে। প্রতারণা করে ব্যবসা করাকে মহানবি (স) সম্পূর্ণভাবে নিষিদ্ধ করেছেন। তিনি বলেন, 'যে প্রতারণা করে, সে আমাদের দলভুক্ত নয়।' তার এ কাজগুলো নিফাকের অন্তর্ভুক্ত। আর যারা এ কাজের সাথে জড়িত তারা মুনাফিক। মুনাফিকরা ইসলামের চরম শত্রু। তাদের সম্পর্কে আল্লাহ বলেছেন, 'মুনাফিকরা মিথ্যাবাদী।' তাদের শাস্তি সম্পর্কে বলা হয়েছে- 'নিশ্চয়ই মুনাফিকদের স্থান জাহান্নামের সর্ব নিম্ন স্তরে' (সুরা নিসা- ১৪৫)। অন্যদিকে ব্যবসায়ে সততা অবলম্বন করা ইসলামের নির্দেশ। বলা হয়েছে- 'আল্লাহ ব্যবসায়কে হালাল করেছেন, আর সুদকে হারাম করেছেন' (সুরা বাকারা-২৭৫)। উপরের আলোচনায় দেখা যায়, ইসলাম জীবিকা অর্জনের উত্তম মাধ্যম হিসেবে ব্যবসায়কে ঘোষণা করেছে। এক্ষেত্রে সততা ও বিশ্বস্ততাকে প্রধান বৈশিষ্ট্য হিসেবে শর্ত দেওয়া হয়েছে। প্রতারণা, ভণ্ডামি পরিহার করার উপরও গুরুত্ব দেওয়া হয়েছে। কিন্তু আব্দুল হালিমের পাশের দোকানদার উল্লেখিত শর্ত ভঙ্গ করে নিজের স্বার্থের অনুকূলে অসৎভাবে ব্যবসা করছে। তা-ই এ পদ্ধতি ইসলামের দৃষ্টিতে সম্পূর্ণ হারাম।"
        }
      ]
    },
    {
      "number": "10",
      "uddipok": "আল-কুরআনে সব সমস্যার সমাধান রয়েছে। ‘এই গ্রন্থ মুত্তাকিদের জন্য পথপ্রদর্শক'। কিছু লোক সম্পর্কে বলা হয়েছে, যারা ভালো কথা শুনেও না শোনার ভান করে যেন তাদের অন্তরে শ্রবণযন্ত্রে সিল করা হয়েছে। অপর একটি দল আছে যারা মুমিনদের সাথে একরকম কথা বলে আর তাদের অসৎ বন্ধুদের সাথে অন্যরকম কথা বলে ।",
      "tag": "MC 23",
      "sub_questions": [
        {
          "label": "ক",
          "question": "الْكِتَابُ (আল-কিতাব) অর্থ কী?",
          "explanation": "الْكِتَابُ (আল-কিতাব) শব্দের অর্থ বই, গ্রন্থ, পুস্তক ইত্যাদি ।"
        },
        {
          "label": "খ",
          "question": "‘আল-কুরআন মুত্তাকিদের জন্য পথপ্রদর্শক।'- ব্যাখ্যা কর",
          "explanation": "এবং অদৃশ্য বিশ্বাসাবলি যেমন- জান্নাত, জাহারাম, অ ফেরেশতা, কিয়ামত, মিযান তাকদির প্রভৃতি বিষয়ে ইমান রাখে। আর এ সমস্ত বিষয়ের বর্ণনা রয়েছে আল-কুরআনে। এজন্য আল-  কুরআন যথাযথ মানার মাধ্যমে মানুষ মুত্তাকি তথা আল্লাহ তা হে পারে এবং কুরআন মুত্তাকিদের সঠিক পথের সন্ধান দেয়। এজন্য আল্লাহ তায়ালা বলেছেন- আল-কুরআন মুত্তাকিদের জন্য পথপ্রদর্শক।"
        },
        {
          "label": "গ",
          "question": "উদ্দীপকে বর্ণিত প্রথম দলের ব্যক্তি কারা? তাদের আলামতগুলো বর্ণনা কর ।",
          "explanation": "উদ্দীপকে বর্ণিত প্রথম দলের ব্যক্তিদের মধ্যে কাফিরদের বৈশিষ্ট্য ফুটে উঠেছে । সত্য অস্বীকারকারী লোক বলতে কাফিরদের বোঝানো হয়েছে। এদের সম্পর্কে আল্লাহ তায়ালা সূরা বাকারায় বলেছেন, \"আল্লাহ তাদের অন্তঃকরণ ও শ্রবণশক্তিতে মোহরাঙ্কিত করে দিয়েছে এবং তাদের দৃষ্টিশক্তিতে পর্দার আবরণ দিয়েছেন। আর তাদের জন্য রয়েছে কঠিন শাস্তি।” (সূরা বাকারা : ৭) এ আয়াতে কাফিরদের অবস্থা ও পরিণাম তুলে ধরা হয়েছে। কাফিরদের অবস্থা হলো- এদের অন্তর থাকা সত্ত্বেও সত্যকে অনুমোদন করে না, শ্রবণশক্তি দ্বারা দ্বীনের কথা শোনার পরও দ্বীনকে গ্রহণ করে না, অগণিত মানুষ দ্বীনকে মেনে চলছে দেখা সত্ত্বেও এরা দ্বীনের অনুসরণ করে না। এজন্য আল্লাহ তায়ালা তাদের অন্তর ও শ্রবণশক্তিতে সিল মেরে চিহ্নিত করে দিয়েছেন এবং তাদের দৃষ্টিশক্তিতে গোমরাহি ও ভ্রষ্টতার পর্দা ঝুলিয়ে j দিয়েছেন। ফলে তারা অন্যায় পথে নিজেদেরকে পরিচালিত করে এবং মনে করে এতে কল্যাণ ও সফলতা নিহিত। কিন্তু তাদের এ গর্হিত কাজের জন্য তারা অবশ্যই কঠিন শাস্তি ভোগ করবে। এ শাস্তি থেকে কোনোভাবেই রেহাই পাবে না। অতএব বলা যায়, উদ্দীপকের প্রথম দলের ব্যক্তি দ্বারা কাফিরদের কথাই বলেছেন । যা উদ্ধৃত কুরআনের আয়াত দ্বারাও প্রমাণিত হয়।"
        },
        {
          "label": "ঘ",
          "question": "অপর দলের ব্যক্তিদের আচরণে মানবজীবনে কীরূপ প্রভাব পড়ে? বিশ্লেষণ কর ।v",
          "explanation": "অপর দলের ব্যক্তিদের আচরণে মুনাফিকদের বৈশিষ্ট্য ফুটে উঠেছে। মানবজীবনে এর প্রভাব অত্যন্ত ভয়ানক । উদ্দীপকে অপর দলের চরিত্রে মুনাফিক তথা কপট বিশ্বাসীদের পরিচয় ফুটে উঠেছে। মুনাফিক ঐ প্রকৃতির লোক যারা মৌখিকভাবে ইমানের ঘোষণা দেয় এবং নামাজ, রোজাও পালন করে কিন্তু অন্তরে কুফরি পোষণ করে। এরা মুখে ইমানের ঘোষণা দিলেও অন্তরে ইসলাম ও মুসলমানদের জন্য বিদ্বেষ পোষণ করে এবং সর্বদা ইসলামের ক্ষতি কামনা করে। তারা মুমিনদের সামনে আসলে খুব বেশি ইমানদার সাজে আবার যখন গোপনে কাফির-মুশরিক ইসলামের শত্রুদের সাথে মিলিত হয় তখন তাদের যোগসাজসে ইসলামের বিরুদ্ধে ষড়যন্ত্র পাকায়। তাদের এ দ্বিচারিতার কথা আল্লাহ তায়ালা সূরা বাকারার ৮- ২০নং আয়াতের বিস্তারিত আলোচনা করেছেন। নিচে এদের পরিণাম সম্পর্কে বর্ণনা করা হলো- মুনাফিকগণ নিজেরাই ঠকে এবং অপমানিত হয় ও অসম্মানিত হয়। মুনাফিকরা তাদের ধূর্ততার জন্য কঠিন শাস্তি পাবে। মুনাফিক সত্যচ্যুত এবং বিপথগামী। মুনাফিকদের অপরাধ অত্যন্ত জঘন্য বলে তারা আখেরাতে যন্ত্রণাদায়ক শাস্তি ভোগ করবে। তারা পৃথিবীতে বিপর্যয় ও অশান্তি সৃষ্টি করে অথচ তারা এ অন্যায়কে বুঝতে চেষ্টা করে না এবং নিজেদেরকে সংশোধন করার চেষ্টাও করে না। এ ধরনের মুনাফিকদের জন্য মাগফিরাত কামনা করে দোয়া করতেও আল্লাহ পাক পবিত্র কুরআনে নিষেধ করেছেন। তারা জাহান্নামে সর্বনিম্ন স্তরে নিক্ষিপ্ত হবে। সুতরাং বলা যায়, মুনাফিকরা মুসলমানদের ঘোর শত্রু। তাই এরা পৃথিবীতে লাঞ্ছিত হবে এবং পরকালে কঠিন শাস্তি ভোগ করবে। কাজেই এদের ব্যাপারে সবসময় সতর্ক থাকতে হবে এবং এদের ক্ষতিকর প্রভাব থেকে সমাজকে বাঁচাতে হবে।"
        }
      ]
    },
    {
      "number": "11",
      "uddipok": "জনাব সাইফুল 'ক' নামক একটি রাজনৈতিক সংগঠনের সদস্য, যেখানে জনগণকে সব ক্ষমতার উৎস হিসেবে গণ্য করা হয়। তাদের ন্যায় আরও কিছু সংগঠন আছে, তারাও একই চিন্তাধারা পোষণ করেন। এরা ক্ষমতার লড়াইয়ে সর্বদা পরস্পর গুম, খুন, লুণ্ঠন ইত্যাদিতে লিপ্ত। থাকে। কিন্তু তার বন্ধু জনাব শিহাব এমন একটি সংগঠনের সদস্য যেখানে মহান আল্লাহকেই সব ক্ষমতা ও কর্তৃত্বের উৎস মনে করা হয়। এখানে পরমতসহিষ্ণুতা ও আল্লাহর প্রতি আনুগত্য লক্ষ্য করা যায়।",
      "tag": "MC 23",
      "sub_questions": [
        {
          "label": "ক",
          "question": "আল-কুরআনের সংরক্ষক কে?",
          "explanation": "আল কুরআনের সংরক্ষক হলেন আল্লাহ তায়ালা।"
        },
        {
          "label": "খ",
          "question": "আন-নার বলতে কী বোঝায়?",
          "explanation": "আন-নার অর্থ আগুন, তথা- জাহান্নাম। জাহান্নাম হলো আজাব তথা শাড়ির নিবাস। এটি আল্লাহ তায়ালা কাফির ও পাপিষ্ঠদের জন্য আখেরাতের প্রতিদান হিসেবে তৈরি করে রেখেছেন। যারা আল্লাহ তায়ালার বিধি-বিধান পালনে ব্যর্থ হবে, তাঁর বিধি-নিষেধ ইচ্ছাকৃতভাবে অমান্য করবে তাদেরকে আল্লাহ তায়ালা তাদের কর্ম অনুযায়ী শাস্তি প্রদান করবেন। আল্লাহ তায়ালা নার সম্পর্কে বলেন- 'যে কেউ আল্লাহ ও রাসুলের অবাধ্যতা করে এবং তার সীমা অতিক্রম করে তিনি তাকে আগুনে প্রবেশ করাবেন। সে সেখানে চিরকাল থাকবে। তার জন্য, রয়েছে অপমানজনক শান্তি'।"
        },
        {
          "label": "গ",
          "question": "উদ্দীপকে বর্ণিত দুটি সংগঠনের কোনটি পবিত্র কুরআনের প্রতিনিধিত্ব করছে? ব্যাখ্যা কর।",
          "explanation": "উদ্দীপকে বর্ণিত দুটি সংগঠনের মধ্যে শিহাবের সংগঠনটি পবিত্র কুরআনের প্রতিনিধিত্ব করে। কুরআন মাজিদ হলো বিশ্বমানবের সুষ্ঠু ও সুন্দর জীবন নির্বাহের জন্য আল্লাহ প্রদত্ত বিধি-ব্যবস্থাপনা। মানুষের জীবনের এমন কোনো দিক ও বিভাগ নেই যে বিষয়ে এ মহাগ্রন্থ কোনো নির্দেশনা দেয়নি। ব্যক্তিগত, পারিবারিক, সামাজিক ধর্মীয় সব বিষয়ের গুরুত্বপূর্ণ ব্যাখ্যা রয়েছে আল কুরআনে। উদ্দীপকে বর্ণিত দুটি সংগঠনের মধ্যে শিহাবের সংগঠনটি মহান আল্লাহকেই সব ক্ষমতা ও কর্তৃত্বের উৎস মনে করে। এ সংগঠনে পরমতসহিষ্ণুতা ও আল্লাহর প্রতি আনুগত্য লক্ষ্য করা যায়। কেননা কুরআন মাজিদ মানুষের আদর্শ জীবন গঠনের নির্ভুল নির্দেশনা। কুরআনের নির্দেশনায় মানুষ কর্মমুখী, সংসারী, ধার্মিক এবং দায়িত্বশীল ব্যক্তিজীবন লাভ করতে পারে। মানুষের ব্যক্তিগত, পারিবারিক, সামাজিক ও ধর্মীয় জীবন সম্পর্কে সুনির্দিষ্ট নির্দেশনা কুরআনে রয়েছে। পবিত্র কুরআনের নির্দেশনা পালনের মাধ্যমে নিজেকে আদর্শ মানুষ হিসেবে প্রতিষ্ঠা করা যায়। তাই বলা যায়, উদ্দীপকে বর্ণিত দুটি সংগঠনের মধ্যে শিহাবের সংগঠনটি পবিত্র কুরআনের প্রতিনিধিত্ব করে।"
        },
        {
          "label": "ঘ",
          "question": "জনাব সাইফুলের সংগঠনের ক্ষমতাকেন্দ্রিক লড়াই নিরসনে পবিত্র কুরআনের ভূমিকা বিশ্লেষণ কর।",
          "explanation": "সাইফুলের সংগঠনের ক্ষমতাকেন্দ্রিক লড়াই নিরসনে পবিত্র কুরআন গুরুত্বপূর্ণ ভূমিকা পালন করতে পারে। মানবজীবনের সব দিক ও বিভাগের যাবতীয় সমস্যা সমাধানে সুনির্দিষ্ট ও কল্যাণময় নির্দেশনা দিয়েছে আল কুরআন। বাস্তবজীবনে এ নির্দেশনার অনুশীলন ও অনুসরণ করার মাধ্যমে প্রকৃত শান্তি ও মুক্তি লাভ সম্ভব। একইভাবে কুরআনের নির্দেশনা মেনে চলার মাধ্যমে রাজনৈতিক, অর্থনৈতিক, সাংস্কৃতিকসহ জীবনের সব ক্ষেত্রেই শ্রেষ্ঠত্ব অর্জন করা সম্ভব। উদ্দীপকে দেখা যায়, জনাৰ সাইফুল 'ক' নামক একটি রাজনৈতিক সংগঠনের সদস্য, যেখানে জনগণকে ক্ষমতার উৎস হিসেবে গণ্য করা হয়। তার সংগঠনের ন্যায় আরো কিছু সংগঠনও একই চিন্তাধারা পোষণ করে। এরা ক্ষমতার লড়াইয়ে সর্বদা পরস্পর গুম, খুন, লুণ্ঠন ইত্যাদি লিপ্ত থাকে। তাদের এ সমস্ত কর্মকাণ্ড বন্ধে পবিত্র কুরআন গুরুত্বপূর্ণ ভূমিকা রাখতে পারে। কেননা, রাজনীতি, অর্থনীতি ও সংস্কৃতিসহ মানুষের জীবনের সব বিষয়ের দিকনির্দেশনা রয়েছে আল কুরআনে। পদপ্রার্থিতা, আত্মপ্রচার, ক্ষমতা ও পদের লোভ, স্বেচ্ছাচারিতা ও দম্ভ, প্রকৃত গণতান্ত্রিক পদ্ধতির অনুপস্থিতি প্রভৃতি রাজনৈতিক সমস্যার সমাধান রয়েছে পবিত্র কুরআন মাজিদে। আবার সম্পদের অসম বণ্টন, উপার্জন ও ব্যয়ে হারাম পদ্ধতির অনুসরণ, সম্পদ আত্মসাৎ, অপচয়, সুদ প্রভৃতি অর্থনৈতিক সমস্যা সমাধানে কুরআন মাজিদ অনবদ্য ভূমিকা পালন করে। এছাড়া শিক্ষা ও সংস্কৃতির ক্ষেত্রেও কুরআন মাজিদের সুনির্দিষ্ট নির্দেশনা রয়েছে। উপরের আলোচনার প্রেক্ষিতে বলা যায়, আমাদের সকলের উচিত রাজনৈতিক, অর্থনৈতিক ও সাংস্কৃতিক ইত্যাদি সব ক্ষেত্রেই কুরআনের বিধানসমূহ অনুসরণ করা।"
        }
      ]
    }
  ]
}