{
  "title": "আদমজী ক্যান্টনমেন্ট কলেজ ২০২৩",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "গত ৫ই এপ্রিল বুধবার সাহরি শেষে ফজর নামাজ চলাকালে ইসরাইলি অবৈধ দখলদার বাহিনী পবিত্র আল আকসা মসজিদে নিরীহ মুসল্লি ও বেসামরিক নাগরিকদের ওপর সহিংস হামলা চালিয়েছে। যাতে অসংখ্য মুসল্লি হতাহত হয়েছেন এবং চার শতাধিক বেসামরিক মুসল্লি গ্রেপ্তার হয়েছেন। বাংলাদেশ সরকার মনে করেন, ইসরাইলিরা মৌলিক রীতিনীতি, আন্তর্জাতিক মানবাধিকার আইন ও আন্তর্জাতিক চুক্তি লঙ্ঘন করেছে। তাই বাংলাদেশের পররাষ্ট্র দপ্তর এর তীব্র নিন্দা ও প্রতিবাদ জানিয়েছেন। একইসাথে গভীর উদ্বেগও প্রকাশ করেছেন। বাংলাদেশ সরকার বরাবরই আন্তর্জাতিক সম্প্রদায়ের প্রতি এ ধরনের সহিংসতা বন্ধে টেকসই ব্যবস্থা গ্রহণের আহ্বান জানান।",
      "tag": "ACC 23",
      "sub_questions": [
        {
          "label": "ক",
          "question": "মাজলুম কাকে বলে?",
          "explanation": "যার ওপর জুলুম বা অত্যাচার করা হয় তাকে মাজলুম বলে।"
        },
        {
          "label": "খ",
          "question": "\"আল মুসলিমু কাজাছাদিন ওয়াহিদিন\" অর্থ লিখো।",
          "explanation": "\"আল-মুসলিমু কাজাছাদিন ওয়াহিদিন\"- এটি রাসুল (স)-এর একটি হাদিস। হাদিসটির অর্থ হলো- মুসলমানগণ একটি দেহের ন্যায়।"
        },
        {
          "label": "গ",
          "question": "কোনো অত্যাচারী যদি কারো প্রতি জুলুম করে, সেক্ষেত্রে অন্যের করণীয় কী? উদ্দীপকের আলোকে ব্যাখ্যা করো।",
          "explanation": "কোনো অত্যাচারী যদি কারো প্রতি জুলুম করে সেক্ষেত্রে অন্যের -করণীয় হলো জালিমকে অত্যাচারে বাঁধা দেওয়া এবং মজলুমকে সাহায্য করা। জুলুমের প্রতিরোধ ও মজলুমের সাহয়্য সম্পর্কিত হাদিসে রাসুল (স) বলেন, \"তোমরা অত্যাচারী ভাইকে সাহায্য করো এবং অত্যাচারিত ভাইকে সাহায্য করো। যদি সে অত্যাচারী হয়, তাহলে তাকে অত্যাচার থেকে নিবৃত্ত করো। আর যদি সে অত্যাচারিত হয় তবে তাকে সাহায্য করো\" (সুনান দারিমি)। উদ্দীপকে এ হাদিসের শিক্ষার প্রয়োগ আবশ্যক। উদ্দীপকের বর্ণানুযায়ী ইসরাইলি-অবৈধ দখলদার বাহিনী ফিলিস্তিনের আল আকসা মসজিদে নামাজরত মুসল্লিদের ওপর হামলা চালায়; যা এক প্রকার জুলুম। এক্ষেত্রে অন্যান্য দেশের করণীয় হলো ইসরাইলি বাহিনীকে এই জুলুম থেকে বিরত রাখা। সদুপদেশে কাজ না হলে প্রয়োজনে সামষ্টিক শক্তি দিয়ে তাদেরকে প্রতিহত করা। পাশাপাশি ফিলিস্তিনিদের প্রতি সাহায্যের হাত বাড়িয়ে দেওয়া। খাদ্য-অর্থ-সম্পদ এবং প্রয়োজনীয় উপকরণ সামগ্রী দিয়ে তাদেরকে সাহায্য করা। আর এটি মুসলিমের জন্য ইমানি দায়িত্ব।"
        },
        {
          "label": "ঘ",
          "question": "ফিলিস্তিনিদের পক্ষে বাংলাদেশ সরকারের অবস্থানে হাদিসে বর্ণিত কোন দিকটি ফুটে উঠে? ব্যাখ্যা করো।",
          "explanation": "ফিলিস্তিনিদের পক্ষে বাংলাদেশের সরকারের অবস্থানে হাদিসে বর্ণিত \"মুমিনগণ একই দেহের ন্যায়\"- বিষয়টি ফুটে উঠেছে। মুমিনগণ পরস্পর ভাই ভাই। তারা সবাই একই দেহের ন্যায়। রাসুল (স) বলেন, \"তুমি মুমিনদেরকে তাদের পরস্পরের প্রতি দয়া প্রদর্শন, ভালোবাসা পোষণ ও সহানুভূতি দেখানোর ব্যাপারে একই দেহের মতো দেখতে পাবে। যখন দেহের একটি অঙ্গ কষ্ট অনুভব করে। তখন এর জন্য গোটা দেহই অনিদ্রা ও জ্বরে আক্রান্ত হয়ে সাড়া প্রদান করে থাকে\" (বুখারি ও মুসলিম)। ফিলিস্তিনিদের ব্যাপারে বাংলাদেশের অবস্থান এ হাদিসটিকেই প্রতিফলিত করে। উদ্দীপকের বর্ণনায় ইসরাইলি অবৈধ দখলদার বাহিনী কর্তৃক ফিলিস্তিনিদের অত্যাচারিত হওয়ার বিষটি তুলে ধরা হয়েছে। এ অবস্থায় বাংলাদেশ সরকার ইসলাইলিদের এ কাজটির প্রতি তীব্র নিন্দা জানিয়েছেন। একই • সাথে উদ্বেগও প্রকাশ করেছেন। বাংলাদেশের এ অবস্থান মুসলমানদের ভ্রাতৃত্ব বোধকে স্পষ্ট করে দেয়। আর মুসলমানদের ভ্রাতৃত্ববোধ হলো একটি দেহের ন্যায়। দেহের অঙ্গ অসুস্থ হলে অন্য অঙ্গসমূহ যেমন সাড়া দেয়; তেমনি বিশ্বের কোনো এক প্রান্তের মুসলমানও যদি অত্যাচারিত হয় তাহলে অন্য প্রান্তে থাকা মুসলমানও এর প্রতিবাদ জানায়। সুতরাং বলা যায়, জুলুম একটি অমার্জনীয় গর্হিত কাজ। বাংলাদেশ সরকার ইসরাইলিদের অত্যাচারের নিন্দা ও প্রতিবাদ জানিয়ে রাসুল (স) এর উল্লেখিত হাদিসটিরই প্রতিফলন ঘটিয়েছে।"
        }
      ]
    },
    {
      "number": "2",
      "uddipok": "",
      "tag": "ACC 23",
      "sub_questions": [
        {
          "label": "ক",
          "question": "ইমান অর্থ কী?",
          "explanation": "ইমান অর্থ বিশ্বাস।"
        },
        {
          "label": "খ",
          "question": "আল্লাহ ব্যতীত কোনো ইলাহ নেই- ব্যাখ্যা করো।",
          "explanation": "\"আল্লাহ ব্যতীত কোনো ইলাহ নেই\"- কালেমাটিতে তাওহিদ বা আল্লাহর একাত্ববাদ প্রকাশ পেয়েছে। আল্লাহ তায়ালা এক ও অদ্বিতীয়। তিনি ছাড়া কোনো ইলাহ নেই। উপাস্য বলতে যাকে বোঝায়- তিনি হলেন মহান আল্লাহ। তার কোনো শরিক নেই। তিনিই একমাত্র ইবাদত পাওয়ার যোগ্য। সুতরাং আল্লাহ ব্যতীত তথাকথিত অন্যান্য যত উপাস্য আছে তা সবই আসত্য এবং বাতিল। উল্লিখিত কালেমা তাইয়্যেবার প্রথম অংশটি এই বিষয়টি অর্থাৎ তাওহিদকেই বিশেষায়িত করে।"
        },
        {
          "label": "গ",
          "question": "প্রদত্ত ছক হতে তুমি কী শিক্ষা নিতে পার? ব্যাখ্যা করো।",
          "explanation": "প্রদত্ত ছক হতে আমি ইসলামের বুনিয়াদ সম্পর্কে শিক্ষা নিতে পারি। বুনিয়াদ হলো স্তম্ভ। ইসলামের বুনিয়াদ বা স্তম্ভ পাঁচটি। এ সম্পর্কে রাসুল (স) বলেন, \"ইসলাম পাঁচটি স্তম্ভের ওপর প্রতিষ্ঠিত। সাক্ষ্য দেওয়া যে, আল্লাহ ছাড়া কোনো উপাস্য নেই। মুহাম্মদ (স) তাঁর বান্দা ও রাসুল, সালাত কায়েম করা, জাকাত আদায় করা, হজ করা ও রমজানে সাওম পালন করা (বুখারি ও মুসলিম)। ছকে ও বিষয়গুলো প্রতিফলিত হয়েছে। ছকে ইসলামের বুনিয়াদ সম্পর্কে বলা হয়েছে। ইসলামের বুনিয়াদসমূহ হলো- ১. ইমান, ২, সালাত, ৩, জাকাত ৪. সাওম ও ৫. হজ এ পাঁচটি বুনিয়াদের মধ্যে আল্লাহর একত্ববাদ এবং মুহাম্মদ (স)-এর রিসালাতের সাক্ষ্য দেওয়া আকিদাগত বিষয়। এটি আনুষ্ঠানিক ইবাদত নয়। আনুষ্ঠানিক বুনিয়াদি আমল বা ইবাদত হলো সালাত, জাকাত, হজ ও সাওম। প্রত্যেক মুমিনের অবশ্য কর্তব্য হলো- এ ইবাদতগুলোর গুরুত্ব ও তাৎপর্য এবং বিধানাবলি বিস্তারিতভাবে অবহিত হয়ে তার দাবি ও শিক্ষা জীবনে রূপায়িত করা।"
        },
        {
          "label": "ঘ",
          "question": "এই পাঁচটি ভিত্তি কীভাবে মানবজীবনে প্রভাব বিস্তার করে। ব্যাখ্যা করো।",
          "explanation": "ইসলামের পাঁচটি ভিত্তি মানবজীবনে গুরুত্বপূর্ণ প্রভাব বিস্তার করে। ইসলামের বুনিয়াদ বা ভিত্তি পাঁচটি। যথা-১, ইমান, ২, সালাত, ৩, জাকাত ৪. সাওম ও ৫. হজ। নৈতিক চরিত্র গঠন এবং দুনিয়া ও আখিরাতে কল্যাণলাভে এ ভিত্তিসমূহের প্রভাব ও গুরুত্ব অপরিসীম। ছকে এ ভিত্তিসমূহ তুলে ধরা হয়েছে। ছকে ইসলামের বুনিয়াদসমূহ তুলে ধরা হয়েছে। মানবজীবনে ইসলামের বুনিয়াদ বা ভিত্তিসমূহ ইতিবাচক প্রভাব ফেলে। যেমন- ইমান মানুষকে আল্লাহ এবং তাঁর প্রদত্ত বিধানসমূহ বিশ্বাসী হতে শেখায়। ফলে মানুষ সৎকাজে উৎসাহী হয় এবং অসৎকাজ থেকে বিরত থাকে। নামাজ মানুষকে অশ্লীলতা থেকে দূরে রাখে এবং শৃঙ্খলবোধসহ আরও অনেক গুণাবলি অনুশীলন করতে শেখায়। জাকাত সমাজ বা রাষ্ট্রের অর্থনৈতিক উন্নতিতে গুরুত্বপূর্ণ ভূমিকা রাখে। হজ মানুষকে বিশ্বভ্রাতৃত্বের বন্ধনে আবন্ধ হতে শেখায়। সাওম বা রোজা সহানুভূতি ও সহমর্মিতার শিক্ষা দেয়। একনিষ্ঠভাবে এক আল্লাহর ইবাদত করতে শেখায়। সুতরাং বলা যায়, মানুষের ব্যক্তিগত থেকে আন্তর্জাতিক পর্যায়ের সকল ক্ষেত্রে ইসলামের বুনিয়াদ বা ভিত্তিসমূহ গুরুত্বপূর্ণ প্রভাব ফেলে।"
        }
      ]
    },
    {
      "number": "3",
      "uddipok": "বিশ্বকাপ ফুটবল ২২ তম আসরে কাতার সরকার ব্যতিক্রমধর্মী এক উদ্যোগ গ্রহণ করেছিল। তাঁরা চেয়েছিল মাদক, জুয়া, অশ্লীলতা, নারী নির্যাতন, ছিনতাইসহ যেকোনোধরনের অপরাধমুক্ত একটি ব্যবস্থাপনার বার্তা বিশ্ববাসীকে দিতে। যা মুসলিমবিশ্বসহ আদর্শপ্রিয় মানুষগুলো ইতিবাচক হিসেবেই গ্রহণ করেছেন। তাঁরা তাদের বিভিন্ন এন্ট্রি পয়েন্টসহ গুরুত্বপূর্ণ পয়েন্টে ইসলামি আদর্শের সুমহান বাণীগুলো ফুটিয়ে তোলার চেষ্টা করেছেন। তাদের এই দায়িত্ববোধের জায়গাটা তৈরি হয়েছে রাসুল (সা) এর বিখ্যাত বাণী থেকে \"আর তোমরা প্রত্যেকেই দায়িত্বশীল এবং দায়িত্ব সম্পর্কে জিজ্ঞাসিত হবে।\"",
      "tag": "ACC 23",
      "sub_questions": [
        {
          "label": "ক",
          "question": "সনদ কী?",
          "explanation": "হাদিসের মূল বক্তব্যে পৌছানো পর্যন্ত পথ তথা ধারাবাহিকতাকে সনদ বলে।"
        },
        {
          "label": "খ",
          "question": "হাদিস কাকে বলে?",
          "explanation": "হাদিস বলতে ইসলামি শরিয়তের দ্বিতীয় উৎসকে বোঝায়। হাদিস আরবি শব্দ। এর আভিধানিক অর্থ- কথা, বাণী, সংবাদ, খবর ইত্যাদি। ইসলামের পরিভাষায় হাদিস বলতে বোঝায়, রাসুলুল্লাহ (স)-এর যাবতীয় বাণী, কর্ম, অনুমোদন ও মৌন সম্মতি এবং তাঁর যাবতীয় অবস্থা ও গুণ। অবশ্য সাহাবিদের উক্তি, কর্ম ও অনুমোদনকেও ব্যাপক অর্থে হাদিসের সংজ্ঞার অন্তর্ভুক্ত করা হয়।"
        },
        {
          "label": "গ",
          "question": "আদর্শ সমাজগঠনে উদ্দীপকে উল্লিখিত কার্যক্রম কীভাবে প্রভাব ফেলে? ব্যাখ্যা করে।",
          "explanation": "আদর্শ সমাজ গঠনে উদ্দীপকে উল্লিখিত কার্যক্রম তথা অশ্লীলতা মাদকতা ও সামাজিক অনাচারমূলক কাজ বিরোধী কার্যক্রম সমাজে ইতিবাচক প্রভাব ফেলে। আল্লাহ তায়ালা বান্দাদের জন্য যেসকল কাজ করতে নিষেধ করেছেন সেগুলো করা বান্দার জন্য হারাম। যেমন- মদ, জুয়া, অশ্লীলতা ইত্যাদি। কিন্তু মানুষ প্রায়শই এসব কাজে জড়িয়ে পড়ে। মুসলমানদের কাজ হলো এগুলোর ব্যাপারে সচেতনতা সৃষ্টি করা এবং মানুষকে সতর্ক করা। যা কাতার সরকারের কার্যক্রমের মাঝে পরিলক্ষিত হয়। উদ্দীপকের বর্ণনানুযায়ী, কাতার সরকার বিশ্বকাপ ফুটবলের ২২ তম আসরে মাদক, জুয়া, অশ্লীলতা ইত্যাদি অপরাধ দূর করতে বিশ্বের কাছে বার্তা পৌঁছানো জন্য ব্যতিক্রমধর্মী পদক্ষেপ নেন। এর মাধ্যমে তারা ইসলামি আদর্শের সুমহান বাণী বিশ্বের দরবারে ফুটিয়ে তোলার চেষ্টা করেন। তাদের এ কার্যক্রম কোনো সমাজ গঠনে গুরুত্বপূর্ণ প্রভাব ফেলে। কারণ তাদের গৃহীত পদক্ষেপ অনুসরণের মাধ্যমে সমাজ থেকে অশ্লীলতা, মাদক, ছিনতাই ইত্যাদি অপরাধ নির্মূল করা যাবে। কাতার সরকার অশ্লীল পোশকধারীকে স্টেডিয়ামে প্রবেশ করতে দেয়নি। আদর্শ সমাজ প্রতিষ্ঠায়ও কঠোর পদক্ষেপ নেওয়া যেতে পারে। কাতারে স্টেডিয়ামের বড় ছোট বিভিন্ন ফটক বা দরজায় ইসলামের সুমহান বানী লেখা ছিল। সমাজেও এরূপ সুমহান বাণীর প্রচার করা যেতে পারে।"
        },
        {
          "label": "ঘ",
          "question": "উদ্দীপকে উল্লিখিত বাণী \"আর তোমরা প্রত্যেকেই দায়িত্বশীল এবং দায়িত্ব সম্পর্কে জিজ্ঞাসিত হবে।\"-ব্যাখ্যা করো।",
          "explanation": "\"আর তোমরা প্রত্যেকেই দায়িত্বশীল এবং দায়িত্ব সম্পর্কে জিজ্ঞাসিত হবে\"- উদ্দীপকে উল্লেখিত বাণীতে মানুষের দাত্নিয়শীলতা ও জবাবদিহিতার বিষয়টি ফুটে উঠেছে। পৃথিবীতে মানুষ আল্লাহর খলিফা। যে জন্য তার জীবনযাপন যেমন লাগামহীন হতে পারে না, তেমনি সে দায়িত্বহীনও হতে পারে না। খিলাফতের খলিফা থেকে শুরু করে গৃহস্থ ঘরের অতি নগণ্য চাকর পর্যন্ত দায়িত্বশীল ব্যক্তিত্ব। মর্যাদা ও অবস্থানগত কারণে হয়তো কারো দায়িত্বের বিস্তৃতি কম, আর কারো বিস্তৃতি ব্যাপক, কিন্তু সবাই 'দায়িত্বশীল এবং কিয়ামতের কঠিন ময়দানে সব ব্যক্তিকেই তাদের ওপর অর্পিত দায়িত্ব সম্পর্কে জিজ্ঞাসা করা হবে। উদ্দীপকে উল্লিখিত বাণীটি মূলত দায়িত্বশীলতা ও জবাবদিহিতা সম্পর্কিত হাদিস। দায়িত্বশীলতা ও জবাবদিহিতার বিষয়ে সতর্ক করে রাসুল (স) বলেন, \"সাবধান! তোমরা প্রত্যেকেই দায়িত্বশীল এবং তোমাদের প্রত্যেকেই তার দায়িত্ব সম্পর্কে জিজ্ঞাসিত হবে\" (বুখারি ও মুসলিম)। এ হাদিসে যদিও বিভিন্ন পর্যায়ে কিছু সংখ্যক লোকের দায়িত্ব ও কর্তব্য সম্পর্কে বলা হয়েছে, কিন্তু প্রকৃপক্ষে প্রত্যেক ব্যক্তিরই অপরের প্রতি দায়িত্ব ও কর্তব্য রয়েছে। কিয়ামতে সামগ্রিকভাবে এবং এককভাবে সবাইকেই এ দায়িত্ব ও কর্তব্য সম্পর্কে জবাবদিহি করতে হবে। পরকালে যারা এ সম্পর্কে সন্তোষজনক জবাব দিবে তারা পুরষ্কার পাবে, অন্যথায় চিরস্থায়ী শাস্তি ভোগ করবে। সুতরাং বলা যায়, প্রত্যেক মানুষই দায়িত্বশীল। আর এ ব্যাপারে তাকে জবাবদিহিতা করতে হবে। তাই সবাইকে যার যার দায়িত্বে সর্বাত্মক সচেতন হতে হবে এবং দায়িত্ব পালনে যত্নবান হতে হবে।"
        }
      ]
    },
    {
      "number": "4",
      "uddipok": "দৃশ্যপট-০১: এ বছর গ্রীষ্মে প্রচন্ড তাপদাহের কারণে মারুফ সাহেব একটি প্রকল্প হাতে নিয়েছেন। তিনি বিভিন্ন স্থানে কিছু ফলের গাছ লাগাবেন। যাতে মানুষ ছায়ায় আশ্রয় নিতে পারে এবং পশুপাখি ফল খেতে পারে। দৃশ্যপট-০২: মিজান সাহেবের দোকানে অনেক মানুষ। কোনো ভেজাল নেই, ওজনে কম দেন না এবং ন্যায্যমূল্যে পণ্য বিক্রি করছেন।",
      "tag": "ACC 23",
      "sub_questions": [
        {
          "label": "ক",
          "question": "শরিয়তের দ্বিতীয় উৎস কী?",
          "explanation": "শরিয়তের দ্বিতীয় উৎস হলো হাদিস।"
        },
        {
          "label": "খ",
          "question": "নিফাক কী? আলামতগুলে লেখো।",
          "explanation": "অন্তরে কুফরি লালন করে মুখে ইমানের দাবি করা হলো নিফাক। নিফাকের আলামত তিনটি। যথা-১. মিথ্যা বলা, ২. ওয়াদা ভঙ্গ করা ও ৩. আমানতের খিয়ানত করা।"
        },
        {
          "label": "গ",
          "question": "মারুফ সাহেবের কাজটি কী হিসেবে বিবেচিত হবে? হাদিসের আলোকে ব্যাখ্যা কর।",
          "explanation": "মারুফ সাহেবের বৃক্ষরোপনের কাজটি সদকা হিসেবে গণ্য হবে। বৃক্ষরোপন বা ফসল ফলানো এমন একটি কাজ যার মাধ্যমে শুধু মানুষই নয়, বরং পশুপাখি ও অন্যান্য প্রাণীরাও উপকৃত হয়। এজন্য মহানবি (স) বৃক্ষরোপন ও ফসল ফলানোকে সদকা হিসেবে ঘোষণা করেছেন। এ সম্পর্কে রাসুল (স) বলেন, \"কোনো মুসলিম যদি একটি গাছ লাগায় বা ফসল উৎপাদন করে; পরে তা থেকে যদি কোনো মানুষ কিংবা পশুপাখি আহার করে তবে তা অবশ্যই সে ব্যক্তির জন্য সদকা হয়ে যায়\" (বুখারি ও মুসলিম)। তাই মারুফ সাহেবের কাজটি সদকা হিসেবে গণ্য হবে। উদ্দীপকের মারুফ সাহেব গ্রীষ্মের প্রচন্ড তাপদাহের কারণে বিভিন্ন স্থানে ফলের গাছ লাগানোর সিদ্ধান্ত নেন। যাতে মানুষ ও পশুপাখি উপকৃত হতে পারে। উল্লিখিত হাদিস অনুযায়ী তার এ কাজটি সদকার অন্তর্ভুক্ত। কেননা পশু-পাখি, জীব-জন্তু, কীট-পতঙ্গ বৃক্ষের ফল ও ক্ষেতের ফসল খেয়ে থাকে। ঐ ফল-ফসল সদকা করে দিলে যে সাওয়াব হতো, পশুপাখি বা মানুষর খাওয়ার ফলে আল্লাহ তার আমলনামায় সে পরিমান সাওয়াব লিখে দেন। কেউ যদি চুরি করে নিয়ে যায় তাও সদকা হবে। নিজের জন্য ফল-ফসল চাষ করতে গিয়েই এক মহান দায়িত্ব পালন হয়ে যায়। ফলে সে নিজের অজান্তেই সাওয়াবের অধিকারী হয়ে যায়।"
        },
        {
          "label": "ঘ",
          "question": "মিজান সাহেবের কর্মের ফলাফল তোমার পাঠ্যবইয়ের আলোকে মূল্যায়ন করো।",
          "explanation": "পাঠ্যবইয়ের হাদিস অনুযায়ী মিজান সাহেবের কর্ম অর্থাৎ ব্যবসায় সততা অবলম্বনের ফলাফল ইতিবাচক এবং সুদূরপ্রসারী। ব্যবসা-বাণিজ্য একটি পবিত্র পেশা। যে মুসলামান ব্যবসায়ী অর্থের লোভে পড়ে মিথ্যা বলে না, অধিক লাভের আশায় ক্রেতাকে প্রতারিত করে না এবং পণ্যে ভেজাল দেয় না, তারাই বিশ্বস্ত ব্যবসায়ী। আর এধরনের ব্যবসায়ী শহিদদের মর্যাদা পাবে বলে হাদিসের মাধ্যমে জানা যায়। মিজান সাহেবের কাজে এরূপ গুণ ও সততা প্রকাশ পেয়েছে। উদ্দীপকে মিজান সাহেব ব্যবসায়ের ক্ষেত্রে পণ্যে ভেজাল দেন না, ওজনে কম দেন না এবং ন্যায্যমূল্যে পণ্য বিক্রি করেন। তার এ কাজে ব্যবসায় সততা অবলম্বনের বিষয়টি ফুটে উঠেছে। ব্যবসায় সততা অবলম্বনের সুফল অত্যধিক। পরিশেষে বলা যায়, মিজান সাহেবের ব্যবসায় সততা অবলম্বনের সুফল অপরিসীম। আমরাও যদি বিশ্বাস ও সততার সাথে ব্যবসা পরিচলনা করি তাহলে আমরাও সফলতা এবং মহাপুরস্কারের অধিকারী হতে পারবো।"
        }
      ]
    },
    {
      "number": "5",
      "uddipok": "জনাব 'আ' সরকারের একজন উচ্চপদস্থ কর্মকর্তা। অনেক কর্মব্যস্ততার মধ্যেও রমজানে নিয়মিত জামাতের সাথে ২০ রাকাত তারাবি সালাত আদায় করেছেন। যদিও তিনি জানেন রাসুল (স) জীবনে ৩/৪ দিন তারাবি সালাত আদায় করেছেন। পরবর্তীতে উমর (রা) এর যুগে সাহাবিগণের ঐকমত্যের ভিত্তিতে ২০ রাকাত জামাতের সাথে প্রতিষ্ঠিত হয়েছে। এটি ইসলামি শরিয়তের একটি উৎসও। এটি নতুন উদ্ভাবিত কোনো বিষয় নয়।",
      "tag": "ACC 23",
      "sub_questions": [
        {
          "label": "ক",
          "question": "আজিমত কী?",
          "explanation": "আজিমত হলো সব মুজতাহিদের একযোগে এমন কাজ শুরু করা বা কথা বলা যা তাদের একমত হওয়ার বিষয়টিকে সন্দেহাতীতভাবে প্রমাণ করে।"
        },
        {
          "label": "খ",
          "question": "ইসলামি শরিয়ার উৎসগুলো কী কী?",
          "explanation": "ইসলামি শরিয়তের উৎস চারটি। ইসলামি শরিয়াতের চারটি উৎস হলো-- ১. কুরআন, ২ হাদিস, ৩. ইজমা ও ৪. কিয়াস।"
        },
        {
          "label": "গ",
          "question": "জনাব 'আ' এর মতের সাথে কি তুমি একমত? সাহাবাদের ইজমা শক্তিশালী- ব্যাখ্যা করো।",
          "explanation": "হ্যাঁ, ইজমা সম্পর্কিত জনাব 'আ'-এর মতের সাথে আমি একমত আর সাহাবাদের ইজমা শক্তিশালী ইজমা। ইজমা ইসলামিক শরিয়তের তৃতীয় উৎস। নবোদ্ভাবিত কোনো সমস্যা সমাধানে দলিলের ভিত্তিতে সমকালীন যুগের মুজতাহিদপনের ঐকমত্যকে ইজমা বলা হয়। যেমন- উমর (রা)-এর সময়ে তারাবির নামাজ জামায়াতে পড়ার বিধান ইজমার মাধ্যমেই সাব্যস্ত হয়েছে। রাসুল (স) উম্মতের কথা ভেবে তারাবির নামাজ নিয়মিত ২০ রাকাত আদায় করতেন না। কারণ তার সকল কাজ উম্মতের জন্য অনুসরণীয় তিনি যদি নিয়মিত ২০ রাকাত তারাবি পড়তেন, তাহলে উম্মতের জন্য এ বিধান ওয়াজিব হয়ে যেত। পরবর্তীতে ইজমার ভিত্তিতে তারাবির ২০ রাকাত নামাজ সুন্নতে মুয়াক্কাদাহ হিসেবে আদায় করা হয়। যা জনাব 'আ' এর মধ্যেও প্রতিফলিত হয়। উদ্দীপকের 'আ' শত ব্যস্ততার মাঝেও তারাবির ২০ রাকাত নামাজ জামায়াতে আদায় করেন। কারণ এ বিধান সাহাবিদের ইজমার ভিত্তিতে প্রতিষ্ঠিত হয়েছে। প্রকৃতপক্ষে সাহাবিদের ইজমা হলো শক্তিশালী ইজমা। এ শ্রেণির ইজমার হুকুম হলো- তা কুরআনের আয়াত এবং সর্বাধিক বিশুদ্ধতম মুতাওয়াতির হাদিসের পর্যায়ভুক্ত। অর্থাৎ, এ ধরনের ইজমা অকাট্য দলিল হিসেবে বিবেচিত হবে। এর দ্বারা নিশ্চয়তামূলক জ্ঞান লাভ হবে এবং এ শ্রেণির ইজমা অস্বীকারকারীকে কাফির বলা যাবে। এ ব্যাপারে সব ইমাম একমত। কারণ সব সাহাবি (রা) একত্রিত হলে তাতে সন্দেহ পোষণ করার কোনো সুযোগ নেই। কুরআন মাজিদে সাহাবিদের ব্যাপারে বলা হয়েছে- আল্লাহ তাঁদের ওপর সন্তুষ্ট এবং তাঁরাও আল্লাহর ওপর সন্তুষ্ট (সূরা আল-বায়্যিনাহ: ৮)।"
        },
        {
          "label": "ঘ",
          "question": "উক্ত উৎস সম্পর্কে শেষোক্ত উক্তিটির সপক্ষে যুক্তি দাও।",
          "explanation": "\"এটি নতুন উদ্ভাবিত কোনো বিষয় নয়\"- ইজমার উৎপত্তি সম্পর্কিত শেষোক্ত এ উক্তিটি সঠিক। ইজমা শরিয়তের তৃতীয় উৎস। কুরআন ও হাদিসে কোনো মাসয়ালার সমাধান পাওয়া না গেলে প্রথমত ইজমার মাধ্যমে সে সমস্যার সমাধান করা হয়। রাসুল (স) এর যুগেই এটির উৎপত্তি হয়। এটি নবোদ্ভাবিত কোনো বিষয় নয়। যা উদ্দীপকে প্রকাশ পায়। উদ্দীপকের ইজমা সম্পর্কে বলা হয়েছে একটি শরিয়তের তৃতীয় উৎস। এটি নতুন উদ্ভাবিত কোনো বিষয় নয়। ইজমা সম্পর্কিত এ উক্তিটি যথার্থ। কেননা ইসলামি শরিয়ার উৎস হিসেবে ইজমা নবোদ্ভাবিত কোনো বিষয় নয়। ইজমার প্রবর্তক 'স্বয়ং আল্লাহ তায়ালা। তাঁর মূলনীতি ও নির্দেশনার ভিভিতেই রাসুল (স)-এর যুগেই ইজমা উৎপত্তি লাভ করে তবে রাসলুল্লাহ (স)-এর সময়কালে ইজমা ব্যবহারিক দিক দিয়ে তেমন গুরুত্বপূর্ণ হতে পারেনি। কেননা এসময় কুরআন নাজিল হতো এবং যেকোনো সমস্যা সমাধানের জন্য রাসুলুল্লাহ (স) বর্তমান ছিলেন। কুরআনের বাণী এবং তাঁর নির্দেশ নির্দ্বিধায় মেনে নেওয়ার মানসিকতা সাহাবিদের ছিল। তবে তা সত্ত্বেও রাসুলুল্লাহ (স) বিভিন্ন ইস্যূতে সাহাবিদের সাথে পরামর্শ করতেন এবং তাঁদের মতামতের আলোকে সর্বসম্মত সিদ্ধান্ত নিতেন। যেমন- রাসুলুল্লাহ (স) আজানের প্রচলনে হযরত উমর (রা)-এর পরামর্শ, খন্দকের যুদ্ধে পরিখা খননের জন্য হযরত সালমান ফারসি (রা) এর পরামর্শ গ্রহণ করেন। আরো অনেক ক্ষেত্রে তিনি সাহাবিদের সাথে পরামর্শ করেন। আর এভাবেই তিনি ইজমার বৈধতা, পদ্ধতি ও আদর্শ প্রতিষ্ঠা করেছিলেন। কেননা তাঁর প্রতি আল্লাহর নির্দেশ ছিল- 'কাজে কর্মে তাদের সাথে তুমি পরামর্শ করো'। (সুরা আলে ইমরান: ১৫৯) সুতরাং বলা যায়, ইজমা নতুন কোনো বিধান নয়। রাসুল (স)-এর যুগেই এটি উৎপত্তি লাভ করে। আর এটি ইসলামি শরিয়তের অন্যতম উৎস। তাই সবাইকে ইজমার বিধান মেনে আমল করতে হবে।"
        }
      ]
    },
    {
      "number": "6",
      "uddipok": "'ক' নামক রাষ্ট্রে নির্বাচন নিয়ে জটিলতা সৃষ্টি হলে, 'খ' নামক তৃতীয় রাষ্ট্রটি মধ্যস্থতার প্রস্তাব দেয়। 'খ' নামক রাষ্ট্রটি বলেন; রাসুল সা. এর ইন্তেকালের পরেও খলিফা নির্বাচন নিয়ে জটিলতার সৃষ্টি হয়েছিল। তখন বিজ্ঞ সাহাবিদের ঐকমত্য ও সুস্পষ্ট বক্তব্যের ভিত্তিতে আবু বকর রা. কে খলিফা নির্বাচন করা হয়। আমরা এ পদ্ধতি অবলম্বন করে আমাদের নির্বাচন ব্যবস্থাকেও সকলের নিকট গ্রহণযোগ্য করতে পারি।",
      "tag": "ACC 23",
      "sub_questions": [
        {
          "label": "ক",
          "question": "ইজমায়ে সুকুতি কী?",
          "explanation": "যে ইজমায় সমকালীন একদল মুজতাহিদ তাদের কথা ও কাজের মাধ্যমে নিজেদের একমত হওয়ার ঘোষণা দেন আর অবশিষ্টরা যে বিষয়ে মৌনতা অবলম্বন করেন তাকে ইজমায়ে সুকুতি বলে।"
        },
        {
          "label": "খ",
          "question": "ইমাম মালিক রহ. এর মতে কেবল গ্রহণযোগ্য ইজমা কী?",
          "explanation": "ইমাম মালিক (র)-এর মতে, কেবল মদিনাবাসীদের ইজমা হলো গ্রহনযোগ্য ইজমা। মালেকি মাযহাব প্রণেতা ইমাম মালিক (র) বলেন, ইজমার আহল হলেন মদিনাবাসীগণ। কেননা রাসুলুল্লাহ (স) মদিনাকে বিশেষ মর্যাদা দিয়েছেন। আর এর অধিবাসীরা তাঁকে ও তাঁর সাহাবিদের আশ্রয় দিয়েছেন। সেজন্য কেবল মদিনাবাসীদের ইজমাই গ্রহণযোগ্য ইজমা।"
        },
        {
          "label": "গ",
          "question": "'খ' নামক রাষ্ট্রের বক্তব্যে প্রকৃতি বিবেচনার দিক দিয়ে কোন ধরনের ইজমার সমর্থন রয়েছে? ব্যাখ্যা করো।",
          "explanation": "'খ' নামক রাষ্ট্রের বক্তব্যে প্রকৃতি বিবেচনার দিক থেকে 'ইজমাউস সাহাবি' তথা সাহাবিদের ইজমার সমর্থন রয়েছে। রাসুলুল্লাহ (স)-এর জীবদ্দশায় বা তাঁর ইন্তেকালের পরে কোনো বিষয়ে সব সাহাবি (রা)-এর একমত হওয়ার ফলে যে ইজমা সম্পন্ন হয় তাকে সাহাবিদের ইজমা বলা হয়। অবশ্য সাহাবিদের কেউ কেউ যদি ঐকমত্য পোষণ করেন আর অবশিষ্টরা যদি মৌনতা অবলম্বন করেন তাহলেও ইজমা- সম্পন্ন হবে। 'খ' নামক রাষ্ট্রের বক্তব্যে এ ধরনের ইজমার বৈশিষ্ট্য ফুটে উঠেছে। উদ্দীপকে 'খ' রাষ্ট্র বলেন, রাসুল (স)-এর ইন্তেকালের পর খলিফা নির্বাচন নিয়ে সমস্যা সৃষ্টি হলে সাহাবিগণ ঐকমত্য ও সুস্পষ্ট বক্তব্যের ভিত্তিতে আবু বকর (রা)-কে খলিফা নির্বাচন করেন। 'খ' রাষ্ট্রের এ বক্তব্যে ইজমাউস সাহাবি প্রকাশ পেয়েছে। কেননা ইজমার প্রকারগুলোর মধ্যে ইজমাউস সাহাবি হলো সাহাবিদের ঐকমত্যের ভিত্তিতে প্রতিষ্ঠিত ইজমা। সুতরাং 'খ' রাষ্ট্রের বক্তব্যে ইজমাউস সাহাবি বা সাহাবিগণের ইজমার সমর্থন রয়েছে।"
        },
        {
          "label": "ঘ",
          "question": "প্রকৃতি বিবেচনার দিক দিয়ে সাহাবা ইজমা ছাড়া আর কোনো ইজমা শরিয়ত সমর্থন করে কি? মতের পক্ষে যুক্তি দাও।",
          "explanation": "প্রকৃতি বিবেচনা দিক দিয়ে ইজমাউস সাহাবি ছাড়াও ইজমাউল উম্মাহ-এর সমর্থন রয়েছে। ইজমার আহল বিবেচনায় ইজমা দুই প্রকার। যথা- ১. ইজমাউস সাহাবি ও ২. ইজমাউল উম্মাহর ইজমা। সাহাবি (রা)-এর যুগ শেষ হওয়ার পর পরবর্তী যেকোনো যুগের মুসলিম মুজতাহিদগণের ইজমাকে ইজমাউল। উম্মাহ বলে। বর্তমান যুগের ইজমা এ শ্রেণির অন্তর্ভুক্ত। ইজমায় প্রকৃতি বিবেচনায় উল্লিখিত দুই ধররেন ইজমার প্রতিটিকে আবার তিন ভাগে ভাগ করা হয়। যথা- আল-ইজমাউল কাওলি, ২. আল-ইজমাউল ফি'লি ও ৩. আল-ইজমাউত তাকরিরি। আল ইজমাউল কাওলি হলো সমকালীন মুজতাহিদগণের বক্তবেব্যর মাধ্যমে ইজমা। আল-ইজমাউল ফি'লি হলো মুজতাহিদগণের কোনো কাজ শুরুর মাধ্যমে ইজমা। আর আল-ইজমাউত তাকরিরি হলো সমকালীন মুজতাহিদগণের একাংশের মৌনতা অবলম্বন বিষয়ক ইজমা। নবোদ্ভাবিত সমস্যা সমাধানে ইজমার সবগুলো ধরনই কার্যকর এবং শরিয়ত সম্মত। সুতরাং বলা যায়, সাহাবিদের ইজমা ছাড়াও উম্মতে মুহাম্মদীর ইজমা গ্রহণযোগ্য। এক্ষেত্রে আলমগণকে মুজতাহিদ হওয়ার জন্য প্রয়োজনীয় যোগ্যতা অর্জন করা আবশ্যক।"
        }
      ]
    },
    {
      "number": "7",
      "uddipok": "",
      "tag": "ACC 23",
      "sub_questions": [
        {
          "label": "ক",
          "question": "সাহিবাইন কাদেরকে বলা হয়?",
          "explanation": "ইমাম আবু ইউসুফ (র) ও ইমাম মুহাম্মদ (র)-কে একত্রে সাহিবাইন বলা হয়।"
        },
        {
          "label": "খ",
          "question": "উসুলুল ফিকহের জনক বলা হয় কাকে?",
          "explanation": "উসুলুল ফিক্‌হ্ন বা ফিকাহশাস্ত্রের জনক বলা হয় ইমাম আবু হানিফা (র)-কে। ইমাম আবু হানিফা (র) নিজের তীক্ষ্ণ মেধা, প্রতিভা, অসাধারন ধীশক্তি, দীনি জ্ঞানের রাজ্য, অতুলনীয় বাগ্মিতা ইত্যাদি গুণাবলির মাধ্যমে বিশ্বের সর্বশ্রেষ্ঠ আইনজ্ঞ হিসেবে স্বীকৃতি পেয়েছেন। ইমাম আযম আবু হানিফা (র)-এর পূর্বে ফি ইসলামি কোনো স্বতন্ত্র শাস্ত্র ছিল না। ইমাম আবু হানিফা (র) প্রথম ফিকে বিন্যস্ত স্বতন্ত্র শাস্ত্রের মর্যাদা দেন। তার নিবিড় তত্ত্বাবধান, প্রত্যক্ষ মতামত দান ও বিশ্লেষণ এবং সংশ্লিষ্ট ব্যক্তিদের নিরলস প্রচেষ্টায় দীর্ঘ বাইশ বছরে ফিকাহশাস্ত্রের প্রথম পূর্ণাঙ্গ সংকলন সমাপ্ত হয়। এ কারণেই তাকে উসুলুল ফিকাহ বা ফিকাহশাস্ত্রের জনক বলা হয়।"
        },
        {
          "label": "গ",
          "question": "ছকে উল্লিখিত চারটি বিষয়, কোন শাস্ত্রের মূল উৎস? ব্যাখ্যা করো।",
          "explanation": "ছকে উল্লিখিত চারটি বিষয় ফিকাহশাস্ত্রের মূল উৎস। ফিকাহ হলো ইসলামি আইনশাস্ত্রের নাম। এর মূল উৎস চারটি। যথা- ১. কুরআন, ২. হাদিস, ৩. ইজমা ও ৪. কিয়াস। ছকে এ বিষয়গুলোই বর্ণিত হয়েছে। ছকে কুরআন, হাদিস, ইজমা ও কিয়াসকে উপস্থাপন করা হয়েছে। এগুলো মূলত ফিকাহশাস্ত্রের মূল উৎস। ফিকাহশাস্ত্র এ উৎসসমূহ হতে ইসলামের যাবতীয় হুকুম-আহকাম প্রণয়ন করার পাশাপাশি বিভিন্ন অন্যায় অপরাধের শাস্তি বিধানের সীমা ও প্রয়োগ পদ্ধতি প্রণীত করে। সাধারণ মুসলমানের জন্য ইসলামি বিধান পালন ও উপলব্ধিকরণ সহজ করে দেওয়ার জন্যই এ বিধান উৎপত্তি লাভ করে। মূলত ফিকাহশাস্ত্র বিধান প্রণয়নে মিথ্যা ও বানোয়াট বিধান ত্যাগ করার জন্যই ইসলাামি শরিয়তের উল্লেখিত চারটি উৎসের সহায়তা নিয়ে থাকে। তাই ফিকাহশাস্ত্র মুসলমানদের জন্য অত্যন্ত কল্যাণকর বিধান।"
        },
        {
          "label": "ঘ",
          "question": "একজন মুসলিমের জীবনে উক্ত শাস্ত্রের প্রয়োজনীয়তা আছে বলে মনে কর কি? যৌক্তিক মত দাও।",
          "explanation": "হ্যাঁ, একজন মুসলিমের জীবনে উক্ত শাস্ত্র তথা ফিকাহশাস্ত্রের প্রয়োজনীয়তা অত্যধিক। ইসলামি বিধিবিধান ও মূলনীতির প্রধান উৎস কুরআন মাজিদ ও হাদিস। কিন্তু এ উৎস দুটিতে ইসলামি আইন-কানুন ধারাবাহিকভাবে বিন্যস্ত হয়নি। বরং কুরআন-হাদিসের বিস্তৃত অঙ্গনে বিক্ষিপ্ত আকারে এ বিধিবিধান গ্রান্থিত ছিল। সাধারণ মানুষের জন্য বিক্ষিপ্ত বিধিবিধান কষ্টসাধ্য হয়ে পড়লে তাদের জন্য বিন্যস্ত ইসলামি আইন সংকলন অনিবার্য হয়ে উঠেছিল। এমনি প্রয়োজন ও গুরুত্বের প্রেক্ষিতেই মুসলিম মনীষীদের নিষ্ঠা ও আন্তরিক গবেষণায় স্বতন্ত্ররূপে ইসলামি আইনবিজ্ঞান যাত্রা শুরু করে। এটিই ফিকহশাস্ত্র (Islamic Jurisprudence) হিসেবে পরিচিত লাভ করে। ছকে এ শাস্ত্রের ইঙ্গিত রয়েছে। ছকে ফিকাহশাস্ত্রের উৎসসমূহ উল্লেখ করা হয়েছে। মাববজীবনে ফিকাহশাস্ত্রের প্রয়োজনীয়তা অপরিসীম। কারণ ফিকাহশাস্ত্র মানুষে আল্লাহর নির্ধারিত হুকুম-আহকাম পালনের সঠিক রীতি পদ্ধতি নির্দেশ করে এবং এর মাধ্যমে তাকে আল্লাহর সন্তুষ্টি লাভের যোগ্য করে তোলে। সর্বসাধারণের পক্ষে সরাসরি কুরআন-হাদিস থেকে বিধান জেনে নিয়ে তা পালন করা সম্ভব নয়। কেননা কুরআন ও হাদিসে ধারাবাহিকভাবে বিধান পেশ করা হয়নি। একই বিষয়ের আইন অনুশীলন ও বাস্তবায়ন অসম্ভব ছিল। এ সমস্যা দূর করে সাধারণ মানুষের জন্য ইসলামের অনুশীলন সহজসাধ্য করার লক্ষ্যে ফিকাহশাস্ত্র কাজ করে। সেজন্য বলা যায় কোনো মুসলিমের জন্য আল্লাহর আইন সহজসাধ্যভাবে পালন করে ইহকালীন কল্যাণ ও পরকালীন মুক্তি অর্জনে ফিকাহশাস্ত্রের প্রয়োজনীয়তা অত্যধিক।"
        }
      ]
    },
    {
      "number": "8",
      "uddipok": "প্রফেসর রশিদ এক আলোচনায় বলেন- 'রাসুল (স) এর যুগে যেকোনো সমস্যার সমাধান সহজ ছিল। পরবর্তী যুগে তা কিছুটা জটিল হয়ে দাঁড়ায়। দ্বিতীয় হিজরির প্রথমদিকে একজন প্রসিদ্ধ ইমাম ফিক্‌হ সম্পাদনা পরিষদ গঠন করেন। যিনি ৮০ হিজরিতে কুফায় জন্মগ্রহণ করেন। এ পরিষদ ৮৩ হাজার মাসআলার সমন্বয়ে একটি অনন্য গ্রন্থ রচনা করেন।' তাঁর এ - বক্তব্য শুনে ড. আলী বলেন, 'তাদের এ গবেষণাকর্ম মুসলিম উম্মাহর প্রাত্যহিক জীবনে ইসলামি শরিয়াহ অনুশীলনকে সহজ করেছে।'",
      "tag": "ACC 23",
      "sub_questions": [
        {
          "label": "ক",
          "question": "মাযহাব কয়টি?",
          "explanation": "মাযহাব চারটি।"
        },
        {
          "label": "খ",
          "question": "'শাফেয়ি মাযহাবে কুরআন ও হাদিসের প্রকাশ্য অর্থের প্রয়োগ লক্ষণীয়'- ব্যাখ্যা করো।",
          "explanation": "শাফেয়ি মাযহাবে ইজমা' ও কিয়াসের পরিবর্তে কুরআন ও হাদিসের ভাষ্যকে দলিল হিসেবে গ্রহণ করা হয়। ইমাম শাফিয়ি (র) প্রবর্তিত শাফেয়ি মাযহাবের বৈশিষ্ট্য হলো আল কুরআনের সুস্পষ্ট ভাষ্যকে দলিলরূপে গ্রহণ করে তা বাহ্যিকভাবে প্রয়োগ করা হয়। এ মাযহাবে হাদিসকে দ্বিতীয় পর্যায়ের দলিল হিসেবে বিবেচনা করা হয়েছে। মাসয়ালা নির্ধারণের ক্ষেত্রে হাদিসকে কুরআনের সমকক্ষ বিবেচনা করা হয়েছে। এ মাযহাবে হাদিসকে দলিল হিসেবে গ্রহণ করার ব্যাপারে কোনোরূপ শর্তারোপ করা হয়নি।"
        },
        {
          "label": "গ",
          "question": "উদ্দীপকে কোন মনীষীর প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে প্রসিদ্ধ ফিবিদ ইমাম আবু হানিফা (র)-এর প্রতি ইঙ্গিত করা হয়েছে। ফিশাস্ত্রের চারজন প্রখ্যাত ইমামের মধ্যে সর্বপ্রথম ও সর্বাপেক্ষা শ্রদ্ধাভাজন হলেন ইমাম আবু হানিফা (র)। তিনি ইমামে আজম বা শ্রেষ্ঠ ইমাম নামে খ্যাত। যে কয়জন মনীষী মুসলিম উম্মাহকে কল্যাণের পথে পরিচালনা করে অমর হয়ে আছেন তাঁদের মধ্যে, ইমাম আবু হানিফা (র) একজন। ইমাম আবু হানিফা (র)-এর জীবন অত্যন্ত ঘটনাবহুল ও তাৎপর্যপূর্ণ। তিনি অসাধারণ মেধা ও স্মৃতিশক্তির অধিকারী ছিলেন। আবু হানিফা প্রখ্যাত সাহাবি হযরত আনাস ইবনে মালিক (র)-এর কাছে দীন শিক্ষা গ্রহণের জন্য যান। এ সময় তিনি সমগ্র কুরআন মুখস্থ করেন এবং ইলমে হাদিস ও ইলমে কালামের ওপর জ্ঞান অর্জন করেন। কর্মজীবনে তিনি পিতার কাপড়ের ব্যবসায় নিযুক্ত হয়েছিলেন। ইমাম। আবু হানিফা (র) ব্যবসায়ের উপার্জনের একটি অংশ জনহিতকর কাজে ব্যয় করতেন। বিভিন্ন বিষয়ে জ্ঞান লাভ করার পর তিনি কুরআন ও হাদিসের ওপর গবেষণা শুরু করেন। তিনি সুদীর্ঘ ২২ বছর অক্লান্ত সাধনা করে ৮৩ হাজার মাসআলা সংবলিত 'কিতাবুল হানাফি' নামে একটি গ্রন্থ রচনা করেন। তাই উপরের আলোচনা থেকে বলা যায়, উদ্দীপকের ড. আলীর কথা ইমাম আবু হানিফা (র)-এর ঘটনার সাথে মিল রয়েছে।"
        },
        {
          "label": "ঘ",
          "question": "উদ্দীপকে বর্ণিত ড. আলীর উদ্ধৃতির তাৎপর্য বিশ্লেষণ করো।",
          "explanation": "উদ্দীপকে বর্ণিত ড. আলীর উদ্ধৃতিতে ফিকশাস্ত্রের প্রয়োজনীয়তার প্রতি ইঙ্গিত করা হয়েছে। আল্লাহ তায়ালা মানুষের পার্থিব ও অপার্থিব জীবনে সার্বিক সফলতা অর্জনের সহায়ক জীবনবিধান কুরআনের মাধ্যমে অবতীর্ণ করেছেন। এ বিধান ব্যবহারিক জীবনে প্রতিপালনের লক্ষ্যে যে শাস্ত্রে ধর্মীয় বিধি- নিষেধসমূহ যথাযথভাবে সংকলিত হয়েছে তাকে ফিশাস্ত্র বলে। ড. আলী এ শাস্ত্রের প্রয়োজনীয়তার বিষয়টি তুলে ধরেছেন। উদ্দীপকের ড. আলী বলেন, হযরত আবু হানিফা (র) কর্তৃক গঠিত ফিক্‌ সম্পাদনা পরিষদ ৮৩ হাজার মাসয়ালার সমন্বয়ে যে ফিকহশাস্ত্র সংকলন করেছেন তা ইসলামি শরিয়াহর অনুশীলন সহজতর করেছে। বিষয়টি উল্লেখ করেন। কেননা ফিশাস্ত্র সর্বসাধারণের জন্য দীনকে সহজবোধ্য করার এক অসাধারণ পদ্ধতি। কুরআন ও হাদিসে ইসলামি জীবনব্যবস্থা ধারাবাহিকভাবে সুবিন্যস্ত অবস্থায় নেই। কাজেই আহকামে শরিয়ত গুছিয়ে গ্রন্থাকারে লিপিবদ্ধ করা না হলে, মুসলিমদের, পক্ষে আল্লাহর আইন অনুযায়ী জীবন গড়ে তোলা সম্ভব হবে না। অপরদিকে ফিশাস্ত্রের মাধ্যমে সব দেশ ও কালের মানুষ অত্যন্ত সহজ ও স্বাচ্ছন্দ্যে দীনের অনুশীলন করতে পারবে। উপরের আলোচনার আলোকে বলা যায়, ফিকহশাস্ত্র ইসলামি শরিয়তের অনুশীলনে সহজসাধ্যতা ও গতিশীলতা আনয়ন করেছে।"
        }
      ]
    },
    {
      "number": "9",
      "uddipok": "ষষ্ঠ শ্রেণির শিক্ষার্থী প্রাচুর্য এবছর নির্দিষ্ট একমাস ভোররাতে নিয়তসহ আহার গ্রহণ করে সূর্যাস্ত পর্যন্ত আর কোনো খাদ্য গ্রহণ করেননি। এ বছর তার পিতা ড. ফজলুর রহমান ইবাদতের উদ্দেশ্যে একটি দেশে গমন করেন। সেখানে তিনি পৃথিবীর প্রথম ঘর তাওয়াফসহ নির্দিষ্ট কিছু আনুষ্ঠানিকতা সম্পন্ন করে দেশে ফিরে আসেন। পূর্বে থেকে তিনি ধর্মীয় জীবনযাপনে অভ্যস্ত ছিলেন। বর্তমানে তিনি ধর্মীয় আচার ও আনুষ্ঠানিকতার উপর আরো বেশি গুরুত্বারোপ করছেন।",
      "tag": "ACC 23",
      "sub_questions": [
        {
          "label": "ক",
          "question": "কার উপর হজ ফরজ?",
          "explanation": "মানুষের মধ্যে যাদের আল্লাহর ঘর পর্যন্ত যাওয়ার সামর্থ্য রয়েছে তাদের হজ ফরজ।"
        },
        {
          "label": "খ",
          "question": "কোন ইবাদতের প্রতিদান আল্লাহ নিজ হাতে দিবেন?",
          "explanation": "সাওমের প্রতিদান আল্লাহ নিজ হাতে দিবেন। সাওমের বিনিময় আল্লাহ নিজে দেওয়ার ঘোষণা দিয়ে বলেন- সাওম আমার জন্য আমিই এর প্রতিদান দেব। সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয়তৃপ্তি থেকে বিরত থাকাকে সাওম বলে। সাওম পালনের মাধ্যমে আল্লাহর সন্তুষ্টি লাভ করা যায়। কারণ সাওম শুধু আল্লাহর সন্তুষ্টির জন্যই পালন করা হয়ে থাকে। এতে লোক দেখানোর কোনো ইচ্ছা থাকে না। সাওম পালনকালে ব্যক্তি যাবতীয় পাপাচার, অশ্লীলতা, গীবত, অন্যায়, ঝগড়া-বিবাদ, প্রতারণা ইত্যাদি থেকে নিজেকে মুক্ত রাখতে পারে। এতে আল্লাহর প্রতি তার আনুগত্য ও ভালোবাসা প্রকাশ পায়। তাই আল্লাহ তায়ালা সাওম পালনকারীর প্রতি সন্তুষ্ট থাকেন। আর প্রতিদান নিজে দেবেন বলেছেন।"
        },
        {
          "label": "গ",
          "question": "প্রাচুর্য এ বছর কোন এবাদত পালন করেছে? অপরাধমুক্ত সমাজ বিনির্মাণে এর ভূমিকা বর্ণনা করো।",
          "explanation": "প্রাচুর্য এ বছর সাওম পালন করেছেন। অপরাধমুক্ত সমাজ বিনির্মাণে যার ভূমিকা অপরিসীম। সাওম একটি দৈহিক ইবাদত। সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয়তৃপ্তি থেকে বিরত থাকাই সাওম। এই ইবাদত পালনের মাধ্যমে যে কেবল ধর্মীয় বিধান পালিত হয় এরূপ নয়; বরং সাওমের সামাজিক গুরুত্বের একটি দিক রয়েছে। সামাজিক অপরাধ দূরীকরণে সাওম গুরুত্বপূর্ণ ভূমিকা রাখে। প্রাচুর্য এ ইবাদতটিই পালন করেছে। উদ্দীপকের প্রাচুর্য নির্দিষ্ট এক মাস ভোররাতে নিয়তসহ আহার গ্রহণ করে সূর্যাস্ত পর্যন্ত আর কোনো খাদ্য গ্রহণ করেনি। তার এ কাজটি সাওমকে নির্দেশ করে। অপরাধমুক্ত সমাজ বিনির্মাণে সাওমের ভূমিকা অপরিসীম। সাওম ব্যক্তিকে মিথ্যাচার, হিংসা-বিদ্বেষ, ঝগড়া, অশ্লীলতা, পরনিন্দা প্রভৃতি পাপাচার থেকে দূরে রাখে। আর তার মধ্যে তৈরি করে সনানুভূতি, ভালোবাসা, সহযোগিতা, তাওকয়া ও সংযম। ফলে গড়ে ওঠে একদল আদর্শিক লোক। যারা একটি কাঙ্ক্ষিত আদর্শিক সমাজ প্রতিষ্ঠা ও পরিচালনা করে। এরই প্রভাবে সমাজে কোনো অপরাধ ও অনৈতিক কাজ মাথাচাড়া দিয়ে উঠতে পারে না। এভাবে সাওমের মাধ্যমে সমাজ থেকে অপরাধ নির্মূল করা সম্ভব হয়।"
        },
        {
          "label": "ঘ",
          "question": "তুমি কি মনে কর ড. ফজলুর রহমান স্যারের বর্তমান জীবনে তার ইবাদতের ফলাফল প্রতিফলিত হয়েছে? ইবাদতটি চিহ্নিতপূর্বক তোমার উত্তরের সপক্ষে যুক্তি দাও।",
          "explanation": "ড. ফজলুর রহমান স্যারের বর্তমান জীবনে তার ইবাদত তথা হজের, শিক্ষার ফলাফল প্রতিফলিত হয়েছে। হজ অর্থ সংকল্প করা, ইচ্ছা করা। এটি ইসলামের অন্যতম একটি স্তম্ভ। আল্লাহর সন্তুষ্টি লাভের উদ্দেশ্যে জিলহজ মাসের নির্ধারিত দিনসমূহে নির্ধারিত নিয়মে পবিত্র কাবাঘর ও সংশ্লিষ্ট স্থানসমূহ প্রদর্শন করাকে হজ বলে। ড. ফজলুর রহমানের কাজে এ ইবাদত পালনেরই ইঙ্গিত পাওয়া যায়। উদ্দীপকের ড. ফজলুর রহমান পৃথিবীর ঘর তাওয়াফসহ নির্দিষ্ট কিছু আনুষ্ঠানিকতা সম্পন্ন করে দেশে আসেন। এ ইবাদত পালনের পর তিনি ধর্মীয় আচার ও আনুষ্ঠানিকতার উপর আরো বেশি গুরুত্ব দেন। তার পালনকৃত এ ইবাদতটি হলো হজ। আর তার বর্তমান জীবনের এরূপ পরিবর্তন মূলত হজের শিক্ষার কারণেই হয়েছে। কেননা হজ মানুষকে বিভিন্ন ধরনের পাপ ও কলুষতা থেকে মুক্ত করে। হজ পালনের সময় সব হাজি নিজেকে মুক্ত পোশাকে সাজায়। এ সময় তার পরিবার ধন- সম্পদ ও পদমর্যাদার কোনো সংযোগ থাকে না। সব ধরনের পাপাচার থেকে মুক্ত থেকে সে একান্তে এক আল্লাহর জিকিরে মশগুল থাকে। ফলে তার অন্তর পবিত্র ও পরিচ্ছন্ন হয় এবং ইসলামের প্রতি তার একান্ত মনোনিবেশ সৃষ্টি হয়। সুতরাং বলা যায়, হজের অধ্যাত্মিক শিক্ষা যেকোনো মানুষের ইতিবাচক। ফলাফল আনয়নে সক্ষম। ড. ফজলুর রহমান হজের এ শিক্ষায় উদ্বুদ্ধ হয়েই বর্তমান জীবনে পরিবর্তন এনেছেন।"
        }
      ]
    },
    {
      "number": "10",
      "uddipok": "শাহ মুহাম্মাদ ইত্তেদা হাসান নিয়মিত সালাত আদায় করেন এবং অদৃশ্য বিষয়সমূহে বিশ্বাস করেন। আল্লাহর রাস্তায় উপার্জিত অর্থ ব্যয় করেন। কবর, কিয়ামত, পুলসিরাত, জান্নাত এবং জাহান্নাম ইত্যাদিতেও বিশ্বাস করেন। মোটকথা, ইমান আনার জন্য যেসব বিষয়ে বিশ্বাস করা প্রয়োজন তার প্রতি বিশ্বাস করেন এবং মুমিন হওয়ার জন্য যেসব বিষয়ে আমল করা প্রয়োজন তার উপরও আমল করেন।",
      "tag": "ACC 23",
      "sub_questions": [
        {
          "label": "ক",
          "question": "\"আলিফ লাম মিম\" এগুলোকে কী বলা হয়?",
          "explanation": "\"আলিফ-লাম-মিম\" এগুলোকে হুরুফে মুকাত্তায়াত বা বিচ্ছিন্ন বর্ণ বলা হয়।"
        },
        {
          "label": "খ",
          "question": "কুরআন কাদেরকে পথ দেখায়?",
          "explanation": "কুরআন মুত্তাকিদের পথ দেখায়। পবিত্র আল-কুরআন মহান আল্লাহর কিতাব। এ কিতাবের একটি বিশেষ দিক হলো, এ মহাগ্রন্থ পুরোপুরি নিছক হেদায়েত ও সত্যের পথ নির্দেশক। কিন্তু কুরআনের এ হেদায়েত সবাই নিতে পারে না। এ হেদায়েত পেতে হলে ব্যক্তিকে পরহেজগার হতে হয়। তাহলেই সে মুত্তাকি হতে পারে। এ প্রসঙ্গে আল্লাহ তায়ালা বলেন, \"মুত্তাকিদের জন্য এ গ্রন্থ হেদায়েত বা মুক্তিপথের দিশারী\" (সুরা আল-বাকারা: ২)।"
        },
        {
          "label": "গ",
          "question": "জনাব ইত্তেদা হাসানকে সুরা বাকারার আলোকে কী নামে অভিহিত করা যায়? ব্যাখ্যা করো।",
          "explanation": "জনাব ইত্তেদা হাসানকে সুরা বাকারার আলোকে মুত্তাকি নামে অভিহিত করা যায়। যারা আল্লাহকে ভয় করে অন্যায় ও পাপকাজ থেকে বিরত থাকেন তারাই মুত্তাকি। সুরা আল-বাকারায় আল্লাহ তায়ালা মুত্তাকিদের বৈশিষ্ট্য বর্ণনা করেছেন। সেগুলো হলো-তারা গায়ের তথা অদৃশ্যে বিশ্বাস রাখে, সালাত আদায় করে, জাকাত আদায় করে, নবি রাসুলগণের প্রতি বিশ্বাস রাখে, আসমানি কিতাবসমূহে বিশ্বাস রাখে, আখিরাতে বিশ্বাস রাখে ইত্যাদি। জনাব ইত্তেদা হাসানের আচরণে এরূপ বৈশিষ্ট্য বিদ্যমান। উদ্দীপকের জনাব ইত্তেদা হাসান অদৃশ্যে বিশ্বাস রাখেন, সালাত আদায় করেন, আল্লাহর রাস্তায় ব্যয় করেন। তার এ আচরণ সুরা বাকারার আলোকে মুত্তাকিদের বৈশিষ্ট্যের সাথে সামঞ্জস্যপূর্ণ। সুরা বাকারায় মুত্তাকিদের বৈশিষ্ট্য উল্লেখ করে আল্লাহ তায়ালা বলেন, \"তারা অদৃশ্যে বিশ্বাস স্থাপন করে, নামাজ প্রতিষ্ঠা করে এবং তাদের জীবিকা হিসেবে যা দিয়েছি তা থেকে দান করে \"(সুরা আল-বাকারাঃ ৩)। তাই বলা যায়, সুরা বাকারার আলোকে জনাব ইত্তেদা হাসান একজন মুত্তাকি।"
        },
        {
          "label": "ঘ",
          "question": "জনাব হাসানের এরূপ আমলের সুফল বিশ্লেষণ করো।",
          "explanation": "জনাব হাসানের এরূপ আমল তথা তাকওয়ার সুফল অত্যন্ত সুদূরপ্রসারী। তাকওয়া অর্থ আল্লাহভীতি। যিনি তাকওয়া অবলম্বন করেন তাকে মুত্তাকি বলা হয়। মুত্তাকিরা প্রকৃত কল্যাণ ও সফলতার অধিকারী। তারা নৈতিক চরিত্রের ধারক। এজন্য পরকালেও তারা মুক্তি লাভ করেন। তাই জনাব হাসানের কর্মের জন্যও সে সুফল ভোগ করবে। উদ্দীপকের জনাব হাসান ইমানের মৌলিক বিষয়সমূহে বিশ্বাস রাখে সালাত ও জাকাত আদায় করে। তার এ আমল তার জন্য দুনিয়া ও আখিরাতে সুফল করে আনবে। মূলত মুত্তাকিগণ হলেন আল্লাহর পক্ষ হতে হেদায়েতপ্রাপ্ত। তারা যেমন দুনিয়াতে কল্যাণ ও সাফল্যের অধিকারী, তেমনি আখিরাতের জীবনেও সফল। আল্লাহর হেদায়েতে তাদের পার্থিব জীবন যেমন শান্তিপূর্ণ, শৃঙ্খল ও মঙ্গলময়তায় পরিপূর্ণ, তেমনি তাদের পরকালের জীবনও মুক্তি আর শান্তিতে পরিপূর্ণ। তারা চিরস্থায়ীভাবে অনন্ত সুখের জান্নাত লাভ করবে। সুতরাং বলা যায়, মুত্তাকিগণ তাদের কর্মের জন্য দুনিয়া ও আখিরাতে আল্লাহর অশেষ রহমত লাভ করবেন। তাই সবার উচিত মুত্তাকি হওয়ার সর্বোচ্চ চেষ্টা করা। বস্তুত জন্মসূত্রে নয়, বরং কর্ম দিয়ে মানুষ মুত্তাকি হওয়ার গুণাবলি অর্জন করে।"
        }
      ]
    },
    {
      "number": "11",
      "uddipok": "মহান আল্লাহ বলেন- হে ফেরেশতাগণ, আমি পৃথিবীতে আমার খলিফা বা প্রতিনিধি প্রেরণ করতে চাই। ফেরেশতাগণ বলল, হে প্রতিপালক, আপনি কি এমন কাউকে সৃষ্টি করবেন যারা সেখানে বিপর্যয় সৃষ্টি করবে এবং রক্তপাত করবে? অথচ আমরাই আপ্নার প্রশংসা করছি এবং পবিত্রতা ঘোষণা করছি। মহান আল্লাহ বলেন, আমি যা জানি তোমরা তা জানো না।",
      "tag": "ACC 23",
      "sub_questions": [
        {
          "label": "ক",
          "question": "খলিফা বা প্রতিনিধি বলতে কাদেরকে বোঝানো হয়েছে?",
          "explanation": "খলিফা বা প্রতিনিধি বলতে মানুষদেরকে বোঝানো হয়েছে।"
        },
        {
          "label": "খ",
          "question": "মানবসৃষ্টির উদ্দেশ্য কী? ব্যাখ্যা করো।",
          "explanation": "মানব সৃষ্টির উদ্দেশ্য হলো এক আল্লাহর ইবাদত করা। ইবাদত অর্থ দাসত্ব করা। আল্লাহ তায়ালা যে কাজে করার আদেশ দিয়েছেন তা করার এবং যা করতে নিষেধ করেছেন সে কাজ থেকে বিরত থাকার নাম ইবাদত। আল্লাহ তায়ালা মানুষকে এই ইবাদতের জন্যই সৃষ্টি করেছেন। এ সম্পর্কে আল্লাহ তায়ালা বলেন, \"আর আমি মানুষ ও জিন জাতিকে সৃষ্টি করেছি একমাত্র আমার ইবাদত করার জন্য\" (সুরা আয-যারিয়াত: ৫৬)।"
        },
        {
          "label": "গ",
          "question": "ফেরেশতাগণ কেন উপরোক্ত মন্তব্য করেছিলেন? ব্যাখ্যা করো।",
          "explanation": "ফেরেশতাগণ পূর্ববর্তী জিন জাতির কথা মনে রেখে উপরোক্ত মন্তব্য করেছিলেন। আল্লাহ তায়ালা তাঁর নিরঙ্কুশ ক্ষমতা ও সীমাহীন দয়া প্রকাশের মাধ্যম হিসেবে মানুষকে সৃষ্টি করেছেন। মানব সৃষ্টির সময় আল্লাহ তায়ালা ফেরেশতাদের সাথে পরামর্শ করেন। কিন্তু ফেরেশতাগণ মানবসৃষ্টির নিগূঢ় রহস্য সম্পর্কে অবগত ছিলেন না। তাই তারা এ বিষয়ে দ্বিমত পোষণ করেন। যা উদ্দীপকের বর্ণনায়ও প্রতিফলিত হয়। উদ্দীপকে মানবসৃষ্টি সম্পর্কিত সুরা বাকারার ৩০ নম্বর আয়াত তুলে ধরা হয়েছে। সেখানে আল্লাহ তায়ালা ফেরেশতাগণের সাথে মানবসৃষ্টির বিষয়ে মতামত চাইলে তারা দ্বিমত পোষণ করেন। পূর্ববর্তী জিন জাতির কথা মনে রেখে স্বভাবতই তারা অত্যন্ত বিনয়ের সাথে জানতে চান- পৃথিবীতে কি আপনি এমন কাউকে সৃষ্টি করবেন যারা সেখানে বিশৃঙ্খলা সৃষ্টি করবে এবং রক্তপাত করবে? প্রকৃতপক্ষে মানুষ সৃষ্টি করা ছিল আল্লাহর একটি পারিকল্পনা ও তার সত্তার বহিঃপ্রকাশ। আর এ বিষয়টি সম্পর্কে অজ্ঞতার কারণেই ফেরেশতাগণ দ্বিমত পোষণ করেছিলেন।"
        },
        {
          "label": "ঘ",
          "question": "আল্লাহ তায়ালার ফেরেশতাদের মতামত চাওয়ার পেছনে যে উদ্দেশ্য লুকায়িত রয়েছে তা বিশ্লেষণ করো।",
          "explanation": "আল্লাহ তায়ালার ফেরেশতাদের মতামত চাওয়ার পেছনে যে উদ্দেশ্যটি লুক্কায়িত ছিল তা হলো- মানবজাতিকে পরামর্শের ভিত্তিতে কাজ করার শিক্ষা দেওয়া। ফেরেশতাসহ জগতের সবকিছুই এক আল্লাহর আয়ত্বাধীন। এমন কোনো বিষয় নেই যা আল্লাহর আওতার বাইরে। আর তিনি কারো মুখাপেক্ষী নন, বরং জগতের সবকিছুই তাঁর মুখাপেক্ষী। এরপরও ফেরেশতাদের থেকে পরামর্শ গ্রহণ ছিল মানুষের জন্য অনেক বড় শিক্ষা। আল্লাহ তায়ালা সবকিছুর একচ্ছত্র অধিপতি হওয়া সত্ত্বেও তিনি ফেরেশতাদের সাথে পরামর্শ করেছিলেন। মূলত ফেরেশতাদের সাথে পরামর্শ গ্রহণ এখানে আসল উদ্দেশ্য নয়। বরং মানুষ যাতে যে কোনো কাজ করার আগে পরস্পরের মধ্যে পরামর্শ রীতি ও তার প্রয়োজনীয়তা সম্পর্কে শিক্ষা লাভ করতে পারে এটি হলো উদ্দেশ্য। সুতরাং বলা যায়, আল্লাহ তায়ালার ফেরেশতাদের সাথে পরামর্শ নেওয়াটি ছিল মানুষের জন্য শিক্ষাস্বরূপ। তাই সবার উচিত এ আয়াতের শিক্ষা নিয়ে ইসলামি বিধানানুযায়ী পরামর্শভিত্তিক কাজ সম্পাদন করা।"
        }
      ]
    }
  ]
}