{
  "title": "ঢাকা সিটি কলেজ ২০২৩",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "ফরিদা তার ক্লাসে মনোযোগ সহকারে অধ্যাপক আবুল কাসেম সাহেবের আলোচনা শুনছিলো। তিনি বলছিলেন, আমার প্রিয় ছাত্র-ছাত্রীরা, তোমরা নিয়মিত কুরআন তিলাওয়াত করবে। কুরআন তিলাওয়াত নফল ইবাদতগুলোর মধ্যে সর্বোত্তম ইবাদত। মনে রেখ, কুরআন তিলাওয়াত অন্তরের মরিচা (কালিমা) দূর করে দেয়। যে অন্তরে কুরআনের কোনো অংশ নেই তা একটি শূন্য খাঁচার ন্যায়। তাই তোমরা মোবাইলে বা ইন্টারনেটে অযথা সময় নষ্ট না করে ঐ সময়টুকু কুরআন তিলাওয়াত করবে।",
      "tag": "DCC 23",
      "sub_questions": [
        {
          "label": "ক",
          "question": "কুরআন তিলাওয়াতের ফযিলত সম্পর্কিত একটি হাদিস লেখ।",
          "explanation": "কুরআন তিলাওয়াতের ফযিলত সম্পর্কিত একটি হাদিস- أَفْضَلُ العِبَادَةِ تِلَاوَةِ الْقُرْآنِ"
        },
        {
          "label": "খ",
          "question": "\"তোমাদের মধ্যে সে ব্যক্তি উত্তম যে কুরআন শিখে এবং অপরকে শেখায়\"- ব্যাখ্যা করো।",
          "explanation": "উল্লেখিত হাদিসটি দ্বারা রাসুল (স) কুরআন শিক্ষার প্রতি গুরুত্বারোপ করেছেন। আল্লাহ তায়ালা মানবজাতির হেদায়াতের জন্য সর্বশেষ নবি হযরত মুহাম্মদ (স)-এর ওপর যে বাণীসমূহ ওহির মাধ্যমে নাজিল করেছেন তার সমষ্টি হচ্ছে আল-কুরআন। আল্লাহকে জানা, তাঁর আদেশ-নিষেধ অবগত হয়ে তদানুযায়ী আমল করার জন্য কুরআন শিক্ষা করা অপরিহার্য। আর কুরআন যে শিক্ষা দান করে তার মর্যাদা অবশ্যই অনেক বেশি। এজন্য মহানবি (স) কুরআন শিক্ষা গ্রহণকারী ও শিক্ষাদানকারী উভয়েরই মর্যাদা অত্যধিক বলেছেন।"
        },
        {
          "label": "গ",
          "question": "অধ্যাপক আবুল কাসেম সাহেবের উপদেশ তুমি কীভাবে নিজ জীবনে প্রয়োগ করবে? বর্ণনা করো।",
          "explanation": "অধ্যাপক আবুল কাসেম সাহেবের উপদেশ অনুযায়ী আমি নিজে কুরআন তিলাওয়াত করবো ও সে অনুযায়ী নিজ জীবনকে পরিচালিত করবো। আল-কুরআনের তিলাওয়াত নফল ইবাদতসমূহের মধ্যে সর্বশ্রেষ্ঠ। মহানবি (স) ইরশাদ করেন, 'আমার উম্মতের সর্বাধিক ফজিলতপূর্ণ ইবাদত হচ্ছে কুরআন পাঠ' (বায়হাকি)। নিয়মিত কুরআন তিলাওয়াত করে কুরআনের বিধান অনুযায়ী জীবন পরিচালিত করা প্রত্যেক মুমিনের আবশ্যকীয় কর্তব্য। কুরআন তিলাওয়াতের মাধ্যমে তিলাওয়াতকারী তার পরিবার এমনকি তার সমাজও মর্যাদা লাভ করে। উদ্দীপকে বর্ণিত অধ্যাপক তাঁর ছাত্র-ছাত্রীদের নিয়মিত কুরআন তিলাওয়াত করার উপদেশ দেন। কেননা; কুরআন তিলাওয়াত ব্যক্তিকে পরকালে জান্নাতলাভ এবং অন্যদের জন্য সুপারিশ করার মর্যাদা এনে দেয়। রাসুলুল্লাহ (স) বলেন- যে ব্যক্তি কুরআন তিলাওয়াত করে, তা মুখস্থ করে এবং হালালকে হালাল ও হারামকে হারাম জানে আল্লাহ তাকে জান্নাতে প্রবেশ করাবেন এবং তার আত্মীয়-স্বজনের মধ্য থেকে এমন দশ ব্যক্তির জন্য তার সুপারিশ কবুল করবেন যাদের প্রত্যেকের জন্যই জাহান্নাম নির্ধারিত হয়ে গিয়েছিল (সুনাম আত-তিরমিযি)।"
        },
        {
          "label": "ঘ",
          "question": "অধ্যাপক আবুল কাসেম সাহেবের শেষোক্ত বক্তব্য বিশ্লেষণ করো।",
          "explanation": "'কুরআনহীন অন্তর শূন্য খাচার ন্যায়'- অধ্যাপক আবুল কাসেমের এ বক্তব্যটি যথার্থ। রাসুল (স) কুরআনহীন মানুষের মনকে শূন্য ঘরের সাথে তুলনা করে বলেছেন- যে অন্তরে কুরআন মাজিদের কোনো অংশ নেই নিশ্চয়ই তা একটি শূন্য ঘরের মতো (মিশকাত)। নিয়মিত কুরআন তিলাওয়াত ব্যক্তির মনে প্রশান্তি এনে দেয়। মহানবি (স) যখনই কোনো বিপদে বা শঙ্কায় পতিত হতেন তখনই তিনি কুরআন তিলাওয়াত করতেন। তাছাড়া এ মহাগ্রন্থের তিলাওয়াতে আল্লাহর রহমত লাভ করা যায়। উদ্দীপকে অধ্যাপক আবুল কাসেম সাহেব যে অন্তরে কুরআনের কোনো অংশ নেই তাঁকে একটি শূন্য খাঁচার সাথে তুলনা করছেন, তিনি তার ছাত্র-ছাত্রীদের অযথা সময় নষ্ট না করে কুরআন তিলাওয়াতের উপদেশ দিয়েছেন। এ প্রসঙ্গে মহানবি (স) ইরশাদ করেন, 'কোনো জাতি বা গোষ্ঠী যখন আল্লাহর ঘরসমূহের কোনো একটি ঘরে সমবেত হয়ে আল্লাহর কিতাব তিলাওয়াত করে, পরস্পরের মধ্যে এর শিক্ষা অনুশীলন করে, তাদের ওপর শান্তি বর্ষিত হয়। আল্লাহর রহমত তাদের বেষ্টন করে রাখে, ফেরেশতারা তাদের ঘিরে রাখে এবং আল্লাহ তায়ালা তাঁর নিকটস্থ ফেরেশতাদের কাছে তাদের কথা উল্লেখ করেন' (সহিহ মুসলিম)। সুতরাং প্রতিটি মুসলিম কুরআন তিলাওয়াত করবে, মুখস্থ করবে এবং তার মর্ম অনুধাবন করে বাস্তব জীবনে তার রূপায়িত করে তুলবে। তাহলেই তার জীবনে আসবে পার্থিব শান্তি ও মুক্তি।"
        }
      ]
    },
    {
      "number": "2",
      "uddipok": "প্রফেসর শাফায়েত শ্রেণিকক্ষে একটি আয়াত তিলাওয়াত করে ব্যাখ্যা করলেন। আয়াত- \"খাতামাল্লাহু আলা কুলুবিহিম ওআলা সামইহিম ওআলা আবছরিহিম গিশাঅতুন অলাহুম আযাবুন আজীম।\" এখানে স্রষ্টার প্রতিন আস্থাহীনদের পরিণতি ব্যক্ত হয়েছে।",
      "tag": "DCC 23",
      "sub_questions": [
        {
          "label": "ক",
          "question": "'গায়েব' শব্দের অর্থ কী?",
          "explanation": "'গায়েব' শব্দের অর্থ অদৃশ্য।"
        },
        {
          "label": "খ",
          "question": "\"ওয়া মিম্ মা রাযাকনাহুম ইউনফিকুন\"- অর্থ কী? লেখো।",
          "explanation": "\"ওয়া মিম্ মা রাযাকনাহুম ইউনফিকুন'- আয়াতটিতে মুত্তাকিদের আল্লাহর নির্দেশিত পন্থায় দান করার বিষয়টি প্রকাশ পেয়েছে। উল্লিখিত আয়াতটির অর্থ হলো- 'আর তাদেরকে জীবিকা হিসেবে আমি যা দিয়েছি, তা থেকে তারা দান করে' (সুরা আল-বাকারা: ০২)।"
        },
        {
          "label": "গ",
          "question": "\"খাতামাল্লাহু আলা কুলুবিহিম\" দ্বারা কাদেরকে বোঝানো হয়েছে? ব্যাখ্যা করো।",
          "explanation": "'খাতামাল্লাহু আলা কুলুবিহিম' দ্বারা কাফিরদেরক বোঝানো হয়েছে। নবুয়ত পাওয়ার পর মহানবি (স) মক্কার শীর্ষ নেতা ও তাঁর আত্মীয় আবু জাহল, আবু লাহাব, উতবা, শায়বা, ওয়ালিদ প্রমুখ কাফিরদের দীনের দাওয়াত দেন। তাদেরকে আল্লাহর পথে নিয়ে আসার জন্য সাধ্যমতো চেষ্টা করেন। কিন্তু তারা কুফরিতেই অটল ও অবিচল থাকে। উল্লিখিত আয়াতটিতে এই শ্রেণির কাফিরদেরকেই বোঝানো হয়েছে। উদ্দীপকে প্রফেসর শাফায়েত শ্রেণিকক্ষে একটি আয়াত উল্লেখ করে বলেন, খাতামাল্লাহু আলা কুলুবিহিম। তার উল্লিখিত এ আয়াতটি সুরা আল-বাকারার সাত নম্বর আয়াত। সেখানে আল্লাহ তায়ালা কাফিরদের অন্তরে মোহর মেরে দেওয়ার ঘোষণা দিয়েছেন। এ. শ্রেণির কাফিরদের বর্ণনায় আল্লাহ তায়ালা বলেছেন, কাফিররা কখনোই ইমান আনবে না। তাদের ইমান আনার ক্ষমতা রহিত হয়ে গেছে। আল্লাহ তাদের অন্তরসমূহ মোহর মেরে দিয়েছেন। প্রশ্নোল্লিখিত আয়াতের অংশটিতে এই শ্রেণির কাফিরদের পরিচয়ই প্রকাশ পেয়েছে।"
        },
        {
          "label": "ঘ",
          "question": "আয়াতে বর্ণিত ব্যক্তিদের চিহ্নিত করে তাদের করুণ পরিণতি বর্ণনা করো।",
          "explanation": "উদ্দীপকে বর্ণিত আয়াতটি সুরা আল-বাকারার সাত নম্বর আয়াত, যেখানে কাফিরদেরকে চিহ্নিত করে তাদের করুণ পরিণতির কথা বর্ণনা করা হয়েছে। আল্লাহ তায়ালা সুরা আল-বাকারার সাত নম্বর আয়াতে বলেন, 'আল্লাহ তাদের অন্তরসমূহ ও শ্রবণশক্তির ওপর মোহর মেরে দিয়েছেন এবং তাদের দৃষ্টিশক্তির ওপর টেনে দিয়েছেন পর্দা। আর তাদের জন্য রয়েছে কঠোর শাস্তি।' এ আয়াতে আল্লাহ তায়ালা চিরস্থায়ী ধ্বংস ও কুফরে নিমগ্ন থাকা একশ্রেণির কাফিরদের দুনিয়ার জীবন এবং আখিরাতের পরিণতি সম্পর্কে বর্ণনা করেছেন। যার ব্যাখ্যা প্রফেসর শাফায়েতের আলোচনায়ও লক্ষ করা যায়। উদ্দীপকের প্রফেসর শাফায়েত উল্লিখিত আয়াতটি তিলাওয়াত করে তার ব্যাখ্যা করেন এবং আস্থাহীন তথা কাফিরদের করুণ ও মর্মান্তিক পরিণতির কথা ব্যক্ত করেন। প্রকৃতপক্ষে কাফিরদের ইহকালীন ও পরকালীন পরিণতি অত্যন্ত ভয়াবহ এবং তাদের জন্য অপেক্ষা করছে চিরস্থায়ী ধ্বংস। কাফিরদের অন্তরে মোহর মেরে দেওয়ার ফলে তারা প্রকৃত সত্যের অমিয় বাণী শুনতে পায় না। তাদের চোখে গিশাওয়াত বা পর্দা থাকায় তারা সিরাতুল মুস্তাকিম বা চিরসুন্দর সত্য ও মুক্তির পথ দেখতে পায় না। তাদের এই সত্যবিমুখ ও আল্লাহদ্রোহী মানসিকতা ও কার্যক্রমের জন্য আখিরাতের তারা চিরস্থায়ী ধ্বংসে নিপতিত হবে। সর্বোপরি কাফিররা পাবে লাঞ্চনা ও যন্ত্রণাদায়ক কঠিনতম শাস্তি। পরিশেষে বলা যায়, কাফিররা বধির, বোবা, অন্ধ এবং হিদায়াত থেকে বঞ্চিত। ইসলামের প্রতি অস্বীকৃতি জ্ঞাপনের জন্য পরকালে তাদেরকে কঠিন ও যন্ত্রণাদায়ক মহাশাস্তি ভোগ করতে হবে।"
        }
      ]
    },
    {
      "number": "3",
      "uddipok": "ফয়সাল সাহেব একজন সরকারি কর্মচারী। তার ছেলে-মেয়ে সবাই প্রাইভেট স্কুল ও কলেজে পড়ালেখা করে। ফয়সাল সাহেবের ঢাকায় নিজস্ব বাড়ি ও গাড়ি রয়েছে। তার ছেলে-মেয়েরা বিলাসবহুল জীবন যাপনে অভ্যস্ত। এতসব কিছু থাকার পরও ফয়সাল সাহেবের মনে শান্তি পাচ্ছিলেন না। তাই তিনি একদিন মসজিদের ইমামের সাথে দেখা করে তার সমস্যার কথা খুলে বললেন। মসজিদের ইমাম সাহেব তাকে কুরআনের আলোকে জীবন গঠনের পরামর্শ দিলেন।",
      "tag": "DCC 23",
      "sub_questions": [
        {
          "label": "ক",
          "question": "কুরআনের একটি হরফ পাঠের জন্য কতটি নেকি প্রদান করা হয়?",
          "explanation": "কুরআনের একটি হরফ পাঠের জন্য দশটি নেকি প্রদান করা হয়।"
        },
        {
          "label": "খ",
          "question": "পবিত্র কুরআন শুদ্ধ করে তিলাওয়াত করার গুরুত্ব ব্যাখ্যা করো।",
          "explanation": "পবিত্র কুরআন শুদ্ধ করে পড়া বা তাজবিদ অনুযায়ী তিলাওয়াত করা ফরজ। পবিত্র কুরআন শুদ্ধ করে তিলাওয়াত প্রসঙ্গে মহান আল্লাহ তায়ালা বলেন, 'আর তুমি সুবিন্যস্ত এবং সুস্পষ্টভাবে কুরআন তিলাওয়াত করো' (সুরা মুযামমিল-০৪)। অশুদ্ধ তিলাওয়াতের কারণে চরম গুনাহের অধিকারী হতে হয়। এ প্রসঙ্গে মহানবি (স) বলেন, 'এমন অনেক কুরআন পাঠক আছে, যারা কুরআন তিলাওয়াত করে অথচ কুরআন তাদের অভিশাপ দেয়।' কাজেই আমাদের উচিত গুনাহ থেকে বাঁচার জন্য তাজবিদ অনুযায়ী কুরআন তিলাওয়াত করা।"
        },
        {
          "label": "গ",
          "question": "ফয়সাল সাহেবের চরিত্রে কোন ধরনের অধঃপতন দেখা দিয়েছে? ব্যাখ্যা করো।",
          "explanation": "ফয়সাল সাহেবের চরিত্রে নৈতিক অধঃপতন দেখা দিয়েছে। নৈতিক অধঃপতন এমন এক সমস্যা যা মানবজাতির ধ্বংস ডেকে আনে। এ সমস্যা থেকে মুক্তিলাভের জন্য কুরআন মানুষকে আল্লাহর গুণের গুণান্বিত হওয়ার পরামর্শ দিয়েছে- আমরা আল্লাহর রং গ্রহণ করেছি। আল্লাহ রং এর চাইতে উত্তম রং আর কার হতে পারে? (সুরা আল- বাকারা: ১৩৮)। মানুষকে নৈতিক স্খলন ও নীতিহীনতা থেকে রক্ষার জন্য কুরআনে সব রকমের পাপাচার, বিদ্রুপ উপনামে ডাকা, দোষারোপ, দোষান্বেষণ, ভিত্তিহীন অনুমান, গিবত, অন্যায় ও অশালীন কাজ থেকে বিরত থাকতে বলা হয়েছে। উদ্দীপকে বর্ণিত ফয়সাল বিশ্বাসী জীবনযাপনে অভ্যস্ত। ছেলেমেয়েদের প্রাইভেট স্কুল-কলেজে পড়ালেখা করানো, ঢাকায় বাড়ি-গাড়ি ইত্যাদি থাকার পর মনে শান্তি পাচ্ছিলেন না। অতএব মনে শান্তি পাওয়ার জন্য তাকে আল-কুরআনের বিধান অনুযায়ী জীবন পরিচালিত করতে হবে।"
        },
        {
          "label": "ঘ",
          "question": "ফয়সাল সাহেবের ব্যক্তিগত জীবন গঠনে আল-কুরআন কীভাবে সহায়তা করতে পারে বলে তুমি মনে কর? বিশ্লেষণ করো।",
          "explanation": "আল-কুরআনের বিধি-বিধান অনুসরণে ফয়সাল সাহেবের ব্যক্তিগত জীবন গঠনে সহায়ক ভূমিকা পালন করতে পারে। কুরআন মাজিদ বিশ্বমানবের সুষ্ঠু ও সুন্দর জীবন নির্বাহের জন্য আল্লাহর প্রদত্ত বিধি-ব্যবস্থাপনা। মানবজীবনের প্রতিটি ক্ষেত্রে নানাবিধ সমস্যার সম্মুখীন হতে হয়। ব্যক্তিজীবন হতে শুরু করে পারিবারিক, সামাজিক, রাষ্ট্রীয়, আন্তর্জাতিক, রাজনৈতিক, অর্থনৈতিক, সাংস্কৃতিক, ধর্মীয় এবং আধ্যাত্মিকসহ জীবনের প্রতিটি ক্ষেত্রে সমস্যার অন্ত নেই। উদ্দীপকে বর্ণিত মসজিদের ইমাম সাহেব ফয়সাল সাহেবকে আল- কুরআনের আলোকে জীবন গঠন করার পরামর্শ দেন। সর্বশেষ নবি ও বিশ্বনেতা হযরত মুহাম্মদ (স)-এর প্রতি সর্বশেষ ও সর্বশ্রেষ্ঠ আসমানি কিতাব আল-কুরআনে মহান আল্লাহ মানবজীবনের সর্ববিধ সমস্যার সমাধান উপস্থাপন করেছেন। আল্লাহ তায়ালা বলেছেন, \"আর আমি তোমার ওপর কিতাব নাজিল করেছি, যা প্রতিটি বিষয়ের সুস্পষ্ট বর্ণনা সম্বলিত। মানবজাতিকে বিভিন্ন সমস্যার আবর্ত হতে পরিত্রাণ দিয়ে শান্তিময় ও উদ্বেগহীন জীবন পরিচালনার জন্য এবং জীবন সমস্যার সমাধান হিসেবে আমাদেরকে কুরআনের বিধান অনুযায়ী জীবন গঠন করতে হবে।"
        }
      ]
    },
    {
      "number": "4",
      "uddipok": "মহানবি (স) বলেছেন \"আমি তোমাদের মাঝে দুটি জিনিস রেখে যাচ্ছি, যতদিন তোমরা সে দুটিকে আঁকড়ে ধরে থাকবে ততদিন পথভ্রষ্ট হবে না।\"",
      "tag": "DCC 23",
      "sub_questions": [
        {
          "label": "ক",
          "question": "হাদিস (حَدِيثُ) কাকে বলে?",
          "explanation": "রাসুল (স)-এর কথা, কাজ ও মৌনসম্মতিকে হাদিস বলে।"
        },
        {
          "label": "খ",
          "question": "\"তিনি ওহী ব্যতীত কোনো কথাই বলেন না\"- ব্যাখ্যা করো।",
          "explanation": "মহানবি (স) এর প্রত্যেকটি কথা সত্যতার সর্বোচ্চ মানদণ্ডে প্রমাণিত সত্য। আমাদের নবি হযরত মুহাম্মদ (স) শরিয়ত ও ইসলাম বিষয়ক কোনো কথা নিজের পক্ষ থেকে বানিয়ে বা মনগড়া বলেননি। আল্লাহর হুকুম ছাড়া যে তিনি কোনো কথা বলেননি আল্লাহ তায়ালা স্বয়ং তার সাক্ষ্য দিচ্ছেন- তিনি (মুহাম্মদ স.) প্রবৃত্তির তাড়নায় কথা বলেন না। তাতো কেবল ওহি, 'যা তার প্রতি প্রেরণ করা হয়। (সুরা নাজম: ৩-৪) অতএব হাদিস শরিয়তের গ্রহণযোগ্য দলিল।"
        },
        {
          "label": "গ",
          "question": "'দুটি জিনিস'-এর দ্বিতীয়টির গুরুত্ব বর্ণনা করো।",
          "explanation": "উদ্দীপকের আঁকড়ে ধরার দুটি জিনিসের দ্বিতীয়টি হলো হাদিস, শরিয়তে যার গুরুত্ব অত্যধিক। ইসলামি শরিয়তের দ্বিতীয় উৎস হলো আল-হাদিস। রাসুল (স) এর কথা, কাজ ও মৌনসম্মতিকে হাদিস বলে। এটি কুরআন মাজিদের সর্বোৎকৃষ্ট ব্যাখ্যা। যার মাধ্যমে সাধারণ মানুষের জন্য দীনের পথে চলা খুব সহজ হয়। ইসলামি জীবনব্যবস্থার অবয়ব নির্মাণে হাদিস এক গুরুত্বপূর্ণ ভূমিকার অধিকারী। উদ্দীপকে রাসুল (স) এর একটি হাদিসকে উদ্ধৃত করা হয়েছে। এখানে দুটো জিনিস আঁকড়ে ধরার কথা বলা হয়েছে। সে দুটি জিনিস হলো- আল্লাহর কালাম কুরআন ও রাসুল (স) এর মুখ নিসৃত বাণী, কাজ বা মৌনসম্মনি তথা হাদিস। মানুষ যতদিন এ দুটিকে আঁকড়ে ধরে থাকবে ততদিন পথভ্রষ্ট হবে না। কুরআনী নির্দেশাবলীর মর্মার্থ অনুধাবন এবং । বাস্তব জীবনে এর যথার্থ অনুশীলনে হাদিসের প্রত্যক্ষ সহযোগিতা একান্ত প্রয়োজন। ইসলামি শরিয়তে হাদিসকে অত্যন্ত গুরুত্ব দেওয়া হয়েছে। একে রাখা হয়েছে কুরআন মাজিদের পরেই। শরিয়তের বিধান প্রণয়ন ও প্রবর্তন এবং মূলনীতি ও কর্মপন্থা নির্ধারণের ক্ষেত্রে হাদিস অত্যন্ত - গুরুত্বপূর্ণ ও প্রয়োজনীয় উৎস।"
        },
        {
          "label": "ঘ",
          "question": "উদ্দীপকে উদ্দীষ্ট প্রথম বিষয়টির পরিচয় দাও এবং মানব জীবনে এর গুরুত্ব বিশ্লেষণ করো।",
          "explanation": "উদ্দীপকের আঁকড়ে ধরার দুটি জিনিসের প্রথমটি হলো আল-কুরআন, মানবজীবনে যার গুরুত্ব অত্যধিক। পবিত্র গ্রন্থ আল-কুরআন মহান আল্লাহ তায়ালার কালাম বা বাণী। এ গ্রন্থের ভাষা, ভাব, অর্থ, মর্ম সবই আল্লাহর। মানবজাতির ইহ-পরকালীন শান্তি ও মুক্তির সন্ধান দেওয়া হয়েছে এ পবত্র গ্রন্থে। আল্লাহ তায়ালা হজরত জিবরাইল (আ) এর মাধ্যমে ওহি যোগে এই কুরআন সুদীর্ঘ ২৩ বছরে সর্বশেষ ও বিশ্ব নবি হযরত মুহাম্মদ (স) এর প্রতি নাজিল করেন। আসমানি কিতাবের সর্বশেষ এই মহাগ্রন্থই কেবল অবিকৃত আছে। মানবজীবনের সব গুরুত্বপূর্ণ নির্দেশনা এ গ্রন্থেই পাওয়া যায়। উদ্দীপকে মহানবি হযরত মুহাম্মদ (স) এর একটি হাদিস উদ্ধৃতি করা হয়েছে। তিনি বলেন- \"আমি তোমাদের মাঝে দুটি জিনিস রেখে যাচ্ছি, যতদিন তোমরা সে দুটিকে আঁকড়ে ধরে থাকবে ততদিন পথভ্রষ্ট হবে না।\" এদুটি জিনিস হলো- কুরআন ও হাদিস। প্রথম বিষয়টি হলো কুরআন, যাতে মানব জীবনের সকল বিষয়ের সমাধান দেওয়া হয়েছে। কুরআন মাজিদের মূল আলোচ্য বিষয় হলো মানবজীবন। এতে ব্যক্তিগত, পারিবারিক, সামাজিক, অর্থনৈতিক, রাজনৈতিক, ধর্মীয়, নৈতিক, সাংস্কৃতিক, আধ্যাত্মিক, আন্তর্জাতিক তথা সব সমস্যার কল্যাণকর সমাধান দেওয়া হয়েছে। কুরআন মাজিদ তিলাওয়াত, অধ্যয়ন, ব্যাখ্যাকরণ এবং জীবনে বাস্তবায়নের মধ্যেই রয়েছে মানবজীবনের সত্যিকার সফলতা। সর্বোত্তম চরিত্র গঠন ও আদর্শ অনুসরণে আল-কুরআনের কোনো বিকল্প নেই। সুতরাং প্রতিটি মুসলিম কুরআন তিলাওয়াত করবে, মুখস্থ করবে এবং তার মর্ম অনুধাবন করে বাস্তবজীবনে তাকে রূপায়িত করে তুলবে। তাহলেই তার জীবনে আসবে পার্থিব শান্তি ও মুক্তি।"
        }
      ]
    },
    {
      "number": "5",
      "uddipok": "নিত্যপণ্য ব্যবসায়ী আলাল সাহেব ক্রেতার নিকট চাল-ডাল বিক্রি করেন। তিনি সবকিছুর সঠিক ওজন করে বিক্রি করেন। ক্রেতার নিকট পণ্যের দোষ-ত্রুটি গোপন করেন না। তার বন্ধু জালাল মানুষের সাথে খারাপ আচরণ করেন। অশ্লীল কথাবার্তা বলেন। তার অশ্লীল আচার- আচরণের জন্য লোকজন তাকে পরিহার করে চলে।",
      "tag": "DCC 23",
      "sub_questions": [
        {
          "label": "ক",
          "question": "'সহিহাইন' কাকে বলে?",
          "explanation": "'সহিহাইন' বলতে বুখরি ও মুসলিম শরিফের সম্মিলিত দুইটি হাদিস গ্রন্থকে বুঝায়।"
        },
        {
          "label": "খ",
          "question": "বন্ধু নির্বাচন সম্পর্কে রাসুল (স) কী বলেছেন?",
          "explanation": "মানুষের জীবনচরিত্রে অনেক ক্ষেত্রে তার বন্ধুর জীবনদর্শন বা চরিত্রের প্রভাব পড়ে। আলোচ্য হাদিসাংশে মহানবি (স) বলেছেন- 'ব্যক্তি তার বন্ধুর জীবনদর্শনের অনুসারী হয়'। সুতরাং প্রত্যেকের উচিত ভেবে চিন্তে বন্ধু নির্বাচন করা। একজন মুমিনের উচিত ধর্মপ্রাণ, সৎ ও আল্লাহভীরু লোককে বন্ধু হিসেবে গ্রহণ করা। অন্যথায় অসৎ সঙ্গের পাল্লায় পড়ে জীবন বিপন্ন হয়ে পড়বে। সৎ বন্ধু তার বন্ধুকে সৎ ও ন্যায়ের পথে পরিচালিত করবে। আর অসৎ চরিত্র ও স্বভাবের বন্ধু তার বন্ধুকে নিজস্ব চিন্তা, চেতনা, বিশ্বাস ও অনুসৃত পথে ধাবিত করবে।"
        },
        {
          "label": "গ",
          "question": "আলালের কর্মকাণ্ডের পরকালীন প্রতিফল হাদিসের আলোকে ব্যাখ্যা কর।",
          "explanation": "সত্যবাদী সৎ মুসলিম ব্যবসায়ী হিসেবেব আলাল সাহেব কিয়ামতের দিন শহিদদের সাথে থাকবেন। ব্যবসায়-বাণিজ্য একটি পবিত্র পেশা। যে মুসলমান ব্যবসায়ী অর্থের লোভে পড়ে মিথ্যা বলে না, অধিক লাভের আশায় ক্রেতাকে প্রতারিত করে না এবং পণ্যে ভেজাল দেয় না, তারাই বিশ্বস্ত ব্যবসায়ী। আর এ ধরনের ব্যবসায়ী শহিদদের মর্যাদা পাবে বলে হাদিসের মাধ্যমে জানা যায়। উদ্দীপকে বর্ণিত নিত্যপণ্য ব্যবসায়ী আলাল সাহেব সবকিছুর সঠিক ওজন করে বিক্রি করেন। ক্রেতার নিকট তিনি পণ্যের দোষ ত্রুটি গোপন করেন না। তার এরূপ কর্মকাণ্ডে সৎ ও বিশ্বস্ত ব্যবসায়ীর প্রতিফলন ঘটেছে। এ প্রসঙ্গে রাসুল (স) ইরশাদ করেন, বিশ্বস্ত ও সত্যবাদী মুসলিম ব্যবসায়ী কিয়ামতের দিন শহিদদের সাথে থাকবেন (মুসতাদরাক হাকিম)। যদি ব্যক্তি ব্যবসায়ের ক্ষেত্রে বিশ্বস্ততা ও সদ্যবাদীতার পথ অবলম্বন করেন। তাহলে তিনি কিয়ামতের কঠিন দিনে শহিদদের সাথে থাকবেন। আরশের ছায়ায় অবস্থান করবেন। এর মাধ্যমে ব্যবসায়ীদের বিশ্বস্ত ও সৎ থাকার উৎসাহ দেওয়া হয়েছে।"
        },
        {
          "label": "ঘ",
          "question": "আলালের কর্মকান্ডে তোমার পাঠ্য বইয়ের কোন হাদিসের প্রতিফলন ঘটেছে? বিশ্লেষণ কর।",
          "explanation": "জালালের কর্মকান্ডে অশ্লীলতা সম্পর্কিত হাদিসের প্রতিফলন ঘটেছে। ইসলাম একটি মার্জিত ও সুশীল জীবনব্যবস্থা। এর কোনো বিধানের মধ্যে অশালীনতার স্থান নেই। ইসলাম অশ্লীলতাকে সুস্পষ্টভাবে হারাম ঘোষণা করেছে। রাসূল (স) ইরশাদ করেছেন- মানুষের মধ্যে নিকৃষ্টতম হচ্ছে সে ব্যক্তি যার অশ্লীলতা থেকে বেঁচে থাকর জন্যে মানুষ তাকে পরিত্যাগ করে' (বুখারী ও মুসলিম)। এ হাদিসটিতে নিকৃষ্ট ব্যক্তিদের পরিচয় তুলে ধরে তার থেকে মানুষের দূরে থাকার জন্য উপদেশ দিয়েছেন। উদ্দীপকে জালাল মানুষের সাথে খারাপ আচরণ করে ও অশ্লীল কথাবার্তা বলে। তার অশ্লীলতার দরুন লোকজন তাকে পরিত্যাগ করেছে। অশ্লীলতা একটি মারাত্মক নৈতিক ত্রুটি। মুমিনদের এ মারাত্মক নৈতিকতা বহির্ভূত ত্রুটি থেকে বেঁচে থাকতে হবে। কেননা ব্যক্তি তার সহচর্যে থাকা ব্যক্তির গুণাবলি দ্বারা প্রভাবিত হয়। সুতরাং জালালসহ আমাদের প্রত্যেকের অশ্লীলতা পরিহার করে আদর্শ জীবন গঠনে সচেষ্ট হতে হবে।"
        }
      ]
    },
    {
      "number": "6",
      "uddipok": "আসিফ একজন ছাত্র। সে একটি অবৈধ বিপণন গ্রুপের সাথে সম্পর্ক করে প্রতি ৩/৪ মাস পর পর রক্ত বিক্রি করে। একদিন তার কলেজে বিনামূল্যে রক্তদান কর্মসূচি চলাকালে তার বন্ধু রিয়াদ রক্ত দিলে আসিফ তাকে বলল, 'দোস্ত, বিনামূল্যে রক্ত দিয়ে লাভ কী? তুই একমত হলে আমি তোকে টাকার বিনিময়ে রক্ত দেয়ার ব্যবস্থা করে দিতে পারি।' রিয়াদ বলল, 'রক্ত বিক্রি করা শরিয়ত সমর্থন করে না।' তখন আসিফ বলল, 'আমার রক্ত তো আমারই, আমি চাইলে বিক্রি করব এবং চাইলে রেখে দেব। এতে শরিয়তের সমস্যা কোথায়?' রিয়াদ বলল, 'ইসলামি আইনের তৃতীয় উৎসের মাধ্যমে প্রমাণিত কোনো মুমিন তার দেহ বা দেহের অঙ্গ-প্রত্যঙ্গ নিজে ব্যবহার করবে কিংবা নিঃস্বার্থে পরের কল্যাণে প্রদান করবে।'",
      "tag": "DCC 23",
      "sub_questions": [
        {
          "label": "ক",
          "question": "ইসলামি আইনের উৎস কয়টি?",
          "explanation": "ইসলামি আইনের উৎস চারটি।"
        },
        {
          "label": "খ",
          "question": "রুখসাতকে ইজমায়ে সুকৃতি বলে আখ্যায়িত করা যায় কি? বুঝিয়ে লেখো।",
          "explanation": "রুখসাতকে ইজমায়ে সুকুতি বা মৌনতামূলক ইজমা বলা যায়। রুখসাত-এর আভিধানিক অর্থ অবকাশ, ঐচ্ছিক বা হালকা। এটি ইজমার একটি রুকন। এর মাধ্যমে কোনো বিষয়ে মুজতাহিদদের একটি অংশ একমত হন এবং বাকিরা সে বিষয়ে মৌনতা অবলম্বন করেন। এমনকি এ বিষয়ে মতামত প্রকাশের নির্ধারিত মেয়াদ পর্যন্ত তারা কোনো আপত্তি উত্থাপন করেন না। বরং বিষয়টি জানার পর নেতিবাচক বক্তব্য না দিয়ে চুপ থাকেন। তাই একে ইজমায়ে সুকুতি বা মৌনতামূলক ইজমাও বলা হয়।"
        },
        {
          "label": "গ",
          "question": "রিয়াদের বক্তব্যে রক্ত বিক্রয় নিষিদ্ধ হওয়ার ভিত্তি কী? বিশ্লেষণ করো।",
          "explanation": "রিয়াদের বক্তব্যে রক্ত বিক্রয় নিষিদ্ধ হওয়ার ভিত্তি হলো ইজমা। মানবজীবন গতিশীল। এ কারণে জীবনে প্রতিনিয়ত নতুন নতুন সমস্যার উদ্ভব হয়। কুরআন-হাদিসে নতুন সমস্যাগুলোর সবকটির সরাসরি সমাধান পাওয়া যায় না। এসব সমস্যার সমাধান করার ক্ষেত্রে মুমিনদের ইজমা বিশেষ গরুত্বপূর্ণ। উদ্দীপকে বর্ণিত রিয়াদ রক্ত বিক্রয় নিষিদ্ধ হওয়া সম্পর্কে যে বক্তব্য উপস্থাপন করেছে, তা ইসলামি শরিয়তের তৃতীয় উৎস ইজমা সমর্থিত। কারণ এ বিষয়ে সমকালীন ইসলামি চিন্তাবিদেরা একমত হয়ে সিদ্ধান্ত প্রদান করেছেন। ইসলামি আইনের তৃতীয় উৎস ইজমার ক্ষেত্রেও নব উদ্ভূত সমস্যার সমাধানে ইজমা করার যোগ্যতাসম্পন্ন ব্যক্তিদের ঐকমত্যের বিষয়টি অত্যন্ত গুরুত্বপূর্ণ। এক্ষেত্রে একজন নির্বাচিত গবেষক ইজতিহাদ বা গবেষণার মাধ্যমে নতুন সমস্যার একটি সমাধান অন্যান্য মুজতাহিদের কাছে পেশ করেন। সবাই যদি এই সমাধানকে কুরআন-হাদিসের সঙ্গে সামঞ্জস্যপূর্ণ বলে মত দেন এবং মেনে নেন তাহলে তা গৃহীত হবে। কেউ যদি এর বিরোধিতা করেন বা অধিকাংশই যদি মত না দেন তাহলে ইজমা 'হবে না। সুতরাং বলা যায়, রক্ত বিক্রয় নিষিদ্ধ সম্পর্কিত রিয়াদের বক্তব্যটি ইসলামি শরিয়তের তৃতীয় উৎস ইজমার ইঙ্গিত দিচ্ছে।"
        },
        {
          "label": "ঘ",
          "question": "আসিফের কর্মকাণ্ডে সমাজে কোন ধরনের প্রভাব পড়তে পারে? বিশ্লেষণ করো।",
          "explanation": "আসিফের কর্মকাণ্ডে সমাজে বিশৃঙ্খলা ও অরাজকতা সৃষ্টি হবে। মানবজীবন গতিশীল। আর এ গতিশীলতার কারণেই সমাজে নিত্য নতুন নানা সমস্যার সৃষ্টি হচ্ছে। এসব সমস্যার সরাসরি সমাধান যদি কুরআন- হাদিসে না পাওয়া যায়, তাহলে পরামর্শের ভিত্তিতে ঐক্যবদ্ধভাবে সিদ্ধান্ত গ্রহণের অনুমতি দিয়েছে পবিত্র কুরআন। যেমন বলা হয়েছে- 'তোমরা পরামর্শের ভিত্তিতে সিদ্ধান্ত গ্রহণ করো' (সুরা আলে ইমরান: ১৫৯)। এখানে পরোক্ষভাবে ইজমার ইঙ্গিত রয়েছে। ইজমার মাধ্যমে মুসলমানদের মধ্যে ঐক্য সংরক্ষিত হয় এবং মুমিনরা বিভ্রান্তি থেকে রক্ষা পায়। কেউ যদি এ নির্দেশ মেনে না নিয়ে নিজের মতানুযায়ী চলার চেষ্টা করে তবে সমাজে বিপর্যয় সৃষ্টি হবে। উদ্দীপকে বর্ণিত রক্ত বিক্রয় নিষিদ্ধ সম্পর্কিত সিদ্ধান্তটি ইজমার মাধ্যমে গ্রহণ করা হয়েছে। ইসলামি চিন্তাবিদেরা পারস্পরিক আলোচনার মাধ্যমে একমত হয়েছেন যে, মুমিন তার অঙ্গপ্রতঙ্গ বা দেহ নিঃস্বার্থ অথবা পরের কল্যাণে দান করতে পারবে। তবে বিক্রি করতে পারবে না। কিন্তু আসিফ এ সিদ্ধান্তের বিরোধিতা করে বলে যে, টাকার বিনিময়ে সে রক্ত বিক্রি করবে। তার এ ধরনের সিদ্ধান্ত জাতীয় ঐক্য ও সংহতি রক্ষায় বিপর্যয় সৃষ্টি করবে। তাছাড়া মুমিনদের মধ্যে বিভ্রান্তি সৃষ্টি হতে পারে, যা মুমিনদের ঐক্য বিনষ্ট করবে। সর্বোপরি ইসলাম যে একটি পরিপূর্ণ জীবনবিধান এ বিষয়ে সমাজে সন্দেহ-সংশয় সৃষ্টি হতে পারে। সুতরাং দেখা যায়, ইসলামি শরিয়তে এমন কোনো সমস্যা নেই, যার সমাধান দেওয়া হয়নি। তাই শরিয়তসম্মত সিদ্ধান্ত মেনে নিয়ে সুষ্ঠু, সুন্দর কল্যাণধর্মী সমাজ গঠন করাই মুমিনের কর্তব্য হওয়া উচিত।"
        }
      ]
    },
    {
      "number": "7",
      "uddipok": "উহুদের যুদ্ধের প্রাক্কালে রাসুল (স) যুদ্ধের ময়দানে যেতে চাচ্ছিলেন না। তিনি চেয়েছিলেন মদিনায় অবস্থান করে মদিনাকে শত্রুর হাত থেকে রক্ষা করতে। কিন্তু অধিকাংশ সাহাবির মতের সাথে ঐকমত্য পোষণ করে তিনি যুদ্ধের ময়দানে যাওয়ার সিদ্ধান্ত নেন। রাসুল (স) এর ইন্তেকালের পর হযরত আবু বকর (রা) খলিফা নির্বাচিত হন একই পদ্ধতি অবলম্বন করে। তাই এটি ইসলামি শরিয়তের উৎস হিসেবে পরিগণিত।",
      "tag": "DCC 23",
      "sub_questions": [
        {
          "label": "ক",
          "question": "'ইজমা' কাকে বলে?",
          "explanation": "ধর্মীয় বা পার্থিব যেকোনো বিষয়ে বিধান উদ্ভাবন, প্রবর্তন বা নির্ধারণের ক্ষেত্রে রাসুল (স) পরবর্তী যেকোনো যুগের মুসলিম মুজতাহিদদের কুরআন- সুন্নাহসম্মত ঐকমত্যই হলো ইজমা।"
        },
        {
          "label": "খ",
          "question": "ইজমার রুকন বলতে 'কী বোঝায়?",
          "explanation": "ইজমার বুকন দুটি। যথা- আধিমত ও রুখসাত। আযিমত হলো প্রবল ইচ্ছা, দৃঢ় সংকল্প বা অনমনীয় প্রত্যয়। সবা মুজতাহিদের একযোগে এমন কাজ শুরু করা বা এমন কথা বলাকে আযিমতন বলে, যা তাদের একমত হওয়ার বিষয়টি সন্দেহাতীতভাবে প্রমাণ করে। ইসলামি পরিভাষায়, রুখসাত হলো, কোনো বিষয়ে কথায় বা কাজে মুজতাহিদদের একটি অংশের একমত হওয়া এবং অবশিষ্টরা সে বিষয়ে মৌনতা অবলম্বন করবেন।"
        },
        {
          "label": "গ",
          "question": "উদ্দীপকে ইসলামি শরিয়তের কোন উৎসের কথা বলা হয়েছে? ব্যাখ্যা করো।",
          "explanation": "ইসলামি শরিয়তের তৃতীয় উৎস ইজমার কথা বলেছেন। ইজমা অর্থ ঐকমত্য পোষণ করা বা একমত হওয়া। শরিয়তের কোনো হুকুম বা বিধানের ব্যাপারে একই যুগের উম্মতে মুহাম্মদির মুজতাহিদগণের একমত হওয়াকে ইজমা বলে। ইসলামি শরিয়তের মূল উৎসসমূহের মধ্যে ইজমাকে তৃতীয় উৎস হিসেবে গণ্য করা হয়। কুরআন-হাদিস দ্বারা কোনো সমস্যার সরাসরি সমাধান পাওয়া না গেলে ইজমার সাহায্য নিতে হয়। উদ্দীপকে বর্ণিত রয়েছে যে, রাসুল (স) উহুদ যুদ্ধের সময় মদিনায় থাকার মনস্থির করলেও অধিকাংশ সাহাবির মতের সাথে ঐকমত্য পোষণ করে যুদ্ধের ময়দানে যাওয়ায় সিদ্ধান্ত নেন। সুতরাং বোঝা যায়, 'ইসলামি শরিয়তের উৎস হিসেবে ইজমা নবোদ্ভাবিত কোনো বিষয় নয়। ইজমার প্রবর্তক স্বয়ং আল্লাহ তায়ালা। তাঁর মূলনীতি ও নির্দেশনার ভিত্তিতেই রাসুল (স)-এর যুগে ইজমা উৎপত্তি লাভ করে।"
        },
        {
          "label": "ঘ",
          "question": "উদ্দীপকে ইসলামি শরিয়তের কোন উৎসের কথা বলা হয়েছে? ব্যাখ্যা করো।",
          "explanation": "উদ্দীপকে ইসলামি শরিয়তের তৃতীয় উৎস ইজমার কথা বলা হয়েছে। ইজমা ইসলামি শরিয়তের অত্যন্ত গুরুত্বপূর্ণ ও গতিশীল একটি আইনি উৎস। আল্লাহ তায়ালা এবং রাসুলুল্লাহ (স) ইজমার অবস্থান, গ্রহণযোগ্যতা, নির্ভরতা ও মর্যাদা নির্ধারণ করে দিয়েছেন। শরিয়তের ইজমা তৃতীয় পর্যায়ের দলিল। কুরআন ও হাদিসের পরই এটির স্থান। বর্ণিত রয়েছে যে, রাসুল (স)-এর ইন্তিকালের পর হযরত আবু বকর (রা) সকল সাহাবির সম্মতিতে তথা ইজমার ভিত্তিতে খলিফা নির্বাচিত হন। তাই নতুন নতুন এসব সমস্যার সমাধানের জন্য মুমিন মুজতাহিদগণের ইজমা বিশেষ ভূমিকা পালন করে। তাছাড়া ইজমা হলো ইসলামের পূর্ণতার প্রমাণ। মানুষের মধ্যে জাতীয় ঐক্য সংরক্ষণ এবং বিভ্রান্তি দূরীকরণে ইজমার ভূমিকা অনস্বীকার্য। সর্বোপরি বলা যায়, মুসলিম জীবনদর্শন ও ব্যবস্থাপনায় ইজমা গুরুত্বপূর্ণ ভূমিকা রাখে। তাই প্রত্যেকেরই উচিত নিত্য-নতুন সমস্যা সমাধানে মুজতাহিদগণের ইজমা মেনে নেওয়া এবং তদনুযায়ী আমল করা। বস্তুত মুজতাহিদগণ কুরআন-হাদিস ব্যাখ্যা-বিশ্লেষণের মাধ্যমেই ইজমা করে থাকেন। তাই ইজমার বিধানকে মনগড়া বিধান মনে করে ফিকহ সম্পর্কে অজ্ঞতাই প্রকাশ করে।"
        }
      ]
    },
    {
      "number": "8",
      "uddipok": "অধ্যাপক সালাউদ্দিন ইসলাম শিক্ষার ক্লাসে পাঠদানকালে বলেন, সাধারণ মানুষের ইসলামের উপর চলা সহজ করার জন্য মুজতাহিদগণ ইসলামের যাবতীয় বিধি-বিধান সংকলন করেন। হিজরী দ্বিতীয় শতাব্দীর শুরু হতে এটি আনুষ্ঠানিক মাযহাবে রূপান্তরিত হয়ে পৃথক শাস্ত্র হিসেবে আত্মপ্রকাশ করে। আর এ প্রকাশিত শাস্ত্রটি হলো ফিক্‌হশাস্ত্রর।",
      "tag": "DCC 23",
      "sub_questions": [
        {
          "label": "ক",
          "question": "ইমাম আবু হানিফা (রহ.) এর পূর্ণনাম কী?",
          "explanation": "ইমাম আবু হানিফা (র)-এর পূর্ণমান নুমান ইবনে ছাবিত।"
        },
        {
          "label": "খ",
          "question": "'আল্লাহ যাকে কল্যাণ দেন তাকে দ্বীনের শিক্ষা দেন' ব্যাখ্যা করো।",
          "explanation": "আল্লাহ যাকে কল্যাণ দেন, তাকে দীনের শিক্ষা দেন- বাক্যটি দ্বারা ফিক্‌হশাস্ত্রের গুরুত্ব বোঝানো হয়েছে। ইসলামি শরিয়তের ব্যবহারিক দিকের প্রধান ভিত্তি হলো ফিক্‌হশাস্ত্রর। ফিক্‌ ব্যক্তির জীবন সুশৃঙ্খল ও শান্তিপূর্ণ করতে পারে। ইসলামি হুকুম-আহকাম অনুশীলনের মাধ্যমে সে আল্লাহর প্রিয়পাত্রে পরিণত হয়। সেজন্য পার্থিব জীবনে-ইসলামি জীবনযাপন করে পরকালীন মুস্তি এবং পার্থিব শান্তি লাভের জন্য ফিকহের জ্ঞানার্জন অত্যাবশ্যক। এর মাধ্যমে ব্যক্তি দু'জগতেই প্রভৃত কল্যাণ লাভ করতে পারে। এ সম্পর্কে রাসুল (স) বলেন, 'আল্লাহ তায়ালা যে ব্যক্তির কল্যাণ সাধনের ইচ্ছা করেন, তিনি তাকে দীন সম্পর্কে সূক্ষ্ম জ্ঞান-সান করেন' (বুখারি ও মুসলিম)।"
        },
        {
          "label": "গ",
          "question": "উদ্দীপকের বিষয়টির উৎপত্তির কারণ ব্যাখ্যা করো।",
          "explanation": "উদ্দীপকে ইলমুল ফিকাহ তথা ফিকাহশাস্ত্রের উৎপত্তি সম্পর্কে বলা হয়েছে। রাসুল (স)-এর ওফাতের পর একদিকে ইসলাম দিক দিগন্তে ব্যাপকভাবে প্রসারিত হতে থাকে। অন্যদিকে মানুষের অসীম সমস্যার সমাধান তে বা স্পষ্টভাবে সরাসরি কুরআন ও হাদিসে পাওয়া যেতনা বলে সৃষ্টি হতে থাকে বিশৃঙ্খলা ও সামাজিক ন্যায়-নীতি বিঘ্নিত হওয়ার মারাত্মক আশঙ্কা। তৈরি হয় মতবিরোধ। প্রয়োজন হয় বাধ্যতামূলক গ্রন্থাবন্ধ আইনমালা। এমনই পরিপ্রেক্ষিতে একদল নিবেদিতপ্রাণ মুজতাহিদদের কঠোর সাধনায় ফিক্‌হশাস্ত্রের উৎপত্তি হয়। পরবর্তীতে কয়েকটি পর্যায়ে এ শাস্ত্রের বিকাশ ঘটে। উদ্দীপকে বর্ণিত অধ্যাপক সালাউদ্দিন সাহেব ক্লাসে পাঠদানের সময় ছাত্রদেরকে ফিক্‌হশাস্ত্রের উৎপত্তির কারণ সম্পর্কে বলছিলেন। ইমাম আযম আবু হানিফা (র)-এর হাত ধরেই এই ফিকাহ শাস্ত্রের সূচনা হয়।"
        },
        {
          "label": "ঘ",
          "question": "উদ্দীপকের বিষয়টির ক্রমবিকাশ বিশ্লেষণ করো।",
          "explanation": "স্বতন্ত্র শাস্ত্র হিসেবে আত্মপ্রকাশের পর ফিক্‌হশাস্ত্রের ক্রমবিকাশের গৌরবময় ধারা সূচিত হয়। সর্বমোট তিনটি পর্যায়ে ইসলামি শরিয়ার গ্রন্থাবদ্ধ এ ধারার পূর্ণ বিকাশ সাধিত হয়। হিজরি দ্বিতীয় শতকের তৃতীয় দশক থেকে তৃতীয় শতাব্দীর শেষ সময়কাল পর্যন্ত ফিশাস্ত্রের ক্রমবিকাশের প্রথম পর্যায়। একে ইজতিহাদের যুগও বলা হয়। কেননা, এ সময় ইজতিহাদ বা গবেষণা প্রক্রিয়ায় ফিক্‌হশাস্ত্রর বিকশিত হয়। এ পর্যায়েই ইমাম আবু হানিফা (র)- এর 'হানাফি মাযহাব', ইমাম মালিক (র)-এর 'মালিকি মাযহাব', ইমাম শাফেয়ী (র)-এর 'শাফিঈ মাযহাব' এবং ইমাম আহমদ বিন হাম্বল (র)- এর 'হাম্বলি মাযহাব' মুসলিম উম্মাহর সব পর্যায়ের মানুষের কাছে' অনুসরণীয় যথার্থ ফিক্‌হ পদ্ধতি হিসেবে পরিচিতি ও জনপ্রিয়তা পায়। সর্বসাধারণের শরিয়তের বিধান অনুশীলনের কাজ এ চারটি মাযহাবের যেকোনো একটির অনুসরণে চলতে থাকে। আব্বাসি খিলাফতের পতন থেকে আজ পর্যন্ত ফিক্‌হশাস্ত্রের ক্রমবিকাশের তৃতীয় পর্যায় অতিবাহিত হচ্ছে। এটাকে পরিপূর্ণভাবে তাকলিদ বা অনুসরণের যুগ বলা যায়। কেননা এ সময় মুজতাহিদগণ ও মুসলিম উম্মাহ পূর্ববর্তীদের পরিপূর্ণ অনুসরণ ছাড়া ফিক্হশাস্ত্রের গতিপথ বদলে দেওয়ার বা উল্লেখ করার মতো তেমন কোনো কাজ করেননি। সর্বশেষ এ যুগে নতুন কোনো ইজতিহাদ হয়নি, বরং পূর্ববর্তী মুজতাহিদদের ফতোয়ার পূর্ণ অনুসরণ করা হয়। সম্ভাবনার ক্ষেত্রে তাঁদের মতামতই মূলনীতি হিসেবে প্রাধান্য পেয়েছে। নিরবচ্ছিন্ন অনুসরণের জন্য এ যুগ তাকলিদ বা অনুসরণের যুগ নামে খ্যাত। পরিশেষে বলা যায় যে, ফিক্‌হশাস্ত্র কুরআন-সুন্নাহ থেকে উদ্ভুত হলেও প্রথমে তা ছিল বিক্ষিপ্ত অবস্থায়। হিজরি দ্বিতীয় শতকে এসে তাকে বিন্যস্ত করা হয় এবং তৃতীয় শতাব্দীর মধ্যেই তার গ্রন্থনা স্বকীয় মর্যাদা ও গ্রহণযোগ্যতা পায়। সপ্তম শতাব্দী পর্যন্ত এর বিকাশের ধারা অব্যাহত থাকে আর পরবর্তী যুগে সর্বাঙ্গীন অনুসরণের আলোকে ফিক্‌হশাস্ত্রর পূর্ণতা লাভ করে।"
        }
      ]
    },
    {
      "number": "9",
      "uddipok": "জনাব আকবর সাহেব শ্রেণিকক্ষে তার ছাত্র-ছাত্রীদের একজন প্রসিদ্ধ ফিকহবিদ সম্পর্কে আলোচনা করতে গিয়ে বললেন- পৃথিবীতে অধিকাশ মুসলিম দেশের সর্বাধিক সংখ্যক মুসলমান এই ফিকহবিদ-এর অনুসারী কারণ তার উদ্ভাবিত ফিল্মী মাসয়ালা অধিকতর গ্রহণযোগ্য ছিল। এরূপ একজন প্রখ্যাত ব্যক্তির জীবনাবসান হয়েছিল আব্বাসীয় খলিফা আল মনসুরের প্রয়োগকৃত বিষক্রিয়ার মাধ্যমে।",
      "tag": "DCC 23",
      "sub_questions": [
        {
          "label": "ক",
          "question": "মাযহাব কী?",
          "explanation": "আল্লাহ ও রাসুল (স)-এর নির্দেশিত পন্থায় ইসলামি জীবনবিধান সম্পর্কিত ঘোষণালব্ধ মতামত হলো মাযহাব।"
        },
        {
          "label": "খ",
          "question": "প্রতিটি বস্তুরই খুঁটি রয়েছে। আর দীন ইসলামের খুঁটি হলো ফিক্‌হ- হাদিসটির ব্যাখ্যা করো।",
          "explanation": "আলোচ্য হাদিসাংশে ফিক্‌হশাস্ত্রের গুরুত্ব প্রকাশ পেয়েছে। ইসলামি আইনশাস্ত্রের নাম ফিক্‌হ। ইসলামি শরিয়তে ফিক্‌হশাস্ত্রের গুরুত্ব অপরিসীম। ফিক্‌হের গুরুত্ব সম্পর্কে রাসুল (স) বলেন- 'প্রত্যেক বস্তুরই খুঁটি রয়েছে, আর দীনের খুঁটি হলো ফিক্‌হ (তাবরানি)।' বস্তুত কুরআন ও হাদিসে ছড়িয়ে ছিটিয়ে থাকা সূক্ষ্মজ্ঞানসমূহকে বিন্যস্ত করে আমলের উপযোগী করার জন্য ইলমে ফিকহের বিকল্প নেই।"
        },
        {
          "label": "গ",
          "question": "উদ্দীপকে কোন মাযহাবকে বুঝানো হয়েছে? এ মাযহাবের জনপ্রিয়তা অর্জনের কারণ ব্যাখ্যা করো।",
          "explanation": "উদ্দীপকে হানাফি মাযহাবকে বুঝানো হয়েছে। ইমাম আবু হানিফা (র) প্রবর্তিত মাযহাব হানাফি মাযহাব নামে পরিচিত বর্তমানে বিশ্বের প্রায় তিন-চতুর্থাংশ মুসলিম এই মাযহাবের অনুসারী। অন্যান্য মাযহাবের তুলনায় এই মাযহাবে মানুষের কল্যাণকামিতা, যুক্তির দৃঢ়তা, সহজতা প্রভৃতি স্বতন্ত্র বৈশিষ্ট্য বিদ্যমান। উদ্দীপকে জনাব আকবর সাহেব শ্রেণিকক্ষে তার ছাত্র-ছাত্রীদেরকে হানাফি মাযহাব সম্পর্কে আলোচনা করেন। তিনি আরো বলেন, এই মাযহাবের প্রাণপুরুষ ইমাম আবু হানিফা (র) কর্তৃক মাসয়ালা অধিকতর গ্রহণযোগ্য। কেননা, হানাফি ফিক্‌ কল্যাণকামিতার ওপরই প্রতিষ্ঠিত। এ মাযহাবে স্বীকার করা হয় যে, সালাত মানুষকে খারাপ কাজ থেকে বিরত রাখবে, জিহাদ প্রতিষ্ঠা করবে শৃঙ্খলা এবং জাকাত, সাওম ও হজ মানুষকে সামাজিক দায়িত্ব পালনের শিক্ষা দেবে।"
        },
        {
          "label": "ঘ",
          "question": "আকবর সাহেবের আলোচনার প্রসিদ্ধ ফিবিদের জীবন ও কর্ম মূল্যায়ন করো।",
          "explanation": "আকবর সাহেবের আলোচনার প্রসিদ্ধ ফিবিদ হলেন ইমাম আবু হানিফা (র)। ইমাম আবু হানিফার মূল নাম হলো নুমান বিন সাবিত। আবু হানিফা তার কুনিয়ত বা উপনাম। তার উপাধি ইমাম আযম। হিজরি ৮০ সালে তিনি কুফা নগরীতে জন্মগ্রহণ করেন এবং ১৫০ হিজরিতে কারারুদ্ধ অবস্থায় ইন্তেকাল করেন। এ সামান্য সময়ে তিনি ইসলামের জন্য গুরুত্বপূর্ণ কাজ করে গেছেন। তার প্রবর্তিত মাযহাবের কারণেই সাধারণ মানুষ ইসলামের বিধি-বিধান সহজে পালন করতে পারছে। তিনি হাম্মাদের নিকট ১০ বছর যাবত মাসআলা বিষয়ে জ্ঞান অর্জন করেন। খুব অল্প বয়সেই কুরআন ও হাদিসের অগাধ ইলমের অধিকারী হন। ইমাম আবু হানিফাই প্রথমে ফিকে স্বতন্ত্র শাস্ত্র হিসেবে পরিচয় করিয়ে দেন। উদ্দীপকে জনাব আবকর সাহেব শ্রেণিকক্ষে তার ছাত্র-ছাত্রীদেরকে প্রসিদ্ধ ফিবিদ বলতে ইমাম আবু হানিফা (র)-কে বুঝিয়েছেন। তিনি সুদীর্ঘ ২২ বছর অক্লান্ত সাধনা করে ৮৩ হাজার মাসয়ালা সংবলিত 'কিতাবুল হানাফি' নামে একটি গ্রন্থ রচনা করেন। এজন্যই তাকে ফিশাস্ত্রের জনক বলা হয়। তার প্রতিষ্ঠিত মাযহাব অন্যান্য মাযহাবের তুলনায় অধিক শক্তিশালী। এজন্য বর্তমান বিশ্বে অধিকাংশ মুসলিম তার প্রতিষ্ঠিত মাযহাব অনুসরণ করেন। সুতরাং উপরের আলোচনার আলোকে বোঝা যায়, ইসলামি আইন-কানুন সহজে বোধগম্য ও পালন করার পেছনে ইমাম আবু হানিফা (র)-এর অবদান গুরুত্বপূর্ণ। তাই আজও মুসলিম বিশ্ব তাকে অত্যন্ত শ্রদ্ধার সাথে স্মরণ করে।"
        }
      ]
    },
    {
      "number": "10",
      "uddipok": "আল্লাহ তায়ালা এক বিশেষ উদ্দেশ্যে মানুষ সৃষ্টি করেছেন। কতিপয় মানুষ আল্লাহর নির্দেশমত জীবন-যাপন করে। তারা প্রতিদিন পাঁচবার পবিত্র অবস্থায় এক বিশেষ ধরনের কাজ সম্পাদন করে। এটা ইসলামের এক গুরুত্বপূর্ণ ইবাদত হিসেবে বিবেচিত।",
      "tag": "DCC 23",
      "sub_questions": [
        {
          "label": "ক",
          "question": "জাকাত অর্থ কী?",
          "explanation": "জাকাত অর্থ পবিত্রকরণ বা বৃদ্ধিকরণ।"
        },
        {
          "label": "খ",
          "question": "\"রোজা ঢালস্বরূপ”- ব্যাখ্যা করো।",
          "explanation": "রোজা পালনের মাধ্যমে মানুষ শয়তানের কুমন্ত্রণা, জৈবিক ও পাশবিক কামনা থেকে নিজেকে রক্ষা করতে পারে বলে নবি করিম (স) বলেছেন- الصِّيَامُ جُنَّةٌ অর্থ: 'সাওম (রোজা) হলো ঢাল।' সাওম বা রোজা অর্থ বিরত থাকা। সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকাই সাওম। রোজা পালনের সময় ব্যক্তি পানাহার, যৌনাচারসহ সব অন্যায় থেকে বিরত থাকে। অন্যায় কাজের মাধ্যমে সাওমের মর্যাদা ক্ষুণ্ণ হবে বলে সে কোনো অন্যায় কাজে লিপ্ত হয় না। এমনকি তার হারাম ভোগ-সম্ভোগ ও অন্যায় কাজের চিন্তা করার অবকাশ থাকে না। এসব প্রেক্ষিতেই রোজাকে ঢালস্বরূপ ইবাদত বলা হয়।"
        },
        {
          "label": "গ",
          "question": "আল্লাহ তায়ালা 'এক বিশেষ উদ্দেশ্যে' মানুষকে সৃষ্টি করেছেন। উদ্দীপকের আলোকে ব্যাখ্যা করো।",
          "explanation": "আল্লাহ তায়ালার মানুষ সৃষ্টির 'এক বিশেষ উদ্দেশ্যে' বলতে ইবাদতকে বোঝানো হয়েছে। ইবাদত অর্থ দাসত্ব করা, গোলামি করা বা আনুগত্য করা। ইসলামি পরিভাষায় দৈনন্দিন জীবনের সকল কাজ-কর্মে আল্লাহ তায়ালার বিধি- বিধান মেনে চলাকে ইবাদত বলা হয়। আর এজন্যই মহান আল্লাহ মানব সৃষ্টি করেছেন। উদ্দীপকের প্রথমাংশে মানুষ সৃষ্টির উদ্দেশ্য নিয়ে আলোচনা করা' হয়। আর আমরা জানি আল্লাহর ইবাদত করার জন্যই মানুষ সৃষ্টি করা হয়েছে। এ বিশ্লেষণ থেকে দু'রকম ইবাদতের ধারণা পাওয়া যায়। এগুলো হলো- 'হাক্কুল্লাহ' বা আল্লাহর হক এবং 'হাক্কুল ইবাদ' বা বান্দার হক। কেবল আল্লাহর সাথে সম্পৃক্ত ইবাদতগুলো হাক্কুল্লাহ এর অন্তর্ভুক্ত, যেমন- সালাত, সাওম, হজ, জিকির, তাসবিহ, শোকর ইত্যাদি। এজন্য আল্লাহ ছাড়া কারো কাছে জবাবদিহি করতে হয় না। আল্লাহ তায়ালা মানুষ এবং অন্যান্য সৃষ্টির প্রতি মানুষকে বিশেষ দায়িত্ব ও কর্তব্য পালন করার আদেশ দিয়েছেন। এগুলোই হাক্কুল ইবাদ। আমরা পৃথিবীতে যত ইবাদতই করি না কেন, সকল ইবাদতের মূল উদ্দেশ্যই হলো মহান আল্লাহর সন্তুষ্টি অর্জন করা। আর এই ইবাদত একমাত্র আল্লাহর জন্য না হলে আল্লাহ তা কবুল করবেন না। তাই ইবাদতের ব্যপারে আমাদের সচেতন থাকতে হবে।"
        },
        {
          "label": "ঘ",
          "question": "উদ্দীপকে কোন ধরনের ইবাদতের কথা বলা হয়েছে? এ ইবাদতেরা পরিচয় ও গুরুত্ব বিশ্লেষণ করো।",
          "explanation": "উদ্দীপকে ইসলামের গুরুত্বপূর্ণ ইবাদত সালাতের কথা বলা হয়েছে। সালাত হলো এমন একটি ইবাদত, যার জন্য কিছু রুকন রয়েছে এবং যা নির্ধারিত কিছু জিকির ও শর্তের মাধ্যমে নির্ধারিত সময়ে সম্পাদন করতে হয়। সালাত মানুষের মনে তাকওয়া সৃষ্টির মাধ্যমে অন্তরের পাপ- পঙ্কিলতা দূর করে এবং অন্যায়-অশ্লীল কাজ থেকে বিরত রাখে। এ বিষয়ে মহান আল্লাহ বলেন, 'নিশ্চয়ই সালাত মানুষকে অশ্লীল ও গর্হিত কাজ থেকে ফিরিয়ে রাখে' (সুরা আনকাবুত: ৪৫)। উদ্দীপকে সালাতকে ইসলামের গুরুত্বপূর্ণ ইবাদত হিসেবে উল্লেখ করা হয়েছে। মূলত সালাতের মাধ্যমে মানুষের মাঝে আল্লাহভীতি ও প্রেম জাগরিত হয়। ফলে সে কোনো প্রকার পাপ কাজে লিপ্ত হতে পারে না।। একজন নামাজি কোনো মিথ্যা ও অবৈধ কাজে অংশগ্রহণ করতে গেলে আল্লাহর ভয় তাকে শঙ্কিত করে এবং পাপ থেকে ফিরিয়ে রাখে। তাই সালাত ইসলামি শরিয়তের অত্যন্ত গুরুত্বপূর্ণ ইবাদত। এর মাধ্যমেই মানুষের ইমান ও কুফরের মধ্যে পার্থক্য করা যায়। সালাত মানুষকে আল্লাহর নৈকট্যলাভে সহায়তা করে। এর ফলে ইমান মজবুত ও আত্মা পরিশুদ্ধ হয়। এটি মানুষকে খুব সকালে ঘুম থেকে উঠতে অভ্যস্ত করে তোলে, যা স্বাস্থ্যের জন্য উপকারী। মহান আল্লাহ মুমিনের ওপর দৈনিক পাঁচবার সালাত ফরজ করেছেন। এগুলো হলো- ফজর, যোহর, আসর, মাগরিব ও এশা। রাসুল (স) বলেন, 'যে ব্যক্তি মনোযোগ সহকারে সালাত আদায় করে, কিয়ামতের দিন ঐ সালাত তার জন্য নুর হবে' (তাবারানি)। সালাতের মাধ্যমে বান্দা ও আল্লাহর মধ্যে সম্পর্ক তৈরি হয়। সুতরাং অন্তরে তাকওয়া সৃষ্টি করে পাপ থেকে নিজেদেরকে দূরে রাখার জন্য আমাদের উচিত শরিয়তের বিধান মোতাবেক সঠিকভাবে সালাত আদায় করা।"
        }
      ]
    },
    {
      "number": "11",
      "uddipok": "রিফা একটি নির্দিষ্ট মাসে সুবহি সাদিক থেকে সূর্যাস্ত পর্যন্ত পানাহার ও অন্যান্য কাজ থেকে বিরত থাকে। আড়ালে-আবডালে গিয়েও কোনো কিছু খায় না। তার বন্ধু নিজা বছর শেষে সম্পদের একটি নির্দিষ্ট পরিমাণ অংশ নির্ধারিত ৮টি খাতে খরচ করে।",
      "tag": "DCC 23",
      "sub_questions": [
        {
          "label": "ক",
          "question": "'হজ'-এর আক্ষরিক অর্থ কী?",
          "explanation": "'হজ' অর্থ- সংকল্প করা বা ইচ্ছা করা।"
        },
        {
          "label": "খ",
          "question": "\"ইমানের নিদর্শন হলো সালাত\"- বুঝিয়ে লেখো।",
          "explanation": "বান্দার সালাতের মাধ্যমে তার ইমান সম্পর্কে জানা যায় বলে সালাত ইমানের নিদর্শন। ইমান মুসলমানের কাছে প্রাণের চেয়েও প্রিয়। ইমানের জন্য সে মৃত্যুকে আলিঙ্গন করতে পারে। ইমান শুধু কালিমা পড়ার নাম নয়, 'ইসলামের অনুষঙ্গ মনে প্রাণে কবুল করার নাম। ইসলামের অপরিহার্য বিষয় হলো সালাত। মুমিন হতে হলে তাকে সালাত আদায় করতে হবে। সালাত ইমান ও কুফরের মধ্যে পার্থক্য করে। সালাত ত্যাগ করা মানে মুমিন থেকে বের হয়ে যাওয়া। রাসুল (স) বলেন, 'প্রতিটি বস্তু বা বিষয়ের নিদর্শন রয়েছে আর ইমানের নির্দশন হলো সালাত (বুখারি)।'"
        },
        {
          "label": "গ",
          "question": "রিফা যে ইবাদত পালন করে তার পরিচয় ও সামাজিক গুরুত্ব বর্ণনা করো।",
          "explanation": "রিফা সাওম পালন করে আর সাওমের সামাজিক গুরুত্ব অত্যন্ত তৎপর্যপূর্ণ। সাওম একটি দৈহিক ইবাদত। সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকাই সাওম। এই ইবাদত পালনের মাধ্যমে যে কেবল ধর্মীয় বিধান পালিত হয় এরূপ নয়; বরং সাওমের সামাজিক গুরুত্বেরও একটি দিক রয়েছে। সাওম সামাজিক সহযোগিতা বৃদ্ধি এবং সমাজে ঐক্য ও সাম্য প্রতিষ্ঠায় ভূমিকা রাখে। সাওমের সামাজিক গুরুত্ব আলোচনায় প্রথমেই বলা যায়, এটি সমাজের বিত্তবান মানুষের মনে বিত্তহীনদের জন্য প্রবল ভালোবাসা ও সহানুভূতি সৃষ্টি করে। এজন্যই মহানবি (স) বলেছেন, 'আর (রমজান মাস হলো সহানুভূতি ও সহমর্মিতার মাস' (মিশকাত)। আর এরূপ সহানুভূতি থেকেই বিত্তবান মুসলিমরা দরিদ্র মানুষের প্রতি সহযোগিতার হাত প্রসারিত করে। এভাবে ভালোবাসা ও সহযোগিতার সম্মিলন আদর্শ সমাজ গঠনের জন্য অনুকূল। সাওম পালনের মাস রমজানুল মুবারকে হোটেল বা খাবারের দোকানগুলো বন্ধ রাখার মাধ্যমে মানুষ সামাজিকভাবে আল্লাহর বিধান পালনে উৎসাহিত হতে পারে। তাছাড়া সাওম পালনের পাশাপাশি রমজানে বিত্তবানেরা ফিতরা প্রদান করেন। ফলে সমাজের লোকদের মধ্যে প্রয়োজনীয় আর্থিক উপযোগ তৈরি হয়। সমাজে ঐক্য ও সাম্য প্রতিষ্ঠাতেও সাওমের ভূমিকা অনেক। সাওম শেষে ঈদুল ফিতরে মুসলমানরা ঐক্য ও সাম্যের চেতনায় উদ্ভাসিত হয়। সর্বোপরি সাওম সমাজজীবনের প্রতিটি ক্ষেত্রে প্রভাবক শক্তি হিসেবে ভূমিকা পালন করে।"
        },
        {
          "label": "ঘ",
          "question": "নিজার কর্মকান্ডে কোন ইবাদতের পরিচয় ফুটে উঠেছে? দারিদ্র্য বিমোচনে উক্ত ইবাদতের গুরুত্ব বিশ্লেষণ করো।",
          "explanation": "নিজার কর্মকাণ্ডে জাকাতের পরিচয় ফুটে উঠেছে, দারিদ্র্য বিমোচনে জাকাতের গুরুত্ব অপরিসীম। জাকাত একটি ফরজ ইবাদত। ইসলামের পাঁচটি স্তম্ভের মধ্যে জাকাত তৃতীয়। এটি একটি অর্থনৈতিক ইবাদত এবং ইসলামি অর্থব্যবস্থার মূল স্তম্ভ। জাকাতের মাধ্যমে সম্পদের সুষম বন্টন, দারিদ্র্য বিমোচন ও বেকারত্ব হ্রাস পায়। উদ্দীপকে নিজার কর্মকান্ড দ্বারা জাকাতের কথাই বুঝানো হয়েছে। দারিদ্র্য বিমোচনে এর গুরুত্ব ও ভূমিকা অনস্বীকার্য। জাকাতলব্ধ অর্থ পরিকল্পিত উপায়ে সংগ্রহ ও ব্যয় করা হলে সমাজে অভাব-অনটন থাকবে না। কেননা, সমাজে ধনীদের কাছ থেকে জাকাত সংগ্রহ করে তা গরিবদের সচ্ছলতার জন্যই ব্যয় করা হবে। জাকাতের অর্থ দ্বারা শিল্পকারখানা প্রতিষ্ঠা করে বেকার লোকদের কর্মসংস্থানের ব্যবস্থা করা যায়। এতে করে আর্থিকভাবে অসচ্ছল লোকগুলো ধীরে ধীরে সচ্ছল হতে থাকে। পর্যায়ক্রমে সম্পদশালী লোকের সংখ্যা বৃদ্ধি পেতে থাকে। ফলে সম্পদের প্রবাহ গতিশীল হয়। আবার, সমাজস্থ ধার্মিক শ্রেণি যদি সঠিকভাবে সততা ও আন্তরিকতার সাথে আল্লাহর নির্দেশ মতো নির্দিষ্ট খাতে জাকাত প্রদান করে তাহলে সমাজে কোনো অন্নহীন, বস্ত্রহীন ও গৃহহীন অভাবী মানুষের অস্তিত্ব খুঁজে পাওয়া যাবে না। জাকাতের অর্থ দিয়ে দরিদ্র কল্যাণ ও দরিদ্রদের কর্মসংস্থানের ব্যবস্থা করে ভিক্ষাবৃত্তি, দারিদ্র্য ও বেকারত্বসহ সকল সমস্যা নির্মূল করা যায়। উপরের আলোচনা থেকে বুঝা যায়, জাকাতভিত্তিক অর্থনৈতিক ব্যবস্থার মাধ্যমে সমাজ থেকে দারিদ্র্যকে দূর করা সম্ভব। তাই দারিদ্র্য বিমোচনে আমাদের উচিত জাকাতভিত্তিক অর্থনৈতিক ব্যবস্থা চালু করা।"
        }
      ]
    }
  ]
}