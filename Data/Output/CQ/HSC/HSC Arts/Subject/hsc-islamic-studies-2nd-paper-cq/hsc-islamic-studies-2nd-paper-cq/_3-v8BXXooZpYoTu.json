{
  "title": "ঢাকা, ময়মনসিংহ, রাজশাহী, দিনাজপুর ২০২১",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "আল-কুরআনে সব সমস্যার সমাধান রয়েছে। ‘এই গ্রন্থ মুত্তাকিদের জন্য পথপ্রদর্শক'। কিছু লোক সম্পর্কে বলা হয়েছে, যারা ভালো কথা শুনেও না শোনার ভান করে যেন তাদের অন্তরে শ্রবণযন্ত্রে সিল করা হয়েছে। অপর একটি দল আছে যারা মুমিনদের সাথে একরকম কথা বলে আর তাদের অসৎ বন্ধুদের সাথে অন্যরকম কথা বলে ।",
      "tag": "DB, MB, RB, DIN.B 21",
      "sub_questions": [
        {
          "label": "ক",
          "question": "",
          "explanation": "الْكِتَابُ (আল-কিতাব) শব্দের অর্থ বই, গ্রন্থ, পুস্তক ইত্যাদি ।"
        },
        {
          "label": "খ",
          "question": "",
          "explanation": "মুত্তাকিরা সর্বদা হেদায়েতের মুখাপেক্ষী বিধায় হেদায়েতকে তাদের জন্য সুনির্ধারিত করা হয়েছে। মর্ম হচ্ছে- কুরআন মাজিদ হেদায়েত ও সত্যের পথনির্দেশ। এর দ্বারা আল্লাহকে যারা ভয় করে কুরআন তাদের জন্য পথ নির্দেশনা। একথার উপকৃত হওয়ার জন্য প্রত্যেক ব্যক্তির মাঝে কতকগুলো গুণ থাকা আবশ্যক। ব্যক্তিকে পরহেজগার হতে হবে। মন্দ, অন্যায় ও পাপ থেকে বিরত থাকতে হবে। কল্যাণকে গ্রহণ করার জন্য প্রস্তুত হতে হবে। সত্য সন্ধানী হতে হবে এবং সে অনুযায়ী জীবন যাপনের জন্য কাজ করতে হবে। তাহলে কুরআন থেকে হেদায়েত পাওয়া যাবে।"
        },
        {
          "label": "গ",
          "question": "",
          "explanation": "উদ্দীপকে বর্ণিত প্রথম দলের ব্যক্তিদের মধ্যে কাফিরদের বৈশিষ্ট্য ফুটে উঠেছে । সত্য অস্বীকারকারী লোক বলতে কাফিরদের বোঝানো হয়েছে। এদের সম্পর্কে আল্লাহ তায়ালা সূরা বাকারায় বলেছেন, \"আল্লাহ তাদের অন্তঃকরণ ও শ্রবণশক্তিতে মোহরাঙ্কিত করে দিয়েছে এবং তাদের দৃষ্টিশক্তিতে পর্দার আবরণ দিয়েছেন। আর তাদের জন্য রয়েছে কঠিন শাস্তি।” (সূরা বাকারা : ৭) এ আয়াতে কাফিরদের অবস্থা ও পরিণাম তুলে ধরা হয়েছে। কাফিরদের অবস্থা হলো- এদের অন্তর থাকা সত্ত্বেও সত্যকে অনুমোদন করে না, শ্রবণশক্তি দ্বারা দ্বীনের কথা শোনার পরও দ্বীনকে গ্রহণ করে না, অগণিত মানুষ দ্বীনকে মেনে চলছে দেখা সত্ত্বেও এরা দ্বীনের অনুসরণ করে না। এজন্য আল্লাহ তায়ালা তাদের অন্তর ও শ্রবণশক্তিতে সিল মেরে চিহ্নিত করে দিয়েছেন এবং তাদের দৃষ্টিশক্তিতে গোমরাহি ও ভ্রষ্টতার পর্দা ঝুলিয়ে j দিয়েছেন। ফলে তারা অন্যায় পথে নিজেদেরকে পরিচালিত করে এবং মনে করে এতে কল্যাণ ও সফলতা নিহিত। কিন্তু তাদের এ গর্হিত কাজের জন্য তারা অবশ্যই কঠিন শাস্তি ভোগ করবে। এ শাস্তি থেকে কোনোভাবেই রেহাই পাবে না। অতএব বলা যায়, উদ্দীপকের প্রথম দলের ব্যক্তি দ্বারা কাফিরদের কথাই বলেছেন । যা উদ্ধৃত কুরআনের আয়াত দ্বারাও প্রমাণিত হয়।"
        },
        {
          "label": "ঘ",
          "question": "",
          "explanation": "উদ্দীপকে অপর দলের দ্বিমুখী আচরণে তথা মুনাফিকীতে মানব জীবনে ভয়াবহ প্রভাব পড়ে। মুনাফিকরা প্রকাশ্যে নিজেদেরকে আল্লাহ, রাসুল ও আখিরাতে বিশ্বাসী বলে ঘোষণা দেয়। কিন্তু অন্তরে ঘোর অবিশ্বাস ও মুসলমানদের প্রতি চরম বিদ্বেষ পোষণের মাধ্যমে তাদেরকে ধোঁকা দেওয়ার চেষ্টা করে। তারা মানুষের স্বাভাবিক ও সহজাত অবস্থার বাইরে অবস্থান করে। তাদের মন-মানসিকতা প্রতারণা ও কপটতার ব্যাধিতে আক্রান্ত, যা উদ্দীপকে বর্ণিত অপর দলের জন্য প্রযোজ্য। উদ্দীপকের অপর দল মুমিনদের সাথে থাকলে একরকম কথা বলে আর তাদের অসৎ বন্ধুদের সাথে অন্যরকম কথা বলে। অর্থাৎ তারা বিভিন্ন ষড়যন্ত্রে লিপ্ত হয়। এভাবে তারা জমিনে বিশৃঙ্খলা সৃষ্টি করে এবং সর্বদা, ভ্রষ্টতায় নিমজ্জিত থাকে। এ সমস্ত বৈশিষ্ট্যের অধিকারীরা মুনাফিক নামে অভিহিত। মুনাফিকী একটি মারাত্মক ব্যাধি। এর ক্ষতিকর প্রভাব সুদূরপ্রসারী। মানুষের মনকে কলুষিত করার যত রকম ব্যাধি আছে তন্মধ্যে মুনাফিকী অন্যতম বড় ব্যাধি। মানুষ স্বেচ্ছায় মুনাফিক হয়ে যায় না বরং তার অজান্তেই এ ব্যাধিতে সে আক্রান্ত হয়। মুনাফিকী মানুষের সব সৎ ও ভালো গুণ ছিনিয়ে নেয়। তাকে সৎ আমল থেকে বঞ্চিত করে এবং উন্নত মূল্যবোধ তার কাছ থেকে কেড়ে নেয়। মুনাফিক ব্যক্তি সমাজের মানুষের বিশ্বাস হারায়। এক পর্যায়ে তাকে সমাজে পরিত্যক্ত মানুষে পরিণত করে। উপরের আলোচনা সাপেক্ষে বলা যায়, উদ্দীপকে অপর দলের মুনাফিকী আচরণ মানব জীবনে অনেক খারাপ প্রভাব পড়ে। তাই আমাদের অনেক সাবধানে জীবনযাপন করতে হবে।"
        }
      ]
    },
    {
      "number": "2",
      "uddipok": "“আমি আমার বান্দার প্রতি যা অবতীর্ণ করেছি তাতে যদি তোমাদের কোনো সন্দেহ থাকে, তাহলে এর মতো একটি সূরা রচনা করে নিয়ে এসো।” তিনি বললেন, “নিশ্চয়ই আমি যা জানি, তোমরা তা জান না।”",
      "tag": "DB, MB, RB, DIN.B 21",
      "sub_questions": [
        {
          "label": "ক",
          "question": "",
          "explanation": "কুরআন আরবি শব্দ। এর অর্থ পঠিত, একত্র করা, আবৃত্তি করা, অধ্যয়ন করা প্রভৃতি ।"
        },
        {
          "label": "খ",
          "question": "",
          "explanation": "ذلِكَ الْكِتَبُ لَا رَيْبَ فِيهِ . অর্থ এটি সেই কিতাব যাতে কোনো সন্দেহ সংশয় নেই । আয়াতটি সূরা বাকারার ২নং আয়াত। এ আয়াতে পবিত্র কুরআন আল্লাহর কালাম হওয়ার ঘোষণা দেওয়া হয়েছে। কুরআন নাযিল করা হলে মক্কায় কাফিররা একে রাসুল (সা.)-এর মনগড়া বাণী বা পূর্বেকার কিচ্ছাকাহিনি বলে তুচ্ছতাচ্ছিল্য করত। তাদের সেসব ভ্রান্ত ধারণা ও বক্তব্যকে প্রত্যাখ্যান করে এ আয়াত দ্বারা এটাই বলা হয়েছে, এটি প্রকৃতপক্ষেই আল্লাহর কিতাব। এটি লাওহে মাহফুজে সুরক্ষিত রয়েছে। সেখান থেকে বায়তুল ইজ্জাতে লাইলাতুল কাদরে অবতীর্ণ করা হয়। সেখান থেকে ধীরে ধীরে জিব্রাইল (আ.)- এর মাধ্যমে মহানবি (সা.)-এর নিকট নাযিল করা হয়। এ ব্যাপারে কোনো প্রকার সন্দেহ সংশয়ের অবকাশ নেই।"
        },
        {
          "label": "গ",
          "question": "",
          "explanation": "মহান আল্লাহর বাণী নিশ্চয়ই আমি যা জানি, তোমরা তা জান না। এ আয়াতে মহান আল্লাহর অন্তহীন জ্ঞানের কথা বলা হয়েছে। অর্থাৎ অতীত, বর্তমান ও ভবিষ্যতের সবকিছুই আল্লাহ তায়ালা বিস্তারিতভাবে জানেন। আল্লাহ তায়ালা সূরা বাকারার ৩০নং আয়াতে মানুষ সৃষ্টির 1 প্রথম প্রস্তাবনা সম্পর্কে আলোচনা করেছেন। এবং তাঁর অন্তহীন জ্ঞানের কথা বর্ণনা করে বলেন, “নিশ্চয়ই আমি যা জানি, তোমরা তা জান না।\" আল্লাহ তায়ালা মানব সৃষ্টির পূর্বে জিন সৃষ্টি করলেন, কিন্তু এরা পৃথিবীতে অপরাধ ও আল্লাহদ্রোহিতার চরমরূপ প্রকাশ করে। সর্বশেষ আল্লাহ পৃথিবীতে তার খলিফা হিসেবে মানুষ তৈরি করতে চান। মানুষ সৃষ্টির এ নিগূঢ় রহস্য সম্পর্কে ফেরেশতাদের কোনো ধারণা ছিল না। পূর্ববর্তী জিন জাতির কথা মনে রেখে স্বভাবতই তারা অত্যন্ত বিনয়ের সাথে জানতে চান, ‘পৃথিবীতে কি আপনি এমন কাউকে তৈরি করবেন যারা সেখানে বিশৃঙ্খলা সৃষ্টি করবে এবং সেখানে রক্তপাত করবে? অথচ আমরাইতো আপনার প্রশংসাসহকারে তাসবিহ পাঠ করছি এবং আপনার পবিত্রতা বর্ণনা করছি।' আল্লাহ তায়ালার মানুষ সৃষ্টির উদ্দেশ্য কেবল তাসবিহ তাহলিলই পাঠ ছিল না বরং তিনি তাঁর খলিফা হিসেবে মানুষকে ভালো ও মন্দ করার বিপুল ক্ষমতা দিয়ে পৃথিবীতে পাঠাবেন। তাদের অসীম নিয়ামতে ধন্য করে পরীক্ষা করবেন কে চলে হিদায়েতের পথে আর কে চলে না । পরে তার ওপর ভিত্তি করে দেবেন শাস্তি বা পুরস্কার। আল্লাহর এ পরিকল্পনা সম্পর্কে ফেরেশতাদের কোনো জ্ঞানই নেই। অথচ আল্লাহ তায়ালা এর সূচনা থেকে সর্বশেষ পরিণতি সম্পর্কে বিস্তারিত ও পুঙ্খানুপুঙ্খ জ্ঞান রাখেন । মানব সৃষ্টির ব্যাপারে ফেরেশতাদের আপত্তির জবাবে আল্লাহ তায়ালা বলেন, “নিশ্চয়ই আমি যা জানি, তোমরা তা জান না।”"
        },
        {
          "label": "ঘ",
          "question": "",
          "explanation": "উদ্দীপকের এ আয়াতে আল্লাহ তায়ালা কুরআন মাজিদের সত্যতার প্রশ্নে সব দেশের সব কালের কাফিরদের কাছে চিরস্থায়ী চ্যালেঞ্জ ঘোষণা করেছেন। কারো পক্ষে এই চ্যালেঞ্চ গ্রহণ করা সম্ভব নয়। উদ্দীপকের আয়াত দ্বারা আল্লাহ তায়ালা সর্বকালের মানুষের প্রতি কুরআন নিয়ে এ চ্যালেঞ্জ ছুড়ে দিয়েছেন যে, এটি কোনো মানুষের রচনা নয়। বরং এটি মহান প্রতিপালক আল্লাহ তায়ালার পক্ষ থেকে মহানবি (সা.)-এর প্রতি অবতীর্ণ করা হয়েছে। আর এ কিতাবের একটি আয়াতের সমকক্ষ অন্য একটি আয়াত কারও পক্ষে রচনা করা সম্ভব নয়। মূলত কাফির, মুশরিক, ইহুদি এমনকি মুনাফিকরাও মহানবি (সা.)-এর রিসালাত ও কুরআন মাজিদ নিয়ে সন্দেহ পোষণ করত এবং সংশয় সৃষ্টির অপচেষ্টা চালাত। তারা বলত কুরআন মাজিদ আল্লাহর বাণী নয় বরং মুহাম্মদ (সা.)-এর নিজের রচিত। তাই আল্লাহ তাদের ভ্রান্ত মত ও সন্দেহ খণ্ডনের জন্য, আল-কুরআন যে আল্লাহর বাণী এবং এটি রাসুল (সা.)-এর অদ্বিতীয় মুজিযা তা প্রকাশার্থে আল্লাহ তায়ালা وان کنتم في ريب مما .... الخ আয়াতটি অবতীর্ণ করেন । আল্লাহ তায়ালা তাই সকল ভ্রান্ত বিশ্ববাসীদের উদ্দেশ্য করে চ্যালেঞ্জ ছুড়ে দিয়ে বললেন, “আমি আমার বান্দার প্রতি যা অবতীর্ণ করেছি তা সম্পর্কে যদি তোমাদের কোনো সন্দেহ থাকে, তাহলে এর মতো একটি সূরা রচনা করে নিয়ে এসো। আর তোমাদের সেসব সাহায্যকারীকেও আহ্বান কর এক আল্লাহকে ছাড়া, যদি তোমরা তোমাদের দাবিতে সত্যবাদী হয়ে থাক। আর যদি তা না পার, অবশ্যই তা তোমরা কখনো পারবে না, তাহলে সে দোযখের আগুনকে ভয় কর (এবং তা থেকে রক্ষা পাওয়ার চেষ্টা কর), যার ইন্ধন হবে মানুষ ও পাথর, যা প্রস্তুত করা হয়েছে কাফেরদের জন্য।” (সূরা বাকারা : ২৩-২৪) আজ পর্যন্ত পবিত্র কুরআনের এ চ্যালেঞ্জের জবাব দেওয়া কারও পক্ষেই সম্ভব হয়নি এবং হবেও না।"
        }
      ]
    },
    {
      "number": "3",
      "uddipok": "“যারা আল্লাহর সাথে অঙ্গীকারে আবদ্ধ হওয়ার পর তা ভঙ্গ করে এবং আল্লাহ যা অক্ষুণ্ণ রাখতে নির্দেশ দিয়েছেন তা ছিন্ন করে; আর ।। পৃথিবীর বুকে অশান্তি সৃষ্টি করে, তারাই ক্ষতিগ্রস্ত।”",
      "tag": "DB, MB, RB, DIN.B 21",
      "sub_questions": [
        {
          "label": "ক",
          "question": "খলিফা ( خَلِيفَةٌ) অর্থ কী?",
          "explanation": "খলিফা (خَلِيفَةٌ) অর্থ প্রতিনিধি ।"
        },
        {
          "label": "খ",
          "question": "وأُولَئِكَ هُمُ الْمُفْلِحُونَ  (তারাই সফলকাম) — ব্যাখ্যা কর।",
          "explanation": "মুত্তাকিদের কর্ম ফলের প্রতিদান হিসেবে পরকালে তারা সফলতার শিখরে আরোহণ করবে একথা বোঝানোর জন্য আল্লাহ তায়ালা বলেছেন— وأُولَئِكَ هُمُ الْمُفْلِحُونَ অর্থাৎ তারাই সফলকাম। এ আয়াতের পূর্বে আল্লাহ তায়ালা মুত্তাকিদের কতিপয় গুণের কথা উল্লেখ করে বলেন— তারা (মুত্তাকিরা) অদৃশ্যে বিশ্বাস স্থাপন করে করে । নামাজ কায়েম করে এবং তাদের যে রিযিক দিয়েছি তা থেকে ব্যয় । আর তারা বর্তমান ও পূর্ববর্তী সব কিতাবের প্রতি ইমান আছে। এসব কার্যাবলি যাদের মধ্যে পাওয়া যায়, আল্লাহ তায়ালা তাদেরকে মুত্তাকি  ও সফলকাম বলেছেন ।"
        },
        {
          "label": "গ",
          "question": "উদ্দীপকের আলোকে ক্ষতিগ্রস্ত কারা? ব্যাখ্যা কর।",
          "explanation": "উদ্দীপকে উল্লিখিত আয়াতটি হলো সূরা বাকারা ২৭নং আয়াত। উক্ত আয়াতে আল্লাহর সাথে কৃত ওয়াদা ভঙ্গকারীর জন্য ভীষণ ক্ষতির ঘোষণা করা হয়েছে। আর এ প্রতিশ্রুতিবদ্ধ হওয়ার ব্যাপারটি পৃথিবীতে ঘটেনি। মানুষ পৃথিবীতে আগমনের পূর্বে আলমে আরওয়াহ  বা আত্মার জগতে এ প্রতিশ্রুতি সম্পন্ন হয়েছিল। আদম (আ.)-কে সৃষ্টির পর তাঁর পৃষ্ঠদেশ থেকে আল্লাহ সকল মানুষের আত্মা বের করেন। সেগুলোকে বাকশক্তি ও বুদ্ধি দেন। তারপর সকল আত্মাকে জিজ্ঞাসা করেন আমি কি তোমাদের রব নই? তারা সবাই জবাব দেয়— হ্যাঁ! আপনিই আমাদের রব (কুরআন)। পৃথিবীতে মুমিনরা তাদের ইমান ও সৎকর্ম দ্বারা সেই অঙ্গীকারই বাস্তবায়ন করে । আর মুনাফিকরা কৃত ওয়াদা ভঙ্গ করে থাকে । মুনাফিকরা অবলীলায় আত্মীয়তার সকল সম্পর্ক ত্যাগ করে পৃথিবীতে তারা অশান্তি সৃষ্টি করে বেড়ায়। তারা শৃঙ্খলাবিরোধী কাজ করে সমাজে ত্রাসের রাজত্ব কায়েম করে। এভাবে সমাজে বিপর্যয় সৃষ্টি করে মুনাফিকরা নিজেদের স্বার্থ অক্ষুণ্ণ রাখতে চায়। আল্লাহ ঘোষণা দিয়েছেন— এভাবে কখনো কখনো হয়তো তারা পৃথিবীতে লাভবান হবে। নেতৃত্ব ও কর্তৃত্বও হয়তো এদের হাতে আসবে। কিন্তু প্রকৃতপক্ষে তারা হবে অকল্পনীয় ক্ষতির শিকার। পৃথিবীতে যেমন তারা মর্যাদা পাবে না, পরকালেও তেমনি তাদের পরিণতি হবে ভয়াবহ। তারা চিরস্থায়ী ধ্বংস ও ক্ষতির মধ্যে নিপতিত হবে।"
        },
        {
          "label": "ঘ",
          "question": "উদ্দীপকের দ্বিতীয় আয়াতের আলোকে মানবজীবনের পরিবর্তিত স্তরগুলো ব্যাখ্যা কর ।",
          "explanation": "উদ্দীপকের দ্বিতীয় আয়াতে মানবজীবনের চারটি পর্যায়ের আলোকপাত করা হয়েছে। আল্লাহ ইরশাদ করেন- كَيْفَ تَكْفُرُونَ بِاللَّهِ وَكُنْتُمْ أَمْوَاتًا فَأَحْيَاكُمْ ، ثُمَّ يُمِيتُكُمْ ثُمَّ يُحْيِيكُمْ ثُمَّ إِلَيْهِ تُرْجَعُوْنَ এ আয়াতে (সূরা বাকারা : ২৮) আল্লাহ তায়ালা মানুষের জীবনধারা উল্লেখ করে তাদের কুফরিতে বিস্ময় প্রকাশ করেছেন । মানুষ আল্লাহর সেরা সৃষ্টি, প্রিয়তম সৃষ্টি। তাদের তিনি অগণিত, অসংখ্য নিয়ামত দিয়েছেন। মানুষ একটা মুহূর্তও আল্লাহর অনুগ্রহ ছাড়া চলতে পারে না। তারপরও মানুষের খেয়ালি জীবনযাপন ও গাফিলতির অন্ত নেই। তারা আল্লাহকে অস্বীকার করে। আল্লাহর নিয়ামত স্বীকার না করে কুফরি করার ধৃষ্টতা দেখায়। আল্লাহ তাই মানুষের কাছে প্রশ্ন তুলে ধরেছেন— “মানুষ! কীভাবে বা কোন যুক্তিতে তোমরা আল্লাহর নিয়ামত এবং স্বয়ং তাঁকে অস্বীকার করতে পারছ? কোন গোমরাহি ও মিথ্যা আশায় ঘুরপাক খেয়ে আল্লাহকে অস্বীকার ও উপেক্ষা করার সাহস দেখাচ্ছ? অথচ তোমরা যাকে অস্বীকার করছ- তোমাদের বর্তমান অবস্থা ও তোমাদের জীবন তাঁরই নিয়ামত মাত্র। যে জীবনীশক্তি দিয়ে তোমরা তাঁর কুফরি করছ তাঁর অস্তিত্বের পিছনেও আছেন তিনি। কেননা, তোমরা ছিলে প্রাণহীন। সেখান থেকে আল্লাহ তোমাদের প্রাণ দিয়েছেন। এরপর তোমরা মৃত্যুবরণ করবে। তোমাদের পৃথিবীর জীবন শেষ হয়ে যাবে। তারপর পরকালের অসীম জীবনে তোমরা প্রবেশ করবে। সেখানে তোমাদের পুনরায় জীবিত করা হবে। এরপরে আর মৃত্যু থাকবে না। থাকবে না নতুন করে অন্য জীবন শুরু করার কোনো ব্যাপার। এ অন্তহীন জীবনযাপনের জন্য তোমাদের প্রত্যাবর্তন কেবল আল্লাহর দিকেই। সুতরাং এরপরেও কোন যুক্তিতে তোমরা আল্লাহর সাথে কুফরি করতে পার? এ আয়াত থেকে আমরা নিম্নোক্ত শিক্ষা নিতে পারি- ১. মানুষের জীবনযাপনের মোট চারটি পর্যায়। মাতৃগর্ভে এর সূচনা । পরকাল এর সর্বশেষ রূপ যেটি স্থায়ী হয়। ২. মানুষ তার জীবনযাত্রার প্রতিটি পর্যায়েই আল্লাহর দয়া ও রহমতের মুখাপেক্ষী ।"
        }
      ]
    },
    {
      "number": "4",
      "uddipok": "মহানবি (সা.) বলেছেন, 'আমি তোমাদের মাঝে দুটি জিনিস রেখে যাচ্ছি, যতদিন তোমরা সে দুটিকে আঁকড়ে ধরে থাকবে ততদিন পথভ্রষ্ট হবে না।",
      "tag": "DB, MB, RB, DIN.B 21",
      "sub_questions": [
        {
          "label": "ক",
          "question": "",
          "explanation": "রাসুল (সা.)-এর কথা কাজ ও মৌন সম্মতিকে হাদিস বলে ।"
        },
        {
          "label": "খ",
          "question": "",
          "explanation": "মহান আল্লাহ তায়ালা রাসুল (সা.)-এর কথার সত্যতার স্বীকৃতি দিয়ে পবিত্র কুরআনের সূরা নজমের চার নং আয়াতে বলেন, 'তিনি ওহি ছাড়া কোনো কথাই বলেন না। এর দ্বারা বোঝা যায়, পবিত্র কুরআন ছাড়াও রাসুল (সা.)-এর সমস্ত হাদিস ও তার কর্ম সবই ওহির অন্তর্গত। তিনি আল্লাহ তায়ালার ইশারায় কথা বলেন। এজন্য হাদিসকে পরোক্ষ ওহি বলা হয়। রাসুল (সা.) মনগড়া কোনো কথা বলতেন না বরং আল্লাহর পক্ষ থেকে প্রাপ্ত ওহির আলোকেই কথা বলতেন ।"
        },
        {
          "label": "গ",
          "question": "",
          "explanation": "উদ্দীপকের 'দুটি জিনিস'-এর দ্বিতীয়টি দ্বারা আল-হাদিসকে নির্দেশ করা হয়েছে। মুমিন জীবনে আল-হাদিসের গুরুত্ব ও প্রয়োজনীয়তা অপরিসীম। কারণ মুমিনের কর্তব্য হলো তার জীবনকে আল্লাহ ও তাঁর রাসুলের দেখানো পথে পরিচালিত করা। এজন্য মুমিনকে সর্বপ্রথম আল-কুরআনের এবং দ্বিতীয়ত আল-হাদিসের দ্বারস্থ হতে হয়। কেননা আল-কুরআনে দ্বীন ইসলামের পূর্ণাঙ্গ রূপরেখা বর্ণনা করা হয়েছে এবং আল-হাদিসে তার বিস্তারিত ব্যাখ্যা প্রদান করা হয়েছে। তাই আল্লাহর পথে বা দ্বীন ইসলামের পথে চলতে হলে মুমিনের জন্য আল-হাদিসের প্রয়োজনীয়তা অনস্বীকার্য। আল-হাদিসকে বাদ দিয়ে কেউ যদি শুধুমাত্র কুরআনের অনুসরণ করতে চায় তাহলে সে ভুল পথে পরিচালিত হবে। কারণ আল্লাহ তায়ালা রাসুল (সা.) তথা তাঁর রেখে যাওয়া আদর্শের পদাঙ্ক অনুসরণ করতে বলেছেন। যেমন আল্লাহ বলেছেন, “(হে রাসুল) আপনি বলুন! যদি তোমরা আল্লাহকে ভালোবাস তাহলে আমার অনুসরণ কর। (তাহলে) আল্লাহ তোমাদের ভালোবাসবেন। (সূরা আলে-ইমরান : ৩১) তাছাড়া মুমিন হওয়ার অপরিহার্য শর্ত হলো হাদিসকে মেনে নেওয়া। যেমন আল্লাহ বলেছেন, “আর আপনার প্রতিপালকের শপথ। তারা কখনই মুমিন হতে পারবে না যদি না তারা তাদের পারস্পরিক সকল ব্যাপারে আপনাকে সিদ্ধান্তকারীরূপে মেনে নেয় এবং আপনার ফায়সালা নিঃশর্তভাবে পালন করে। (সূরা নিসা : ৬৫) আর রাসুল (সা.)-এর বিধিনিষেধ ও ফায়সালা হাদিসে লিপিবদ্ধ রয়েছে। অবশেষে আমরা বলতে পারি, দেহের জন্য যেমন প্রাণের আবশ্যকতা রয়েছে তেমনি মুমিনের কুরআন বিশ্লেষণের জন্য আল-হাদিসের প্রয়োজনীয়তা রয়েছে।"
        },
        {
          "label": "ঘ",
          "question": "",
          "explanation": "উদ্দীপকে উদ্দীষ্ট প্রথম বিষয়টি হলো আল-কুরআন মানবজীবনে এর গুরুত্ব অপরিসীম। আল-কুরআন সর্বশেষ ও সর্বশ্রেষ্ঠ আসমানি গ্রন্থ। এটি কিয়ামত পর্যন্ত আগত মানুষের জীবন বিধান হিসেবে কার্যকর থাকবে। আল-কুরআন শ্রেষ্ঠ হওয়ার কারণ হলো- এটি নাযিল করার সাথে সাথে অন্যান্য আসমানি কিতাবের যাবতীয় হুকুম-আহকাম বাতিল ঘোষণা করা হয়েছে। সেসবের কার্যকারিতা রহিত করা হয়েছে। আর তদস্থলে আল-কুরআনের বিধানকে বহাল করা হয়েছে। সুতরাং এর মাধ্যমে বোঝা যায়, আল-কুরআনই সর্বশ্রেষ্ঠ ঐশী গ্রন্থ । আল-কুরআন নাযিল করা হয়েছে বিশ্বনবি হযরত মুহাম্মদ (সা)-এর ওপর। এটি এজন্য নাযিল করা হয়েছে যাতে মানুষ হিদায়েত লাভ করতে পারে। পবিত্র কুরআনে এ মর্মে ঘোষিত হয়েছে— “আল্লাহর পক্ষ হতে রাসুল (সা.) তোমাদের নিকট জ্যোতি ও সুস্পষ্ট গ্রন্থসহ আগমন করেছেন। যারা আল্লাহর সন্তুষ্টি অন্বেষণ করে তাদেরকে তিনি এ গ্রন্থের সাহায্যে শান্তির সকল পথেরই সন্ধান দেবেন। তাদেরকে নিজের নির্দেশ দ্বারা অন্ধকার থেকে বের করে আলোর দিকে নিয়ে আসেন এবং সরল-সহজ মুক্তির রাজপথে পরিচালনা করেন।” (সূরা মায়িদা : ১৫-১৬) আল্লাহ তায়ালা কুরআনে আরও এরশাদ করেন- মা, ভাত, althy so অর্থাৎ “আল-কুরআন মানবজাতির পথনির্দেশক এবং সৎ পথের সুস্পষ্ট নীতিমালা আর সত্যাসত্যের পার্থক্য নির্ণয়কারী।” (সূরা বাকারা : ১৮৫) তিনি আরও এরশাদ করেন- هُدًى لِلنَّاسِ وَبَيِّنَاتٍ مِّنَ الْهُدَى وَالْفُرْقَانِ   অর্থাৎ “আল-কুরআন মানবজাতির পথনির্দেশক এবং সৎ পথের সুস্পষ্ট নীতিমালা আর সত্যাসত্যের পার্থক্য নির্ণয়কারী।” (সূরা বাকারা : ১৮৫) তিনি আরও এরশাদ করেন- “নিশ্চয়ই এ কুরআন কেবল সেই পথেরই সন্ধান দেয় যা সুদৃঢ় সর্বোৎকৃষ্ট।” (সূরা বনি ইসরাইল : ৯) রাসুল (সা.) এমন একসময় নবুয়ত লাভ করেন, যখন আরব তথা গোটা বিশ্ব পঙ্কিলতায় অন্ধকারে নিমজ্জিত ছিল। তিনি কুরআনের মাধ্যমে সে সমাজকে পঙ্কিলতামুক্ত করেছিলেন। তাই আল-কুরআনই বিশ্বমানবতার মুক্তি সনদ । অন্যদিকে, আল-কুরআনের আগমনের মাধ্যমে অন্যান্য সকল আসমানি কিতাবের কার্যক্রম রহিত হয়ে যায় এবং কিয়ামত পর্যন্ত আল-কুরআনের কার্যকারিতা ঘোষণা করা হয়। সে বিবেচনায় আল- কুরআনই সব আসমানি কিতাবের সেরা কিতাব।"
        }
      ]
    },
    {
      "number": "5",
      "uddipok": "জনাব মুহসিন জুমআর খুতবা দানকালে বলেন যে, ইমানের সত্তরটিরও বেশি শাখা-প্রশাখা রয়েছে। তন্মধ্যে সর্বোৎকৃষ্ট শাখা হলো ‘লা ইলাহা ইল্লাল্লাহ' বলা এবং সর্বনিম্ন শাখা হলো রাস্তা থেকে কষ্টদায়ক বস্তু সরিয়ে ফেলা। আর লজ্জাশীলতা ইমানের গুরুত্বপূর্ণ অঙ্গ।",
      "tag": "DB, MB, RB, DIN.B 21",
      "sub_questions": [
        {
          "label": "ক",
          "question": "",
          "explanation": "ইসলাম الْإِسْلَامُ  অর্থ আত্মসমর্পণ করা।"
        },
        {
          "label": "খ",
          "question": "",
          "explanation": "দ্বীন ইসলাম পাঁচটি মৌলিক ভিত্তির ওপর গড়ে উঠেছে। এ স্তম্ভগুলো হলো— ১. একত্ববাদ ও রিসালাতের স্বীকৃতি দান : এ সাক্ষ্য প্রদান করতে হবে যে, আল্লাহ তায়ালা ব্যতীত আর কোনো উপাস্য নেই এবং মুহাম্মদ (সা.) তাঁর বান্দা ও রাসুল । বাস্তবিক অর্থে আল্লাহ ও তাঁর রাসুলের প্রতি পূর্ণ আনুগত্য স্বীকার । ২. সালাত প্রতিষ্ঠা করা সালাত প্রতিষ্ঠা বলতে যাবতীয় হুকুম আহকামসহ সালাত আদায় করা। ৩. যাকাত প্রদান করা : যাকাত হলো ধনীদের সম্পদে গরিবদের অধিকার। নিসাব পরিমাণ সম্পদের মালিককে বছরান্তে নির্ধারিত খাতে ২.৫% হারে যাকাত আদায় করতে হবে। ৪. হজ করা : সক্ষম ও পূর্ণবয়স্ক মুসলমানের ওপর জীবনে একবার বায়তুল্লায় হজ পালন করা ফরজ। ৫. রমযানে রোযা রাখা : সুবহে সাদিক থেকে সূর্যাস্ত পর্যন্ত পানাহার ও যাবতীয় যৌনকর্ম থেকে বিরত থাকার নাম রোযা। রমজানে ? ক পুরা মাস রোযা রাখা ফরজ।"
        },
        {
          "label": "গ",
          "question": "",
          "explanation": "উদ্দীপকে ইমানের সর্বোৎকৃষ্ট শাখাটি হলো কালিমা লা-ইলাহা ইল্লাল্লাহ। ইমানের শাখা সত্তরেরও বেশি। আরবি (বিদ্বউন) শব্দ দ্বারা তিন হতে নয় পর্যন্ত বেজোড় সংখ্যাকে বোঝায়। অতএব, ইমানের শাখা- প্রশাখার সংখ্যা ৭৩ হতে ৭৯ পর্যন্ত যেকোনো বিজোড় সংখ্যা হতে পারে। ইমানের প্রধান শাখাগুলো হচ্ছে মহান আল্লাহর একত্ববাদের প্রতি বিশ্বাস, ফেরেশতাগণের প্রতি বিশ্বাস, আসমানি কিতাবসমূহের প্রতি বিশ্বাস, প্রেরিত মহাপুরুষদের প্রতি বিশ্বাস, বিচার দিবসের প্রতি বিশ্বাস, বেহেশত-দোযখের প্রতি বিশ্বাস, ভাগ্যের ভালোমন্দ আল্লাহ তায়ালার পক্ষ হতে হওয়ার প্রতি বিশ্বাস, সৎকর্মের প্রতি পুরস্কার ও অসৎ কর্মের শাস্তির বিধান ইত্যাদির প্রতি বিশ্বাস স্থাপন করা। ইমানের এসব শাখার মধ্যে সর্বপ্রথমে রাখা হয়েছে 'লা-ইলাহা ক ইল্লাল্লাহ' তথা আল্লাহ ছাড়া কোনো উপাস্য নেই এ ঘোষণা স দেওয়া। আল্লাহ তায়ালার একত্ববাদের ঘোষণার মাধ্যমেই যথার্থ 1 রব ও আবদ তথা বান্দার সম্পর্ক স্থাপিত হয়। 'লা-ইলাহা 1 এ ইল্লাল্লাহ' ঘোষণার মাধ্যমেই একজন মানুষের উপর ইসলামের অন্যান্য বিধানাবলী কার্যকর হয়। আর এ ঘোষণা দ্বারা কেউ নিজেকে ইমানদার হিসেবে দাবি করতে পারে না। এজন্য ইমানের সত্তরটিরও বেশি শাখা-প্রশাখার মধ্যে সর্বোৎকৃষ্ট শাখা হলো 'লা- ইলাহা ইল্লাল্লাহ' এ ঘোষণা দেওয়া।"
        },
        {
          "label": "ঘ",
          "question": " 'লজ্জাশীলতা ইমানের গুরুত্বপূর্ণ অঙ্গ'- হাদিসের আলোকে বিশ্লেষণ কর ।",
          "explanation": "“লজ্জাশীলতা ইমানের গুরুত্বপূর্ণ অঙ্গ।\" হাদিসটি ইমান বুখারি ও মুসলিমে বর্ণিত। উদ্দীপকে বর্ণিত হাদিসাংশের অর্থ হলো- 'লজ্জাশীলতা ইমানের শাখা।' এ অংশটুকু বুখারি ও মুসলিম শরিফের কিতাবুল ইমান হতে চয়ন করা হয়েছে। এটি পাঠ্যপুস্তকের ২নং হাদিস। রাসুল (সা.) বলেছেন, ইমানের সত্তরটির বেশি শাখা-প্রশাখা রয়েছে। তন্মধ্যে লজ্জাশীলতা অন্যতম শাখা। মূলত লজ্জাবোধ না থাকলে অনায়াসে অন্যায় ও পাপ কাজ করা | ভ যায় যা ইমানের পরিপন্থি। ইমানের দাবি হলো আল্লাহ ও তাঁর রাসুলের নির্দেশিত পথে জীবনযাপন করা। লজ্জাহীনতা, সুদ, ঘুষ, মিথ্যাচার, প্রতারণা, ব্যভিচার, হত্যা, বিশৃঙ্খলা, নৈরাজ্য, ঝগড়া-ফাসাদ ইত্যাদি অনাচার ইমানকে ধ্বংস করে। এজন্য রাসুল (সা.) একথা বলেছেন। পূত-পবিত্রতা ও শালীনতার অন্যতম বিষয় হলো লজ্জাশীলতা। লজ্জাশীলতা মানুষকে শালীন হতে সাহায্য করে। লজ্জাশীলতার ফলে মানুষ পরকালীন সফলতা লাভ করবে। মহানবি (সা.) বলেন, “লজ্জাশীলতার পুরোটাই কল্যাণময়।” (মুসলিম) মহানবি (সা.) আরও বলেন, “লজ্জাশীলতা ইমানের একটি শাখা।” (সুনানে নাসাই) রাসুলুল্লাহ (সা.) আরও বলেন, 'অশ্লীলতা যেকোনো জিনিসকে খারাপ করে এবং লজ্জাশীলতা যেকোনো জিনিসকে সৌন্দর্যমণ্ডিত করে।\" (তিরমিযি) সুতরাং চলাফেরা, পোশাক-পরিচ্ছদ, কথাবার্তা, আচার-আচরণে লজ্জাশীল হওয়া প্রয়োজন। সর্বাবস্থায় রুচিসম্মত, ভদ্র, সুন্দর ও মার্জিত গুণাবলির অনুসরণ করার দ্বারা শালীনতা চর্চা করা যায়। শালীনতার ফলে মানুষের মানসম্মান সুরক্ষিত থাকে, সমাজে শান্তি ও শৃঙ্খলা প্রতিষ্ঠিত হয়। অতএব, আমরা সকল কাজে শালীনতা রক্ষা করব। অচীন ও অশালীন কাজ ত্যাগ করব।"
        }
      ]
    },
    {
      "number": "6",
      "uddipok": "ফিলিস্তিনের মুসলিমদের ওপর অত্যাচার করার খবরে পাশের দেশের মুসলিমরা সমবেত হয়ে প্রতিবাদ জানায়। সেখানে বক্তারা বলেন, মুসলিমরা একে অপরের ভাই। সে তার ভাইকে সুরক্ষা দেবে এবং প্রয়োজন পূরণ করবে। রসুল (সা.) বলেন, “মুমিনগণ তাদের পারস্পরিক সহানুভূতি প্রদর্শনের ব্যাপারে একই দেহের মতো।”",
      "tag": "DB, MB, RB, DIN.B 21",
      "sub_questions": [
        {
          "label": "ক",
          "question": "",
          "explanation": "মুত্তাফাকুন আলাইহি অর্থ যার ওপর ঐকমত্য প্রতিষ্ঠিত হয়েছে। বুখারি ও মুসলিম শরিফের সম্মিলিত বর্ণনাকে মুত্তাফাকুন আলাইহি বলা হয়।"
        },
        {
          "label": "খ",
          "question": "",
          "explanation": "হিংসা গুরুতর পাপ কাজ, যা ইসলামে হারাম ঘোষণা করা হয়েছে। কিন্তু রাসুল (সা.) দুটি উদ্দেশ্যে হিংসা করা যাবে বলে অনুমোদন দিয়েছেন। আর তা হলো-১. এমন ব্যক্তির ব্যাপারে হিংসা করা যাবে, যাকে আল্লাহ তায়ালা ধনসম্পদ দিয়েছেন— আর তিনি তা সৎ পথে ব্যয় করেন। ২. এমন ব্যক্তির ব্যাপারে হিংসা করা যাবে, যাকে আল্লাহ তায়ালা জ্ঞান দিয়েছেন— তিনি তা দ্বারা বিচার করেন এবং লোকদের শিক্ষা দেন। নিরপেক্ষ দৃষ্টিতে দেখলে এ দুটো হিংসা নয় বরং ভালো কাজে অগ্রগামী হওয়ায় তীব্র আকাঙ্ক্ষা হিসেবে ধরে নেওয়া যায়। এজন্য এ দুধরনের লোকের ব্যাপারে হিংসা তথা ঈর্ষা করা অনুমতি আছে।"
        },
        {
          "label": "গ",
          "question": "",
          "explanation": "ইসলাম গ্রহণ করার কারণে মুসলিমদের মধ্যে এক আদর্শিক সম্পর্ক প্রতিষ্ঠিত হয়। এ সম্পর্ক হলো ইমানি ভ্রাতৃত্ব ও সৌহার্দের সম্পর্ক। তাই মুসলিমরা ভাই ভাই। মুসলমানগণ পরস্পর ভাই ভাই। তারা সকলে একই আদর্শে বিশ্বাসী, একই জীবনাদর্শের অনুসারী। ফলে পৃথিবীর যেকোনো স্থানেই মুসলমান থাকুক না কেন সকলেই ইসলামি ভ্রাতৃত্বের বন্ধনে আবদ্ধ। এতে দেশ, কাল, জাতি, বর্ণ ইত্যাদির কোনো ভেদাভেদ নেই। ধনী- গরিব, সাদা-কালো, আরব-অনারব সকল মুসলমানই পরস্পর ভাই- 1 ভাই। সুতরাং এক মুসলমানকে অন্য মুসলমানের প্রতি বেশকিছু দায়িত্ব ও কর্তব্য পালন করতে হয়। যেমন— কোনো মুসলমান ভাইয়ের প্রতি কোনোরূপ অন্যায়-অত্যাচার করা যাবে না ও জুলুম- নির্যাতন করা যাবে না। বরং সর্বাবস্থায় তার সাহায্যে এগিয়ে আসতে হবে। তার জান, মাল, ইজ্জত-সম্মান রক্ষা করতে হবে। শত্রুর মোকাবিলায় তাকে সাহায্য করতে হবে। তার শত্রুকে সাহায্য করা যাবে না। ছোট-বড় যেকোনো প্রয়োজনে অপর মুসলমান ভাইকে সাধ্যমতো সাহায্য করতে হবে। সামর্থ্য থাকলে ধন-সম্পদ ব্যয় করে তার সাহায্যে এগিয়ে আসতে হবে। অন্যথায়, বুদ্ধি, পরামর্শ ও সং উপদেশের মাধ্যমে সাহায্য করতে হবে। এমনকি প্রয়োজনে দৈহিক পরিশ্রমের মাধ্যমেও তাকে সাহায্য করতে হবে। বস্তুত নিজের সামর্থ্যানুযায়ী আন্তরিকভাবে অপর মুসলমান ভাইয়ের বিপদে এগিয়ে আসতে হবে। এতে আল্লাহ তায়ালা সন্তুষ্ট হন । তিনি স্বয়ং সাহায্যকারীকে সাহায্য করেন। তার সকল প্রয়োজন পূরণ করে দেন।"
        },
        {
          "label": "ঘ",
          "question": "",
          "explanation": "মুমিনদের পারস্পরিক সম্পর্ক একই দেহের ন্যায় । ইসলামে সকল মুসলমান ভাই ভাই। মুসলমানগণ বিশ্বের যে প্রান্তেই থাকুক, সে কালো হোক বা সাদা। ধনী হোক কিংবা পরিব সকলেই ভাই-ভাই। আল্লাহ তায়ালা বলেন- “মুমিনগণতো পরস্পর ভাই ভাই।” (সূরা আল-হুজুরাত, আয়াত ১০) রাসুলুল্লাহ (সা.) বলেছেন, “এক মুসলমান অপর মুসলমানের ভাই।” (বুখারি) বিশ্বের সকল মুসলমান ভ্রাতৃত্ব বন্ধনে আবদ্ধ। তারা পরস্পরের প্রতি ভ্রাতৃত্বসুলভ আচরণ করবে। এটাই ইসলামের শিক্ষা। একটি হাদিসে মহানবি (সা.) মুসলমানদের এ ভ্রাতৃত্বের স্বরূপ তুলে ধরেছেন। তিনি বলেন, “তুমি মুমিনগণকে পারস্পরিক করুণা প্রদর্শন, সম্প্রীতি, ভালোবাসা ও সহানুভূতি প্রদর্শনের ব্যাপারে একটি দেহের মতো দেখতে পাবে। যখন দেহের একটি অঙ্গ কষ্ট পায় তখন গোটা দেহই কষ্ট পায়।” (বুখারি ও মুসলিম) ইসলামি ভ্রাতৃত্বের দাবি হলো একজন মুসলিম অপর মুসলিম ভাইয়ের সুখে সুখী এবং দুঃখে দুঃখী হবে । তার প্রয়োজনে সর্বাত্মক সহযোগিতা ' করবে। অপর মুসলিম ভাইয়ের সর্বাঙ্গীণ কল্যাণ কামনা করবে। ঠিক তেমনিভাবে উদ্দীপকেও আমরা দেখতে পাই, ফিলিস্তিনের মুসলিমদের ওপর অত্যাচার করার খবরে পাশের দেশের মুসলিমরা সমবেত হয়ে * প্রতিবাদ জানায়। এটাই হলো ভ্রাতৃত্বের অন্যতম দাবি । মুসলমানদের এ পারস্পরিক ভ্রাতৃত্ব হলো ইসলামি ভ্রাতৃত্ব। ফলে দুনিয়ার দূরতম প্রান্তে কোনো মুসলমান কষ্টে পতিত হলে অন্য মুসলমানও তার সমব্যথী হয়, তার সাহায্যে এগিয়ে আসে ।"
        }
      ]
    },
    {
      "number": "7",
      "uddipok": "সরকার একটি বিশেষ উদ্দেশ্যে সারা দেশে এক কোটি গাছ লাগানোর সিদ্ধান্ত নিয়েছে । এতে যেমন পরিবেশের ভারসাম্য রক্ষা হবে তেমনি বৃক্ষরোপণকারীরা সওয়াবেরও অংশীদার হবে। কেননা মানুষ বা পশুপাখি সেখান থেকে ফল খায় বা উপকৃত হয় । হাদিসের ভাষ্যমতে, এক শ্রেণির লোক কিয়ামতের দিন শহিদদের সাথে থাকবেন ।",
      "tag": "DB, MB, RB, DIN.B 21",
      "sub_questions": [
        {
          "label": "ক",
          "question": "মাজলুম (مَظْلُومً ) অর্থ কী?",
          "explanation": "মাজলুম ( مَظْلُومً) অর্থ অত্যাচারিত ।"
        },
        {
          "label": "খ",
          "question": "‘সে যেন দেখে কার সাথে বন্ধুত্ব করছে।'— বুঝিয়ে লেখ",
          "explanation": "বন্ধু নির্বাচনের গুরুত্ব বর্ণনা করতে গিয়ে রাসুল (সা.) বলেছেন সে যেন দেখে কার সাথে বন্ধুত্ব করছে। মানবজীবনে বন্ধুত্বের প্রভাব অপরিসীম। মানুষ সাধারণত বন্ধুর মতো স্বভাব বা বন্ধুর ধর্মের দ্বারা প্রভাবিত। কথায় আছে সঙ্গ দোষে লোহা ভাসে। সৎ বন্ধু মানুষকে সৎ কল্যাণের পথে পরিচালিত হতে উদ্বুদ্ধ করে। পক্ষান্তরে, অসৎ বন্ধু অনিষ্ট ও অকল্যাণের দিকে নিয়ে যায়। এজন্য সৎ, ধর্মপ্রাণ, খোদাভীরু, নীতিবান মানুষকেই বন্ধু হিসেবে নির্বাচন করতে হবে। আর যারা আল্লাহ ও রাসুলের অবাধ্যাচরণ করে, ঝগড়াটে, হিংসুক, অশ্লীল কাজে অভ্যস্ত তাদের সাথে বন্ধত্ব করা উচিত নয় ।"
        },
        {
          "label": "গ",
          "question": "উদ্দীপকে সরকারের বৃক্ষরোপণ কর্মসূচিটি কোন ধরনের সওয়াবের অন্তর্ভুক্ত? ব্যাখ্যা কর ।",
          "explanation": "উদ্দীপকে সরকারের বৃক্ষরোপণ কর্মসূচিটি সদকায়ে জারিয়ার অন্তর্ভুক্ত। বৃক্ষারোপণের সাথে সংগতিপূর্ণ হাদিসটি হলো— مَا مِن مُسْلِمٍ يَعْرِسُ غَرْسًا اويَزْرَعُ زَرْعًا فَيَأْكُلُ مِنْهُ طَيْرٌ أَوْ إِنْسَانُ أَوَ بَهِيمَةً إِلَّا كَانَ لَهُ بِهِ صَدَقَةٌ. অর্থ : “কোনো মুসলমান যদি গাছ রোপণ করে অথবা কোনো ফসল আবাদ করে এবং তা থেকে কোনো পাখি বা মানুষ অথবা চতুষ্পদ জন্তু ভক্ষণ করে তবে তা তার জন্য সাদকারূপে গণ্য হবে।” হাদিসের বর্ণনামতে চাষাবাদকৃত ফসলের কোনোটি মানুষ, পাখি অথবা চতুষ্পদ জন্তু ভক্ষণ করলে তা সাদকাহ হিসেবে গণ্য হবে। বৃক্ষের নানাবিধ উপকারিতা রয়েছে। গাছ থেকে ফলমূলের পাশাপাশি আমাদের জীবনধারণের অন্যতম উপকরণ অক্সিজেন পাই । মানুষের পাশাপাশি পশুপাখির আহারের যোগান দেয় গাছপালা। সেখান থেকে ফলমূল খেয়ে পশুপাখির জীবন বাঁচে, এজন্য বৃক্ষরোপণকে সাদকায়ে জারিয়া হিসেবে তুলনা করা হয়েছে ।"
        },
        {
          "label": "ঘ",
          "question": "উদ্দীপকে বর্ণিত হাদিসটির আলোকে কারা কিয়ামতের দিন শহিদদের সাথে থাকবেন? তাদের গুণাবলি বিশ্লেষণ কর ।",
          "explanation": "“বিশ্বস্ত, সত্যবাদী মুসলিম ব্যবসায়ী কিয়ামতের দিন শহিদগণের সঙ্গে থাকবেন।” ব্যবসা-বাণিজ্য একটি পবিত্র পেশা। আমাদের প্রিয়নবি (স)ও ব্যবসা করেছেন। সৎ ও বিশ্বস্ত ব্যবসায়ী দুনিয়া ও আখেরাতের অত্যন্ত সম্মান ও মর্যাদার অধিকারী। রাসুলুল্লাহ (সা.) বলেছেন, কিয়ামতের দিন বিশ্বস্ত ও সত্যবাদী মুসলিম ব্যবসায়ীগণ শহিদগণের সঙ্গে অবস্থান করবেন। সেদিন তাঁদের কোনো ভয় ও চিন্তা থাকবে না। বরং তাঁরা সেদিন আল্লাহ তায়ালার অনুগ্রহ লাভ করে ধন্য হবেন। শহিদগণ হলেন ইসলামের জন্য জীবন উৎসর্গকারী ব্যক্তি। আল-কুরআনে আল্লাহ তায়ালা তাঁদের জন্য জান্নাতের ঘোষণা প্রদান করেছেন। সৎ ব্যবসায়ীগণ কিয়ামতের দিন শহিদগণের সঙ্গী হবেন। তাঁরাও শহিদগণের ন্যায় জান্নাতে প্রবেশ করবেন । তবে এজন্য ব্যবসায়ীদের দুটি শর্ত পূরণ করতে হবে। প্রথমত, সততা ও সত্যবাদিতার সাথে ব্যবসা পরীচালনা করতে হবে। দ্বিতীয়ত, তাদেরকে বিশ্বস্ত ও আমানতদার হতে হবে। অর্থাৎ সততা ও বিশ্বস্ততার সাথে ব্যবসায়-বাণিজ্য পরিচালনা করলে কিয়ামতের দিন মহাপুরস্কার লাভ করা যাবে। অন্যদিকে, ব্যবসায় প্রতারণা করলে মিথ্যা বললে এ কল্যাণ লাভ করা যাবে না। সুতরাং ব্যবসা ক্ষেত্রে সকল প্রকার অন্যায় ও খারাপ কাজ ত্যাগ করতে হবে। লোভ-লালসা পরিত্যাগ করতে হবে। ওজনে কম দেওয়া, খারাপ দ্রব্য ভালো বলে বিক্রি করা, ভেজাল মেশানো, পণ্যের দোষত্রুটি গোপন করা, মওজুতদারি, কালোবাজারি প্রভৃতি অনৈতিক কাজ করা যাবে না। বরং সর্বাবস্থায় সততা ও বিশ্বস্ততার সাথে ব্যবসা পরিচালনা করতে হবে। তাহলেই কিয়ামতে শহিদগণের সঙ্গী হওয়ার মহান মর্যাদা লাভ করা যাবে।"
        }
      ]
    },
    {
      "number": "8",
      "uddipok": "জসিম তার বন্ধু নুমানের সাথে কথা প্রসঙ্গে বলেন যে, ‘আমরা যে যা-ই করি না কেন প্রত্যেকটা বিষয়ে জবাবদিহি করতে হবে।' নুমান বললেন, ‘এজন্য আমাদেরকে বৈধ উপায়ে উপার্জন করতে হবে কেননা সেটা ফরজের পরে ফরজ।'",
      "tag": "DB, MB, RB, DIN.B 21",
      "sub_questions": [
        {
          "label": "ক",
          "question": "",
          "explanation": "হাদিসের মূল বক্তব্যকে মতন বলে ।"
        },
        {
          "label": "খ",
          "question": "",
          "explanation": "রাসুল (সা.) বলেছেন, উপরের হাত নিচের হাত থেকে উত্তম । অর্থাৎ যিনি দাতা বা দান প্রদানকারী তার হাত দানগ্রহীতা বা দান গ্রহণকারীর হাত থেকে উত্তম। দাতা শ্রেষ্ঠ এজন্য যে, তিনি দানের মাধ্যমে অন্যের উপকার সাধন করেন। ফলে দানগ্রহীতা দাতার নিকট চিরদিনই হেয় হয়ে থাকে। আর সাধারণত দান গ্রহণকালে গ্রহীতার মনে প্রতিক্রিয়ার সৃষ্টি করে এবং তাকে সম্পূর্ণরূপে হীনম্মন্য করে ফেলে। যেহেতু দান গ্রহণ হীন কাজ । সেহেতু স্বীয় অধীনস্থ অভাবগ্রস্ত আত্মীয়স্বজন থেকে প্রথমে দান শুরু করে নিজের বংশের লোককে অন্যের নিকট হাত পাতা তথা দান গ্রহণ থেকে রক্ষা করতে হবে। কেননা রাসুলুল্লাহ (সা.) বলেছেন, “তোমরা নিকটস্থদের থেকে দান অতএব, স্বীয় দ্বীয় আত্মীয়স্বজনের মধ্য থেকে যারা আত্মমর্যাদাশীল অথচ অভাবগ্রস্ত তারা প্রকাশ্যে সাহায্য চাইতে লজ্জাবোধ করলেও তাদের থেকেই দান আরম্ভ করা কর্তব্য।"
        },
        {
          "label": "গ",
          "question": "",
          "explanation": "“তোমাদের প্রত্যেকেই দায়িত্বশীল”— হাদিসটি মূলত মুমিনের কর্তব্যপরায়ণতার আলোকপাত করা হয়েছে। কর্তব্যপরায়ণতা মুমিনের অন্যতম গুণ। মুমিন ব্যক্তি তাঁর সকল কর্তব্য সম্পাদন করেন। আল্লাহ তায়ালার ইবাদাত করার পাশাপাশি তিনি বাস্তব জীবনের সব দায়িত্ব-কর্তব্যও পালন করেন। আল্লাহ তায়ালা তাঁর একনিষ্ঠ বান্দাদের পরিচয় দিয়ে বলেছেন, “তারা কর্তব্য পালন করে এবং সেদিনের ভয় করে যে দিনের অনিষ্ট হবে ব্যাপক।” (সূরা আদ-দাহর : ৭) কর্তব্য কাজে অবহেলা করলে পরকালে সেজন্য জবাবদিহি করতে হবে। একটি হাদিসে মহানবি (সা.) বলেছেন, “তোমাদের প্রত্যেকেই দায়িত্বশীল। আর তোমাদের প্রত্যেকেই তার দায়িত্ব পালনের ব্যাপারে জিজ্ঞাসিত হবে।” (বুখারি) মানবজীবনে কর্তব্যপরায়ণতার গুরুত্ব অপরিসীম। যে ব্যক্তি কর্তব্যপরায়ণ সকলেই তাঁকে ভালোবাসে, প্রন্থা করে, সম্মান করে। তিনি সকলের আস্থা ও বিশ্বাস অর্জন করেন। কর্তব্যপরায়ণতা মানুষকে সফলতা দান করে । ছাত্রজীবনে শিক্ষার্থীর কর্তব্য হলো শিক্ষকদের সম্মান করা, তাঁদের কথা মেনে চলা, ঠিকমতো লেখাপড়া করা, বিদ্যালয়ের আসবাবপত্র সংরক্ষণ করা ইত্যাদি। যে শিক্ষার্থী এসব কর্তবা ভালোভাবে পালন করে সে সবার ভালোবাসা লাভ করে। শিক্ষকগণ তাকে পছন্দ করেন। সে পরীক্ষায় কৃতকার্য হয়। ভবিষ্যৎ জীবনেও সে সফলতা লাভ করে। অন্যদিকে যে শিক্ষার্থী কর্তব্যপরায়ণ নয়, তাকে কউ পছন্দ করে না। জীবনের সর্বক্ষেত্রে সে ব্যর্থ হয়।"
        },
        {
          "label": "ঘ",
          "question": "",
          "explanation": "উদ্দীপকের নুমানের উক্তি \"এজন্য আমাদেরকে বৈধ উপায়ে উপার্জন করতে হবে, কেননা সেটা ফরজের পরে ফরজ\" যথার্থ। নুমানের এ উক্তিটি মূলত—  “হালাল উপার্জনের জন্য চেষ্টা করা ফরজের পরে একটি ফরজ বা অপরিহার্য কাজ।” (বায়হাকি) নুমানের এ উক্তিটি নিঃসন্দেহে প্রশংসারযোগ্য। কারণ সাম্প্রতিক সময়ে সৎভাবে থাকা বা বৈধ উপার্জন করা কঠিন হয়ে দাড়িয়েছে। এসময়ে পেশা বড় কথা নয়, বড় কথা হলো বৈধ উপার্জন করা। অতএব, আমাদের দৃষ্টি রাখতে হবে চাকরি-বাকরি, ব্যবসায় বাণিজ্য ছাড়াও হালাল উপার্জনের যেকোনো উপায়ের দিকে। সেটি হতে পারে পশুপালন, হাঁস-মুরগির খামার, - মৎস্য চাষ, বৃক্ষরোপণ, ছোটবড় মাঝারি ধরনের নার্সারি, কুটির শিল্প ইত্যাদির মাধ্যমে। এতে যেমন আত্মকর্মসংস্থান ও হালাল উপার্জনের ব্যবস্থা হয়, তেমনি দেশেরও উন্নতি হয় । হালাল বা বৈধ উপার্জনে মানুষের কল্যাণ নিহিত। পক্ষান্তরে, হারাম উপার্জনে রয়েছে অকল্যাণ। আল্লাহ পাক মানুষ সৃষ্টি করেছেন তাঁর ইবাদাতের জন্য আর অন্য সবকিছু সৃষ্টি করেছেন মানুষের উপকারের । জন্য। আল্লাহর ইবাদাত করা যেমন মানুষের কর্তব্য, তেমনি হালাল উপার্জন বা হালাল রুযি অন্বেষণ করাও মানুষের একান্ত কর্তব্য। এ প্রসঙ্গে আল্লাহ তায়ালা বলেন, “হে মুমিনগণ তোমরা হালাল ও পবিত্র বন্ধু আহার কর।\" (সূরা আল-বাকারা : ১৭২) সুতরাং বলা যায়, নুমানের উপদেশ যথার্থ হয়েছে। তাই আমরা জীবন চলার পথে শিক্ষকের এ কথা সর্বদা মনে রাখব এবং সে মতে চলব।"
        }
      ]
    },
    {
      "number": "9",
      "uddipok": "ইসলামি আইনকানুন ও ইবাদাত সম্পর্কিত মৌলিক বিষয়সমূহ ব্যতীত . সেগুলোর শাখা-প্রশাখাতে মুসলিম আইন বিশারদগণের বিভিন্ন মতামত পাওয়া যায়। এরকম একজন আইনবিশারদ ৮০ হিজরি সনে কুফায় জন্ম গ্রহণ করেন। সতেরো বছর বয়সে বিশেষভাবে বিদ্যার্জনে মনোনিবেশ করেন। তিনি হাম্মাদের নিকট ১০ বছর যাবৎ মাস'আলা বিষয়ে জ্ঞান অর্জন করেন । খলিফা মনসুর তাঁকে কারাগারে বন্দি করেন এবং সেখানেই ১৫০ হিজরিতে মৃত্যুবরণ করেন।",
      "tag": "DCC 24,DB, MB, RB, DIN.B 21",
      "sub_questions": [
        {
          "label": "ক",
          "question": "ফিক্হশাস্ত্রের চারটি উৎসের নাম লেখ ।",
          "explanation": "ফিক্হ শাস্ত্রের চারটি উৎস হলো- কুরআন, হাদিস, ইজমা ও কিয়াস ।"
        },
        {
          "label": "খ",
          "question": "",
          "explanation": "ইসলামে নেতৃত্বের গুরুত্ব ও প্রয়োজনীয়তা অপরিসীম। সঠিক নেতৃত্ব ছাড়া ইসলামকে বিজয়ী শক্তিরূপে প্রতিষ্ঠিত করা যায় না। রাসুল (সা.) বলেছেন, জামায়াত ছাড়া ইসলাম নেই, ইসলাম নেই নেতৃত্ব ছাড়া আর নেতৃত্ব নেই আনুগত্য ছাড়া। ইসলামি নেতৃত্বের জন্য অন্যতম অপরিহার্য বিষয় হলো ফিকহ। একজন নেতা যদি । ফিক্‌হি জ্ঞানে জ্ঞানী না হন তাহলে তিনি সঠিকভাবে বিচার বিবেচনা করে সিদ্ধান্তে উপনীত হতে পারবেন না। এজন্যই বলা হয়, “নেতৃত্ব হাসিল করার পূর্বে তোমরা ফিক্হ হাসিল করো।”"
        },
        {
          "label": "গ",
          "question": "",
          "explanation": "উদ্দীপকে মুসলিম আইন বিশারদগণের বিভিন্ন মতামত বলতে মাযহাবকে বোঝানো হয়েছে। বোধগম্য করে উপস্থাপন করা। মাযহাব উদ্ভবের কারণ হলো— শরিয়তের বিধিবিধান সাধারণ মানুষের আধুনিক যুগে ইবাদাতের মর্যাদাগত শ্রেণিবিন্যাসগুলো আমরা যেভাবে নির্ণয় করছি বা করতে পেরেছি তা নবি (সা.)-এর ইন্তেকালের পরবর্তী সময়ে ছিল না। নাব (সা.)-এর তিরোধানোত্তর সময়ে মানুষের নানা জিজ্ঞাসাই ফিকহশাস্ত্রের মাযহাবের উৎপত্তি ঘটায়। মহানবি (সা.)-এর তিরোধানের পর ইসলাম বিশ্বের দিকে দিকে ছড়িয়ে পড়ল। অনেক নতুন নতুন দেশ বিজিত হলো। সাথে সাথে নতুন সমস্যাও দেখা দিল। সমস্যা সমাধানের লক্ষ্যে কুরআন ও নল্লাহর মূলনীতিগুলোর ব্যাখ্যা-বিশ্লেষণেরও প্রয়োজন হলো। যেমন— কোনো ব্যাক্ত ভুলবশত সালাতের কোনো আমল ছেড়ে দিল। এখন তার সালাত শুদ্ধ হলো কিনা তা নির্ণয়ের জন্য সালাতে কী কী আমল ফরজ, কী কী ওয়াজিব, আর কতটুকু সুন্নাত বা মুস্তাহাব তা জানা অপরিহার্য হয়ে পড়ে। হসলামের হুকুম-আহকামের মধ্যে আপেক্ষিক গুরুত্ব ও পার্থক্য নিরূপণের জন্য ফিকহশাস্ত্রবিদগণ বিভিন্ন নীতি অবলম্বন করেন। এসব নাতির ব্যাপারে সকলের একমত হওয়া সম্ভব হয়নি। ফলে তাদের অভিমত বিভিন্নমুখী হলো। তার ফলে তাদের রচিত মাসয়ালাসমূহে মতভেদ ও মত পার্থক্যের সৃষ্টি হলো।"
        },
        {
          "label": "ঘ",
          "question": "",
          "explanation": "উদ্দীপকে ইমাম আবু হানিফা (র.)-এর কথা বলা হয়েছে। ইলমুল ফিকহের উৎপত্তি, ক্রমবিকাশে ইমাম আযম আবু হানিফার নাম সবার শীর্ষে। খুলাফায়ে রাশেদার ইন্তেকাল এবং পর্যায়ক্রমে সাহাবিদের তিরোধানের ফলে ইসলামি বিশ্বে জ্ঞান-বিজ্ঞান ও শরিয়তের হুকুম-আহকাম পালন ও চর্চার ক্ষেত্রে বড় ধরনের সমস্যা দেখা দেয়। এ অবস্থার পরিপ্রেক্ষিতে ইসলামের সঠিক রূপ এবং হুকুম-আহকামকে শরিয়তের মানদণ্ডে উপস্থাপন জরুরি হয়ে পড়ে। হিজরি দ্বিতীয় শতাব্দীর শুরু হতে ইসলামি জগতে জ্ঞান-বিজ্ঞানের এক নব দিগন্ত উন্মোচিত হয়। এসময় ব্যাপকভাবে হাদিস সংগ্রহ, সংকলন, ফিকহশাস্ত্রের মাসয়ালা সম্পাদনা ও ফতোয়া সংকলন শুরু হয়। হিজরি দ্বিতীয় শতাব্দীর তৃতীয় দশক হতে নিয়মতান্ত্রিক পন্থায় ফিক্হ সংকলন ও সম্পাদনা শুরু হয়। সে সময় হতে আজ পর্যন্ত সময়কালকে তিনটি ভাগে ভাগ করা হয়। এ যুগে ইমাম আবু হানিফা (র.) নিয়মতান্ত্রিকভাবে সর্বপ্রথম ইসলামি ফিকহ সংকলন ও সম্পাদনা শুরু করেন। তিনি তাঁর জীবনকালে ইসলামি ফিক্হ-এর ওপর মূল্যবান গ্রন্থ রচনা করেন। তার রচিত বইয়ের মধ্যে উল্লেখযোগ্য হলো, ফিকহুল আকবার, কিতাবুল আসার, কিতাবুল খারাজ, জামেউল কবির উল্লেখযোগ্য । তিনি ফিকহি সমস্যা সমাধানের জন্য ৪০ সদস্যবিশিষ্ট বোর্ড গঠন করে কৃতবে হানাফিয়্যাহ' সংকলন করেন। যাতে ৮৩ হাজার মাসয়ালা রয়েছে। আর এটাই সর্বপ্রথম সম্পাদিত ইলমে ফিকহের কিতাব। এজন্য তাঁকে ইলমে ফিকহের পথিকৃৎ বলা হয় এবং পরবর্তীতে তাঁরই পদাঙ্ক অনুসরণ করেন অন্যান্য ইমানগণ ।"
        }
      ]
    },
    {
      "number": "10",
      "uddipok": "আল্লাহ তায়ালা এক বিশেষ উদ্দেশ্যে মানুষ সৃষ্টি করেছেন। কতিপয় মানুষ আল্লাহর নির্দেশমতো জীবনযাপন করে। তারা প্রতিদিন পাঁচবার পবিত্র অবস্থায় এক বিশেষ ধরনের কাজ সম্পাদন করে। এটা ইসলামের এক গুরুত্বপূর্ণ ইবাদাত হিসেবে বিবেচিত।",
      "tag": "DC 24,DB, MB, RB, DIN.B 21",
      "sub_questions": [
        {
          "label": "ক",
          "question": "",
          "explanation": "যাকাত অর্থ পবিত্রকরণ বা বৃদ্ধিকরণ।"
        },
        {
          "label": "খ",
          "question": "",
          "explanation": "এখানে ঢাল বলতে কুপ্রবৃত্তি দমনকারী শক্তিকে বোঝানো হয়েছে। অর্থাৎ মানুষ লোভ-লালসা, হিংসা-বিদ্বেষ, ক্রোধ-ক্ষোভ ও কামভাবের বশবর্তী হয়ে অনেক মন্দকাজে লিপ্ত হয়। সাওম মানুষকে এসব কাজ হতে মুক্ত থাকতে শেখায়। ঢাল যেমন যুদ্ধের ময়দানে একজন যোদ্ধাকে তির, তলোয়ার ও বর্মের আঘাত থেকে সংরক্ষিত রাখে ঠিক তেমনি সাওম মানুষকে যাবতীয় অশ্লীলতা, পাপাচার ও কামনা-বাসনা থেকে বিরত রাখে। এজন্য মহানবি হযরত মুহাম্মদ (সা.) বলেছেন, “সাওম (রোযা) ঢালস্বরূপ।” (বুখারি ও মুসলিম)"
        },
        {
          "label": "গ",
          "question": "আল্লাহ তায়ালা 'এক বিশেষ উদ্দেশ্যে' মানুষকে সৃষ্টি করেছেন? উদ্দীপকের আলোকে ব্যাখ্যা কর।",
          "explanation": "আল্লাহ তায়ালার এক বিশেষ উদ্দেশ্যে' তথা ইবাদাতের জন্যই মানুষকে সৃষ্টি করেছেন। আল্লাহ তায়ালা মানবজাতি এবং জিন জাতিকে একমাত্র তার ইবাদাতের জন্যই সৃষ্টি করেছেন। এ মর্মে আল্লাহ তায়ালা পবিত্র কুরআনে ইরশাদ করেন- অর্থ : জ্বিন ও মানবজাতিকে আমি (আল্লাহ) আমার ইবাদাতের জন্যই সৃষ্টি করেছি। (সূরা আয-যারিয়াত ৫৬) নামায কায়েম করা প্রত্যেক মুসলমানদের জন্য ফরজে আইন। কেননা আল্লাহ তায়ালা পবিত্র কুরআনে ইরশাদ করেন ৬এসসিং এ অর্থ : \"আর আমার স্মরণের জন্য সালাত কায়েম কর।” (সূরা ত্বোয়া- হা : ১৪) ইসলামি চিন্তা ধারায় দুনিয়ার জীবন ক্ষণস্থায়ী। চিরস্থায়ী হলো আখিরাতের জীবন। আখিরাতের সুখই প্রকৃত সুখ। আখিরাতের সাফল্য হলো আসল সাফল্য। সালাত ব্যক্তিকে আখিরাতে সাফল্য লাভের পূর্ণ নিশ্চয়তা দেয়। এ প্রসঙ্গে মহান আল্লাহ তায়ালা বলেন- قد أَفْلَحَ الْمُؤْمِنُونَ الَّذِينَ هُمْ فِي صَلَواتِهِمْ خَاشِعُوْنَ. অর্থ : মুমিনরা সাফল্য লাভ করছে। যারা তাদের সালাতে বিনয়ী ও নম্র । (সূরা আল মুমিনুন : ১-২) আল্লাহর জন্য রুকু সিজদা করা মুসলমানের জন্য অবশ্য কর্তব্য। এ ব্যাপারে মহান আল্লাহ তায়ালা পবিত্র কুরআনে ইরশাদ করেন- يأَيُّهَا الَّذِينَ آمَنُوا ارْكَعُوا وَاسْجُدُوا وَاعْبُدُو رَبَّكُمْ وَافَعَلُوا الْخَيْر لَعَلَّكُمْ تُفْلِحُون অর্থ : \"হে মুমিনগণ, তোমরা রুকু কর, সিজদা কর, তোমাদের পালনকর্তার ইবাদাত কর এবং সৎকাজ সম্পাদন কর। আশা করা যায়, তোমরা সফল হবে।” (সূরা হজ : ৭৮) উপরিউক্ত আলোচনার প্রেক্ষিতে বলা যায়, আল্লাহ মানবজাতিকে অবশ্যই তার ইবাদাতের জন্য সৃষ্টি করেছেন— একথা অবশ্যই সত্য এবং এটি কখনও অস্বীকার করা যাবে না। অস্বীকার করলে ইমান থাকবে না।"
        },
        {
          "label": "ঘ",
          "question": " উদ্দীপকে কোন ধরনের ইবাদাতের কথা বলা হয়েছে? এ ইবাদাতের পরিচয় ও গুরুত্ব বিশ্লেষণ কর।",
          "explanation": "উদ্দীপকে ইসলামের গুরুত্বপূর্ণ ইবাদত সালাতের কথা বলা হয়েছে। সালাত হলো এমন একটি ইবাদত, যার জন্য কিছু বুক্ত রয়েছে এবং যা নির্ধারিত কিছু জিকির ও শর্তের মাধ্যমে নির্ধারিত সময়ে সম্পাদন করতে হয়। সালাত মানুষের মনে তাকওয়া সৃষ্টির মাধ্যমে অন্তরের পাপ-পঙ্কিলতা দূর করে এবং অন্যায়-অশ্লীল কাজ থেকে বিরত রাখে। এ বিষয়ে মহান আল্লাহ বলেন, 'নিশ্চয়ই সালাত মানুষকে অশ্লীল ও গর্হিত কাজ থেকে ফিরিয়ে রাখে' (সুরা আনকাবুত: ৪৫)। উদ্দীপকে সালাতকে ইসলামের গুরুত্বপূর্ণ ইবাদত হিসেবে উল্লেখ করা হয়েছে। মূলত সালাতের মাধ্যমে মানুষের মাঝে আল্লাহভীতি ও প্রেম জাগরিত হয়। ফলে সে কোনো প্রকার পাপ কাজে লিপ্ত হতে পারে না। একজন নামাজি কোনো মিথ্যা ও অবৈধ কাজে অংশগ্রহণ করতে গেলে আল্লাহর ভয় তাকে শঙ্কিত করে এবং পাপ থেকে ফিরিয়ে রাখে। তাই সালাত ইসলামি শরিয়তের অত্যন্ত গুরুত্বপূর্ণ ইবাদত। এর মাধ্যমেই মানুষের ইমান ও কুফরের মধ্যে পার্থক্য করা যায়। সালাত মানুষকে আল্লাহর নৈকট্যলাভে সহায়তা করে। এর ফলে ইমান মজবুত ও আত্মা পরিশুদ্ধ হয়। এটি মানুষকে খুব সকালে ঘুম থেকে উঠতে অভ্যস্ত করে তোলে, যা স্বাস্থ্যের জন্য উপকারী। মহান আল্লাহ মুমিনের ওপর দৈনিক পাঁচবার সালাত ফরজ করেছেন। এগুলো হলো- ফজর, যোহর, আসর, মাগরিব ও এশা। রাসুল (স) বলেন, 'যে ব্যক্তি মনোযোগ সহকারে সালাত আদায় করে, কিয়ামতের দিন ঐ সালাত তার জন্য নুর হবে' (তাবারানি)। সালাতের মাধ্যমে বান্দা ও আল্লাহর মধ্যে সম্পর্ক তৈরি হয়। সুতরাং অন্তরে তাকওয়া সৃষ্টি করে পাপ থেকে নিজেদেরকে দূরে রাখার জন্য আমাদের উচিত শরিয়তের বিধান মোতাবেক সঠিকভাবে সালাত আদায় করা।"
        }
      ]
    },
    {
      "number": "11",
      "uddipok": "রিফা একটি নির্দিষ্ট মাসে সুবহি সাদিক থেকে সূর্যাস্ত পর্যন্ত পানাহার ও অন্যান্য কাজ থেকে বিরত থাকে। আড়ালে-আবডালে গিয়েও কোনো কিছু খায় না। তার বন্ধু নিজা বছর শেষে সম্পদের একটি নির্দিষ্ট পরিমাণ অংশ নির্ধারিত ৮টি খাতে খরচ করে ।",
      "tag": "DB, MB, RB, DIN.B 21",
      "sub_questions": [
        {
          "label": "ক",
          "question": " ‘হজ’-এর আক্ষরিক অর্থ কী?",
          "explanation": "'হজ' এর আক্ষরিক অর্থ হলো ইচ্ছা বা সংকল্প করা।"
        },
        {
          "label": "খ",
          "question": "ইমানের নিদর্শন হলো সালাত'- বুঝিয়ে লেখ ।",
          "explanation": "মুসলিম হওয়ার প্রথম ও প্রধান শর্ত হলো ইমান। আর ইমানের নিদর্শন হলো সালাত। যে ব্যক্তি যথাযথভাবে সালাত আদায় করে সেই মুমিন তথা ইমানদার । রাসুল (সা.) বলেছেন, “প্রত্যেক বস্তুরই একটি চিহ্ন (পরিচয়) আছে আর ইমানের বিশেষ পরিচয় তথা নিদর্শন হলো সালাত।” (বুখারি) কোনো মুসলমান দাবিদার লোক ইমানদার কিনা তা জানা যায় সালাত থেকে। সালাত ইমান ও কুফরের মধ্যে পার্থক্য করে দেয়। সালাত ত্যাগকারী ব্যক্তি নিজেকে মুসলিম তথা ইমানদার দাবি করতে পারে না। তাকে যথাযথভাবে সালাত আদায়ের মাধ্যমে ইমানের পরিচয় দিতে হবে । এজন্য বলা হয় ইমানের নিদর্শন হলো সালাত ।"
        },
        {
          "label": "গ",
          "question": "রিফা যে ইবাদাত পালন করে তার পরিচয় ও সামাজিক বর্ণনা কর ।",
          "explanation": "রিফা সাওম পালন করেছে। সামাজিক জীবনে এর গুরুত্ব অপরিসীম। পরিভাষায় সুবহে সাদিক থেকে সূর্যাস্ত পর্যন্ত সকল প্রকার আহার এবং হন্দ্রিয় তৃপ্তি থেকে বিরত থাকাকে সাওম বলে। উদ্দীপকের রিফা যে ইবাদাতের কথা বলা হয়েছে সেটি হলো সাওম। গুরুত্বের পাশাপাশি সামাজিক ক্ষেত্রে অনেক গুরুত্ব সম্পদে নিচে এর সামাজিক প্রভাব আলোচনা করা হলো- সাওম ইত্যাি পালনের কারণে সকাল থেকে সন্ধ্যা অভুক্ত থাকতে হয়। ফলে বিষশালী ক্ষুধাতাদের ক্ষুধার যন্ত্রণা অনুধাবন করতে পারে। গরিবের অনাহরের কষ্ট উপলব্ধি করতে পারে। রোজাদার যাবতীয় 1 বিবাদ, দ্বন্দ্ব-কলহ, কামনা-বাসনা, ক্রোধ-নেশা, মিথ্যা প্রতারণা অালতা থেকে নিজেকে বিরত রাখে এবং একটি আদর্শ সুন্দর জীবন লাভে ধন্য হয়। ফলে সমাজে শান্তি বিরাজ করে। অধিক গতবারের আশায় একে অপরকে ইফতার করায়, সাহরি খাওয়া বেশি বেশি দান সদকাহ করে। এতে সকলের মাঝে ভ্রাতৃত্ববোধ এবং সম্প্রতি সৃষ্টি হয়। সামাজিক বন্ধন সুদৃঢ় হয়। তাই আদর্শ সমাজ ! খ বিশকালে সাওম বা রোজার প্রভাব অপরিসীম। বস্তুত প্রতিবছর দীর্ঘ বুদ একমাস রোজা ব্রত পালনের অনুশীলন ব্যক্তিকে তথা সমাজের এতোকাত মানুষকে সারাজীবনের জন্য চরিত্রবান ও আদর্শবান করে। কোলে। ফলে সমাজের মধ্যস্থিত পাপাচার, অন্যায়, অপরাধ প্রভৃতি ভা গর্হিত কাজসমূহ দূরীভূত হয়ে স্থায়ী ও সুখী সুন্দর পূত-পবিত্র আদর্শ সময় গঠিত হয়। মানুষের উন্নতি ও বিকাশের জন্য উত্তম পরিবেশ প্রয়োজন।"
        },
        {
          "label": "ঘ",
          "question": "নিজার কর্মকাণ্ডে কোন ইবাদাতের পরিচয় ফুটে উঠেছে? দারিদ্র্য বিমোচনে উক্ত ইবাদাতের গুরুত্ব বিশ্লেষণ কর ।",
          "explanation": "নিজার কর্মকাণ্ডে যাকাতের পরিচয় ফুটে উঠেছে। দারিদ্য বিমোচনে যাকাতের গুরুত্ব অপরিসীম। যাকাত একটি কল্যাণকর ইসলামি অর্থব্যবস্থা। যাকাতের মাধ্যমে সমাজে অভাব- অনটন থাকে না এবং অর্থনৈতিক ভারসাম্য ফিরে আসে। সমাজের সকলকে ইসলাম সমমর্যাদা দিয়েছে। যাকাত চালুর মাধ্যমে ধনী- পরবের মধ্যকার অর্থনৈতিক বৈষম্য দূর করে উভয়কে সমপর্যায়ে নিয়ে আসার ব্যবস্থা করে দিয়েছে। “প্রত্যেক মুসলমান পরস্পরের ডাই”— ইসলামের এ ধারণাকে যাকাত আরও সুপ্রতিষ্ঠিত করেছে। যাকাতের সম্পদ প্রদানের মাধ্যমে ধনী ও গরিব শ্রেণির মাঝে একটা ভ্রাতৃত্বের বন্ধন সৃষ্টি হয়। পুঁজিবাদী তথা ধনী ব্যক্তিদের সম্পদের পাহাড় গড়ে তোলার জঘন্য প্রবণতা হ্রাসে যাকাত গুরুত্বপূর্ণ ভূমিকা রাখে। যাকাত ব্যবস্থার ফলে এক ব্যক্তির সম্পদ কুক্ষিগত করে রাখার কোনো সুযোগ থাকে না যাকাত প্রদানের মাধ্যমে বিত্তশালীদের দানশীল মানসিকতার বিকাশ ঘটে। যার ফলে তারা অনেক জনহিতকর কাজে অর্থব্যয়ে উদ্বুদ্ধ হয়ে ওঠে। এছাড়া যাকাত প্রদানের শরিয়ত নির্ধারিত ৮টি খাতের অনেক খাত আছে যা জনকল্যাণমূলক। যাকাতের অর্থের ফলে সমাজে দুঃখী, দরিদ্র, অভাবীদের সংখ্যা হ্রাস পায়। তাদের দারিদ্র্য বিমোচনের ফলে সমাজ ও রাষ্ট্রের মাথাপিছু আয় বৃদ্ধি পায়। ফলে দেশীয় ও বহির্বিশ্বের ক্ষণের দায়ভার থেকে রাষ্ট্র ও জনসাধারণ মুক্তিলাভ করে থাকে। যাকাত প্রদানের মাধ্যমে ধনী-দরিদ্রদের মাঝে সহানুভূতি সৃষ্টি হয়। পরিবরা তাতে গভীরভাবে কৃতজ্ঞ হয় । অতএব উপরিউক্ত আলোচনার আলোকে আমরা বলতে পারি যে, যাকাত একটি কল্যাণকর অর্থব্যবস্থা। যাকাত ধনী ও গরিবের মাঝে সম্প্রীতির বন্ধন সুদৃঢ় করে অর্থনৈতিক কার্যক্রম তৃণমূলে সম্প্রসারিত করে নতুন কর্মসংস্থান সৃষ্টি করে এবং মজবুত অর্থনীতি গড়ে তোলে। পরপর কল যায়, দারিদ্র্য বিমোচনে যাকাতের গুরত্ব অপরিসীম।"
        }
      ]
    }
  ]
}