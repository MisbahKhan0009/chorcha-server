{
  "title": "বরিশাল সরকারি কলেজ ২০২৫",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "আল্লাহ তাদের অন্তরসমূহে এবং শ্রবণশক্তির ওপর মোহর মেরে দিয়েছেন এবং তাদের চোখের সামনে টেনে দিয়েছেন পর্দা, আর তাদের জন্য রয়েছে কঠোর শাস্তি।",
      "tag": "BGC 25",
      "sub_questions": [
        {
          "label": "ক",
          "question": "السُّفَهَاءُ (আসসুফাহা)-এর অর্থ লেখ ।",
          "explanation": "السُّفَهَاءُ (আসসুফাহা)-এর অর্থ নির্বোধগণ ।"
        },
        {
          "label": "খ",
          "question": " তারা বধির, বোবা ও অন্ধ' – ব্যাখ্যা লেখ ।",
          "explanation": "প্রশ্নোক্ত বাক্যে মুনাফিকদেরকে বধির, বোবা ও অন্ধ বলে বর্ণনা করা হয়েছে। মুনাফিকরা ইসলামের দুর্দিনে নীরবতা অবলম্বন করে, আর সুদিনে নিজেদের স্বার্থ হাসিলে তৎপর হয়। তারা তাদের হীন   চরিত্রের কারণে বধির, বোবা ও অন্ধের ন্যায় সত্য শোনার, সত্য বলার, সত্য দেখার এবং সত্যের দিকে আসার শক্তি হারিয়ে ফেলেছে। তারা অবিশ্বাস ও সন্দেহের আবর্তে সদা ঘুরপাক খায়। মুনাফিকরা সত্যের পথে ইসলামের পথে প্রত্যাবর্তন করবে না। তারা সবসময় ঐশী আলোয় আলোকিত ইসলামের পথ থেকে দূরে সরে গিয়ে অন্ধকারেই নিমগ্ন থাকতে চায়। তাই তাদের সম্পর্কে আল্লাহ বলেছেন- صمٌّ بُكْمٌ عُمْيٌ فَهُمْ لَا يَرْجِعُوْنَ  অর্থ : “তারা বধির, বোবা ও অন্ধ। সুতরাং তারা কিছুতেই ফিরে আসবে না।” (সূরা বাকারা : ১৮) আর এদের জন্য রয়েছে জাহান্নামের নিম্নতম স্থান।"
        },
        {
          "label": "গ",
          "question": "বর্ণিত আয়াতে কাদের কথা বলা হয়েছে? তাদের কর্মকাণ্ড উদ্দীপকের আলোকে ব্যাখ্যা করো ।",
          "explanation": "উদ্দীপকে বর্ণিত আয়াতে মুনাফিকদের কথা বলা হয়েছে। মুনাফিক হলো ওই প্রকৃতির লোক যারা মৌখিকভাবে ইমানের ঘোষণা দেয় এবং নামাজ, রোজাও পালন করে কিন্তু অন্তরে কুফরি পোষণ করে। এরা ইসলাম ও মুসলমানদের জন্য চরম ক্ষতিকর। উদ্দীপকে বর্ণিত আয়াতে মহান আল্লাহ মূলত আব্দুল্লাহ ইবনে উবাই ও তার সঙ্গী-সাথিদের ইঙ্গিত করেছেন। এদের কর্মকাণ্ড হলো এরা মুখে ইমানের কথা বলত কিন্তু প্রকৃতপক্ষে এরা ছিল ইমানের দাবিতে 'মিথ্যাবাদী। এরা এভাবে মুমিনদেরকে ধোকা দিতে চেষ্টা করত। এরা নিজেদের স্বার্থ সিদ্ধির জন্য মানুষের মধ্যে মনোমালিন্য সৃষ্টি করত। সমাজে নিজের আধিপত্য ধরে রাখতে প্রয়োজনে নানানভাবে ফেতনা ফ্যাসাদ সৃষ্টির চেষ্টা করত। এ সম্পর্কে আল্লাহ বলেছেন— الا إِنَّهُمْ هُمُ الْمُفْسِدُونَ অর্থাৎ “নিশ্চয়ই এরা (সমাজে) ফিতনা সৃষ্টিকারী।” এই মুনাফিকরা মুমিনদের নিয়ে ঠাট্টা বিদ্রুপ করত। এরা ইসলাম ও মুসলমানদের ক্ষতি করার জন্য গোপনে কাফিরদের সাথে যোগাযোগ রাখত। এ ব্যাপারে আল্লাহ জানিয়েছেন অর্থ: “মুনাফিকরা যখন (গোপন ষড়যন্ত্রের উদ্দেশ্যে) কাফিরদের সাথে মিলিত হয়, তখন তারা বলে, আমরা তো তোমাদের সাথেই আছি।” (সূরা বাকারা : ১৪) এভাবে আব্দুল্লাহ ইবনে উবাই ও তার সঙ্গীরা সারাজীবন ইসলাম ও মুসলমানদের সাথে হটকারিতা করে গেছে।"
        },
        {
          "label": "ঘ",
          "question": "উদ্দীপকে বর্ণিত আয়াতটির সামাজিক প্রেক্ষাপট বিশ্লেষণ করো।",
          "explanation": "বর্তমান সামাজিক প্রেক্ষাপটে উদ্দীপকে বর্ণিত আয়াতটির প্রতিফলন এখনও লক্ষ করা যায় । মুনাফিকরা চিরকালেই ইসলাম ও মুসলমানদের শত্রু। এহেন চরিত্রের লোক পূর্বেও ছিল এখনও আছে এবং ভবিষ্যতেও থাকবে। মহান আল্লাহ পবিত্র কুরআনে বলেছেন— أُولَئِكَ الَّذِينَ اشْتَرَوُا الضَّلَلَةَ بِالْهُدَى অর্থাৎ “তারা সে সকল লোক, যারা হিদায়েতের বিনিময়ে ভ্রষ্টতা ক্রয় করেছে।” (সূরা বাকারা : ১৬) অর্থাৎ মুনাফিকরা ইচ্ছাকৃতভাবে 'হেদায়েতকে প্রত্যাখ্যান করেছে। বর্তমানেও সমাজে মুনাফিক শ্রেণির লোকেরা তাদের দুনিয়াবি স্বার্থ হাসিলের জন্য সত্যকে প্রত্যাখ্যান করে। নানারকম অপকর্ম করে বেড়ায়। সমাজে মানুষে মানুষে হিংসা বিদ্বেষ ছড়ায়। মানুষের মধ্যকার সৌহার্দ্য সম্প্রীতি নষ্ট করে। এর সমাজে দাঙ্গা-হাঙ্গামা সৃষ্টি করে। মুনাফিকরা মনেই করে না যে, তারা বিশৃঙ্খলা ও বিপর্যয় সৃষ্টিকারী। তারা নিজেদের শান্তি-শৃঙ্খলা ও সুসম্পর্ক সংরক্ষেণর 'দূত' মনে করে এবং বিষয়ে নিজেদের নির্দোষ দাবি করে। এ ব্যাপারে আল্লাহ বলেছেন-- وَإِذَا قِيلَ لَهُمْ لَا تُفْسِدُوا فِي الْأَرْضِ قَالُوا إِنَّمَا نَحْنُ مُصْلِحُونَ যখন তাদের বলা হয় যে, পৃথিবীর বুকে দাঙ্গা-হাঙ্গামা সৃষ্টি করো না, তখন তারা বলে আমরা তে মীমাংসার পথ অবলম্বনকারী।” (সূরা বাকারা : ১১) তারা ইসলাম ও মুসলমানদের ক্ষতি করার চেষ্টা করে। এজন্য তারা গোপনে কাফিরদের সাথে যোগাযোগ রাখে। তারা সত্যকে শুনতে চায় না, বুঝতে চায় না এমনকি সত্যকে বুঝার চেষ্টাও করে না। তাদের এহেন কর্মকাণ্ডের জন্য মহান আল্লাহ তাদের জন্য রেখেছেন জাহান্নামের ভয়াবহ শাস্তি ।"
        }
      ]
    },
    {
      "number": "2",
      "uddipok": "“আমি আমার বান্দার প্রতি যা অবতীর্ণ করেছি তাতে যদি তোমাদের কোনো সন্দেহ থাকে, তাহলে এর মতো একটি সূরা রচনা করে নিয়ে এসো।” তিনি বললেন, “নিশ্চয়ই আমি যা জানি, তোমরা তা জান না।”",
      "tag": "BGC 25",
      "sub_questions": [
        {
          "label": "ক",
          "question": "'কুরআন' অর্থ কী?",
          "explanation": "কুরআন আরবি শব্দ। এর অর্থ পঠিত, একত্র করা, আবৃত্তি করা, অধ্যয়ন করা প্রভৃতি ।"
        },
        {
          "label": "খ",
          "question": "“এটা সেই কিতাব যাতে কোনো সন্দেহ নেই।”- ব্যাখ্যা কর।",
          "explanation": "ذلِكَ الْكِتَبُ لَا رَيْبَ فِيهِ . অর্থ এটি সেই কিতাব যাতে কোনো সন্দেহ সংশয় নেই । আয়াতটি সূরা বাকারার ২নং আয়াত। এ আয়াতে পবিত্র কুরআন আল্লাহর কালাম হওয়ার ঘোষণা দেওয়া হয়েছে। কুরআন নাযিল করা হলে মক্কায় কাফিররা একে রাসুল (সা.)-এর মনগড়া বাণী বা পূর্বেকার কিচ্ছাকাহিনি বলে তুচ্ছতাচ্ছিল্য করত। তাদের সেসব ভ্রান্ত ধারণা ও বক্তব্যকে প্রত্যাখ্যান করে এ আয়াত দ্বারা এটাই বলা হয়েছে, এটি প্রকৃতপক্ষেই আল্লাহর কিতাব। এটি লাওহে মাহফুজে সুরক্ষিত রয়েছে। সেখান থেকে বায়তুল ইজ্জাতে লাইলাতুল কাদরে অবতীর্ণ করা হয়। সেখান থেকে ধীরে ধীরে জিব্রাইল (আ.)- এর মাধ্যমে মহানবি (সা.)-এর নিকট নাযিল করা হয়। এ ব্যাপারে কোনো প্রকার সন্দেহ সংশয়ের অবকাশ নেই।"
        },
        {
          "label": "গ",
          "question": "দ্বিতীয় বাক্যের অন্তর্নিহিত তাৎপর্য বর্ণনা কর ।",
          "explanation": "মহান আল্লাহর বাণী নিশ্চয়ই আমি যা জানি, তোমরা তা জান না। এ আয়াতে মহান আল্লাহর অন্তহীন জ্ঞানের কথা বলা হয়েছে। অর্থাৎ অতীত, বর্তমান ও ভবিষ্যতের সবকিছুই আল্লাহ তায়ালা বিস্তারিতভাবে জানেন। আল্লাহ তায়ালা সূরা বাকারার ৩০নং আয়াতে মানুষ সৃষ্টির 1 প্রথম প্রস্তাবনা সম্পর্কে আলোচনা করেছেন। এবং তাঁর অন্তহীন জ্ঞানের কথা বর্ণনা করে বলেন, “নিশ্চয়ই আমি যা জানি, তোমরা তা জান না।\" আল্লাহ তায়ালা মানব সৃষ্টির পূর্বে জিন সৃষ্টি করলেন, কিন্তু এরা পৃথিবীতে অপরাধ ও আল্লাহদ্রোহিতার চরমরূপ প্রকাশ করে। সর্বশেষ আল্লাহ পৃথিবীতে তার খলিফা হিসেবে মানুষ তৈরি করতে চান। মানুষ সৃষ্টির এ নিগূঢ় রহস্য সম্পর্কে ফেরেশতাদের কোনো ধারণা ছিল না। পূর্ববর্তী জিন জাতির কথা মনে রেখে স্বভাবতই তারা অত্যন্ত বিনয়ের সাথে জানতে চান, ‘পৃথিবীতে কি আপনি এমন কাউকে তৈরি করবেন যারা সেখানে বিশৃঙ্খলা সৃষ্টি করবে এবং সেখানে রক্তপাত করবে? অথচ আমরাইতো আপনার প্রশংসাসহকারে তাসবিহ পাঠ করছি এবং আপনার পবিত্রতা বর্ণনা করছি।' আল্লাহ তায়ালার মানুষ সৃষ্টির উদ্দেশ্য কেবল তাসবিহ তাহলিলই পাঠ ছিল না বরং তিনি তাঁর খলিফা হিসেবে মানুষকে ভালো ও মন্দ করার বিপুল ক্ষমতা দিয়ে পৃথিবীতে পাঠাবেন। তাদের অসীম নিয়ামতে ধন্য করে পরীক্ষা করবেন কে চলে হিদায়েতের পথে আর কে চলে না । পরে তার ওপর ভিত্তি করে দেবেন শাস্তি বা পুরস্কার। আল্লাহর এ পরিকল্পনা সম্পর্কে ফেরেশতাদের কোনো জ্ঞানই নেই। অথচ আল্লাহ তায়ালা এর সূচনা থেকে সর্বশেষ পরিণতি সম্পর্কে বিস্তারিত ও পুঙ্খানুপুঙ্খ জ্ঞান রাখেন । মানব সৃষ্টির ব্যাপারে ফেরেশতাদের আপত্তির জবাবে আল্লাহ তায়ালা বলেন, “নিশ্চয়ই আমি যা জানি, তোমরা তা জান না।”"
        },
        {
          "label": "ঘ",
          "question": "উদ্দীপকে কোন বিষয়ের চ্যালেঞ্জ করা হয়েছে? কারও পক্ষে এই চ্যালেঞ্জ গ্রহণ করা সম্ভব কিনা? ব্যাখ্যা কর।",
          "explanation": "উদ্দীপকের এ আয়াতে আল্লাহ তায়ালা কুরআন মাজিদের সত্যতার প্রশ্নে সব দেশের সব কালের কাফিরদের কাছে চিরস্থায়ী চ্যালেঞ্জ ঘোষণা করেছেন। কারো পক্ষে এই চ্যালেঞ্চ গ্রহণ করা সম্ভব নয়। উদ্দীপকের আয়াত দ্বারা আল্লাহ তায়ালা সর্বকালের মানুষের প্রতি কুরআন নিয়ে এ চ্যালেঞ্জ ছুড়ে দিয়েছেন যে, এটি কোনো মানুষের রচনা নয়। বরং এটি মহান প্রতিপালক আল্লাহ তায়ালার পক্ষ থেকে মহানবি (সা.)-এর প্রতি অবতীর্ণ করা হয়েছে। আর এ কিতাবের একটি আয়াতের সমকক্ষ অন্য একটি আয়াত কারও পক্ষে রচনা করা সম্ভব নয়। মূলত কাফির, মুশরিক, ইহুদি এমনকি মুনাফিকরাও মহানবি (সা.)-এর রিসালাত ও কুরআন মাজিদ নিয়ে সন্দেহ পোষণ করত এবং সংশয় সৃষ্টির অপচেষ্টা চালাত। তারা বলত কুরআন মাজিদ আল্লাহর বাণী নয় বরং মুহাম্মদ (সা.)-এর নিজের রচিত। তাই আল্লাহ তাদের ভ্রান্ত মত ও সন্দেহ খণ্ডনের জন্য, আল-কুরআন যে আল্লাহর বাণী এবং এটি রাসুল (সা.)-এর অদ্বিতীয় মুজিযা তা প্রকাশার্থে আল্লাহ তায়ালা وان کنتم في ريب مما .... الخ আয়াতটি অবতীর্ণ করেন । আল্লাহ তায়ালা তাই সকল ভ্রান্ত বিশ্ববাসীদের উদ্দেশ্য করে চ্যালেঞ্জ ছুড়ে দিয়ে বললেন, “আমি আমার বান্দার প্রতি যা অবতীর্ণ করেছি তা সম্পর্কে যদি তোমাদের কোনো সন্দেহ থাকে, তাহলে এর মতো একটি সূরা রচনা করে নিয়ে এসো। আর তোমাদের সেসব সাহায্যকারীকেও আহ্বান কর এক আল্লাহকে ছাড়া, যদি তোমরা তোমাদের দাবিতে সত্যবাদী হয়ে থাক। আর যদি তা না পার, অবশ্যই তা তোমরা কখনো পারবে না, তাহলে সে দোযখের আগুনকে ভয় কর (এবং তা থেকে রক্ষা পাওয়ার চেষ্টা কর), যার ইন্ধন হবে মানুষ ও পাথর, যা প্রস্তুত করা হয়েছে কাফেরদের জন্য।” (সূরা বাকারা : ২৩-২৪) আজ পর্যন্ত পবিত্র কুরআনের এ চ্যালেঞ্জের জবাব দেওয়া কারও পক্ষেই সম্ভব হয়নি এবং হবেও না।"
        }
      ]
    },
    {
      "number": "3",
      "uddipok": "অধ্যাপক আফজাল হোসেন শ্রেণিকক্ষে ছোট্ট একটি হাদিস নিয়ে আলোচনা করলেন। “লা ইউমিনু আহাদুকুম হাত্তা আকুনা আহাব্বা ইলাইহি মিন ওলিদিহি ওঅলাদিহি অন্নাসি আজমাঈন।”",
      "tag": "BGC 25",
      "sub_questions": [
        {
          "label": "ক",
          "question": "ইমানের সর্বোত্তম শাখা কোনটি?",
          "explanation": "ইমানের সর্বোত্তম শাখা হলো لَا إِلهَ إِلَّا اللهُ   (লা ইলাহা ইল্লাল্লাহ) একথা বলা ।"
        },
        {
          "label": "খ",
          "question": "“সত্যবাদিতা মানুষকে জান্নাতের দিকে নিয়ে যায়। ব্যাখ্যা কর।. ",
          "explanation": "প্রশ্নোক্ত বাক্যটি একটি হাদিসের অংশ। এর ব্যাখ্যা হলো- সত্যবাদিতা আলোকস্বরূপ, যা মানুষকে সৎপথে পরিচালিত করে এবং তাকে সততা ও পুণ্যের দিকে ধাবিত করে। আর নিশ্চয়ই পুণ্য জান্নাতে দিকে পরিচালিত করে। ফলে সে পার্থিব জগতে সুখ-শান্তিতে জীবনযাপন করে এবং পরকালে জান্নাতের অধিবাসী হয়। এভাবে সত্যবাদিতা মানুষকে জান্নাতের দিকে নিয়ে যায়।"
        },
        {
          "label": "গ",
          "question": "উদ্দীপকের হাদিসটিতে কোন বিষয়ের প্রতি গুরুত্বারোপ করা হয়েছে?",
          "explanation": "উদ্দীপকে বর্ণিত হাদিসটিতে রাসুলুল্লাহ (সা.)-এর প্রতি সর্বাধিক ভালোবাসা প্রদর্শনের ওপর গুরুত্বারোপ করা হয়েছে। ইসলামের সাতটি মৌলিক বিষয়ের মধ্যে অন্যতম একটি হচ্ছে নবি- রাসুলদের প্রতি বিশ্বাস স্থাপন করা। আর সর্বশেষ নবি ও রাসুল হলেন হযরত মুহাম্মদ (সা.)। তাই একজন মুমিনকে পূর্ণাঙ্গ মুমিন হতে হলে তাঁকে সর্বাধিক ভালোবাসতে হবে। উদ্দীপকে বর্ণিত হাদিসে বলা হয়েছে, যে পর্যন্ত কোনো ব্যক্তির নিকট পিতামাতা, সন্তানসন্তুতি এমনকি সমগ্র মানবজাতি থেকে আল্লাহর রাসুল (সা.) অধিক প্রিয় না হতে পারবে সেই পর্যন্ত সে ব্যক্তি প্রকৃত ইমানদার হতে পারবে না। কেননা বিশ্বাস কেবল মাত্র মনে থাকলেই চলবে না; বরং তার প্রতিটি কাজ-কর্মে, প্রতিটি কথায় প্রমাণ করতে  হবে যে, তার নিকট রাসুলুল্লাহ (সা.)-ই ছিলেন সেই যাবতীয় গুণের সর্বোত্তম আদর্শ। আর তাতে পিতামাতা, সন্তান-সন্তুতি, স্বামী-স্ত্রী বা কোনো মূল্যবান পার্থিব সম্পদও বিসর্জন দেওয়া হোক না কেন। এভাবে রাসুলুল্লাহ (সা.)-এর প্রতি সর্বাধিক ভালোবাসা না থাকলে সে নিজেকে পূর্ণ ইমানদার হিসেবে গড়ে তুলতে পারবে না। তাই বলা যায়, উদ্দীপকে বর্ণিত হাদিসে রাসুলুল্লাহ (সা.)-এর প্রতি সর্বাধিক ভালোবাসার ওপর গুরুত্বারোপ করা হয়েছে।"
        },
        {
          "label": "ঘ",
          "question": "হাদিসটির তাৎপর্য বিশ্লেষণ কর।",
          "explanation": "উদ্দীপকে বর্ণিত হাদিসটির তাৎপর্য হলো জীবনের প্রতিটি ক্ষেত্রে রাসুলুল্লাহ (সা.)-এর আদর্শকে সর্বাধিক প্রাধান্য দেওয়া। যে ব্যক্তি রাসুলুল্লাহ (সা.)-এর বিধিবিধান মেনে চলে, সে মূলত মহান আল্লাহরই বিধিবিধান মেনে চলে। অতএব, রাসুলুল্লাহ (সা.)-এর আদর্শ অনুসরণ না করলে আল্লাহকে পাওয়া অসম্ভব। উদ্দীপকে রাসুলুল্লাহ্ (সা.) কে সর্বাধিক ভালোবাসার প্রতি গুরুত্বারোপ করে একটি হাদিস বর্ণিত হয়েছে। হাদিসটির তাৎপর্য হলো পৃথিবীর সকল কিছুর চেয়ে রাসুলুল্লাহ (সা.)-এর প্রতি সর্বাধিক ভালোবাসা অন্তরে পোষণ করতে হবে। জীবনের প্রতিটি ক্ষেত্রে তাঁর আদর্শকে বাস্তবায়ন করতে হবে। রাসুলুল্লাহ (সা.)-এর আদর্শকে নিজের মধ্যে এবং সমাজে বাস্তবায়ন করতে গেলে যদি পিতা-মাতা, সন্তান-সন্তুতি বা অন্য কোনো কিছু অন্তরায় হয়ে দাঁড়ায় তাহলে, পিতা-মাতাসহ সকল কিছুকে বর্জন করতে হবে। তবুও রাসুল (সা.)-এর আদর্শের ব্যাপারে এক চুলও ছাড় দেওয়া যাবে না। মানুষের চূড়ান্ত সফলতা হলো কিয়ামতের দিন বিনা হিসাবে জান্নাত লাভ করা,। আর পৃথিবীর কোনো মানুষ রাসুলুল্লাহ (সা.)-এর শাফায়াত ছাড়া জান্নাতে যেতে পারবে না। এজন্য প্রয়োজন রাসুল (সা.)-কে সবচেয়ে বেশি ভালোবেসে তাঁর আদর্শকে সর্বক্ষেত্রে ধারণ করা । পরিশেষে বলা যায়, দুনিয়াতে খাঁটি ইমানদার হয়ে আখিরাতে চিরস্থায়ী জান্নাত পেতে হলে রাসুল (সা.)-এর আদর্শকে ধারণ ও বাস্তবায়নের বিকল্প নেই। আর এর জন্য প্রয়োজন তাঁর প্রতি সর্বাধিক ভালোবাসা অন্তরে পোষণ করা।"
        }
      ]
    },
    {
      "number": "4",
      "uddipok": "ভর দুপুর। রাশেদ সাহেব অফিসে বসে পরিবারের কথা ভাবছিলেন দশ সদদ্যের সংসার। আয় যা করেন কোনোমতে মাস চলে। দুশ্চিন্তা মেয়ের বিবাহ নিয়ে। এমন সময় স্থানীয় বহু জমিজমার এক মালিক জমির খাজনা দিতে আসলেন। কাগজপত্রে বেশকিছু অসুবিধা থাকায় লোকটি পঞ্চাশ হাজার টাকার খাজনা দেওয়ার জন্য বিশ হাজার টাকা অতিরিক্ত দিতে চাইলেন। রাশেদ সাহেব বিনয়ের সাথে তা নিতে অস্বীকার করলেন। বললেন, এ কাজ আমার দায়িত্ব। আপনি বৈধ কাগজে নিয়ে আসুন, আমি দাখিলা কেটে দিব। আমার কাজের বিনিময়ে সরকার যে বেতন দিচ্ছে তাতেই আমি খুশি। সাথি তার বান্ধবী লিজার সাথে দেখা হলে খুব লজ্জাজনক ভাষায় কথা বলল। । অন্য আরেক বান্ধবীর সাথেও অনুরূপ আচরণ প্রকাশ করে। একারণে বান্ধবীরা সাথীকে এড়িয়ে চলতে শুরু করেছে। ফলে ধীরে ধীরে সাথি একা হয়ে পড়েছে । এতে সে মোটেও বিচলিত নয় ।",
      "tag": "BGC 25",
      "sub_questions": [
        {
          "label": "ক",
          "question": "কোন হাত উত্তম?",
          "explanation": "উপরের হাত তথা দাতা বা দানকারীর হাত উত্তম।"
        },
        {
          "label": "খ",
          "question": "বন্ধুই বন্ধুর পরিচয়- ব্যাখ্যা কর ।",
          "explanation": "মানুষ সাধারণত বন্ধুর প্রভাবে প্রভাবিত হয়, জীবনযাত্রায় পরিবর্তন আসে। খুব ঘনিষ্ঠ দুজন বন্ধুর আচার-আচরণ, চলাফেরার, আমল-আখলাকে তেমন কোনো পার্থক্য পরিলক্ষিত হয় না। এজন্য এক বন্ধুর স্বভাব চরিত্র দেখে অন্য বন্ধু সম্পর্কে ধারণা লাভ করা যায়। তাই বলা হয় বন্ধুই বন্ধুর পরিচয়। এজন্য বন্ধু নির্বাচনের ক্ষেত্রে অত্যন্ত সতর্কতা ও সাবধানতা অবলম্বন করতে হবে ।"
        },
        {
          "label": "গ",
          "question": "রাশেদ সাহেবের উপার্জন কীরূপ? হাদিসের আলোকে ব্যাখ্যা কর ।",
          "explanation": "রাশেদ সাহেবের উপার্জন হালাল বা বৈধ । মানুষের প্রথম ফরজ কাজ হচ্ছে ইমান আনা। ইমান পোষণের আগে ইসলামের কোনো কোনো বিধান পালন করা মানুষের জন্য ফরজ নয়। ইমান এনে মুমিন হওয়ার পর ব্যক্তির ওপর ইসলামের বিভিন্ন হুকুম মানা ফরজ হয় । সালাত, জাকাত, সাওম, হজ প্রভৃতি হচ্ছে উল্লেখযোগ্য ফরজ ইবাদাত। এ ইবাদাতগুলো কবুল হওয়া বা না হওয়া নির্ভর করে ব্যক্তির উপার্জনের ধরনের ওপর। ব্যক্তির উপার্জন যদি হালাল হয়, তাহলে তার ইবাদাত কবুলযোগ্য হবে। অবৈধ উপার্জনকারীর ইবাদাত কবুল হয় না । যেজন্য হালাল উপার্জন করা অন্যান্য ফরজের মতো শুধু ফরজ মাত্র নয়, বরং এটি ফরজের চেয়েও বেশি কিছু। আল্লাহ্ তায়ালা মানুষকে কেবল হালাল জীবিকা গ্রহণেরই নির্দেশ দিয়েছেন । তিনি বলেন, ‘তোমরা উত্তম ও পবিত্র বস্তু আহার কর, যা আমি তোমাদের জীবিকারূপে দিয়েছি' (সুরা আল-বাকারা : ১৭২)। হালাল রিজিক অন্বেষণ করা জিহাদে নিয়োজিত থাকার মতো। মহানবি (স) বলেন, 'যে ব্যক্তি হালাল উপার্জন দিয়ে তার পরিবার প্রতিপালনের চেষ্টায় থাকে, সে আল্লাহর পথে মুজাহিদের মতো।' (ইবনে মাজাহ) ইবাদাত কবুলের মাপকাঠি হিসেবে হালাল উপার্জন অত্যন্ত গুরুত্বপূর্ণ ফরজ। প্রদত্ত উদ্দীপকের রাশেদ সাহেবের হারাম গ্রহণের সুযোগ থাকা সত্ত্বেও তিনি হালাল উপার্জনকে বেছে নিয়েছেন। আমাদেরও উচিত রাশেদ সাহেবকে অনুসরণ করা।"
        },
        {
          "label": "ঘ",
          "question": "সাথির আচরণের পরিণতি বিশ্লেষণ কর ।",
          "explanation": "উদ্দীপকের সাথির আচরণের প্রভাব অত্যন্ত ভয়াবহ । কেননা মহানবি (সা.) ইরশাদ করেন— إِنَّ شَرَ النَّاسِ مَنْ تَرَكَهُ النَّاسُ اتَّقَاءَ فَحَشِهِ অর্থাৎ নিশ্চয় “মানুষের মধ্যে সেই ব্যক্তিই নিকৃষ্ট, যার অশ্লীলতার ভয়ে মানুষ তাকে পরিত্যাগ করে । এ হাদিসটির সাথে উদ্দীপকের সাথির চরিত্রের সাদৃশ্য রয়েছে। কারণ সাথি নির্লজ্জ কথাবার্তা বললে অনেক মেয়ে তাকে এড়িয়ে চলে এমনকি তার বান্ধবী লিজা তাকে পছন্দ করে না। তাই সাথির অশ্লীলতার জন্য অন্যরা তাকে পরিত্যাগ করছে। সেহেতু হাদিসের বক্তব্য সাথির চরিত্রের সাথে মিলে যায় । অশ্লীলতা নির্লজ্জ কথাবার্তার পরিণতি অত্যন্ত ভয়াবহ । এ সম্পর্কে আল্লাহ বলেন, “যারা অশ্লীলতার প্রসার কামনা করে, তাদের জন্য দুনিয়া ও আখিরাতে মর্মন্তুদ শাস্তি বিদ্যমান”। (সূরা আন-নূর : ১৯) এজন্য আল্লাহ তায়ালা আমাদেরকে অশ্লীলতা থেকে দূরে থাকতে বলেছেন । আল্লাহ বলেন, “তোমরা কোনো অশ্লীলতার নিকটবর্তী হইও না, চাই তা গোপন হোক বা প্রকাশ্যই হোক।” নির্লজ্জতা সমাজের এক ভয়ানক ব্যাধি। সামাজিক সমস্যা সৃষ্টির মৌলিক উৎস এ অশ্লীলতা। অশ্লীলতার আদি ও জীবন্ত উৎস নির্লজ্জতা। লজ্জা মানুষের চরিত্রের ভূষণ। মানুষ যদি তার লজ্জা হারিয়ে ফেলে, তবে সে যেখানে খুশি সেখানেই যেতে পারে। যা খুশি তাই করতে পারে। এ নির্লজ্জ চরিত্রের লোকেরা সমাজে অশ্লীলতা ছড়িয়ে দিয়ে সমাজকে কলুষিত করে তোলে। এজন্য অশ্লীল কাজ সম্পাদনকারীকে কেউ পছন্দ করে না। সবাই তাকে ঘৃণা করে। তাকে নিকৃষ্ট মানুষ বলে ধারণা করে। কেউ তার সংস্পর্শে আসতে চায় না ৷ মোটকথা অশ্লীলতা মানুষের অন্তরকে কলুষিত করে দেয় এবং ব্যক্তিত্ব ও মানমর্যাদা বিনষ্ট করে দেয়। তাই মুসলমান হিসেবে সাথির উচিত যাবতীয় অশ্লীলতা ও বেহায়াপনা হতে দূরে থাকা ।"
        }
      ]
    },
    {
      "number": "5",
      "uddipok": "শরিফ স্যারের নিকট শিক্ষার্থীরা ইজমা সম্পর্কে জানতে চায়। শরিফ স্যার তাদেরকে ইজমা সম্পর্কে সুষ্পষ্ট ধারণা দেন। তিনি বলেন, ইজমার বিভিন্ন প্রকারের হয়ে থাকে। শক্তিমত্তা, দুর্বলতা, দৃঢ়তা এবং প্রত্যয় ও সংশয়ের বিচারে এর শ্রেণিবিন্যাস করা হয়। এর মধ্যে উল্লেখযোগ্য হলো-সকল সাহাবির ইজমা ও নিরবতামূলক ইজমা।",
      "tag": "BGC 25",
      "sub_questions": [
        {
          "label": "ক",
          "question": "",
          "explanation": "ইসলামি শরিয়তের পরিভাষায় ইজমা হচ্ছে ইসলামি চিন্তাবিদদের ওইসব সিদ্ধান্ত, যেসব বিষয় কুরআন ও সুন্নাহর আলোকে তারা ঐকমত্য পোষণ করেছেন।"
        },
        {
          "label": "খ",
          "question": "",
          "explanation": "ইসলামি আইনশাস্ত্র প্রণয়নের উৎসগুলোর মধ্যে তৃতীয় স্থানে অবস্থান করছে ইজমা। ইজমা শব্দের অর্থ 'একমত হওয়া'। যদি কোনো সমস্যার সমাধান কুরআন ও সুন্নাহর মধ্যে পাওয়া না যায়, তাহলে তার সমাধানের জন্য সমসাময়িক কালের প্রধান আলিম ও আইনজ্ঞ ব্যক্তিরা সম্মিলিতভাবে একটি একক, সিদ্ধান্তে পৌঁছতে পারলে তাকে ইজমা বলে। ইজমার সাহায্যে আইন-প্রণয়নে রাসুল (স)-এর সমর্থন রয়েছে। মহানবি (স) বলেন, \"উদ্ভূত সমস্যার জন্য তোমরা কুরআনের সাহায্য গ্রহণ কর। কুরআনে তার সমাধান না পেলে তোমরা নবির হাদিসে অনুসন্ধান করে দেখ। সেখানেউ যদি তোমাদের সমস্যার সমাধান না মিলে, তবে তোমরা সকলে মিলে কুরআন ও হাদিসের আলোকে একটি সর্বসম্মত সিদ্ধান্তে পৌঁছাও।” ইজমার মাধ্যমে প্রণীত আইনগুলো আধুনিক সুন্নি আইনজ্ঞদের মতে, স্থান-কাল ও অবস্থার পরিপ্রেক্ষিতে পরিবর্তিত হতে পারে। তাঁদের মতে, যেকোনো স্থানের এবং যেকোনো সময়ের মুসলিম আইনবিদদের ঐকমত্যই ইজমা।"
        },
        {
          "label": "গ",
          "question": "",
          "explanation": "উদ্দীপকে বর্ণিত ইজমাছয় হলো- ১. সকল সাহাবির ইজমা ও ২. নীরবতামূলক ইজমা। এ দু'ধরনের ইজমার মধ্যে সুস্পস্ট পার্থক্য বিদ্যমান। সকল সাহবির ইজমা বলতে বোঝায় সকল সাহাবির ঐকমত্য দ্বারা যে ইজমা সংঘটিত হয়। এ প্রকারের ইজমা প্রথম সারির ইজমা ও সর্বাধিক শক্তিশালী। এর স্বরূপ' হলো কোনো বিষয়ে সাহাবিগণ সকলেই মিলে বলেছেন- أنا على অর্থাৎ \"আমরা এ বিষয়ে একমত হলাম।\" যেমন: হযরত আবু বকর (রা)-এর খিলাফতের ব্যাপারটি এজাতীয় ইজমার আওতাধীন। সাহাবিদের ইজমা দলিলরূপে স্বীকার করে নেওয়ার জন্য স্বয়ং কুরআনেও সুষ্পষ্ট আভাস রয়েছে। অন্যদিকে, ام شوق( )ইজমায়ে সুকৃতি) এর অর্থ হলো নীরবতামূলক ইজমা। এর পারিভাষিক সংজ্ঞায় আল্লামা মোল্লাজিউন (র) বলেন, \"যে ইজমার মধ্যে অধিকাংশ সাহাবি সম্মতিসূচক মন্তব্য করেছেন বা সম্মিলিতভাবে কাজটি করেছেন এবং কিছু সংখ্যক সাহাবি সে বিষয়ে নীরব ছিলেন, এমনকি চিন্তাভাবনা করার সময়কাল অথবা আলোচনার মজলিস অতিবাহিত হয়ে যাওয়ার পরও প্রতিবাদ করেননি, একেই নীরবতামূলক ইজমা বলে।\" এর স্বরূপ হলো অধিকাংশের সিদ্ধান্তের ওপর কিছুসংখ্যক সাহাবি নীরবতা পালন করে একতাবদ্ধ হন। অর্থাৎ সেক্ষেত্রে কতিপয় সাহাবিদের নিরবতা সত্ত্বেও তাদের পক্ষ থেকে কোনো প্রকার মতপার্থক্য প্রকাশ পায় না। যেমন হযরত আবু বকর (রা)-এর সময়ে যাকাত অস্বীকারকারীদের হত্যার ব্যাপারে অধিকাংশ সাহাবি ঐকমত্য পোষণ করেছেন, তবে কেউ কেউ নীরব ছিলেন। তাই বলা যায়, সকল সাহাবির ইজমা ও নিরবতামূলক ইজমার গঠনগত ও হুকুমগত পার্থক্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকের বিষয়টি হলো ইজমা। ইজমার শ্রেণিবিন্যাস দুভাবে করা হয়েছে। যেমন- ১. শক্তিমত্তা, দৃঢ়তা এবং প্রত্যয় ও সংশয় বিচারে এবং ২. ইজমা সংঘটিত হওয়ার পদ্ধতি অনুসারে। শক্তিমত্তা, দৃঢ়তা এবং প্রত্যয় ও সংশয় বিচারে ইজমাকে চার শ্রেণিতে বিন্যাস করা হয়েছে। তা হলো- ১. সাহাবিদের ইজমা: সাহাবাগণের ঐকমত্য দ্বারা প্রতিষ্ঠিত ইজমাকে সাহাবিদের ইজমা বলা হয়। যেমন-হযরত আবু বকর (রা)-এর খিলাফত সময় প্রশ্নে সংঘটিত ইজমা। ২. সাহাবিদের পরবর্তী যুগের ইজমা; সাহাবিদের পরবর্তী যুগের এমন ইজমা যাতে সাহাবিদের কোনো মতবিরোধ ছিল না। এরূপ ইজমা খবরে মশহুরের পর্যায়ভুক্ত। ৩. নীরবতামূলক ইজমা; যে বিষয়ে কয়েকজন সাহাবির প্রকাশ্যে একমত হওয়া এবং কয়েকজন সাহাবির নীরবতা অবলম্বন করা হয় সেটি নীরবতামূলক ইজমা। ৪. মতপার্থক্যপূর্ণ বিষয়ের ওপর পরবর্তী লোকদের ইজমা: সাহাবাগণের পরবর্তী সময়ে এমন কোনো বিষয়ের ওপর ইজমা হওয়া যাতে সাহাবাদের মধ্যে মতবিরোধ ছিল। এ প্রকারের ইজমা সর্বনিম্নস্তরের ইজমা। এজাতীয় ইজমা খবরে ওয়াহিদের পর্যায়ভুক্ত। অন্যদিকে, ইজমা সংঘটিত হওয়ার পদ্ধতিকে কেন্দ্র করে ইজয়াকে তিন শ্রেণিতে বিন্যস্ত করা হয়েছে। যথা- ইজমা কাওলি, ইলমা ফেলি ও ইজমা সুকৃতি। ১. কাওলি তথা উক্তির মাধ্যমে ইজমা, অর্থাৎ মুজতাহিদগণ যখন কোনো বিশেষ বিবেচ্য বিষয়ের ওপর মতামত পেশ করেন, তখন তাই ইজমা হিসেবে ধর্তব্য হয়। ২. ফেলি তথা কর্মের মাধ্যমে ইজমা, অর্থাৎ যখন বাস্তব কার্যক্ষেত্রে মুজতাহিদগণ একই পন্থা অনুসরণ করেন তখন তাই ইজমা হিসেবে ধর্তব্য হয়। ৩. সুকৃতি ইজমা হলো সুকুত তথা মৌন সম্মতির মাধ্যমে ইজমা, অর্থাৎ মূলতাহিদগণ যখন এক বা একাধিক ব্যক্তি হতে প্রকাশিত মতামত বা কাজের কোনোরূপ প্রতিবাদ করেননি বরং তার ওপর নীরব সমর্থন প্রদান করেন তখন তাই ইজমা হিসেবে প্রতিষ্ঠিত হবে। আবার কেউ কেউ বলেন, যে ইজমা' কিছুসংখ্যক মুজতাহিদের ঐকমত্যে এবং বাকিদের সম্মতিসূচক নীরবতা দ্বারা প্রতিষ্ঠিত হয়, তাকে ইজমায়ে সুকুতি বলে। আলোচনা শেষে বলা যায়, উদ্দীপক ও পাঠ্যবইয়ের আলোকে প্রতিফলিত হয় যে, ইজমাকে উল্লিখিত শ্রেণিবিন্যাসে বিন্যস্ত করা যায়।"
        }
      ]
    },
    {
      "number": "6",
      "uddipok": "মহানবি (স) বলেছেন, 'আমার উম্মত ভুল বিষয়ে একমত হবে না'। তিনি আরও বলেন, 'মুসলমানগণ যা অলো মনে করে তা আল্লাহর নিকটও ভালো'।",
      "tag": "BGC 25",
      "sub_questions": [
        {
          "label": "ক",
          "question": "",
          "explanation": "উদ্দীপকের হাদিস দুটিতে ইজমার কথা বলা হয়েছে।"
        },
        {
          "label": "খ",
          "question": "",
          "explanation": "ইসলামি শরিয়তের তৃতীয় উৎস হলো, ইজমা। ইজমা শব্দটি আরবি। এর শাব্দিক অর্থ হলো- একত্রিত করা। ব্যবহারিক অর্থে ইজমা হলো- কোনো বিষয়ে একই যুগের মুজতাহিদদের সম্মিলিত সিদ্ধান্ত।"
        },
        {
          "label": "গ",
          "question": "",
          "explanation": "উদ্দীপকের হাদিস দুইটি ইসলামি শরিয়তের তৃতীয় উৎস ইজমাকে নির্দেশ করে। মানবজীবনের চাহিদা এবং সমস্যা পরিবর্তনশীল। নতুনভাবে উদ্ধৃত এসব চাহিদা ও সমস্যার সমাধান কুরআন ও হাদিসে সরাসরি পাওয়া নাও যেতে পারে। সেক্ষেত্রে আল্লাহ তায়ালা ইজমার সুযোগ রেখেছেন। কেননা যুগের প্রয়োজনে নবোদ্ভাবিত সমস্যার সমাধানের জন্য ইজমার উৎপত্তি ঘটেছে। উদ্দীপকেও ইজমার বিষয়টি পরিলক্ষিত হয়। উদ্দীপকে হাদিস দুইটি দ্বারা ইজমার প্রতি ইঙ্গিত করা হয়েছে। যার উৎপত্তির বিষয়টি সাহাবিদের ক্ষেত্রে লক্ষ করা যায়। যেমন- হযরত আবু বকর (রা)-এর খিলাফতকালে ডণ্ড নবির আবির্ভাব ঘটে এবং অনেকে জাকাত প্রদানে অস্বীকৃতি জানায়। এতে আবু বকর (রা) সব সাহাবাদের ঐকমত্যের ভিত্তিতে জাকাত অস্বীকারকারীদের হত্যার সিদ্ধান্ত গ্রহণ করেন যা ইলমার অন্তর্ভুত্ব। কেননা জাকাত অস্বীকারীদেরকে হত্যার ব্যাপারে পবিত্র কুরআন ও হাদিসে সুষ্পষ্ট কোন নির্দেশনা ছিল না। এছাড়া রাসুল (স) জীবিত থাকাকালীন সময়ে কোন সমস্যার দেখা দিলে মহান আল্লাহ ওহির মাধ্যমে কিংবা রাসুল (স) নিলেই এর সমাধান প্রদান করতেন। কিন্তু রাসুল (স) ও সাহাবিগণের অবর্তমানে ইসলাম যখন - ব্যাপক বিস্তারের দ্বারা দশ দিগন্তে ছড়িয়ে পড়ে। তখন বিভিন্ন জনগোষ্ঠীর মধ্যে উদ্ভূত নানা সমস্যার সমাধান কুরআন ও হাদিসের মধ্যে যখন পাওয়া যাচ্ছিল না। তখন ইসলামের তদানীন্তন প্রজ্ঞাবান ধারক ও বাহকেরা হাদিসের দৃষ্টিভঙ্গি ঠিক রেখে ইজমা তথা ঐকমত্যের মাধ্যমে সমস্যার সমাধান গ্রহণে রত হন। এভাবেই ইজমার উৎপত্তি ঘটে।"
        },
        {
          "label": "ঘ",
          "question": "",
          "explanation": "উল্লিখিত উৎস তথা ইজমা হলো কুরআন-সুন্নায় ভিত্তিক মন্তব্যটি যথার্থ। ইসলামি শরিয়তের প্রধান দুটি উৎস কুরআন ও হাদিসে মানবজীবনের সব মৌলিক সমস্যার সমাধান রয়েছে। কিন্তু যুগ-পরিবর্তনের সাথে সাথে কিছু গৌণ সমস্যার উদ্ভব ঘটে, যার সরাসরি সমাধান কুরআন-হাদিসে নেই। এক্ষেত্রে শরিয়তের তৃতীয় উৎস হিসেবে ইজমার বিকল্প নেই। ইসলামি আইনের উৎস হিসেবে কুরআন ও সুন্নাহর পরেই ইজমার স্থান। আল্লাহ তায়ালা এবং রাসুলুল্লাহ (স) ইজমার এ অবস্থান, গ্রহণযোগ্যতা, নির্ভরতা ও মর্যাদা নির্ধারণ করে দিয়েছেন। আল্লাহ বলেন, 'আর এমনিভাবে আমি তোমাদের করেছি মধ্যমপন্থি জাতি, যেন তোমরা মানুষের ওপর সাক্ষী হতে পার এবং রাসুলগণ তোমাদের ওপর সাক্ষী' (সুরা আল-বাকারা: ১৪৩)। এ প্রসফো মহানবি (স) বলেন, 'বিভ্রান্তি বা ভুল বিষয়ের ওপর আমার উম্মত একমত হবে না' (আহকামুল কুরআন)। এসব ঘোষণা থেকে শরিয়তের উৎস হিসেবে ইজমার গুরুত্ব বোঝা যায়। তাছাড়া ইজমার মাধ্যমে গৌণ সমস্যার সমাধানে নতুন আইন যেমন উদ্ভাবিত হয় তেমনি মুসলিমদের মধ্যে ঐকমত্য তথা জাতীয় ঐক্য সংরক্ষিত হয়। ইজমা আমাদেরকে বিভ্রান্তি থেকেও মুক্তি দেয়। আর সবচেয়ে গুরুত্বপূর্ণ বিষয় হলো ইজমা ইসলাম ধর্মের প্রগতিশীলতা ও পরিপূর্ণতার অন্যতম পরিচায়ক। উপরের আলোচনা থেকে বলা যায়, শরিয়তের তৃতীয় উৎস হিসেবে ইজমার গ্রহণযোগ্যতা কুরআন-সুন্নাহ দ্বারা প্রমাণিত।"
        }
      ]
    },
    {
      "number": "7",
      "uddipok": "মাকছুদ সাহেব একজন ধর্মভীরু মুসলমান। তিনি বিশ্বাস করেন ইসলামের সব বিধানের পিছনেই রয়েছে মানুষের কল্যাণ চিন্তা। তিনি কুরআন-হাদিসের বিধানসমূহের আলোকেই জীবনযাপন করেন। ইসলামের যেসব বিধান নিয়ে মতভেদ আছে সেসব ক্ষেত্রে তিনি অধিকতর শক্তিশালী ও প্রামাণ্য দিকটিই মেনে চলেন।",
      "tag": "BGC 25",
      "sub_questions": [
        {
          "label": "ক",
          "question": "",
          "explanation": "আল্লাহ ও রাসুল (স) নির্দেশিত পন্থায় ইসলামি জীবনবিধান সম্পর্কিত গবেষণালব্ধ মতামতই মাযহাব।"
        },
        {
          "label": "খ",
          "question": "",
          "explanation": "হানাফি মাযহাবে ইসলামের বিধানকে সহজভাবে, দেখা হয়েছে বলে হানাফি ফিকহ একান্ত অনায়াসসাধ্য। ইসলামে চুরি করলে হাত কাটার বিধান রয়েছে। তবে হানাফি ফিকহ এক্ষেত্রে বেশ কিছু অবকাশ রেখেছে। স্বামী-স্ত্রীর পারস্পরিক চুরি, কুরআন মজিদ বা কাফন চুরি এবং পিতার সম্পদ পুত্র চুরি করলে এ মাযহাব অনুযায়ী হাত কাটা যাবে না। এমনিভাবে চোর শিশু হলে বা এক স্বর্ণমুদ্রার কম অর্থ চুরি করলেও হানাফি ফিকহে হাত কাটার বিধান নেই। এ উদাহরণ থেকেই বোঝা যায় হানাফি ফিকহ সহজ ও অনায়াসসাধ্য।"
        },
        {
          "label": "গ",
          "question": "",
          "explanation": "জনাব মাকছুদ সাহেবের জীবনাচরণের আলোকে বলা যায়, তিনি হানাফি মাযহাবের অনুসারী। ইমাম আবু হানিফা (র) প্রবর্তিত মাযহাব হানাফি মাযহাব নামে পরিচিত। বর্তমানে বিশ্বের প্রায় তিন-চতুর্থাংশ মুসলিম এই মাযহাবের অনুসারী। অন্যান্য মাযহাবের তুলনায় এই মাযহাবে মানুষের কল্যাণকামিতা, যুক্তির দৃঢ়তা, সহজতা প্রভৃতি, স্বতন্ত্র বৈশিষ্ট্য বিদ্যমান। উদ্দীপকেও এ বিষয়গুলো পরিলক্ষিত হয়। উদ্দীপকে দেখা যায়, জনাব মাকছুদ সাহেব ইসলামের সব বিধানের পেছনে মানুষের কল্যাণ চিন্তা রয়েছে বলে বিশ্বাস করেন। এটি হানাফি মাযহাবের একটি বৈশিষ্ট্য। হানাফি ফিকহ কল্যাণকামিতার ওপরই প্রতিষ্ঠিত। এ মাযহাবে স্বীকার করা হয় যে, সালাত মানুষকে খারাপ কাজ থেকে বিরত রাখবে, জিহাদ প্রতিষ্ঠা করবে শৃঙ্খলা এবং জাকাত, সাওম ও হজ মানুষকে সামাজিক দায়িত্ব পালনের শিক্ষা দেবে। অর্থাৎ মানুষের কল্যাণই ইসলামি বিধানের মূলকথা। আবার, ইসলামে যেসব বিধিসমূহ নিয়ে মতভেদ আছে সেসব ক্ষেত্রে জনাৰ মাকছুদ সাহেব অধিকতর শক্তিশালী ও প্রামাণ্য দিকটিই মেনে চলেন। এটিও হানাফি মাযহাবের একটি বৈশিষ্ট্য। সুতরাং বলা যায়, জনাব মাকছুদ সাহেবের ধ্যান-ধারণা ও কর্মকাণ্ডে হানাফি মাযহাবের নানা দিক প্রতিফলিত হয়েছে।"
        },
        {
          "label": "ঘ",
          "question": "",
          "explanation": "জনাব মাকছুদ সাহেবের উক্ত মাযহাব অর্থাৎ হানাফি মাযহাবের অনুসরণ যুক্তিসংগত। ফিকহশাস্ত্রে চারটি মাযহাব প্রসিদ্ধি লাভ করেছে। মুসলিম উম্মাহ এ সিদ্ধান্তে একমত হয়েছেন যে, যেকোনো মুসলিমকেই এককভাবে কেবল যেকোনো একটি মাযহাবের অনুসরণ করতে হবে। একজন মুসলিম একই বিষয়ে একাধিক মাযহাবের অনুসরণ করতে পারবেন না। চারটি মাযহাবের মধ্যে হানাফি মাযহাব বিশেষ মর্যাদার অধিকারী এবং এর অনুসারীও বেশি। জনাব মাকছুদ সাহেব হানাফি মাযহাবের অনুসারী। মূলত এই মাযহাবের কিছু অনন্য বৈশিষ্ট্যের কারণে তা মুসলিম বিশ্বে সর্বাধিক প্রসিদ্ধি ও প্রসার লাভ করেছে। তাই মাকছুদ সাহেবের এই মাযহাবের অনুসারী হওয়া অত্যন্ত যুক্তিসংগত। এই মাযহাবের মাসয়ালাসমূহ তত্ত্ব, তথ্য, হিকমত ও কল্যাণকামিতার ওপর প্রতিষ্ঠিত। অন্যান্য মাযহাবে শরিয়তের হুকুম-আহকাম কোনো কল্যাণকামিতার বিবেচনায় প্রবর্তিত হয়নি বলে বিশ্বাস করা হয়। তবে হানাফি মাযহাব ইসলামের বিধানে মানুষের কল্যাণ চিন্তার কথা বলে। এই মাযহাবে কুরআন-হাদিসের বিধানসমূহকে অত্যন্ত দৃঢ় ও যুক্তিগ্রাহ্য দৃষ্টিকোণ থেকে গ্রহণ করা হয়েছে। তাছাড়া হানাফি ফিকহ একান্তই সহজ ও অনায়াসসাধ্য। মানুষের পার্থিব বিভিন্ন বিষয়ের ক্ষেত্রেও এই মাযহাবে গভীর অন্তর্দৃষ্টি প্রযোজ্য হয়েছে। এসব কারণে এই মাযহাবের অনুসারী হওয়াটা অত্যন্ত যুক্তিযুক্ত। উপরের আলোচনা থেকে বলা যায়, জনাব মাকছুদ সাহেব হানাফি মাযহাবের অনন্য কিছু বৈশিষ্ট্যের কারণেই এর অনুসারী। আর এক্ষেত্রে তার অবস্থান যথার্থ।"
        }
      ]
    },
    {
      "number": "8",
      "uddipok": "রাসুলুল্লাহ (স) এর ইন্তেকালের পর খুলাফায়ে রাশেদার যুগে ইসলাম বিশ্বব্যাপী ছড়িয়ে পড়ে। হযরত উমর (রা) এর শাসনামলে গোটা পৃথিবীর অর্ধেক ইসলামের পতাকাতলে আসে। উমাইয়া আমলে এর ধারাবাহিকতা অব্যাহত থাকে। বিশ্বব্যাপী ইসলামের বিস্তৃতিতে অনেক নতুন নতুন সমস্যার উদ্ভব হয়। যার সমাধান পবিত্র কুরআন ও হাদিস হতে সরাসরি পাওয়া যায়নি। এমতাবস্থায়, এসব সমস্যা সমাধানের লক্ষ্যে ফিকহশাস্ত্রের উদ্ভব হয়। আর এতে ইমাম আবু হানিফা (র) এক নয়া দিগন্তের সূচনা করেন।",
      "tag": "BGC 25",
      "sub_questions": [
        {
          "label": "ক",
          "question": "",
          "explanation": "ইমাম আবু হানিফা (র) সর্বপ্রথম 'ফিকহ সম্পাদনা পরিষদ' গঠন করেন।"
        },
        {
          "label": "খ",
          "question": "",
          "explanation": "আব্বাসি খিলাফতের পতন থেকে আজ পর্যন্ত ফিকহশাস্ত্রের ক্রমবিকাশের তৃতীয় পর্যায় অতিবাহিত হচ্ছে। এটাকে নিরেট তাকলিদ বা অনুসরণের যুগ বলা যায়। এ সময় মুজতাহিদগণ ও মুসলিম উম্মাহ পূর্ববর্তীদের পরিপূর্ণ অনুসরণ ছাড়া ফিকহশাস্ত্রের গতিপথ বদলে দেওয়ার বা উল্লেখ করার মতো তেমন কোনো কাজ করেননি। সর্বশেষ এ যুগে নতুন কোনো ইজতিহাদ হয়নি, বরং পূর্ববর্তী মুজতাহিদদের ফতোয়ার পূর্ণ অনুসরণ করা হয়। সম্ভাবনার ক্ষেত্রে তাঁদের মতামতই মূলনীতি হিসেবে প্রাধান্য পায়। তাই নিরবচ্ছিন্ন অনুসরণের জন্য এ যুগ তাকলিদ বা অনুসরণের যুগ নামে খ্যাত।"
        },
        {
          "label": "গ",
          "question": "",
          "explanation": "উদ্দীপকে উল্লিখিত শাস্ত্র বলতে ফিকহশাস্ত্রের প্রতি ইঙ্গিত করা হয়েছে। দৈনন্দিন জীবনের নানা সমস্যার সমাধানের জন্য ফিকহশাস্ত্র সংকলনের প্রয়োজনীয়তা দেখা দেয়। আল্লাহ তায়ালা মানুষের দুনিয়া ও আখিরাতে সার্বিক সফলতা অর্জনে সহায়ক যে জীবনবিধান অবতীর্ণ করেছেন, ব্যাবহারিক জীবনে তা অনুসরণ করার লক্ষ্যে যে শাস্ত্রে ইসলামের বিধি-নিষেধসমূহ যথাযথ পদ্ধতিতে সংকলিত হয়েছে তাকে ফিকহশাস্ত্র বলা হয়। ইসলামি শরিয়ত মানুষের গোটা জীবনকে কেন্দ্র করে আলোচনা করে। মানুষের জীবনের খুঁটিনাটি কোনো বিধানই তাতে বাদ দেওয়া হয় না। এজন্য ফিকহশাস্ত্রের গুরুত্বকে ছোট করে দেখার কোনো উপায় নেই। কুরআন ও হাদিস থেকে আমাদের প্রাত্যহিক জীবনের সব সমস্যার সমাধান খুঁজতে হয়। কিন্তু সাধারণ মানুষের পক্ষে কুরআন ও হাদিসের বিশাল ভান্ডার থেকে এসব সমাধান বের করা খুবই কষ্টসাধ্য, কারও কারও জন্য তা আবার অসম্ভব হয়ে পড়ে। এজন্য ফিকহবিদগণ দীর্ঘ গবেষণার মাধ্যমে এসব সমাধান খুঁজে বের করেছেন। এসব সমাধানের সংকলিত রূপই হলো ফিকহশাস্ত্র। তাই বলা যায়, ইসলামসম্মত জীবনযাপনের জন্য ফকিহগণ কুরআন ও সুন্নাহর আলোকে ফিকহশাস্ত্র সংকলন করেছেন।"
        },
        {
          "label": "ঘ",
          "question": "",
          "explanation": "উদ্দীপকের ইমাম তথা ইমাম আবু হানিফা (র) যে দিগন্ত তথা ফিক হশাস্ত্রের সূচনা করেছে তার গুরুত্ব অপরিসীম। ইমাম আবু হানিফা (র) প্রথমে ফিকহকে স্বতন্ত্র শাস্ত্র হিসেবে পরিচয় করিয়ে দেন। তিনি সুদীর্ঘ ২২ বছর অক্লান্ত সাধনা করে ৮৩ হাজার মাসয়ালা সংবলিত 'কিতাবুল হানাফি' নামে একটি গন্থ রচনা করেন। এজন্যই তাকে ফিকহশাস্ত্রের জনক বলা হয়। ফিকহশাস্ত্র ইসলামি শরিয়তের ব্যবহারিক দিকের প্রধান ভিত্তি। সর্বসাধারণের জন্য দীনকে সহজবোধ্য করার এক অসাধারণ পদ্ধতি। ফিক হ ব্যক্তির জীবন সুশৃঙ্খল ও শান্তিপূর্ণ করতে পারে। শরয়ি সমস্যা সমাধানেও ফিকহ অত্যন্ত কার্যকর ভূমিকা পালন করে। কুরআন নাজিল সমাপ্ত ও রাসুল (স)-এর ইন্তেকালের পর সর্বসাধারণের উপযোগী করে শরয়ি বিধান পরিবেশনের জন্য মূলনীতি ও বিধানাবলির চুলচেরা বিশ্লেষণ অনিবার্য হয়ে পড়ে। তাছাড়া কুরআন-হাদিসের অবিন্যস্ত ও বিক্ষিপ্ত বর্ণনা ইসলামি আইনের বিন্যাস ও সহজ উপস্থাপনার উপযোগিতা সৃষ্টি করে। আর ফিকহশাস্ত্র শরয়ি বিধানের প্রয়োজনীয় ব্যাখ্যা দেয়। ফিকহশাস্ত্র বিধানগুলোর গুরুত্ব ও প্রয়োজনীয়তা অনুসারে এগুলোকে বিন্যস্ত করে সব দেশের সাধারণ মানুষের উপযোগী করে। সর্বোপরি এ শাস্ত্র বিধান বর্ণনার ক্ষেত্রে সহজ উপস্থাপনার রীতি গ্রহণ করে আপামর মুসলিম জনগোষ্ঠীর ধর্মনুশীলনকে সহজবোধ্য করে। আলোচনা শেষে তাই বলা যায়, শরয়ি সমস্যা সমাধানে ও ইসলামি আইন-কানুন সহজে বোধগম্য ও পালন করার ক্ষেত্রে ফিকহশাস্ত্রের গুরুত্ব অপরিসীম।"
        }
      ]
    },
    {
      "number": "9",
      "uddipok": "পত্রিকায় প্রকাশ, ঢাকার জনৈক ব্যবসায়ী জাকাতের কাপড় বিতরণের কথা এলাকায় মাইকে ঘোষণা দেন। পবিত্র রমজান মাসে তাই দূর-দূরান্ত হতে গরিব মানুষ তার বাড়ির সামনে ভীড় জমায়। অবশেষে কাপড় বিতরণকালে পদদলিত হয়ে সতের জন মানুষ মারা যান।",
      "tag": "BGC 25",
      "sub_questions": [
        {
          "label": "ক",
          "question": "",
          "explanation": "ইসলামি রাষ্ট্রে আয়ের অন্যতম উৎস হলো জাকাত।"
        },
        {
          "label": "খ",
          "question": "",
          "explanation": "মিসকিন' একটি আরবি শব্দ, যার অর্থ দরিদ্র, অসহায় বা দুঃস্থ ব্যক্তি। সাধারণত, এটি এমন কাউকে বোঝায় যার মৌলিক চাহিদা পূরণের সামর্থ্য নেই এবং যে দান বা সাহায্যের উপর নির্ভরশীল। ইসলামি পরিভাষায়, 'মিসকিন' এমন দরিদ্র ব্যক্তিকে বোঝায়, যে অভাবগ্রস্ত হলেও ভিক্ষাবৃত্তিতে লিপ্ত নয়। যারা কর্মক্ষম হওয়া সত্ত্বেও কাজের অভাবে বেকার থাকতে বাধ্য এবং মানবেতর জীবনযাপন করে, হযরত উমর (রা.) তাদেরকেও মিসকিনদের মধ্যে গণ্য করতেন। আবার যারা দৈহিকভাবে অক্ষম তারাও মিসকিনের অন্তর্ভুক্ত। যেমন- অন্ধ, পঙ্গু, মানসিক প্রতিবন্ধী, পক্ষাঘাতগ্রস্ত ব্যক্তি ইত্যাদি।"
        },
        {
          "label": "গ",
          "question": "",
          "explanation": "উদ্দীপকের ঘটনা সংঘটিত হওয়ার অনেকগুলো কারণ রয়েছে। আমাদের দেশে জাকাত আদায় ও বণ্টনের সুনির্দিষ্ট কোনো আইন নেই। ফলে যে যার মতো জাকাত আদায় করে। অধিকাংশ জাকাতদাতা ধর্মীয় নীতি ও অনুভূতিকে পরিহার করে নিজেকে জাকাতদাতা হিসেবে সমাজে জাহির করার জন্য বিভিন্ন উপায়ে নিম্নমানের কাপড় বিতরণ করে। আর অসহায় গরিব মানুষগুলো তা আনতে ভিড় জমায়। তাদের দারিদ্র্যকে পুঁজি করে ধনিকশ্রেণি এক ধরনের তামাশায় মেতে ওঠে। ফলে অনেক প্রাণহানি হয়। এসব কর্মকান্ডের জন্য সামাজিক কোনো প্রতিরোধ নেই। ফলে ওইসব ধনিকশ্রেণি অবলীলায় অমানবিক ঘটনা ঘটায়। উদ্দীপকে বর্ণিত দুর্ঘটনাটি সংঘটিত হওয়ার উল্লেখযোগ্য কিছু কারণ হলো- দাতার ধর্মীয় জ্ঞানের স্বল্পতা, জাকাত গ্রহণ ও বিতরণে রাষ্ট্রীয় অব্যবস্থাপনা, জাকাতদাতার সমাজে নিজেকে জাকাতদাতা হিসেবে পরিচিতি করার ঘৃণ্য মনোবৃত্তি, গরিব মানুষের অসহায়ত্ব। সর্বোপরি এ ব্যাপারে কোনো সামাজিক প্রতিরোধ ব্যবস্থা না থাকাই উদ্দীপকের, দুর্ঘটনাটি সংঘটিত হওয়ার কারণ।"
        },
        {
          "label": "ঘ",
          "question": "",
          "explanation": "উদ্দীপকের ঘটনা আমাদের দেশের চরম অর্থনৈতিক বৈষম্য ও জাকাতব্যবস্থার অব্যবস্থাপনাকে নির্দেশ করে, যাকে পুঁজি করে ধনিকশ্রেণি ধর্মীয় আচরণের অপব্যবহার করে নিজেরা সমাজে নিজেদের নাম, প্রতিপত্তি, যশ অর্জনে প্রয়াসী হয়। পবিত্র রমজান মাসে অভুক্ত মানুষগুলোকে দূর-দূরান্ত হতে জমায়েত করে নিম্নমানের কাপড় দেওয়ার প্রবৃত্তি কোনো সুষ্ঠু ও সুন্দর মানসিকতার পরিচায়ক নয়। জাকাত দেওয়ার উদ্দেশ্য হলো দারিদ্র্য দূর করা, অভাব দূর করা, অভাবীকে স্বনির্ভর হতে সাহায্য করা। কিন্তু যারা জাকাত হিসেবে কাপড় প্রদান করেন, তাদের এ জাকাত গরিব অসহায় মানুষের কতটা কল্যাণ করে? এর দ্বারা কি অভাব দূর হয়? অভাবী মানুষ কি অভাব মুক্ত হয়ে স্বাবলম্বী হয়? এর মাধ্যমে কি দারিদ্র্য দূর হয়? উত্তর হলো- কোনোটাই হয় না, যা হয় তাহলো প্রহসন। এটা ইবাদত নয়। উদ্দীপকে বর্ণিত হয়েছে, ঢাকার জনৈক ব্যবসায়ী জাকাতের কাপড় বিতরণের জন্য পবিত্র রমজান মাসে মাইকে ঘোষণা দেন। ফলে দূর-দূরান্ত থেকে গরিব মানুষ এসে তার বাড়ির সামনে ভিড় জমায়। এতে পদদলিত হয়ে সতের জন লোক মারা যায়। আলোচনা শেষে তাই বলা যায়, জাকাত প্রদান করতে হবে কুরআন ও হাদিসের বিধানমতে। গরিবের ঘরে জাকাতের অর্থ পৌঁছে দিতে হবে।. তাহলেই জাকাত প্রদান অর্থবহ হবে এবং তা ইবাদত হিসেবে গণ্য হবে। আর এভাবেই এদেশের অর্থনৈতিক বৈষম্য দূর করা সম্ভব।"
        }
      ]
    },
    {
      "number": "10",
      "uddipok": "দ্বাদশ শ্রেণির শিক্ষার্থী শাফিন ক্লাস শেষে তার সহপাঠী ফেরদৌসকে বলল, পবিত্র কুরআনের অনেক সূরায় মুসলমানদের বিরুদ্ধে ইহুদি ও মুনাফিকদের নানা চক্রান্তের বিষয় যেমন উল্লেখ রয়েছে, তেমনি শান্তি প্রতিষ্ঠায় পারস্পরিক লেনদেন, ব্যবসায় বাণিজ্য, বিচারব্যবস্থা  দণ্ডবিধি ইত্যাদি বিষয়ের বর্ণনা করা হয়েছে। তখন ফেরদৌস বলল, কখনো এক বা একাধিক আয়াত, কখনো একটি সূরা অবতীর্ণ হয়ে কুরআনের অবতরণ পূর্ণতা লাভ করেছে। এভাবে পবিত্র কুরআন মানবজাতির নিকট সহজবোধ্য একটি ঐশীগ্রন্থ হিসেবে প্রতিষ্ঠা লাভ করেছে।",
      "tag": "BGC 25",
      "sub_questions": [
        {
          "label": "ক",
          "question": "আখিরাত অর্থ লেখ ।",
          "explanation": "আখিরাত অর্থ পরকাল ।"
        },
        {
          "label": "খ",
          "question": "সূরা আল-বাকারার নামকরণের যথার্থতা ব্যাখ্যা কর।",
          "explanation": "বাকারা শব্দের অর্থ গাভি। সূরা বাকারায় গাভি সংক্রান্ত দুটি ঘটনা আলোচনা করা হয়েছে। যার মধ্যে প্রথমটি হলো গোবৎস পূজার মাধ্যমে বনী ইসরাইলদের শিরকে লিপ্ত হওয়ার কাহিনি। অন্যটি হলো বনী ইসরাইলের ধনাঢ্য ব্যক্তির কন্যাকে বিয়ে করে তার সম্পদের মালিক হওয়ার জন্য ভাতিজা চাচাকে হত্যা করে সে হত্যার রহস্য উদ্ঘাটনের জন্য আল্লাহ তায়ালা তাদের একটি গরু জবেহ করে তার এক অংশ দ্বারা মৃত ব্যক্তিকে আঘাত করলে সে উঠে নিজের হত্যাকারীর কথা বলে দিবে বলা হয়। কিন্তু অতিমাত্রায় গোবৎস পূজা ] তাদের অন্তরে গেঁথে গিয়েছিল ফলে তারা তা করতে চাচ্ছিল না। অনেক অজুহাত পেশ করার পর তারা গাভি জবেহ করল এবং হত্যার রহস্য উন্মোচিত হলো। মূলত বনী ইসরাইল জাতির অতিমাত্রায় গাভী পূজায় আকৃষ্ট হয়ে পড়ায় আল্লাহ তায়ালা তাদেরকে গাভি জবেহের মাধ্যমে গোবৎস পূজার অসারতা তুলে ধরেন এবং তা যথার্থ ও সার্থক ছিল। তাই সূরা আল বাকারার নামকরণের যথার্থতা রয়েছে।"
        },
        {
          "label": "গ",
          "question": "উদ্দীপকে ফেরদৌসের আলোচনায় পবিত্র কুরআনের কোন প্রকারের সূরার বৈশিষ্ট্য ফুটে উঠেছে বর্ণনা কর।",
          "explanation": "ফেরদৌসের আলোচনায় পবিত্র কুরআনের মাদানি সূরার বৈশিষ্ট্য ফুটে উঠেছে। অবতীর্ণের দিক থেকে পবিত্র কুরআনের ১১৪টি সূরাকে দুভাগে ভাগ করা হয়েছে। তাহলো মাক্কী সূরা ও মাদানি সূরা। হিজরতের পরে অবতীর্ণ সূরাগুলোকে মাদানি সূরা বলা হয়। উদ্দীপকে প্রদত্ত বৈশিষ্ট্য মাদানি সূরার সাথে সামঞ্জস্যশীল। মাদানি সূরার মধ্যে আরও যেসব .বৈশিষ্ট্য বিদ্যমান তাহলো- ১. মাদানি সূরাসমূহে আহলে কিতাব তথা ইহুদি ও খ্রিস্টানদের প্রতি ইসলামের আহ্বান জানানো হয়েছে । ২. এতে আহলে কিতাবের পথভ্রষ্টতা ও তাদের কিতাব বিকৃতির কথা বর্ণনা করা হয়েছে। ৩. এ সূরাসমূহে নিফাকের পরিচয় ও মুনাফিকদের ষড়যন্ত্রের কথা উল্লেখ করা হয়েছে। ৪. ব্যক্তিগত, পারিবারিক, সামাজিক, জাতীয়, আন্তর্জাতিক, শিক্ষা, সাংস্কৃতিক নীতিমালা বর্ণিত হয়েছে। ৫. পারস্পরিক লেনদেন, উত্তরাধিকার আইন, ব্যবসায় বাণিজ্য, ক্রয়- বিক্রয়সহ যাবতীয় অর্থনৈতিক কর্মকাণ্ডের বিধান বর্ণিত হয়েছে। ৬. বিচার ব্যবস্থা, দণ্ডবিধি, জিহাদ, পররাষ্ট্রনীতি ইত্যাদি বিষয় আলোচিত হয়েছে। ৭. ইবাদাতের রীতিনীতি, সালাত, যাকাত, হজ, সাওম ইত্যাদি বিষয় বিবৃত হয়েছে। ৮. শরিয়তের বিধিবিধান, ফরজ, ওয়াজিব, হালাল-হারাম ইত্যাদির সুস্পষ্ট বর্ণনা রয়েছে। ৯.সূরাগুলো ও এর আয়াতসমূহ তুলনামূলকভাবে দীর্ঘ।"
        },
        {
          "label": "ঘ",
          "question": "উদ্দীপকে উল্লিখিত শাফিনের শেষোক্ত উক্তির তাৎপর্য বিশ্লেষণ কর।",
          "explanation": "শাফিনের শেষোক্ত উক্তিটি হলো—'পবিত্র কুরআন মানবজাতির নিকট সহজবোধ্য একটি ঐশীগ্রন্থ হিসেবে প্রতিষ্ঠা লাভ করেছে। উক্তিটি অত্যন্ত তাৎপর্যপূর্ণ । কুরআন মজিদ সহজ ও সাবলীল ভাষায় নাজিলকৃত । এতে কোনোরূপ অস্পষ্টতা, বক্রতা, কিংবা জটিলতা নেই এবং এতে খুবই সুন্দর ও সরল ভাষায় নানা বিষয়ের বর্ণনা করা হয়েছে। অতি সাধারণ মানুষও এ থেকে শিক্ষা গ্রহণ করতে পারে । আল্লাহ তায়ালা বলেন- : فَإِنَّمَا يَسَّرْنَاهُ بِلِسَانِكَ لَعَلَّهُمْ يَتَذَكَّرُوْنَ . অর্থ : “আমি তো কুরআনকে আপনার ভাষায় সহজ করে দিয়েছি, যাতে তারা উপদেশ গ্রহণ করে।” (সূরা আদ-দুখান : ৫৮) বস্তুত আল-কুরআনের বৈশিষ্ট্যসমূহের মধ্যে বড় বৈশিষ্ট্য হলো এর বাক্য, শব্দ, ভাষা, পাঠ, উচ্চারণ খুবই সুন্দর সাবলীল। এটা বুঝতে, মুখস্থ করতে মনে রাখতে কোনোরূপ অসুবিধা হয় না। এ কারণে প্রত্যেক যুগে পৃথিবীতে লক্ষ লক্ষ হাফিয এবং কুরআনের অসংখ্য ভাষ্যকার বিদ্যমান ছিল এবং আছে; আর কিয়ামত পর্যন্ত থাকবে। এটাই কুরআনের শ্রেষ্ঠত্ব ও মহামর্যাদার পরিচায়ক। এ ব্যাপারে আল্লাহর ঘোষণা – وَلَقَدْ يَسَّرْنَا الْقُرْآنَ لِلذِّكْرِ فَهَلْ مِنْ مُّدَّكِرٍ . অর্থ : “এ কুরআন আমি সহজ করে দিয়েছিল উপদেশ গ্রহণের জন্য। অতএব, উপদেশ গ্রহণকারী কেউ আছে কি?” (সূরা আল-কামার : ২২) উপরিউক্ত আলোচনায় এটাই প্রতীয়মান হয়, আল-কুরআন অবশ্যই সহজবোধ্য ঐশীগ্রন্থ। এ কারণে এর পাঠক সংখ্যা বিশ্বময় ছড়িয়ে রয়েছে।"
        }
      ]
    },
    {
      "number": "11",
      "uddipok": "জনাব 'হ' এবং জনাব 'স' হিজরি সনের নবম মাসে বাধ্যতামূলক একটি ইবাদতের বিষয়ে আলোচনা করছিলেন। জনাব 'হ' বলেন, উক্ত ইবাদতের মাধ্যমে মানুষ তার কুরিপু নিয়ন্ত্রণ করতে পারে এবং এর মাধ্যমে পরস্পরের মধ্যে ভালোবাসা, সহানুভূতি এবং সহযোগিতার মনোভাব গড়ে উঠে। অপরদিকে জনাব 'ত' ইসলাম শিক্ষা ক্লাসে প্রত্যেক দিন পাঁচ বার পালিত ফরয ইবাদতের ধর্মীয় গুরুত্ব আলোচনা করেন।",
      "tag": "BGC 25",
      "sub_questions": [
        {
          "label": "ক",
          "question": "ইবাদত শব্দের অর্থ কী?",
          "explanation": "ইবাদত শব্দের অর্থ দাসত্ব করা, গোলামি করা, আনুগত্য করা ইত্যাদি।"
        },
        {
          "label": "খ",
          "question": "'জাকাত মনের কার্পণ্য দূর করে'। ব্যাখ্যা করো।",
          "explanation": "জাকাত প্রদানকারীরা জাকাত প্রদানের ফলে কৃপণতাকে অতিক্রম করতে পারে। জাকাত মানুষকে দানশীল ও উদার হওয়ার শিক্ষা দেয়। নিঃস্বার্থভাবে ও প্রাপ্তির আশা ছাড়া একমাত্র আল্লাহর সন্তুষ্টি লাভের লক্ষ্যে ব্যক্তি প্রতিবছর তার সম্পদের নির্দিষ্ট একটি অংশ জাকাত হিসেবে নির্দিষ্ট খাতে দান করে। ফলে সে কৃপণতার জঘন্য ত্রুটি থেকে রক্ষা পায়। এতে ব্যক্তির আধ্যাত্মিক উন্নতি ও পরকালীন কল্যাণ লাভ সহজ হয়। ফলে সে হয় একজন আধ্যাত্মিক উন্নতি সফল মানুষ।"
        },
        {
          "label": "গ",
          "question": "জনাব 'ত' এর আলোচিত বিষয়টি ব্যাখ্যা করো।",
          "explanation": "উদ্দীপকের জনাব 'ত'-এর আলোচিত বিষয়টি হলো সালাত। সালাত একটি ফরজ বা অবশ্যকরণীয় ইবাদত। কুরআন মাজিদে অসংখ্য স্থানে আল্লাহ তায়ালা সালাত আদায়ের নির্দেশ দিয়েছেন। তাঁর নির্দেশ পালন করা ফরজ, অস্বীকার করা কুফরি। সালাত পালন না করা কবিরা গুনাহ। সেজন্য রাসুলুল্লাহ (স)ও ব্যাপকভাবে সালাত আদায়ের নির্দেশ দিয়েছেন। আল্লাহ বলেছেন- 'তোমরা সালাত কায়েম করো। (সুরা আল- বাকারা: ১১০) ইসলামের ধর্মীয় কাঠামো যে পাঁচটি স্তম্ভের ওপর দাঁড়িয়ে আছে সালাত তার মধ্যে দ্বিতীয়। মূল স্তম্ভ বা বুনিয়াদ ছাড়া কোনো ঘর বা স্থাপনার অস্তিত্ব লাভ যেমন সম্ভব নয়, তেমনি সালাত বাদ দিয়ে ইসলামকে কল্পনা করাও অসম্ভব। সালাত ইসলাম ও ইমানের প্রতীক। যথাযথভাবে সালাত আদায়ে মানুষের মধ্যে আল্লাহ তায়ালার সান্নিধ্য লাভের উপলব্ধি হয়। সালাতকে বলা হয়, মহান আল্লাহর প্রতি মানুষের আনুগত্যের শ্রেষ্ঠ প্রকাশ এবং সর্বোত্তম ইবাদত। সালাতের মাধ্যমেই আল্লাহ তায়ালার ক্ষমা পাওয়া যায়। সুতরাং আমরা বলতে পারি, মৌলিক আনুষ্ঠানিক ইবাদত হিসেবে সালাতের ধর্মীয় গুরুত্ব অপরিসীম।"
        },
        {
          "label": "ঘ",
          "question": "জনাব 'হ' এবং জনাব 'স' এর আলোচিত ইবাদতটি চিহ্নিতপূর্বক জনাব 'হ' এর আলোচিত বিষয়টির যথার্থতা নিরূপণ করো।",
          "explanation": "উদ্দীপকে জনাব 'হ' এবং জনাব 'স'-এর আলোচিত ইবাদতটি হলো সাওম। সাওমের মাধ্যমে মানুষ তার কুপ্রবৃত্তি নিয়ন্ত্রণ করতে পারে এবং পরস্পরের মধ্যে ভালোবাসা, সৌহার্দ্য এবং সহযোগিতার মনোভাব গড়ে ওঠে। সুবহে সাদিক থেকে সূর্যাস্ত পর্যন্ত নিয়তের সাথে খাদ্যগ্রহণ ও যৌনাচার থেকে বিরত থাকার নাম সাওম। মুসলিম জাতির জন্য আল্লাহ তায়ালা যে ইবাদতসমূহ পালন করা ফরজ করেছেন সাওম তার মধ্যে অন্যতম। সাওম সমাজের বিত্তবান মানুষের মনে বিত্তহীনদের জন্য ভালোবাসা ও সহানুভূতি সৃষ্টি করে এবং দরিদ্র মানুষের প্রতি তাদের সহযোগিতার হাত প্রসারিত করতে অনুপ্রেরণা দেয়। আর এই ইবাদতের আলোচনা উদ্দীপকেও লক্ষ করা যায়। সাওম পালনের মাধ্যমেই সাওম পালনকারী শয়তানের কুমন্ত্রণা ও জৈবিক পারস্পরিক কামনা থেকে নিজেকে রক্ষা করতে পারে। সাওম পালন করলে সমাজের বিত্তবান মানুষ সমাজের নিরন্ন ও ক্ষুধাপীড়িত মানুষের দুঃখ-কষ্ট অনুভব করতে পারে এবং তাদের প্রতি সহানুভূতি প্রদর্শন করতে পারে। সাওমের মাধ্যমে ব্যক্তি বিভিন্ন ধরনের গুনাহ থেকে মুক্তি লাভ করে। রাসুল (স) বলেন, 'যে ব্যক্তি ইমানের সাথে ও সওয়াবের আশায় রমযানের সাওম পালন করে, তার আগের সব গুনাহ ক্ষমা করা হয়।' (বুখারি ও মুসলিম) সুতরাং উদ্দীপকে জনাব 'হ' এবং জনাব 'স'-এর মধ্যকার সাওম বিষয়ক আলোচনাটি যথার্থ।"
        }
      ]
    }
  ]
}