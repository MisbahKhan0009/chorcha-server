{
  "title": "নজরুল ইসলাম কলেজ, ময়মনসিংহ ২০২৫",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "কলেজছাত্র রায়হান প্রতিদিন সকালে কেটি ঐশী গ্রন্থের কিছু অংশ অধ্যয়ন করে, যার প্রতিটি বর্ণের বিনিময়ে সে সাওয়াব প্রত্যাশা করে। তার পিতা জনাব আব্দুর রহীম সাহেব একদিন তাকে বললেন, “বাবা, এটি সর্বাধিক মর্যাদাপূর্ণ গ্রন্থ ও সকল জ্ঞান-বিজ্ঞানের উৎস এবং এতে কোনো প্রকার ভুলত্রুটি ও সন্দেহ নেই।” তিনি আরও বললেন, “এই গ্রন্থটির প্রধান আলোচ্য বিষয় হলো মানবজাতি।” তাই মানুষের উচিত হলো, তা বেশি বেশি অধ্যয়ন করে এর প্রকৃত শিক্ষা বাস্তব জীবনে যথাযথভাবে প্রয়োগ করা ।",
      "tag": "SSNIC 25",
      "sub_questions": [
        {
          "label": "ক",
          "question": "‘কিতাব' শব্দের অর্থ কী?",
          "explanation": "কিতাব' শব্দের অর্থ বই, গ্রন্থ, পুস্তক ইত্যাদি ।"
        },
        {
          "label": "খ",
          "question": " ‘আল-কুরআন'-কে ‘ফুরকান' বলা হয় কেন? ব্যাখ্যা কর ।",
          "explanation": "আল-ফুরকান পবিত্র কুরআনের একটি নাম। আল-ফুরকান অর্থ সত্য-মিথ্যার পার্থক্যকারী। আল-কুরআনের মাধ্যমে সত্য ও মিথ্যার পার্থক্য করা যায় বিধায় একে ফুরকান বলা হয়। পবিত্র কুরআনের মাধ্যমে মানুষ জানতে পারে, কোনটি হক আর কোনটি বাতিল। কোনটি আল্লাহ ও আল্লাহর রাসুলের পথ আর কোনটি শয়তান ও তাগুদের পথ। কোন পথে মানুষের কল্যাণ ও সফলতা আর কোন পথে মানুষের অকল্যাণ ও ব্যর্থতা। এমনিভাবে পবিত্র কুরআন মানুষকে অন্ধকার থেকে হিদায়েতের পথ দেখায়। এজন্যই আল-কুরআনকে ফুরকান বা সত্য-মিথ্যার পার্থক্যকারী বলে অভিহিত করা হয় ।"
        },
        {
          "label": "গ",
          "question": "রায়হান প্রতিদিন কোন গ্রন্থ পাঠ করে? গ্রন্থটির মর্যাদা বিশ্লেষণ কর ।",
          "explanation": "রায়হান প্রতিদিন পবিত্র মহাগ্রন্থ আল-কুরআন পাঠ করে । আল-কুরআনকে সর্বাধিক মর্যাদাসম্পন্ন কিতাব হিসেবে বিবেচনা করা হয়। কারণ সার্বিক বিবেচনায় কুরআনের মর্যাদা শীর্ষস্থানীয়। কুরআনের মর্যাদাগত প্রভাব বর্ণনা করতে গিয়ে আল্লাহ বলেন, “যদি আমি আল-কুরআন পাহাড়ের উপর নাযিল করতাম, তবে তুমি দেখতে তা আল্লাহর ভয়ে নত হয়ে বিদীর্ণ হয়ে গিয়েছে। এ দৃষ্টান্ত মানবজাতির সামনে এজন্য পেশ করলাম, যেন তারা চিন্তাভাবনা করতে পারে।” (সূরা হাশর : ২১) আল-কুরআনের মর্যাদার বিষয়টি স্পষ্ট হয়ে ওঠে যখন আল্লাহ তায়ালা কুরআন নাযিলের মাস হিসেবে রমজানকে মর্যাদাসম্পন্ন ঘোষণা করেন। কুরআন নাযিলের রাত পরিণত হয় হাজার মাসের চেয়ে শ্রেষ্ঠ রাতে। মহান আল্লাহ বলেন, “নিশ্চয়ই এ কুরআনকে আমি কদরের রাতে নাজিল করেছি। আপনি কদর সম্পর্কে কি জানেন? কদর রাত হলো হাজার মাসের চেয়ে শ্রেষ্ঠ।” (সূরা আল-কদর : ১-৩) সুতরাং বলা যায়, আল-কুরআন হলো মহান আল্লাহ তায়ালার পবিত্র বাণী । তাই পবিত্র কুরআনের মর্যাদা বর্ণনা করে শেষ করা যাবে না ।"
        },
        {
          "label": "ঘ",
          "question": "উদ্দীপকে উল্লিখিত গ্রন্থটির শিক্ষা সমাজজীবনে কী ধরনের পরিবর্তন আনতে সক্ষম? বিশ্লেষণ কর ।",
          "explanation": "মানুষ সামাজিক জীবন, আত্মীয়-অনাত্মীয়, মুসলিম-অমুসলিম, পাড়া-প্রতিবেশী নিয়ে পারস্পরিক নির্ভরশীলতার ভিত্তিতে তাকে সামাজিক জীবনযাপন করতে হয়। অবিচার, জুলুম, অধিকার আত্মসাৎ, হত্যা, চুরি, ডাকাতি, ছিনতাই, ব্যভিচার ও নানারকম খারাপ আচরণ মানুষের সামাজিক জীবনকে দুর্বিষহ করে তোলে। এ অবস্থা নিরসনে কুরআন ন্যায়বিচার, সদাচার ও প্রয়োজনীয় দণ্ড বিধানের ঘোষণা দিয়েছে । সহানুভূতি, সদাচার ও ন্যায়নীতির ভিত্তিতে কুরআন মাজিদ মানুষের সামাজিক জীবনকে সমস্যামুক্ত ও শান্তিপূর্ণ করার সামগ্রিক বিধান দিয়েছে। একটি সুন্দর, সুস্থ ও শান্তিপূর্ণ সমাজ গঠনে কুরআনের ভূমিকা অপরিসীম। সমাজে শান্তি প্রতিষ্ঠার জন্য পবিত্র কুরআনে বলা হয়েছে। لَا تُفْسِدُوا فِي الْأَرْضِ  অর্থ : “তোমরা পৃথিবীর বুকে দাঙ্গা- হাঙ্গামা সৃষ্টি কর না।” (সূরা বাকারা : ১১) অপর আয়াতে আল্লাহ বলেন-  وَيُفْسِدُونَ فِي الْأَرْضِ أَوْلَئِكَ هُمُ الْخَسِرُونَ  অর্থ : “আর যারা পৃথিবীর বুকে অশান্তি সৃষ্টি করে তারাই ক্ষতিগ্রস্ত।” (সূরা বাকারা : ২৭) অতএব বলা যায়, কুরআনের শিক্ষা সমাজজীবনে অনেক গুরুত্বপূর্ণ ভূমিকা পালন করে ।"
        }
      ]
    },
    {
      "number": "2",
      "uddipok": "ক অংশ: অদৃশ্যে বিশ্বাস স্থাপন করা, কিতাবে বিশ্বাস স্থাপন, পরকালে নিশ্চিত বিশ্বাসী। খ অংশ: আসমানি কিতাবকে সন্দেহ করে।",
      "tag": "SSNIC 25",
      "sub_questions": [
        {
          "label": "ক",
          "question": "",
          "explanation": "জান্নাত মোট ৮টি।"
        },
        {
          "label": "খ",
          "question": "",
          "explanation": "মাঝি সুরা বলতে বোঝায় যেসকল সুরা মক্কায় অবতীর্ণ হয়েছে। মাঝি সুরা মক্কায় নাজিল হলেও সুরার ব্যাপ্তি অনেক। মুফাসসিরগণ বলেছেন, ৬১০ খ্রিষ্টাব্দে কুরআন মাজিদের অবতরণ শুরু হওয়ার পর থেকে ৬২২ খ্রিষ্টাব্দে নবি করিম (স)-এর মদিনা হিজরতের পূর্ব পর্যন্ত যে সুরাসমূহ নাজিল হয়েছে সে সুরাসমূহকেই মাক্কি সুরা বলা হয়। যদিও তা মক্কার বাইরে নাজিল হয়। সুরা নাস, ফালাক, ইখলাস, লাহাব প্রভৃতি মাক্তি সুরার উদাহরণ। মাজি সুরা মোট ৮৬টি।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের 'ক' অংশে বর্ণিত বৈশিষ্ট্যের বান্দাগণ মুত্তাকি নামে পরিচিত। মুত্তাকি বলতে আল্লাহভীরু মানুষকে বোঝায়। যে ব্যক্তি তার পার্থিব জীবন পরিচালনায় সর্বদা আল্লাহর আইন-কানুন অনুসরণ করে এবং নিজ অন্তঃকরণে সর্বদা আল্লাহর ভয় পোষণ করে তিনিই মুত্তাকি। উদ্দীপকের 'ক' অংশে বর্ণিত বৈশিষ্ট্যগুলো মুত্তাকিদের বৈশিষ্ট্যের সাথেই সাদৃশ্যপূর্ণ। উদ্দীপকের 'ক' অংশের মানুষেরও বৈশিষ্ট্য হলো অদৃশ্যে বিশ্বাস করা, সালাত কায়েম করা, দান-সাদকা করা, আসমানি কিতাবে বিশ্বাস করা এবং পরকালে দৃঢ় বিশ্বাস রাখা। আর এ সমস্ত বৈশিষ্ট্য মুত্তাকিদের বৈশিষ্ট্যের সাথে পুরোপুরি সাদৃশ্যপূর্ণ। পবিত্র কুরআনের সুরা বাকারায় মুত্তাকিগণের ছয়টি বৈশিষ্ট্যের কথা উল্লেখ করা হয়েছে। সেগুলো হলো- অদৃশ্যের প্রতি বিশ্বাস স্থাপন করা, সালাত প্রতিষ্ঠা করা, আল্লাহ প্রদত্ত জীবিকা হতে আল্লাহর পথে ব্যয় করা, হযরত মুহাম্মদ (স)-এর প্রতি অবতীর্ণ আল কুরআনকে আল্লাহর প্রদত্ত জীবন বিধান হিসেবে বিশ্বাস করা, পূর্ববর্তী নবিগণের প্রতি যে সমস্ত কিতাব অবতীর্ণ হয়েছে সেগুলোকে সত্য বলে স্বীকার করা এবং আখিরাতের প্রতি দৃঢ় বিশ্বাস পোষণ করা। তাই বলা যায়, উদ্দীপকের 'ক' অংশের বর্ণিত বৈশিষ্ট্যের অধিকারী মানুষগণ মুত্তাকি নামে পরিচিত।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের 'খ' অংশে বর্ণিত লোকেরা হলো মুনাফিক, যারা ইহকালীন এবং পরকালীন জীবনে যন্ত্রণাদায়ক শাস্তির সম্মুখীন হবে। মুনাফিকরা প্রকাশ্যে নিজেদেরকে আল্লাহ, রাসুল ও আখিরাতে বিশ্বাসী বলে ঘোষণা দেয়। কিন্তু অন্তরে ঘোর অবিশ্বাস ও মুসলমানদের প্রতি চরম বিদ্বেষ। পোষণের মাধ্যমে তাদেরকে ধোঁকা দেওয়ার চেষ্টা করে। তারা মানুষের স্বাভাবিক ও সহজাত অবস্থার বাইরে অবস্থান করে। তাদের মন-মানসিকতা প্রতারণা ও কপটতার ব্যাধিতে আক্রান্ত। তারা জমিনে বিশৃঙ্খলা সৃষ্টি করে আবার সেটিকে মিথ্যা প্রতিপন্ন করার জন্য বলে আমরাই তো শান্তি স্থাপনকারী। আর এ সমস্ত মুনাফিকের ব্যাপারে আল্লাহপাক দুনিয়াতে এবং আখিরাতে পীড়াদায়ক শাস্তির কথা ঘোষণা দিয়েছেন। সুরা আন নিসার ১৪৫তম আয়াতে বলা হয়েছে- 'নিশ্চয়ই মুনাফিকদের স্থান হবে জাহান্নামের সর্বনিম্ন স্তরে। উদ্দীপকের 'খ' অংশের মানুষের বৈশিষ্ট্য হলো তারা মুমিনদের ধোঁকা দেয়। তাদের অন্তর ব্যাধিতে পূর্ণ। তারা মিথ্যাচারে লিপ্ত। তারা সমাজে বিশৃঙ্খলা সৃষ্টিকারী এবং নির্বোধ জনগোষ্ঠী। আর এসব বৈশিষ্ট্যের অধিকারীরা মূলত মুনাফিক হিসেবেই পরিচিত। মুনাফিকের ব্যাপারে আল্লাহপাক সুস্পষ্ট শাস্তির ঘোষণা দিয়েছেন। আল্লাহপাক বলেন, 'তাদের অন্তরে ব্যাধি রয়েছে। অতঃপর আল্লাহ তাদের ব্যাধি বৃদ্ধি করেছেন আর তাদের জন্য রয়েছে যন্ত্রণাদায়ক শাস্তি। কারণ তারা মিথ্যাচারে অভ্যস্ত।' উপরের আলোচনা সাপেক্ষে বলা যায়, উদ্দীপকের 'খ' অংশে বর্ণিত বৈশিষ্ট্যের অধিকারী লোকেরা অর্থাৎ মুনাফিকরা তাদের কৃতকর্মের জন্য আল্লাহর পক্ষ থেকে যন্ত্রণাদায়ক শাস্তির সম্মুখীন হবে।"
        }
      ]
    },
    {
      "number": "3",
      "uddipok": "দ্বাদশ শ্রেণির শিক্ষার্থী শাফিন ক্লাস শেষে তার সহপাঠী ফেরদৌসকে বলল, পবিত্র কুরআনের অনেক সুরায় মুসলমানদের বিরুদ্ধে ইহুদি ও মুনাফিকদের নানা চক্রান্তের বিষয় যেমন উল্লেখ রয়েছে, তেমনি শান্তি প্রতিষ্ঠায় পারস্পরিক লেনদেন, ব্যবসায়-বাণিজ্য, বিচারব্যবস্থা ও দণ্ডবিধি ইত্যাদি বিষয়ের বর্ণনা করা হয়েছে। তখন ফেরদৌস বলল, কখনো এক বা একাধিক আয়াত কখনো একটি সুরা অবতীর্ণ হয়ে কুরআনের অবতরণ পূর্ণতা লাভ করেছে। এভাবে পবিত্র কুরআন মানবজাতির নিকট সহজবোধ্য একটি আসমানি গ্রন্থ হিসেবে প্রতিষ্ঠা লাভ করেছে।",
      "tag": "SSNIC 25",
      "sub_questions": [
        {
          "label": "ক",
          "question": "",
          "explanation": "সবচেয়ে বড় সুরা হলো সুরা বাকারা।"
        },
        {
          "label": "খ",
          "question": "",
          "explanation": "'বাকারা' শব্দের উপস্থিতি থেকে প্রতীকী হিসেবে এর নামকরণ হয়েছে সুরা আল-বাকারা। সুরা আল-বাকারা কুরআন মাজিদের সর্ববৃহৎ সুরা। হাদিসে এর নাম 'সুরা বাকারা' হিসেবে উল্লেখ করা হয়েছে। বাকারা অর্থ 'গাভী'। এ সুরার ২৮৬টি আয়াতের মধ্যে ৯টি আয়াতে (৫১-৫৪ ও ৬৭-৭১) ইসরাইল জাতির সাথে সম্পৃক্ত দুটো 'গাভী' কাহিনির উল্লেখ রয়েছে। ৫১-৫৪ নং আয়াতে বনি ইসরাইলের গো-বৎস পূজার কাহিনি এবং ৬৭-৭১ নং আয়াতে একটি বিশেষ ঘটনার পরিপ্রেক্ষিতে গাভী জবেহের সংক্ষিপ্ত বিবরণ পাওয়া যায়। উল্লিখিত আয়াতের মধ্যে 'বাকারা' শব্দ থেকে এ সুরার প্রতীকী নামকরণ হয়েছে।"
        },
        {
          "label": "গ",
          "question": "",
          "explanation": "নিম্নের অনুরূপ: ফেরদৌসের আলোচনায় পবিত্র কুরআনের মাদানি সূরার বৈশিষ্ট্য ফুটে উঠেছে। অবতীর্ণের দিক থেকে পবিত্র কুরআনের ১১৪টি সূরাকে দুভাগে ভাগ করা হয়েছে। তাহলো মাক্কী সূরা ও মাদানি সূরা। হিজরতের পরে অবতীর্ণ সূরাগুলোকে মাদানি সূরা বলা হয়। উদ্দীপকে প্রদত্ত বৈশিষ্ট্য মাদানি সূরার সাথে সামঞ্জস্যশীল। মাদানি সূরার মধ্যে আরও যেসব .বৈশিষ্ট্য বিদ্যমান তাহলো- ১. মাদানি সূরাসমূহে আহলে কিতাব তথা ইহুদি ও খ্রিস্টানদের প্রতি ইসলামের আহ্বান জানানো হয়েছে । ২. এতে আহলে কিতাবের পথভ্রষ্টতা ও তাদের কিতাব বিকৃতির কথা বর্ণনা করা হয়েছে। ৩. এ সূরাসমূহে নিফাকের পরিচয় ও মুনাফিকদের ষড়যন্ত্রের কথা উল্লেখ করা হয়েছে। ৪. ব্যক্তিগত, পারিবারিক, সামাজিক, জাতীয়, আন্তর্জাতিক, শিক্ষা, সাংস্কৃতিক নীতিমালা বর্ণিত হয়েছে। ৫. পারস্পরিক লেনদেন, উত্তরাধিকার আইন, ব্যবসায় বাণিজ্য, ক্রয়- বিক্রয়সহ যাবতীয় অর্থনৈতিক কর্মকাণ্ডের বিধান বর্ণিত হয়েছে। ৬. বিচার ব্যবস্থা, দণ্ডবিধি, জিহাদ, পররাষ্ট্রনীতি ইত্যাদি বিষয় আলোচিত হয়েছে। ৭. ইবাদাতের রীতিনীতি, সালাত, যাকাত, হজ, সাওম ইত্যাদি বিষয় বিবৃত হয়েছে। ৮. শরিয়তের বিধিবিধান, ফরজ, ওয়াজিব, হালাল-হারাম ইত্যাদির সুস্পষ্ট বর্ণনা রয়েছে। ৯.সূরাগুলো ও এর আয়াতসমূহ তুলনামূলকভাবে দীর্ঘ।"
        },
        {
          "label": "ঘ",
          "question": "",
          "explanation": "নিম্নের অনুরূপ: শাফিনের শেষোক্ত উক্তিটি হলো—'পবিত্র কুরআন মানবজাতির নিকট সহজবোধ্য একটি ঐশীগ্রন্থ হিসেবে প্রতিষ্ঠা লাভ করেছে। উক্তিটি অত্যন্ত তাৎপর্যপূর্ণ । কুরআন মজিদ সহজ ও সাবলীল ভাষায় নাজিলকৃত । এতে কোনোরূপ অস্পষ্টতা, বক্রতা, কিংবা জটিলতা নেই এবং এতে খুবই সুন্দর ও সরল ভাষায় নানা বিষয়ের বর্ণনা করা হয়েছে। অতি সাধারণ মানুষও এ থেকে শিক্ষা গ্রহণ করতে পারে । আল্লাহ তায়ালা বলেন- : فَإِنَّمَا يَسَّرْنَاهُ بِلِسَانِكَ لَعَلَّهُمْ يَتَذَكَّرُوْنَ . অর্থ : “আমি তো কুরআনকে আপনার ভাষায় সহজ করে দিয়েছি, যাতে তারা উপদেশ গ্রহণ করে।” (সূরা আদ-দুখান : ৫৮) বস্তুত আল-কুরআনের বৈশিষ্ট্যসমূহের মধ্যে বড় বৈশিষ্ট্য হলো এর বাক্য, শব্দ, ভাষা, পাঠ, উচ্চারণ খুবই সুন্দর সাবলীল। এটা বুঝতে, মুখস্থ করতে মনে রাখতে কোনোরূপ অসুবিধা হয় না। এ কারণে প্রত্যেক যুগে পৃথিবীতে লক্ষ লক্ষ হাফিয এবং কুরআনের অসংখ্য ভাষ্যকার বিদ্যমান ছিল এবং আছে; আর কিয়ামত পর্যন্ত থাকবে। এটাই কুরআনের শ্রেষ্ঠত্ব ও মহামর্যাদার পরিচায়ক। এ ব্যাপারে আল্লাহর ঘোষণা – وَلَقَدْ يَسَّرْنَا الْقُرْآنَ لِلذِّكْرِ فَهَلْ مِنْ مُّدَّكِرٍ . অর্থ : “এ কুরআন আমি সহজ করে দিয়েছিল উপদেশ গ্রহণের জন্য। অতএব, উপদেশ গ্রহণকারী কেউ আছে কি?” (সূরা আল-কামার : ২২) উপরিউক্ত আলোচনায় এটাই প্রতীয়মান হয়, আল-কুরআন অবশ্যই সহজবোধ্য ঐশীগ্রন্থ। এ কারণে এর পাঠক সংখ্যা বিশ্বময় ছড়িয়ে রয়েছে।"
        }
      ]
    },
    {
      "number": "4",
      "uddipok": "অধ্যাপক আব্দুল আযীয বললেন, মানুষের মাঝে এমন একটি গুণ পরিলক্ষিত হয়, যা তাকে পুণ্যের পথে পরিচালিত করে, আর পুণ্য মানুষটিকে জান্নাতের দিকে ধাবিত করে। অন্যদিকে আরেকটি নিন্দনীয় দিক আছে, যা মানুষকে পাপের পথে পরিচালিত করে। আর ঐ নিন্দনীয় বিষয়টি জাহান্নামের পথনির্দেশ করে।",
      "tag": "SSNIC 25",
      "sub_questions": [
        {
          "label": "ক",
          "question": "(আল-হাদিস) কাকে বলে?",
          "explanation": "রাসুল (স.)-এর কথা, কাজ ও মৌন সম্মতিকে (আল- হাদিস) বলে।"
        },
        {
          "label": "খ",
          "question": "“মানুষ তার বন্ধুর জীবনাদর্শের অনুসারী হয়ে থাকে।”- ব্যাখ্যা কর।",
          "explanation": "উদ্দীপকে উল্লিখিত বাক্যটি মহানবি (সা.)-এর হাদিসের অংশবিশেষ । “মানুষ তার বন্ধুর আদর্শ দ্বারা প্রভাবিত হয়। সুতরাং তোমাদের প্রত্যেকের সচেতন থাকা উচিত যে, সে কাকে বন্ধু হিসেবে গ্রহণ করছে।” (মুসনাদে আহমাদ) এজন্য বন্ধু নির্বাচনের ক্ষেত্রে অত্যন্ত সাবধান ও সতর্ক হওয়া আবশ্যক। মহানবি (সা.) আরও বলেন, “যে ব্যক্তি যে সম্প্রদায়ের অনুসারী হয়, কিয়ামতের দিন সে ব্যক্তি সেই সম্প্রদায়ভুক্ত হবে।\" (মুসনাদে আহমাদ) তাই ধর্মপ্রাণ, সৎ ও আল্লাহভীরু ব্যক্তিগণই বন্ধু নির্বাচিত হওয়ার যোগ্য। এ সম্পর্কে আল্লাহ তায়ালা বলেন, “মুমিনগণ যেন অন্য মুমিনকে, ছেড়ে কোনো কাফিরকে বন্ধুরূপে গ্রহণ না করে। যারা এরূপ করবে, আল্লাহর সঙ্গে তাদের কোনো সম্পর্ক থাকবে না। তবে য"
        },
        {
          "label": "গ",
          "question": "অধ্যাপক আব্দুল আযীয কোন গুণের কথা বলেছেন? ব্যাখ্যা কর ।",
          "explanation": "নিম্নের অনুরূপ: উদ্দীপকে বর্ণিত অধ্যাপাক আব্দুল আযীয সত্যবাদিতা গুণের কথা বলেছেন। সত্যবাদিতার আরবি প্রতিশব্দ হচ্ছে 'সিদক'। সত্য বলার অভ্যাস কিংবা অভ্যস্তরূপে সত্য বলাকে সত্যবাদিতা বলে ।  সত্য মানুষকে শাশ্বত ন্যায়ের পথে পরিচালিত করে। সে মিথ্যা বলার অভিশাপ থেকে মুক্তি পায়। ইসলামের বিধি-বিধান ও নীতিমালা সত্যবাদিতারই পরম প্রকাশ। স্বাভাবিকভাবে সত্যের অনুশীলন তাই । ইসলামেরই অনুশীলন। মানব জীবনে সত্যবাদিতার প্রভাব সীমাহীন। সত্যবাদিতা মানুষকে নৈতিক চরিত্র গঠনে সাহায্য করে। পাপ ও অশালীন কাজ থেকে রক্ষা করে। সত্যবাদী ব্যক্তি কোনোরূপ অন্যায় ও অত্যাচার করতে পারে না । “সত্যবাদিতা মুক্তি দেয়, আর মিথ্যা ধ্বংস ডেকে আনে।” (আবু মর্যাদা লাভ দাউদ) সত্যবাদিতার ফলে মানুষ দুনিয়াতে সম্মানিত হয়, করে। আর আখিরাতে সত্যবাদিতার প্রতিদান হলো জান্নাত। আল্লাহ তায়ালা বলেন, “এ তো সেই দিন, যে দিন সত্যবাদীদের তাদের সত্যবাদিতা বিশেষ উপকার দান করবে। তাদের জন্য রয়েছে জান্নাত।” (সূরা আল-মায়িদা: ১১৯) মহানবি (সা.) বলেন, “তোমরা সত্যবাদী হও। কেননা সত্য পুণ্যের পথ দেখায় । আর পুণ্য জান্নাতের পথে পরিচালিত করে।” (বুখারি ও মুসলিম) এভাবে ব্যক্তি যখন সত্য বলে, সত্যবাদিতায় অভ্যস্ত হয়ে ওঠে এমনকি তার নাম আল্লাহর কাছে পরম সত্যবাদী হিসেবে লিপিবদ্ধ হয়, তখন তার জান্নাত লাভ সুনিশ্চিত হয়।"
        },
        {
          "label": "ঘ",
          "question": "কোন নিন্দনীয় বিষয়টি জাহান্নামের পথনির্দেশ করে? কীভাবে আমরা তা পরিহার করতে পারি? বিশ্লেষণ কর।",
          "explanation": "নিম্নের অনুরূপ: উদ্দীপকে বর্ণিত মিথ্যাচার নিন্দনীয় গুণটি জাহান্নামের পথ নির্দেশ করে। মিথ্যা মানুষকে অপকর্মের প্রতি আকৃষ্ট করে থাকে। ফলে সে জঘন্য পাপাচারে লিপ্ত থেকে তার অন্তরকে অন্ধকারাচ্ছন্ন করে তোলে। পরিণামে মিথ্যার দরুন কেউই তাকে বিশ্বাস করে না। আর পরকালে সে দোযখের অধিবাসী হবে এবং অনন্তকাল তথায় চরম শাস্তি ভোগ করতে থাকবে । পবিত্র কুরআনে আল্লাহ পাক এরশাদ করেছেন— “এবং আপনি বলুন, সত্যের আগমন ঘটেছে আর অসত্য বিলুপ্ত হয়েছে। নিশ্চয়ই অসত্য বিলুপ্ত হতে বাধ্য।” মিথ্যা এমন গুরুতর পাপ যে, মানুষ যখন একটি মিথ্যা কথা মুখে উচ্চারণ করে, তখন তার স্কন্ধের ফেরেশতাদ্বয় তার নিকট হতে দূরে সরে যায়। মিথ্যার ভয়াবহতা সম্বন্ধে রাসুলুল্লাহ (সা.) বলেছেন, “যে ব্যক্তি আমার নাম করে কোনো মিথ্যা কথা বানিয়ে বলে, সে যেন তার অবস্থান জাহান্নামে অনুসন্ধান করে।” মিথ্যাবাদী যখন মিথ্যা বলতে অভ্যস্ত হয়ে যায় এবং সর্বদা মিথ্যা বলতে থাকে, তখন তার ওপর আল্লাহ পাক অসন্তুষ্ট থাকেন। আর সে আল্লাহর নিকট মিথ্যাবাদী বলে চিহ্নিত হয়ে যায় । আর এটাই হলো তার কুকর্মের যোগ্যতম পুরস্কার। পক্ষান্তরে, সত্যের গুণ বর্ণনাতীত । এই জন্য রাসুল (সা.) বুখারি ও মুসলিমের হাদিসে বলেন, “আর অবশ্যই তোমরা মিথ্যা কথা হতে দূরে থাকবে। কেননা মিথ্যা কথা অবশ্যই অপকর্মের দিকে পরিচালিত করে এবং নিশ্চয়ই অপকর্ম জাহান্নামের দিকে পরিচালিত করে।” (বুখারি ও মুসলিম)"
        }
      ]
    },
    {
      "number": "5",
      "uddipok": "প্রতিবছর বর্ষা মৌসুমে পুরাতন ডিসি কোর্ট প্রাঙ্গণে বৃক্ষমেলা শুর হয় । জনাব হারুন সাহেব উক্ত মেলা থেকে পাঁচ হাজার ফলদ, বনজ ও ঔষধি গাছ ক্রয় করে নিজ গ্রামের রাস্তার দুই পাশে সেগুলো রোপণ করেন। অন্যদিকে, তার বন্ধু জনাব মামুন সাহেব চিকন চালের সাথে মোটা চাল মিশিয়ে অধিক মুনাফা অর্জন করেন। বিষয়টি জেনে ইমাম সাহেব বলেন, “এজন্য তাকে পরকালে কঠিন শাস্তি ভোগ করতে হবে।”",
      "tag": "SSNIC 25",
      "sub_questions": [
        {
          "label": "ক",
          "question": "সিহাহ সিত্তাহ' কী?",
          "explanation": "সিহাহ সিত্তাহ হলো বিশুদ্ধ ছয়টি হাদিস গ্রন্থ। গ্রন্থগুলো হলো- ১. বুখারি, ২. মুসলিম, ৩. তিরমিযি, ৪. নাসাই, ৫. আবু দাউদ ও ৬. ইবনে মাজাহ ।"
        },
        {
          "label": "খ",
          "question": "“মানুষ ও অন্যান্য সৃষ্টির প্রতি উত্তম আচরণ করা একটি ইবাদাত।\" - ব্যাখ্যা কর।",
          "explanation": "মানুষ ও অন্যান্য সৃষ্টির প্রতি উত্তম আচরণ করা একটি ইবাদত। কারণ সকল সৃষ্টির প্রতি উত্তম আচরণ করার জন্য বলা হয়েছে। রাসুলুল্লাহ (সা.) বলেছেন, “সমগ্র সৃষ্টি আল্লাহর পরিবারভূক্ত। সুতরাং সৃষ্টির মধ্যে উত্তম সেই ব্যক্তি, যে আল্লাহর পরিবারভূক্তদের প্রতি সদাচার করে।” (মিশকাত) অন্য হাদিসে বর্ণিত হয়েছে, মহানবি (সা.) বলেছেন, “পৃথিবীতে বসবাসকারী সমস্ত সৃষ্টির প্রতি তোমরা দয়া কর। তাহলে আকাশে অধিষ্ঠিত প্রভুও তোমাদের প্রতি রহমত বর্ষণ করবেন। (তিরমিযি) সুতরাং রাসুল (সা.) যা করতে বলেছেন, তা নিঃসন্দেহে ইবাদত হিসেবে গণ্য হবে।"
        },
        {
          "label": "গ",
          "question": "উদ্দীপকে বর্ণিত জনাব হারুন সাহেবের কার্যক্রমে কোন হাদিসের শিক্ষার প্রতিফলন ঘটেছে? বিশ্লেষণ কর।",
          "explanation": "নিম্নের অনুরূপ: জনাব হারুন সাহেবের কাজে পাঠ্যবইয়ের বৃক্ষরোপণ সম্পর্কিত ১৪নং হাদিসের শিক্ষার প্রতিফলন ঘটেছে। পাঠ্যবইয়ের উক্ত হাদিসটি হলো— مَا مِن مُسْلِمٍ يَعْرِضُ غَرْسًا إِوَيَرْنَ زَرْعًا فَيَأْكُلُ مِنْهُ طَيْرُ أَوْ إِنْسَانٌ أو بهيمة الاكان له بِهِ صَدَقَةٌ. অর্থ : “কোনো মুসলমান যদি গাছ রোপণ করে অথবা কোনো ফসল আবাদ করে এবং তা থেকে কোনো পাখি বা মানুষ অথবা চতুষ্পদ জন্তু ভক্ষণ করে তবে তা তার জন্য সাদকারূপে গণ্য হবে।” উক্ত হাদিসে বৃক্ষরোপণের জন্য উৎসাহিত করা হয়েছে। এছাড়া গাছ সর্বদা অক্সিজেন দিচ্ছে এবং আমাদের প্রাকৃতিক পরিবেশ অক্ষুণ্ণ রাখতে ভূমিকা রাখছে। এর মাধ্যমে মানুষ ও অন্যান্য জীব উপকৃত হচ্ছে। জনাব হারুন সাহেব বৃক্ষমেলা হতে পাঁচ হাজার ফলদ, বনজ ও ওষুধি গাছ ক্রয় করে নিজ গ্রামের রাস্তার দুই পাশে সেগুলো রোপণ করেন। জনাব হারুন সাহেবের লাগানো এ গাছের ফল কোনো মানুষ বা পশুপাখি ভক্ষণ করলে বা কোনো পথচারী ছায়ায় আশ্রয় গ্রহণ করলে এর সওয়াব তিনি পেতে থাকবেন। সুতরাং জনাব হারুন সাহেবের কাজে পাঠ্যবইয়ের বৃক্ষরোপণ সম্পর্কিত ২৪নং হাদিসটির শিক্ষার প্রতিফলন ঘটেছে।"
        },
        {
          "label": "ঘ",
          "question": "উদ্দীপকে বর্ণিত জনাব মামুন সাহেবের কার্যক্রমের ব্যক্তিগত ও সামাজিক প্রভাব বিশ্লেষণ কর।",
          "explanation": "নিম্নের অনুরূপ: মামুন সাহেব খাদ্যে ভেজাল সৃষ্টি করেন, যা প্রতারণার অন্তর্ভুক্ত আর প্রতারণা নিফাকির অন্তর্ভুক্ত। তার কর্মকাণ্ড সম্পর্কে ইমাম সাহেবের মন্তব্যটি সঠিক ও যথার্থ। মুনাফিক পরকালে জাহান্নামের সর্ব নিম্নস্তরে শাস্তি ভোগ করবে। তাছাড়া তার কাজ প্রতারণামূলক। রাসুল (সা.) বলেছেন, “যে প্রতারণা করল সে আমাদের দলভুক্ত নয়।” (তিরমিযি) অন্যদিকে তার এ ব্যবসায়ে উপার্জিত আয় হারাম হবে। কারণ সে প্রতারণার মাধ্যমে আয় করছে। যার কারণে তার ইবাদত কবুল হবে না এবং সে জাহান্নামে নিক্ষিপ্ত হবে। এ প্রসঙ্গে রাসুলুল্লাহ (সা.) বলেন— قَالَ رَسُولُ اللهِ صَلَّى اللهُ عَلَيْهِ وَسَلَّمَ : لَا يَدْخُلُ الْجَنَّةَ لَحْمُ نَبَتَ مِنْ سُحْتِ وَكُل لَحْمِ نَبَتَ مِنَ السُّحْتِ كَانَتِ النَّارُ أَوْلى به অর্থ : “যে গোশত হারাম থেকে গঠিত, তা বেহেশতে প্রবেশ করবে না। যে সকল গোশত হারাম মাল থেকে গঠিত তার জন্য দোযখই শ্রেষ্ঠ স্থান।” (মুসনাদে আহমদ ও দারেমি) মামুন সাহেব চিকন চালের সাথে মোটা চাল মিশিয়ে অধিক মুনাফা করেন। তার এ কাজটি নিফাকি ও প্রতারণা। মামুন সাহেবের এ নিফাকি ও প্রতারণার বিষয়টি জেনে ইমাম সাহেব বলেন, “এজন্য তাকে পরকালে কঠিন শাস্তি ভোগ করতে হবে।” উপরিউক্ত আলোচনায় এটাই প্রতীয়মান হয়, মামুন সাহেব তার কাজের জন্য জাহান্নামে কঠিন শাস্তি ভোগ করবে। তার সম্পর্কে ইমাম সাহেবের মন্তব্য অত্যন্ত সঠিক।"
        }
      ]
    },
    {
      "number": "6",
      "uddipok": "নিচের তথ্যগুলো লক্ষ করো এবং প্রশ্নগুলোর উত্তর দাও: ? সালাত কায়েম জাকাত প্রদান হজ পালন সাওম পালন",
      "tag": "SSNIC 25",
      "sub_questions": [
        {
          "label": "ক",
          "question": "সর্বাধিক হাদিস বর্ণনাকারী সাহাবি কে?",
          "explanation": "সর্বাধিক হাদিস বর্ণনাকারী সাহাবি হযরত আবু হুরায়রা (রা)।"
        },
        {
          "label": "খ",
          "question": "উপরের হাত নিচের হাতের চেয়ে উত্তম- ব্যাখ্যা করো।",
          "explanation": "উল্লিখিত হাদিসটিতে দানগ্রহীতার ওপর দান প্রদানকারীকে প্রাধান্য দেওয়া হয়েছে এবং দান গ্রহণকে নিরুৎসাহিত করা হয়েছে। দানকারীর উপরের হাত (দান করার সময় দাতার হাত উপরেই থাকে) দান গ্রহীতার নিচের হাতের চেয়ে উত্তম। তাদের মধ্যে মর্যাদাগত এ পার্থক্যের কারণ হলো- দাতা তার দানের মাধ্যমে দান গ্রহীতার উপকার করে থাকে। আর দান গ্রহীতা দানের সেই অর্থ দিয়ে তার প্রয়োজন পূরণ করে। সে দাতার কাছে হেয় ও মর্যাদাহীন বলে বিবেচিত হয়। এজন্যই রাসুল (স) বলেছেন, 'উপরের হাত নিচের হাতের চেয়ে উত্তম' (বুখারি ও মুসলিম)।"
        },
        {
          "label": "গ",
          "question": "প্রদত্ত ছকের '?' চিহ্নটি কি নির্দেশ করে? ব্যাখ্যা করো।",
          "explanation": "প্রদত্ত ছকের '?' চিহ্নটি ইমানকে নির্দেশ করে। ইমান শব্দের অর্থ স্বীকার করা, স্বীকৃতি দেওয়া, অনুগত হওয়া বা দৃঢ় বিশ্বাস করা। ইসলামের প্রতিটি বিষয় অন্তরে বিশ্বাস করা, মুখে স্বীকার করা ও কাজে পরিণত করা ইমানের দাবি। ইমান মানুষকে ভালো কাজে উৎসাহিত করে ও মন্দ কাজ পরিহারে সহায়তা করে। ইমানকে মানুষের আমল তথা নামাজ, রোজা, হজ ও জাকাত ইত্যাদির চালিকা শক্তিও বলা যায়। উদ্দীপকের '?' চিহ্নটি দ্বারা ইমানকে নির্দেশ করা হয়েছে। যা ইসলামের মূল ভিত্তি। যেমন রাসুল (স) বলেছেন, 'ইসলাম পাঁচটি ভিত্তির উপর প্রতিষ্ঠিত। সাক্ষ্য দেওয়া যে, আল্লাহ ছাড়া উপাসনাযোগ্য আর কেউ নেই এবং সুনিশ্চিতভাবেই মুহাম্মদ (স) আল্লাহর রাসুল, সালাত কায়েম করা, জাকাত আদায় করা, হজ পালন এবং রমজান মাসে সাওম পালন করা' (বুখারি ও মুসলিম)। মহানবি (স)-এ হাদিসের দৃষ্টান্ত স্বরূপ পাঁচটি স্তম্ভের ভিত্তিতে স্থাপিত এক প্রসাদের সাথে তুলনা করেছেন। এই পাঁচটি স্তম্ভের মূল হলো ইমান। ইমানের উপর নির্ভর করেই বান্দার জান্নাত-জাহান্নাম ও পরকালীন মুক্তি। তাছাড়া ইবাদত কবুল হওয়ার অন্যতম শর্তও হলো ইমান।"
        },
        {
          "label": "ঘ",
          "question": "প্রদত্ত ছকের হাদিসটি মানবজীবনে কী শিক্ষা বয়ে আনে? বিশ্লেষণ করো।",
          "explanation": "প্রদত্ত ছকের হাদিসটি ইসলামের মূলভিত্তি সম্পর্কিত। মানবজীবনে এ হাদিসটির শিক্ষা অপরিসীম। ইসলাম একটি পূর্ণাঙ্গ জীবনব্যবস্থা। আর ইসলাম পাঁচটি স্তম্ভের ওপর প্রতিষ্ঠিত। এগুলো হলো ইমান, নামাজ, রোজা, হজ, জাকাত। খুঁটি ছাড়া যেমন কোনো ঘর দাঁড়িয়ে থাকতে পারেনা তেমনি এই পাঁচটি স্তম্ভ ছাড়া ইসলাম নামক জীবনবিধানকে কল্পনা করা যায় না। উল্লেখিত ছকে ইসলামের এ পঞ্চ স্তম্ভের প্রতি ইঙ্গিত করা হয়েছে। উদ্দীপকের ছকে সাক্ষ্য প্রদান, নামাজ, রোজা, হজ ও জাকাতের উল্লেখ করা হয়েছে। যা আমাদেরকে ইসলামের পাঁচটি স্তম্ভের শিক্ষা প্রদান করে। কেননা ইসলাম নামক জীবন বিধানকে কায়েম করতে হলে এই পাঁচটির কোনো একটিকেও অগ্রাহ্য করা যাবে না। প্রথমেই মহান আল্লাহর একত্ববাদে বিশ্বাস স্থাপন করতে হবে এবং হযরত মুহাম্মদ (স)-কে তাঁর প্রেরিত নবি ও রাসুল হিসেবে মেনে নিতে হবে। এরপর মহান আল্লাহর প্রতি আনুগত্যের বহিঃপ্রকাশ কাজের মাধ্যমে প্রকাশ করতে হবে। আর এটির জন্য রাসুল (স)-এর বিধান মোতাবেক সালাত কায়েম ও সাওম পালন করতে হবে। সামার্থ্যবান মুসলিমদের হজ, জাকাত এবং ইসলামের এ আনুষ্ঠানিক ইবাদতসমূহকে যথাযথভাবে সম্পাদন করতে হবে। আর উদ্দীপকের ছক থেকে এ সমস্ত শিক্ষাই প্রদান করে। পরিশেষে বলা যায়, ইসলামের মূলভিত্তিসমূহ একজন মানুষকে আদর্শবান ও উত্তম চরিত্রের অধিকারী হিসেবে গড়ে তোলে। তাই বাস্তবজীবনে এ হাদিসের শিক্ষার প্রতিফলন ঘটিয়ে দুনিয়া ও আখিরাতে সফলতা লাভের চেষ্টা করা প্রত্যেক মুসলমানের জন্য অপরিহার্য বিষয়।"
        }
      ]
    },
    {
      "number": "7",
      "uddipok": "লামিয়া একজন কলেজ ছাত্রী। তার বাবা একজন ধর্মীয় শিক্ষক। সে ইসলামি আচার-আচারণ ও বিধিবিধান মেনে চলতে সচেষ্ট থাকে। তার বান্ধবী নাদিয়া, একদিন তাদের বাসায় বেড়াতে এসে অনৈসলামিক পোশাকে লামিয়ার বাবার সামনে আসলে তিনি নাদিয়াকে বলেন, 'মা, ইসলামি পোশাক নারীকে যেমন শালীন করে, তেমনি সবার নিকট মান-মর্যাদাও বৃদ্ধি করে।\" মহানবি (স)-এর একটি হাদিস বলে দেন।",
      "tag": "SSNIC 25",
      "sub_questions": [
        {
          "label": "ক",
          "question": "'মাযহাব' অর্থ কী?",
          "explanation": "'মাযহাব' অর্থ- মত, পথ, মতাদর্শ।"
        },
        {
          "label": "খ",
          "question": "মুজতাহিদগণ ভুল করলেও প্রতিদানপ্রাপ্ত হবেন- ব্যাখ্যা করো।",
          "explanation": "মুজতাহিদ ভুল করলেও তিনি তার প্রতিদান থেকে বঞ্চিত হবেন না। কুরআন ও হাদিসের আলোকে যিনি যাবতীয় প্রশ্নের সমাধান পেশ করতে সক্ষম তিনিই মুজতাহিদ। মুজতাহিদগণ কুরআন ও হাদিসে ছড়িয়ে-ছিটিয়ে থাকা মুক্তাসম সূক্ষ্ম জ্ঞানসমূহকে বিন্যস্ত করে আমলের উপযোগী করেন। আর এ কাজ করতে গিয়ে যদি ভুল হয় তাহলে তা মার্জনীয় এবং এর জন্যও প্রতিদানের কথা বলা হয়েছে। রাসুল (স) বলেন, যখন হাকিম সঠিক ইজতিহাদ করেন, তখন তার জন্য দুটি প্রতিদান থাকে। আর ইজতিহাদে ভুল করলে একটি প্রতিদান পাবেন।"
        },
        {
          "label": "গ",
          "question": "লামিয়ার চরিত্রে কোন দিকটি ফুটে উঠেছে? বিশ্লেষণ করো।",
          "explanation": "নিম্নের অনুরূপ: নাফিজার চরিত্রে ইমান ও লজ্জাশীলতার বহিঃপ্রকাশ ঘটেছে। ইসলাম শালীনতার ধর্ম। আর একজন মুমিন ইসলামের এ বৈশিষ্ট্যের ধারক। মুমিন ব্যক্তি ইসলামের যাবতীয় বিধি-বিধান মেনে চলেন। আচার-আচরণ, কথা-বার্তা, পোশাক-আশাক সবকিছুতে সুন্দর ও শোভন হওয়া ইসলামের নীতি। অশ্লীলতা ও অশোভন আচরণ মানুষের নৈতিক জীবনকে ধ্বংস করে দেয়। তাই ইসলামের আদর্শ ও শিক্ষা উন্নত সংস্কৃতির ধারক। এখানে অনৈতিকতা, অগ্নীলতার কোনো স্থান নেই। তাই নাফিজা ইসলামি আচার-আচরণ ও বিধি-বিধান মেনে চলে ইমানদারিত্বের পরিচয় দিয়েছে। ইসলাম সব মানুষকে নম্র, ভদ্র ও শালীন হওয়ার নির্দেশ দেয়। যেসব কাজ। শালীনতাবিরোধী ইসলামে তা নিষিদ্ধ করা হয়েছে। পোশাক-পরিচ্ছদ ও চলাফেরায় শালীনতার অভাব অনেক সময় সমাজে অশ্লীলতার প্রসার ঘটায়। ইভটিজিং, ব্যভিচার ইত্যাদি জঘন্য অপরাধের জন্ম দেয়। তাই বিনা প্রয়োজনে, অশালীনভাবে নারীদের বাইরে ঘুরে বেড়ানো উচিত নয়। এক্ষেত্রে বাইরে যেতে হলে পর্দা ও শালীনতা অবলম্বন করে যেতে হবে। এ প্রসঙ্গে মহানবি (স) বলেছেন, 'লজ্জাশীলতার পুরোটাই কল্যাণময়' (মুসলিম)। তিনি আরও বলেন, 'অশ্লীলতা যেকোনো জিনিসকে খারাপ করে এবং লজ্জাশীলতা যেকোনো জিনিসকে সৌন্দর্যমণ্ডিত করে' (তিরমিজি)। সুতরাং চলাফেরা, পোশাক-পরিচ্ছদ, কথাবার্তা, আচার-আচরণে লজ্জাশীল ও মার্জিত হয়ে শালীনতার অনুশীলন করা ইসলামের নির্দেশ। নাফিজা এ নির্দেশ মান্য করে একজন মুমিনের পরিচয় দিয়েছে।"
        },
        {
          "label": "ঘ",
          "question": "উদ্দীপকে বর্ণিত হাদিসের আলোকে লামিয়ার বাবার বক্তব্যের যথার্থতা মূল্যায়ন করো।",
          "explanation": "নিম্নের অনুরূপ: উদ্দীপকে বর্ণিত লজ্জাশীলতা সম্পর্কিত হাদিসের আলোকে নাফিজার বাবার বক্তব্য যথার্থ। লজ্জা ইমানের অঙ্গ। শালীনতা বিরোধী যেকোনো কাজ ইসলামে সম্পূর্ণ হারাম। কারণ, অশ্লীল ও অশালীন কাজকর্ম মানুষের মানবিকতা ও নৈতিক মূল্যবোধ ধ্বংস করে দেয়। ফলে সমাজে অনাচার-ব্যভিচার ছড়িয়ে পড়ে। পারিবারিক ও সামাজিক মূল্যবোধের অবক্ষয় দেখা দেয়। অন্যদিকে, শালীনতা ব্যক্তিকে সম্মানিত, শোভনীয়, সুন্দর ও মার্জিত করে তোলে। পোশাক-পরিচ্ছদে শালীন হওয়া এবং পর্দা রক্ষা করে চলা ইসলামের নির্দেশ। আল্লাহ বলেন, 'আর তোমরা (নারীরা) নিজ গৃহে অবস্থান করবে এবং জাহেলি যুগের মতো নিজেদেরকে প্রদর্শন করে বেড়াবে না' (সুরা আহযাব: ৩৩)। রাসুল (স) বলেছেন, 'লজ্জাশীলতা যে কোনো জিনিসকে সৌন্দর্যমণ্ডিত করে তোলে' (তিরমিজি)। যা নাফিজার বাবার বক্তব্যে ফুটে উঠেছে। উদ্দীপকে নাফিজার বাবার বক্তব্যে শালীনতার গুরুত্ব প্রকাশ পেয়েছে। তিনি মেয়ের বান্ধবী নাদিয়াকে অনৈসলামিক পোশাক পরিহার করে ইসলামি পোশাক পরিধানে উদ্বুদ্ধ করেন। তার এ পরামর্শের সমর্থন রয়েছে রাসুল (স)-এর হাদিসে। রাসুল (স) বলেছেন, 'লজ্জাশীলতা ইমানের একটি বিশেষ শাখা।' আর লজ্জাশীলতা অবলম্বনের একটি বিশেষ মাধ্যম হচ্ছে শালীন পোশাক পরিধান করা। আলোচ্য হাদিসে মহানবি (স) ইমানের সাথে লজ্জার নিবিড় ও অবিচ্ছেদ্য সম্পর্কের প্রতি ইঙ্গিত করেছেন। পরিশেষে বলা যায়, চলাফেরা, পোশাক-পরিচ্ছদ, কথাবার্তায় লজ্জাশীল হওয়া মুমিনের বৈশিষ্ট্য। নাফিজার বাবার বক্তব্যে মূলত শালীনতা রক্ষার উপায় হিসেবে ইসলামি পোশাক পরিধানের গুরুত্বের বিষয়টি ফুটে উঠেছে, যা অত্যন্ত যৌক্তিক।"
        }
      ]
    },
    {
      "number": "8",
      "uddipok": "শান্তিনগর গ্রামের যুবকেরা একটি সামাজিক সংঘ প্রতিষ্ঠা করে। সংঘ পরিচালনার জন্য তারা একটি সংবিধানও রচনা করে। কিছুদিন পর সংগ পরিচালনায় এমন একটি সমস্যার উদ্ভব হয় যার সমাধানের পদ্ধতি সম্পর্কে তাদের সংবিধানে কোনো নির্দেশনা নেই। নতুন সমস্যা সমাধানের লক্ষ্যে সভাপতি কার্যকরী পরিষদের সভায় সমস্যাটি সমাধানে যথার্থ পরামর্শ দিতে সক্ষম এমন সদস্যদের আহ্বান করেন। অধিকাংশের পরামর্শ মতে একটি সিদ্ধান্ত গৃহীত হয়। তবে কিছু সংখ্যক সদস্য এ ব্যাপারে কোনো প্রকার মতামত ব্যস্ত করেননি। এভাবে সমস্যাটির সমাধান সম্পন্ন হয়।",
      "tag": "SSNIC 25",
      "sub_questions": [
        {
          "label": "ক",
          "question": "ইজমার রুকনগুলি কী কী?",
          "explanation": "ইজমার রুকন দুটি। যথা- আযিমত এবং রুখসাত।"
        },
        {
          "label": "খ",
          "question": "\"সাহাবাদের ইজমা অপরিবর্তনীয়\" ব্যাখ্যা করো।",
          "explanation": "সাহাবিরা সত্যের ওপর প্রতিষ্ঠিত ছিলেন তাই তাঁদের ইজমা অপরিবর্তনীয়। সব শ্রেণির ইজমার মধ্যে সাহাবাদের ইজমা সর্বাধিক শক্তিশালী। এ শ্রেণির ইজমার পদ্ধতি হলো সব সাহাবি (রা) কোনো একটি বিষয়ে নিজেদের মধ্যে ঐকমত্য প্রকাশ করেছেন। সাহাবিদের (রা) ইজমা কুরআনের আয়াত এবং বিশুদ্ধতম মুতাওয়াতির হাদিসের পর্যায়ভুক্ত। এজন্যই সাহাবাদের ইজমা অকাট্য দলিল হিসেবে বিবেচিত হবে; এর কোনো পরিবর্তন জায়েজ হবে না।"
        },
        {
          "label": "গ",
          "question": "উদ্দীপকে বর্ণিত সংঘের সমস্যা সমাধানের পদ্ধতিটি শরিয়তের কোন উৎসের সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকে বর্ণিত সংঘের সমস্যা সমাধানের পদ্ধতিটি শরিয়তের অন্যতম মূল উৎস ইজমার সাথে সাদৃশ্যপূর্ণ। ধর্মীয় বা পার্থিব যেকোনো বিষয়ে মহানবি হযরত মুহাম্মদ (স) এর যুগপরবর্তী যোগ্যতাসম্পন্ন মুসলিম মুজতাহিদদের কুরআন-সুন্নাহ সমর্থিত এবং ঐকমত্যের নাম হলো- ইজমা। উদ্দীপকের সংঘের কার্যকলাপে এর ইজিাত পাওয়া যায়। উদ্দীপকে দেখা যাচ্ছে, সংঘ পরিচালনার জন্য শান্তিনগর গ্রামের যুবকরা একটি সংবিধান রচনা করে। কিছুদিন পর সংঘ পরিচালনায় এমন একটি সমস্যার উদ্ভব হয় যার সমাধানের পদ্ধতি সম্পর্কে সংবিধানে কোনো নির্দেশনা নেই। নতুন সমস্যাটির সমাধানের লক্ষ্যে সভাপতি কার্যকরী পরিষদের সভায় যথার্থ পরামর্শ দিতে সক্ষম এমন সদস্যদেরকে আহবান করেন। অধিকাংশের পরামর্শমতে একটি সিদ্ধান্ত গৃহীত হয়। এ পদ্ধতিতে সিদ্ধান্ত গ্রহণ করাই হলো ইজমা যা শরিয়তের তৃতীয় উৎস হিসেবে বিবেচিত। ইজমা নতুন কোনো বিষয় নয়। এটি রাসুল (স) এর যুগেও বিদ্যমান ছিল। তখন সমস্যার সমাধানে কুরআন নাজিল হতো বলে এ যুগে ইজমা ব্যাবহারিক দিক দিয়ে তেমন গুরুত্বপূর্ণ হতে পারেনি। অনেকক্ষেত্রে মহানবি (স) সাহাবিদের সাথে বিভিন্ন বিষয়ে পরামর্শ করতেন এবং তাদের মতামতের মূল্যায়ন করতেন যেমন- আজানের প্রচলনে ওমর (রা) এর পরামর্শ, পরিখা খননে সালমান ফারসি (রা) এর পরামর্শ। ইজমার বিধান এবং তার বৈধতা রাসুল (স) এর যুগেই স্বীকৃতি পেয়েছিল। শান্তিনগর গ্রামের বাসিন্দাদের মধ্যে এ বিধানেরই ব্যবহার লক্ষ করা যায়।"
        },
        {
          "label": "ঘ",
          "question": "উদ্দীপকে কিছুসংখ্যক সদস্য কোনো প্রকার মতামত না দেয়া সত্ত্বেও সিদ্ধান্ত গ্রহণ সঠিক হয়েছে কি না? তোমার মতামতের সপক্ষে যুক্তি দাও।'",
          "explanation": "আমার মতে, উদ্দীপকে কিছু সংখ্যক সদস্য কোনো প্রকার মতামত না দেওয়া সত্ত্বেও সিদ্ধান্ত গ্রহণ সঠিক হয়েছে। ইসলামি শরিয়ত অনুযায়ী তিনটি পদ্ধতিতে ইজমা হতে পারে। এর একটি পদ্ধতি হলো- নীরবতামূলক ইজমা। নীরবতামূলক ইজমা বলতে মৌনতার মাধ্যমে পরোক্ষ সম্মতিকে বোঝায়। এ ক্ষেত্রে সৎকর্মশীল, মুত্তাকি ও কুরআন সুন্নাহর পূর্ণাঙ্গ অনুসারী মুজতাহিদদের মধ্যে কতিপয় মুজতাহিদ কোনো বিষয়ে কথা বা কাজের মাধ্যমে ইজমা করার পর বাকিদের মতামতের জন্য নির্ধারিত সময় দেবেন। উক্ত সময়ের মধ্যে কোনোরূপ প্রতিবাদ না এলে বা অন্যরা নীরবতা অবলম্বন করলে ধরে নেওয়া হবে সে বিষয়টির ওপর বাকিদেরও সম্প্রতি রয়েছে। উদ্দীপকের শান্তিনগর গ্রামের সংঘটির কয়েকজন সদস্য পরামর্শ সভায় উপস্থিত থেকেও কোনো প্রকার মতামত দেননি। বরং নীরব ছিলেন। সংঘের কিছুসংখ্যক সদস্যদের এরূপ নীরবতাকে অন্যরা সমর্থন হিসেবেই গণ্য করেছেন। হানাফি মতে, কোন একজন মুজতাহিদের নীরবতার কারণেও ইজমা গ্রহণযোগ্য হবে। উদাহরণ স্বরূপ বলা যায়- আবু বকর (রা) এর যুগে জাকাত অস্বীকারকারীদের বিরুদ্ধে জিহাদ ঘোষণা করার পক্ষে কতিপয় সাহাবি মৌখিক স্বীকৃতি দেন আবার কেউ নীরবতা পালন করেন। তবে শাফেয়িরা মনে করে, এ ধরনের ইজমা গ্রহণযোগ্য হবে না। তাদের মতে, নীরবতা পরিবেশগত কারণেও হতে পারে। যেমন- আওল এর মাসয়ালায় ইবনে আব্বাস (রা) ওমর (রা) এর মতের সাথে একমত ছিলেন না। কিন্তু নানাদিক বিবেচনা করে তিনি নীরব ছিলেন। উপরের আলোচনা বিবেচনা করে আমি ওলামায়ে আহনাফের মতের সাথে একমত যে, নীরবতামূলক ইজমা গ্রহণযোগ্য। তাই উদ্দীপকে উল্লেখিত ঘটনায় কিছুসংখ্যক সদস্যের মতামত ছাড়াই সিদ্ধান্ত গ্রহণ সঠিক হয়েছে।"
        }
      ]
    },
    {
      "number": "9",
      "uddipok": "নাফিসা একটি নির্দিষ্ট মাসে সপরিবারে সুবহি সাদিক হতে সূর্যাস্ত পর্যন্ত একটি ইবাদাত পালন করে। তার পিতা বছর শেষে সম্পদের এক নির্দিষ্ট পরিমাণ বিশেষ আটটি খাতের এক বা একাধিক খাতে ব্যয় করেন।",
      "tag": "SSNIC 25",
      "sub_questions": [
        {
          "label": "ক",
          "question": "ইমানের শাখা কয়টি?",
          "explanation": "ইমানের সত্তরটিরও বেশি শাখা রয়েছে।"
        },
        {
          "label": "খ",
          "question": "হজ বিশ্বভ্রাতৃত্ব সৃষ্টি করে।\" - ব্যাখ্যা কর।",
          "explanation": "হজ সকল দেশের মুসলমানের মধ্যে বিশ্বভ্রাতৃত্ব সৃষ্টি করে। হজ মুসলিম মিল্লাতের মধ্যকার সকল বর্ণ, গোত্র ও জাতিগত বৈষম্য দূরীভূত করে। এতে পারস্পরিক যোগাযোগ, ভাবের আদান-প্রদান ও শুভেচ্ছা বিনিময়ের সুযোগ সৃষ্টি হয়। ফলে মুসলিম সমাজ জীবনে পারস্পরিক সৌহার্দ্য ও সম্প্রীতি বৃদ্ধি পায়। এভাবে হজ মুসলমানদের মধ্যে বিশ্বভ্রাতৃত্ব সৃষ্টি করে"
        },
        {
          "label": "গ",
          "question": "নাফিসাদের পালন করা ইবাদাত কী? ব্যাখ্যা কর ।",
          "explanation": "নাফিসাদের পালন করা ইবাদাতটি হলো সাওম বা রোজা । ইসলামের পাঁচটি মৌলিক স্তম্ভের মধ্যে সাওম অন্যতম। প্রাপ্তবয়স্ক সকল মুসলমানের ওপর সাওম পালন করা ফরজ। সাওমের ধর্মীয় ও আধ্যাত্মিক গুরুত্ব সীমাহীন । উদ্দীপকে নাফিসাদের নির্দিষ্ট ইবাদাতটি পালনের পদ্ধতি সাওম পালনের পদ্ধতির সাথে সাদৃশ্যপূর্ণ। আমরা জানি, নিয়তের সাথে সুবহে সাদিক হতে সূর্যাস্ত পর্যন্ত যাবতীয় পানাহার ও কামাচার থেকে বিরত থাকাকে সাওম বলে। অর্থাৎ মহান আল্লাহর সন্তুষ্টি লাভের উদ্দেশ্যে সুবহে সাদিক থেকে সূর্যাস্ত পর্যন্ত যাবতীয় পানাহার, যাবতীয় ইন্দ্রিয় তৃপ্তি হতে এবং যাবতীয় নিষিদ্ধ কাজ বা পাপাচার থেকে বিরত থাকার মাধ্যমে সাওম পালন করতে হয়। আর উদ্দীপকে নাফিসারা এভাবেই তাদের নির্দিষ্ট ইবাদাতটি পালন করছে। তাই বলা যায়, নাফিসা সাওম বা রোজা পালন করছে।"
        },
        {
          "label": "ঘ",
          "question": "নাফিসার পিতা কী ব্যয় করেন? ধনী-দরিদ্রের বৈষম্য দূরীকরণে সেটির ভূমিকা আলোচনা কর ।",
          "explanation": "নাফিসার পিতা যাকাতের অর্থ শরিয়ত নির্দেশিত খাতে ব্যয় করেন। ফরজ বিধান হিসেবে আল্লাহর সৃষ্টি লাভের উদ্দেশ্যে দ্বীয় মালিকানাধীন সম্পদ হতে শরিয়ত নির্ধারিত অংশ শরিয়ত নির্দেশিত খাতে বিনা স্বার্থে বায় করাকে যাকাত বলে। যাকাত ইসলামের পাঁচটি স্তম্ভের মধ্যে অন্যতম একটি। উদ্দীপকে নাফিসার পিতা যাকাত আদায় করেন। যাকাত মানুষের মধ্য থেকে ধনী-দরিদ্র বৈষম্য দূর করে একটি ভারসাম্যপূর্ণ সমাজ গঠন করে। যাকাতের উদ্দেশ্য হলো সম্পদ যেন মুষ্টিমেয় লোকের হাতে পুঞ্জীভূত না হয় বরং সমাজের সকলের মধ্যে সুষম বণ্টন হয়। এজন্য সম্পদশালীকে তাদের সম্পদ পুঞ্জীভূত করতে নিষেধ করে মহান আল্লাহ বলেন- كَيْ لَا يَكُونَ دُولَةٌ بَيْنَ الْأَغْنِيَاءِ مِنْكُمْ অর্থ : “যাতে সম্পদ শুধু তোমাদের অর্থশালীদের মধ্যেই পুঞ্জীভূত না হয় ।” মহান আল্লাহ আরও বলেন- وَفِي أَمْوَالِهِمْ حَقٌّ لِلسَّائِلِ وَالْمَحْرُومِ অর্থ : “আর তাদের ( সম্পদশালীদের) সম্পদে অবশ্যই গরিব ও বঞ্চিতদের অধিকার রয়েছে।” (সূরা যারিয়াত : ১৯) পরিশেষে বলা যায়, সমাজের যেসকল লোক অর্থ উপার্জনে অক্ষম এবং সামাজিক নিরাপত্তাহীনতায় ভোগে, যাকাত ব্যবস্থা তাদের অভাব মোচন করে স্বাবলম্বী জীবনযাপনে ফিরিয়ে আনতে অনন্য ভূমিকা পালন করে।"
        }
      ]
    },
    {
      "number": "10",
      "uddipok": "মামুন একজন রিকশাচালক। দীর্ঘতম দিন ও প্রচুর গরমের মধ্যে সে আল্লাহর একটি হুকুম পালন করতে সুবহে সাদিক হতে রাত পর্যন্ত পানাহার থেকে বিরত আছে। সে জানে এটি একমাত্র ইবাদাত, যার পুরস্কার আল্লাহ নিজ হাতে দিবেন। সাকিব একটি বই পড়ে জানতে পারল যে, রাসুল (সা.)-এর পূর্বেকার যুগে ফরজ, ওয়াজিব, সুন্নাত বা মুস্তাহাব নামে কোনো পরিভাষা ছিল না। যদিও কুরআন-হাদিসের বিভিন্ন জায়গায় ছড়িয়ে ছিল শব্দগুলো। পরবর্তীতে ইসলামি সাম্রাজ্যের বিস্তার লাভ করে। তখন শরিয়ত পালন অনেকের জন্য কঠিন হয়ে পড়ে। হিজরি দ্বিতীয় থেকে তৃতীয় শতাব্দীর মধ্যে কিছু মুজতাহিদ আলেমগণ কুরআন-হাদিসের আলোকে এবং কিয়াস ও ইজমার ভিত্তিতে কিছু ফতোয়া বা সিদ্ধান্ত দেন। তা একটি স্বতন্ত্র শাস্ত্রে পরিণত হয় । ইসলামি শরিয়ত পালনও সহজ হয় ।",
      "tag": "SSNIC 25",
      "sub_questions": [
        {
          "label": "ক",
          "question": "প্রসিদ্ধ মাযহাব কয়টি?",
          "explanation": "ফিক্‌হশাস্ত্রে প্রসিদ্ধ মাযহাব চারটি ।"
        },
        {
          "label": "খ",
          "question": "হাদিসকে কুরআনের ব্যাখ্যা বলার কারণ কী? ব্যাখ্যা কর ।",
          "explanation": "হাদিস কুরআনের ব্যাখ্যা ও বাস্তব রূপ। সেজন্য হাদিস ছাড়া কুরআন বোঝা সম্ভব নয়। আবার কুরআনকে বাদ দিয়ে হাদিসের ও কোনো নিজস্ব মান নেই। কুরআনের হুকুম আহকামগুলো সব বিস্তারিতভাবে ব্যাখ্যা করা নেই তা হাদিসের মাধ্যমে ব্যাখ্যা- বিশ্লেষণপূর্বক শরিয়তের বিধান হিসেবে আমাদের কাছে আসছে। যার ফলে আমরা সহজেই কুরআন বুঝতে পারি। যেমন কুরআনে বলা হয়েছে ((أقيموا الصلوة)) অর্থাৎ নামায কায়েম কর। এটুকু নির্দেশের পর হাদিসের মাধ্যমে আমরা জানতে পারি সালাত কায়েমের জন্য পবিত্রতা অর্জন করতে হবে, যথাযথ সময়ে নামায পড়তে হবে, রুকু, সিজদা, কিয়াম, বৈঠক সব পুঙ্খানুপুঙ্খভাবে হাদিসে ব্যাখ্যা করা হয়েছে । এভাবে কুরআনের ব্যাখ্যা হলো হাদিস।"
        },
        {
          "label": "গ",
          "question": " সাকিব বই পড়ে কোন শাস্ত্রের উৎপত্তি সম্পর্কে জানতে পেরেছে? ব্যাখ্যা কর।",
          "explanation": "সাকিব বই পড়ে ফিকাহ শাস্ত্রের উৎপত্তি সম্পর্কে জানতে পারে । ফিক্‌হশাস্ত্র হলো ইসলামি আইনশাস্ত্র। একটি সুনির্দিষ্ট লক্ষ্য উদ্দেশ্য নিয়েই এ শাস্ত্রের উদ্ভব হয় । এ শাস্ত্রের মূল লক্ষ্য হলো মানুষকে আল্লাহর নির্ধারিত হুকুম আহকাম পালনের সঠিক রীতিনীতি, পদ্ধতি নির্দেশ করা এবং এর মাধ্যমে তাকে আল্লাহর সন্তুষ্টি লাভের যোগ্য করে তোলা। ইসলামের সব হুকুম-আহকামের মূল উৎস কুরআন ও সুন্নাহ। কিন্তু সর্বসাধারণের পক্ষে সরাসরি কুরআন-সুন্নাহ থেকে বিধান জেনে নিয়ে তা পালন করা সম্ভব নয়। কেননা কুরআন ও সুন্নায় বিধান পেশের ক্ষেত্রে কোনো বিষয়ভিত্তিক ধারাবাহিকতা রক্ষা করা হয় নি। একই বিষয়ের আইন একাধিক জায়গায় বর্ণনার কারণে ইসলামি আইনের অনুশীলন বাস্তবায়ন সাধারণ মানুষের জন্য অসম্ভব ছিল। এ সমস্যা দূর করে সাধারণ মানুষের জন্য ইসলামের অনুশীলন সহজসাধ্য করার লক্ষ্যে এবং যুগোপযোগী করার লক্ষ্যে ফিক্‌হশাস্ত্র কাজ করে। সেজন্য বলা যায়, আল্লাহর আইন অনুশীলন সহজসাধ্য করাই ফিক্‌হশাস্ত্রের অন্যতম উদ্দেশ্য ।"
        },
        {
          "label": "ঘ",
          "question": "মামুনের কার্যক্রমের প্রভাব বিশ্লেষণ কর ।",
          "explanation": "মামুনের ইবাদাতটি হলো— সাওম। আর এর প্রতিদান সম্পর্কে মহান আল্লাহ হাদিসে কুদসিতে বলেছেন, “রোযা আমারই জন্য, আর আমিই এর প্রতিদান দেব।” (বুখারি) সাওম পালনের মাধ্যমে তাকওয়া অর্জন করা যায়। সব ধরনের অন্যায় কাজ (গুনাহ) বর্জন করা এবং যাবতীয় কল্যাণময় কাজ (সাওয়াবের কাজ) করার নামই তাকওয়া। এ মর্মে আল্লাহ তায়ালা এরশাদ করেছেন— “হে ইমানদারগণ! তোমাদের ওপর সাওম ফরজ করা হলো, যেমন করা হয়েছিল তোমাদের পূর্ববর্তীদের (নবিদের উম্মত) ওপর; যাতে তোমরা তাকওয়া অর্জন করতে পার।” (সূরা আল-বাকারা : ১৮৩) সাওম পালনকারী একমাত্র আল্লাহর সন্তুষ্টি লাভের জন্য সাওম পালন করে। সে কারণে আল্লাহ তায়ালা সাওম পালনকারী ব্যক্তিকে অত্যন্ত ভালোবাসেন। তাই আল্লাহ তাকে বিশেষভাবে পুরস্কৃত করবেন। সাওম পালনকারী ব্যক্তির পূর্বের গুনাহ আল্লাহ মার্জনা করে দেন। রাসুলুল্লাহ (সা.) বলেছেন, “যে ব্যক্তি ইমান ও আত্মবিশ্লেষণের সাথে সাওম আদায় করল সে পূর্বকৃত গুনাহ মার্জনা করিয়ে নিল।” (বুখারি ও মুসলিম) রাসুলুল্লাহ (সা.) আরও বলেছেন, “যারা রমজানের প্রথম হতে শেষপর্যন্ত সাওম রেখেছে, তারা ওই দিনের ন্যায় নিষ্পাপ হয়ে যাবে, যেদিন তাদের মাতা তাদেরকে নিষ্পাপরূপে প্রসব করেছিলেন ।” রমজান মাসে সাওম পালনকারী ব্যক্তি আল্লাহর সন্তুষ্টির জন্য ধৈর্যধারণপূর্বক সর্বপ্রকার পাপকার্য, পানাহার এবং ইন্দ্রিয় তৃপ্তি হতে বিরত থাকে। সেজন্য আল্লাহ তাআলা তাকে বেহেস্ত দান করবেন। রাসুলুল্লাহ (সা.) বলেছেন, “এ মাস ধৈর্যের মাস এবং ধৈর্যের বিনিময় হচ্ছে বেহেস্ত।” (মিশকাত) সুতরাং সাওম পালনের মাধ্যমে মামুন পরকালে আল্লাহর দিদার ও চিরশান্তির আবাস জান্নাত লাভ করবে এটা দৃঢ়ভাবে প্রত্যাশা করা যায়।"
        }
      ]
    },
    {
      "number": "11",
      "uddipok": "জনাব মনির একজন সম্পাদশালী ব্যক্তি। তিনি একটি মৌলিক ইবাদত পালনের উদ্দেশ্য সস্ত্রীক একটি বিশেষ দেশে গমন করেন। ইবাদত শেষে দেশে ফিরলে তার গরিব প্রতিবেশি জনাব আসলাম দৈনিক পাঁচবার একটা ইবাদাত পালন করেন।",
      "tag": "SSNIC 25",
      "sub_questions": [
        {
          "label": "ক",
          "question": "",
          "explanation": "মৌলিক ইবাদত চারটি।"
        },
        {
          "label": "খ",
          "question": "",
          "explanation": "যেসব ইবাদতের ওপর ইসলামের মূল কাঠামো দাঁড়িয়ে রয়েছে তাই মৌলিক ইবাদত। মহানবি (স) ইসলামের মৌলিক ইবাদত হিসেবে চার রকমের ইবাদতের কথা উল্লেখ করেছেন। তিনি বলেন, 'ইসলাম পাঁচটি স্তম্ভের ওপর প্রতিষ্ঠিত। সাক্ষ্য দেওয়া যে, আল্লাহ ব্যতীত কোনো মাবুদ নেই, মুহাম্মদ (স) তাঁর বান্দা ও রাসুল, সালাত কায়েম করা, জাকাত আদায় করা, হজ করা ও রমজানের রোজা পালন করা।' (বুখারি) এ পাঁচটি স্তম্ভের মধ্যে প্রথমটি আকিদাগত বিষয়। বাকি চারটি হলো আনুষ্ঠানিক ইবাদত। মৌলিক ইবাদত বলতে সাধারণত এ চারটি ইবাদতকেই বোঝায়।"
        },
        {
          "label": "গ",
          "question": "",
          "explanation": "জনাব মনির হজ পালন করেছেন। আর আন্তর্জাতিক ক্ষেত্রে এর ইবাদতের গুরুত্ব অপরিসীম। হজ শব্দের অর্থ ইচ্ছা করা, সংকল্প করা ইত্যাদি। শরিয়তের পরিভাষায়, আল্লাহর সন্তুষ্টি লাভের উদ্দেশ্যে জিলহজ মাসের নির্ধারিত দিনসমূহে নির্ধারিত নিয়মে পবিত্র কাবাঘর প্রদক্ষিণ ও সংশ্লিষ্ট স্থানসমূহে নির্ধারিত কাজ করাকে হজ বলে। অর্থাৎ হজ পালনের জন্য কাবা শরিফে যেতে হয়। উদ্দীপকের জনাব মনির একটি মৌলিক ইবাদত পালনের জন্য একটি বিশেষ দেশে গমন করেন। সুতরাং বলা যায়, তিনি হজ পালনের উদ্দেশ্যে সৌদি আরবে তথা মক্কায় গমন করেন। এটি বিশ্ব মুসলিমের একীভূত হওয়ার, একই চিন্তা ও পথপরিক্রমার এক মহান প্লাটফর্ম। পৃথিবীর বিভিন্ন অঞ্চলের বিভিন্ন জাতি ও বর্ণের মুসলিম পুরুষ ও নারী হজ পালনের জন্য মক্কায় সমবেত হয়। হজ কেবল ইবাদত নয় বরং মুসলিমদের জাতীয় সমস্যা সমাধান এবং পারস্পরিক সহযোগিতা বৃদ্ধির ধর্মীয় ফোরাম। এ হিসেবে হল আন্তর্জাতিক জীবনে পারস্পরিক শুভেচ্ছা ও সহযোগিতার ধারা অব্যাহত রাখে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত জনাব আসলাম সাহেবের ইবাদতটি সালাত, যার সামাজিক গুরুত্ব অপরিসীম। সালাত একটি সম্মিলিত ইবাদত। একা একা পালন করলে সালাত আদায় হ্যা বটে। কিন্তু রাসুল (স) জামায়াতবন্ধ সালাত আদায়ের ওপরেই গুরুত্বারোপ করেছেন। এটি মানুষের জন্য দৈনন্দিন পালনীয় একটি ফরজ ইবাদত হলেও সমাজ জীবনে রয়েছে এর সুদূরপ্রসারী প্রভাব ও উপকারিতা। সালাত ব্যক্তির মধ্যে পবিত্র ও পরিশুদ্ধ চেতনার জন্ম দেয়। সে নৈতিক দিক থেকে পবিত্র হয়ে ওঠে। মন্দ, নিষিদ্ধ ও অশ্লীল আচরণ থেকে নিজেকে বিরত রাখে। ফলে সমাজ অশালীন আচরণ থেকে মুক্তি পায়। এটি-মুমিনদের ঐক্যবদ্ধ থাকার প্রশিক্ষণ দেয় এবং তাদের মধ্যে সম্প্রীতি গড়ে তোলে। প্রতিদিন নির্ধারিত সময়ে সালাত আদায়ের মাধ্যমে মানুষ সময়জ্ঞান ও দায়িত্ব সম্পর্কে সচেতন হয়। তাছাড়া সালাত আদায়ে শৃঙ্খলার পরম প্রশিক্ষণ লাভ করা যায়। সালাত আদায়ে সমাজের মানুষের মধ্যে মর্যাদা ও অধিকারের সমতা প্রতিষ্ঠিত হয়। জামায়াতে সালাত আদায়ের সময় রাজা-প্রজা, আমির-ফকির, ধনী-গরিব, সাদা-কালো, অঞ্চল ও জাতীয়তার কোনো ব্যবধান থাকে না। সালাত আদায় করার জন্য ব্যক্তির শরীর, পোশাক ও সালাতের স্থান পবিত্র ও পরিচ্ছন্ন থাকা আবশ্যক, যা ব্যক্তির শারীরিক সুস্থতা নিশ্চিত করে। জামায়াতে সালাত আদায়কারী সমাজের প্রত্যেক মানুষের মাঝে আনুগত্যবোধ জাগ্রত হয়। তারা একজন ইমামের পেছনে সালাত আদায় করেন, যা তাদের সমাজের বৃহত্তর অজানে সমাজের নেতা বা জাতীয় নেতার আনুগত্যের প্রশিক্ষণ দেয়। তারা নিজেদের পছন্দমতো যোগ্য ও দক্ষ লোককে ইমাম মনোনীত করেন, যা তাদের গণতান্ত্রিক চেতনার বিকাশ সাধন করে। মুসলমানদের জন্য সবক্ষেত্রেই ইমাম বা নেতা নির্বাচন করা বাধ্যতামূলক করা হয়েছে। রাসুল (স) বলেন, 'এমনকি তিনজনও যদি থাকে, তাহলে একজনকে নেতা বানাবে' (সুনানে আবু দাউদ)। সুতরাং সব দিক বিবেচনায় বলা যায়, সালাতের সামাজিক গুরুত্ব অপরিসীম |] ও অনস্বীকার্য।"
        }
      ]
    }
  ]
}