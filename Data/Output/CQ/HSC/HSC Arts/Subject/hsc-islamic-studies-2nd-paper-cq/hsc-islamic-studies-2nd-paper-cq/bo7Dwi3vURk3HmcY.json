{
  "title": "আইডিয়াল কলেজ, মতিঝিল ২০২৪",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "'ক' শ্রেণি 'খ' শ্রেণি ১. প্রকাশ্যে আল্লাহকে অস্বীকার করে ১. মুখে ইমানের দাবি করে ২. অন্তরে ইমান নেই ২. অন্তরে ইমান নেই ৩. প্রকাশ্যে মুসলমানদের ক্ষতি করে ৩. গোপনে মুসলমানদের ক্ষতি করে",
      "tag": "ISCM 24",
      "sub_questions": [
        {
          "label": "ক",
          "question": "আল কুরআন এর পরিচয় লেখো।",
          "explanation": "মানবজাতির হেদায়াতের জন্য মহান আল্লাহর পক্ষ থেকে নাজিলকৃত সর্বশেষ এবং সর্বশ্রেষ্ঠ আসমানি কিতাব হলো আল-কুরআন।"
        },
        {
          "label": "খ",
          "question": "আয়াতখানার মর্মার্থ লেখো :",
          "explanation": "এটি সুরা বাকারার দ্বিতীয় আয়াত, উল্লিখিত আয়াতের মর্মার্থ হলো- এতে কোনো সন্দেহের অবকাশ নেই, এ কিতাব মুত্তাকিদের সৎপথ দেখাবে। যারা অদৃশ্যে বিশ্বাস করে এবং সৎপথ পাওয়ার জন্য কুরআন অধ্যয়ন করে, তারা অবশ্যই সৎপথ পাবে। কুরআনের নির্দেশিত পথে যারা চলবে তারা ইহলৌকিক ও পারলৌকিক জীবনে সফল হবে।"
        },
        {
          "label": "গ",
          "question": "'ক' শ্রেণির মানুষের পরিচয় কী? কুরআনের আলোকে ব্যাখ্যা করো।",
          "explanation": "'ক' শ্রেণির মানুষ দ্বারা কাফিরদের কথা বলা হয়েছে। তাদের কর্মকাণ্ড অত্যন্ত জঘন্য ও ঘৃণিত। কাফির শব্দটি আরবি কুফর শব্দ থেকে এসেছে, যার অর্থ অস্বীকার করা। শরিয়তের পরিভাষায়, যে ব্যক্তি আল্লাহ, রাসুল, আসমানি কিতাব, আখিরাত, বেহেশত-দোযখ, ফেরেশতা ইত্যাদি ইসলামের মহাসত্যকে অস্বীকার করে, গোপন করে বা প্রত্যাখ্যান করে তাকেই কাফির বলা হয়। আল্লাহ তায়ালা কাফিরদের অন্তরসমূহ ও শ্রবণশক্তির ওপর মোহর মেরে দিয়েছেন। যা উদ্দীপকে বর্ণিত ব্যক্তিদের সাথে সাদৃশ্যপূর্ণ। উদ্দীপকের 'ক' শ্রেণির মানুষদের বৈশিষ্ট্য সম্পর্কে বলা হয়েছে, তারা প্রকাশ্যে আল্লাহকে অস্বীকার করে। তাদের অন্তরে ইমান নেই এবং তারা প্রকাশ্যে মুসলমানদের ক্ষতি করে। যা দ্বারা মূলত কাফিরদের বৈশিষ্ট্য ফুটে ওঠে। আল্লাহ তাদের অন্তরে মোহর মেরে দিয়েছেন। তারা সবসময় বাঁকা পথে চলে। হিদায়েত গ্রহণ, ভীতি প্রদর্শন বা সত্য ও সুন্দরের আহ্বানে তারা কখনোই সাড়া দেয় না। কুফর করতে করতে তাদের অন্তর কালিমাময় তথা অন্ধকারময় হয়ে গিয়েছে। অর্থাৎ আল্লাহ তায়ালা তাদের অন্তরে সিল বা মোহর মেরে দিয়েছেন। তাদের শ্রবণশক্তিতে সিল মেরে দেওয়া হয়েছে। যার কারণে তাদের কানে হিদায়েতের কোনো ধ্বনি প্রবেশ করে না এবং তাদের চোখের ওপর আছে আচ্ছাদন। এর কারণে হিদায়েতের কোনো আলো তাদের চোখে প্রতিফলিত হয় না। কুফরি অত্যন্ত জঘন্যতম অপরাধ হওয়ায় এ থেকে আমাদের প্রত্যেককে বিরত থাকা আবশ্যক।"
        },
        {
          "label": "ঘ",
          "question": "'ক' ও 'খ' শ্রেণির মানুষের মধ্যে কারা পরকালে কষ্টদায়ক শাস্তি ভোগ করবে? আল কুরআনের আলোকে খ' শ্রেণির মানুষদের চিহ্নিতপূর্বক যুক্তি দাও।",
          "explanation": "'ক' ও 'খ' শ্রেণি দ্বারা কাফির ও মুনাফিকদের বোঝানো হয়েছে। তারা উভয়ই- পরকালীন জীবনে যন্ত্রণাদায়ক শাস্তির সম্মুখীন হবে। মুনাফিকরা প্রকাশ্যে নিজেদেরকে আল্লাহ, রাসুল ও আখিরাতে বিশ্বাসী বলে ঘোষণা দেয়। কিন্তু অন্তরে ঘোর অবিশ্বাস ও মুসলমানদের প্রতি চরম বিদ্বেষ পোষণের মাধ্যমে তাদেরকে ধোঁকা দেওয়ার চেষ্টা করে। তারা মানুষের স্বাভাবিক ও সহজাত অবস্থার বাইরে অবস্থান করে। তাদের মন-মানসিকতা প্রতারণা ও কপটতার ব্যাধিতে আক্রান্ত। তারা জমিনে বিশৃঙ্খলা সৃষ্টি করে আবার সেটিকে মিথ্যা প্রতিপন্ন করার জন্য বলে আমরাই তো শান্তি স্থাপনকারী। আর এ সমস্ত মুনাফিকের ব্যাপারে আল্লাহপাক দুনিয়াতে এবং আখিরাতে পীড়াদায়ক শাস্তির কথা ঘোষণা দিয়েছেন। সুরা আন-নিসার ১৪৫তম আয়াতে বলা হয়েছে- 'নিশ্চয়ই মুনাফিকদের স্থান হবে জাহান্নামের সর্বনিম্ন স্তরে।' উদ্দীপকের 'খ' অংশের মানুষের বৈশিষ্ট্য হলো তারা মুখে ইমানের দাবী করে। অন্তরে ইমান নেই। তারা গোপনে মুসলিমদের ক্ষতি করে। আর এসব বৈশিষ্ট্যের অধিকারীরা মূলত মুনাফিক হিসেবেই পরিচিত। মুনাফিকের ব্যাপারে আল্লাহপাক সুস্পষ্ট শাস্তির ঘোষণা দিয়েছেন। আল্লাহপাক বলেন, 'তাদের অন্তরে ব্যাধি রয়েছে। অতঃপর আল্লাহ তাদের ব্যাধি বৃদ্ধি করেছেন আর তাদের জন্য রয়েছে যন্ত্রণাদায়ক শাস্তি। কারণ তারা মিথ্যাচারে অভ্যস্ত।' উপরের আলোচনা সাপেক্ষে বলা যায়, উদ্দীপকের 'খ' অংশে বর্ণিত বৈশিষ্ট্যের অধিকারী লোকেরা অর্থাৎ মুনাফিকরা তাদের কৃতকর্মের জন্য আল্লাহর পক্ষ থেকে যন্ত্রণাদায়ক শাস্তির সম্মুখীন হবে।"
        }
      ]
    },
    {
      "number": "2",
      "uddipok": "'ক' বিশ্ববিদ্যালয়ে প্রতি বিষয়ে অনার্স ফাইনাল পরীক্ষায় সর্বোচ্চ নম্বরধারী একজন ছাত্রকে 'স্বর্ণপদক' প্রদান করা হয়। এ বছর ইসলাম শিক্ষা বিভাগের মেধাবী ছাত্র রফিক স্বর্ণপদকের জন্য মনোনীত হয়। কিন্তু কয়েকজন ছাত্র এতে আপত্তি জানায়। বিভাগীয় চেয়ারম্যান পুনরায় একটি সংক্ষিপ্ত পরীক্ষার আয়োজন করেন। পরীক্ষায় রফিক আবারো প্রথম হলে প্রতিবাদী ছাত্ররা লজ্জিত হয়ে বিভাগের সিদ্ধান্ত মেনে নেয়। কিন্তু আসিফ নামে একজন ছাত্র তার দাদার অতীত পরিচয় তুলে বিভাগের সিদ্ধান্ত মেনে নিতে অস্বীকার করে। কর্তৃপক্ষ শৃঙ্খলা ভঙ্গের দায়ে আসিফকে মাস্টার্স শ্রেণিতে ভর্তির অযোগ্য ঘোষণা করেন।",
      "tag": "ISCM 24",
      "sub_questions": [
        {
          "label": "ক",
          "question": "কাফির বলতে কী বোঝ?",
          "explanation": "কাফির বলতে যারা আল্লাহ তায়ালার অস্তিত্ব ও ক্ষমতাকে অস্বীকার করে তাদের বোঝায়।"
        },
        {
          "label": "খ",
          "question": "\"আপনি আমাদের যা শিখিয়েছেন তা ছাড়া আমাদের কোনো জ্ঞান নেই\"-ব্যাখ্যা করো।",
          "explanation": "এ আয়াতে আল্লাহ তায়ালা ফেরেশতাদের জ্ঞানগত সীমাবদ্ধতার বিষয়টি নির্দেশ করেছেন। ফেরেশতা আল্লাহর বিশেষ প্রজাতির সৃষ্টি। তাদের 'নূর' দিয়ে তৈরি করা হয়েছে। তাদের নিজে থেকে কোনো কাজ করার বা কোনো বিষয়ে জ্ঞানলাভ করার ক্ষমতা নেই। ফেরেশতারা কেবল তাই করেন যা করার নির্দেশ আল্লাহ তাদের দেন। তারা কেবল সেটুকুই জানতে পারেন যতটুকু জ্ঞান আল্লাহ তাদের দেন। হযরত আদম (আ)-কে আল্লাহ তায়ালা যে জ্ঞান দিয়েছেন, সে সম্পর্কে ফেরেশতাদের কোনো ধারণা ছিল না। তারা এক্ষেত্রে সম্পূর্ণ অন্ধকারে ছিল। আল্লাহ যখন তাদের নির্দেশ দিলেন \"তোমরা আমাকে এসব বিষয়ের নাম অবহিত করো, যদি তোমরা সত্যবাদী হও\", তখন তাদের অক্ষম হওয়া ছাড়া উপায় থাকল না। নিজেদের অপারগতা প্রকাশ করতে গিয়েও তারা আল্লাহরই প্রশংসা করেন। তারা বলেন, \"আপনি পূত-পবিত্র ও মহান। আপনি যা আমাদের শিখিয়েছেন, তাছাড়া আমাদের কোনো জ্ঞান নেই। সুনিশ্চিতভাবেই আপনি মহাজ্ঞানী এবং বিজ্ঞানময়।\""
        },
        {
          "label": "গ",
          "question": "রফিককে স্বর্ণপদকের জন্য মনোনীত করার বিষয়টি আল কুরআনের কোন ঘটনার সাথে সাদৃশ্যপূর্ণ? ব্যাখ্যা করো।",
          "explanation": "রফিককে স্বর্ণপদকের জন্য মনোনীত করার বিষয়টি আল-কুরআনের সূরা বাকারায় বর্ণিত ফেরেশতাদের ওপর মানুষের শ্রেষ্ঠত্ব প্রমাণ করার ঘটনার সাথে সাদৃশ্যপূর্ণ। পৃথিবীতে মানুষ আল্লাহর প্রতিনিধি। প্রতিনিধি হিসেবে আল্লাহ তায়ালা সর্বপ্রথম মানুষের শ্রেষ্ঠত্ব প্রমাণ করেছেন। যার সাথে উদ্দীপকের ঘটনার মিল রয়েছে। উদ্দীপকে রফিককে \"স্বর্ণপদক” প্রদান করা হলে কয়েকজন শিক্ষার্থী এর বিরোধিতা করে। তাই বিভাগীয় চেয়ারম্যান পুনরায় সংক্ষিপ্ত একটি পরীক্ষা নেন। সেখানে রফিক পুনরায় প্রথম হলে শিক্ষার্থীরা লজ্জিত হয়ে বিভাগের সিদ্ধান্ত মেনে নেয়। তদ্রুপ আল্লাহ যখন আদম (আ.)-কে খলিফা হিসেবে পাঠাতে চাইলেন তখন ফেরেশতাগণ আপত্তি করলো। তাদের আপত্তি খণ্ডন করার জন্য আল্লাহ আদম (আ.)-কে সবকিছুর নাম শিক্ষা দেন। এরপর ফেরেশতাদেরকে ঐ সব বস্তুর নাম বলতে বললে তারা অপারগতা প্রকাশ করল। তখন আল্লাহর নির্দেশে আদম (আ.) সব বিষয়ের নাম বলে দিলেন। তখন উপস্থিত সব ফেরেশতা লা জবাব বনে গেলেন। উদ্দীপকে বর্ণিত রফিককে সেরা হিসেবে পুরস্কৃত করার ঘটনার বিষয়টি হুবহু আদম (আ.)-এর ঘটনার সাথে মিলে যায়।"
        },
        {
          "label": "ঘ",
          "question": "আসিফের চরিত্রটি আল কুরআনের আলোকে চিহ্নিতপূর্বক তাকে মাস্টার্স শ্রেণিতে ভর্তির অযোগ্য ঘোষণার যথার্থতা নিরূপণ করো।",
          "explanation": "উদ্দীপকে বর্ণিত আসিফের চরিত্রটি ইবলিস শয়তানের চরিত্রের সাথে সাদৃশ্যপূর্ণ। আর এজন্য আসিফকে মাস্টার্সে ভর্তির অযোগ্য ঘোষণা করার বিষয়টি যথার্থ এবং উপযুক্ত। ইবলিস শয়তানের অপর নাম হলো আযাযিল। সে মূলত আগুনের তৈরি একটি জিন। ইবাদত করতে করতে সে ফেরেশতাদের নেতা হয়ে যায়। আদম (আ)-কে সৃষ্টি করার পর যখন শয়তানকে বলা হলো তুমি আদম (আ)-কে সম্মান প্রদর্শনপূর্বক সিজদা করো। তখন সে অহংকারবশত তাকে সিজদা করা থেকে বিরত থাকলো। পক্ষান্তরে, অন্যান্য সকল ফেরেশতারা আদম (আ)-কে সম্মান প্রদর্শন করে। তখন আল্লাহ শয়তানকে অভিশপ্ত ঘোষণা করে জান্নাত থেকে বিতাড়িত করে দিলেন। উদ্দীপকে এ ঘটনারই প্রতিফলন ঘটেছে। উদ্দীপকে 'ক' বিশ্ববিদ্যালয় রফিককে সেরা নির্বাচিত করলে কয়েকজন শিক্ষার্থী আপত্তি জানায়। বিশ্ববিদ্যালয়ের এ সিদ্ধান্তের যৌক্তিকতা প্রমাণের পর প্রতিবাদী শিক্ষার্থীরা মেনে নিলেও আসিফ নামের এক ছাত্র রফিকের এ কৃতিত্ব মেনে নিতে অস্বীকৃতি জানায়। এতে বিশ্ববিদ্যালয় কর্তৃপক্ষ তাকে মাস্টার্সে ভর্তির অযোগ্য ঘোষণা করে। আসিফের আচরণের কারণেই বিশ্ববিদ্যালয় কর্তৃপক্ষ এমন সিদ্ধান্ত নিয়েছেন। অহংকারের কারণে সে রফিকের শ্রেষ্ঠত্ব মেনে নিতে পারেনি। যেমন শয়তান আদম (আ)-কে সিজদা করতে পারেনি। উপরের আলোচনা থেকে দেখা যায়, আসিফকে বরখাস্ত করার ঘটনা ইবলিসকে জান্নাত থেকে বের করে দেওয়ার সাথে সম্পূর্ণ সাদৃশ্যপূর্ণ।"
        }
      ]
    },
    {
      "number": "3",
      "uddipok": "তথ্য-১: সিনিড ও'কনর (sinead o'connor) একজন সুপরিচিত আইরিশ গায়িকা। তিনি বিভিন্ন ধর্মগ্রন্থ পাঠ শেষে ইসলাম গ্রহণের সিদ্ধান্ত নেন এবং শেখ ড. উমর আল- কাদরী নামের একজন আইরিশ ইমামের সামনে কালিমায়ে শাহাদাহ পাঠ করেন। তিনি নিজের নতুন নাম রাখেন, 'শুহাদা'। তথ্য-২: জামান নিয়মিত সালাত আদায় করে এবং বন্ধুদেরও সালাত আদায় করতে বলে। এছাড়াও সে কাজকর্মের ফাঁকে ফাঁকে রাসুলুল্লাহ (স)-এর প্রতি দরুদ শরীফ পাঠ করে।",
      "tag": "ISCM 24",
      "sub_questions": [
        {
          "label": "ক",
          "question": "ইমানের প্রধান শাখা কোনটি?",
          "explanation": "ইমানের প্রধান শাখা হলো 'লা ইলাহা ইল্লাল্লাহ' বা আল্লাহ তায়ালার একত্ববাদের সাক্ষ্যদান করা।"
        },
        {
          "label": "খ",
          "question": "নৈতিক জীবন গঠনে হাদিস কীভাবে ভূমিকা রাখে? ব্যাখ্যা করো।",
          "explanation": "নৈতিক জীবন গঠনে হাদিসের ভূমিকা অপরিসীম। রাসুল (স)-এর কথা, কাজ ও মৌন সম্পর্থন হলো হাদিস। আর রাসুল (স) -এর জীবনপদ্ধতি হলো সর্বশ্রেষ্ঠ জীবনপদ্ধতি। তাঁর জীবনাদর্শেই সকল নৈতিক গুণাবলির সমন্বয় ঘটেছে। এরূপ নৈতিক চরিত্র গঠনের শিক্ষা আমরা হাদিস থেকেই পাই। রাসুল (স) বলেন, \"উত্তম চরিত্রের পূর্ণতা দানের জন্যই আমি প্রেরিত হয়েছি।\" সুতরাং হাদিস অনুসরণের মাধ্যমে রাসুল (স)-এর আদর্শ অনুসরণ করা হয়। এভাবে হাদিস নৈতিক চরিত্র গঠনের ভূমিকা রাখে।"
        },
        {
          "label": "গ",
          "question": "সিনিড ও'কনর এর কালিমা পাঠে ইসলামের কোন ভিত্তিটি তাঁর জীবনে প্রতিষ্ঠিত হয়? হাদিসের আলোকে ব্যাখ্যা করো।",
          "explanation": "সিনিড ও'কনর-এর কালিমা পাঠে ইসলামের প্রথম ভিত্তিটি পালিত হয়েছে। ইসলামের মূল ভিত্তি পাঁচটি। প্রথমটি হলো ইমান। অর্থাৎ এ কথার সাক্ষ্য দেওয়া যে, আল্লাহ ছাড়া কোনো উপাস্য নেই এবং মুহাম্মদ (স) আল্লাহর রাসুল। এ সাক্ষ্য দেওয়ার অর্থ হলো আল্লাহর একত্ববাদে বিশ্বাস করা এবং রাসুল (স)-এর রিসালাতকে সত্য হিসেবে স্বীকৃতি দেওয়া। যা সিনিড ও'কনর-এর আচরণেও পরিলক্ষিত হয়। উদ্দীপকের সিনিড ও'কনর একজন আইরিশ গায়িকা। যে বিভিন্ন ধর্মগ্রন্থ পাঠ করে কালিমা পাঠের মাধ্যমে ইসলাম ধর্ম গ্রহণ করে। তার এ কাজে ইসলামের প্রথম স্তম্ভ ইমানের স্বীকৃতি ফুটে ওঠে। ইমান আনয়নের মাধ্যমে ব্যক্তি তাওহিদ ও রিসালাতসহ ইমানের অন্যান্য বিষয়সমূহে বিশ্বাস রাখে। ইমান ছাড়া ব্যক্তির কোনো ভালো কাজই পুরস্কার হিসেবে বিবেচিত হয় না। সিনিড ও'কনর ইসলামের এই প্রথম পর্যায় বা স্তম্ভকে গ্রহণ করেছেন।"
        },
        {
          "label": "ঘ",
          "question": "জামানের কোন কাজটি ইমানের শাখা বলে গণ্য হবে? হাদিসের আলোকে তার কর্মকাণ্ড চিহ্নিতপূর্বক বিশ্লেষণ করো।",
          "explanation": "রাসুলুল্লাহ (স) এর প্রতি দরুদ শরিফ পাঠটি ইমানের শাখা হিসেবে গণ্য হবে। ইমানের বিভিন্ন শাখা, পর্যায় বা স্তর রয়েছে। হাদিসের ভাষ্যমতে সেটা সত্তরের অধিক। লা ইলাহা ইল্লাল্লাহ বা আল্লাহ তায়ালার একত্ববাদের সাক্ষ্যদানকে ইমানের সর্বশ্রেষ্ঠ ও সর্বোন্নত শাখা বলা হয়েছে। আর সর্বনিম্ন শাখা বলা হয়েছে লোক চলাচলের রাস্তা থেকে কষ্টদায়ক বস্তু সরিয়ে ফেলাকে। এ দুই সীমানার মাঝখানে যতকিছু ভালো কাজ করা সম্ভব তা সবই ইমানের বিভাগ ও শাখা-প্রশাখা মাত্র। উদ্দীপকে জামানের কাছে এ বিষয়টিরই ইঙ্গিত পাওয়া যায়। উদ্দীপকের জামান নিয়মিত সালাত আদায় করে এবং বন্ধুদেরও সালাত আদায় করতে বলে। এছাড়াও সে কাজকর্মের ফাঁকে ফাঁকে রাসুলুল্লাহ (স) এর প্রতি দরুদ শরিফ পাঠ করে। যা রাসুলুল্লাহ (স) এর প্রতি ভালোবাসার নিদর্শন। রাসুল (স) বলেন, 'তোমাদের কেউ প্রকৃত মুমিন হতে পারবে না, যতক্ষণ না আমি তার নিকট তার পিতা, তার সন্তান ও সব মানুষের অপেক্ষা অধিক প্রিয়পাত্র হই' (বুখারি)। এগুলো ছাড়াও আল্লাহর সাথে সংশ্লিষ্ট সালাত, জাকাত, হজ, সাওম, কুরবানি প্রভৃতি সবই ইমানের শাখার মধ্যে উল্লেখযোগ্য। পরিপূর্ণ মুমিন হতে হলে ইমানের এ দাবি উপেক্ষা করা যায় না। পরিশেষে বলা যায়, জামান রাসুল (স) এর মহব্বতে দরুদ পাঠ করেছে, যা ইমানের অন্যতম শাখা। আমাদেরও উচিত রাসুল (স)-এর উপর দরুদ পাঠ করা।"
        }
      ]
    },
    {
      "number": "4",
      "uddipok": "বাদল একজন ঔষধ বিক্রেতা। মেয়াদ উত্তীর্ণ ঔষধের মোড়ক ফেলে দিয়ে নতুন তারিখ যুক্ত করে তিনি বিক্রয় করেন। বাদলের পুত্র জুলহাস বিশ্ববিদ্যালয়ে পড়াশুনা করে। তার কয়েকজন বন্ধু একটি ব্যান্ড দলের সদস্য, যারা সবাই কানে দুল পরে। তাদের আমন্ত্রণে জুলহাসও দলটির সদস্য হয়। কিছুদিন পর এক বন্ধুর পরামর্শে সে নিজেও কান ছিদ্র করে দুল পরতে শুরু করে। আস্তে আস্তে সে পড়াশুনায় পিছিয়ে যেতে থাকে। একসময় তার পড়াশুনা বন্ধ হয়ে যায়।",
      "tag": "ISCM 24",
      "sub_questions": [
        {
          "label": "ক",
          "question": "প্রকৃত বীরত্বের লক্ষণ কী?",
          "explanation": "প্রকৃত বীরত্বের লক্ষণ হলো ক্রোধের সময় নিজেকে নিয়ন্ত্রণে রাখতে পারা।"
        },
        {
          "label": "খ",
          "question": "হাদিসখানার মর্মার্থ লেখো:",
          "explanation": "উদ্দীপকে বর্ণিত হাদিসে ব্যবসায়ীর সততা অবলম্বন ও বিশ্বস্ত থাকার গুণ দুটির কথা বর্ণনা করা হয়েছে। হাদিসটির অর্থ- মুসলিম, সত্যবাদী ও বিশ্বস্ত ব্যবসায়ী কিয়ামতের দিন শহিদদের সাথে থাকবে। ব্যবসা মানুষের জীবিকা উপার্জনের একটি হালাল পদ্ধতি। এ পদ্ধতিতে প্রতারণা করার যেমন সুযোগ রয়েছে, তেমনি সততা ও বিশ্বস্ততা বজায় রাখারও সুযোগ রয়েছে। রাসুল (স) আলোচ্য হাদিসে ব্যবসায়ীকে সৎ ও বিশ্বস্ত থাকার গুরুত্ব তুলে ধরেছেন। কারণ, কিয়ামতের দিন তারা শহিদদের সাথে অবস্থান করবেন।"
        },
        {
          "label": "গ",
          "question": "বাদলের কর্মকান্ডে কোন হাদিসের শিক্ষা লঙ্ঘিত হয়? ব্যাখ্যা করো।",
          "explanation": "বাদলের কর্মকান্ডে ব্যবসায় সততা অবলম্বন সম্পর্কিত হাদিসের শিক্ষা লঙ্ঘিত হয়েছে। ব্যবসায়-বাণিজ্য একটি পবিত্র পেশা। তা সততার সাথে করলে আল্লাহর সন্তুষ্টি অর্জনের মাধ্যমে দুনিয়ার সফলতার পাশাপাশি আখিরাতে কল্যাণ লাভ করা যায়। ইসলামে ব্যবসায়-বাণিজ্যকে উৎসাহিত করা হয়েছে। তবে তা অবশ্যই হালাল পদ্ধতিতে তথা সৎ ও বিশ্বস্ততার সাথে হতে হবে। কিন্তু, বাদল ব্যবসায়ের ইসলামি পদ্ধতি পরিহার করে প্রতারণার আশ্রয় নিচ্ছে, যা সম্পূর্ণ অবৈধ। উদ্দীপকের ঔষধ বিক্রেতা বাদল মেয়াদ উত্তীর্ণ ঔষধের মোড়ক ফেলে দিয়ে নতুন তারিখ যুক্ত করে ঔষধ বিক্রি করে। তার এ কাজটি প্রতারণার অন্তর্ভুক্ত। প্রতারণা করে ব্যবসা করাকে মহানবি (স) সম্পূর্ণভাবে নিষিদ্ধ করেছেন। তিনি বলেন, 'যে প্রতারণা করে, সে আমাদের দলভুক্ত নয়।' তার এ কাজগুলো নিফাকের অন্তর্ভুক্ত। আর যারা এ কাজের সাথে জড়িত তারা মুনাফিক। মুনাফিকরা ইসলামের চরম শত্রু। তাদের সম্পর্কে আল্লাহ বলেছেন, 'মুনাফিকরা মিথ্যাবাদী।' তাদের শাস্তি সম্পর্কে বলা হয়েছে- 'নিশ্চয়ই মুনাফিকদের স্থান জাহান্নামের সর্বনিম্নস্তরে' (সুরা নিসা- ১৪৫)। অন্যদিকে ব্যবসায়ে সততা অবলম্বন করা ইসলামের নির্দেশ। বলা হয়েছে- 'আল্লাহ ব্যবসায়কে হালাল করেছেন, আর সুদকে হারাম করেছেন' (সুরা বাকারা-২৭৫)।"
        },
        {
          "label": "ঘ",
          "question": "জুলহাসের অসতর্কতা তার জীবনে ধ্বংস ডেকে এনেছে-হাদিসের আলোকে তার কর্মকাণ্ড চিহ্নিতপূর্বক উক্তিটি বিশ্লেষণ করো।",
          "explanation": "জুলহাসের বন্ধু নির্বাচনে অসতর্কতাই তার জীবনে ধ্বংস ডেকে এনেছে। বন্ধু নির্বাচন করা ইসলামি দৃষ্টিকোণ থেকে অত্যন্ত গুরুত্বপূর্ণ বিষয়। কেননা বন্ধুর প্রভাবে প্রভাবিত হওয়া, বন্ধুর সংস্পর্শে তার কর্মপদ্ধতি ও আদর্শের প্রতি আগ্রহী হওয়া মানুষের সাধারণ স্বভাব। এজন্য বন্ধু নির্বাচনের ক্ষেত্রে অত্যন্ত সাবধান ও সর্তক হতে হয়। রাসুল (স) উপমা দিতে গিয়ে বলেছেন, \"কোনো ব্যক্তি আতরওয়ালার কাছে গেলে সুঘ্রাণ পাবে আর কেউ কামারের কাছে গেলে দুর্গন্ধ পাবে\"। এমনিভাবে, বন্ধু যদি পাপাচারী ও খারাপ স্বভাবের হয়, তার বন্ধুও পাপাচারিতায় লিপ্ত হয়ে পড়ে। যেজন্য বন্ধু নির্বাচনের আগে অবশ্যই সম্ভাব্য ব্যক্তি সম্পর্কে প্রয়োজনীয় অনুসন্ধান করা কর্তব্য। আলোচ্য উদ্দীপকে আমরা দেখতে পাই, বাদলের পুত্র জুলহাস তার কয়েকজন বন্ধুর আমন্ত্রণে ব্যান্ড দলের সদস্য হয়। কিছুদিন পর এক বন্ধুর পরামর্শে সে কান ছিদ্র করে দুল পরতে শুরু করে। জুলহাস মূলত তার বন্ধুদের প্রভাবেই এসব কাজ করেছে। রাসুল (স) বলেছেন, \"মানুষ তার বন্ধুর দীন বা জীবনাদর্শ দ্বারা প্রভাবিত হয়। কাজেই তোমাদের প্রত্যেকেই যেন যাচাই করে নেয় কার সাথে সে বন্ধুত্ব করছে\"। এজন্য ধর্মপ্রাণ, সৎ ও আল্লাহভীরু ব্যক্তিরা বন্ধু নির্বাচিত হওয়ার যোগ্য। আর শত্রুস্থানীয় মুশরিক, ইহুদি, খ্রিস্টান এবং এমন মুসলিম যারা অত্যধিক পাপের কাজে লিপ্ত তারা পরিত্যাজ্য। পরিশেষে বলা যায়, মানবজীবনে বন্ধু নির্বাচন অত্যন্ত গুরুত্বপূর্ণ বিষয়। বন্ধু নির্বাচনে সচেতনতা অবলম্বন না করলে পথভ্রষ্ট হওয়ার সম্ভাবনা থাকে।"
        }
      ]
    },
    {
      "number": "5",
      "uddipok": "দৃশ্যকল্প-১: রিকসা শ্রমিক রজব স্ত্রী আলেয়াকে এবারের ঈদে একটি অল্প দামের শাড়ি উপহার দেন। আলেয়া শাড়িটি দেখে রাগান্বিত হয়ে রজবকে বলে, আগামী ঈদের আগেই যেন তোমার রিকসাটি চুরি হয়ে যায়। দৃশ্যকল্প-২: আমির একজন বাগান প্রেমিক। তার বাগানে পাঁচ শত লিচু গাছের পাশাপাশি একশত বনজ গাছ আছে। বনজ গাছ থেকে কিছু সীমিত আয় হয়। কিছু গাছের ফল কাক ও শালিক পাখি খায়। আমিরের বন্ধু খসরু বনজ গাছগুলো কেটে লিচু বাগানে রূপান্তরের পরামর্শ দেন। কিন্তু আমির তাতে সায় না দিয়ে আরো কিছু ঔষধি গাছের চাড়া রোপণ করেন।",
      "tag": "ISCM 24",
      "sub_questions": [
        {
          "label": "ক",
          "question": "বান্দা কখন মহাসত্যবাদী বলে গণ্য হয়?",
          "explanation": "বান্দা যখন সত্য বলতে থাকে এবং সত্য বলা তার অভ্যাসে পরিণত হয় তখন আল্লাহর কাছে সে মহাসত্যবাদী বলে গণ্য হয়।"
        },
        {
          "label": "খ",
          "question": "'যখন তার কাছে আমানত রাখা হয়, তা সে আত্মসাৎ করে'-ব্যাখ্যা করো।",
          "explanation": "\"যখন তার কাছে আমানত রাখা হয়, তা সে আত্মসাৎ করে\"- দ্বারা মুনাফিকের লক্ষণ বুঝানো হয়েছে। হাদিসের বর্ণনামতে মুনাফিকের নিদর্শন হলো তিনটি। যথা- ১. যখন সে কথা বলে মিথ্যা বলে। অর্থাৎ মুনাফিকর প্রথম চিহ্ন হলো সে কথা কথায় মিথ্যা কথা বলে যায়। ২. যখন সে ওয়াদা করবে তার খিলাফ বা বিপরীত করবে। অর্থাৎ মুনাফাকি ব্যক্তি ওয়াদা বা প্রতিশ্রুতি দিলে তা ভঙ্গ করবে অথবা প্রতিশ্রুতির বিপরীত কাজ করবে। ৩. যখন কোনো কিছু আমানত রাখা হয়, তার খিয়ানত করবে। অর্থাৎ মুনাফিক ব্যক্তির সর্বশেষ চিহ্ন হলো- সে আমানতের খিয়ানত করে। অন্য বর্ণনায় রয়েছে, যখন সে কথা বলে গালমন্দ করে।"
        },
        {
          "label": "গ",
          "question": "আলেয়ার উক্তিটি কী নামে অভিহিত করা যায়? হাদিসের আলোকে ব্যাখ্যা করো।",
          "explanation": "আলেয়ার উক্তিটিকে ক্রোধ নামে অভিহিত করা যায়। ক্রোধ একটি রিপু। এর ফলে ব্যক্তি উত্তেজিত হয়ে ওঠে। মানুষের প্রাত্যহিক জীবনে অধিকাংশ বিশৃঙ্খলার পেছনে ক্রোধই প্রধান কারণ। ক্রোধ থেকে বেঁচে থাকা অত্যন্ত গুরুত্বপূর্ণ বিষয়, যার মাধ্যমে মানুষ কল্যাণ লাভ করতে পারে। ক্রোধ নিয়ন্ত্রণকারী মহান আল্লাহর দরবারে প্রকৃত বীর হিসেবে বিবেচিত হয়, যা উদ্দীপকের আলেয়ার মধ্যে লক্ষ করা যায় না। উদ্দীপকে রিকশা শ্রমিক রজব আলেয়াকে অল্প দামের শাড়ি উপহার দিলে আলেয়া রাগান্বিত হয়ে যায়। আর বলে আগামী ইদের আগেই যেন তোমার রিকশাটি চুরি হয়ে যায়। যা দ্বারা বোঝা যায়, আলেয়া তার রাগ নিয়ন্ত্রণ করতে পারেনি। হাদিসে রাসুল (স) রাগ নিয়ন্ত্রণকে বীরত্বের পরিচয় হিসেবে উল্লেখ করেছেন। রাসুল (স) বলেছেন- সেই ব্যক্তি শক্তিমান নয় যে মল্লযুদ্ধে সক্ষম; বরং শক্তিমান তো সেই ব্যক্তি যে ক্রোধের সময় নিজেকে নিয়ন্ত্রণ করতে সক্ষম। মানবজীবনে শান্তি এবং সফলতা অর্জনের জন্য ক্রোধ নিয়ন্ত্রণ করা অত্যন্ত জরুরী বিষয়। অহেতুক উত্তেজনা ও অর্থহীন আবেগ স্বাভাবিক মানবজীবন ব্যাহত করে। গুরুত্বপূর্ণ সময়ে অনিয়ন্ত্রিত ক্রোধ দেশ, জাতি ও সমাজ ধ্বংসের কারণ হয়ে দাঁড়াতে পারে। এজন্য ক্রোধ নিয়ন্ত্রণে রাখাই শ্রেষ্ঠ নীতি।"
        },
        {
          "label": "ঘ",
          "question": "দৃশ্যকল্প: ২ এ আমিরের কর্মকাণ্ড চিহ্নিতপূর্বক হাদিসের আলোকে বন্ধু খসরুর পরামর্শ না মানার যৌক্তিকতা বিশ্লেষণ করো।",
          "explanation": "আমিরের কর্মকাণ্ডটি সদকায়ে জারিয়ার অন্তর্ভুক্ত। এজন্য তার বন্ধু খসরুর পরামর্শ না মানা যৌক্তিক হয়েছে। আর্থ-সামাজিক উন্নয়ন ও পরিবেশ রক্ষায় বৃক্ষ ও ফসলের গুরুত্ব অপরিসীম। বৃক্ষ ও ফসলের মাধ্যমে মানুষের প্রতি আল্লাহর রহমত অফুরান ধারায় বর্ষিত হয়। বৃক্ষ ও ফসল মানুষের অন্ন, বস্ত্র, বাসস্থানের ব্যবস্থা করে। এছাড়া এগুলো পশু-পাখিরও আহার যোগায়। উদ্দীপকে আমিরের বাগান থেকেও পাখিদের ফল খাওয়ার বিষয়টি প্রকাশ পায়। উদ্দীপকের আমিরের বাগানে পাঁচশত লিচু গাছের পাশাপাশি একশত বনজ গাছ আছে। কিছু গাছের ফল কাক ও শালিক খায়। তার বন্ধু খসরু বনজ গাছগুলো কেটে লিচু বাগান করতে বললে সে তাতে সায় না দিয়ে আরো ঔষধি গাছ লাগায়। এর কারণে তিনি পরকালে প্রতিদান প্রাপ্ত হবেন। হাদিসে এসেছে, 'কারো বাগান থেকে যদি কোনো মানুষ কিংবা কোনো পশু বা পাখি আহার করে, তবে তা অবশ্যই সে ব্যক্তির জন্য সাদকা হবে' (বুখারি ও মুসলিম)। বৃক্ষরোপণের মাধ্যমে মানুষ পার্থিব লাভের পাশাপাশি পরকালীন কল্যাণও লাভ করতে পারে। কেননা মানুষ ছাড়াও পশু-পাখি বৃক্ষের ফল খেয়ে থাকে। এতে বৃক্ষরোপণকারী ও ফসল আবাদকারী সওয়াব লাভ করে। এ ফল-ফসল সাদকা করে দিলে যে সওয়াব হতো পশুপাখি বা মানুষের খাওয়ার ফলে আল্লাহ তায়ালা রোপণকারীর আমলনামায় সে পরিমাণ সওয়াব লিখে দেন। উপরের আলোচনা থেকে বলা যায়, পাখি ফল খেয়ে ফেলার ফলে আমির সদকার সাওয়াব পাবে, যা সদকায়ে জারিয়ার অন্তর্ভুক্ত।"
        }
      ]
    },
    {
      "number": "6",
      "uddipok": "অতিরিক্ত গরমের কারণে 'ক' নামক কলেজের শিক্ষক কাউন্সিলের সভায় গ্রীষ্মকালীন ছুটি ১০ দিন এগিয়ে আনা ও শিক্ষা সফরের ভেন্যু নির্ধারণ নিয়ে আলোচনা হয়। গ্রীষ্মকালীন ছুটি এগিয়ে আনার বিষয়ে উপস্থিত সকল শিক্ষক পক্ষে অভিমত ব্যক্ত করেন। অপরদিকে 'আহসান মঞ্জিল যাদুঘর' শিক্ষা সফরের ভেন্যু নির্ধারণ প্রস্তাব উত্থাপিত হলে, অধিকাংশ শিক্ষক এর পক্ষে অভিমত ব্যক্ত করলেও দুইজন জ্যেষ্ঠ শিক্ষক নীরব থাকেন। সভায় কলেজ অধ্যক্ষ দুটি প্রস্তাবই পাশ হলো মর্মে ঘোষণা প্রদান করেন।",
      "tag": "ISCM 24",
      "sub_questions": [
        {
          "label": "ক",
          "question": "ইজমা কী?",
          "explanation": "ধর্মীয় বা পার্থিব যেকোনো বিষয়ে বিধান উদ্ভাবন, প্রবর্তন বা নির্ধারণের ক্ষেত্রে রাসুল (স) পরবর্তী যেকোনো যুগের মুসলিম মুজতাহিদদের কুরআন- সুন্নাহসম্মত ঐকমত্যই হলো ইজমা।"
        },
        {
          "label": "খ",
          "question": "\"ইজমা মুসলমানদের ঐক্য তরান্বিত করে\"- ব্যাখ্যা করো।",
          "explanation": "ইজমার মাধ্যমে ঐকমত্য প্রতিষ্ঠিত হয় বলে এটি মুসলমানদের ঐক্য ত্বরান্বিত করে। ইজমার মাধ্যমে ঐক্যমত প্রতিষ্ঠিত হয় বলে এটি জাতীয় ঐক্য সংরক্ষণে অত্যন্ত গুরুত্বপূর্ণ। আল্লাহ তায়ালা মুসলমানদের ঐক্যবদ্ধ থাকার নির্দেশ দিয়েছেন। জাতীয় ঐক্য ক্ষুণ্ণ করে বা মুমিনদের জন্য বিপর্যয়-বিশৃঙ্খলা সৃষ্টি করে এমন সব কাজ তিনি হারাম ঘোষণা করেছেন। ইজমার মাধ্যমে আল্লাহর এই নির্দেশ পালন করা সম্ভব। ইজমা বা সম্মিলিত সিদ্ধান্ত জাতীয় ঐক্যকে সুদৃঢ় করে। এর মাধ্যমে কোনো সিদ্ধান্ত নিলে তা নিয়ে কোনো বিশৃঙ্খলা সৃষ্টি হয় না। তাই জাতীয় ঐক্য সংরক্ষণে ইজমার বিকল্প নেই।"
        },
        {
          "label": "গ",
          "question": "গ্রীষ্মকালীন ছুটি এগিয়ে আনার সিদ্ধান্তের প্রক্রিয়াটি ইজমার কোন রোকনের সাথে সাদৃশ্যপূর্ণ? ব্যাখ্যা করো।",
          "explanation": "গ্রীষ্মকালীন ছুটি এগিয়ে আনার সিদ্ধান্তের প্রক্রিয়াটি ইজমার অন্যতম রুকন আযিমত- এর সাথে সাদৃশ্যপূর্ণ। আযিমত হলো- প্রবল ইচ্ছা, দৃঢ় সংকল্প বা অনমনীয় প্রত্যয়। সব মুজতাহিদের একযোগে এমন কাজ শুরু করা বা এমন কথা বলাকে আযিমত বলে, যা তাদের একমত হওয়ার বিষয়টি সন্দেহাতীতভাবে প্রমাণ করে। যেমন- হযরত আবু বকর (রা)-এর খলিফা হিসেবে নির্বাচনের সময় সাহাবিরা সকলেই একমত পোষণ করেছিলেন। উদ্দীপকে এ বিষয়টি প্রকাশ পেয়েছে। উদ্দীপকের বর্ণনা অনুযায়ী, গ্রীষ্মকালীন ছুটি ১০ দিন এগিয়ে আনার প্রস্তাব উত্থাপিত হলে বোর্ডের সকল সদস্য এর পক্ষে মত দেন। তাদের এ কাজটি ইজমায়ে আযিমতকে নির্দেশ করে। কেননা ইজমার দুইটি রুকনের মধ্যে আযিমত হলো এমন ইজমা যেখানে কারো দ্বিমত থাকে না। বরং সবাই গৃহীত সিদ্ধান্তের ব্যাপারে একই মত পোষণ করেন। সুতরাং গ্রীষ্মকালীন ছুটি এগিয়ে আনার বিষয়ে সবার একমত হওয়ার বিষয়টি আযিমতকেই নির্দেশ করে।"
        },
        {
          "label": "ঘ",
          "question": "দুজন জ্যেষ্ঠ শিক্ষকের নীরবতা সত্ত্বেও আহসান মঞ্জিল যাদুঘর শিক্ষা সফরের ভেন্যু নির্ধারণ কতটা যৌক্তিক? ইজমার প্রকারটি চিহ্নিতপূর্বক বিশ্লেষণ করো।",
          "explanation": "দুজন জ্যেষ্ঠ শিক্ষকের নিরবতা সত্ত্বেও ও আহসান মঞ্জিল যাদুঘর শিল্প সফরের ভেন্যু নির্ধারণ সম্পূর্ণ যৌক্তিক। এখানে ইজমার অন্যতম রুকন ইজমায়ে রুখসাতকে নির্দেশ করে। রুখসাত শব্দের আভিধানিক অর্থ-অবকাশ, ঐচ্ছিক বা হালকা। ইসলামি পরিভাষায় রুখসাত হলো, কোনো বিষয়ে কথায় বা কাজে মুজতাহিদদের একটি অংশের একমত হওয়া এবং অবশিষ্টরা সে বিষয়ে মৌনতা অবলম্বন করবেন। এমনকি এ বিষয়ে মতামত প্রকাশের নির্ধারিত মেয়াদ পর্যন্ত তারা কোনো আপত্তি উত্থাপন করবেন না বা এর বিরুদ্ধে কোনো কাজ করবেন না। অর্থাৎ, বিষয়টি জানার পরে নেতিবাচক কোনো বক্তব্য না দিয়ে বরং চুপ থাকবেন। রুখসাতকে মৌনতামূলক ইজমাও বলা হয়। শিক্ষা সফরের ভেন্যু নির্ধারণে এ বিষয়টি পরিলক্ষিত হয়। উদ্দীপকের 'ক' নামক কলেজের শিক্ষা সফরের ভেন্যু নির্ধারণ নিয়ে আলোচনায় 'আহসান মঞ্জিল যাদুঘর' শিক্ষা সফরের ভেন্যু নির্ধারণ প্রস্তাব উত্থাপিত হলে, অধিকাংশ শিক্ষক এর পক্ষে অভিমত ব্যক্ত করলেও দুজন জ্যেষ্ঠ শিক্ষক নীরব থাকেন। এ বিষয়টি ইজমায়ে রুখসাতকেই নির্দেশ করে। ব্যাংকের চেয়ারম্যান বলেন, এভাবে বোর্ড সদস্যদের ঐক্য অটুট থাকলে ব্যাংকের অগ্রগতি ত্বারান্বিত হবে। তার এ বক্তব্যে ঐকমত্যের ভিত্তিতে কাজ করার গুরুত্ব অর্থাৎ ইজমার গুরুত্ব প্রকাশ পেয়েছে। মানবজীবনের ইজমার গুরুত্ব অপরিসীম। মানবজীবন গতিশীল। সেজন্য প্রতিনিয়ত নতুন নতুন সমস্যার উদ্ভব হয়। কুরআন ও হাদিসে নবোদ্ভাবিত এসব সমস্যার সরাসরি সমাধান পাওয়া যায় না; বরং কুরআন-হাদিসে রয়েছে মূলনীতি। এখানে যে পরিমাণ সমস্যার সমাধান পেশ করা হয়েছে তার সাথে সামঞ্জস্যপূর্ণ অনেকগুণ বেশি সমস্যার কোনো সরাসরি সমাধান দেওয়া হয়নি। এসব নতুন নতুন সামঞ্জস্যপূর্ণ সমস্যা সমাধান করার ক্ষেত্রে মুমিনদের ইজমা বিশেষ গুরুত্বপূর্ণ। পরিশেষে বলা যায়, ইজমা ইসলামি আইনের উৎস হিসেবে স্বীকৃত। তাই সবাইকে ইজমার বিধান মেনে আমল করতে হবে।"
        }
      ]
    },
    {
      "number": "7",
      "uddipok": "রহমতুল্লাহ ইসলামী বিশ্ববিদ্যালয়ে একটি বিষয়ে অনার্সের ছাত্র। সে বিষয়টিতে কুরআন, হাদিস, ইজমা ও কিয়াসের মাধ্যমে উদ্ভাবিত ইসলামের ব্যবহারিক মাসআলা সম্পর্কে জ্ঞান অর্জন করতে পারছে। তার বিভাগের দুজন শিক্ষক ইমামদের মতপার্থক্য আছে এমন মাসআলায় মদিনাবাসী ইমামকে অনুসরণ করেন। অবশিষ্ট সকল শিক্ষক একটি মাযহাবের অনুসারী, যেটিতে এক স্বর্ণ মুদ্রার কম অর্থ চুরি করলে হাত না কাটার বিধান রয়েছে।",
      "tag": "ISCM 24",
      "sub_questions": [
        {
          "label": "ক",
          "question": "হাম্বলি মাযহাব বলতে কী বোঝ?",
          "explanation": "হাম্বলি মাযহাব বলতে ইমাম আহমদ বিন হাম্বল প্রতিষ্ঠিত মাযহাবকে বোঝায়।"
        },
        {
          "label": "খ",
          "question": "ফিকহ শাস্ত্রকে দীনের স্তম্ভ বলা হয় কেনো?",
          "explanation": "দীন সম্পর্কে জানার জন্য ফিক্‌হশাস্ত্রের গুরুত্ব অপরিসীম, এজন্য ফিকহশাস্ত্রকে দীনের স্তম্ভ বলা হয়। ইসলামি আইনশাস্ত্রের নাম ফিক্‌হ্ন। ফির গুরুত্ব সম্পর্কে রাসুল (স) বলেন- 'প্রত্যেক বস্তুরই খুঁটি রয়েছে, আর দীনের খুঁটি হলো ফিক্স।' (তাবরানি) বস্তুত কুরআন ও হাদিসে ছড়িয়ে ছিটিয়ে থাকা মুক্তাসম সূক্ষ্ম জ্ঞানসমূহকে বিন্যস্ত করে আমলের উপযোগী করার জন্য ইলমে ফিকহের বিকল্প নেই।"
        },
        {
          "label": "গ",
          "question": "রহমতুল্লাহ কোন বিষয়ে পড়াশুনা করছে? ব্যাখ্যা করো।",
          "explanation": "রহমতুল্লাহ ফিকহশাস্ত্র বিষয়ে পড়াশোনা করছে। ফিক্‌ অর্থ অনুধাবন করা, বুঝতে পারা। কুরআন-সুন্নাহ থেকে বিবেক- বুদ্ধি দ্বারা উদঘাটিত জ্ঞানকে ফিক্‌হ বলে। ফিকহের উৎস চারটি। যথা- ১. কুরআন, ২. হাদীস, ৩. ইজমা ও ৪. কিয়াস। ফিশাস্ত্র এ উৎসসমূহের আলোকে মাসয়ালা প্রদান করে নীতিমালা প্রণয়ন করে। যা রহমতুল্লাহর অধ্যয়নকৃত বিষয়েও পরিলক্ষিত হয়। উদ্দীপকের বর্ণনা অনুযায়ী রহমতুল্লাহ এমন বিষয়ে অনার্স করছে, যার মাধ্যমে সে কুরআন, হাদীস, ইজমা ও কিয়াসের দ্বারা উদ্ভাবিত শরিয়তের ব্যাবহারিক মাসয়ালা সম্পর্কে জ্ঞান অর্জন করছে। তার অধ্যয়নকৃত এ বিষয়টি হলো ফিক্‌হ। কেননা, ফিক্‌হশাস্ত্রেই শরিয়তের ব্যাবহারিক বিষয়সমূহের ব্যাপারে মাসয়ালা প্রদান করা হয়েছে। আর মাসয়ালা প্রণয়নের ক্ষেত্রে ফিকহশাস্ত্র উল্লিখিত চারটি উৎসসমূহকেই অনুসরণ করে। সুতরাং রহমতুল্লাহর অধ্যয়নকৃত বিষয়টি হলো ফিশাস্ত্র।"
        },
        {
          "label": "ঘ",
          "question": "বিভাগের শিক্ষকদের অনুসৃত দুটি মাযহাবের মধ্যে কোনটিকে তুমি অধিক মানবিক মনে কর? মাযহাব দুটি চিহ্নিতপূর্বক তোমার মতামত বিশ্লেষণ করো।",
          "explanation": "বিভাগের শিক্ষকদের অনুসৃত দুটি মাযহাব তথা মালিকি মাযহাব ও হানাফি মাযহাবের মধ্যে হানাফি মাযহাবকে আমি অধিক মানবিক মনে করি। হানাফি মাযহাবের প্রবর্তক হলেন ইমাম আবু হানিফা (র)। অন্যান্য মাযহাবের তুলনায় এ মাযহাব একান্তই সহজ ও অনায়াসসাধ্য। এ মাযহাবের বিধানানুযায়ী এক স্বর্ণমুদ্রার কম চুরি করলে অথবা চোর শিশু হলে হাত না কাটার বিধান দেওয়া হয়েছে। অপরদিকে মালিকি মাযহাবের প্রতিষ্ঠাতা হলেন ইমাম মালিক (র)। যিনি মদিনায় জন্মগ্রহণ করেন। উদ্দীপকে এ দুটি মাযহাব সম্পর্কে বলা হয়েছে। উদ্দীপকে দুইটি মাযহাবের বিশেষণ তুলে ধরা হয়েছে। এর মধ্যে একটিতে এক স্বর্ণমুদ্রার কম চুরি করলে হাত না কাটার বিধান দেওয়া হয়েছে। অপরটিতে বিভাগের দুজন শিক্ষকের অনুসৃত এমন একটি মাযহাবের কথা বলা হয়েছে। যে মাযহাবে তারা মদিনাবাসী ইমামকে অনুসরণ করেন। অর্থাৎ, প্রথমটি হানাফি মাযহাব এবং দ্বিতীয়টি মালিকি মাযহাব। আর এ দুইয়ের মধ্যে হানাফি মাযহাব হলো অধিকতর মানবিক। কেননা এ মাযহাবে। ইসতিহসান নীতি প্রবর্তনের মাধ্যমে অধিকতর মানবিক বিধান প্রবর্তন করা হয়। অপরদিকে মালিকি মাযহাবে ইসতিসলাহ নীতি গ্রহণ করা হয়। হানাফি মাযহাবের অন্যতম বৈশিষ্ট্য হলো এটি সহজসাধ্য এবং মানবিক বিধান প্রবর্তনের ওপর গুরুত্বারোপ করে। অপরদিকে, মালিকি মাযহাবে মদিনাবাসীদের আমলের ওপর গুরুত্বারোপ করা হয়েছে এবং জনকল্যাণের ভিত্তিতে নীতি প্রবর্তন করেছে। সুতরাং সার্বিক প্রেক্ষিত বলা যায়, মালিকি মাযহাবের তুলনায় হানাফি মাযহাব অধিকতর মানবিক। যা চুরির শাস্তির বিধান বিশ্লেষণ করলেই প্রতীয়মান হয়ে যায়।"
        }
      ]
    },
    {
      "number": "8",
      "uddipok": "জনাব হাবিব ও মিসেস আয়েশা এক বয়োজ্যেষ্ঠ দম্পতি। আয়েশা বছরান্তে রমযান মাসে তাঁর গহণার বাজার মূল্য ১০,০০,০০০/- টাকা থেকে ২৫,০০০/- টাকা দুঃস্থ ইয়াতিমদের মাঝে বিতরণ করেন। অন্যদিকে জনাব কাসেম শিশুকাল থেকেই নিয়মিত আল্লাহর সন্তুষ্টির জন্য রুকু-সিজদাহ বিশিষ্ট একটি বাধ্যতামূলক ইবাদত পালন করেন। বর্তমানে তাঁর বয়স প্রায় ৯০ বছর। তিনি ডায়াবেটিস ও উচ্চরক্তচাপমুক্ত সুস্থ জীবনযাপন করছেন।",
      "tag": "ISCM 24",
      "sub_questions": [
        {
          "label": "ক",
          "question": "মৌলিক ইবাদত বলতে কী বুঝ?",
          "explanation": "যে ইবাদতের ওপর ইসলামের মূল কাঠামো দাঁড়িয়ে থাকে তাকে মৌলিক ইবাদত বলে।"
        },
        {
          "label": "খ",
          "question": "জাকাত কীভাবে সামাজিক সাম্য নিশ্চিত করে? ব্যাখ্যা করো।",
          "explanation": "ধনীদের জাকাত দানকৃত অর্থ দরিদ্ররা বিনিয়োগ করতে পারে বিধায় সাম্যভিত্তিক সমাজ প্রতিষ্ঠিত হয়। জাকাতের মাধ্যমে ধনীদের সম্পদ দানের ফলে গরিবদের অভাব কিছুটা দূর হয় এবং সমাজে শান্তিশৃঙ্খলা প্রতিষ্ঠিত হয়। ইসলামি রাষ্ট্রে জাকাতভিত্তিক কোষাগার তৈরি হয়। অতি গরিবদের এ কোষাগার থেকে অর্থ সাহায্য দেওয়া হয়। এতে সমাজের সকল মানুষের অর্থনৈতিক অধিকার নিশ্চিত হয়। যেহেতু এ ধরনের ইবাদতের ফলে অন্যান্য গরিব মানুষ অর্থনৈতিক নিরাপত্তা পায়। তাই এটি সমাজে ধনী-গরিবের মাঝে সাম্য প্রতিষ্ঠা করে।"
        },
        {
          "label": "গ",
          "question": "মিসেস আয়েশা কোন মৌলিক ইবাদতটি পালন করেন? ব্যাখ্যা করো।",
          "explanation": "মিসেস আয়েশা ইসলামের অন্যতম ইবাদত জাকাত পালন করেছেন। ইসলামের পাঁচটি স্তম্ভের মধ্যে জাকাত তৃতীয়। এটি একটি অর্থনৈতিক ইবাদত এবং ইসলামি অর্থব্যববস্থার মূলভিত্তি। জাকাত শব্দের অর্থ প্রশংসা করা, প্রাচুর্য লাভ করা, সংশোধন করা ইত্যাদি। নিসাব পরিমাণ ধন- সম্পদের যে নির্ধারিত অংশ নির্দিষ্ট খাতে ব্যয় করা মানুষের ওপর অবশ্য কর্তব্য তাকে জাকাত বলে। সম্পদ ২.৫% হারে জাকাত আদায় করতে হয়। মিসেস আয়েশার কাজে এ ইবাদত পালনের ইঙ্গিত পাওয়া যায়। উদ্দীপকের মিসেস আয়েশা বছরের শেষে তার ১০,০০,০০০ সঞ্চয়ী টাকা থেকে ২৫,০০০ টাকা দুঃস্থ ও ইয়াতিমদের মাঝে বিতরণ করে থাকেন। তার এ কাজটি জাকাতকে নির্দেশ করে। কেননা তার সম্পদ এক বছরকাল স্থায়ী অর্থাৎ তিনি নিসাব পরিমাণ সম্পদের মালিক। আর সেই সম্পদের ২.৫% হারে তিনি নির্দিষ্ট একটি খাতে দান করেছেন। যা জাকাতকেই নির্দেশ করে।"
        },
        {
          "label": "ঘ",
          "question": "জনাব হাবিবের ইবাদতটি চিহ্নিতপূর্বক এর সামাজিক প্রভাব বিশ্লেষণ করো।",
          "explanation": "জনাব হাবিবের পালনকৃত ইবাদতটি হলো সালাত, নৈতিক সমাজ গঠনে যার ভূমিকা অপরিসীম। সালাত অর্থ ক্ষমা প্রার্থনা করা। নির্দিষ্ট সময়ে নির্দিষ্ট পদ্ধতিতে নির্দিষ্ট ইবাদত আদায় করার নাম সালাত। আল্লাহ তায়ালা মানুষের জন্য দৈনিক পাঁচ ওয়াক্ত সালাত ফরজ করেছেন। সালাত আদায়ের মাধ্যমে মানুষ নিয়মানুবর্তিতা ও সময়ানুবর্তিতার অনুশীলন করতে পারে। যা হাবিবের মধ্যেও লক্ষণীয়। উদ্দীপকের জনাব হাবিব শিশুকাল থেকেই নিয়মিত আল্লাহর সন্তুষ্টির জন্য রুকু-সিজদাহ বিশিষ্ট এক বাধ্যতামূলক ইবাদত পালন করে। তার পালনকৃত এ ইবাদতটি সালাত, যার কারণে সে এরূপ নিয়মানুবর্তিতা ও সময়ের সদ্ব্যবহার করার শিক্ষা পেয়েছে। প্রকৃতপক্ষে নৈতিক চরিত্র গঠনে সালাতের ভূমিকা অপরিসীম। সালাত মানুষকে অন্যায় ও পাপ থেকে ফিরিয়ে রাখে। এটি মানুষকে খুব সকালে ঘুম থেকে ওঠার অভ্যাস করায়। যার ফলে মানুষ কর্মে অনুপ্রেরণা পায়। জামায়াতে সালাত আদায়ের মাধ্যমে মানুষ শৃঙ্খলাবোধের শিক্ষা পায়। একই স্থানে বারবার সমবেত হওয়ার ফলে পারস্পরিক ভ্রাতৃত্ববোধও গড়ে ওঠে। সর্বোপরি সালাত মানুষের জীবন সকল নৈতিক গুণের সমন্বয় ঘটায় সমাজে শান্তি-শৃঙ্খলা প্রতিষ্ঠা করে। পরিশেষে বলা যায়, সালাত ইসলামের অন্যতম একটি ফরজ ইবাদত। নৈতিক চরিত্র গঠনে ও আদর্শ সমাজ গঠনে এ ইবাদতের ভূমিকা অপরিসীম।"
        }
      ]
    },
    {
      "number": "9",
      "uddipok": "এগার বছরের শিশু আরিফ এ বছর নির্দিষ্ট একমাস ভোর রাতে নিয়তসহ আহার গ্রহণ করে সুর্যাস্ত পর্যন্ত আর কিছু খায়নি। এবছর তার পিতা জনাব মুহসিন ইবাদতের উদ্দেশ্যে একটি দেশে গমন করেন। সেখানে তিনি পৃথিবীর প্রথম ঘর প্রদক্ষিণসহ নির্দিষ্ট কিছু আনুষ্ঠানিকতা সম্পন্ন করে দেশে ফিরে আসেন। আগে মাঝেমধ্যে তাঁর নামাজ কাযা হতো। তিনি বর্তমানে নিয়মিত মসজিদে জামাতে নামাজ আদায় করেন, এখন আগের মত তাঁর নামাজ কাযা হয়না।",
      "tag": "ISCM 24",
      "sub_questions": [
        {
          "label": "ক",
          "question": "মৌলিক ইবাদত কী?",
          "explanation": "যে ইবাদতের ওপর ইসলামের মূল কাঠামো দণ্ডায়মান, তা-ই মৌলিক ইবাদত। যেমন- সালাত, জাকাত, হজ, সাওম ইত্যাদি।"
        },
        {
          "label": "খ",
          "question": "'সালাত নিষ্কলুষ সমাজ বিনির্মাণে সহায়তা করে'- ব্যাখ্যা করো।",
          "explanation": "সালাতের মাধ্যমে সমাজের মানুষ সময়ানুবর্তিতা, শৃঙ্খলাবোধ ও নিয়মানুবর্তিতার শিক্ষা পায় বলে সালাত নিষ্কলুষ সমাজ বিনির্মাণে সহায়ক। সালাত সমাজে শান্তি প্রতিষ্ঠার শিক্ষা দেয়। জামায়াতে সালাত আদায়ের মাধ্যমে সময়ানুবর্তিতা ও শৃঙ্খলাবোধের সুমহান শিক্ষা পাওয়া যায়। সমাজের আচরণগত অশালীনতা ও অশ্লীলতা দূর করার জন্যও সালাত গুরুত্বপূর্ণ ভূমিকা পালন করে। সুনির্দিষ্ট সময়ে জামায়াতে সালাত আদায়ের মাধ্যমে মানুষ সব সামাজিক কর্তব্য যথাসময়ে 'শৃঙ্খলার সাথে সম্পাদন করার শিক্ষা পায়।"
        },
        {
          "label": "গ",
          "question": "শিশু আরিফ কোন ইবাদতটি পালন করে? ব্যাখ্যা করো।",
          "explanation": "শিশু আরিফের পালন করা ইবাদতটি হলো সাওম। সাওম অর্থ বিরত থাকা বা আত্মসংযম করা। রমজান মাসে নিয়তের সাথে সুবহে সাদিক থেকে সূর্যাস্ত পর্যন্ত পানাহার ও নির্ধারিত কিছু কার্যাবলি থেকে বিরত থাকাকেই সাওম বলে। সাওম ইসলামের অন্যতম একটি ফরজ ইবাদত। এটি নির্দিষ্ট সময়ে এবং নির্দিষ্ট শর্তসাপেক্ষে পালন করতে হয়। যা আরিফের পালনকৃত ইবাদতেও পরিলক্ষিত হয়। উদ্দীপকের আরিফ এ বছর নির্দিষ্ট এক মাস ভোর রাতে নিয়তসহ আহার গ্রহণ করে সূর্যাস্ত পর্যন্ত আর কিছু খায়নি। তার এ কাজে ইসলামের অন্যতম ইবাদত সাওমের পরিচয় ফুটে উঠেছে। ইসলামের মূল অবকাঠামো যে পাঁচটি বুনিয়াদের ওপর প্রতিষ্ঠিত সাওম তার মধ্যে অন্যতম। সাওম মানুষের ইহকালীন ও পরকালীন কল্যাণ ও সফলতা লাভে গুরুত্বপূর্ণ ভূমিকা পালন করে। সাওম মানুষের ইহকালীন জীবনে পারস্পরিক বন্ধুত্ব, ভালোবাসা, সহানুভূতি ও সহমর্মিতা প্রভৃতি বৃদ্ধি করে। এ সম্পর্কে রাসুল (স) বলেন, 'আর এই মাস (রমজান) হলো সহানুভূতি ও মহমর্মিতার মাস' (মিশকাত)। তাছাড়া পরকালীন সফলতা লাভেও সাওমের ভূমিকা অনস্বীকার্য। সাওমের প্রতিদান সম্পর্কে আল্লাহ তায়ালা বলেন, 'নিশ্চয়ই সাওম আমার জন্য, আর আমি নিজেই এর প্রতিদান দেবো' (বুখারি ও মুসলিম)। সুতরাং বলা যায়, সাওম পালন করার কারণে আরিফ ইহকালে ও পরকালে অশেষ কল্যাণ লাভ করবে।"
        },
        {
          "label": "ঘ",
          "question": "তুমি কি মনে কর, মুহসিনের বর্তমান জীবনে তাঁর ইবাদতটির ফলাফল প্রতিফলিত হয়েছে? ইবাদতটি চিহ্নিতপূর্বক তোমার উত্তরের স্বপক্ষে যুক্তি দাও।",
          "explanation": "মুহসিনের পালনকৃত ইবাদতটি হলো হজ। হজ ইসলামের পঞ্চ স্তম্ভের অন্যতম। হজের মাধ্যমে মুসলিম ব্যক্তি আত্মিক পবিত্রতা ও প্রশান্তি লাভ করে। এটি একটি সামগ্রিক ইবাদত। সালাত দৈহিক ও আত্মিক ইবাদত, সাওমও তাই। আবার জাকাত হলো আর্থিক ও আত্মিক ইবাদত। কিন্তু হজ একই সাথে দৈহিক, আত্মিক ও আর্থিক ইবাদত। মানুষের সামগ্রিক কর্মতৎপরতার সবকিছুই হজে নিবেদিত হয়। মুহসিনের বর্তমান জীবনে তাই হজের ফলাফল প্রতিফলিত হয়েছে। উদ্দীপকে দেখা যায়, জনাব মুহসিন ইবাদতের উদ্দেশ্যে একটি দেশে গমন করেন। সেখানে তিনি পৃথিবীর প্রথম ঘর প্রদক্ষিণসহ নির্দিষ্ট কিছু আনুষ্ঠানিকতা সম্পন্ন করে দেশে ফিরে আসেন। যা দ্বারা মূলত হজকে নির্দেশ করা হয়। হজের মাধ্যমে মানুষের মধ্যে থাকা আত্মগর্ব, হিংসা, পরশ্রীকাতরতা, ঘৃণা, পরনিন্দা, ক্রোধ, কাম প্রভৃতি কুপ্রবৃত্তি থেকে পবিত্রতা অর্জিত হয়। রাসুল (স) হজকে উত্তম কাজ বলে অভিহিত করেছেন। হজের মাধ্যমে মানুষের দায়িত্ববোধ ও সচেতনতা তৈরি হয়। সকল প্রকার সংযোগ বিচ্ছিন্ন থেকে এ ইবাদত পালন করার দরুণ মানুষের অন্তর পবিত্র ও পরিচ্ছন্ন হয়ে ওঠে। কেননা আল্লাহর জিকিরেই প্রশান্ত ও পবিত্র হয় অন্তর। নিষ্ঠার সাথে হজের কার্যক্রম সম্পন্ন হওয়ার ফলে মানুষ ধৈর্যের বাস্তব প্রশিক্ষণ পায়। নামাজ-কালাম ও সামগ্রিক ইবাদত-বন্দেগিতে একনিষ্ঠতা বৃদ্ধি পায় এ ইবাদতের মাধ্যমে। আত্মশুদ্ধির এক অনন্য মাধ্যম এই ইবাদত। পরিশেষে বলা যায়, মুহসিন হজ পালন করেছে। এটি তার ইহকালীন ও পরকালীন কল্যাণ নিশ্চিত করবে।"
        }
      ]
    },
    {
      "number": "10",
      "uddipok": "দৃশ্যকল্প-১: মায়ানমার সেনাবাহিনীর নিপীড়ন ও নির্যাতনে অসংখ্য রোহিঙ্গা মুসলিম জীবন হারায়। প্রাণ বাচাতে প্রায় ৮ লক্ষ মানুষ বাংলাদেশে আশ্রয় গ্রহণ করে। পশ্চিম আফ্রিকার দরিদ্র দেশ গাম্বিয়ার বিচারবিষয়ক মন্ত্রী আবু বকর তামবাদু আন্তর্জাতিক আদালতে মিয়ানমারের বিরুদ্ধে গণহত্যার অভিযোগ এনে মামলা দায়ের করেন। দৃশ্যকল্প- ২: জনাব আশরাফ একজন শিল্পপতি। তিনি এলাকায় একটি মসজিদের জন্য একতলা পাকা ভবন নির্মাণ করেন। আফজালের প্রতিবেশী ব্যবসায়ী হাফিয ঈর্ষান্বিত হয়ে মসজিদটি তিন তলায় উন্নিত করে দেন। কিছুদিন পর দেখা যায় এলাকার স্বচ্ছল ব্যক্তিরা সবাই কমবেশি এ জাতীয় কাজে এগিয়ে আসছেন।",
      "tag": "ISCM 24",
      "sub_questions": [
        {
          "label": "ক",
          "question": "কোনটি রাতের দুঃশ্চিন্তা?",
          "explanation": "ঋণ হলো রাতের দুশ্চিন্তা।"
        },
        {
          "label": "খ",
          "question": "\"দু ব্যক্তি ছাড়া অন্য কাউকে হিংসা করা যায় না\"- ব্যাখ্যা করো।",
          "explanation": "এ হাদিসে মহানবি (স) দানশীলতা ও শিক্ষার ওপরে বিশেষ গুরুত্বারোপ করেছেন। ইসলামে হিংসা বা হাসাদ সম্পূর্ণ হারাম। তবে কেউ খুব পুণ্যবান হলে তার মতো পুণ্যবান হওয়ার প্রয়াসে প্রতিযোগিতামূলক তাকে ঈর্ষা করা যায়। এ হাদিসে মহানবি (স) এমন দু'জন ব্যক্তির কথা উল্লেখ করেছেন, যাদেরকে ঈর্ষা করা যায়। যেমন- সেই সম্পদশালী মুসলিম ব্যক্তি, আল্লাহ যাকে বিপুল ধন-সম্পদ দিয়েছেন। পাশাপাশি ব্যক্তিকে অপব্যয়ী না হয়ে ইসলামি আদর্শ ও বিধানানুযায়ী সেই সম্পদ থেকে মানুষের কল্যাণে ব্যয় করার তৌফিক দিয়েছেন। সেই প্রজ্ঞাবান মুসলিম ব্যক্তি, আল্লাহ তায়ালা যাকে পার্থিব ও পারলৌকিক বিষয়ের গভীর জ্ঞান দিয়েছেন। পাশাপাশি ব্যক্তিকে জ্ঞানের জন্য অহংকারী না করে বরং সে জ্ঞান দিয়ে মানুষের মধ্যে বিরাজিত সমস্যার ন্যায়নিষ্ঠ সমাধান দানের এবং মানুষকে সে জ্ঞান শিক্ষা দেওয়ার দক্ষতা দিয়েছেন।"
        },
        {
          "label": "গ",
          "question": "দৃশ্যকল্প-১ আবু বকর তামবাদুর কর্মকান্ডে কোন হাদিসের শিক্ষা প্রতিফলিত হয়েছে? ব্যাখ্যা করো।",
          "explanation": "দৃশ্যকল্প-১ এ উল্লিখিত আবু বকর তামবাদুর কর্মকাণ্ডের ইসলামি ভ্রাতৃত্ববোধ সম্পর্কিত হাদিসের শিক্ষা পালিত হয়েছে। ইসলামি ভ্রাতৃত্ববোধ এক আদর্শিক ভ্রাতৃত্ব। দেশ, কাল নির্বিশেষে সব •মানুষ ইসলামি আদর্শ এ মূলনীতিতে বিশ্বোসের প্রেক্ষিতে এক অবিচ্ছেদ্য ভ্রাতৃত্বের বন্ধনে আবদ্ধ। আর এ ভ্রাতৃত্বাবোধ একটি দেহের ন্যায়। এ সম্পর্কে রাসুল (স) বলেন, \"তুমি মুমিনদেরকে তাদের পারস্পরিক দয়া, তাদের মধ্যস্থিত ভালোবাসা ও তাদের পারিস্পরিক সহানুভূতি প্রদর্শনের একটি দেহসদৃশ্য দেখতে পাবে। যখন দেহের কোনো একটি অঙ্গ কষ্ট অনুভব করে, তখন তার পুরো দেহই জ্বর ও নিদ্রাহীনতায় আক্রান্ত হয়ে পড়ে” (বুখারি ও মুসলিম)। দৃশ্যকল্প-১ এ এই বিষয়টি লক্ষণীয়। দৃশ্যকল্প-১ এ দেখা যায়, মিয়ানমার সরকার রোহিঙ্গা মুসলিমদেরকে অত্যাচার করলে আবু বকর তামবাদু আন্তর্জাতিক আদালতে মিয়ানমারের বিরুদ্ধে গণহত্যার অভিযোগ এনে মামলা দায়ের করেন। তার এ কাজে উল্লিখিত হাদিসের শিক্ষা প্রতিফলিত হয়েছে। কেননা এ হাদিসের শিক্ষা হলো মুমিনগণ একটি দেহের ন্যয়। দেহের কোনো একটি অঙ্গ অসুস্থ হলে পুরো দেহ যেমন ব্যথিত ও বেদনাহত হয়, তেমনি ইসলামি ভ্রাতৃত্বেও কোনো ব্যক্তি অসুবিধায় পড়লে গোটা মুসলিম উম্মাহ তার সমস্যা সমাধানে সর্বাত্মক চেষ্টা করে। আর এ শিক্ষাটিই বাস্তবায়িত হয়েছে আবু বকর তামবাদুর কর্মকান্ডে।"
        },
        {
          "label": "ঘ",
          "question": "দৃশ্যকল্প-২ এ হাফিযের দানটি চিহ্নিতপূর্বক হাদিসের আলোকে এর সামাজিক ও পারলৌকিক গুরুত্ব বিশ্লেষণ করো।",
          "explanation": "দৃশ্যকল্প-২ এ হাফিযের দানটি হলো আল্লাহর পথে দান, যার সামাজিক ও পারলৌকিক গুরত্ব অপরিসীম। হিংসা হলো মানব চরিত্রের নিন্দিত এবং ধ্বংসাত্মক দিক। তবে দুই শ্রেণির ক্ষেত্রে হিংসা করা জায়েয। শ্রেণি দুটির ব্যাপারে রাসুল (স) বলেন, 'দুই ব্যক্তি ছাড়া অন্য কাউকে হিংসা করা যায় না। একজন হচ্ছেন সেই ব্যক্তি যাকে আল্লাহ সম্পদ দিয়েছেন। আর তাকে সে সম্পদ ব্যয়ের তাওফিক দিয়েছেন। অপর ব্যক্তি হলো সেই জন যাকে আল্লাহ গভীর জ্ঞান দিয়েছেন। আর সে জ্ঞানানুসারে বিচার ফায়সালা করে ও তা অন্যকে শিক্ষা দেয় (বুখারি ও মুসলিম)। হাদিসে দানের এরূপ একটি বিষয় প্রকাশ পেয়েছে। উদ্দীপকের হাফিয জনাব আশরাফের দানকার্য দেখে ঈর্ষান্বিত হয়ে তিনিও আরো বেশি দান করেন। তার এ কাজটি উল্লিখিত হাদিসের প্রথম ব্যক্তির সাথে সাদৃশ্যপূর্ণ। তাই তার এ দান বৈধ। এরূপ দানের সামাজিক ও পারলৌকিক গুরুত্ব অপরিসীম। এরূপ দানে সমাজের কোনো ক্ষতি হয় না। বরং সমাজের উন্নতিসাধন হয়। কেননা সবাই এরূপ কাজে সৎ নিয়ত ও সৎপথে দান করে থাকেন। এরূপ দানের পরকালীন সুফলও অপরিসীম। কেননা এখানে ব্যক্তি সম্পদের অপব্যয় না করে আল্লাহর পথে দান করেন। আর সেই দানে অন্যান্য মানুষ কল্যাণ লাভ করে থাকে। সুতরাং বলা যায়, আল্লাহর পথে কারো দান করা দেখে ঈর্ষান্বিত হয়ে সম্পদ দান করা বৈধ। আর এ দান সামাজিক এ পারলৌকিক কল্যাণ লাভে গুরুত্বপূর্ণ ভূমিকা রাখে।"
        }
      ]
    },
    {
      "number": "11",
      "uddipok": "জনাব ফিরোজ অফিস শেষে বেতন তুলে বাসায় রওয়ানা দেন। পথে ঋণদায়গ্রস্থ এক ব্যক্তি মেয়ের বিয়ের জন্য সাহায্য চাইলে তিনি বেতনের সব টাকা দান করে দেন। বাসায় আসার পর স্ত্রী আমিনা চাল শেষ হওয়ার কথা জানালে, তিনি তাকে তার ভাইয়ের বাসা থেকে এমাসের চাল ক্রয়ের টাকা এনে দিতে অনুরোধ করেন। ফিরোজপুর ইউয়িনের চেয়ারম্যান জনাব আমিন প্রথমবার মাত্র দশ ভোটের ব্যবধানে নির্বাচনে বিজয়ী হন। তিনি হযরত উমর (রা) এর অনুকরণে রাতের বেলা ছদ্মবেশে জনগণের অবস্থা ঘুরে দেখেন। দরিদ্র ও অভাবীদের অর্থসাহায্য করেন। পরের বার থেকে প্রতি নির্বাচনে তিনি বিপুল ভোটের ব্যবধানে ইউপি চেয়ারম্যান নির্বাচিত হন।",
      "tag": "ISCM 24",
      "sub_questions": [
        {
          "label": "ক",
          "question": "উপরের হাত বলতে কী বুঝায়?",
          "explanation": "উপরের হাত বলতে দানকারীর হাত বুঝায়।"
        },
        {
          "label": "খ",
          "question": "সৎ ব্যবসায়ীকে শহিদের মর্যাদা প্রদানের কারণ কী?",
          "explanation": "ব্যবসায়ের ক্ষেত্রে সৎ হওয়া বা থাকা অত্যন্ত কঠিন। এ কারণে সৎ ব্যবসায়ীদের মর্যাদা অধিক প্রদান করা হয়েছে। সৎ ব্যবসায়ীরা কিয়ামতের দিন শহিদদের সাথে থাকবেন। তাদের এ বিশেষ মর্যাদা দেওয়ার আরেকটি কারণ হলো, তাদের বিশ্বস্ত ও সৎ থাকার অনুকূলে এর মাধ্যমে উৎসাহ দেওয়া হয়েছে। কেননা কেনাবেচায় তার মন ঠিক রাখার ব্যাপারে ব্যবসায়ী অজ্ঞ হলে সাধারণ মানুষ দৈহিক বা আর্থিক দিক দিয়ে বিভিন্ন রকম ক্ষতির মধ্যে পড়তে বাধ্য।"
        },
        {
          "label": "গ",
          "question": "জনাব ফিরোজের দানের পদ্ধতিতে কোন হাদিসের শিক্ষা লঙ্ঘিত হয়? ব্যাখ্যা করো।",
          "explanation": "জনাব ফিরোজের দানের পদ্ধতিতে দান করে দেউলিয়া না হওয়ার শিক্ষা সম্পর্কিত হাদিস লঙ্ঘিত হয়েছে। রাসুলুল্লাহ (স) ব্যক্তিকে দান করে দেউলিয়া হওয়ার মনোবৃত্তি ত্যাগ করতে বলেছেন। সম্পদ দান করার পর দাতাকে যেন দান গ্রহণের অবস্থায় পড়তে না হয়, সেজন্য পরিবারের সচ্ছলতা নিশ্চিত করতে একটি উল্লেখযোগ্য পরিমাণ সম্পদ জমা রাখা উচিত। এ মর্মে আল্লাহ বলেন- কখনো নিজের (ব্যয়ের) হাত নিজের গর্দানের সাথে বেঁধে রেখো না (যাতে কার্পণ্য প্রকাশ পায়), আবার তা সম্পূর্ণ খুলেও রেখো না, অন্যথায় (বেশি খরচ করার কারণে) তুমি নিন্দিত, নিঃস্ব হয়ে যাবে (সুরা বনি ইসরাইল: ২৯)। উদ্দীপকে বর্ণিত জনাব ফিরোজ অফিস শেষে বেতন তুলে বাসায় রওয়ানা দেন। পথে কন্যাদায়গ্রস্ত এক ব্যক্তি মেয়ের বিয়ের জন্য সাহায্য চাইলে তিনি বেতনের সব টাকা দান করে দেন। এক্ষেত্রে সংসারের প্রয়োজনীয় বাজার সদায় করার পর তিনি কিছু টাকা দান করতে পারতেন। কেননা, মুমিনগণ তাদের উপার্জন ও দানের মধ্যে সমন্বয় সাধন করবেন। যার ফলে সংসারও চলবে, আবার দানশীলতাও অব্যাহত থাকবে।"
        },
        {
          "label": "ঘ",
          "question": "জনাব আমিনের কর্মকাণ্ড হাদিসের আলোকে চিহ্নিতপূর্বক এর ইহকালীন ও পরকালীন সুফল বিশ্লেষণ করো।",
          "explanation": "জনাব আমিনের কর্মকাণ্ডে দায়িত্বশীলতার বিষয়টি ফুটে উঠেছে, যা ইহ ও পরকালে সুফল বয়ে আনবে। পৃথিবীতে মানুষ আল্লাহর খলিফা। যে জন্য তার জীবনযাপন যেমন লাগামহীন হতে পারে না, তেমনি সে দায়িত্বহীনও হতে পারে না। খিলাফতের খলিফা থেকে শুরু করে গৃহস্থ ঘরের অতি নগণ্য চাকর পর্যন্ত 'দায়িত্বশীল ব্যক্তিত্ব। মর্যাদা ও অবস্থানগত কারণে হয়তো কারো দায়িত্বের বিস্তৃতি কম, আর কারো বিস্তৃতি ব্যাপক, কিন্তু সবাই দায়িত্বশীল এবং কিয়ামতের কঠিন ময়দানে সব ব্যক্তিকেই তাদের ওপর অর্পিত দায়িত্ব সম্পর্কে জিজ্ঞাসা করা হবে। উদ্দীপকে ফিরোজের ইউনিয়নের চেয়ারম্যান জনাব আমিন নির্বাচনে বিজয়ী হয়ে হযরত উমর (রা) এর অনুকরণে রাতের বেলা ছদ্মবেশে জনগণের অবস্থা ঘুরে দেখেন। দরিদ্র ও অভাবীদের অর্থ সাহায্য করেন। যা দ্বারা তার দায়িত্বশীলতার বিষয়টি প্রকাশ পায়। দায়িত্বশীলতা ও জবাবদিহিতার বিষয়ে সতর্ক করে রাসুল (স) বলেন, \"সাবধান! তোমরা প্রত্যেকেই দায়িত্বশীল এবং তোমাদের প্রত্যেকেই তার দায়িত্ব সম্পর্কে জিজ্ঞাসিত হবে\" (বুখারি ও মুসলিম)। এ হাদিসে যদিও বিভিন্ন পর্যায়ে কিছু সংখ্যক লোকের দায়িত্ব ও কর্তব্য সম্পর্কে বলা হয়েছে, কিন্তু প্রকৃপক্ষে প্রত্যেক ব্যক্তিরই অপরের প্রতি দায়িত্ব ও কর্তব্য রয়েছে। সঠিকভাবে দায়িত্ব পালন করলে দুনিয়াতে আল্লাহ তার সম্মান-মর্যাদা বাড়িয়ে দেন। কিয়ামতে সামগ্রিকভাবে এবং এককভাবে সবাইকেই এ দায়িত্ব ও কর্তব্য সম্পর্কে জবাবদিহি করতে হবে। পরকালে যারা এ সম্পর্কে সন্তোষজনক জবাব দিবে তারা পুরষ্কার পাবে। সুতরাং বলা যায়, প্রত্যেক মানুষই দায়িত্বশীল। আর এ ব্যাপারে তাকে জবাবদিহিতা করতে হবে। তাই সবাইকে যার যার দায়িত্বে সর্বাত্মক সচেতন হতে হবে এবং দায়িত্ব পালনে যত্নবান হতে হবে।"
        }
      ]
    }
  ]
}