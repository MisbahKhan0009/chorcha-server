{
  "title": "কুমিল্লা সরকারি সিটি কলেজ ২০২৫",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "কতিপয় যুবক একটি আলিয়া মাদ্রাসার পাশে যাত্রাপালার আয়োজন করে। বিষয়টি বন্ধে মাদ্রাসার শিক্ষকগণ স্থানীয় চেয়ারম্যানের সহযোগিতা চাইলে তিনি তা বন্ধের আশ্বাস দেন। অন্যদিকে যাত্রাপালার আয়োজকরাও চেয়ারম্যানের সহযোগিতা কামনা করলে তিনি তাদের আসর চালিয়ে যাওয়ার নির্দেশ দেন। এলাকার লোকজন শিক্ষকদের নেতৃত্বে বাঁধা দিয়ে যাত্রাপালা বন্ধ করে দেয়। চেয়ারম্যান তখন তাদের বলেন, আপনারা বিশৃঙ্খলা সৃষ্টি করলেন কেন? আমি তো বিষয়টি মীমাংসা করে দিতাম।",
      "tag": "CGCC 25",
      "sub_questions": [
        {
          "label": "ক",
          "question": "",
          "explanation": "প্রসিদ্ধ মতানুযায়ী, মহানবি (স)-এর মক্কা থেকে মদিনায় হিজরতের পূর্বে নাজিল হওয়া সুরাসমূহকে মাক্কি সুরা বলা হয়।"
        },
        {
          "label": "খ",
          "question": "",
          "explanation": "কুরআন সকল প্রকার জ্ঞানের উৎস। পবিত্র গ্রন্থ আল-কুরআন মহান আল্লাহর পক্ষ থেকে আগত মাবনজাতির সর্বশেষ পথপ্রদর্শক। সবরকমের জাগতিক, বৈষয়িক ও ধর্মীয়সহ জ্ঞান-বিজ্ঞানের মূল উৎস আল-কুরআন। এ মহাগ্রন্থে ব্যাকরণ, আইন, গণিত, চিকিৎসাবিজ্ঞান, জ্যোতির্বিদ্যা, পদার্থবিজ্ঞান, রসায়ন, দর্শন, নৃতত্ত্ব, ইতিহাস, সাহিত্য, তর্কশাস্ত্র, অলংকারশাস্ত্র, ফারাইজ (সম্পদ বণ্টনশাস্ত্র), বর্ষপঞ্জীসহ জীবনঘনিষ্ঠ সব প্রয়োজনীয় জ্ঞানের মূলনীতি বর্ণনা করা হয়েছে। এজন্য কুরআন মাজিদকে আল্লাহ বলেছেন 'আল-হিকমা' বা জ্ঞান ও প্রজ্ঞা (সুরা বনি-ইসরাইল; ৩৯) এবং আল-হাকিম বা জ্ঞানগর্ভ, বিজ্ঞানময় (সুরা ইয়াসিন; ২)।"
        },
        {
          "label": "গ",
          "question": "",
          "explanation": "চেয়ারম্যানের এরূপ আচরণ মুনাফিকের আচরণের সাথে সাদৃশ্যপূর্ণ। অন্তরে কুফর, শিরক ও অবাধ্যতা গোপন রেখে মুখে মুমিনসুলভ বাক্য উচ্চারণ এবং লোক দেখানো ইবাদত সম্পন্ন করার নাম নিফাক। আর যে ব্যক্তি এমন আচরণ করে সে মুনাফিক। মুনাফিকের বৈশিষ্ট্য তিনটি যথা-১. মিথ্যা কথা বলা, ২. ওয়াদা ভঙ্গ করা ও ৩, আমানতের খিয়ানত করা। যার একটি বৈশিষ্ট্য চেয়ারম্যানের আচরণের মধ্যে বিদ্যমান। উদ্দীপকে বর্ণিত হয়েছে, কতিপয় যুবক একটি আলিয়া মাদ্রাসার পাশে যাত্রাপালার আয়োজন করে। বিষয়টি বন্ধে মাদ্রাসার শিক্ষকগণ স্থানীয় চেয়ারম্যানের সহযোগিতা চাইলে তিনি তা বন্ধের আশ্বাস দেন। অন্যদিকে যাত্রাপালার আয়োজকরাও চেয়ারম্যানের সহযোগিতা কামনা করলে তিনি তাদের আসর চালিয়ে যাওয়ার নির্দেশ দেন। এলাকার লোকজন শিক্ষকদের নেতৃত্বে বাঁধা দিয়ে যাত্রাপালা বন্ধ করে দেয়। চেয়ারম্যান তখন তাদের বলেন, আপনারা বিশৃংখলা সৃষ্টি করলেন কেন? আমি তো বিষয়টি মীমাংসা করে দিতাম। চেয়ারম্যানের এরূপ দ্বিচারিতাপূর্ণ আচরণ সুরা বাকারার ৮-২০ নম্বর আয়াতে বর্ণিত মুনাফিকদের সাথে সাদৃশ্যপূর্ণ। মুনাফিকরা মুখে ভালো কাজের কথা বলে কিন্তু অন্তরে কুপ্রবৃত্তি লালন করে, যা চেয়ারম্যানের 'বিষয়টি মীমাংসা করে দিতাম' বলার পরও অস্থিরতা সৃষ্টির মাধ্যমে প্রতিফলিত হয়েছে।"
        },
        {
          "label": "ঘ",
          "question": "",
          "explanation": "'প্রকৃত অর্থে চেয়ারম্যানই বিশৃঙ্খলা সৃষ্টিকারী'- সুরা বাকারার ১১-১২ নম্বর আয়াতের আলোকে উক্তিটি যথার্থ। মুনাফিকরা প্রতারণা ও শঠতাপূর্ণ জীবনযাপন করে। এ বিষয়ে মহান আল্লাহ তায়ালা সুরা বাকারার ১১-১২ নম্বর আয়াতে উল্লেখ করেন, \"আর যখন তাদেরকে বলা হয়, তোমরা পৃথিবীতে বিশৃঙ্খলা সৃষ্টি করো না, তখন তারা বলে, নিশ্চয়ই আমরা শান্তি স্থাপনকারী। সাবধান। তারাই বিশৃঙ্খলা-বিপর্যয় সৃষ্টিকারী। কিন্তু তারা তা অনুধাবন করে না (সুরা আল-বাকারা: ১১-১২)।\" অর্থাৎ মুনাফিকদের নেতিবাচক ভূমিকার জন্যই মানবসমাজে অশান্তি ও বিশৃঙ্খলা নেমে আসে। জনজীবন বিপর্যন্ত ও বিধ্বস্ত হয়। সচেতন মানুষ ও মুমিনরা মুনাফিকদেরকে তাদের কুটিল আর বিপর্যয় তৈরির ভূমিকা থেকে ফিরিয়ে আনার উদ্যোগ নিলে তা ব্যর্থ হয়। কারণ, মুনাফিকরা মনেই করে না যে, তারা বিশৃঙ্খলা ও বিপর্যয় সৃষ্টিকারী। বরং তারা নিজেদের সমাজে শান্তি ও শৃঙ্খলা রক্ষার অগ্রদূত মনে করে। আল্লাহ সুস্পষ্ট ভাষায় বলে দিয়েছেন, মুমিনরা যেন তাদের এই বিভ্রান্তিমূলক মিথ্যা বক্তব্যের শিকার হয়ে তাদেরকে বিশ্বাস না করে। কারণ, প্রকৃতপক্ষে বিশৃঙ্খলা ও বিপর্যয় সৃষ্টির নেপথ্যে মূল ভূমিকাতো তাদেরই। উদ্দীপকে বর্ণিত চেয়ারম্যানের আচরণ আসলে সুরা বাকারার ১১-১২ নম্বর আয়াতের বাস্তব প্রতিফলন। এই আয়াতে বলা হয়েছে, কিছু মানুষ নিজেদেরকে শান্তি স্থাপনকারী বলে দাবি করলেও প্রকৃতপক্ষে তারা অশান্তি ও বিশৃঙ্খলার জন্ম দেয়। চেয়ারম্যানের আচরণ এই আয়াতের বাস্তব দৃষ্টান্ত। তিনি উভয় পক্ষের সাথে প্রতারণার আশ্রয় নিয়েছেন এবং তাদের স্বার্থের দিকে ঝুঁকে পড়ে নিজেকে নিরপেক্ষ ও ন্যায়পরায়ণ বলে প্রতিষ্ঠিত করতে চেয়েছেন যা নেফাকের সামিল। সুতরাং সুরা বাকারার আলোকে বলা যায়, প্রকৃতপক্ষে চেয়ারম্যান সমাজে বিশৃঙ্খলা সৃষ্টিকারী মুনাফিক। আর মুনাফিকের জন্য রয়েছে দুনিয়া আখিরাতে যন্ত্রণাদায়ক শাস্তি।"
        }
      ]
    },
    {
      "number": "2",
      "uddipok": "আযহার চুরি, ছিনতাই, মিথ্যা ইত্যাদি খারাপ কাজে জড়িত। এসব খারাপ কাজ ত্যাগ করে সে সুন্দরের পথে চলতে চায় আল্লাহর ইবাদতে নিজেকে নিয়োজিত করতে চায়। কিন্তু সুন্দর চরিত্র বা আখলাক, ইবাদত এসব সম্পর্কে সঠিক ধারণা কোথায় পাওয়া যাবে তা সে জানে না।",
      "tag": "CGCC 25",
      "sub_questions": [
        {
          "label": "ক",
          "question": "",
          "explanation": "আল-কুরআনের সর্বপ্রথম সুরা হলো সুরা আল-ফাতিহা।"
        },
        {
          "label": "খ",
          "question": "",
          "explanation": "আল-কুরআনের ডিলাওয়াত ব্যস্তির হৃদয়ে গভীর অনুভূতি ও আত্মিক পরিবর্তন সৃষ্টি করে। কুরআন তিলাওয়াত অন্তরের কালিমা দূর করে এবং হৃদয়ে প্রশান্তি আনে। এ বিষয়ে মহান আল্লাহ বলেন, \"নিশ্চয়ই আল্লাহর স্মরণের মাধ্যমে হৃদয় প্রশান্ত হয় (সূরা রা'দ: ২৮)।\" কুরআনের আয়াতু মানুষকে পরকালের ভয় ও আল্লাহর শাস্তির কথা স্মরণ করিয়ে দেয়, ফলে তার মধ্যে গুনাহ থেকে দূরে থাকার মানসিকতা তৈরি হয়। এছাড়াও কুরআন তিলাওয়াত হৃদয়কে পবিত্র করে, সৎকর্মে উৎসাহিত করে এবং জীবনকে আল্লাহর পথে পরিচালিত করার জন্য অনুপ্রাণিত করে। এজন্য কুরআনকে বলা হয় 'নূর' (আলো)' ও 'শিফা' (রোগমুক্তি); যা মানুষের আত্মাকে শূদ্ধ করে এবং দুনিয়া ও আখিরাতের কল্যাণ নিশ্চিত করে।"
        },
        {
          "label": "গ",
          "question": "",
          "explanation": "আযহারের কাঙ্ক্ষিত বিষয়গুলো সম্পর্কে পরিপূর্ণ জ্ঞান অর্জনের জন্য আল-কুরআন অধ্যয়ন করা প্রয়োজন। আল-কুরআন মানবজীবনের পূর্ণাজা বিধান এবং সর্বশ্রেষ্ঠ জ্ঞানগ্রন্থ। এটি মানুষের আচার-আচরণ, নৈতিকতা, ইবাদত ও জীবন পরিচালনার সকল দিকনির্দেশনা প্রদান করে। এ বিষয়ে মহান আল্লাহ বলেন, \"নিশ্চয়ই এই কুরআন এমন এক গ্রন্থ, যা সুস্পষ্ট সত্যের পথে পরিচালিত করে (সুরা আল-ইসরা: ৯)।\" এছাড়াও আল-কুরআন মানুষের চরিত্র উন্নয়নের সর্বোত্তম দিকনির্দেশনা দেয়। পাশাপাশি ইবাদতের মূল শিক্ষা পবিত্র কুরআনেই বর্ণিত হয়েছে। আল্লাহ তায়ালা বলেন, \"আমি মানুষ ও জিন জাতিকে সৃষ্টি করেছি শুধু আমার ইবাদতের জন্য (সুরা আজ-জারিয়াত: ৫৬)।\" অর্থাৎ, কুরআন ইবাদতের প্রকৃত উদ্দেশ্য ও পদ্ধতি সম্পর্কেও পরিপূর্ণ দিকনির্দেশনা প্রদান করে। উদ্দীপকে দেখতে পাই, আযহার চুরি, ছিনতাই, মিথ্যা ইত্যাদি খারাপ কাজ ত্যাগ করে আল্লাহর ইবাদতে নিজেকে নিয়োজিত করতে চায়। কিন্তু সুন্দর চরিত্র বা আখলাক, ইবাদত এসব সম্পর্কে সঠিক ধারণা কোথায় পাওয়া যাবে তা সে জানে না। এখানে আযহার সৎপথে চলতে চায় এবং সুন্দর চরিত্র গঠন ও ইবাদত সম্পর্কে সঠিক ধারণা লাভ করতে আগ্রহী। তাই তার এই জ্ঞান অর্জনের জন্য আল-কুরআন অধ্যয়ন করাই সবচেয়ে গুরুত্বপূর্ণ ও যথার্থ পথ। কেননা কুরআন অধ্যয়ন ও এর শিক্ষা অনুযায়ী জীবন পরিচালনার মাধ্যমেই সে তার কাঙ্ক্ষিত লক্ষ্য অর্জন করতে সক্ষম হবে।"
        },
        {
          "label": "ঘ",
          "question": "",
          "explanation": "আযহারের কাঙ্ক্ষিত বিষয়গুলো ছাড়াও দুনিয়া ও আখিরাতের সকল প্রকার জ্ঞান অর্জনে উক্ত গ্রন্থ তথা আল-কুরআন সহায়ক ও যথার্থ বলে আমি মনে করি। পবিত্র গ্রন্থ আল-কুরআন মহান আল্লাহর পক্ষ থেকে আগত মাবনজাতির সর্বশেষ পথপ্রদর্শক। সবরকমের জাগতিক, বৈষয়িক ও ধর্মীয়সহ জ্ঞান-বিজ্ঞানের মূল উৎস আল-কুরআন। এ মহাগ্রন্থে ব্যাকরণ, আইন, গণিত, চিকিৎসাবিজ্ঞান, জ্যোতির্বিদ্যা, পদার্থবিজ্ঞান, রসায়ন, দর্শন, নৃতত্ত্ব, ইতিহাস, সাহিত্য, তর্কশাস্ত্র, অলংকারশাস্ত্র, ফারাইজ (সম্পদ বণ্টনশাস্ত্র), বর্ষপঞ্জীসহ জীবনঘনিষ্ঠ সব প্রয়োজনীয় জ্ঞানের মূলনীতি বর্ণনা করা হয়েছে। যেমন- চিকিৎসা বিষয়ে আল্লাহ বলেন - وَنُنَزِلُ مِنَ الْقُرْآنِ مَا هُوَ شِفَاءٌ وَرَحْمَةٌ لِمُؤْمِنِينَ وَلَا يَزِيدُ الظَّالِمِيْنِ إِلَّا خَسَارًا অর্থ: আমি কুরআনে এমন বিষয় নাজিল করেছি যা রোগের সুচিকিৎসা এবং মুমিনদের জন্য রহমত। । গোনাহগারদের তো এতে শুধু ক্ষতিই বৃদ্ধি পায়। (সুরা বনি-ইসরাইল: ৮২) আল-কুরআনে মহাকাশবিজ্ঞান সম্পর্কে বলা হয়েছে يَسْبَحُونَ وَكُلُّ فِي فَلَكٍ অর্থ: 'আর তারা (গ্রহ-নক্ষত্র) প্রত্যেকেই নিজ নিজ কক্ষপথে মহাশূন্যে পরিভ্রমণ করছে'। (সুরা ইয়াসিন: ৪০) এজন্য কুরআন মাজিদকে আল্লাহ বলেছেন 'আল-হিকমা' বা জ্ঞান ও প্রজ্ঞা (সুরা বনি-ইসরাইল: ৩৯) এবং আল-হাকিম বা জ্ঞানগর্ভ, বিজ্ঞানময়। (সুরা ইয়াসিন: ২) আলোচনা শেষে তাই বলা যায়, কুরআন শুধু আযহারের কাঙ্ক্ষিত বিষয়গুলোর জ্ঞানই প্রদান করে না। বরং বিজ্ঞান, আইন, অর্থনীতি, নৈতিকতা ও সামাজিক জীবনের সব ক্ষেত্রেই জ্ঞান অর্জনে সহায়ক ও যথার্থ।"
        }
      ]
    },
    {
      "number": "3",
      "uddipok": "হোটেল মালিক জনাব আলাউদ্দিন একজন ধার্মিক মানুষ। তিনি সততার সাথে ব্যবসা পরিচালনা করেন। একদিন তার বাবুর্চি জাকির বাজার করে নিয়ে আসার সময় কয়েকটি মুরগী মারা যায়। সে মালিকের অজান্তে সেগুলো রান্না করে ভাল মুরগীর সাথে মিশিয়ে বিক্রি করে। পরে আলাউদ্দিন সাহেব তা জানতে পেরে তার প্রতি অসন্তুষ্ট হন এবং চাকরিচ্যুত করেন। সবাইকে উদ্দেশ্য করে তিনি বলেন 'হারাম খাদ্য, পানীয় এবং বস্তু অবশ্যই পরিত্যাজ্য'। কেননা রাসুল (স) বলেন- طلب كسب الحلال فريضة بعد الفريضة",
      "tag": "CGCC 25",
      "sub_questions": [
        {
          "label": "ক",
          "question": "",
          "explanation": "মহানবি হযরত মুহাম্মদ (স)-এর কথা, কাজ ও অনুমোদনকে হাদিস বলে।"
        },
        {
          "label": "খ",
          "question": "",
          "explanation": "আল-কুরআনের বাণীর সঙ্গে হাদিসের সংমিশ্রণ হয়ে যাবার আশঙ্কায় মহানবি (স)-এর সময় হাদিস সংকলন নিষিদ্ধ ছিল। মুহাম্মদ (স)-এর জীবদ্দশায় কুরআন নাজিল ও লেখার কাজ অব্যাহত ছিল। কুরআনের পাশাপাশি হাদিস সংকলনের কাজ শুরু করা হলে কুরআনের সঙ্গে হাদিসের মিশে যাওয়ার আশঙ্কা ছিল। একারণে মহানবি (স)-এর সময় হাদিস সংকলন নিষিদ্ধ ছিল।একারণে মহানবি (স)-এর সময় হাদিস সংকলন নিষিদ্ধ ছিল।"
        },
        {
          "label": "গ",
          "question": "",
          "explanation": "বাবুর্চির কাজটি প্রতারণার শামিল। আর প্রতারণা করা হলো মুনাফিকের বৈশিষ্ট্য। মুনাফিক আরবি শব্দ। এর অর্থ ভন্ড, প্রতারক, দ্বিমুখী নীতি বিশিষ্ট প্রভৃতি। অর্থাৎ যাদের অন্তরে নিফাক তথা ভণ্ডামি, প্রতারণা, ধোঁকাবাজি প্রভৃতি বৈশিষ্ট্য বিদ্যমান তারাই মুনাফিক। মুনাফিকরা লোক দেখানোর জন্য বাহ্যিকভাবে ইমানদারসুলভ আচরণ করে। প্রতৃকপক্ষে তারা অন্তরের দিক দিয়ে অবাধ্য, মিথ্যাবাদী। তারা গোপনে নানা অপরাধমূলক কাজ করে বেড়ায়। মহান আল্লাহ সুরা বাকারার ২য় বুকুর আয়াতসমূহে মুনাফিকদের চারিত্রিক বৈশিষ্ট্যের স্বরূপ উন্মোচন করেছেন, যা বাবুর্চির চরিত্রেও লক্ষণীয়। বাবুর্চি মালিকের রাগ থেকে বাঁচার জন্য প্রতারণার আশ্রয় নেয়। মৃত মুরগীগুলোকে ভালো মুরগীর সাথে মিশিয়ে রান্না করে। সুরা আল-বাকারায় মুনাফিকদের এরূপ আচরণের কথা বলা হয়েছে। বাবুর্চির এরূপ প্রতারণা ও মিথ্যা কথা নেফাকির আলামত। সুতরাং শরিয়তের আলোকে বাবুর্চি একজন প্রতারক যা মুনাফিকের বৈশিষ্ট্য।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত আলাউদ্দিন সাহেবের বক্তব্যটি আমার মতে যথার্থ। যাবতীয় অবৈধ ও অকল্যাণকর পন্থায় উপার্জনকে হারাম উপার্জন বলা হয়। হারাম উপার্জন করলে বা হারাম গ্রহণ করলে কেউ মুমিন থাকতে পারে না। মুমিন হওয়া এবং মুমিন থাকার জন্য অন্যতম শর্ত হলো হালাল উপার্জন করা এবং হালাল জীবিকা গ্রহণ করা। হারাম জিনিস ইসলামে অবশ্যই পরিত্যাজ্য। যা উদ্দীপকে আলাউদ্দিন সাহেবের বক্তব্যেও প্রতিফলিত হয়েছে। উদ্দীপকে আলাউদ্দিন সাহেব বলেন, 'হারাম খাদ্য, পানীয় এবং বস্তু ইসলামে অবশ্যই পরিত্যাজ্য।' কেননা রাসুল (স) বলেন طلب کسب الْحَلَالِ فَرِيضَةٌ بَعْدَ الْفَرِيضَةِ হারাম রিজিক গ্রহনের ফলে শরীরের রক্ত-মাংস ও অস্থিমজ্জা হারামে পরিণত হয়, যা জাহান্নামে যাওয়ার অন্যতম কারণ। রাসুল (স)-এর বলেছেন, ইরিমি সম্পদে তৈরি মাংস (শরীর) বেহেশতে প্রবেশ করবে না এবং হারাম সম্পদে তৈরি প্রতি টুকরো মাংসের জন্য দোযখই যথোপযুক্ত আবাস। তাঁর উক্ত বক্তব্যে হারামের ভয়াবহ পরিণতি প্রকাশ পেয়েছে। হারাম উপার্জনের পর সে উপার্জন দিয়ে ইবাদত করার মতো নাফরমানি ও পাপাচার আর হয় না। ইবাদত কবুল হওয়ার জন্য রিজিক হালাল হওয়া হলো মূল শর্ত। তাই হালাল জীবিকা অন্বেষণও ইবাদত। মুমিনদের সার্বক্ষণিক কর্তব্য হলো হালাল উপার্জন করা। হারাম ভক্ষণকারীর অন্তরে হেদায়েত প্রবেশ করে না এবং এর ফলে নেক আমলের স্বাদ পাওয়া যায় না।' সর্বোপরি, হারাম উপার্জন অত্যন্ত ঘৃণ্য ও জঘন্যতম কাজ। এর থেকে বেঁচে থাকা প্রত্যেক মানুষের জন্য আবশ্যকীয় কর্তব্য। সুতরাং উদ্দীপকে বর্ণিত আলাউদ্দিন সাহেবের বক্তব্য যথার্থ।"
        }
      ]
    },
    {
      "number": "4",
      "uddipok": "জনাব আহমদ একজন ধার্মিক মানুষ। তার আম, জাম ও অন্যান্য আরো অনেক ফলের বাগান আছে। সে বাগান থেকে বিভিন্ন ফল, স্থানীয় ছেলে-মেয়ে ও পথচারিরা আহার করে থাকে। এতে জনাব আহমদ সাহেবের কোন আফসোস নেই। অন্যদিকে, রহমত সাহেব সৎ ব্যবসায়ী হিসেবে পরিচিত। তিনি তার ব্যবসা পরিচালনায় মিথ্যা, ধোকা, প্রতারণা, মজুদদারী, ভেজাল মিশ্রণ ইত্যাদি দোষ থেকে মুক্ত।",
      "tag": "CGCC 25",
      "sub_questions": [
        {
          "label": "ক",
          "question": "",
          "explanation": "কুরআন সর্বপ্রথম লাওহে মাহফুজে সংরক্ষিত হয়।"
        },
        {
          "label": "খ",
          "question": "",
          "explanation": "আলোচ্য হাদিসাংশে সালাত আদায়ের গুরুত্ব ও তাৎপর্য বর্ণিত হয়েছে। নির্দিষ্ট আহকাম-আরকানের মাধ্যমে আল্লাহ তায়ালার ইবাদত করার একটি মাধ্যম হলো সালাত। সালাতের মাধ্যমে আল্লাহ তায়ালার সাথে বান্দার যোগসূত্র স্থাপিত হয়। আল্লাহ তায়ালা নামাজে বান্দার প্রতিটি কথার উত্তর দেন। মহানবি (স) মিরাজ লাভ করেছিলেন এটা তাঁর অন্যতম মুজিজা। মিরাজ লাভের প্রতি সাহাবিদের আকাঙ্ক্ষা দেখে নবি (স) নামাজকেই তাদের মিরাজস্বরূপ বলেছেন। নবি (স) প্রত্যক্ষভাবে যেমন আল্লাহ তায়ালার সান্নিধ্য বা মিরাজ লাভ করেছিলেন, বান্দা পরোক্ষভাবে তেমনি নামাজের মাধ্যমে তা পেতে পারে।"
        },
        {
          "label": "গ",
          "question": "",
          "explanation": "জনাব আহমদ, সাহেবের আফসোস না থাকার কারণ হলো তার ফসল থেকে আহারকৃত ফসল সাদকা হিসেবে পরিগণিত হবে। বৃক্ষরোপণ বা ফসল ফলানোর মাধ্যমে শুধু মানুষই নয় বরং পশুপাখি এবং অন্যান্য প্রাণীরাও উপকৃত হয়। এজন্য মহানবি (স) বৃক্ষরোপণ ও ফসল ফলানোকে সাদকা হিসেবে ঘোষণা করেছেন। যেমন- মহানবি (স) ইরশাদ করেছেন, 'কোনো একজন মুসলিম যদি একটি গাছ লাগায় বা- ফসল উৎপাদন করে, পরে তা থেকে যদি কোনো মানুষ কিংবা কোনো পশু বা পাখি আহার করে, তবে তা অবশ্যই সে ব্যক্তির জন্য সাদকা হবে' (বুখারি ও মুসলিম)। উদ্দীপকে আহমদ সাহেবের মধ্যে এই হাদিসেরই প্রতিফলন ঘটেছে। উদ্দীপকে দেখতে পাই, জনাব আহমদ সাহেবের আম, জাম ও অন্যান্য আরো অনেক ফলের বাগান আছে। ঐ বাগানগুলো থেকে বিভিন্ন ফল স্থানীয় ছেলে-মেয়ে ও পথচারিরা আহার করে থাকে। এতে জনাব আহমদ সাহেবের কোন আফসোস নেই। কেননা পশু-পাখি, জীব-জন্তু ও কীট-পত্রজ্য। বৃক্ষের ফল খেয়ে থাকে। এতে করে বৃক্ষরোপণকারী সাওয়াব লাভ করে। এঐ ফল সাদকা করে দিলে যে সাওয়াব হতো, পশুপাখি বা মানুষের খাওয়ার ফলে আল্লাহ তায়ালা তার আমলনামায় সে পরিমাণ সাওয়ার লিখে দেন। আর এই সাওয়াব চলমান থাকে। তাই বলা যায়, আহারকৃত ফসল সাদকা, হিসেবে পরিগণিত হওয়ায় জনাব আহমদ সাহেবের আফসোস না থাকার কারণ।"
        },
        {
          "label": "ঘ",
          "question": "",
          "explanation": "রহমত সাহেব পরকালে নবি ও শহিদদের সাথে থাকার যোগ্যতা অর্জন করবেন- মন্তব্যটি যথার্থ। ব্যবসায়ের পদ্ধতি ও প্রকৃতি এমন যে ব্যবসায়ী ইচ্ছা করলে এখানে প্রচুর প্রতারণা করতে পারে। কিন্তু যে ব্যবসায়ী এ প্রতারণা থেকে বেঁচে থেকে সততার সাথে ব্যবসা করতে পারে তার জন্য পরকালে লোভনীয় পুরস্কারের ঘোষণা দেওয়া হয়েছে। উদ্দীপকের রহমত সাহেব সৎ ব্যবসায়ী হিসেবে পরিচিত। তিনি তার ব্যবসা পরিচালনায় মিথ্যা, ধোঁকা, প্রতারণা, মজুতদারি, ভেজাল মিশ্রণ ইত্যাদি দোষ থেকে মুক্ত। এ কারণে তিনি কিয়ামতের দিন শহিদদের সাথে অবস্থান করবেন। কেননা মহনবি (স) বলেছেন, 'বিশ্বস্ত ও সত্যবাদী মুসলিম ব্যবসায়ী কিয়ামতের দিন শহিদদের সাথে থাকবেন' (মুসতাদরাক হাকিম)। কেনাবেচায় দ্রব্য সঠিক দেওয়া এবং তার মান ঠিক রাখার ব্যাপারে ব্যবসায়ী অসৎ হলে সাধারণ মানুষ দৈহিক ও আর্থিক দিক দিয়ে বিভিন্ন রকম ক্ষতির মধ্যে পড়তে বাধ্য। তাই সত্যবাদী ও বিশ্বস্ত মুসলিম ব্যবসায়ীদের জন্য কিয়ামতের দিন শহিদদের সঙ্গ লাভের কথা বলা হয়েছে। তারা কিয়ামতের দিন শহিদদের সাথে বিপুল আনন্দে আরশের ছায়া লাভ করবেন। আঁলোচনা শেষে তাই বলা যায়, মানবিক ও সামাজিক স্বার্থে এবং পরকালীন বিপুল মর্যাদার কথা বিবেচনা করে ব্যবসায়ীদের কর্তব্য হলো সৎ থাকা। এজন্য একজন সৎ ব্যবসায়ী হিসেবে রহমত সাহেব পরকালে নবি ও শহিদদের সাথে থাকার যোগ্যতা অর্জন করবেন।"
        }
      ]
    },
    {
      "number": "5",
      "uddipok": "একাদশ শ্রেণির ছাত্র আরিফ নিয়মিত কুরআন তিলাওয়াত করে। সে নিয়মিত হাদিসগ্রন্থ থেকে হাদিস পাঠ করে। আরিফ এ অভ্যাস ছোটকাল থেকেই রপ্ত করেছে। কারণ তার বাবা-মা ছেলেবেলাতে তাকে হাদিস পড়া শিখিয়েছে এবং হাদিসের শিক্ষা অনুযায়ী পরিচালিত হতে অভ্যন্ত করেছে। ফলে এখন সে উন্নত নৈতিক চরিত্রের অধিকারী হিসেবে নিজেকে গড়ে তুলতে সক্ষম হয়েছে।",
      "tag": "CGCC 25",
      "sub_questions": [
        {
          "label": "ক",
          "question": "",
          "explanation": "যে হাদিসের বর্ণনাধারা মহানবি (স) পর্যন্ত পৌছেছে তাকে মারফ হাদিস বলে।"
        },
        {
          "label": "খ",
          "question": "",
          "explanation": "আলোচ্য হাদিসের অর্থ হলো- 'লজ্জাশীলতা ইমানের একটি বিশেষ অঙ্গ'। উল্লেখিত হাদিসটি সহিহ বুখারি ও মুসলিম শরিফে সংকলিত হয়েছে। এ হাদিসে রাসুল (স) লজ্জাশীলতার গুরুত্ব তুলে ধরেছেন। একজন মুমিন তার আচার-আচরণ, কথাবার্তা, কাজকর্মে অবশ্যই লজ্জাশীল হবেন। কারণ লজ্জাশীলতা ইমানের অপরিহার্য একটি দিক। তাই মান-সম্মান রক্ষা করার জন্য ও সমাজে শান্তি প্রতিষ্ঠায় প্রত্যেক মুমিনের লজ্জাশীল হওয়া প্রয়োজন। আলোচ্য হাদিসে ইমানের সাথে লজ্জার সম্পর্কের দিকটিই ফুটে উঠেছে।"
        },
        {
          "label": "গ",
          "question": "",
          "explanation": "সন্তানের আচরণে পিতা-মাতার প্রভাব অনেক। সন্তানের আচরণ ও নৈতিক গুণাবলি গঠনে পিতা-মাতার ভূমিকা সবচেয়ে গুরুত্বপূর্ণ। কারণ শিশুর জীবন গঠনের প্রথম শিক্ষাকেন্দ্র হলো তার পরিবার। এ বিষয়ে মহানবি (স) বলেছেন, \"প্রত্যেক শিশু ইসলামের স্বভাব নিয়ে জন্মগ্রহণ করে, তবে তার পিতা-মাতা তাকে ইচুদি, খ্রিস্টান বা অগ্নিপূজক বানিয়ে তোলে (সহিহ বুখারি: ১৩৫৮)।\" এ থেকে বোঝা যায়, একজন সন্তান শৈশবে যে শিক্ষা ও পরিবেশ পায়, তার ভিত্তিতেই তার ভবিষ্যৎ গঠিত হয়। উদ্দীপকের আরিফ ছোটবেলা থেকেই কুরআন তিলাওয়াত ও হাদিস পাঠের অভ্যাস গড়ে তুলেছে, যা তার বাবা-মায়ের ধর্মীয় শিক্ষা ও অনুপ্রেরণার ফল। যদি বাবা-মা সন্তানকে ছোটবেলা থেকেই সত্যবাদিতা, শিষ্টাচার, ধর্মীয় জ্ঞান ও নৈতিকতা শিক্ষা দেন তবে সে একজন উত্তম চরিত্রের মানুষ হয়ে উঠবে। উদ্দীপকের আরিফ তার বাবা-মায়ের দেওয়া ধর্মীয় শিক্ষার কারণেই আজ একজন নৈতিক ও সৎ চরিত্রের অধিকারী হয়ে উঠতে পেরেছে। তাই বলা যায়, পিতা-মাতার সঠিক দিকনির্দেশনা ও ধর্মীয় শিক্ষাই সন্তানের জীবনে নৈতিকতার ভিত্তি গড়ে তোলে এবং তাকে সাফল্যের পথে পরিচালিত করে।"
        },
        {
          "label": "ঘ",
          "question": "",
          "explanation": "উদ্দীপকটিতে উন্নত নৈতিক চরিত্র গঠনে হাদিসের ভূমিকা প্রতিফলিত হয়েছে- মন্তব্যটি যথার্থ। ইসলামে নৈতিকতার ভিত্তি হাদিসের শিক্ষার ওপর প্রতিষ্ঠিত। হাদিস অনুযায়ী চললে একজন ব্যক্তি সত্যবাদী, ধৈর্যশীল, সদাচারী ও দায়িত্বশীল হয়ে গড়ে ওঠে। রাসুলুল্লাহ (স) এর গোটা জীবনাদর্শ হাদিসের অন্তর্ভুত্ব। তাঁর জীবনটা ছিল নৈতিকতায় পরিপূর্ণ। রাসুল (স)-এর আদর্শের ভিত্তিতেই মানবজীবন গঠন করতে হবে। এ সম্পর্কে আল্লাহ তায়ালা বলেন, 'নিশ্চয়ই তোমাদের জন্য রাসুলুল্লাহ (স)-এর জীবনে রয়েছে সর্বোত্তম আদর্শ (সুরা আল-আহযাব: ২১)।' রাসুল (স) নিজেও বলেছেন, \"উত্তম চারিত্রিক নৈতিক গুণাবলিকে পূর্ণতা দানের জন্যই আমি প্রেরিত হয়েছি (বায়হাকি)।\" রাসুলুল্লাহ (স)-এর বাণীসমূহ এবং তাঁর কর্মপন্থায় আমরা আমাদের নৈতিক জীবন গঠনের সব উপাদান খুঁজে পাই। যেমন- সততা ও সত্যবাদিতা নৈতিক জীবন গঠনের অন্যতম উপাদান। আর তাকওয়ার মাধ্যমে সততা ও সত্যবাদিতা অর্জন করা সম্ভব। তাই রাসুল (স) হাদিসে তাকওয়া অবলম্বনের প্রতি উৎসাহিত করেছেন। এছাড়া আমানতদারিতা, ওয়াদা পালন, শালীনতা অর্জন, প্রতারণা বর্জন, হিংসা-বিদ্বেষ পরিহারসহ আদর্শ জীবন গঠনে সব উপাদানই হাদিসে পাওয়া যায়। এ বিষয়ে হাদিসে বলা হয়েছে, \"সবচেয়ে উত্তম মুসলিম সে, যার চরিত্র সর্বোত্তম (তিরমিজিঃ আলোচনা শেষে তাই বলা যায়, হাদিসের শিক্ষা গ্রহণ ও অনুসরণই উন্নত নৈতিক চরিত্র গঠনের অন্যতম প্রধান উপায়, যা উদ্দীপকের আরিফের জীবনে বাস্তব রূপ লাভ করেছে।"
        }
      ]
    },
    {
      "number": "6",
      "uddipok": "হাবিব মিয়ার ছেলে বিদেশ থেকে তার পিতার জন্য একটি মোবাইল পাঠায়। পাশের বাড়ির রহিম শেখ তা দেখে বলেন যে, মোবাইল ব্যবহার করা বিদআত। তাই তার উচিৎ এটি ব্যবহার না করা। এ বিষয়টি এলাকার ইসলামি গবেষণা প্রতিষ্ঠানকে হাবিব মিয়া উপস্থাপন করেন। গবেষণা প্রতিষ্ঠানটি বিজ্ঞ আলেমদের একটি সভা আহবান করে। সভায় বিজ্ঞ আলেমগণ ইতিবাচক ও নেতিবাচক সকল বিষয়াদি আলোচনা করে সিদ্ধান্ত দেন যে, মোবাইল ব্যবহার শরীয়ত সম্মত।",
      "tag": "CGCC 25",
      "sub_questions": [
        {
          "label": "ক",
          "question": "",
          "explanation": "আল্লাহ ও রাসুল (স) নির্দেশিত পদ্মায় ইসলামি জীবনবিধান সম্পর্কিত ঘোষণালব্ধ মতামতই মাযহাব।"
        },
        {
          "label": "খ",
          "question": "",
          "explanation": "মতনের ভিত্তিতে হাদিসের শ্রেণিবিভাগের মধ্যে অদিসে কুদসি একটি। ইসলামি পরিভাষায় যে হাদিসের শব্দ ও ভাষা রাসুলুল্লাহ (স)-এর নিজস্ব, কিন্তু তার অর্থ, ভাব ও মূলকথা আল্লাহ তায়ালার নিকট থেকে ইলহাম বা স্বপ্নযোগে প্রাপ্ত, তাকে হাদিসে কুদসি বলে। কুদসি শব্দের অর্থ পবিত্র। এ প্রকার হাদিস সরাসরি আল্লাহর সাথে সম্পৃক্ত। হাদিসে কুদসির ভাব, অর্থ, মূলকথা আল্লাহ তায়ালার হলেও তা আল-কুরআনের অন্তর্ভুক্ত নয়। বরং এটি হাদিস হিসেবে বিশেষ মর্যাদার অধিকারী।"
        },
        {
          "label": "গ",
          "question": "",
          "explanation": "ইসলামি আইনের তৃতীয় উৎস তথা ইজমার বলে মোবাইল ব্যবহার বৈধ। ইসলামি শরিয়তের তৃতীয় মূল উৎস হলো ইজমা। এর অর্থ- ঐক্যবন্ধ হওয়া, ঐকমত্য পোষণ করা বা একমত হওয়া। শরিয়তের পরিভাষায় ধর্মীয় বা পার্থিব কোনো বিষয়ে মহানবি (স)-এর যুগপরবর্তী যেকোনো সময়ে যোগ্যতাসম্পন্ন মুসলিম মুজতাহিদদের কুরআন সুন্নাহ সমর্থিত এবং সর্বসম্মত ঐকমত্যের নাম হলো ইজমা। এ পরিপ্রেক্ষিতে উদ্দীপকের মোবাইল ব্যবহারে আলেমগণের ঐকমত্যকে ইজমা বলা যায়। উদ্দীপকে বর্ণিত হয়েছে, 'হাবিব মিয়ার ছেলে বিদেশ থেকে তার পিতার জন্য একটি মোবাইল পাঠালে রহিম শেখ একে বিদআত বলে ব্যবহার না করার পরামর্শ দেন। হাবিব মিয়া বিষয়টি ইসলামি গবেষণা প্রতিষ্ঠানে উপস্থাপন করলে, বিজ্ঞ আলেমগণ সিদ্ধান্ত দেন যে, মোবাইল ব্যবহার শরীয়তসম্মত।' এখানে এর মাধ্যমে ইসলামি আইনের তৃতীয় উৎস ইজমার প্রতি ইঙ্গিত করা হয়েছে। নবোদ্ভাবিত সমস্যার সরাসরি সমাধান কুরআন ও হাদিসে পাওয়া যায় না, বরং পাওয়া যায় শুধু মূলনীতি। এজন্য নতুন নতুন সমস্যা সমাধানে সর্বসম্মত ঐকমত্যের ভিত্তিতে গ্রহণ করা হয়। তাই বলা যায়, ইসলামি আইনের তৃতীয় উৎস ইজমার মাধ্যমে দৈনন্দিন জীবনে মোবাইল ব্যবহার বৈধ।"
        },
        {
          "label": "ঘ",
          "question": "",
          "explanation": "উদ্দীপকের বিজ্ঞজনদের একটি অংশ যদি একমত না হয়ে নিরব থাকতেন তাহলে তা ইজমায়ে সুকৃতি বা নিরবতামূলক ইজমা বলে সাব্যস্ত হতো। ইসলামি শরিয়ত অনুযায়ী তিনটি পদ্ধতিতে ইজমা হতে পারে। এর একটি পদ্ধতি হলো- ইজমায়ে সুকুতি বা নিরবতামূলক ইজমা। নীরবতামূলক ইজমা বলতে এমন ইজমাকে বোঝায় যখন কিছু সংখ্যক মুজতাছিদ (ইসলামি বিশেষজ্ঞ) কোনো বিষয়ে মতামত্ প্রকাশ করেন এবং বাকি বিশেষজ্ঞরা তা শুনেও কোনো আপত্তি জানান না বা বিরোধিতা করেন না, তখন সেই মতামত ইজমার পর্যায়ে চলে যায়। এটি ইসলামি শরিয়তের অন্যতম গ্রহণযোগ্য সিদ্ধান্ত গ্রহণের পদ্ধতি। যদি কিছু বিজ্ঞজন মোবাইল ব্যবহারের বৈধতা নিয়ে মতামত দিতেন এবং অন্যরা কোনো বিরোধিতা না করে নিরব থাকতেন, তবে এটি ইজমায়ে সুকুতি হিসেবে গণ্য হতো। অর্থাৎ, মোবাইল ব্যবহারের বৈধতা শরিয়তসম্মত বলে ধরে নেওয়া যেত। কেননা, ইসলামে কোনো বিষয়ে বিশেষজ্ঞরা যদি আপভি না করেন, তাহলে সেটি স্বীকৃত সিদ্ধান্ত হিসেবে গণ্য হয়। তবে ইজমায়ে সুকুতি তখনই কার্যকর হয় যখন নিরব থাকা ব্যক্তিরা বিষয়টি সম্পর্কে জানেন, বোঝেন এবং তাতে আপত্তি জানানোর ক্ষমতা রাখেন। যদি তারা জানার পরও কোনো বিরোধিতা না করেন, তাহলে তাদের নিরবতা একপ্রকার সম্মতির বহিঃপ্রকাশ বলে বিবেচিত হয়। সুতরাং উদ্দীপকের আলোকে বলা যায়, যদি বিজ্ঞ আলেমদের একটি অংশ মোবাইল ব্যবহারের বৈধতার বিষয়ে মতামত দিতেন এবং অন্যরা তা শুনেও কোনো আপত্তি না করতেন, তাহলে এটি ইজমায়ে সুকুতি হিসেবে গৃহীত হতো এবং মোবাইল ব্যবহারের বৈধতা শরিয়তসম্মত সিদ্ধান্ত হিসেবে গণ্য করা যেত।"
        }
      ]
    },
    {
      "number": "7",
      "uddipok": "নবি করিম (স) এর যুগে কোনো বিষয়ের সমস্যা দেখা দিলে নবি করিম (স) তা সমাধান করে দিতেন। কিন্তু নবি করিম (স) এর ওফাতের পর বিশ্বব্যাপী ইসলামের বিস্তৃতিতে অনেক নতুন নতুন সমস্যা দেখা দেয়। এমতাবস্থায় এ সকল সমস্যা সমাধানকল্পে এবং কুরআন হাদিসের সমন্বয় সাধনের নিমিত্তে ফিকহ শাস্ত্রের উদ্ভব হয়।",
      "tag": "CGCC 25",
      "sub_questions": [
        {
          "label": "ক",
          "question": "",
          "explanation": "ইসলামি শরিয়তের উৎস চারটি। যথা- ১. কুরআন, ২. হাদিস, ৩. ইজমা ও ৪. কিয়াস।"
        },
        {
          "label": "খ",
          "question": "",
          "explanation": "প্রসিদ্ধ মাযযাব চারটি। যথা ১, হানাফি, ২. মালিকি, ৩, শাফেয়ি ও ৪. ইমাম আবু হানিফা (র) এর অনুসারীগণকে হানাফি বলা হয়। ইমাম আবু হানিফা (র) মাসয়ালা নির্ধারণের ক্ষেত্রে মুক্তবুদ্ধি ও কিয়াসের ওপর প্রাধান্য দিতেন। ইমাম মালিক (র) এর অনুসারীদের মালিকি বলা হয়। তিনি মাসয়ালা নির্ধারণের ক্ষেত্রে মদিনাবাসীর আমলকে বেশি প্রাধান্য দিতেন। এছাড়া ইমাম শাফেয়ি (র) এর অনুসারীদের শাফেয়ি এবং ইমাম আহমদ ইবনে হাম্বল (র) এর অনুসারীদের হাম্বলি বলা হয়।"
        },
        {
          "label": "গ",
          "question": "",
          "explanation": "হ্যাঁ, আমি মনে করি উদ্দীপকে বর্ণিত শাস্ত্র তথা ফিকহশাস্ত্রের উদ্ভব যথার্থই হয়েছে। ইসলামি বিধিবিধান ও মূলনীতির প্রধান উৎস কুরআন মাজিদ ও হাদিস। কিন্তু এ উৎস দুটিতে ইসলামি আইন-কানুন ধারাবাহিকভাবে বিন্যস্ত হয়নি। বরং কুরআন-হাদিসের বিস্তৃত অঙ্গনে বিক্ষিপ্ত আকারে এ বিধি-বিধান গ্রন্থিত ছিল। সাধারণ মানুষের জন্য বিক্ষিপ্ত বিধিবিধান কষ্টসাধ্য হয়ে পড়লে তাদের জন্য বিন্যস্ত ইসলামি আইন সংকলন অনিবার্য হয়ে উঠেছিল। এমনি প্রয়োজন ও পুরুত্বের প্রেক্ষিতেই মুসলিম মনীষীদের নিষ্ঠা ও আন্তরিক গবেষণায় স্বতন্ত্ররূপে ইসলামি আইনবিজ্ঞান যাত্রা শুরু করে। এটিই ফিকহশাস্ত্র হিসেবে পরিচিতি লাভ করে। উদ্দীপকে বলা হয়েছে, নবি করিম (স) এর ওফাতের পর বিশ্বব্যাপী ইসলামের বিস্তৃতিতে অনেক নতুন নতুন সমস্যা দেখা দেয়। এমতাবস্থায় এ সকল সমস্যা সমাধানকল্পে এবং কুরআন হাদিসের সমন্বয় সাধনের নিমিজে ফিকহ শাস্ত্রের উদ্ভব হয়। এখানে ইসলামের বিস্তৃতিতে সৃষ্ট নতুন নতুন সমস্যার সমাধানকরে ফিকহশাস্ত্রের উদ্ভবের কথা বলা হয়েছে। কেননা, ইসলামের বিস্তৃতিতে অনারব মুসলিমদের কুরআন-হাদিসের আলোকে ইসলামের বিধি-নিষেধ বুঝে অনুশীলন করা একটি কষ্টসাধ্য ব্যাপার ছিল। এ সমস্যা সমাধানে তৎকালীন কিছু বিজ্ঞ ফকিহ ফিকহশাস্ত্র সংকলনের উদ্যোগ গ্রহণ করেন। তাই বলা যায়, উপরোল্লিখিত অবস্থার পরিপ্রেক্ষিতে ফিকহশাস্ত্রের উদ্ভব যথার্থই হয়েছে।"
        },
        {
          "label": "ঘ",
          "question": "",
          "explanation": "উদ্দীপকের আলোকে আলোচিত শাস্ত্র তথা ফিকহশাস্ত্রের উৎপত্তির কারণ বিশ্লেষণ করা হলো- নবি করিম (স) জীবিত থাকাকালীন যে কোনো সমস্যার সমাধান। তিনি সরাসরি দিতেন। কিন্তু তাঁর ওফাতের পর মুসলিম সমাজের বিস্তৃতির ফলে নতুন নতুন সামাজিক, রাজনৈতিক, অর্থনৈতিক ও ধর্মীয় জটিলতা সৃষ্টি হয়, যার সমাধান ইসলামি আইনজ্ঞদের বের করতে হয়। একদিকে ইসলাম দিক-দিগন্তে ব্যাপকভাবে প্রসারিত হতে থাকে। অন্যদিকে মানুষের নতুন নতুন সমস্যার সমাধান ضلعي বা স্পষ্টভাবে সরাসরি কুরআন ও হাদিসে উল্লেখ না থাকায় সৃষ্টি হতে থাকে মতবিরোধ, বিশৃঙ্খলা ও সামাজিক ন্যায়-নীতি বিঘ্নিত হওয়ার মতো মারাত্মক আশঙ্কা। এরূপ পরিস্থিতিতে প্রয়োজন হয় বাধ্যতামূলক গ্রন্থাবদ্ধ নীতিমালা। এমনই পরিপ্রেক্ষিতে একদল নিবেদিতপ্রাণ মুজতাহিদদের কঠোর সাধনায় ফিকহশাস্ত্রের উৎপত্তি হয়। তারা নতুন সমস্যাগুলোর সমাধানের জন্য কুরআন, হাদিস, ইজমা ও কিয়াসের আলোকে সিদ্ধান্ত গ্রহণ করেন, যা ফিকহশাস্ত্রের বিকাশে গুরুত্বপূর্ণ ভূমিকা রাখে। ইমাম আযম আবু হানিফা (র)-এর হাত ধরে ফিকষশাস্ত্রের সূচনা হয়। যা বিস্তৃত ইসলামি সমাজের নানাবিধ সমস্যা সমাধানে সক্ষম হ্যা। পরবর্তীতে কয়েকটি পর্যায়ে এ শাস্ত্রের বিকাশ ঘটে। আলোচনা শেষে বলা যায়, ফিকহশাস্ত্রের উদ্ভব ছিল সময়ের চাহিদা ও বাস্তব প্রয়োজনে। ফিকহশাস্ত্র কুরআন ও হাদিসের মূলনীতির ভিত্তিতে পড়ে উঠলেও নতুন সমস্যার সমাধান দিতে অপরিষ্যর্য ভূমিকা পালন করে যা ইসলামি জীবনব্যবস্থাকে সহজ ও সংগঠিত করতে সক্ষম।"
        }
      ]
    },
    {
      "number": "8",
      "uddipok": "তামিম হাসান অনার্স পরীক্ষার পর উমরা আদায় করতে সৌদি আরব যায়। সে মক্কা নগরী ও অন্যান্য স্থানে মুসল্লিদেরকে বিভিন্ন তরিকায় সালাত আদায় করতে দেখে। যেমন কেউ জোরে আমিন বলেন, কেউ আন্তে বলে, আবার কেউ বুকুর আগে দুই হাত উপরে তোলে, আবার কেউ বুকের উপর হাত বাধে ইত্যাদি। দেশে এসে সে তার বাবাকে এর কারণ জানতে চাইলে তামিমের বারা বলেন, মাযহাবের ভিন্নতার কারণে এমনটি হয়েছে। আমাদের মাযহাবে জোরে আমিন বলা ও রুকু সেজদার আগে হাত তোলার বিধান নেই। কোনো মুসলিমের যে কোনো একটি মাযহাব অনুসরণ করতে হয়।",
      "tag": "CGCC 25",
      "sub_questions": [
        {
          "label": "ক",
          "question": "",
          "explanation": "ইজতিহাদ অর্থ গবেষণা করা।"
        },
        {
          "label": "খ",
          "question": "",
          "explanation": "সাদাকায়ে জারিয়া হলো এমন দান বা সৎকর্ম, যার সাওয়াব দানকারী ব্যক্তি মৃত্যুর পরও লাভ করতে থাকে। সাদাকায়ে জারিয়া একটি স্থায়ী দান, যা সমাজ ও মানবকল্যাণে দীর্ঘস্থায়ী উপকার সাধন করে। কুরআন ও হাদিসে সাদাকায়ে জারিয়াকে অত্যন্ত গুরুত্ব দেওয়া হয়েছে। এ বিষয়ে রাসুলুল্লাহ (স) বলেন, \"মানুষ যখন মারা যায়, তখন তার সমস্ত আমল বন্ধ হয়ে যায়, তবে তিনটি আমল কন্ধ হয় না-(১) সাদাকায়ে জারিয়া, (২) এমন জ্ঞান যা মানুষের উপকারে আসে, (৩) নেককার সন্তান, যে তার জন্য দোয়া করে\" (সহিহ মুসলিমঃ ১৬৩১)। সাদাকায়ে জারিয়ার কয়েকটি উদাহরণ হলো- মসজিদ, মাদ্রাসা বা হাসপাতাল নির্মাণ করা, পানির কূপ খনন করা বা বৃক্ষরোপণ করা যা থেকে মানুষ ও প্রাণিকুল উপকৃত হয়।"
        },
        {
          "label": "গ",
          "question": "",
          "explanation": "উদ্দীপকে তামিমের বাবার বক্তব্য \"কোনো মুসলিমের যে কোনো একটি মাযহাব অনুসরণ করতে হয়\" অনুযায়ী মাযহাব অনুসরণের গুরুত্ব অনেক। ইসলামের মৌলিক বিধানসমূহ কুরআন ও হাদিসের উপর ভিত্তি করে প্রতিষ্ঠিত। তবে ফিকহ বা ইসলামি আইন নির্ধারণে ইজতিহাদের মাধ্যমে বিভিন্ন ইমামগণ তাদের ব্যাখ্যা প্রদান করেছেন, যার ফলে বিভিন্ন মাযহাবের উদ্ভব হয়েছে। তামিমের বাবা মাযহাব অনুসরণের গুরুত্ব তুলে ধরে বলেছেন যে, মুসলমানদের উচিত নির্দিষ্ট একটি মাযহাব অনুসরণ করা, যাতে দ্বীনের সঠিক চর্চা নিশ্চিত হয়। ইসলামি জীবন বিধান সহজভাবে বোঝার জন্য মাযহাব অনুসরণ করা জরুরি। চার ইমামের (ইমাম আবু হানিফা, ইমাম মালিক, ইমাম শাফেয়ি, ইমাম আহমদ ইবনে হাম্বল) ব্যাখ্যার মাধ্যমে জটিল শরিয়তি বিধানগুলো সুস্পষ্ট হয়েছে। মাযহাব অনুসরণের মাধ্যমে মুসলমানদের মধ্যে শৃঙ্খলা বজায় থাকে এবং বিভ্রান্তি। দূর হয়। মাযহাবহীনতা মানুষকে দ্বীনের ক্ষেত্রে আত্মস্বেচ্ছাচারী করে তুলতে পারে, যা ইসলামের জন্য ক্ষতিকর। এছাড়াও ইসলামিক ফিকহে অনেক বিষয় রয়েছে যেখানে বিভিন্ন ইমামগণ নিজ নিজ গবেষণা অনুযায়ী সিদ্ধান্ত দিয়েছেন। যদি নির্দিষ্ট কোনো মাযহাব অনুসরণ না করা হয়, তবে মুসলমানরা দ্বিধাদ্বন্দ্বে পড়ে যেতে পারে। তাই বলা যায়, ইসলামি আইন ও বিধি-বিধান সঠিকভাবে পালনের জন্য প্রত্যেক মুসলমানের যেকোনো একটি মাযহাব অনুসরণ করা অত্যাবশ্যক, যা তামিমের বাবার বক্তব্যে প্রকাশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত তামিম ও তার বাবা হানাফি মাযহাবের অনুসারী। সহজ-সরল ও যৌক্তিক বিধি-বিধানের কারণে এ মাযহাব শ্রেষ্ঠত্বের মর্যাদা পেয়েছে। ইমাম আবু হানিফা হানাফি মাযহাবের প্রচলন করেন। অনন্য বৈশিষ্ট্যের অধিকারী হওয়ার কারণে এই মাযহাবটি মুসলিম বিশ্বে সর্বাধিক প্রসিদ্ধি ও প্রসার লাভ করেছে। বর্তমানে বিশ্বের তিন-চতুর্থাংশ মুসলিম হানাফি মাযহাবের অনুসারী। উদ্দীপকেও হানাফি মাযহাবের এই জনপ্রিয়তার চিত্র অভিকত হয়েছে।উদ্দীপকে বর্ণিত তামিম ও তার বাবার অনুসৃত মাযহাবে নামাজে উচ্চস্বরে আমিন বলা বা রুকু ও সিজদা থেকে দাঁড়ানোর সময় হাত তোলা হয় না। হানাফি ফিকহের মাসয়ালাসমূহ তত্ত্ব, তথ্য, হিকমত ও কল্যাণকামিতার ওপর প্রতিষ্ঠিত। অন্য মাযহাবে এ ধারণা পোষণ করা হয় যে ইসলামি শরিয়তের বিভিন্ন হুকুম-আহকাম কোনো কল্যাণকামিতা বিবেচনায় প্রবর্তিত হয়নি। এর বিধানগুলো আল্লাহ ঘোষণা করেছেন বলেই মানতে হবে। অন্যদিকে, হানাফি মাযহাবে ইসলামের প্রতিটি বিধানের পেছনেই কল্যাণচিন্তা রয়েছে বলে বিশ্বাস করা হয়। আবার অন্যান্য মাযহাবের তুলনায় হানাফি মাযহাব খুবই সহজ। পাশাপাশি এই মাযহাবে কুরআন-হাদিসের বিধানসমূহকে অত্যন্ত দৃঢ় ও যুক্তিগ্রাহ্য' দৃষ্টিকোণ থেকে গ্রহণ করা হয়েছে। তাছাড়া হানাফি ফিকহ ইমাম আবু হানিফা (র) মানুষের পার্থিব প্রয়োজনাদি তথা লেনদেন ও আচরণের ক্ষেত্রে গভীর অন্তর্দৃষ্টি ও তত্ত্ব উপলব্ধির সাথে কাজ করেছেন। যেমন- এ মাযহাবে বিয়ের ক্ষেত্রে প্রাপ্তবয়স্ক কন্যাকে মত প্রকাশের পূর্ণ অধিকার দেওয়া হয়েছে। যা অন্য মাযহাবে নেই। এসব কারণেই হানাফি মাযহাব এত জনপ্রিয়। আর এ সব বিষয়ই হানাফি মাযহাবের শ্রেষ্ঠত্ব প্রমাণ করে। আলোচনা শেষে বলা যায়, ইমাম আবু হানিফা (রহ)-এর প্রতিষ্ঠিত হানাফি মাযহাব কুরআন-সুন্নাহর আলোকে সহজ-সরল ও কল্যাণকামিতার ওপর প্রতিষ্ঠিত। তাই তার প্রতিষ্ঠিত পথটি শ্রেষ্ঠ বলে আমি মনে করি।"
        }
      ]
    },
    {
      "number": "9",
      "uddipok": "আল আমিন কুরআন হাদিসের প্রাথমিক জ্ঞানসম্পন্ন একজন ছাত্র। সে রমজান মাসে লক্ষ করলো যে, অনেক দোকানে লেখা আছে \"এখানে জাকাতের কাপড়ের অর্ডার নেওয়া হয়\"। অন্যত্র লেখা আছে, \"এখানে জাকাতের কাপড় পাওয়া যায়\"। এ বিষয়টি তাকে মর্মাহত করলো। কেননা সে জানে যে, জাকাত গরিবের হক।",
      "tag": "CGCC 25",
      "sub_questions": [
        {
          "label": "ক",
          "question": "",
          "explanation": "ইসলামি শরিয়তের পরিভাষায়, ধর্মীয় বা পার্থিব যেকোনো বিষয়ে বিধান উদ্ভাবন, প্রবর্তন বা নির্ধারণের ক্ষেত্রে মহানবি (স) পরবর্তী যেকোনো যুগের মুসলিম মুজতাহিদদের কুরআন ও সুন্নাহসম্মত ঐকমত্যই ইজমা।"
        },
        {
          "label": "খ",
          "question": "",
          "explanation": "\"লজ্জা ইমানের অঙ্গ\"- এটি রাসুল (স) এর হাদিস। উল্লিখিত হাদিসটি সহিহ বুখারি ও মুসলিম শরিফে সংকলিত হয়েছে। এ হাদিসে রাসুল (স) লজ্জাশীলতার গুরুত্ব তুলে ধরেছেন। একজন মুমিন তার আচার-আচরণ, কথাবার্তা, কাজকর্মে অবশ্যই লজ্জাশীল হবেন। কারণ, লজ্জাশীলতা ইমানের অপরিহার্য একটি দিক। তাই মান-সম্মান রক্ষা করার জন্য ও সমাজে শান্তি প্রতিষ্ঠায় প্রত্যেক মুমিনের লজ্জাশীল হওয়া প্রয়োজন। আলোচ্য হাদিসে ইমানের সাথে লজ্জার সম্পর্কের দিকটিই ফুটে উঠেছে।"
        },
        {
          "label": "গ",
          "question": "",
          "explanation": "উদ্দীপকের আল আমিন একজন সচেতন মুসলিম হিসেবে জাকাত ব্যবস্থার অনৈতিক রূপ দেখে মর্মাহত হয়েছে। জাকাত একটি গুরুত্বপূর্ণ অর্থনৈতিক ইবাদত এবং ইসলামি অর্থনীতির মূলস্তম্ভ, যা দরিদ্রদের অধিকার হিসেবে নির্ধারিত। কিন্তু জাকাতের যথাযথ প্রয়োগ না হলে এর প্রকৃত উদ্দেশ্য ব্যাহত হয়। ইসলামি বিধান অনুযায়ী, জাকাত দরিদ্রদের মাঝে বিতরণ করার জন্য নির্ধারিত। কিন্তু যখন এটি বাণিজ্যিক পণ্যে পরিণত হয় তখন জাকাত বিতরণের মূলনীতি ক্ষতিগ্রস্ত হয়। এছাড়াও জাকাত বিতরণে স্বচ্ছতা থাকা আবশ্যক যাতে প্রকৃত গরিবরা এর সুবিধা পায়। কিন্তু জাকাতের কাপড়কে যদি অর্ডারের মাধ্যমে তৈরি করা হয় এবং বাজারে মুনাফা লাভের জন্য বিক্রি করা হয় তাহলে এটি এক ধরনের অবিচার ও প্রতারণার শামিল। কেননা, তাহলে ব্যবসায়ী নিম্নমানের কাপড় দিয়ে অধিক মুনাফা লাভের চেষ্টা করবে। উদ্দীপকের আল আমিন লক্ষ করলো, অনেক দোকানে লেখা আছে। \"এখানে জাকাতের কাপরের অর্ডার নেয়া হয়\" ও \"এখানে জাকাতের কাপড় পাওয়া যায়\"। এ বিষয়টি তাকে মর্মাহত করলো। কেননা সে জানে যে, জাকাত গরীবের হক। এখানে বোঝা যাচ্ছে, জাকাতের মাধ্যমে দরিদ্ররা প্রকৃত অর্থে উপকৃত না হয়ে ব্যবসায়ীদের স্বার্থ রক্ষিত হচ্ছে, যা আল আমিনের মনকে ব্যথিত করে। এ বিষয়ে রাসুল (স) বলেন, \"তোমরা নিঃসন্দেহে আল্লাহর নির্ধারিত হক (জাকাত) দরিদ্রদের মাঝে বিতরণ করো\" (বুখারি ও মুসলিম)। অথচ এখানে জাকাতের কাপড় ক্রয়-বিক্রয়ের মাধ্যমে ব্যবসায়িক মুনাফা লাভের চেষ্টা করা হচ্ছে, যা ইসলামের মৌলিক বিধানের বিরুদ্ধে যায়।"
        },
        {
          "label": "ঘ",
          "question": "",
          "explanation": "উদ্দীপকের শেষ বাক্যে বলা হয়েছে- \"জাকাত গরিবের হক।\"-উক্তিটি যথার্থ। উদ্দীপকের শেষ বাক্যটি ইসলামের দারিদ্র্য বিমোচন ও সম্পদ বণ্টনের নীতির সারসংক্ষেপ প্রকাশ করে। কুরআন ও হাদিসের আলোকে এই বাক্যের বিশ্লেষণ করলে বোঝা যায় যে, জাকাত কোনো অনুগ্রহ বা দয়া নয়। বরং এটি গরিবদের জন্য আল্লাহর পক্ষ থেকে নির্ধারিত অধিকার। ইসলামে জাকাত এমন একটি অর্থনৈতিক ব্যবস্থা যা ধনীদের সম্পদের একটি নির্দিষ্ট অংশ দরিদ্রদের জন্য বাধ্যতামূলকভাবে বরাদ্দ রাখে। জাকাতের অন্যতম প্রধান উদ্দেশ্য হলো ধনী ও দরিদ্রের মধ্যে আর্থিক বৈষম্য কমিয়ে সমাজে অর্থনৈতিক ভারসাম্য প্রতিষ্ঠা করা। জাকাত প্রদান করলে ধনী ও দরিদ্রের মধ্যে সৌহার্দ্য সৃষ্টি হয় এবং সূমার্জে একটি ন্যায়সঙ্গত সম্পদ বণ্টন ব্যবস্থা গড়ে ওঠে। এ বিষয়ে রাসুল (স) বলেন, \"নিশ্চয়ই আল্লাহ তোমাদের উপর জাকাত ফরজ করেছেন, যা তোমাদের ধনীদের থেকে গ্রহণ করা হবে এবং তোমাদের গরিবদের মাঝে বিতরণ করা হবে\" (সহিহ বুখারি: ১৪৯৬)। এই হাদিস থেকে স্পষ্ট যে জাকাত ধনীদের দয়া নয় বরং এটি গরিবদের জন্য আল্লাহর নির্ধারিত অধিকার। এ বিষয়ে হাদিসে এসেছে, \"যে ব্যক্তি হকদারের হক নষ্ট করে, কিয়ামতের দিন সে কঠোর শাস্তির সম্মুখীন হবে\" (সহিহ মুসলিম: ১৬১৫)। আলোচনা শেষে তাই বলা যায়, জাকাতের মূল লক্ষ্য হলো সমাজের দরিদ্র ও অসহায় মানুষদের সাহায্য করা। কিন্তু যখন জাকাতের কাপড় বা অন্যান্য সম্পদ ব্যবসায়িক উদ্দেশ্যে ব্যবহৃত হয় বা জাকাতপ্রাপ্তদের থেকে ছলচাতুরীর মাধ্যমে কৌশলে কেড়ে নেওয়া হয়, তখন এটি ইসলামের মৌলিক নীতির পরিপন্থি হয়ে যায়।"
        }
      ]
    },
    {
      "number": "10",
      "uddipok": "ফাতেমা এমন একটি মৌলিক ইবাদত নিষ্ঠার সাথে পালন করেন যাতে লোক দেখানোর সুযোগ নেই। বরং সাম্য, ভ্রাতৃত্ব ও পারস্পরিক সহমর্মিতা সৃষ্টিতে উক্ত ইবাদত গুরুত্বপূর্ণ ভূমিকা পালন করে। একদিন তার মা মোহসিনা তাকে বলেন একটি ইবাদত দ্বীনের ভিত্তি, মুমিন-কাফিরের পার্থক্য নির্দেশক এবং জান্নাতের চাবি। এই ইবাদতে তোমার অধিক মনোযোগী হওয়া প্রয়োজন।",
      "tag": "CGCC 25",
      "sub_questions": [
        {
          "label": "ক",
          "question": "",
          "explanation": "'আল ফুরকান' শব্দের অর্থ হলো সত্য-মিথ্যার পার্থক্যকারী।"
        },
        {
          "label": "খ",
          "question": "",
          "explanation": "জাকাত ধনবৈষম্য দূরীকরণে গুরুত্বপূর্ণ ভূমিকা পালন করে। জাকাত ইসলামি অর্থব্যবস্থার মূলভিত্তি। জাকাতের মাধ্যমে সম্পদের সুষম বণ্টন নিশ্চিত হয়। ফলে সমাজ থেকে দরিদ্রতা, বেকারত্ব ও বৈষম্য হ্রাস পায় এবং সম্পদের প্রবাহ গতিশীল হয়। জাকাতের অর্থ দ্বারা শিল্পকারখানা প্রতিষ্ঠা ও মূলধন গঠনের মাধ্যমে বেকার লোকদের কর্মসংস্থানের ব্যবস্থা করা যায়। এতে করে আর্থিকভাবে অসচ্ছল লোকগুলো ধীরে ধীরে সচ্ছল হতে থাকে। সম্পদ বিশেষ কোনো ব্যক্তি বা শ্রেণির মধ্যে পুঞ্জিভূত হয় না, বরং সব শ্রেণির মানুষের কাছেই আবর্তিত হয়। এভাবে জাকাত ধনী-দরিদ্রের মাঝে বৈষম্য দূর করে ভারসাম্যপূর্ণ অর্থনীতি প্রতিষ্ঠা করে।"
        },
        {
          "label": "গ",
          "question": "",
          "explanation": "ফাতেমার নিষ্ঠার সাথে পালনকৃত ইবাদতটি হলো সাওম। সাওম অর্থ বিরত থাকা বা আত্মসংযম করা। রমজান মাসে নিয়তের সাথে সুবহ সাদিক থেকে সূর্যাস্ত পর্যন্ত পানাহার ও নির্ধারিত কিছু কার্যাবলি থেকে বিরত থাকাকেই সাওম বলে। সাওম ইসলামের অন্যতম একটি ফরজ ইবাদত। এটি নির্দিষ্ট সময়ে এবং নির্দিষ্ট শর্তসাপেক্ষে পালন করতে হয়। যা ফাতেমার পালনকৃত ইবাদতেও পরিলক্ষিত হয়। উদ্দীপকের ফাতেমা এমন একটি মৌলিক ইবাদত নিষ্ঠার সাথে পালন করেন। যাতে লোক দেখানোর সুযোগ নেই। বরং সাম্য, ভ্রাতৃত্ব ও পারস্পরিক সহমর্মিতা সৃষ্টিতে উক্ত ইবাদত গুরুত্বপূর্ণ ভূমিকা পালন করে। তার এ কাজে ইসলামের অন্যতম ইবাদত সাওমের পরিচয় ফুটে উঠেছে। ইসলামের মূল অবকাঠামো যে পাঁচটি বুনিয়াদের ওপর প্রতিষ্ঠিত সাওম তার মধ্যে অন্যতম। সাওম মানুষের ইহকালীন ও পরকালীন কল্যাণ ও সফলতা লাভে গুরুত্বপূর্ণ ভূমিকা পালন করে। সাওম মানুষের ইহকালীন জীবনে পারস্পরিক বন্ধুত্ব, ভালোবাসা, সহানুভূতি ও সহমর্মিতা প্রভৃতি বৃদ্ধি করে। এ সম্পর্কে রাসুল (স) বলেন, 'আর এই মাস (রমজান) হলো সহানুভূতি ও মহমর্মিতার মাস' (মিশকাত)। তাছাড়া পরকালীন সফলতা লাভেও সাওমের ভূমিকা অনস্বীকার্য। সাওমের প্রতিদান সম্পর্কে আল্লাহ তায়ালা বলেন, 'নিশ্চয়ই সাওম আমার জন্য, আর আমি নিজেই এর প্রতিদান দেবো' (বুখারি ও মুসলিম)। সুতরাং বলা যায়, সাওম পালন করার কারণে ফাতেমা ইহকাল ও পরকালে অশেষ কল্যাণ লাভ করবে।"
        },
        {
          "label": "ঘ",
          "question": "",
          "explanation": "জনাব মোহসিনার উল্লেখিত ইবাদতটি হলো সালাত। সমাজ জীবনে সালাত গুরুত্বপূর্ণ প্রভাব ফেলে। সালাত একটি সম্মিলিত ইবাদত। একা একা পালন করলে সালাত আদায় হয় বটে। কিন্তু রাসুল (স) জামায়াতবন্ধ সোলাত আদায়ের ওপরেই গুরুত্বারোপ করেছেন। এটি মানুষের জন্য দৈনন্দিন পালনীয় একটি ফরজ ইবাদত হলেও সমাজজীবনে রয়েছে এর দুদূরপ্রসারী প্রভাব ও উপকারিতা। উদ্দীপকে বলা হয়েছে, একদিন ফাতেমার মা মোহসিনা ফাতেমাকে বলেন, 'একটি ইবাদত দ্বীনের ভিত্তি, মুমিন-কাফিরের পার্থক্য নির্দেশক এবং জান্নাতের চাবি। এই ইবাদতে তোমার অধিক মনোযোগী হওয়া প্রয়োজন'। এখানে ফাতেমার মা মোহসিনার নির্দেশিত ইবাদতটি হলো সালাত। কেননা সালাত হলো দ্বীনের ভিত্তি, মুমিন-কাফিরের পার্থক্য নির্দেশক এবং হাদিস অনুযায়ী জান্নাতের চাবিকাঠি। এটি-মুমিনদের ঐক্যবদ্ধ থাকার প্রশিক্ষণ দেয় এবং তাদের মধ্যে সম্প্রীতি গড়ে তোলে। প্রতিদিন নির্ধারিত সময়ে সালাত আদায়ের মাধ্যমে মানুষ সময়জ্ঞান ও দায়িত্ব সম্পর্কে সচেতন হয়। তাছাড়া সালাত আদায়ে শৃঙ্খলার পরম প্রশিক্ষণ লাভ করা যায়। সালাত আদায়ে সমাজের মানুষের মধ্যে মর্যাদা ও অধিকারের সমতা প্রতিষ্ঠিত হয়। জামায়াতে সালাত আদায়ের সময় রাজা-প্রজা, আমির-ফকির, ধনী-গরিব, সাদা-কালো, অঞ্চল ও জাতীয়তার কোনো ব্যবধান থাকে না। সালাত আদায় করার জন্য ব্যক্তির শরীর, পোশাক ও সালাতের স্থান পবিত্র ও পরিচ্ছন্ন থাকা আবশ্যক, যা ব্যক্তির শারীরিক সুস্থতা নিশ্চিত করে। আলোচনা শেষে তাই বলা যায়, সালাতের সামাজিক গুরুত্ব অপরিসীম।"
        }
      ]
    },
    {
      "number": "11",
      "uddipok": "জনাব আব্দুল আওয়াল স্যার শ্রেণিকক্ষে তার ছাত্রছাত্রীদের একজন প্রসিদ্ধ ফিকাহবিদের সম্পর্কে আলোচনা করতে গিয়ে বললেন, পৃথিবীর অধিকাংশ মুসলিম দেশের সর্বাধিক সংখ্যক মুসলমান, এ ফিকাহবিদের অনুসারী। কারণ তাঁর উদ্ভাবিত ফিকহি মাসয়ালা অধিকতর গ্রহণযোগ্য। এরূপ একজন প্রখ্যাত ব্যক্তির জীবনাবসান হয়েছিল আব্বাসীয় শাসক খলিফা আল-মনসুরের প্রয়োগকৃত বিষক্রিয়ার মাধ্যমে।",
      "tag": "CGCC 25",
      "sub_questions": [
        {
          "label": "ক",
          "question": " 'বাকারাহ' শব্দের অর্থ কী?",
          "explanation": "'বাকারা' শব্দের অর্থ গাভী।"
        },
        {
          "label": "খ",
          "question": " 'মুজতাহিদগণ ভুল করলেও প্রতিদান প্রাপ্ত হবেন।\"- ব্যাখ্যা কর।",
          "explanation": "মুজতাহিদগণ ভুল করলেও প্রতিদানপ্রাপ্ত হবেন। এটি শরিয়তের অন্যতম নীতি। কারণ একজন মুজতাহিদ মাসয়ালার সমাধানে পবিত্র কুরআন ও সুন্নাহর নিরিখে সমাধান করেন। তিনি কোনো ব্যক্তি বা দলীয় স্বার্থে নিজ ইচ্ছামতো সমাধান করেন না। দ্বীনের স্বার্থে একজন মুজতাহিদ অক্লান্ত পরিশ্রম করে ফিকহি কোনো মাসয়ালা সমাধান করেন। অনেক সতর্কতা সত্ত্বেও মানবীয় কারণে মুজতাহিদের গবেষণায় ভুল হতেই পারে। কিন্তু তার নিয়তের পরিশুদ্ধিতার কারণে এবং মাসয়ালা সমাধানে প্রচেষ্টা করার কারণে তিনি মাসয়ালা সমাধানে ভুল করলেও তার সওয়াব বা প্রতিদান পাবেন।"
        },
        {
          "label": "গ",
          "question": "উদ্দীপকে কোন মাযহাবকে বোঝানো হয়েছে? ব্যাখ্যা কর ।",
          "explanation": "উদ্দীপকে হানাফি মাযহাবকে বোঝানো হয়েছে। ইমাম আবু হানিফা (রহ.) হানাফি মাযহাবের প্রবক্তা। তিনি ইরাকের কুফা নগরীতে হিজরি ৮০ সনে জন্মগ্রহণ করেন। তিনিই প্রথম নিয়মতান্ত্রিক ফিকহ শাস্ত্র প্রণয়ন করেন। তিনি ৪২ সদস্যের ফিকহ সংকলন পরিষদের মাধ্যমে কুতবে হানাফিয়্যাহ প্রণয়ন করেন। এতে ৮৩ হাজার মাসয়ালা সন্নিবেশ করা হয়েছে। তার উদ্ভাবিত মাযহাব কুরআন, হাদিস, ইজমা, কিয়াস ও যৌক্তিক বিচারে অন্যান্য মাযহাবের চাইতে অগ্রগণ্য। পৃথিবীর অধিকাংশ মুসলিম দেশের শতকরা ৭৫ ভাগ মুসলমান এ মাযহাবের অনুসারী। তার উদ্ভাবিত ফিকহি মাসয়ালা অধিকতর যৌক্তিক ছিল বলেই হানাফি মাযহাবের জনপ্রিয়তা সবচেয়ে বেশি। হানাফি মাযহাবের প্রতিষ্ঠাতা ইমাম আবু হানিফা আইনতত্ত্বের প্রবর্তক ছিলেন। তিনি তার সুযোগ্য শিষ্য ইমাম আবু ইউসুফ (র.) ও ইমাম মুহাম্মদ (রহ.) তাদের অসাধারণ গবেষণা দ্বারা এ মাযহাবকে আরও সমৃদ্ধ ও সুসংহত করেন। আব্বাসীয় খলিফারা এ মাযহাবকে বিশেষ সম্মান করতেন। তাই বলা যায়, উদ্দীপকে বর্ণিত জনাব আব্দুল আওয়াল স্যারের বক্তব্যে তিনি হানাফি মাযহাবকেই বুঝিয়েছেন।"
        },
        {
          "label": "ঘ",
          "question": "উদ্দীপকে বর্ণিত জনাব আব্দুল আওয়াল স্যারের আলোচনার প্রসিদ্ধ ফিকাহবিদের 'জীবন ও কর্ম' সম্পর্কে মূল্যায়ন কর।",
          "explanation": "উদ্দীপকে জনাব আব্দুল আওয়াল স্যারের আলোচনায় প্রসিদ্ধ ফিকহ শাস্ত্রবিদ ইমাম আবু হানিফা (র.)-এর কথা বলা হয়েছে । ইমাম আবু হানিফা (রহ.) হিজরি ৮০ সনে ইরাকের বিখ্যাত নগরীতে জন্মগ্রহণ করেন। শৈশবে তাঁর পিতা মারা যান। সন্তানের লালনপালন ও নিরাপত্তার কথা চিন্তা করে তাঁর মা হযরত ইমাম জাফর আস সাদেকের সঙ্গে `বিবাহবন্ধনে আবদ্ধ হন। ফলে সেখানেই ইমামের শৈশবকাল অতিবাহিত হয়। ইমাম আবু হানিফা (রহ.) ফিকহ শাস্ত্রে অদ্বিতীয় পণ্ডিত ছিলেন। ফিকহ শাস্ত্র ছাড়াও ইলমে হাদিস, ইলমে কালাম, ইলমে বালাগাত, ইলমে নাহু, ইলমে সরফ, ইলমে তাফসির প্রভৃতি বিষয়ে তিনি গভীর পাণ্ডিত্য অর্জন করেন। পিতার কাপড়ের ব্যবসায়ের মধ্য দিয়ে তিনি কর্মজীবন শুরু করেন। নগরে-বন্দরে বিভিন্ন স্থানে তিনি ব্যবসায় প্রতিষ্ঠান স্থাপন করেন। সেকালে তাঁর সমপর্যায়ের ধনী খুব কমই ছিল । নিজস্ব এ অর্থানুকূল্যের দরুন তিনি সে সময়ে সামাজিক ও কল্যাণমূলক এবং বিভিন্ন সেবামূলক কাজে অংশগ্রহণ করার সৌভাগ্য অর্জন করেন। ইমাম আবু হানিফা (র.) সর্বপ্রথম ইলমে ফিকহ সংকলনের মাধ্যমে এবং তা সর্বাধিক যুক্তিযুক্ত ও শক্তিশালী দলিলের ভিত্তিতে স্থাপন করায় দলে দলে লোকজন তাঁর অনুসরণ ও অনুকরণ করতে থাকে। তার মাযহাবের নাম হয় হানাফি মাযহাব। উল্লেখ্য, এ মাযহাব শক্তিশালী ও যুক্তিযুক্ত বলেই তিন-চতুর্থাংশ মুসলমান এ মাযহাবের অনুসারী। আবু হানিফা (র.) সত্যের জয়গান গেয়ে অবশেষে লৌহ শলাকার চার দেয়ালে নির্জন নির্মম কারাবরণকারী সৈনিক হিসেবে জীবনের শেষ সময় অতিবাহিত করেন। ১৫০ হিজরি সনে খলিফা মানসুর কর্তৃক বিষ প্রয়োগের মাধ্যমে এ মহান ব্যক্তির জীবনাবসান ঘটে। বাগদাদের খাইযরান নামক স্থানে তাঁকে সমাহিত করা হয় ।"
        }
      ]
    }
  ]
}