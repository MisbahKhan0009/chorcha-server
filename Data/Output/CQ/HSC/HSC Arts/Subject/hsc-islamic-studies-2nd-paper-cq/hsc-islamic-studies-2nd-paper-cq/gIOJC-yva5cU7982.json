{
  "title": "আদমজী ক্যান্টনমেন্ট কলেজ ২০২৫",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "ছক-০১ ছক-০২ অদৃশ্যে বিশ্বাস করে না দেখা বিষয়ে বিশ্বাস করে না সালাত কায়েম করে অন্তরে মোহরকৃত উপার্জিত অর্থ হতে জাকাত দেয় দৃষ্টিশক্তিতে রয়েছে আবরণ পরকালে বিশ্বাস করে শ্রবণশক্তিতে রয়েছে পর্দা সকল আসমানি কিতাব বিশ্বাস করে কিছু বিশ্বাস করে কিছু অস্বীকার করে",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "গিশাওয়াতুন' অর্থ পর্দা বা আবরণ।"
        },
        {
          "label": "খ",
          "question": "",
          "explanation": "সালাত কয়েম বলতে বোঝায় সমাজে সালাত প্রতিষ্ঠা করা। পবিত্র কুরআন-হাদিসে অসংখ্য-অগণিত স্থানে নামাজ বা সালাত সম্পর্কে আলোচনা করা হয়েছে। আল্লাহ তায়ালা ইরশাদ করেন- أَقِيمُوا الصَّلوةَ অর্থ: 'তোমরা সালাত কায়েম করো' (সুর আল-মুজাম্মেল: ২০)। এখানে সালাত কায়েম বলতে ব্যক্তিগত, পারিবারিক, সামাজিক এবং রাষ্ট্রীয় পর্যায়ে সালাতের প্রচলন করার নির্দেশ দেওয়া হয়েছে। অথবা 'ইকামতে সালাত' বলতে জামায়াতের সহিত সালাত আদায় করার প্রতি গুরুত্বারোপ করা হয়েছে। আমাদের উচিৎ সালাতকে যথাযথভাবে আদায় করা।"
        },
        {
          "label": "গ",
          "question": "",
          "explanation": "ছক-১ এ নির্দেশিত ব্যক্তিদের মুত্তাকি হিসেবে অভিহিত করা হয়। নিচে তাদের ব্যাপারে কুরআনের ঘোষণাসমূহ বর্ণনা করা হলো- মুত্তাকি বলতে আল্লাহভীরু মানুষকে বোঝায়। যে ব্যক্তি তার পার্থিব জীবন পরিচালনায় সর্বদা আল্লাহর আইন-কানুন অনুসরণ করে এবং নিজ অন্তঃকরণে সর্বদা আল্লাহর ভয় পোষণ করে তিনিই মুত্তাকি। উদ্দীপকের ছক-১ অংশে বর্ণিত বৈশিষ্ট্যগুলো মুত্তাকিদের বৈশিষ্ট্যের সাথে সাদৃশ্যপূর্ণ। উদ্দীপকের ছক-১ অংশের মানুষেরও বৈশিষ্ট্যগুলো হলো- তারা অদৃশ্যে বিশ্বাস করে, সালাত কায়েম করে, উপার্জিত অর্থ হতে জাকাত দেয়, পরকালে বিশ্বাস করে এবং সকল আসমানি কিতাব বিশ্বাস করে। আর এ সমস্ত বৈশিষ্ট্য মুত্তাকিদের বৈশিষ্ট্যের সাথে পুরোপুরি সাদৃশ্যপূর্ণ। পবিত্র কুরআনের সুরা বাকারায় মুত্তাকিগণের এ বৈশিষ্ট্যসমূহের কথা উল্লেখ করে বলা হয়েছে, \"তারাই তাদের প্রভুর পক্ষ থেকে হেদায়েতের ওপর রয়েছে এবং তারাই সফল।\" (সুরা বাকারা- আয়াত: ৫)। তাই বলা যায়, উদ্দীপকের ছক-১ অংশে বর্ণিত বৈশিষ্ট্যের অধিকারী মানুষগণ মুত্তাকি নামে পরিচিত। আর তারা দুনিয়া ও আখিরাতে সফলকাম।"
        },
        {
          "label": "ঘ",
          "question": "",
          "explanation": "উদ্দীপকের ছক-২ এ নির্দেশিত ব্যক্তিরা হলো কাফির, যারা ইহকালীন ও পরকালীন জীবনে যন্ত্রণাদায়ক শাস্তির সম্মুখীন হবে। 'কাফির' শব্দটি মূলত 'কুফর' থেকে নিষ্পন্ন। কুফর অর্থ আচ্ছাদন করা, ঢেকে দেয়া, গোপন বা আবৃত করা, অবিশ্বাস ও অস্বীকার করা। আল্লাহর অস্তিত্ব ও ক্ষমতা, রিসালাত, আখিরাত, আসমানি কিতাব, জান্নাত-জাহান্নাম, । প্রভৃতিকে অবিশ্বাস তাকদির, ফেরেশতা প্রভৃতিকে অবিশ্বাস ও অস্বীকারের নাম কুফর। যারা কুফরি করে তারাই কাফির। কাফিরদের দুনিয়ার জীবন ও আখিরাতের পরিণতি অত্যন্ত ভয়াবহ। উদ্দীপকের ছক-২ এ কাফিরদের প্রতিই ইঙ্গিত করা হয়েছে। উদ্দীপকের ছক-২ অংশের মানুষের বৈশিষ্ট্য হলো- তারা না দেখা বিষয়ে বিশ্বাস করে না। তাদের অন্তরে মোহরকৃত। তাদের দৃষ্টিশক্তিতে রয়েছে আবরণ। তাদের শ্রবণশক্তিতে রয়েছে পর্দা। তারা কিছু বিষয়ে বিশ্বাস করে কিছু বিষয় অস্বীকার করে। অর্থাৎ কাফিররা মহান আল্লাহ তায়ালার অস্তিত্বে অবিশ্বাস প্রদর্শনপূর্বক আখিরাতের জবাবদিহিতার প্রতিও অনাস্থা প্রদর্শন করে। তাই আল্লাহ তাদের প্রতি দুনিয়া ও আখিরাতে ভয়ঙ্কর শাস্তির ব্যবস্থা করে রেখেছেন। দুনিয়ায় তাদের অন্তরসমূহে ও শ্রবণশক্তির ওপর মোহর মেরে দিয়েছেন। তাদের দৃষ্টিশক্তির ওপর আবরণ টেনে দিয়েছেন। ফলে কাফিররা ভালো-মন্দ বিচার করতে পারে না। সত্য-মিথ্যার পার্থক্য তাদের কাছে দৃশ্যহীন। ফলশ্রুতিতে তারা আর কোনো সৎকর্ম, করার সক্ষমতা রাখে না। সত্যবিমুখ আল্লাহদ্রোহী মানসিকতা ও কার্যক্রমের জন্য আখিরাতে তারা চিরস্থায়ী ধ্বংসে নিপতিত হবে। তাদের চিরস্থায়ীভাবে জাহান্নামের শাস্তি ভোগ করতে হবে। উপরের আলোচনা সাপেক্ষে বলা যায়, উদ্দীপকের ছক-২ অংশে বর্ণিত বৈশিষ্ট্যের অধিকারী লোকেরা অর্থাৎ কাফিররা তাদের কৃতকর্মের জন্য আল্লাহর পক্ষ থেকে যন্ত্রণাদায়ক শাস্তির সম্মুখীন হবে।"
        }
      ]
    },
    {
      "number": "2",
      "uddipok": "ড. শেখ জাকির হোসেন মনে করেন, কুরআন আল্লাহর বাণী, আল্লাহ নিজেই বলেছেন: من دُونِ اللَّهِ إِنْ كُنْتُمْ صَادِقِينَ وَإِنْ كُنتُمْ فِي رَيْبٍ مِنَا نَزَلْنَا عَلَى عَبْدِنَا فَأْتُوا بِسُورَةٍ مِنْ مِثْلِهِ وَادْعُوا شُهَدَاءَكُمْ (আর আমি আমার বান্দার প্রতি যে কিতাব নাযিল করেছি, যদি তোমাদের সে সম্পর্কে সন্দেহ থাকে, তবে তোমরা তার মত একটি সুরা নিয়ে আসো এবং আল্লাহ ছাড়া তোমাদের সাক্ষীসমূহকে ডাকো। যদি তোমরা সত্যবাদী হও)। এ জন্যই কুরআন শাশ্বত ও চিরন্তন। অপরদিকে ড. কাফি মনে করেন, কুরআনে অবিশ্বাসীদেরও সরূপ উন্মচিত হয়েছে। যেমন বলা হয়েছে, مَثَلُهُمْ كَمَثَلِ الَّذِي تَسْتَوْقَدَ نَارًا فَلَمَّا أَضَاءَتْ مَا حَوْلَهُ ذَهَبَ اللَّهُ بِنُورِهِمْ وَتَرَكَهُمْ فِي ظُلُمَاتٍ لَّا يُبْصِرُونَ . (তাদের উপমা ঐ ব্যক্তির মত, যে আগুন জ্বালাল। এরপর যখন আগুন তার চারপাশ আলোকিত করল, আল্লাহ তাদের আলো কেড়ে নিলেন এবং তাদেরকে ছেড়ে দিলেন এমন অন্ধকারে যে, তারা দেখছে না)।",
      "tag": "ACC 25",
      "sub_questions": [
        {
          "label": "ক",
          "question": "مرش মারাদুন শব্দের অর্থ কী?",
          "explanation": "مرش মারাদুন শব্দের অর্থ হলো ব্যাধি।"
        },
        {
          "label": "খ",
          "question": "",
          "explanation": "فَأْتُوا بِسُورَةٍ مِنْ مِثْلِهِ বিসুরাতিম মিম মিসলিহি) আয়াতের অর্থ নিম্নরূপ- \"আর আমি আমার বান্দার (মুহাম্মদ স) ওপর যা নাজিল করেছি তার ওপর যদি তোমাদের সন্দেহ হয় তাহলে তার অনুরূপ একটি সুরা নিয়ে আসো এবং আল্লাহ ব্যতীত তোমাদের সব সহযোগীকে ডাকো, যদি তোমরা সত্যবাদী হও।” (সুরা বাকারা, আয়াত: ২৩)।"
        },
        {
          "label": "গ",
          "question": "",
          "explanation": "ড. কাফি সাহেবের উল্লিখিত আয়াতে মুনাফিকদের স্বরূপ উন্মচিত হয়েছে। মুনাফিকরা নিজেদের স্বার্থ উদ্ধারের জন্য মুখে ইমানের কথা প্রকাশ করে কিন্তু ভেতরে গোমরাহি পোষণ করে। এ শ্রেণির লোকদের সম্পর্কে আল্লাহ তায়ালা সুরা বাকারার ১৭ নম্বর আয়াতে বলেন, 'এদের উদাহরণ হলো ঐ ব্যক্তির মতো যে আগুন জ্বালিয়েছে। কিন্তু যখন সেটি তার চারপাশ আলোকিত করল তখন আল্লাহ তাদের আলো তুলে নিলেন। ফলে তারা ঘোর অন্ধকারে নিমজ্জিত হলো। এমতাবস্থায় তারা আর কিছুই দেখতে পায় না'। কপটচারী মুনাফিকদের অবস্থাও ঠিক এরকম। তারা হেদায়েতের ঐশী রশ্মির কাছাকাছি থাকে, সেই জ্যোতিতে আলোকিত হয়। কিন্তু তারা তাদের অন্তর্নিহিত কপটতার জন্য কাছে থেকেও সেই নূর দ্বারা উপকৃত হতে পারে না, বরং নিমজ্জিত থাকে গোমরাহির মধ্যে। উদ্দীপকেও ড. কাফি সাহেবের বক্তব্যে কুরআনের সুরা বাকারার ১৭ নম্বর আয়াতের উল্লেখ করে মুনাফিকের উক্ত বৈশিষ্ট্যেরই বর্ণনা দেওয়া হয়েছে। উক্ত আয়াতে আল্লাহ তায়ালা মুনাফিকদের বাস্তব অবস্থা বোঝানোর জন্য একটি অসাধারণ দৃষ্টান্ত পেশ করেছেন। তাই বলা যায়, উদ্দীপকে উল্লিখিত ড. কাফি সাহেবের উল্লিখিত কুরআনের আয়াতে অবিশ্বাসী মুনাফিকদের স্বরূপ উন্মচিত হয়েছে।"
        },
        {
          "label": "ঘ",
          "question": "",
          "explanation": "ড. শেখ জাকির হোসেনের উল্লিখিত আয়াতে আল-কুরআনের সত্যতার ব্যাপারে চ্যালেঞ্জের বিষয়টি ফুটে উঠছে। পবিত্র কুরআন আল্লাহ তায়ালার পক্ষ থেকে হযরত মুহাম্মদ (স) এর ওপর অবতীর্ণ হয়েছে। এ মহাগ্রন্থ সব রকমের বিতর্ক ও প্রশ্নের ঊর্ধ্বে। এর বিষয়বস্তু, উপস্থাপনা, শব্দচয়ন ও রচনাশৈলী অভিনব। এ আসমানি গ্রন্থের বক্তব্য সন্দেহাতীত ও সংশয়হীন। তবে একদল অবিশ্বাসী এর সত্যতা ও যথার্থতা নিয়ে প্রশ্ন তোলে। তাই মহান আল্লাহ তায়ালা অবিশ্বাসীদের চ্যালেঞ্জ ছুড়ে সুরা বাকারার ২৩ নম্বর আয়াতটি নাযিল করেন। উদ্দীপকের ড. শেখ জাকির হোসেনের উল্লিখিত আয়াতটি হলো وَإِنْ كُنتُمْ فِي رَيْبٍ مِنَا نَزَلْنَا عَلَى عَبْدِنَا فَأْتُوا بِسُورَةٍ مِنْ مِثْلِهِ وَادْعُوا شُهَدَاءَكُمْ مِنْ دُونِ اللَّهِ إِنْ كُنْتُمْ صَادِقِينَ .অর্থাৎ 'আর আমি আমার বান্দার প্রতি যে কিতাব নাযিল করেছি, যদি তোমাদের সে সম্পর্কে সন্দেহ থাকে, তবে তোমরা তার মত একটি সুরা নিয়ে আসো এবং আল্লাহ ছাড়া তোমাদের সাক্ষীসমূহকে ডাকো। যদি তোমরা সত্যবাদী হও'। (সুরা বাকারা, আয়াত ২৩)। পবিত্র কুরআন সন্দেহাতীতভাবে আল্লাহর পক্ষ থেকে প্রেরিত গ্রন্থ। সুরা বাকারার দ্বিতীয় আয়াতেই আল্লাহ তায়ালা এর সত্যতা ঘোষণা করেছেন। কাফিররা মনে করে এ কিতাব আল্লাহর পক্ষ থেকে নাজিল হয়নি বরং মুহাম্মদ (স) নিজেই এ কিতাব রচনা করেছেন। তারা আরও বলে, কুরআনের সুরার মতো সুরা তারা নিজেরাও রচনা করতে পারে। আল্লাহ তায়ালা এ মর্মে বলেন, 'তোমরা যদি কুরআনের অনুরূপ কোনো সুরা আনতে না পার এবং কখনোই পারবে না, তাহলে তোমরা সে আগুনকে ভয় করো যার ইন্ধন হবে মানুষ ও পাথর। যা কাফিরদের জন্য প্রস্তুত রাখা হয়েছে।' উপরের আলোচনার আলোকে আমরা এ কথা বলতে পারি যে, আল্লাহর বাণী শাশ্বত ও চিরন্তন। আল-কুরআনের সত্যতার ব্যাপারে আল্লাহ তায়ালার চ্যালেঞ্জে তা সবসময়ই কালোত্তীর্ণ।"
        }
      ]
    },
    {
      "number": "3",
      "uddipok": "হাদিস-০১: মানুষ তার বন্ধুর ধর্মের উপর হয়। অতএব, তোমাদের প্রত্যেককে দেখা উচিত কাকে বন্ধু বানাবে। হাদিস-০২: ইমানের সত্তরটিরও বেশি শাখা-প্রশাখা রয়েছে। তন্মধ্যে সর্বাপেক্ষা উত্তম শাখা হচ্ছে 'লা ইলাহা ইল্লাল্লাহ' বলা। আর সর্বনি শাখা হচ্ছে পথের মধ্য হতে কষ্টদায়ক জিনিস দূর করে দেওয়া এবং লজ্জা ইমানের একটি গুরুত্বপূর্ণ শাখা বিশেষ।",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "রাসুল (স)-এর কথা, কাজ ও মৌনসম্মতিকে হাদিস বলে।"
        },
        {
          "label": "খ",
          "question": "",
          "explanation": "হাদিসে ক্রোধ বা রাগ নিয়ন্ত্রণকারীকে প্রকৃত বীর বলা হয়েছে। হাদিসে প্রকৃত বীর সেই ব্যক্তিকে বলা হয়েছে, যে ক্রোধের মুহূর্তে নিজেকে সংযত রাখতে সক্ষম হয়। এ বিষয়ে রাসুলুল্লাহ (স) বলেছেন \"প্রকৃত বীর সে নয়, যে কুস্তিতে অন্যকে পরাজিত করতে পারে, বরং প্রকৃত বীর সে, যে ক্রোধের সময় নিজেকে নিয়ন্ত্রণ করতে সক্ষম।\" (বুখারি ও মুসলিম)। এই হাদিসে আত্মনিয়ন্ত্রণকারী ব্যক্তিকে প্রকৃত বীর বলা হয়েছে। কেননা রাগের সময় নিজের আবেগ নিয়ন্ত্রণ করা, অন্যায়ের প্রতিকারে ধৈর্য ধারণ করা এবং মানসিক দৃঢ়তা প্রদর্শন করাই ইসলামে প্রকৃত বীরত্বের পরিচায়ক।"
        },
        {
          "label": "গ",
          "question": "আদর্শ বন্ধু নির্বাচনে হাদিস-০১ এর ভূমিকা মূল্যায়ন করো।",
          "explanation": "আদর্শ বন্ধু নির্বাচনে হাদিস-০১ এর ভূমিকা তাৎপর্যপূর্ণ। সৎ ও নৈতিক চরিত্রবান বন্ধু একজন ব্যক্তির মধ্যে ভালো গুণাবলির বিকাশ ঘটায়। হাদিস-০১ এ মহানবি (স) স্পষ্টভাবে বলেছেন, মানুষ তার বন্ধুর জীবনাদর্শ দ্বারা প্রভাবিত হয়। অর্থাৎ একজন ব্যক্তি যে ধরনের বন্ধু নির্বাচন করবে, তার জীবন ও চরিত্রেও সেই বন্ধুর প্রভাব পড়বে। এটি বন্ধু নির্বাচনের ক্ষেত্রে অত্যন্ত গুরুত্বপূর্ণ নির্দেশনা, যা ব্যক্তি, সমাজ সমাজ ও জাতির উন্নতির জন্য অপরিহার্য। কেননা, ভালো বন্ধু ব্যক্তিজীবনে ইতিবাচক পরিবর্তন আনে। আবার খারাপ বন্ধু আমাদের ব্যক্তিগত ও সামাজিক জীবনে নেতিবাচক প্রভাব ফেলতে পারে। তাই আমাদের উচিত বন্ধু নির্বাচন করার আগে সতর্ক থাকা এবং ভালো-মন্দ যাচাই করা। উদ্দীপকের হাদিস-০১ এ বলা হয়েছে, 'মানুষ তার বন্ধুর ধর্মের উপর হয়। অতএব, তোমাদের প্রত্যেককে দেখা উচিত কাকে বন্ধু বানাবে।' অর্থাৎ ধর্মপ্রাণ, সৎ ও আল্লাহভীরু বন্ধু একজন মানুষকে ইসলামের পথে পরিচালিত করতে পারে। অন্যদিকে, মন্দ বন্ধু মানুষকে ভুল পথে পরিচালিত করে, যা আখিরাতে ক্ষতির কারণ হতে পারে। তাই আমাদের উচিত এমন বন্ধু নির্বাচন করা, যারা আমাদের দ্বীনের পথে এগিয়ে নিয়ে যাবে, নৈতিকভাবে সমৃদ্ধ করবে এবং দুনিয়া ও আখিরাতে কল্যাণ বয়ে আনবে।"
        },
        {
          "label": "ঘ",
          "question": "",
          "explanation": "\"লজ্জা ইমানের একটি গুরুত্বপূর্ণ শাখা বিশেষ\"- আমার পাঠ্যবইয়ের আলোকে মন্তব্যটি যথার্থ। লজ্জাশীলতাই হলো ইসলামি সমাজব্যবস্থার মূল ভিত্তি। লজ্জা অর্থ মার্জিত, সুন্দর ও শোভন হওয়া। কথা-বার্তা, আচার-আচরণ ও চলাফেরায় ভদ্র, সভ্য ও মার্জিত হওয়াকেই লজ্জাশীলতা বলে। অশ্লীলতা ত্যাগ করে জীবনাচরণের সকল ক্ষেত্রে ইসলামি নীতি-আদর্শের অনুসারী হওয়ার দ্বারা লজ্জাশীলতা অর্জন করা যায়। মার্জিত, নম্র, ভদ্র ও পূত-পবিত্র হিসেবে মানুষকে গড়ে তোলা ইসলামি শিক্ষার অন্যতম উদ্দেশ্য। আর এর লক্ষ্যে লজ্জাশীলতার গুরুত্ব অপরিসীম। উদ্দীপকের হাদিস-০২ এ বলা হয়েছে, 'ইমানের সত্তরটিরও বেশি শাখা-প্রশাখা রয়েছে। তন্মধ্যে সর্বোৎকৃষ্ট শাখা হলো 'লা ইলাহা ইল্লাল্লাহ' বলা এবং সর্বনিম্ন শাখা হলো রাস্তা থেকে কষ্টদায়ক বস্তু সরিয়ে ফেলা। আর লজ্জাশীলতা ইমানের গুরুত্বপূর্ণ শাখা বিশেষ।' এ হাদিসে ইমানের শাখাগুলোর সাথে লজ্জাকে সম্পৃক্ত করা হয়েছে। অর্থাৎ লজ্জাকে ইমানের সাথে সম্পৃক্ত করে মহানবি (স) ইমানের সাথে লজ্জার নিবিড় ও অবিচ্ছেদ্য সম্পর্কের প্রতি ইঙ্গিত করেছেন। কেননা লজ্জাশীলতাই মানুষকে আল্লাহর নাফরমানি, পাপাচার ও অন্যান্য অন্যায় আচরণ থেকে বিরত রেখে মুমিন থাকতে সাহায্য করে। একমাত্র নির্লজ্জ মানুষের পক্ষেই সম্ভব আল্লাহ তায়ালার অসংখ্য নিয়ামতের মধ্যে থেকেও তাঁর অবাধ্য হওয়া। এজন্য লজ্জাশীলতাই ইমান। সুতরাং বলা যায় যে, তাওহিদে বিশ্বাস, খিদমাতে খালক ও হাক্কুল ইবাদ আদায় এবং লজ্জাশীলতা বা শালীনতাবোধের মাধ্যমে ব্যক্তি প্রকৃত ও যথার্থ মুমিনে পরিণত হতে পারে।"
        }
      ]
    },
    {
      "number": "4",
      "uddipok": "",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "'নিফাক' শব্দের অর্থ কপটতা, ধোঁকাবাজি।"
        },
        {
          "label": "খ",
          "question": "",
          "explanation": "কারো নিকট কোনো কিছু আমানতস্বরূপ রাখলে তা ভঙ্গ বা আত্মসাৎ করলে আমানতের খিয়ানত হয়। রাসুল (স) মুনাফিকের তিনটি আলামতের মধ্যে আমানতের খিয়ানতকে উল্লেখ করেছেন। যেমন তিনি খিয়ানত সম্পর্কে বলেছেন- 'যখন তার নিকট কিছু গচ্ছিত রাখা হয়, তখন সে খিয়ানত তথা আত্মসাৎ করে' (মুসলিম)।"
        },
        {
          "label": "গ",
          "question": "",
          "explanation": "মিথ্যার মাধ্যমে সকল অপরাধের সূচনা হয় বলে মিথ্যাকে সকল অপরাধের জননী বলা হয়। মিথ্যা হলো প্রতারণা ও অন্যায় কাজের মূল ভিত্তি। একজন ব্যক্তি যখন মিথ্যা বলা শুরু করে, তখন ধীরে ধীরে তা তার স্বভাবে পরিণত হয়ে যায়। মিথ্যার আশ্রয়ে সে বিভিন্ন পাপ ও অন্যায় কাজে লিপ্ত হয়, যা সমাজ ও ব্যক্তিজীবনে বিপর্যয় সৃষ্টি করে। মিথ্যাবাদী ব্যক্তি সহজেই প্রতারণা, চুরি, অন্যায়, জালিয়াতি, মিথ্যা সাক্ষ্য ইত্যাদিতে জড়িয়ে পড়ে, যা ব্যক্তিকে অবিশ্বাসী করে তোলে। যে ব্যক্তি মিথ্যা বলা অভ্যাসে পরিণত করে, সে আল্লাহর কাছে চরম মিথ্যাবাদী হিসেবে লিপিবদ্ধ হয় এবং তার শেষ পরিণতি হলো জাহান্নাম। এ বিষয়ে রাসুল (স) বলেন, 'তোমাদের কর্তব্য হচ্ছে মিথ্যা পরিহার করা। কেননা, নিশ্চয়ই মিথ্যা পরিচালিত করে পাপের পথে, আর পাপ পরিচালিত করে দোজখের পথে। আর ব্যক্তি যখন মিথ্যা বলতে থাকে তখন মিথ্যা বলা তার অভ্যাসে পরিণত হয়। এমনকি আল্লাহর কাছে তার নাম চরম মিথ্যাবাদী হিসেবে লিপিবদ্ধ হয় (বুখারি ও মুসলিম)।' মিথ্যা বলা মানুষকে নৈতিকভাবে দুর্বল করে তোলে এবং পাপাচারের পথে পরিচালিত করে। ব্যক্তি যখন মিথ্যা বলায় অভ্যস্ত হয়ে যায়, তখন সে অনায়াসে প্রতারণা, ধোঁকাবাজি, চুরি, জালিয়াতিসহ বিভিন্ন অন্যায় কাজে লিপ্ত হয়ে পরে। মিথ্যা সত্যকে আড়াল করে, ন্যায়বিচার ব্যাহত করে এবং সমাজে বিশৃঙ্খলা সৃষ্টি করে। এজন্য মিথ্যাকে সকল অপরাধের মূল বা জাননী বলে অভিহিত করা হয়।"
        },
        {
          "label": "ঘ",
          "question": "",
          "explanation": "হাদিসের আলোকে '?' চিহ্নিত স্থানের ব্যক্তিরা হলো মুনাফিক। মুনাফিকরা কপটতাপূর্ণ দ্বিমুখী চরিত্রের অধিকারী। যারা অন্তরে কুফরি লালন করে এবং মুখে ইমানের দাবি করে তারা মুনাফিক। মুনাফিকদের কথা ও কাজে মিল থাকে না। তারা মুখে এক রকম বললেও কাজে ঠিক তার বিপরীতটা করে। যা উদ্দীপকে দেওয়া হাদিসে বর্ণিত বিশেষ এক শ্রেণির মানুষের চারিত্রিক বৈশিষ্ট্যের অনুরূপ। উদ্দীপকে '?' চিহ্ন দ্বারা নির্দেশিত সম্প্রদায়ের বৈশিষ্ট্য প্রদানে উল্লেখ করা হয়েছে, 'তারা মিথ্যা কথা বলে, আমানতের খিয়ানত করে, ওয়াদা ভঙ্গ করে ও বিতর্কে অশ্লীল শব্দ ব্যবহার করে।' এখানে '?' চিহ্ন দ্বারা নির্দেশিত সম্প্রদায় হলো মুনাফিক। কেননা মুনাফিকরা কপটতাপূর্ণ দ্বিমুখী চরিত্রের অধিকারী। মুমিনদের সাথে মিশে তারা ইমানের দাবি করে। অথচ নির্জনে অন্তরঙ্গ বন্ধুদের সাথে মিলিত হয়ে মুমিনদেরকে নিয়ে ঠাট্টা-বিদ্রূপ করে। মিথ্যা, প্রতারণা, ধোঁকাবাজি তাদের চরিত্রের প্রধান বৈশিষ্ট্য। এ বিষয়ে রাসুল (স) বলেন, মুনাফিকের চিহ্ন বা আলামত তিনটি। যথা- ১. মিথ্যাকথা বলা, ২. আমানতের খিয়ানত করা এবং ৩. ওয়াদা ভঙ্গ করা (বুখারি ও মুসলিম)। এছাড়াও মুনাফিকদের অন্তরচক্ষু থাকে অন্ধ। তাই তারা সঠিক পথের সন্ধান পেয়েও তা থেকে মুখ ফিরিয়ে রাখে। তাই পরকালে মুনাফিকদের অবস্থান হবে জাহান্নামের সর্বনিম্ন স্তরে। আলোচনা শেষে বলা যায়, আমাদের প্রত্যেককেই মুনাফিকি আচরণ পরিহার করে একজন প্রকৃত মুমিন হিসেবে নিজেকে গড়ে তুলতে হবে ।"
        }
      ]
    },
    {
      "number": "5",
      "uddipok": "রাসুল (স) ছিলেন অবিসংবাদিত নেতা। মানুষের কোনো সমস্যা হলে তিনি কুরআন ও হাদিসের আলোকে সমাধান দিতেন। তার ইন্তেকালের পর সাহাবিদের সামনে এমন সব সমস্যার উদ্ভব হতো যার সহায়ক বিধান থাকলেও সরাসরি সমাধান পূর্বে দেওয়া হয়নি। সাহাবিরা কুরআন ও হাদিস অনুসরণ করে সম্মিলিত মতামতের মাধ্যমে এ ধরনের সমস্যার সমাধান দিতেন। ইজমা মুসলিম উম্মাহর জন্য আল্লাহর একটি বিশেষ অনুগ্রহ।",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "যারা ইজতিহাদ তথা গভীর গবেষণা ও বিশ্লেষণ করে ইসলামি শরিয়তের আইনগত সিদ্ধান্ত গ্রহণে সক্ষম তাদের মুজতাহিদ বলা হয়।"
        },
        {
          "label": "খ",
          "question": ". لا تجتمع أمتي على الضلاله (লা তাজ তামিউ উম্মাতি আলাদ্দালালাহ ) হাদিসটির অর্থ বুঝিয়ে লিখো।",
          "explanation": ". لا تجتمع أمتي على الضلاله (লা তাজ তামিউ উম্মাতি আলাদ্দালালাহ ) হাদিসটির অর্থ 'আমার উম্মত বিভ্রান্তির উপর একমত হবে না'। উল্লেখিত হাদিসটিতে ইজমার গুরুত্ব ফুটে উঠেছে। ইজমা মুমিন জনতাকে বিভ্রান্তি থেকে রক্ষা করে। সাধারণ মুমিনদের অধিকাংশের জন্য নিজেদের মতানুসারে চলা প্রায়শ সম্ভব হয়ে ওঠে না। জ্ঞানগত সীমাবদ্ধতার জন্য এ কাজ তাদের ভেতর বিভ্রান্তি ও ভ্রষ্টতায় নিপতিত হওয়ার আশঙ্কা জাগিয়ে তোলে। ইজমা তাদেরকে এক্ষেত্রে পুরোপুরি সুরক্ষা দান করে। কেননা এতে যোগ্যতম সব মুজতাহিদদের সম্মিলিত সিদ্ধান্ত প্রতিফলিত হয়। এজন্য রাসুল (স) বলেছেন, 'আমার উম্মত বিভ্রান্তির ওপর একমত হবে না।'"
        },
        {
          "label": "গ",
          "question": "",
          "explanation": "ইজমা যুগের পরিবর্তনে সৃষ্ট নতুন নতুন সমস্যার সমাধান দিয়ে ইসলামের প্রগতিশীলতার প্রমাণ বহন করে। ইজমা অর্থ সম্মিলিত মতামত। যখন কোনো সমস্যার সরাসরি সমাধান। কুরআন ও হাদিসে পাওয়া যায় না, তখন মুজতাহিদগণ শরিয়তের আলোকে যে সর্বসম্মত সিদ্ধান্ত গ্রহণ করেন তাকে ইজমা বলে। ইসলামের বিধান চূড়ান্ত, তবে যুগের পরিবর্তনে নতুন নতুন সমস্যা সৃষ্টি হয়। ইজমার মাধ্যমে এগুলোর সমাধান করা হয়। সময়ের সাথে সাথে মুসলিম সমাজের জীবনধারা পরিবর্তিত হয়। ইজমার মাধ্যমে নতুন পরিস্থিতির জন্য ইসলামি আইনের প্রয়োগ নিশ্চিত হয়। ইজমার কারণে উম্মাহ ঐক্যবদ্ধ থাকে এবং দ্বীনের বিষয়ে বিভ্রান্তি দূর হয়। নতুন বৈজ্ঞানিক ও প্রযুক্তিগত বিষয়গুলো নিয়ে ইসলামি আইনবিদরা ইজমার মাধ্যমে শরিয়তের দৃষ্টিকোণ থেকে সমাধান প্রদান করেন। যেমন: সাহাবিদের যুগে কুরআন সংকলন করা হয়েছিল ইজমার ভিত্তিতে। বর্তমান যুগে অঙ্গ প্রতিস্থাপন, ব্লাড ব্যাংক, ডিজিটাল ব্যাংকিং, চাঁদ দেখা নিয়ে গবেষণা ইত্যাদি বিষয়ে ইজমার ভিত্তিতে শরিয়তসম্মত সমাধান দেওয়া হয়। তাই বলা যায়, ইসলাম একটি স্থবির ধর্ম নয়, বরং ইজমার মাধ্যমে যুগের চাহিদার সাথে তাল মিলিয়ে চলতে সক্ষম।"
        },
        {
          "label": "ঘ",
          "question": "",
          "explanation": "ইজমা শুধু সাহাবিদের যুগের মধ্যে সীমাবদ্ধ নয়, বরং বর্তমান যুগেও তা সমানভাবে কার্যকর। সাহাবিদের যুগের ইজমা সর্বাধিক গ্রহণযোগ্যতা পেলেও বর্তমান যুগেও এর প্রাসঙ্গিকতা রয়েছে। তবে এর প্রয়োগ পদ্ধতি ও পরিধি নিয়ে বিতর্ক আছে। সাহাবায়ে কেরামের ইজমাকে চূড়ান্ত ও অলঙ্ঘনীয় মনে করা হয়, কারণ তারা সরাসরি রাসুল (স)-এর শিক্ষা লাভ করেছিলেন। বর্তমানে মুজতাহিদদের অভাব এবং মতপার্থক্যের প্রসারের কারণে পূর্ণাঙ্গ ইজমা অর্জন কঠিন'। তবে বিশেষজ্ঞ আলেমদের পরিষদ আংশিক ইজমা গঠনের চেষ্টা করেন। উদাহরণস্বরূপ- চিকিৎসা নীতিমালা বা অর্থনৈতিক ব্যাংকিংয়ে ফতোয়া জারি। ইজমার মূলনীতি চিরন্তন। বর্তমান জটিল সমাজে এর প্রয়োগও বিস্তৃত হয়েছে। ইসলামের মৌলিক নীতির সাথে সামঞ্জস্য রেখে ইজমার আধুনিকীকরণ জরুরি, যাতে উম্মাহ সমকালীন চ্যালেঞ্জ মোকাবিলা করতে পারে। ইজমা কেবল সাহাবিদের যুগেই নয়, বরং যেকোনো যুগে মুসলিম পন্ডিতদের ঐক্যবদ্ধ সিদ্ধান্তের মাধ্যমেই কার্যকর হতে পারে, যদি তা কুরআন-সুন্নাহভিত্তিক হয়। আলোচনা শেষে বলা যায়, ইজমা শুধু সাহাবিদের যুগের মধ্যে সীমাবদ্ধ নয়; বরং এটি কিয়ামত পর্যন্ত উম্মাহর জন্য প্রয়োজনীয় এবং কার্যকর থাকবে। নতুন নতুন সামাজিক, অর্থনৈতিক ও প্রযুক্তিগত সমস্যার সমাধান দিতে ইজমা গুরুত্বপূর্ণ ভূমিকা রাখছে এবং ভবিষ্যতেও রাখবে।"
        }
      ]
    },
    {
      "number": "6",
      "uddipok": "রাসুল (স) ইন্তেকালের পরে আবু বকর (রা) এর খলিফা নির্বাচন নিয়ে জটিলতা সৃষ্টি হলে সবাই মিলে সমাধান করেন। এরপর থেকে মুসলিমদের মধ্যে নতুন কোনো সমস্যা হলে এর সমাধান এভাবেই নিয়ে থাকেন। আর পরিভাষায় একে ইজমা নামে আখ্যায়িত করা হয়। তবে ইজমা যে কেউ করতে পারে না। ইসলাম একটা প্রগতিশীল ধর্ম। এতে রয়েছে উদ্ভূত সকল সমস্যা সমাধান কারার প্রয়োজনীয় উপাদান। এটি ইসলামের একটি অন্যতম সৌন্দর্য।",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "শরিয়তের কোনো বিধানের ব্যাপারে একই যুগের উম্মতে মুহাম্মদির মুজতাহিদদের একমত হওয়াকে ইজমা বলে।"
        },
        {
          "label": "খ",
          "question": "",
          "explanation": "বুখসাত বলতে বোঝায় ইজমায়ে সুকুতি বা মৌনতামূলক ইজমাকে। রুখসাত-এর আভিধানিক অর্থ অবকাশ, ঐচ্ছিক বা হালকা। এটি ইজমার একটি রুকন। এর মাধ্যমে কোনো বিষয়ে মুজতাহিদদের একটি অংশ একমত হন এবং বাকিরা সে বিষয়ে মৌনতা অবলম্বন করেন। এমনকি এ বিষয়ে মতামত প্রকাশের নির্ধারিত মেয়াদ পর্যন্ত তারা কোনো আপত্তি উত্থাপন করেন না। বরং বিষয়টি জানার পর নেতিবাচক বক্তব্য না দিয়ে চুপ থাকেন। তাই রুখসত বলতে বোঝায় ইজমায়ে সুকুতি বা মৌনতামূলক ইজমাকে বুঝায়।"
        },
        {
          "label": "গ",
          "question": "",
          "explanation": "উদ্দীপকে আলোচিত বিষয়ে আমি ইজমার নীতি অবলম্বন করবো। ইজমা অর্থ ঐকমত্য পোষণ করা 'বা' একমত হওয়া। শরিয়তের কোনো হুকুম বা বিধানের ব্যাপারে একই যুগের উম্মতে মুহাম্মদির মুজতাহিদগণের একমত হওয়াকে ইজমা বলে। ইসলামি শরিয়তের মূল উৎসসমূহের মধ্যে ইজমাকে তৃতীয় উৎস হিসেবে গণ্য করা হয়। কুরআন-হাদিস দ্বারা কোনো সমস্যার সরাসরি সমাধান পাওয়া না গেলে ইজমার সাহায্য নিতে হয়। উদ্দীপকের আলোচনায়ও এ বিষয়টি ফুটে উঠেছে। উদ্দীপকে বলা হয়েছে, 'রাসুল (স) ইন্তেকালের পরে আবু বকর (রা) এর খলিফা নির্বাচন নিয়ে জটিলতা সৃষ্টি হলে সবাই মিলে সমাধান করেন।' উদ্দীপকের এ বক্তব্যে ইজমার বহিঃপ্রকাশ ঘটেছে। কেননা মুসলিমদের মধ্যে নতুন কোনো সমস্যার উদ্ভব হলে এর সমাধান মুজতাহিদদের ঐকমত্যের ভিত্তিতে করা হয়। শরিয়তের পরিভাষায় একে ইজমা বলা হয়। আর তাই উদ্দীপকে আলোচিত বিষয়ে আমি ইজমার নীতি অবলম্বন করবো।"
        },
        {
          "label": "ঘ",
          "question": "",
          "explanation": "'উদ্ভুত সকল সমস্যা সমাধান যে কেউ করতে পারে না'- উক্তিটি যথার্থ। নিচে এ উক্তিটির আলোকে ইজমাকারীর যোগ্যতা কী হতে পারে তা আলোচনা করা হলো- ইজমা করার যোগ্যতাসম্পন্ন লোকদের আহলে ইজমা বলা হয়। ইজমা করার জন্য দুই ধরনের যোগ্যতা বা গুণাবলি থাকতে হবে। যথা- জ্ঞানগত যোগ্যতা ও চারিত্রিক যোগ্যতা। জ্ঞানের দিক থেকে ইজমাকারীকে কুরআন মাজিদের গভীর জ্ঞানের অধিকারী হতে হবে, শুধু অনুবাদ ও ব্যাখ্যার যোগ্যতা হলেই হবে না। সুন্নতের প্রায়োগিক জ্ঞান অর্জন করে কাজে পরিণত করার যোগ্যতা প্রয়োজন। এছাড়া রাসুল (স) ও সাহাবাদের জীবন-চরিত, তাদের ইজমা ও কিয়াসের জ্ঞান অর্জন করা ইজমাকারীর জন্য আবশ্যক। সংশ্লিষ্ট শাখার জ্ঞানহীন ব্যাক্তিবর্গের জন্য ইজমা জায়েজ নয়। আবার, চারিত্রিক দিক থেকে ইজমাকারীকে উন্নত চরিত্রের পরিচায়ক, শরিয়তের সব নির্দেশ পালন 'ও নিষেধ থেকে বিরত থাকতে হবে। শরিয়ত বিরোধী বিভিন্ন কর্মকান্ড, অশ্লীলতা, বিদআত থেকে সম্পূর্ণ মুক্ত থাকতে হবে। কেউ যদি ফাসেকিতে লিপ্ত হয় তাহলে তার ইজমা গ্রহণযোগ্য হবে না। এছাড়াও ইজমা করার যোগ্যতা নিয়ে ইমামদের মধ্যে বিভিন্ন অভিমত রয়েছে। যেমন- হাম্বলি মাযহাবের প্রতিষ্ঠাতা ইমাম আহমদ ও শায়খ মুহীউদ্দীন আরাবি বলেন, ইজমার আহল হলেন সাহাবিগণ। মালেকি মাযহাব প্রণেতা ইমাম মালিক (র) বলেন, ইজমার আহল হলেন মদিনাবাসীগণ। আর শিয়া সম্প্রদায়ের মতে, ইজমার আহল হলেন শুধু রাসুলুল্লাহ (স)-এর পরিবারের সদস্যরা। আলোচনা শেষে বলা যায়, উদ্দীপকে উল্লিখিত 'যে কেউ ইজমা করতে পারে না' উক্তিটি সম্পূর্ণ যুক্তিযুক্ত। কেননা কেবল সৎকর্মপরায়ণ পুণ্যবান মুজতাবিদগণই ইজমার আহল।"
        }
      ]
    },
    {
      "number": "7",
      "uddipok": "",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "ইজতিহাদ অর্থ গবেষণা করা।"
        },
        {
          "label": "খ",
          "question": "",
          "explanation": "মুজতাহিদের ৩টি গুণ হলো ১. কুরআনের গভীর জ্ঞান: মুজতাহিদকে কুরআনের ব্যাপক জ্ঞান অর্জন করতে হয়। বিশেষত এর আইনগত আয়াত (আহকাম), নাসেখ-মানসুখ (রহিতকরণের নীতিমালা) এবং তাফসীর (ব্যাখ্যা) সম্পর্কে সুস্পষ্ট ধারণা রাখতে হয়। ২. সুন্নাহ ও হাদিসে দক্ষতা: মুজতাহিদ অবশ্যই হাদিসের বিশুদ্ধতা, সনদ পরম্পরা (ইসনাদ), এবং রাবিদের নির্ভরযোগ্যতা যাচাই করতে সক্ষম হবেন। এবং ৩. আরবি ভাষায় পাণ্ডিত্য: কুরআন ও সুন্নাহর মূল উৎস সঠিকভাবে বুঝতে আরবি ভাষার ব্যাকরণ, শব্দার্থবিদ্যা, অলংকারশাস্ত্র (বালাগাত) এবং ঐতিহাসিক প্রেক্ষাপটে দক্ষতা অর্জন করা আবশ্যক।"
        },
        {
          "label": "গ",
          "question": "",
          "explanation": "ইসলামি আইনের দ্বিতীয় উৎস তথা আল-হাদিস কুরআনের ব্যাখ্যাস্বরূপ। কুরআনের সব বিষয়ের নির্ভরযোগ্য ব্যাখ্যা হাদিসের মধ্যে বিদ্যমান থাকায় হাদিসকে কুরআনের ব্যাখ্যাগ্রন্থ বলা হয়। কুরআনে আল্লাহ যে জীবনবিধান ও আদর্শ উপস্থাপন করেছেন, সাধারণ মানুষের পক্ষে সবসময় তা সহজবোধ্য নয়। তাই এ থেকে উপকৃত হওয়া তাদের জন্য কষ্টকর। হাদিসে কুরআনের বক্তব্যসমূহ সর্বসাধারণের উপযোগী করে পরিবেশন করা হয়েছে। তাই হাদিসকে কুরআনের ব্যাখ্যাগ্রন্থ বলা হয়। উদ্দীপকে দেখা যায়, ইসলামি আইনের উৎসগুলো তথা ১. আল-কুরআন, ২. আল-হাদিস, ৩. ইজম। ও ৪. কিয়াসের উল্লেখ করা হয়েছে। এখানে শরিয়তের প্রধান উৎস আল-কুরআনের ব্যাখ্যা হলো দ্বিতীয় উৎস আল-হাদিস। কেননা, হাদিস আল-কুরআনের ব্যাখ্যাস্বরূপ। পবিত্র কুরআনের বিধানাবলির সুষ্পষ্ট ব্যাখ্যা রয়েছে হাদিস গ্রন্থে। তাই কেউ যদি নিজেকে গোমরাহির পথ থেকে ফিরিয়ে এনে সঠিক পথে পরিচালনা করতে চায় তাহলে তাকে কুরআনের নির্দেশনা জানা ও মানার পাশাপাশি হাদিসের মাধ্যমে এসব নির্দেশনার সঠিক বাস্তবায়নের নিয়ম শিখতে হবে। আল-কুরআনে ইসলামের বিধানের মূলনীতিগুলো থাকলেও এর সুস্পষ্ট ব্যাখ্যা দেওয়া নেই। তাই বলা যায়, ইসলামি আইনের দ্বিতীয় উৎস আল-হাদিস হলো আল-কুরআনের ব্যাখ্যাস্বরূপ।"
        },
        {
          "label": "ঘ",
          "question": "",
          "explanation": "কুরআন ও হাদিসের পরিপন্থি ইজমা গ্রহণযোগ্য নয়- উক্তিটি যথার্থ ও যুক্তিযুক্ত। শরিয়তের কোনো বিষয়ে একই যুগের মুজতাহিদদের একমত হওয়াকে ইজমা বলা হয়। ইজমা সংঘটিত হওয়ার অন্যতম শর্ত হলো কুরআন ও সুন্নাহসম্মত হওয়া। অর্থাৎ কুরআন মাজিদ ও হাদিসের মূলনীতির বিরুদ্ধে যায় এমন কোনো বিষয়ে ইজমা সংঘটিত হবে না। ইসলামি শরিয়তের দুটি প্রধান উৎস হলো কুরআন ও সুন্নাহ। ইসলামি আইনের উৎস হিসেবে ইজমা শরিয়তে তৃতীয় পর্যায়ের দলিল। প্রকৃতপক্ষে মানবজীবন গতিশীল। সেজন্য প্রতিনিয়ত নতুন নতুন সমস্যার উদ্ভব হয়। কুরআন ও হাদিসে নবোদ্ভাবিত এসব সমস্যার সরাসরি সমাধান পাওয়া যায় না এবং কুরআন-হাদিসে রয়েছে মূলনীতি। এখানে যে পরিমাণ সমস্যার সমাধান পেশ করা হয়েছে তার সাথে সামঞ্জস্যপূর্ণ অনেকগুণ বেশি সমস্যার কোনো সরাসরি সমাধান দেওয়া হয়নি। এসব নতুন নতুন সামঞ্জস্যপূর্ণ সমস্যা সমাধান করার ক্ষেত্রে মুমিনদের ইজমা বিশেষ গুরুত্বপূর্ণ। কেননা কুরআন ও হাদিসের যথাযথ বাস্তবায়ন ইজমার ওপরই বহুলাংশে নির্ভর করে। তবে ইজমার ক্ষেত্রে যদি কুরআন ও হাদিসের অনুসরণ না করা হয় এবং ইজমার কোনো দলিল যদি কুরআন হাদিসের পরিপন্থি হয় তাহলে সে ইজমা গ্রহণযোগ্য হবে না। কাজেই উপরোক্ত আলোচনার পরিপ্রেক্ষিতে বলা যায়, কুরআন ও হাদিসের পরিপন্থি ইজমা গ্রহণযোগ্য নয়।"
        }
      ]
    },
    {
      "number": "8",
      "uddipok": "প্রফেসর ড. এয়াকুব আলী শিক্ষার্থীদের উদ্দেশ্যে বলেন, ইসলামের অনুসারীদের সংখ্যা বৃদ্ধি পেলে মানুষের মাঝে নানান সমস্যার উদ্ভাবন হতে থাকে। আর এ সমস্যা সমাধানের লক্ষ্যে ইসলামি গবেষকগণ ইজতেহাদ করে বিভিন্ন মাসয়ালা উদ্ভাবন করেন। কিছু শাখা মাসয়ালার ক্ষেত্রে তারা একমত পোষণ না করতে পারায় তৈরি হয় ইখতিলাফ। আর এই ইখতিলাফ উম্মাহর জন্য কল্যাণকর। কেননা এর মাধ্যমে ইসলামের সহনশীলতার দিকটি গুরুত্ব পায়। কেনান রাসুল (স) বলেছেন, মুজতাহিদ গবেষণা করে সফল হলে দ্বিগুণ সাওয়াব আর সফল না হলে একগুণ সাওয়াব। আর এই শাখা মাসয়ালার জায়গা থেকেই বর্তমান দুনিয়ায় চারটি মাযহাব প্রসিদ্ধি লাভ করছে। এর মধ্যে একটি শ্রেণি কুরআন ও হাদিসের সাথে মদিনার সাহাবিদের আমলকেও বেশ গুরুত্ব দেন।",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "কিতাবুল উম্ম গ্রন্থের লেখক হলেন ইমাম শাফেয়ি (র)।"
        },
        {
          "label": "খ",
          "question": "",
          "explanation": "ইজতিহাদ (لاجتهاد) আরবি শব্দ। এর অর্থ হলো 'গবেষণা করা'। ইসলামি পরিভাষায়, ইজতিহাদ হলো কুরআন ও হাদিসের আলোকে নতুন উদ্ভূত সমস্যার সমাধান বের করার চেষ্টা করা। এটি সাধারণত ইসলামি আইনজ্ঞ বা মুজতাহিদদের কাজ, যারা গভীর জ্ঞান ও প্রজ্ঞার ভিত্তিতে সিদ্ধান্ত গ্রহণ করেন।"
        },
        {
          "label": "গ",
          "question": "",
          "explanation": "উদ্দীপকে মালিকি মাযহাবের কথা বলা হয়েছে। নিচে মালিকি মাযহাবের বৈশিষ্ট্যসমূহ আমার পাঠ্যবইয়ের আলোকে মূল্যায়ন করা হলো- ইমাম মালিক বিন আনাস (র) যে মাযহাব প্রতিষ্ঠা করেন তাকে মালিকি মাযহাব বলে। এ মাযহাবে হাদিস বিচারে যুক্তিগ্রাহ্যতার দিকটিকে লক্ষ রাখলেও কদাচিৎ কিয়াসের অনুসন্ধান করা হয়েছে। এ কারণে এ মাযহাবকে অধিকতর রক্ষণশীল বলে মনে করা হয়। ইমাম মালিক এবং তার শিষ্যবৃন্দ মদিনাকে কেন্দ্র করে ইসলামি আইন অনুশীলন, প্রশিক্ষণ ও গবেষণা কাজে লিপ্ত ছিলেন বলে তাদের প্রতিষ্ঠিত ও পরিচালিত মাযহাবকে হিজাবি মত বলা হয়। মালিকি মাযহাবের মূলভিত্তি হলো মদিনাবাসীর আমল। কেননা মদিনা হচ্ছে ইসলামের লালনক্ষেত্র। প্রফেসর ড. এয়াকুব আলীর বক্তব্যে যার ইঙ্গিত পাওয়া যায়। উদ্দীপকের প্রফেসর ড. এয়াকুব আলী বলেন- ইসলামের বিস্তৃতিতে নতুন নতুন সমস্যার উদ্ভব হয়। ইসলামের গবেষক তথা ফকিহগণ কঠোর সাধনা করে এসব সমস্যার সমাধান দেন। কিন্তু নানা বিষয়ে একমত হতে না পারায় কয়েকটি পথ সৃষ্টি হয়। এদেরকে মাযহাব বলে। এদের মধ্যে একটি মাযহাবে মদিনাবাসীদের মতামতকে বেশি গুরুত্ব দেওয়া হয়। যা পাঠ্যবইয়ে উল্লিখিত মালিকি মাযহাবের বৈশিষ্ট্যের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "ইখতিলাফের মাধ্যমে মতের বৈচিত্র্য থাকা সত্ত্বেও উম্মাহ ঐক্যবন্ধ থাকে এবং পারস্পরিক শ্রদ্ধাবোধ সৃষ্টি হয়। তাই ইখতিলাফ উম্মাহর জন্য রহমতস্বরূপ। ইখতিলাফ অর্থ মতপার্থক্য। ইসলামি শরিয়তে, বিশেষ করে ফিকহ বা ইসলামি আইনের ক্ষেত্রে, ইখতিলাফের মাধ্যমে বিভিন্ন দৃষ্টিভঙ্গি প্রকাশিত হয় যা উম্মাহর জন্য কল্যাণকর ও রহমতস্বরূপ। বিভিন্ন মাযহাব ও ইজতিহাদের ফলে মানুষ তাদের পরিস্থিতি অনুযায়ী সহজতর সমাধান পেতে পারে। মতপার্থক্যের কারণে ইসলামি গবেষণা ও চিন্তাধারা সমৃদ্ধ হয়েছে, যার ফলে শরিয়তের গভীরতা বৃদ্ধি পেয়েছে। ইখতিলাফের মাধ্যমে মতের বৈচিত্র্য থাকা সত্ত্বেও উম্মাহ ঐক্যবদ্ধ থাকে এবং পারস্পরিক শ্রদ্ধাবোধ সৃষ্টি হয়। রাসুল (স) বলেছেন, \"আমার উম্মতের মধ্যে ইখতিলাফ (মতপার্থক্য) রহমতস্বরূপ\" (আল-বায়হাকি)। আমি মনে করি, ইখতিলাফ যদি কুরআন ও হাদিসের আলোকে হয় এবং পারস্পরিক শ্রদ্ধাবোধ বজায় থাকে, তাহলে তা উম্মাহর জন্য কল্যাণকর। তবে যদি ইখতিলাফ দলাদলি ও বিভাজনের কারণ হয়, তাহলে তা ক্ষতিকর হতে পারে। ইসলামের মূল শিক্ষার প্রতি অটল থেকে বিভিন্ন মতের প্রতি সহনশীল হওয়াই সর্বোত্তম নীতি। আলোচনা শেষে বলা যায়, ইখতিলাফের মাধ্যমে ইসলামি আইনের। বিভিন্ন দৃষ্টিভঙ্গি প্রকাশিত হয় যা উম্মাহর জন্য কল্যাণকর ও রহমতস্বরূপ ।"
        }
      ]
    },
    {
      "number": "9",
      "uddipok": "ড. আশ্রাফি স্যার শিক্ষার্থীদের প্রখ্যাত একজন ফিকাহবিদের জীবনদর্শন আলোচনা করলেন। উক্ত ফিকাহবিদ ছিলেন একজন তাবিয়ি, রাসুল (স) এর বেশ কিছু সাহাবি থেকে জ্ঞান অর্জন করেছেন। তার জন্ম ইরাকের কুফায় হওয়ায় কুফায় কাজি রইসুল ফুকাহা সাহাবি আব্দুল্লাহ ইবনে মাসউদ (রা) দ্বারা বেশি প্রভাবিত হয়েছেন। তিনি ও তার ৪০ জন সহচর মিলে কুরআন ও হাদিস গবেষণা করে তিরাশি হাজার মাসয়ালা উদ্ভাবন করেছেন। মাসয়ালাগুলো সহজ ও যৌক্তিক হওয়ায় বিশ্বের প্রায় ৭৫ % মুসলিম এ মাযহাব অনুসরণ করে থাকেন। সর্বশেষে ড. আশ্রাফি বললেন, সাধারণ মানুষের উচিত একজন ইমামকে অনুসরণ করা।",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "ইমাম আবু হানিফা (র)-কে ফিকহের জনক বলা হয়।"
        },
        {
          "label": "খ",
          "question": "",
          "explanation": "মাযহাব বলতে বোঝায় চলার পথ, ধর্মমত বা বিশ্বাস। ইসলামি আইনকানুন, আমল, মুয়ামালাত ও ইবাদত সম্পর্কিত মৌলিক বিষয়সমূহ ব্যতীত সেগুলোর শাখা-প্রশাখাতে মুসলিম পণ্ডিতদের বিভিন্ন চিন্তাশীল ও দার্শনিক মতবাদই হলো মাযহাব। ইসলামের উদার গবেষণানীতিতে মুসলিম মনীষীগণ গবেষণায় নিয়োজিত হন। এর ফলে যেসব মতবাদ গড়ে ওঠে তাকেই মাযহাব বলা হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত ফিকাহবিদ বলতে ইমাম আবু হানিফা (র)-কে ইঙ্গিত করা হয়েছে। নিচে তার ফিকহের বৈশিষ্ট্যগুলো বর্ণনা করা হলো-ইমাম আবু হানিফা (র) হানাফি মাযহাবের প্রচলন করেন। কিছু অনন্য বৈশিষ্ট্যের অধিকারী হওয়ার কারণে এই মাযহাবটি মুসলিম বিশ্বে সর্বাধিক প্রসিদ্ধি ও প্রসার লাভ করেছে। বর্তমানে বিশ্বের তিন-চতুর্থাংশ মুসলিম-হানাফি মাযহাবের অনুসারী। উদ্দীপকেও হানাফি মাযহাবের এই জনপ্রিয়তার চিত্র অঙ্কিত হয়েছে। হানাফি ফিকহের মাসয়ালাসমূহ তত্ত্ব, তথ্য, হিকমত ও কল্যাণকামিতার ওপর প্রতিষ্ঠিত। অন্য মাযহাবে এ ধারণা পোষণ করা হয় যে, ইসলামি শরিয়তের বিভিন্ন হুকুম-আহকাম কোনো কল্যাণকামিতা বিবেচনায় প্রবর্তিত হয়নি। এর বিধানগুলো আল্লাহ ঘোষণা করেছেন বলেই মানতে হবে। অন্যদিকে, হানাফি মাযহাবে ইসলামের প্রতিটি বিধানের পেছনেই কল্যাণচিন্তা রয়েছে বলে বিশ্বাস করা হয়। আবার অন্যান্য মাযহাবের তুলনায় হানাফি মাযহাব একান্তই সংএ ও অনায়াসসাধ্য। পাশাপাশি এই মাযহাবে কুরআন-হাদিসের বিধানসমূহকে অত্যন্ত দৃঢ় ও যুক্তিগ্রাহ্য দৃষ্টিকোণ থেকে গ্রহণ করা হয়েছে। তাছাড়া হানাফি ফিকহে ইমাম আবু হানিফা (র) মানুষের পার্থিব প্রয়োজনাদি তথা লেনদেন ও আচরণের ক্ষেত্রে গভীর অন্তর্দৃষ্টি ও তত্ত্ব উপলব্ধির সাথে কাজ করেছেন। যেমন- এ মাযহাবে বিয়ের ক্ষেত্রে প্রাপ্তবয়স্ক কন্যাকে মত প্রকাশের পূর্ণ অধিকার দেওয়া হয়েছে, যা অন্য মাযহাবে নেই। আর এসব কারণেই হানাফি মাযহাব এত জনপ্রিয়। আলোচ্য উদ্দীপকেও হানাফি মাযহাবের এ গ্রহণযোগ্যতা বৈশিষ্ট্যের কথা উল্লেখ করা হয়েছে"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত ড. আশ্রাফি স্যারের মতের সাথে আমি সহমত পোষণ করি যে একজন সাধারণ মানুষের উচিত কেবলমাত্র একজন ইমাম বা মাযহাবের অনুসরণ করা। কেননা বিভিন্ন মাযহাবের মাসয়ালা পরস্পরবিরোধী হতে পারে। সাধারণ মানুষের জন্য কুরআন-হাদিসের গভীর জ্ঞান ও ফিকহের জটিল নীতিমালা (উসূলে ফিকহ) বোঝা সম্ভব নয়। ইমামগণ যুগশ্রেষ্ঠ মুজতাহিদ ছিলেন; তারা কুরআন-সুন্নাহের ভিত্তিতে সুসংহত মাসয়ালা প্রণয়ন করেছেন। তাদের অনুসরণের মাধ্যমে সাধারণ মানুষ নির্ভরযোগ্যভাবে শরিয়তের বিধান মানতে পারে। কিন্তু সাধারণ মানুষ যদি মনগড়াভাবে মাসয়ালা বাছাই করে, তাহলে শরিয়তের ঐক্য নষ্ট হয় এবং আমলে ভুলের সম্ভাবনা বাড়ে। তাই একই মাযহাবের অনুসরণে এই ঝুঁকি হ্রাস পায়। এছাড়াও প্রতিটি মাযহাব কুরআন-সুন্নাহর ব্যাখ্যায় স্বতন্ত্র পদ্ধতি (উসূল) অনুসরণ করে। যেমন- হানাফি মাযহাবে কিয়াস (সাদৃশ্য) ও ইসতিহসান (ন্যায়সংগত পছন্দ) গুরুত্বপূর্ণ। একজন মাযহাবের পদ্ধতি বুঝলে। জীবনব্যবস্থা সামঞ্জস্যপূর্ণ হয়। অন্যদিকে, বিভিন্ন মাযহাবের মাসয়ালা মিশ্রিত করলে উসূলের অজ্ঞতায় বিকৃতি ঘটতে পারে। কিছু কিছু ফকিহগণ সাধারণ মানুষকে একই মাযহাব অনুসরণের পরামর্শ দিয়েছেন। ইমাম গাজ্জালি (র) বলেছেন, \"সাধারণ মানুষের জন্য মুজতাহিদ ইমামের তাকলিদ করা ওয়াজিব\"। এটি ফিকহি স্থিতিশীলতা নিশ্চিত করে। আলোচনা শেষে বলা যায়, ড. আশ্রাফি স্যারের বক্তব্য যুক্তিসংগত ও ঐতিহ্যবাহী ফিকহি দৃষ্টিভক্তিার সাথে সামঞ্জস্যপূর্ণ। সাধারণ মানুষের জন্য একই মাযহাব অনুসরণই ধর্মীয় অনুশাসন, সামাজিক ঐক্য ও জ্ঞানের সীমাবদ্ধতার প্রেক্ষিতে উত্তম পন্থা।"
        }
      ]
    },
    {
      "number": "10",
      "uddipok": "রাসুল (স)-কে মহান আল্লাহ মিরাজের মাধ্যমে আকাশ ভ্রমণ করান। জান্নাত-জাহান্নাম দর্শন করিয়ে আরশে আজিমে নিয়ে বিশেষ এক ইবাদত উপহার দেন। যা মুমিন এবং কুফরের মধ্যে পার্থক্যকারী ইবাদত। এর মাধ্যমে মানুষ অনেক অপরাধ থেকে বিরত থাকে এবং নিয়মানুবর্তিতার সবক লাভ করে। আর উক্ত ইবাদতকে বলা হয়েছে মুমিনের মিরাজ স্বরূপ।",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "আল্লাহ তায়ালা মানুষকে যে কাজগুলো করতে বলেছেন তা করা এবং যেসব কাজ থেকে বিরত থাকতে বলেছেন তা থেকে বিরত থাকাই ইবাদত।"
        },
        {
          "label": "খ",
          "question": "",
          "explanation": "আস-সালাতু ইমাদুদ স্কিন\" (الصَّلَاةُ عِمَّادُ الدِّينِ) অর্থ হলো-\"নামাজ হলো দ্বীনের খুঁটি।\" নামাজ ইসলামের মূল ভিত্তি ও রুকনসমূহের অন্যতম। যেমন একটি ভবন দাঁড়িয়ে থাকে তার খুঁটির উপর, তেমনই ইসলাম ধর্মের মূল ভিত্তিগুলোর মধ্যে নামাজ সবচেয়ে গুরুত্বপূর্ণ। যদি খুঁটি দুর্বল হয় বা ভেঙে যায়, তবে পুরো ভবন ধসে পড়তে পারে। ঠিক তেমনি নামাজ ছাড়া ইসলামি জীবনব্যবস্থা দুর্বল হয়ে পড়ে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত ইবাদত হলো সালাত। ইসলামে সালাতকে মুমিন ও কুফরের মধ্যে পার্থক্যকারী উপাদান হিসেবে গণ্য করা হয়েছে। উদ্দীপকে বলা হয়েছে, রাসুল (স) কে আল্লাহ তায়ালা মিরাজের মাধ্যমে বিশেষ এক ইবাদত উপহার দেন। যা মুমিন এবং কুফরের মধ্যে পার্থক্যকারী ইবাদত। এর মাধ্যমে মানুষ অনেক অপরাধ থেকে বিরত থাকে এবং নিয়মানুবর্তিতার সবক লাভ করে। যা ইসলামের দ্বিতীয় স্তম্ভসালাতকে নির্দেশ করে। সালাত মুমিনদের আল্লাহর প্রতি আনুগত্য ও দাসত্ব প্রকাশের অন্যতম মাধ্যম। যারা আল্লাহর প্রতি বিশ্বাস রাখে তারা নিয়মিত সালাত আদায় করে এবং এর মাধ্যমে নিজেদের জীবনকে শৃঙ্খলিত রাখে। পক্ষান্তরে, যারা 'সালাত পরিত্যাগ করে তারা আল্লাহর বিধান অমান্য করে, যা দুর্বল ইমান ও কুফরের লক্ষণ। সালাত কুফর ও ইমানের মধ্যে পার্থক্য রচনা করে। এ বিষয়ে রাসুলুল্লাহ (স) বলেন- لفرق بَيْنَ الْإِسْلَامِ وَالْكُفْرِ تَرْكُ الصَّلُوةِ অর্থাৎ ইসলাম ও কুফরের মধ্যে পার্থক্য হলো সালাত ত্যাগ (সুনানে ইবন মাজাহ)। মুমিন ব্যক্তি সালাত কায়েম করে, কাফির তা বর্জন করে। এজন্য স্বেচ্ছায় সালাত ত্যাগ করা কুফরির মতো অপরাধ। রাসুলুল্লাহ (স) ইরশাদ করেন, 'যে ব্যক্তি ইচ্ছাকৃতভাবে সালাত ত্যাগ করে, সে যেন কুফরি করল' (বুখারি)। তাই বলা যায়, সালাত হলো এমন একটি ইবাদত যা একজন মুমিন ও একজন কাফিরের মধ্যে পার্থক্য নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত ইবাদত তথা সালাতের সামাজিক গুরুত্ব অপরিসীম। সালাত একটি সম্মিলিত ইবাদত। একা একা পালন করলে সালাত আদায়, হয় বটে। কিন্তু রাসুল (স) জামায়াতরদ্ধ সালাত আদায়ের ওপরেই গুরুত্বারোপ করেছেন। এটি মানুষের জন্য দৈনন্দিন পালনীয় একটি ফরজ। ইবাদত হলেও সমাজজীবনে রয়েছে এর সুদূরপ্রসারী প্রভাব ও উপকারিতা।.. সালাত ব্যক্তির মধ্যে পবিত্র ও পরিশুদ্ধ চেতনার জন্ম দেয়। সে নৈতিক দিক থেকে পবিত্র হয়ে ওঠে। মন্দ, নিষিদ্ধ ও অশ্লীল আচরণ থেকে নিজেকে বিরত রাখে। ফলে সমাজ অশালীন আচরণ থেকে মুক্তি পায়। এটি-মুমিনদের ঐক্যবদ্ধ থাকার প্রশিক্ষণ দেয় এবং তাদের মধ্যে সম্প্রীতি গড়ে তোলে। প্রতিদিন নির্ধারিত সময়ে সালাত আদায়ের মাধ্যমে মানুষ সময়জ্ঞান ও দায়িত্ব সম্পর্কে সচেতন হয়। তাছাড়া সালাত আদায়ে শৃঙ্খলার পরম প্রশিক্ষণ লাভ করা যায়। সালাত আদায়ে সমাজের মানুষের মধ্যে মর্যাদা ও অধিকারের সমতা প্রতিষ্ঠিত হয়। জামায়াতে সালাত আদায়ের সময় রাজা-প্রজা, আমির-ফকির, ধনী-গরিব, সাদা-কালো, অঞ্চল ও জাতীয়তার কোনো ব্যবধান থাকে না। সালাত আদায় করার জন্য ব্যক্তির শরীর, গোলাক ও সালাতের স্থান পবিত্র ও পরিচ্ছন্ন থাকা আবশ্যক, যা ব্যক্তির 'শারীরিক, সুস্থতা নিশ্চিত করে। জামায়াতে সালাত আদায়কারী সমাজের প্রত্যেক মানুষের মাঝে আনুগত্যবোধ জাগ্রত হয়। তারা একজন: ইমামের পেছনে সালাত আদায় করেন, যা তাদের সমাজের বৃহত্তর অজানে সমাজের-নেতা বা জাতীয় নেতার আনুগত্যের প্রশিক্ষণ দেয়। তারা নিজেদের পছন্দমতো যোগ্য ও দক্ষ লোককে ইমাম মনোনীত করে, যা তাদের গণতান্ত্রিক চেতনার বিকাশ সাধন করে। মুসলমানদের জন্য সবক্ষেত্রেই ইমাম বা নেতা নির্বাচন করা বাধ্যতামূলক করা হয়েছে। রাসুল (স) বলেন, 'এমনকি তিনজনও যদি থাকে, তাহলে একজনকে নেতা বানাবে' (সুনানে আবু দাউদ)। সুতরাং সব দিক বিবেচনায় বলা যায়, সালাতের সামাজিক গুরুত্ব অপরিসীম' ও অনস্বীকার্য।"
        }
      ]
    },
    {
      "number": "11",
      "uddipok": "(i) ইমান (ii) সালাত (iii) ...... (iv) হজ্ব (v) .....",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "আল্লাহর সন্তুষ্টি লাভের উদ্দেশ্যে শরিয়ত কর্তৃক নির্ধারিত সম্পদের একাংশ হাশেমী ও তাদের দাস-দাসী ছাড়া অন্য মুসলিম দরিদ্রকে বিনা স্বার্থে প্রদান করাকে জাকাত বলে।"
        },
        {
          "label": "খ",
          "question": "",
          "explanation": "হজে মাবরুর বলতে কবুল হজকে বোঝায়। দুনিয়া ও আখিরাতে হাজিদের সম্মান ও মর্যাদা অনেক বেশি। যথাযথভাবে শরিয়তের বিধান মেনে হজ পালন করলে সেটি মাবরুর বা কবুল হজ হিসেবে গণ্য হয়। আর মাবরুর হজ পালন করতে পারলে আখিরাতে সাফল্য লাভ নিশ্চিত। এ সম্পর্কে রাসুল (স) বলেন, \"মাবরুর বা কবুল হজের বিনিময় জান্নাত ছাড়া কিছুই নয়\" (সুনানে নাসাঈ)।"
        },
        {
          "label": "গ",
          "question": "",
          "explanation": "(i) চিহ্নিত স্থানে ইসলামের তৃতীয় স্তম্ভ জাকাতের কথা বলা হয়েছে। মৌলিক অধিকার নিশ্চিতে জাকাতের ভূমিকা তাৎপর্যপূর্ণ। জাকাত ইসলামের তৃতীয় মূলস্তম্ভ এবং এটি সামাজিক ও অর্থনৈতিক ন্যায়বিচার প্রতিষ্ঠায় গুরুত্বপূর্ণ ভূমিকা পালন করে। খাদ্য, বস্ত্র, বাসস্থান, শিক্ষা, চিকিৎসা ও বিনোদন লাভের অধিকার মানুষের জন্মগত মানবিক মৌলিক অধিকার। জাকাতের মাধ্যমে গরিবদের খাদ্য, বস্ত্র, বাসস্থান ও চিকিৎসার মতো মৌলিক চাহিদা পূরণ হয়। জাকাত ধনীদের সম্পদের একটি অংশ গরিবদের মধ্যে বণ্টন করে, যা দারিদ্র্য কমাতে সাহায্য করে। এভাবে জাকাত সম্পদের সুষম বণ্টনের মাধ্যমে সমাজে সম্পদ পুঞ্জীভূত হওয়া রোধ করে এবং অর্থনৈতিক - বৈষম্য হ্রাস করে। জাকাত সম্পদশালী ও দরিদ্রের মধ্যে সম্প্রীতি গড়ে - তোলে, যা সামাজিক স্থিতিশীলতাও নিরাপত্তা নিশ্চিত করে। জাকাতের - অর্থ শিক্ষা প্রতিষ্ঠান, হাসপাতাল ও সমাজসেবামূলক প্রকল্পে ব্যয় করা যায়, যা জনগণের শিক্ষা ও স্বাস্থ্যসেবার অধিকার পূরণে সহায়ক। তাই বলা যায়, জাকাত শুধু ধর্মীয় ইবাদতই নয়, বরং এটি মানবিক মর্যাদা ও মৌলিক অধিকার রক্ষার একটি বাস্তবমুখী কাঠামো। এজন্য মৌলিক অধিকার নিশ্চিতে জাকাতের ভূমিকা অনস্বীকার্য।"
        },
        {
          "label": "ঘ",
          "question": "",
          "explanation": "(v)---- চিহ্নিত ইবাদতটি হলো সাওম, আল্লাহ তায়ালার নৈকট্য বা তাকওয়া অর্জনে যার গুরুত্ব অপরিসীম। সাওম অর্থ বিরত থাকা বা আত্মসংযম করা। রমজান মাসে নিয়তের - সাথে সুবহে সাদিক থেকে সূর্যাস্ত পর্যন্ত পানাহার ও নির্ধারিত কিছু কার্যাবলি থেকে বিরত থাকাকে সাওম বলে। ইসলামের মূল অবকাঠামো যে পাঁচটি বুনিয়াদের ওপর প্রতিষ্ঠিত সাওম 'তার মধ্যে অন্যতম। সাওম হলো ইসলামের পঞ্চম স্তম্ভ। যা (v) চিহ্নিত স্থানে নির্দেশিত হয়েছে। - উদ্দীপকের ছকে (দে--- চিহ্নিত স্থানটি ইসলামের পঞ্চম স্তম্ভ সাওমকে নির্দেশ করে। ইসলামের ভিত্তিসমূহ যথাক্রমে- ১. কালেমা বা ইমান, ২. সালাত, ৩. জাকাত, ৪. হজ ও ৫. সাওম। তাই (v) ---- চিহ্নিত স্থানটি হলো সাওম। আর আল্লাহর নৈকট্যলাভে ইসলামের পঞ্চম স্তম্ভ সাওমের গুরুত্ব অত্যধিক। কেননা সাওম কেবল আল্লাহর জন্যই হয়ে থাকে। এতে - লোক দেখানোর ইচ্ছা থাকে না। ব্যক্তি বিশেষ পরিচর্যায় তার মিথ্যাচার ও গিবতের অভ্যাস রমজান মাসেই ত্যাগ করে। কারো সাথে ঝগড়া করে না। তার মধ্যে আল্লাহর নির্দেশ ও ভালোবাসাই কার্যকর থাকে। ফলে সাওমের মাধ্যমে সে আল্লাহ তায়ালার সন্তুষ্টি ও ভালোবাসা লাভ করে। যেমন হাদিসে কুদসিতে আল্লাহ তায়ালা বলেন, \"সাওম আমার জন্য, আর - আমি নিজেই এর প্রতিদান দেবো” (বুখারি ও মুসলিম)। পরিশেষে বলা যায়, আল্লাহর নৈকট্যলাভে ইসলামের পঞ্চম স্তম্ভ সাওমের গুরুত্ব অপরিসীম। তাই সবাইকে ইসলামি বিধানানুযায়ী যথাযথভাবে সাওম পালন করতে হবে।"
        }
      ]
    }
  ]
}