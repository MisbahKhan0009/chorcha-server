{
  "title": "নজরুল ইসলাম কলেজ, ময়মনসিংহ ২০২৩",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "আলিফ লাম মিম। ইহা সেই কিতাব যাতে কোনো সন্দেহ নেই। পথপ্রদর্শনকারী পরহেজগারদের জন্য যারা অদৃশ্য বিষয়ের উপর বিশ্বাস স্থাপন করে এবং নামাজ প্রতিষ্ঠা করে এবং যারা বিশ্বাস স্থাপন করেছে সেসব বিষয়ের ওপর যা কিছু আপনার প্রতি অবতীগ হয়েছে। আর আখিরাতকে যারা নিশ্চিত বলে বিশ্বাস করে।।",
      "tag": "SSNIC 23",
      "sub_questions": [
        {
          "label": "ক",
          "question": "কুরআন শব্দের অর্থ কী?",
          "explanation": "'কুরআন' শব্দের অর্থ- পাঠ করা, আবৃত্তি করা।"
        },
        {
          "label": "খ",
          "question": "মুত্তাকি বলতে কী বোঝায়?",
          "explanation": "'মুত্তাকি' বলতে আল্লাহভীরু লোকদের বোঝায়। মুত্তাকি শব্দের অর্থ আল্লাহভীরু বা পরহেযগার। মুভাকি ঐ ব্যক্তি যিনি তার পৃথিবীর জীবন পরিচালনায় সর্বদা আল্লাহর আইনকানুন অনুসরণ করেন এবং নিজ অন্তঃকরণে সর্বদা আল্লাহর ভয় পোষণ করেন। অর্থাৎ যে মুমিন দুনিয়ায় জীবন চলার পথে আল্লাহ প্রদত্ত নির্দেশনার আলোকে পরকালের পানে এগিয়ে যান তিনিই মুত্তাকি।"
        },
        {
          "label": "গ",
          "question": "উদ্দীপকে কাদের গুণাবলি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে মুত্তাকিদের গুণাবলির প্রতি ইঙ্গিত করা হয়েছে। তিনিই মুত্তাকি যিনি তার পৃথিবীর জীবন পরিচালনায় সর্বদা আল্লাহর দেওয়া আইন-কানুন মেনে চলেন এবং নিজ অন্তরে আল্লাহর ভয় পোষণ করেন। মুত্তাকি ব্যক্তি আল্লাহর ভয়ে যাবতীয় অন্যায় অনাচারসহ সকল প্রকার পাপকাজ থেকে নিজেকে মুক্ত রাখে এবং কুরআন সুন্নাহ মোতাবেক জীবন পরিচালনা করে। যা উদ্দীপকের গুণাবলির সাথে সাদৃশ্যপূর্ণ। উদ্দীপকে যেসব গুণাবলি উল্লেখ করা হয়েছে সেগুলো হলো- অদেখা বিষয়ের ওপর বিশ্বাস স্থাপন করা, নামাজ প্রতিষ্ঠা করা, হযরত মুহাম্মদ (স.)-এর উপর অবতীর্ণ কিতাব ও পূর্ববর্তী কিভাবে বিশ্বাস করা এবং আখিরাতকে নিশ্চিত বলে বিশ্বাস করা। উল্লিখিত গুণাবলি নিঃসন্দেহে তাকওয়াবান বা মুত্তাকিদের। প্রখ্যাত মুফাসসির হযরত আব্দুল্লাহ ইবনে আব্বাস (রা.) মুত্তাকির পরিচয় দিতে গিয়ে বলেন, কোনো পথিক পাহাড়ি রাস্তা চলার পথে যেমন সদা সর্বদা সতর্কতার সাথে লক্ষ্যপানে পথ চলে তেমনি যে মুমিন দুনিয়ার জীবন চলার পথে আল্লাহ প্রদত্ত নির্দেশনার আলোকে পরকালের পানে এগিয়ে যায়, সেই মুত্তাকি।"
        },
        {
          "label": "ঘ",
          "question": "সুরা বাকারার আলোকে উদ্দীপকে ইঙ্গিতকৃত লোকদের গুণাবলি বিশ্লেষণ করো।",
          "explanation": "উদ্দীপকে ইঙ্গিতকৃত লোকগণ মুভাকি। মহাগ্রন্থ আল-কুরআনে সুরা বাকারাসহ অনেক সুরায় মুত্তাকিদের বেশকিছু গুণাবলি আলোচনা করা হয়েছে। যে ব্যক্তি আল্লাহর ভয়ে যাবতীয় অন্যায়-অনাচারসহ সকল প্রকার পাপকাজ থেকে নিজেকে মুক্ত রাখে এবং কুরআন সুন্নাহর আলোকে জীবন পরিচালনা করে তাকে মুত্তাকি বলে। মুত্তাকিরা অদৃশ্য বিষয়ের উপর বিশ্বাস স্থাপন করে এবং নামাজ, রোজা, মুহাম্মদ (স) এর ওপর যা কিছু অবতীর্ণ হয়েছে তা বিশ্বাস স্থাপন করে। যা উদ্দীপকের গুণাবলির সাথে সাদৃশ্যপূর্ণ। উদ্দীপকে বর্ণিত, সুরা বাকারার শুরুতে আল্লাহ তায়ালা মুত্তাকিদের পাঁচটি গুণ উল্লেখ করেছেন। তাহলো- ১. অদেখা বিষয়ের ওপর বিশ্বাস স্থাপন করা, ২. নামাজ প্রতিষ্ঠা করা, ৩. আল্লাহর দেওয়া রুজি থেকে দান করা, ৪. হযরত মুহাম্মদ (স)-এর ওপর অবতীর্ণ কিতাব ও পূর্ববর্তী কিতাবে বিশ্বাস করা এবং ৫. আখিরাতকে নিশ্চিত বলে বিশ্বাস করা। সুরা বাকারার ১৭৭নং আয়াতে মুত্তাকিদের গুণাবলি বর্ণনা করতে গিয়ে মহান আল্লাহ বলেন, সৎকর্ম কেবল এটাই নয় যে, তোমরা তোমাদের মুখমন্ডল পূর্বদিকে বা পশ্চিমদিকে ফেরাবে। কিন্তু পুণ্য আছে কেবল আল্লাহ, শেষ বিচারের দিন, ফেরেশতা, কিতাব ও নবিদের প্রতি ইমান আনার মাধ্যমে। আর আল্লাহর মহব্বতে অর্থ খরচ করলে আত্মীয়স্বজন, ইয়াতিম, পথের কাঙ্গাল, ভিক্ষুক, পর্যটক, সাহায্য প্রার্থীদেরকে ও দাসমুক্তির জন্য। আর নামাজ প্রতিষ্ঠা করলে, জাকাত প্রদান করবে, ওয়াদা প্রদান করে তা যথাযথভাবে পালন করলে এবং ধৈর্য অবলম্বন করলে অভাব অনটনে, রোগে-শোকে, দুঃখ-কষ্টে ও যুদ্ধের সময়। এরাই সত্যপরায়ণ এবং এসব লোকেরাই আল্লাহ ভীরু মুত্তাকি।\" সুতরাং উদ্দীপকে ইঙ্গিতকৃত লোক তথা মুত্তাকিদের সুরা বাকারার আলোকে উল্লিখিত গুণাবলি রয়েছে।"
        }
      ]
    },
    {
      "number": "2",
      "uddipok": "আল-কুরআনে সব সমস্যার সমাধান রয়েছে। \"এই গ্রন্থ মুত্তাকিদের জন্য পথ প্রদর্শক।\" কিছু লোক সম্পর্কে বলা হয়েছে, যারা ভালো কথা শুনেও না শোনার ভান করে যেন তাদের অন্তরে শ্রবণযন্ত্রে সীল করা হয়েছে। অপর একটি দল আছে যারা মুমিনদের সাথে একরকম কথা বলে আর তাদের অসৎ বন্ধুদের সাথে অন্যরকম কথা বলে।",
      "tag": "SSNIC 23",
      "sub_questions": [
        {
          "label": "ক",
          "question": "اَلكِتابُ (আল-কিতাব) অর্থ কী?",
          "explanation": "কিতাব (اَلْکِتَابُ) শব্দের অর্থ স্বয়ংসম্পূর্ণ গ্রন্থ।"
        },
        {
          "label": "খ",
          "question": "\"আল-কুরআন মুত্তাকিদের জন্য পথ প্রদর্শক\"- ব্যাখ্যা করো।",
          "explanation": "মুত্তাকিরা সর্বদা হেদায়েতের মুখাপেক্ষী বিধায় হেদায়েতকে তাদের জন্য সুনির্ধারিত করা হয়েছে। আল্লাহকে যারা ভয় করে কুরআন তাদের জন্য পথ নির্দেশনা। একথার মর্ম হচ্ছে- কুরআন মাজিদ হেদায়েত ও সত্যের পথনির্দেশ। এর দ্বারা উপকৃত হওয়ার জন্য প্রত্যেক ব্যক্তির মাঝে কতকগুলো গুণ থাকা আবশ্যক। ব্যক্তিকে পরহেজগার হতে হবে। মন্দ, অন্যায় ও পাপ থেকে বিরত থাকতে হবে। কল্যাণকে গ্রহণ করার জন্য প্রস্তুত হতে হবে। সত্য সন্ধানী হতে হবে এবং সে অনুযায়ী জীবন যাপনের জন্য কাজ করতে হবে। তাহলে কুরআন থেকে হেদায়েত পাওয়া যাবে।"
        },
        {
          "label": "গ",
          "question": "উদ্দীপকে বর্ণিত প্রথম দলের ব্যক্তি কারা? তাদের আলামতগুলো বর্ণনা করো।",
          "explanation": "উদ্দীপকে বর্ণিত প্রথম দলের ব্যক্তি বলতে কাফিরদের বোঝানো হয়েছে। কাফির শব্দটি কুফর থেকে নিষ্পন্ন। কুফর অর্থ ঢেকে দেওয়া, গোপন করা বা আবৃত করা। যারা কুফরি করে তারাই কাফের। যে ব্যক্তি আল্লাহর অস্তিত্ব, ক্ষমতা, রিসালাত, জান্নাত-জাহান্নাম, পুলসিরাত, তাকদির ইত্যাদির প্রতি অস্বীকৃতি জ্ঞাপন করে- সেই কাফির। উদ্দীপকের প্রথম দলে তাদের পরিচয় পাওয়া যায়। উদ্দীপকের প্রথম অংশে অন্তরে শ্রবণযন্ত্রে সীল ওয়ালাদের স্বরূপ উন্মোচন করা হয়েছে। বস্তুত কাফেররা তাদের কর্মকাণ্ড দ্বারাই তাদের অন্তরের উপর সীলমোহর মারার উপযুক্ত করে দিয়েছে। মহানবি (স) অনেক বোঝানোর পরেও কাফিররা ইমান আনেনি। এরা ইসলামের মৌলিক বিষয়গুলো অস্বীকার করে, সব সময় বাঁকা পথে চলে। হিদায়াত গ্রহণ, ভীতি প্রদর্শন বা সত্য সুন্দরের আহ্বানে তারা কখনোই' সাড়া দেয় না। মহান আল্লাহর অস্তিত্বে অবিশ্বাস প্রদর্শনপূর্বক আখিরাতের জবাবদিহিতার প্রতিও অনাস্থা প্রদর্শন করে। এজন্য এদেরকে বোঝানো বা ভয় দেখানো সবই বৃথা। আল্লাহ তাদের জন্য দুই জগতেই শাস্তির ব্যবস্থা রেখেছেন। কিয়ামত দিবসে কাফিরদের চিরস্থায়ী জাহান্নামে নিক্ষেপ করা হবে। দুনিয়ায় তাদের অন্তরে মোহর মেরে দিয়েছেন। ফলে কাফিররা ভালো- মন্দ বিচার করতে পারে না এবং কোনো সৎকর্ম করার ক্ষমতা রাখে না।"
        },
        {
          "label": "ঘ",
          "question": "অপর দলের ব্যক্তিদের আচরণে মানব জীবনে কীরূপ প্রভাব পড়ে? বিশ্লেষণ করো।",
          "explanation": "উদ্দীপকে অপর দলের দ্বিমুখী আচরণে তথা মুনাফিকীতে মানব জীবনে ভয়াবহ প্রভাব পড়ে। মুনাফিকরা প্রকাশ্যে নিজেদেরকে আল্লাহ, রাসুল ও আখিরাতে বিশ্বাসী বলে ঘোষণা দেয়। কিন্তু অন্তরে ঘোর অবিশ্বাস ও মুসলমানদের প্রতি চরম বিদ্বেষ পোষণের মাধ্যমে তাদেরকে ধোঁকা দেওয়ার চেষ্টা করে। তারা মানুষের স্বাভাবিক ও সহজাত অবস্থার বাইরে অবস্থান করে। তাদের মন-মানসিকতা প্রতারণা ও কপটতার ব্যাধিতে আক্রান্ত, যা উদ্দীপকে বর্ণিত অপর দলের জন্য প্রযোজ্য। উদ্দীপকের অপর দল মুমিনদের সাথে থাকলে একরকম কথা বলে আর তাদের অসৎ বন্ধুদের সাথে অন্যরকম কথা বলে। অর্থাৎ তারা বিভিন্ন ষড়যন্ত্রে লিপ্ত হয়। এভাবে তারা জমিনে বিশৃঙ্খলা সৃষ্টি করে এবং সর্বদা ভ্রষ্টতায় নিমজ্জিত থাকে। এ সমস্ত বৈশিষ্ট্যের অধিকারীরা মুনাফিক নামে অভিহিত। মুনাফিকী একটি মারাত্মক ব্যাধি। এর ক্ষতিকর প্রভাব সুদূরপ্রসারী। মানুষের মনকে কলুষিত করার যত রকম ব্যাধি আছে তন্মধ্যে মুনাফিকী অন্যতম বড় ব্যাধি। মানুষ স্বেচ্ছায় মুনাফিক হয়ে যায় না বরং তার অজান্তেই এ ব্যাধিতে সে আক্রান্ত হয়। মুনাফিকী মানুষের সব সৎ ও ভালো গুণ ছিনিয়ে নেয়। তাকে সৎ আমল থেকে বঞ্চিত করে এবং উন্নত মূল্যবোধ তার কাছ থেকে কেড়ে নেয়। মুনাফিক ব্যক্তি সমাজের মানুষের বিশ্বাস হারায়। এক পর্যায়ে তাকে সমাজে পরিত্যক্ত মানুষে পরিণত করে। উপরের আলোচনা সাপেক্ষে বলা যায়, উদ্দীপকে অপর দলের মুনাফিকী আচরণ মানব জীবনে অনেক খারাপ প্রভাব পড়ে। তাই আমাদের অনেক সাবধানে জীবনযাপন করতে হবে।"
        }
      ]
    },
    {
      "number": "3",
      "uddipok": "আল্লাহ: হে ফেরেশতাগণ, আমি পৃথিবীতে প্রতিনিধি প্রেরণ করতে চাই তোমরা কী বলো? ফেরেশতাগণ: হে আল্লাহ, আপনি কী এমন কাউকে সৃষ্টি করবেন, যারা সেখানে বিপর্যয় সৃষ্টি করবে এবং রক্তপাত করবে। অথচ আমরাতো আপনারই প্রশংসা করছি এবং পবিত্রতা ঘোষণা করছি। আল্লাহ: আমি যা জানি তোমরা তা জান না।",
      "tag": "SSNIC 23",
      "sub_questions": [
        {
          "label": "ক",
          "question": "খলিফা শব্দের অর্থ কী?",
          "explanation": "খলিফা শব্দের অর্থ- প্রতিনিধি।"
        },
        {
          "label": "খ",
          "question": "আল্লাহ তায়ালা কেন মানুষ সৃষ্টি করেছেন? ব্যাখ্যা করো।",
          "explanation": "আল্লাহর ইবাদতের জন্য মানবজাতিকে সৃষ্টি করেছেন। আল্লাহ মানুষকে সৃষ্টির সেরা জীব হিসেবে সৃষ্টি করেছেন। এজন্য আল্লাহ মানুষের প্রতি বিশেষ দায়িত্ব ও কর্তব্য পালনের নির্দেশ দিয়েছেন। আল্লাহর নির্দেশ পালনের মাধ্যমে মানুষ এ পৃথিবীতে সুষ্ঠু ও সুশৃঙ্খল হিসেবে গড়ে ওঠবে। তাছাড়া মানুষ সব কাজের জবাবদিহি করবে আল্লাহর কাছে। এসব উদ্দেশ্যেই আল্লাহ মানুষ সৃষ্টি করেছেন।"
        },
        {
          "label": "গ",
          "question": "ফেরেশতাগণ কেন উপরোক্ত মন্তব্য করলেন? ব্যাখ্যা করো।",
          "explanation": "মানবসৃষ্টির পূর্ববর্তী জিন জাতির কথা মনে করে ফেরেশতারা উপরিউত্ত মন্তব্য করেন। আল্লাহ তার নিরঙ্কুশ ক্ষমতা ও সীমাহীন দয়া প্রকাশের মাধ্যম হিসেবে মানুষ সৃষ্টি করেন। তার আগে তিনি জিন জাতি সৃষ্টি করেন। কিন্তু এ জাতি পৃথিবীতে অপরাধ ও আল্লাহদ্রহিতার চরমরূপ প্রকাশ করে। তারা দাঙ্গা-হাঙ্গামা করে পৃথিবীতে নৈরাজ্য সৃষ্টি করে ফেলে। এ প্রেক্ষিতেই। ফেরেশতাগণ মানব সৃষ্টি সম্পর্কে এরূপ মন্তব্য করেছে। উদ্দীপকে দেখা যায়, আল্লাহ মানব জাতি বা আল্লাহর প্রতিনিধি প্রেরণ করতে চাইলে ফেরেশতাগণ বলেছিল: হে আল্লাহ, আপনি কী এমন কাউকে সৃষ্টি করবেন, তারা সেখানে বিপর্যয় সৃষ্টি করবে এবং রক্তপাত করবে। অথচ আমরাতো আপনারই প্রশংসা করছি এবং পবিত্রতা ঘোষণা করছি। ফেরেশতারা মূলত মানব সৃষ্টির উদ্দেশ্য না জানার কারণে ও পূর্ববর্তী জিন জাতির কার্যক্রম প্রত্যক্ষ করে এরূপ মন্তব্য করেন। মানব সৃষ্টির নিগূঢ় রহস্য সম্পর্কে ফেরেশতাদের কোনো ধারণা ছিল না। আল্লাহর মানুষ সৃষ্টির উদ্দেশ্যে কেবল তাসবিহ তাহলিলই পাঠ ছিল না বরং তিনি খলিফা হিসেবে মানুষকে ভালো ও মন্দ করার বিপুল ক্ষমতা দিয়ে পৃথিবীতে পাঠিয়েছেন। এ সম্পর্কে ফেরেশতারা অবগত না থাকার কারণে এরূপ মন্তব্য করে।"
        },
        {
          "label": "ঘ",
          "question": "আল্লাহ তায়ালার ফেরেশতাদের অভিমত চাওয়ার পিছনে যে উদ্দেশ্য লুকিয়ে রয়েছে তা বিশ্লেষণ করো।",
          "explanation": "আল্লাহ তায়ালার ফেরেশতাদের অভিমত চাওয়ার পেছনে উদ্দেশ্য ছিলো যাতে মানুষও যে কোনো বিষয়ে সিদ্ধান্ত নেওয়ার আগে পরস্পরের কল্যাণের জন্য পরামর্শ গ্রহণ করে। আল্লাহ পৃথিবীতে তার প্রতিনিধিরূপে মানুষ সৃষ্টির সিদ্ধান্ত নিয়ে ফেরেশতাদের তা অবহিত করেছিলেন মাত্র। মহান আল্লাহ যখন মানুষ সৃষ্টির অভিপ্রায় ফেরেশতাদের কাছে ব্যক্ত করেন, তখন যে কথোপকথন হয়, তাতে কেউ মনে করতে পারে যে, ফেরেশতাদের কাছে আল্লাহ মতামত চেয়েছেন আর তারা দ্বিমত পোষণ করেছে। প্রকৃত ঘটনা এমন নয়। প্রকৃতপক্ষে মহান আল্লাহ মানুষ সৃষ্টির সিদ্ধান্ত নিয়ে ফেরেশতাদের অভিহিত করেছেন যে, আমি পৃথিবীতে আমার প্রতিনিধি প্রেরণ করতে চাই। উদ্দীপকে উল্লেখিত আয়াতে দেখা যায়, আল্লাহ বলেন, আমি পৃথিবীতে প্রতিনিধি প্রেরণ করতে চাই তোমরা কী বলো? এদ্বারা আপাতদৃষ্টিতে মনে হতে পারে মহান আল্লাহ ফেরেশতাদের কাছে পরামর্শ চেয়েছেন। অথচ আল্লাহর জন্য এর কোনো প্রয়োজন ছিল না। সৃষ্টিজগতের সব ব্যাপারে সবাই আল্লাহ তায়ালার মুখাপেক্ষী। কোনো সৃষ্টির কাছে মহান আল্লাহ মুখাপেক্ষী নন। এ পরামর্শ গ্রহণের মধ্যে রয়েছে অনেক বড় হেকমত ও শিক্ষা। যাতে মানুষও যে কোনো বিষয়ে সিদ্ধান্ত নেওয়ার আগে পরস্পর কল্যাণের জন্য পরামর্শ গ্রহণ করে। মানুষ সৃষ্টির আগে মহান আল্লাহ এ বিষয়টি শিক্ষা দেওয়ার জন্যই ফেরেশতাদের কাছে পরামর্শ চেয়েছিলেন। আল-কুরআনে এসেছে- 'আর যখন তোমার প্রতিপালক ফেরেশতাদের বললেন, আমি পৃথিবীতে প্রতিনিধি সৃষ্টি করবো'। ফেরেশতাদের কাছে পরামর্শ গ্রহণ ছিল মানুষের জন্য অনেক বড় শিক্ষা। মূলত ফেরেশতাদের সঙ্গে পরামর্শ গ্রহণ করা আল্লাহ তায়ালার উদ্দেশ্য ছিল না এবং এর কোনো আবশ্যকতাও নাই। কিন্তু তারপরও এটা দ্বার মানুষকে এ শিক্ষা দেওয়া হয়েছে যেনো কোনো কাজ করবে আগে পরস্পরের মধ্যে পরামর্শ করে।"
        }
      ]
    },
    {
      "number": "4",
      "uddipok": "জনাব মুহসিন জুমার খুতবা দানকালে বলেন যে, ইমানের সত্তরটিরও বেশি শাখা-প্রশাখা রয়েছে। তন্মধ্যে সর্বোৎকৃষ্ট শাখা হলো 'লা ইলাহা ইল্লাল্লাহ' বলা এবং সর্বনিম্ন শাখা হলো রাস্তা থেকে কষ্টদায়ক বস্তু সরিয়ে ফেলা। আর লজ্জাশীলতা ইমানের গুরুত্বপূর্ণ অঙ্গ।",
      "tag": "SSNIC 23",
      "sub_questions": [
        {
          "label": "ক",
          "question": "ইসলাম (اِسْلَامُ) অর্থ কী?",
          "explanation": "ইসলাম (اِسْلَامُ) অর্থ- আনুগত্য করা, আত্মসমর্পণ করা, শান্তির পথে চলা ইত্যাদি।"
        },
        {
          "label": "খ",
          "question": "ইসলামের পাঁচটি স্তম্ভ সম্পর্কে লেখো।",
          "explanation": "ইসলামের মূল কাঠামো যে পাঁচটি ভিত্তির ওপর দাঁড়িয়ে আছে তাই ইসলামের স্তম্ভ। স্তম্ভ শব্দের অর্থ খুঁটি। ইসলাম যেন একটি প্রাসাদ। পাঁচটি খুঁটির ওপর তা প্রতিষ্ঠিত। এগুলো হলো- কালেমা, সালাত, জাকাত, সাওম ও হজ। তবে এগুলোই সমগ্র ইসলাম নয়। কেননা শুধু খুঁটিকেই কেউ প্রাসাদ মনে করলে বোকামি হবে। আবার খুঁটি ছাড়া কেউ প্রাসাদ নির্মাণ করতে পারবে না। তাই এই খুঁটিগুলো ঠিক রেখে ইসলামকে পূর্ণাঙ্গ জীবনবিধান হিসেবে গ্রহণ করতে হবে।"
        },
        {
          "label": "গ",
          "question": "উদ্দীপকে বর্ণিত ইমানের সর্বোৎকৃষ্ট শাখাটি ব্যাখ্যা করো।",
          "explanation": "ইমানের সর্বোৎকৃষ্ট শাখাটি হলো- 'লা ইলাহা ইল্লাল্লাহ' বলা। 'লা ইলাহা ইল্লাল্লাহ' হলো কালিমা তায়্যিবার প্রথম অংশ। এটি হলো- لَا إِلَهَ إِلَّا اللهُ অর্থ: আল্লাহ ছাড়া কোনো ইলাহ বা মাবুদ নেই। অর্থাৎ পৃথিবীতে ইলাহ বা ইবাদতের যোগ্য একমাত্র আল্লাহ তায়ালা। তিনি ছাড়া আর কেউ উপাস্য হতে পারে না। এমনকি তাঁর ইবাদতে অন্য কাউকে শরিক করাও যাবে না। আল্লাহর একত্ববাদে বিশ্বাসই হলো তাওহিদের মূল কথা। উদ্দীপকের জনাব মুহসিন জুমার খুতবা দানকালে বলেন যে, ইমানের সত্তরটিরও বেশি শাখার মধ্যে 'লা ইলাহা ইল্লাল্লাহ' বলা হলো সর্বোৎকৃষ্ট। সর্বনিম্ন শাখা হলো রাস্তা থেকে কষ্টদায়ক বস্তু সরিয়ে ফেলা। আর লজ্জাশীলতা ইমানের গুরুত্বপূর্ণ অঙ্গ। ইমানের এই গুরুত্বপূর্ণ শাখাটি না- বোধক শব্দ দ্বারা শুরু করা হয়েছে। বিষয়টি খুবই গুরুত্বপূর্ণ। আমরা কোনো পাত্রে ভালো কিছু নেওয়ার আগে প্রথমে ঐ পাত্রটি খালি করে ফেলি। যেন ঐ জিনিসটি অন্য কিছুর সাথে মিশ্রিত না হয়। গ্লাসে পানি রেখে দিয়ে তাতে দুধ নিলে দুধের গুণাগুণ নষ্ট হয়ে যাবে। তেমনি তাওহিদে বিশ্বাসের জন্য প্রয়োজন পবিত্র অন্তর। তাই প্রথমে অন্তর থেকে সব রকমের ভুল ও শিরকের ভ্রান্ত বিশ্বাস দূর করতে হবে। 'লা ইলাহা' দ্বারা এটাই করা হয়। তারপর 'ইল্লাল্লাহ'-এর মাধ্যমে ইলাহ হিসেবে শুধু আল্লাহর স্বীকৃতি দেওয়া হয়। এজন্য এ বাক্যটি বলাকে ইমানের সর্বোৎকৃষ্ট শাখা বলা হয়েছে।"
        },
        {
          "label": "ঘ",
          "question": "“লজ্জাশীলতা ইমানের গুরুত্বপূর্ণ অঙ্গ\" হাদিসের আলোকে - বিশ্লেষণ করো।",
          "explanation": "উদ্দীপকের হাদিসের শেষাংশে লজ্জাকে ইমানের সাথে সম্পৃক্ত করে মহানবি (স) ইমানের সাথে লজ্জার নিবিড় ও অবিচ্ছেদ্য সম্পর্কের প্রতি ইঙ্গিত করেছেন। লজ্জা অর্থ মার্জিত, সুন্দর ও শোভন হওয়া। কথা-বার্তা, আচার-আচরণ ও চলাফেরায় ভদ্র, সভ্য ও মার্জিত হওয়াকেই লজ্জাশীলতা বলে। অশ্লীলতা ত্যাগ করে জীবনাচরণের সকল ক্ষেত্রে ইসলামি নীতি-আদর্শের অনুসারী হওয়ার দ্বারা লজ্জাশীলতা অর্জন করা যায়। মার্জিত, নম্র, ভদ্র ও পূত- পবিত্র হিসেবে মানুষকে গড়ে তোলা ইসলামি শিক্ষার অন্যতম উদ্দেশ্য। আর এর লক্ষ্যে লজ্জাশীলতার গুরুত্ব অপরিসীম। বলা যায় লজ্জাশীলতাই হলো ইসলামি সমাজব্যবস্থার মূল ভিত্তি। উদ্দীপকের জনাব মুহসিন জুমার খুতবা দানকালে বলেন যে, ইমানের সত্তরটিরও বেশি শাখা-প্রশাখা রয়েছে। 'তন্মধ্যে সর্বোৎকৃষ্ট শাখা হলো 'লা ইলাহা ইল্লাল্লাহ' বলা এবং সর্বনিম্ন শাখা হলো রাস্তা থেকে কষ্টদায়ক বস্তু সরিয়ে ফেলা। আর লজ্জাশীলতা ইমানের গুরুত্বপূর্ণ অঙ্গ। এটি রাসুল (স) এর একটি হাদিস। এ হাদিসে ইমানের শাখাগুলোর সাথে লজ্জাকে সম্পৃক্ত করা হয়েছে। কেননা লজ্জাশীলতাই মানুষকে আল্লাহর নাফরমানি, পাপাচার ও অন্যান্য অন্যায়- আচরণ থেকে বিরত রেখে মুমিন থাকতে সাহায্য করে। একমাত্র নির্লজ্জ মানুষের পক্ষেই সম্ভব আল্লাহ তায়ালার অসংখ্য নিয়ামতের মধ্যে থেকেও তাঁর অবাধ্য হওয়া। যে জন্য লজ্জাশীলতাই ইমান। সুতরাং বলা যায় যে, তাওহিদে বিশ্বাস, খিদমাতে খালক ও হাক্কুল ইবাদ আদায় এবং লজ্জাশীলতা বা শালীনতাবোধের মাধ্যমে ব্যক্তি প্রকৃত ও যথার্থ মুমিনে পরিণত হতে পারে।"
        }
      ]
    },
    {
      "number": "5",
      "uddipok": "প্রতিবছর বর্ষা মৌসুমে নগর ভবনে বৃক্ষমেলা হয়। জনাব শহিদ উক্ত মেলা থেকে দুই হাজার ফলদ, বনজ ও ঔষধি গাছ ক্রয় করে রাস্তার দুই পাশে সেগুলো রোপণ করেন। অন্যদিকে তার বন্ধু জনাব জাহিদ চিকন চালের সাথে মোটা চাল মিশিয়ে অধিক মুনাফা অর্জন করেন। বিষয়টি জেনে মাওলানা কেরামত বলেন, \"এজন্য তাকে পরকালে কঠিন শাস্তি ভোগ করতে হবে।\"",
      "tag": "SSNIC 23",
      "sub_questions": [
        {
          "label": "ক",
          "question": "الثَّاجِرُ শব্দের অর্থ কী?",
          "explanation": "الثَّاجِرُ শব্দের অর্থ ব্যবসায়ী।"
        },
        {
          "label": "খ",
          "question": "'সাদকায়ে জারিয়াহ' বলতে কী বোঝায়?",
          "explanation": "সাদকায়ে জারিয়াহ বলতে এমন দান খয়রাতকে বোঝায় যার সওয়াব মৃত্যুর পরও পাওয়া যায়। সাদকায়ে জারিয়াহ আরবি শব্দ। সাদকা শব্দের অর্থ দান করা এবং জারিয়াহ শব্দের অর্থ প্রবাহমান, সদাস্থায়ী প্রভৃতি। পরিভাষায় সাদকায়ে জারিয়াহ হলো এমন দান যার কার্যকারিতা কখনো শেষ হবে না বরং তা কিয়ামত পর্যন্ত অব্যাহত থাকবে। অর্থাৎ পৃথিবী যতদিন থাকবে ততদিন পর্যন্ত সাদকাকারী এর সওয়াব পেতেই থাকবে।"
        },
        {
          "label": "গ",
          "question": "জনাব শহিদের কাজে কোন হাদিসের শিক্ষার প্রতিফলন ঘটেছে? ব্যাখ্যা করো।",
          "explanation": "জনাব শহিদের কাজে পাঠ্যবইয়ের বৃক্ষরোপণ সম্পর্কিত হাদিসের শিক্ষার প্রতিফলন ঘটেছে। মানুষের জীবনযাত্রায় সবুজ বৃক্ষ ও ফসলের অবদান অপরিসীম। বৃক্ষরোপণ বা ফসল ফলানোর মাধ্যমে শুধু মানুষই নয় বরং পশুপাখি এবং অন্যান্য প্রাণীরাও উপকৃত হয়। এজন্য মহানবি (স) বৃক্ষরোপণ ও ফসল ফলানোকে সাদকা হিসেবে ঘোষণা করেছেন। যেমন মহানবি (স) ইরশাদ করেছেন, 'কোনো একজন মুসলিম যদি একটি গাছ লাগায় বা ফসল উৎপাদন করে; পরে তা থেকে যদি কোনো মানুষ কিংবা কোনো পশু বা পাখি আহার করে, তবে তা অবশ্যই সে ব্যক্তির জন্য সাদকা হবে' (বুখারি ও মুসলিম)। শহিদের কাজে এরই প্রতিফলন ঘটেছে। উদ্দীপকে দেখা যায়, জনাব শহিদ প্রতিবছর বৃক্ষমেলা থেকে দুই হাজার ফলদ, বনজ ও ঔষধি গাছ ক্রয় করে রাস্তার দুই পাশে রোপন করেন। জনাব শহিদের এ কাজ নিঃসন্দেহে একটি জনকল্যাণমূলক কাজ। তিনি একাজের মাধ্যমে সাদকা করার সওয়াব অর্জন করবেন। আর তিনি এ মহৎ কাজের শিক্ষা লাভ করেছেন রাসুলল্লাহ (স)-এর বৃক্ষরোপণ সম্পর্কিত হাদিস থেকে। সুতরাং বলা যায় যে, জনাব শাহিদের কাজে পাঠ্যবইয়ের বৃক্ষরোপণ সম্পর্কিত হাদিসের শিক্ষার প্রতিফলন ঘটেছে।"
        },
        {
          "label": "ঘ",
          "question": "জাহিদের কর্মটি চিহ্নিতপূর্বক মাওলানা কেরামতের মন্তব্যটি মূল্যায়ন করো।",
          "explanation": "জাহিদের চিকন চালের সাথে মোটা চাল মেশানোর কাজটি প্রতারণার শামিল। আর এ সম্পর্কে মাওলানা কেরামতের মন্তব্যটি যথার্থ ও যৌক্তিক। প্রতারণা মিথ্যারই এক বিশেষ রূপ। এর অর্থ ঠকানো, ফাঁকি দেওয়া, ধোকা দেওয়া, বিশ্বাস ভঙ্গ করা ইত্যাদি। ইসলামি পরিভাষায়, প্রকৃত অবস্থা গোপন রেখে ফাঁকি বা ধোকার ওপর ভিত্তি করে নিজ স্বার্থ হাসিল করাকে প্রতারণা বলা হয়। প্রতারণা নানাভাবে হতে পারে। যথা- ওজনে কম দেওয়া, জাল মুদ্রা চালিয়ে দেওয়া, পণ্য দ্রব্যের দোষ গোপন করা, ভেজাল মেশানো, ফলে ও মাছে রাসায়নিক দ্রব্য দেওয়া ইত্যাদি। আর জনাব জাহিদের চিকন চালের সাথে মোটা চাল মেশানোর কাজটি প্রতারণা অন্তর্ভুক্ত। উদ্দীপকে দেখা যায়, জনাব জাহিদ চিকন চালের সাথে মোটা চাল মিশিয়ে অধিক মুনাফা অর্জন করেন। অর্থাৎ তিনি প্রতারণার মাধ্যমে অধিক অর্থ উপার্জন করেন। প্রতারণার কারণে জনাব জাহিদকে পরকালে কঠিন শাস্তি পেতে হবে। কেননা প্রতারণা অত্যন্ত গর্হিত ও ঘৃণিত কাজ। যে প্রতারণা করে সে প্রকৃত মুমিন নয়। প্রতারণাকারী দুনিয়াতেও ঘৃণিত, লজ্জিত ও অপদস্থ হয়। আর আখিরাতে তার জন্য রয়েছে দুর্ভোগ ও ধ্বংস। আল্লাহ তায়ালা ইরশাদ করেন, 'ধ্বংস তাদের জন্য যারা মাপে কম দেয়' (সুরা মুতাফফিফিন: ১)। প্রতারণার ব্যাপারে হুশিয়ারি করে মহানবি (স) বলেছেন, مَنْ غَشَ فَلَيْسَ مِنَّا অর্থ: যে প্রতারণা করে সে আমার দলভুক্ত নয় (মুসলিম)। অর্থাৎ প্রতারণাকারীকে ইহকালে লাঞ্ছনা, অপমান আর পরকালে জাহান্নামের কঠিন শাস্তি ভোগ করতে হবে। তাই প্রতারণা সম্পর্কে মাওলানা কেরামত যথার্থই বলেছেন, 'এজন্য তাকে পরকালের কঠিন শাস্তি ভোগ করতে হবে।'"
        }
      ]
    },
    {
      "number": "6",
      "uddipok": "ফিলিস্তিনের মুসলিমদের উপর অত্যাচার করার খবরে পাশের দেশের মুসলিমরা সমবেত হয়ে প্রতিবাদ জানায়। সেখানে বক্তারা বলেন- মুসলিমরা একে অপরের ভাই। সে তার ভাইকে সুরক্ষা দেবে এবং প্রয়োজন পূরণ করবে। রসুল (স) বলেন, \"মুমিনগণ তাদের পারস্পরিক সহানুভূতি প্রদর্শনের ব্যাপারে একই দেহের মতো\"।",
      "tag": "SSNIC 23",
      "sub_questions": [
        {
          "label": "ক",
          "question": "মুত্তাফাকুন আলাইহি (مُتَّفَقٌ عَلَيْهِ) অর্থ কী?",
          "explanation": "মুত্তাফাকুন আলাইহি অর্থ- তার ওপর একমত বা ঐকমত্য। ইমাম বুখারি ও মুসলিমের ঐকমত্যে বর্ণিত হাদিসকে 'মুত্তাফাকুন আলাইহি' বলে।"
        },
        {
          "label": "খ",
          "question": "\"দুজন ব্যতীত হিংসা (اَلْحُسَدُ) নয়\"- বুঝিয়ে লেখো।",
          "explanation": "হাদিসে হিংসা করা যায় এমন দুজন বলতে দানশীল ও জ্ঞানী ব্যক্তিকে বোঝানো হয়েছে। মহানবি (স) এমন দুজন ব্যক্তির কথা উল্লেখ করেছেন, যাদেরকে দেখে ঈর্ষা করা যায় এবং তাদের ব্যতীত অন্য কারো ব্যাপারে ঈর্ষা করা যাবে না। তাদের একজন হলেন- সেই সম্পদশালী মুসলিম ব্যক্তি, আল্লাহ যাকে বিপুল ধন-সম্পদ দিয়েছেন। পাশাপাশি তাকে অপব্যয়ী না হয়ে ইসলামি আদর্শ ও বিধানানুযায়ী সেই সম্পদ থেকে মানুষের কল্যাণে ব্যয় করার তৌফিক দিয়েছেন। অন্যজন হলেন সেই প্রজ্ঞাবান মুসলিম ব্যক্তি, আল্লাহ তায়ালা যাকে পার্থিব ও পারলৌকিক বিষয়ের গভীর জ্ঞান দিয়েছেন। পাশাপাশি তাকে 'জ্ঞানের জন্য অহংকারী না করে বরং সে জ্ঞান দিয়ে মানুষের মধ্যে বিরাজিত সমস্যার ন্যায়নিষ্ঠ সমাধান দানের এবং মানুষকে সে জ্ঞান শিক্ষা দেওয়ার দক্ষতা দিয়েছেন।"
        },
        {
          "label": "গ",
          "question": "\"সকল মুসলিম ভাই ভাই\"- উদ্দীপকের আলোকে লেখো।",
          "explanation": "\"সকল মুসলিম ভাই ভাই\"- একথা বলে মুসলমানদের মাঝে ভ্রাতৃত্ব তথা ইসলামি ভ্রাতৃত্বের কথা বলা হয়েছে। ইসলামি আদর্শ, বিশ্বাস ও ইসলামের অনুশীলনের ফলে মুসলিমদের মধ্যে যে ভ্রাতৃত্ব গড়ে ওঠে তাকে ইসলামি ভ্রাতৃত্ব বলে'। ইসলাম ধর্মে বিশ্বাসীগণ পরস্পর ভাই ভাই। মহান আল্লাহর তাওহিদ এবং মহানবি (স) এর রিসালাত মুসলমানদের মধ্যকার ভ্রাতৃত্ব বন্ধনের যোগসূত্র। অর্থাৎ ইসলামের সুমহান আদর্শের ভিত্তিতে বিশ্বের মুসলমানদের মধ্যে যে ভ্রাতৃত্ব গড়ে ওঠে, তা-ই ইসলামি ভ্রাতৃত্ব। উদ্দীপকে মুসলমানদের উপর অত্যাচারের প্রতিবাদ করার মাধ্যমে এ ভ্রাতৃত্ব ফুটে ওঠেছে। উদ্দীপকে আমরা দেখি, ফিলিস্তিনের মুসলিমদের উপর অত্যাচার করার খবরে পাশের দেশের মুসলিমরা সমবেত হয়ে প্রতিবাদ জানায়। সেখানে বক্তারা বলেন- মুসলিমরা একে অপরের ভাই। সে তার ভাইকে সুরক্ষা। দেবে এবং প্রয়োজন পূরণ করবে। পাশের দেশের মুসলমানদের মধ্যে ইসলামি আদর্শিক ভ্রাতৃত্ব লক্ষ্যণীয়। এভাবে ইসলামের কারণে এক সুমহান আদর্শিক ভ্রাতৃত্বের বন্ধনে আবদ্ধ হতে পারে। ইসলামি ভ্রাতৃত্ব প্রতিষ্ঠা কারো ইচ্ছা-অনিচ্ছার ওপর নির্ভরশীল নয়। আল্লাহ তায়ালা ও রাসুলুল্লাহ (স)-এর ওপর ইমান আনার সাথে সাথে মুমিনদের মধ্যে এ ভ্রাতৃত্ব প্রতিষ্ঠা পায়। এ ভ্রাতৃত্ব হলো ইমানি ভ্রাতৃত্ব। আল্লাহ তায়ালা বলেন, إِنَّمَا الْمُؤْمِنُونَ অর্থ: মুমিনরা পরস্পর ভাই ভাই (সুরা আল-হুজুরাত: ১০)।"
        },
        {
          "label": "ঘ",
          "question": "উদ্দীপকের আলোকে মুমিনগণের পারস্পরিক সম্পর্ক কেমন হবে? ব্যাখ্যা করো।",
          "explanation": "উদ্দীপকের আলোকে মুমিনগণের পারস্পরিক সম্পর্ক ভাইয়ের মতো হবে। ইসলামি ভ্রাতৃত্ব এক আদর্শিক ভ্রাতৃত্ব। দেশ, কাল, অঞ্চল, জাতি, বর্ণ নির্বিশেষে সব মানুষ ইসলামি আদর্শ ও মূলনীতিতে বিশ্বাসের প্রেক্ষিতে এক অবিচ্ছেদ্য ভ্রাতৃত্বের বন্ধনে আবদ্ধ। উদ্দীপকের মুসলিমদের উপর অত্যাচারের প্রতিবাদে মুমিন-মুসলিমদের মধ্যে বিরাজমান ইসলামি ভ্রাতৃত্বের স্বরূপ ফুটে ওঠেছে। উদ্দীপকে আমরা দেখি, ফিলিস্তিনের মুসলিমদের উপর অত্যাচার করার খবরে পাশের দেশের মুসলিমরাও কষ্ট পায়। তারা তাদের দেশ থেকেই সমবেত হয়ে প্রতিবাদ জানায়। সেখানে বক্তারা বলেন- মুসলিমরা একে অপরের ভাই। সে তার ভাইকে সুরক্ষা দেবে এবং প্রয়োজন পূরণ করবে। মুসলমান হওয়ার কারণেই তারা তাদের ভাইয়ের পাশে দাঁড়িয়েছে। এটাই মুমিনের পরিচয়। রাসুলুল্লাহ (স) ইরশাদ করেছেন, তুমি মুমিনদেরকে তাদের পারস্পরিক দয়া, তাদের মধ্যস্থিত ভালোবাসা ও তাদের পারস্পরিক সহানুভূতি প্রদর্শনে একটি দেহসদৃশ দেখতে পাবে। যখন দেহের কোনো একটি অঙ্গ কষ্ট অনুভব করে, তখন তার পুরো দেহই জ্বর ও নিদ্রাহীনতায় আক্রান্ত হয়ে পড়ে (বুখারি ও মুসলিম)। ইসলামি ভ্রাতৃত্ব বিশ্বের সব এলাকার মুসলিমকে এক দেহে পরিণত করে। দেহের কোনো একটি অঙ্গের অসুস্থতায়ও যেমন পুরো দেহ আলোড়িত হয়, ব্যথিত হয়ে সেই বিশেষ অঙ্গের অসুবিধা নিরাময়ে আত্মনিয়োগ করে, ইসলামি ভ্রাতৃত্বেও কোনো মুসলমান অসুবিধায় পড়লে গোটা মুসলিম উম্মাহ তার সমস্যা দূর করার সর্বাত্মক চেষ্টা করে। সুতরাং প্রকৃত মুসলমান হতে হলে আমাদেরও অন্য মুসলমানের বিপদে আপদে সাহায্য করতে হবে।"
        }
      ]
    },
    {
      "number": "7",
      "uddipok": "মাওলানা ফারুক হোসাইন এক সমাবেশে বলেন- 'কবিরা গুনাহ জাহান্নামে যাওয়ার কারণ। এমনকি যারা কবিরা গুনাহ করার দৃঢ় সংকল্প করে তারা ইসলামি আদালতে সাক্ষ্যদানের যোগ্যতাও হারায়। এ ব্যাপারে আলেমগণ ঐকমত্য পোষণ করেন। যেমন, হযরত আবু বকর (রা) এর খলিফা নির্বাচনে সব সাহাবি একমত হন।' তখন জনৈক ব্যক্তি দাঁড়িয়ে বলল, 'এ ধরনের সাক্ষ্য গ্রহণযোগ্য না হওয়ার বিষয়ে কুরআন ও হাদিসে কোনো স্পষ্ট বক্তব্য নেই। কুরআন ও হাদিসের বাইরে কোনো আমল মুসলমানদের জন্য আবশ্যক নয়।' মাওলানা ফারুক এতে বিস্মিত হন।",
      "tag": "SSNIC 23",
      "sub_questions": [
        {
          "label": "ক",
          "question": "رخصة অর্থ কী?",
          "explanation": "অর্থ ঐচ্ছিক বা হালকা।"
        },
        {
          "label": "খ",
          "question": "'আহলে ইজমা দীনদার, মোত্তাকি ও মুজতাহিদ হওয়া আবশ্যক'- ব্যাখ্যা করো।",
          "explanation": "আহলে ইজমা তথা ইজমাকারীদের কতিপয় গুণের অধিকারী হতে হবে। প্রথমত ইজমার আহলদেরকে মুজতাহিদ হতে হবে। কুরআন মজিদ ও হাদিসের গভীর জ্ঞান থাকতে হবে। শুধু অনুবাদ ও ব্যাখ্যা করার যোগ্যতা থাকলেই যথেষ্ট হবে না। কুরআন ও হাদিসের মূল তথ্যসূত্র জানা থাকা বাধ্যতামূলক। এছাড়াও ইজমার আহলদের উন্নত চরিত্রের পরিচায়ক দীনদার মুত্তাকি হওয়া আবশ্যক। আবার তাদের শরিয়ত বিরোধী কার্যকলাপ, অশ্লীলতা ও বিদআত থেকে অবশ্যই মুক্ত থাকতে হবে। কেউ যদি কোনো প্রকার ফাসিকিতে লিপ্ত থাকে, তাহলে তার ইজমা গ্রহণযোগ্য হবে না।"
        },
        {
          "label": "গ",
          "question": "উদ্দীপকে উল্লিখিত খলিফা নির্বাচন কোন ধরনের ইজমা? ব্যাখ্যা করো।",
          "explanation": "হযরত আবু বকর (রা) এর খলিফা নির্বাচনে ইজমা পদ্ধতির নাম আল-ইজমাউল কাওলি বা বিবৃতিমূলক ইজমা। যে ইজমায় সমকালীন সব সাহাবি (রা) বা মুজতাহিদ সুস্পষ্ট বক্তব্যের মাধ্যমে তাঁদের একমত হওয়ার ঘোষণা দেন তাকে আল-ইজমাউল কাওলি বা বিবৃতিমূলক ইজমা বলা হয়। এরকম ইজমার ক্ষেত্রে সবাই বলবেন, 'আমরা এর ওপর একমত হলাম।' যা হযরত আবু বকর (রা) এর খলিফা নির্বাচনের সময় ঘটেছিল। উদ্দীপকে হযরত আবু বকর (রা) এর খলিফা নির্বাচন পদ্ধতি সম্পর্কে ধারণা দেওয়া হয়েছে। আবু বকর (রা) এর খলিফা হওয়া যোগ্যতা নিয়ে সব সাহাবি (রা) একমত পোষণ করেন। হযরত মুহাম্মদ (স) কাউকে উত্তরাধিকার নিযুক্ত করে যাননি। তাঁর ইন্তেকালের পর মুসলিম সাম্রাজ্য বিশৃঙ্খলা দেখা দেয়। এমনকি অনেক মরুবাসী যাযাবর ইসলাম ত্যাগ করতে উদ্ধর্ত হয়। মদিনা ও মক্কার মুসলমানদের মধ্যে মতবিরোধ দেখা দেয়। এমতাবস্থায় হযরত আবু বকর (রা) ওমর (রা) কে খেলাফতের দায়িত্ব নিতে আহবান করেন। হযরত ওমর (রা) বিচক্ষণতার প্রমাণ দিয়ে সবার মধ্য থেকে হযরত আবু বকর (রা) কে মুসলিম সাম্রাজ্যের নতুন খলিফা হিসেবে ঘোষণা দেন এবং সবার আগে তিনি নিজেই আবু বকর (রা) এর হাতে আনুগত্যের শপথ নেন। সাথে সাথে অপরাপর সাহাবিরাও হযরত আবু বকর (রা) এর আনুগত্যের শপথ নেন। উপরের আলোচনায় দেখা যাচ্ছে, হযরত আবু বকর (রা) এর খেলাফত লাভ সব সাহাবি (রা) এর মতের ওপর ভিত্তি করেই হয়েছিলো। আর এটাই আল-ইজমাউল কাওলি বা বিবৃতিমূলক ইজমা।"
        },
        {
          "label": "ঘ",
          "question": "উদ্দীপকে জনৈক ব্যক্তির বক্তব্য তুমি কি সমর্থন করো? তোমার মতের সপক্ষে যুক্তি তুলে ধরো।",
          "explanation": "আলেমদের ঐকমত্যের বিরোধিতার ব্যাপারে উদ্দীপকের জনৈক ব্যক্তির বক্তব্যকে আমি সমর্থন করি না। সমকালীন মুসলিম পণ্ডিতদের ঐকমত্যের ভিত্তিতে যে বিধান কার্যকর হয় তা অনুসরণ করা আবশ্যক। অন্যথায় পাপী হিসেবে গণ্য হতে হবে। উদ্দীপকে জনৈক ব্যক্তি ইজমাকে অস্বীকার করেছে। সে বলে, যে বিষয়ে কুরআন ও হাদিসে কোন স্পষ্ট বক্তব্য নেই সে বিষয়ের ওপর আমল করা মুসলমানদের জন্য আবশ্যক নয়। তার যুক্তি হলো- শরিয়তের প্রথম দুই উৎস কুরআন ও হাদিসই সব বিষয়ের হুকুমের জন্য যথেষ্ট, অপর দুইটি উৎস- ইজমা ও কিয়াস গুরুত্বপূর্ণ নয়। প্রকৃতপক্ষে ইসলামি আইনের উৎস চারটিই গুরুত্বপূর্ণ। কুরআন ও হাদিসে যে বিষয়ের পূর্ণাঙ্গ আলোচনা নেই সেখানে ইজমা ও কিয়াস গুরুত্ব পাবে। পবিত্র কুরআনে আল্লাহ তায়ালা এর প্রতি গুরুত্বারোপ করে বলেছেন- وَشَاوِرُهُمْ فِي الْأَمْرِ অর্থ আর আপনি তাদের সাথে পরামর্শ করে কাজ করুন (সুরা আলে ইমরান: ১৫৯)। আলোচ্য আয়াতাংশেই ইজমার ব্যাপারটি উল্লেখ করা হয়েছে। কোনো একটি যুগের সব আলেমের মতৈক্যই ইজমা। এজন্য কবিরা গুনাহকারীর সাক্ষ্য গ্রহণযোগ্য না হওয়ার ব্যাপারে আলেমগণ একমত হয়েছেন। সাক্ষদাতার সাক্ষীর ওপর অনেক সময় বিচার ফয়সালার রায় দেওয়া হয়। তাই সাক্ষীর স্বচ্ছতা অত্যন্ত গুরুত্বপূর্ণ। কুরআন-হাদিসে সুস্পষ্টভাবে গুনাহকারীর সাক্ষ্য গ্রহণযোগ্য হবে কিনা এ ব্যাপারে কিছু উল্লেখ না থাকলেও আলেমদের ঐকমত্যে এটা গ্রহণযোগ্য হবে না। সুতরাং বলতে পারি, জনৈক আলেমদের ঐকমত্যের বিপরীত মত পোষণ করার মাধ্যমে ইজমাকে অস্বীকার করেছে। আর তার সাথে আমরা একমত হতে পারি না।"
        }
      ]
    },
    {
      "number": "8",
      "uddipok": "মহানবী (স)-এর ইন্তেকালের পর খুলাফায়ে রাশেদিনের যুগে ইসালাম প্রসারের সাথে সাথে নতুন নতুন সমস্যা উদ্ভব হয়। সেগুলো কুরআন ও সুন্নাহর আলোকে সমাধান দেওয়ার জন্য সমসাময়িক যুগের মুজতাহিদগণ বিচক্ষণতার যে পরিচয় দিয়েছেন সত্যই প্রশংসার যোগ্য।",
      "tag": "SSNIC 23",
      "sub_questions": [
        {
          "label": "ক",
          "question": "মাযহাব কয়টি?",
          "explanation": "মাযহাব চারটি।"
        },
        {
          "label": "খ",
          "question": "ফিক্‌হশাস্ত্রের বলতে কী বোঝায়?",
          "explanation": "ইসলামি আইনশাস্ত্রকে ফিক্‌হশাস্ত্র বলা হয়। ফি শব্দের অর্থ বুদ্ধিমত্তা, অনুধাবন, জ্ঞান, প্রজ্ঞা ও সূক্ষ্মদর্শিতা। ইসলামি পরিভাষায় ফিক্‌হশাস্ত্র হলো বিশুদ্ধ দলিল-প্রমাণাদি সহকারে মানুষের কর্মসংক্রান্ত ব্যাপারে শরিয়তের হুকুম আহকাম সম্পর্কিত জ্ঞানশাস্ত্র। মূলত যে শাস্ত্রে শরিয়তের হুকুম আহকাম সন্নিবেশিত হয়েছে সেটাই ফিক্‌হশাস্ত্র। ইমাম আবু হানিফার ফিকহুল আকবর অন্যতম ফিক্‌হশাস্ত্র।"
        },
        {
          "label": "গ",
          "question": "উদ্দীপকে উল্লিখিত নতুন নতুন সমাধান কীভাবে করেছেন, তার বর্ণনা দাও।",
          "explanation": "উদ্দীপকে উল্লিখিত নতুন নতুন সমাধান ইজমার মাধ্যমে করেছেন। ইজমা শব্দের অর্থ হলো একমত হওয়া, ঐক্যবদ্ধ হওয়া, মতৈক্য প্রতিষ্ঠা করা ইত্যাদি। সাধারণভাবে বলা যায়, মহানবি (স)-এর পর কোনো এক সময়কার মুসলিম উম্মতের সমস্ত মুজতাহিদ একত্রিত ও সম্পূর্ণ একমত হয়ে ইজতিহাদযোগ্য বিষয়ে শরিয়তের যে সিদ্ধান্ত গ্রহণ করবেন তাই ইজমা। তবে সবার ঐকমত্য বাদেও কয়েকজনের মৌনসম্মতি থাকা সত্ত্বেও ইজমা হতে পারে। উদ্দীপকেও এই বিষয়টিই লক্ষ্য করা যায়। উদ্দীপকে দেখা যায়, রাসুল (স)-এর ইন্তেকালের পর খুলাফায়ে রাশেদিনের যুগে ইসলামের প্রসারের সাথেসাথে নতুন নতুন সমস্যা উদ্ভব হয়। সেগুলো কুরআন ও সুন্নাহর আলোকে সমাধান দেওয়ার জন্য মুজতাহিদগণ বিচক্ষণতার পরিচয় দিয়েছেন। কেননা রাসুল (স)-এর ওফাতের পর উদ্ভুত সকল সমস্যার সমাধান দিতেন সাহাবারা। তারা এককভাবে কোনো সিদ্ধান্ত নিতেন না। নতুন উদ্ভুত কোনো সমস্যার ক্ষেত্রে সকল সাহাবায়ে কেরাম একত্রিত সিদ্ধান্তের ভিত্তিতে মতামত দিতেন। তারা প্রথমে আল-কুরআনে সমাধান খুঁজতেন। কুরআনে সঠিক সমাধান না পেলে রাসুল (স)-এর সুন্নাতে খুঁজতেন। আর সেখানেও না পেলে সাহাবারা সম্মিলিত মতামতের ভিত্তিতে একক সিদ্ধান্ত দিতেন। উদ্দীপকেও এই বিষয়টি লক্ষ্য করা যায়।"
        },
        {
          "label": "ঘ",
          "question": "উদ্দিপকে উল্লিখিত মুজতাহিদ দ্বারা কাদের বুঝানো হয়েছে? যেকোনো একজনের ভূমিকা বিশ্লেষণ করো।",
          "explanation": "উদ্দীপকে উল্লিখিত মুজতাহিদ দ্বারা রাসুল (স)-এর সাহাবীদের বুঝানো হয়েছে। ইসলাম প্রসারের ফলে সাহাবিদের যুগে ফিকশান্ত বিকশিত হয় সাহাবিদের যুগে ইসলাম দেশ-দেশান্তরে ছড়িয়ে পড়ে। সেসময় নতুন নতুন সমস্যার উদ্ভব হতে থাকে। সাহাবিগণ সম্মিলিতভাবে কুরআন- হাদিসের মূলনীতির আলোকে এসব সমস্যার সমাধান দেওয়ার চেষ্টা করেন। এসকল চেষ্টার মাধ্যমে তারা ইজতিহাদের সূচনা করেন। তন্মদে প্রসিদ্ধ একজন সাহাবী হলেন হযরত উমর (রা)। হযরত উমর (রা)-এর যুগে ফি এর অভূতপূর্ব উন্নতি ঘটে। তিনি নিজে ছিলেন একজন বিচক্ষণ ও বিজ্ঞ ফকিহ। তিনি তার শাসনকালে ইসলামী আইনের এক বিশাল ভান্ডার রেখে যান। উমর (রা) কোনো ফয়সালা গ্রহণের জন্য তিনি সর্বোৎকৃষ্ট বিষয়ে পরামর্শ করতেন, বিতর্ক সভা করতেন। যখন তার সামনে কোনো ফিক্‌হী সমস্যা উপস্থাপন করা হতো; তিনি বলতেন, \"ডাকো আলীকে, ডাকো যায়েদকে\" অর্থাৎ, অন্যান্য সাহাবী (রা)-দের ডাকতেন এবং তাদের সাথে পরামর্শ করে চূড়ান্ত সিদ্ধান্তে পৌছাতেন। হযরত উমর (রা)-এর নিকট গর্ভস্থ সন্তানের দিয়তের বিষয় উত্থাপিত। তখন মুগীরা ইবনে শোবা (রা) এ বিষয়ক একটি হাদিস জানালে উমর (রা) সে অনুযায়ী ফয়সালা করেন। অনুরূপ অগ্নিপূজকদের কাছ থেকে জিযিয়া আদায় করা সম্পর্কে তিনি আব্দুর রহমান বিন আউফ (রা) বর্ণিত হাদিস থেকে অবগত হন এবং এর ভিত্তিতে আইন করেন। ফি এর ব্যাপারে তাঁর অনুসত আরেকটি নীতি হচ্ছে, তাঁর কাছে যদি হাদিসটি বিশুদ্ধ পদ্মায় না পৌঁছাতো তবে তিনি তা গ্রহণ না করে বরং সুস্পষ্ট আয়াত বা হাদিসের ভিত্তিতে ইজতিহাদ করে রায় দিতেন। এভাবেই উমর (রা) ফিক্ এর ব্যাপারে বিভিন্ন নীতিমালার বিষয়ে ভূমিকা রেখেছেন। তার সময়ে পুরো খিলাফত জুড়েই ফিকহের ব্যাপক উন্নতি ঘটে।"
        }
      ]
    },
    {
      "number": "9",
      "uddipok": "ইসলামি আইন-কানুন ও ইবাদত সম্পর্কিত মৌলিক বিষয়সমূহ ব্যতীত সেগুলোর শাখা-প্রশাখাতে মুসলিম আইন বিশারদগণের বিভিন্ন মতামত পাওয়া যায়। এরকম একজন আইনবিশারদ ৮০ হিজরি সনে কুফায় জন্মগ্রহণ করেন। সতেরো বছর বয়সে বিশেষভাবে বিদ্যার্জনে মনোনিবেশ করেন। তিনি হাম্মাদের নিকট ১০ বছর যাবত মাসআলা বিষয়ে জ্ঞান অর্জন করেন। খলিফা মনসুর তাকে কারাগারে বন্দী করেন এবং সেখানেই ১৫০ হিজরিতে মৃত্যুবরণ করেন।",
      "tag": "SSNIC 23",
      "sub_questions": [
        {
          "label": "ক",
          "question": "ফিক্‌হশাস্ত্রের চারটি উৎসের নাম লেখো।",
          "explanation": "ফিক্‌হশাস্ত্রের চারটি মূল উৎসের নাম হলো- কুরআন, হাদিস, ইজমা ও কিয়াস।"
        },
        {
          "label": "খ",
          "question": "\"নেতৃত্ব হাসিল করার পূর্বে তোমরা ফিক্ হাসিল করো\"- এ কথা কেন বলা হয়েছে?",
          "explanation": "মুসলিম সমাজের নেতা হতে হলে ইসলামি শরিয়তের জ্ঞান সম্পন্ন হতে হবে। ফিকহের জ্ঞান সম্পন্ন ব্যক্তি সঠিক পদ্ধতিতে নেতৃত্বের কার্যাবলী পরিচালনা করতে পারেন। রাসুল (স) বলেন- আল্লাহ যার কল্যাণ চান তাকে ফিকহের জ্ঞান দান করেন। আর এই কল্যাণ প্রাপ্ত নেতা তার জাতির জন্য কল্যাণ বয়ে আনতে পারে। সে দীনের প্রকৃত শিক্ষা দিয়ে বিচার ফয়সালা করেন বলে সবাই ন্যায়বিচার পায়। তাই নেতৃত্ব হাসিলের পূর্বে ফিকহের জ্ঞান হাসিল করতে হবে।"
        },
        {
          "label": "গ",
          "question": "উদ্দীপকে মুসলিম আইন বিশারদগণের বিভিন্ন মতামত বলতে কী বোঝ? ব্যাখ্যা করো।",
          "explanation": "উদ্দীপকে মুসলিম আইন বিশারদগণের বিভিন্ন মতামত বলতে মাযহাবকে বোঝানো হয়েছে। মাযহাব শব্দের অর্থ চলার পথ, ধর্মমত, বিশ্বাস ইত্যাদি। সাধারণভাবে বলা যায়, ইসলামি শরিয়তের বিভিন্ন আইন-কানুন, আমল, লেনদেন, পারস্পরিক মেলামেশা ও ইবাদত সম্পর্কিত মৌলিক আকিদাগত বিষয় অভিন্ন রেখে এগুলোর ব্যবহারিক দিক ও শাখা-প্রশাখাতে যথাযথ যোগ্যতাসম্পন্ন মুজতাহিদদের বিভিন্ন মতামত প্রকাশের পরিপ্রেক্ষিতে যেসব ভিন্ন ভিন্ন মতবাদ গড়ে উঠেছে তাকে মাযহাব বলে। উদ্দীপকে বলা হয়, ইসলামি আইন-কানুন ও ইবাদত সম্পর্কিত মৌলিক বিষয়সমূহ ব্যতীত সেগুলোর শাখা-প্রশাখাতে মুসলিম আইন বিশারদগণের বিভিন্ন মতামত পাওয়া যায়। আর এভাবে পৃথিবীতে প্রধানত চারটি মাযহাবের প্রসার ঘটে। যার মাধ্যমে সাধারণ মানুষের জন্য শরিয়ত তথা কুরআন-সুন্নাহর বিধান পালন করা সহজ হয়েছে। তবে এক্ষেত্রে উল্লেখ্য যে, মাযহাব বিভিন্ন হলেও ইসলামের মৌলিক বিধানাবলি সর্বক্ষেত্রে অভিন্ন।"
        },
        {
          "label": "ঘ",
          "question": "উদ্দীপকে কার কথা বলা হয়েছে? ফিশাস্ত্রে তার অবদান মূল্যায়ন করো।",
          "explanation": "উদ্দীপকে ইমাম আবু হানিফার কথা বলা হয়েছে, ফিক্‌হশাস্ত্রের যার গুরুত্বপূর্ণ অবদান রয়েছে। ইমাম আবু হানিফার মূল নাম নুমান বিন সাবিত। আবু হানিফা তার কুনিয়ত বা উপনাম। তার উপাধি ইমাম আযম। হিজরি ৮০ সালে তিনি কুফা নগরীতে জন্মগ্রহণ করেন। উদ্দীপকে তার কথা আলোকপাত করা হয়েছে। উদ্দীপকে একজন মুসলিম আইন বিশারদের কথা বলা হয় যিনি ৮০ হিজরিতে জন্ম গ্রহণ করে ১৫০ হিজরিতে কারারুদ্ধ অবস্থায় ইন্তেকাল করেন। এ সামান্য সময়ে তিনি ইসলামের জন্য গুরুত্বপূর্ণ কাজ করে গেছেন। তার প্রবর্তিত 'মাযহাবের কারণেই সাধারণ মানুষ ইসলামের বিধি-বিধান সহজে পালন করতে পারছে। তিনি হাম্মাদের নিকট ১০ বছর যাবত মাসআলা বিষয়ে জ্ঞান অর্জন করেন। খুব অল্প বয়সেই কুরআন ও হাদিসের অগাধ ইলমের অধিকারী হন। ইমাম আবু হানিফাই প্রথমে ফিকে স্বতন্ত্র শাস্ত্র হিসেবে পরিচয় করিয়ে দেন। তিনি সুদীর্ঘ ২২ বছর অক্লান্ত সাধনা করে ৮৩ হাজার মাসয়ালা সংবলিত 'কিতাবুল হানাফি' নামে একটি গ্রন্থ রচনা করেন। এজন্যই তাকে ফিক্‌হশাস্ত্রের জনক বলা হয়। তার প্রতিষ্ঠিত মাযহাব অন্যান্য মাযহাবের তুলনায় অধিক শক্তিশালী। এজন্য বর্তমান বিশ্বে অধিকাংশ মুসলিম তার প্রতিষ্ঠিত মাযহাব অনুসরণ করেন। সুতরাং উপরের আলোচনার আলোকে বোঝা যায়, ইসলামি আইন কানুন সহজে বোধগম্য ও পালন করার পেছনে ইমাম আবু হানিফা (র) এর অবদান গুরুত্বপূর্ণ। তাই আজও মুসলিম বিশ্ব তাকে অত্যন্ত শ্রদ্ধার সাথে স্মরণ করে।"
        }
      ]
    },
    {
      "number": "10",
      "uddipok": "আল্লাহ তায়ালা এক বিশেষ উদ্দেশ্যে মানুষ সৃষ্টি করেছেন। কতিপয় মানুষ আল্লাহর নির্দেশমত জীবন-যাপন করে। তারা প্রতিদিন পাঁচবার পবিত্র অবস্থায় এক বিশেষ ধরনের কাজ সম্পাদন করে। এটা ইসলামের এক গুরুত্বপূর্ণ ইবাদত হিসেবে বিবেচিত।",
      "tag": "SSNIC 23",
      "sub_questions": [
        {
          "label": "ক",
          "question": "জাকাত অর্থ কী?",
          "explanation": "জাকাত অর্থ পবিত্রকরণ বা বৃদ্ধিকরণ।"
        },
        {
          "label": "খ",
          "question": "\"রোজা ঢালস্বরূপ\"- ব্যাখ্যা করো।",
          "explanation": "রোজা পালনের মাধ্যমে মানুষ শয়তানের কুমন্ত্রণা, জৈবিক ও পাশবিক কামনা থেকে নিজেকে রক্ষা করতে পারে বলে নবি করিম (স) বলেছেন- الصِّيَامُ جُنَّةٌ অর্থ: 'সাওম (রোজা) হলো ঢাল।' সাওম বা রোজা অর্থ বিরত থাকা। সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকাই সাওম। রোজা পালনের সময় ব্যক্তি পানাহার, যৌনাচারসহ সব অন্যায় থেকে বিরত থাকে। অন্যায় কাজের মাধ্যমে সাওমের মর্যাদা ক্ষুণ্ণ হবে বলে সে কোনো অন্যায় কাজে লিপ্ত হয় না। এমনকি তার হারাম ভোগ-সম্ভোগ ও অন্যায় কাজের চিন্তা করার অবকাশ থাকে না। এসব প্রেক্ষিতেই রোজাকে ঢালস্বরূপ ইবাদত বলা হয়।"
        },
        {
          "label": "গ",
          "question": "আল্লাহ তায়ালা 'এক বিশেষ উদ্দেশ্যে' মানুষকে সৃষ্টি করেছেন। উদ্দীপকের আলোকে ব্যাখ্যা করো।",
          "explanation": "আল্লাহ তায়ালার মানুষ সৃষ্টির 'এক বিশেষ উদ্দেশ্যে' বলতে ইবাদতকে বোঝানো হয়েছে। ইবাদত অর্থ দাসত্ব করা, গোলামি করা বা আনুগত্য করা। ইসলামি পরিভাষায় দৈনন্দিন জীবনের সকল কাজ-কর্মে আল্লাহ তায়ালার বিধি- বিধান মেনে চলাকে ইবাদত বলা হয়। আর এজন্যই মহান আল্লাহ মানব সৃষ্টি করেছেন। উদ্দীপকের প্রথমাংশে মানুষ সৃষ্টির উদ্দেশ্য নিয়ে আলোচনা করা হয়। আর আমরা জানি আল্লাহর ইবাদত করার জন্যই মানুষ সৃষ্টি করা হয়েছে। এ বিশ্লেষণ থেকে দু'রকম ইবাদতের ধারণা পাওয়া যায়। এগুলো হলো- 'হারুল্লাহ' বা আল্লাহর হক এবং 'হাক্কুল ইবাদ' বা বান্দার হক। কেবল আল্লাহর সাথে সম্পৃক্ত ইবাদতগুলো হাক্কুল্লাহ এর অন্তর্ভুক্ত, যেমন- সালাত, সাওম, হজ, জিকির, তাসবিহ, শোকর ইত্যাদি। এজন্য আল্লাহ ছাড়া কারো কাছে জবাবদিহি করতে হয় না। আল্লাহ তায়ালা মানুষ এবং অন্যান্য সৃষ্টির প্রতি মানুষকে বিশেষ দায়িত্ব ও কর্তব্য পালন করার আদেশ দিয়েছেন। এগুলোই হাক্কুল ইবাদ। আমরা পৃথিবীতে যত ইবাদতই করি না কেন, সকল ইবাদতের মূল উদ্দেশ্যই হলো মহান আল্লাহর সন্তুষ্টি অর্জন করা। আর এই ইবাদত একমাত্র আল্লাহর জন্য না হলে আল্লাহ তা কবুল করবেন না। তাই ইবাদতের ব্যপারে আমাদের সচেতন থাকতে হবে।"
        },
        {
          "label": "ঘ",
          "question": "উদ্দীপকে কোন ধরনের ইবাদতের কথা বলা হয়েছে? এ ইবাদতের পরিচয় ও গুরুত্ব বিশ্লেষণ করো।",
          "explanation": "উদ্দীপকে ইসলামের গুরুত্বপূর্ণ ইবাদত সালাতের কথা বলা হয়েছে। সালাত হলো এমন একটি ইবাদত, যার জন্য কিছু রুকন রয়েছে এবং যা নির্ধারিত কিছু জিকির ও শর্তের মাধ্যমে নির্ধারিত সময়ে সম্পাদন করতে হয়। সালাত মানুষের মনে তাকওয়া সৃষ্টির মাধ্যমে অন্তরের পাপ- পঙ্কিলতা দূর করে এবং অন্যায়-অশ্লীল কাজ থেকে বিরত রাখে। এ বিষয়ে মহান আল্লাহ বলেন, 'নিশ্চয়ই সালাত মানুষকে অশ্লীল ও গর্হিত কাজ থেকে ফিরিয়ে রাখে' (সুরা আনকাবুত: ৪৫)। উদ্দীপকে সালাতকে ইসলামের গুরুত্বপূর্ণ ইবাদত হিসেবে উল্লেখ করা হয়েছে। মূলত সালাতের মাধ্যমে মানুষের মাঝে আল্লাহভীতি ও প্রেম জাগরিত হয়। ফলে সে কোনো প্রকার পাপ কাজে লিপ্ত হতে পারে না। একজন নামাজি কোনো মিথ্যা ও অবৈধ কাজে অংশগ্রহণ করতে গেলে আল্লাহর ভয় তাকে শঙ্কিত করে এবং পাপ থেকে ফিরিয়ে রাখে। তাই সালাত ইসলামি শরিয়তের অত্যন্ত গুরুত্বপূর্ণ ইবাদত। এর মাধ্যমেই মানুষের ইমান ও কুফরের মধ্যে পার্থক্য করা যায়। সালাত মানুষকে আল্লাহর নৈকট্যলাভে সহায়তা করে। এর ফলে ইমান মজবুত ও আত্মা পরিশুদ্ধ হয়। এটি মানুষকে খুব সকালে ঘুম থেকে উঠতে অভ্যস্ত করে তোলে, যা স্বাস্থ্যের জন্য উপকারী। মহান আল্লাহ মুমিনের ওপর দৈনিক পাঁচবার সালাত ফরজ করেছেন। এগুলো হলো- ফজর, যোহর, আসর, মাগরিব ও এশা। রাসুল (স) বলেন, 'যে ব্যক্তি মনোযোগ সহকারে সালাত আদায় করে, কিয়ামতের দিন ঐ সালাত তার জন্য নুর হবে' (তাবারানি)। সালাতের মাধ্যমে বান্দা ও আল্লাহর মধ্যে সম্পর্ক তৈরি হয়। সুতরাং অন্তরে তাকওয়া সৃষ্টি করে পাপ থেকে নিজেদেরকে দূরে রাখার জন্য আমাদের উচিত শরিয়তের বিধান মোতাবেক সঠিকভাবে সালাত আদায় করা।"
        }
      ]
    },
    {
      "number": "11",
      "uddipok": "রিফা একটি নির্দিষ্ট মাসে সুবহি সাদিক থেকে সূর্যাস্ত পর্যন্ত পানাহার ও অন্যান্য কাজ থেকে বিরত থাকে। আড়ালে-আবডালে গিয়েও কোনো কিছু খায় না। তার বন্ধু নিজা বছর শেষে সম্পদের একটি নির্দিষ্ট পরিমাণ অংশ নির্ধারিত ৮টি খাতে খরচ করে।",
      "tag": "SSNIC 23",
      "sub_questions": [
        {
          "label": "ক",
          "question": "'হজ'-এর আক্ষরিক অর্থ কী?",
          "explanation": "'হজ' অর্থ- সংকল্প করা বা ইচ্ছা করা।"
        },
        {
          "label": "খ",
          "question": "\"ইমানের নিদর্শন হলো সালাত\" বুঝিয়ে লেখো।",
          "explanation": "বান্দার সালাতের মাধ্যমে তার ইমান সম্পর্কে জানা যায় বলে সালাত ইমানের নিদর্শন। ইমান মুসলমানের কাছে প্রাণের চেয়েও প্রিয়। ইমানের জন্য সে মৃত্যুকে আলিঙ্গন করতে পারে। ইমান শুধু কালিমা পড়ার নাম নয়, ইসলামের অনুষঙ্গ মনে প্রাণে কবুল করার নাম। ইসলামের অপরিহার্য বিষয় হলো সালাত। মুমিন হতে হলে তাকে সালাত আদায় করতে হবে। সালাত ইমান ও কুফরের মধ্যে পার্থক্য করে। সালাত ত্যাগ করা মানে মুমিন থেকে বের হয়ে যাওয়া। রাসুল (স) বলেন, 'প্রতিটি বস্তু বা বিষয়ের নিদর্শন রয়েছে আর ইমানের নির্দশন হলো সালাত (বুখারি)।'"
        },
        {
          "label": "গ",
          "question": "রিফা যে ইবাদত পালন করে তার পরিচয় ও সামাজিক বর্ণনা করো।",
          "explanation": "রিফা সাওম পালন করে আর সাওমের সামাজিক গুরুত্ব অত্যন্ত তৎপর্যপূর্ণ। সাওম একটি দৈহিক ইবাদত। সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকাই সাওম। এই ইবাদত পালনের মাধ্যমে যে কেবল ধর্মীয় বিধান পালিত হয় এরূপ নয়; বরং সাওমের সামাজিক গুরুত্বেরও একটি দিক রয়েছে। সাওম সামাজিক সহযোগিতা বৃদ্ধি এবং সমাজে ঐক্য ও সাম্য প্রতিষ্ঠায় ভূমিকা রাখে। সাওমের সামাজিক গুরুত্ব আলোচনায় প্রথমেই বলা যায়, এটি সমাজের বিত্তবান মানুষের মনে বিত্তহীনদের জন্য প্রবল ভালোবাসা ও সহানুভূতি সৃষ্টি করে। এজন্যই মহানবি (স) বলেছেন, 'আর (রমজান মাস হলো) সহানুভূতি ও সহমর্মিতার মাস' (মিশকাত)। আর এরূপ সহানুভূতি থেকেই বিত্তবান মুসলিমরা দরিদ্র মানুষের প্রতি সহযোগিতার হাত প্রসারিত করে। এভাবে ভালোবাসা ও সহযোগিতার সম্মিলন আদর্শ সমাজ গঠনের জন্য অনুকূল। সাওম পালনের মাস রমজানুল মুবারকে হোটেল বা খাবারের দোকানগুলো বন্ধ রাখার মাধ্যমে মানুষ সামাজিকভাবে আল্লাহর বিধান পালনে উৎসাহিত হতে পারে। তাছাড়া সাওম পালনের পাশাপাশি রমজানে বিত্তবানেরা ফিতরা প্রদান করেন। ফলে সমাজের লোকদের মধ্যে প্রয়োজনীয় আর্থিক উপযোগ তৈরি হয়। সমাজে ঐক্য ও সাম্য প্রতিষ্ঠাতেও সাওমের ভূমিকা অনেক। সাওম শেষে ঈদুল ফিতরে মুসলমানরা ঐক্য ও সাম্যের চেতনায় উদ্ভাসিত হয়। সর্বোপরি সাওম সমাজজীবনের প্রতিটি ক্ষেত্রে প্রভাবক শক্তি হিসেবে ভূমিকা পালন করে।"
        },
        {
          "label": "ঘ",
          "question": "নিজার কর্মকান্ডে কোন ইবাদতের পরিচয় ফুটে উঠেছে? দারিদ্র্য বিমোচনে উক্ত ইবাদতের গুরুত্ব বিশ্লেষণ করো।",
          "explanation": "নিজার কর্মকাণ্ডে জাকাতের পরিচয় ফুটে উঠেছে, দারিদ্র্য বিমোচনে জাকাতের গুরুত্ব অপরিসীম। জাকাত একটি ফরজ ইবাদত। ইসলামের পাঁচটি স্তম্ভের মধ্যে জাকাত তৃতীয়। এটি একটি অর্থনৈতিক ইবাদত এবং ইসলামি অর্থব্যবস্থার মূল স্তম্ভ। জাকাতের মাধ্যমে সম্পদের সুষম বন্টন, দারিদ্র্য বিমোচন ও বেকারত্ব হ্রাস পায়। উদ্দীপকে নিজার কর্মকান্ড দ্বারা জাকাতের কথাই বুঝানো হয়েছে। দারিদ্র্য বিমোচনে এর গুরুত্ব ও ভূমিকা অনস্বীকার্য। জাকাতলব্ধ অর্থ পরিকল্পিত উপায়ে সংগ্রহ ও ব্যয় করা হলে সমাজে অভাব-অনটন থাকবে না। কেননা, সমাজে ধনীদের কাছ থেকে জাকাত সংগ্রহ করে তা গরিবদের সচ্ছলতার জন্যই ব্যয় করা হবে। জাকাতের অর্থ দ্বারা শিল্পকারখানা প্রতিষ্ঠা করে বেকার লোকদের কর্মসংস্থানের ব্যবস্থা করা যায়। এতে করে আর্থিকভাবে অসচ্ছল লোকগুলো ধীরে ধীরে সচ্ছল হতে থাকে। পর্যায়ক্রমে সম্পদশালী লোকের সংখ্যা বৃদ্ধি পেতে থাকে। ফলে সম্পদের প্রবাহ গতিশীল হয়। আবার, সমাজস্থ ধার্মিক শ্রেণি যদি সঠিকভাবে সততা ও আন্তরিকতার সাথে আল্লাহর নির্দেশ মতো নির্দিষ্ট খাতে জাকাত প্রদান করে তাহলে সমাজে কোনো অন্নহীন, বস্ত্রহীন ও গৃহহীন অভাবী মানুষের অস্তিত্ব খুঁজে পাওয়া যাবে না। জাকাতের অর্থ দিয়ে দরিদ্র কল্যাণ ও দরিদ্রদের কর্মসংস্থানের ব্যবস্থা করে ভিক্ষাবৃত্তি, দারিদ্র্য ও বেকারত্বসহ সকল সমস্যা নির্মূল করা যায়। উপরের আলোচনা থেকে বুঝা যায়, জাকাতভিত্তিক অর্থনৈতিক ব্যবস্থার মাধ্যমে সমাজ থেকে দারিদ্র্যকে দূর করা সম্ভব। তাই দারিদ্র্য বিমোচনে আমাদের উচিত জাকাতভিত্তিক অর্থনৈতিক ব্যবস্থা চালু করা।"
        }
      ]
    }
  ]
}