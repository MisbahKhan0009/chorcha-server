{
  "title": "ঢাকা কলেজ ২০২৪",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "মা ভোরবেলা কুরআন তিলাওয়াত করেন। ইয়াসিন মায়ের পাশে বসে তা মনোযোগ দিয়ে শোনে। একদিন ইয়াসিন তার মাকে জিজ্ঞেস করে, 'মা, কুরআন আসলে কী?' মা বললেন, 'কুরআন হলো, সব জ্ঞান- বিজ্ঞানের উৎস। এ গ্রন্থে সব বিষয়ই আলোচিত হয়েছে। কোনোকিছুই বাদ দেওয়া হয়নি।'",
      "tag": "DC 24",
      "sub_questions": [
        {
          "label": "ক",
          "question": "ইসলাম শব্দের অর্থ কী?",
          "explanation": "ইসলাম শব্দের অর্থ আত্মসমর্পণ করা, আনুগত্য করা।"
        },
        {
          "label": "খ",
          "question": "আল-কুরআনের আলোকে মানুষের পরিচয় দাও।",
          "explanation": "আল-কুরআনের আলোকে মানুষের পরিচয় হলো, মানুষ আল্লাহ তায়ালার খলিফা। আল কুরআনের মূল আলোচ্য বিষয় মানুষ। পৃথিবীতে মানুষকে মহান আল্লাহ তাঁর খলিফা বা প্রতিনিধি হিসেবে সৃষ্টি করেছেন। তারপর মানুষকে ভালো ও মন্দ কাজ করার ক্ষমতা দিয়েছেন। এটা দিয়েই তাদের পরীক্ষা করবেন কে হেদায়েতের পথে চলে আর কে চলে না। পরে তার ওপর ভিত্তি করে মহান আল্লাহ শাস্তি বা পুরস্কার দেবেন।"
        },
        {
          "label": "গ",
          "question": "উদ্দীপকের মায়ের মতো মা আমাদের সমাজে খুব দরকার, আলোচনা কর।",
          "explanation": "উদ্দীপকে উল্লিখিত মায়ের মতো মা আমাদের সমাজের জন্য খুবই দরকার। একটি আদর্শ পরিবার গঠনে মায়ের ভূমিকা সবচেয়ে গুরুত্বপূর্ণ। সন্তানের লালন-পালন, শিক্ষাদীক্ষার ক্ষেত্রে মাকে প্রধান ভূমিকায় থাকতে হয়। একজন মাকেই পরিবার গঠনে মূল ভূমিকা পালন করতে হয়। আমরা জার্নি পরিবারই হচ্ছে একটি সমাজের প্রাথমিক ভিত্তি। তাই আদর্শ সমাজ গঠনে মায়ের ভূমিকা অনেক বেশি। উদ্দীপকে বর্ণিত মা একজন আদর্শ মা। যিনি সন্তানকে সাথে নিয়ে কুরআন তেলাওয়াত করেন, ফলে সন্তান কুরআন সম্পর্কে আগ্রহী হয়ে উঠে এবং কুরআন সম্পর্কে জানতে চায়। মা-ও যথাযথ উত্তর দেন। আসলে এমন মা আমাদের সমাজে খুব দরকার। একজন আদর্শ মা সন্তানকে কুরআন শিক্ষার ব্যাপারে আগ্রহী করে তুলতে পারেন। সন্তান ছেলে-মেয়ে যাই হোক না কেন, সবার জন্য কুরআন শিক্ষা করা আবশ্যক। ছোট থেকেই তাদের কুরআন শেখানোর বিষয়ে মাকে তৎপর থাকতে হয়। উপরোক্ত মায়ের ভেতরে সেই তৎপরতা দেখা যাচ্ছে। এমন মায়ের কারণেই একটি সুন্দর সমাজ গঠিত হয়। তাই সমাজে মায়েদেরকে আদর্শ মায়ের ভূমিকা পালন করতে হবে।"
        },
        {
          "label": "ঘ",
          "question": "উদ্দীপকের মায়ের উক্তিটি বিশ্লেষণ কর।",
          "explanation": "উদ্দীপকের মায়ের উক্তিটি যথার্থ। আল-কুরআন মহান আল্লাহর কালাম। যা আগত-অনাগত সব মানুষের জন্য আল্লাহপ্রদত্ত পূর্ণাঙ্গ জীবন বিধান। সব রকমের জাগতিক, বৈষয়িক ও ধর্মীয় জ্ঞান-বিজ্ঞানের মূল উৎস আল-কুরআন। উদ্দীপকে উল্লিখিত মায়ের উক্তিটিতে যেসব কথা কুরআনের ব্যাপারে বলা হয়েছে তার সবই আল কুরআনে রয়েছে। এ মহাগ্রন্থে ব্যকরণ, আইন, গণিত, চিকিৎসাবিজ্ঞান, জ্যোতিবিদ্যা, পদার্থবিজ্ঞান, রসায়ন, দর্শন, নৃতত্ত্ব, ইতিহাস, সাহিত্য, তর্কশাস্ত্র, অলংকারশাস্ত্র, ফারায়েজ, বর্ষপঞ্জীসহ জীবনঘনিষ্ঠ সব প্রয়োজনীয় জ্ঞানের মূলনীতি বর্ণনা করা হয়েছে। এ প্রসঙ্গে আল্লাহ বলেন, আর আমি তোমার ওপর কিতাব নাজিল করেছি, যাতে সব বিষয়ের বিবরণ সন্নিবেশিত হয়েছে (সুরা আন-নাহল: ৮৯)। মানুষের ব্যব্রিজীবন সমাজজীবন, রাষ্ট্রীয় জীবন, অর্থনৈতিক জীবনসহ শিল্প ও সাংস্কৃতিক জীবনের মূলনীতিও পবিত্র কুরআনে বর্ণনা করা হয়েছে। এছাড়াও ইবাদত, মানবিক চাহিদা, পারস্পরিক আচরণ, দণ্ডবিধি ও আখলাকের বর্ণনা কুরআনে এসেছে। পরিশেষে বলা যায়, মানবজাতির পার্থিব জীবন শান্তিপূর্ণ ও আনন্দময় করা এবং পরকালীন নাজাত ও জান্নাত লাভের বিধান সবই এই মহাগ্রন্থে আলোচিত হয়েছে।"
        }
      ]
    },
    {
      "number": "2",
      "uddipok": "জনাব সাইফুল 'ক' নামক একটি রাজনৈতিক সংগঠনের সদস্য, যেখানে জনগণকে সব ক্ষমতার উৎস হিসেবে গণ্য করা হয়। তাদের ন্যায় আরও কিছু সংগঠন আছে, তারাও একই চিন্তাধারা পোষণ করেন। এরা ক্ষমতার লড়াইয়ে সর্বদা পরস্পর গুম, খুন, লুণ্ঠন ইত্যাদিতে লিপ্ত। থাকে। কিন্তু তার বন্ধু জনাব শিহাব এমন একটি সংগঠনের সদস্য যেখানে মহান আল্লাহকেই সব ক্ষমতা ও কর্তৃত্বের উৎস মনে করা হয়। এখানে পরমতসহিষ্ণুতা ও আল্লাহর প্রতি আনুগত্য লক্ষ্য করা যায়।",
      "tag": "DC 24",
      "sub_questions": [
        {
          "label": "ক",
          "question": "আল-কুরআনের সংরক্ষক কে?",
          "explanation": "আল কুরআনের সংরক্ষক হলেন আল্লাহ তায়ালা।"
        },
        {
          "label": "খ",
          "question": "আন-নার বলতে কী বোঝায়?",
          "explanation": "আন-নার অর্থ আগুন, তথা- জাহান্নাম। জাহান্নাম হলো আজাব তথা শাড়ির নিবাস। এটি আল্লাহ তায়ালা কাফির ও পাপিষ্ঠদের জন্য আখেরাতের প্রতিদান হিসেবে তৈরি করে রেখেছেন। যারা আল্লাহ তায়ালার বিধি-বিধান পালনে ব্যর্থ হবে, তাঁর বিধি-নিষেধ ইচ্ছাকৃতভাবে অমান্য করবে তাদেরকে আল্লাহ তায়ালা তাদের কর্ম অনুযায়ী শাস্তি প্রদান করবেন। আল্লাহ তায়ালা নার সম্পর্কে বলেন- 'যে কেউ আল্লাহ ও রাসুলের অবাধ্যতা করে এবং তার সীমা অতিক্রম করে তিনি তাকে আগুনে প্রবেশ করাবেন। সে সেখানে চিরকাল থাকবে। তার জন্য, রয়েছে অপমানজনক শান্তি'।"
        },
        {
          "label": "গ",
          "question": "উদ্দীপকে বর্ণিত দুটি সংগঠনের কোনটি পবিত্র কুরআনের প্রতিনিধিত্ব করছে? ব্যাখ্যা কর।",
          "explanation": "উদ্দীপকে বর্ণিত দুটি সংগঠনের মধ্যে শিহাবের সংগঠনটি পবিত্র কুরআনের প্রতিনিধিত্ব করে। কুরআন মাজিদ হলো বিশ্বমানবের সুষ্ঠু ও সুন্দর জীবন নির্বাহের জন্য আল্লাহ প্রদত্ত বিধি-ব্যবস্থাপনা। মানুষের জীবনের এমন কোনো দিক ও বিভাগ নেই যে বিষয়ে এ মহাগ্রন্থ কোনো নির্দেশনা দেয়নি। ব্যক্তিগত, পারিবারিক, সামাজিক ধর্মীয় সব বিষয়ের গুরুত্বপূর্ণ ব্যাখ্যা রয়েছে আল কুরআনে। উদ্দীপকে বর্ণিত দুটি সংগঠনের মধ্যে শিহাবের সংগঠনটি মহান আল্লাহকেই সব ক্ষমতা ও কর্তৃত্বের উৎস মনে করে। এ সংগঠনে পরমতসহিষ্ণুতা ও আল্লাহর প্রতি আনুগত্য লক্ষ্য করা যায়। কেননা কুরআন মাজিদ মানুষের আদর্শ জীবন গঠনের নির্ভুল নির্দেশনা। কুরআনের নির্দেশনায় মানুষ কর্মমুখী, সংসারী, ধার্মিক এবং দায়িত্বশীল ব্যক্তিজীবন লাভ করতে পারে। মানুষের ব্যক্তিগত, পারিবারিক, সামাজিক ও ধর্মীয় জীবন সম্পর্কে সুনির্দিষ্ট নির্দেশনা কুরআনে রয়েছে। পবিত্র কুরআনের নির্দেশনা পালনের মাধ্যমে নিজেকে আদর্শ মানুষ হিসেবে প্রতিষ্ঠা করা যায়। তাই বলা যায়, উদ্দীপকে বর্ণিত দুটি সংগঠনের মধ্যে শিহাবের সংগঠনটি পবিত্র কুরআনের প্রতিনিধিত্ব করে।"
        },
        {
          "label": "ঘ",
          "question": "জনাব সাইফুলের সংগঠনের ক্ষমতাকেন্দ্রিক লড়াই নিরসনে পবিত্র কুরআনের ভূমিকা বিশ্লেষণ কর।",
          "explanation": "সাইফুলের সংগঠনের ক্ষমতাকেন্দ্রিক লড়াই নিরসনে পবিত্র কুরআন গুরুত্বপূর্ণ ভূমিকা পালন করতে পারে। মানবজীবনের সব দিক ও বিভাগের যাবতীয় সমস্যা সমাধানে সুনির্দিষ্ট ও কল্যাণময় নির্দেশনা দিয়েছে আল কুরআন। বাস্তবজীবনে এ নির্দেশনার অনুশীলন ও অনুসরণ করার মাধ্যমে প্রকৃত শান্তি ও মুক্তি লাভ সম্ভব। একইভাবে কুরআনের নির্দেশনা মেনে চলার মাধ্যমে রাজনৈতিক, অর্থনৈতিক, সাংস্কৃতিকসহ জীবনের সব ক্ষেত্রেই শ্রেষ্ঠত্ব অর্জন করা সম্ভব। উদ্দীপকে দেখা যায়, জনাৰ সাইফুল 'ক' নামক একটি রাজনৈতিক সংগঠনের সদস্য, যেখানে জনগণকে ক্ষমতার উৎস হিসেবে গণ্য করা হয়। তার সংগঠনের ন্যায় আরো কিছু সংগঠনও একই চিন্তাধারা পোষণ করে। এরা ক্ষমতার লড়াইয়ে সর্বদা পরস্পর গুম, খুন, লুণ্ঠন ইত্যাদি লিপ্ত থাকে। তাদের এ সমস্ত কর্মকাণ্ড বন্ধে পবিত্র কুরআন গুরুত্বপূর্ণ ভূমিকা রাখতে পারে। কেননা, রাজনীতি, অর্থনীতি ও সংস্কৃতিসহ মানুষের জীবনের সব বিষয়ের দিকনির্দেশনা রয়েছে আল কুরআনে। পদপ্রার্থিতা, আত্মপ্রচার, ক্ষমতা ও পদের লোভ, স্বেচ্ছাচারিতা ও দম্ভ, প্রকৃত গণতান্ত্রিক পদ্ধতির অনুপস্থিতি প্রভৃতি রাজনৈতিক সমস্যার সমাধান রয়েছে পবিত্র কুরআন মাজিদে। আবার সম্পদের অসম বণ্টন, উপার্জন ও ব্যয়ে হারাম পদ্ধতির অনুসরণ, সম্পদ আত্মসাৎ, অপচয়, সুদ প্রভৃতি অর্থনৈতিক সমস্যা সমাধানে কুরআন মাজিদ অনবদ্য ভূমিকা পালন করে। এছাড়া শিক্ষা ও সংস্কৃতির ক্ষেত্রেও কুরআন মাজিদের সুনির্দিষ্ট নির্দেশনা রয়েছে। উপরের আলোচনার প্রেক্ষিতে বলা যায়, আমাদের সকলের উচিত রাজনৈতিক, অর্থনৈতিক ও সাংস্কৃতিক ইত্যাদি সব ক্ষেত্রেই কুরআনের বিধানসমূহ অনুসরণ করা।"
        }
      ]
    },
    {
      "number": "3",
      "uddipok": "একদা হাব্বান সাহেব বাজারে গিয়ে তার স্ত্রীর জন্য একটি সোনার হার কিনতে গিয়ে ধোঁকা খেলেন। তিনি ঘটনাটি এলাকার মসজিদের ইমাম সাহেবকে জানালে ইমাম সাহেব ধোঁকাবাজির কুফল সম্পর্কে জুমআর বয়ানে আলোকপাত করলেন। তিনি বললেন, যারা ধোঁকাবাজ তারা মূলত আত্মপ্রতারিত। তাদের অন্তর রোগগ্রস্ত হওয়ায় তারা তা টের পায় না। অন্তরের রোগ তাদের হিতাহিত জ্ঞানশূন্য করেছে। অতঃপর তিনি তিলাওয়াত করলেন- يُحَادِعُونَ اللَّهِ وَالَّذِينَ آمَنُوا وَمَا يَخْدَعُونَ إِلَّا أَنفُسَهُمْ وَمَا يَشْعُرُونَ",
      "tag": "DC 24",
      "sub_questions": [
        {
          "label": "ক",
          "question": "আল-কুরআনে তিলাওয়াতে সিজদার আয়াত কয়টি?",
          "explanation": "আল কুরআনে ১৪টি তিলাওয়াতে সিজদার আয়াত আছে।"
        },
        {
          "label": "খ",
          "question": "বর্ণিত আয়াতের ব্যাখ্যামূলক অনুবাদ কর।",
          "explanation": "পবিত্র কুরআনের সুরা-বাকারার এই আয়াতে মহান আল্লাহ এবং ইমানদার মুসলমানদের সাথে মুনাফিকদের প্রতারণা ও প্রবঝানামূলক আচরণ ও তার পরিণতি সম্পর্কে বলা হয়েছে। মুনাফিকরা মুখে মুখে ইমান এনেছি এ কথা বলে মনে করে, তারা আল্লাহ ও মুমিনদের সঙ্গে ধোঁকাবাজি করছে। কিন্তু প্রকৃতপক্ষে তারা নিজেদেরকে নিজেরাই ধোঁকার মধ্যে ঠেলে দিচ্ছে। তারা ভ্রান্তিবোধে নিমগ্ন হয়ে ভাবে যে, তাদের মুনাফিকি চাল ও চক্রান্ত তাদের পক্ষে বুঝি খুবই কল্যাণকর হবে। কিন্তু আসলে এ চাল ও চক্রান্ত তাদেরকে দুনিয়ায় ক্ষতিগ্রস্ত করে এবং পরকালেও তারা করুণ পরিণতির সম্মুখীন হবে।"
        },
        {
          "label": "গ",
          "question": "ইমাম সাহেবের বক্তব্য নবিযুগের কোন শ্রেণির মানুষের চরিত্রের সাথে সাদৃশ্যপূর্ণ? কুরআনের আলোকে তাদের চরিত্র বিশ্লেষণ কর।",
          "explanation": "ইমাম সাহেবের বক্তব্য নবিযুগের মুনাফিক শ্রেণির মানুষের চরিত্রের সাথে সাদৃশ্যপূর্ণ। রাসুল (স)-এর ইসলাম প্রচারকালীন সময়ে একশ্রেণির মানুষ ছিল যারা প্রকাশ্যে নিজেদেরকে আল্লাহ, রাসুল ও আখিরাতে বিশ্বাসী বলে ঘোষণা দেয়। কিন্তু তারা অন্তরে ঘোর অবিশ্বাস ও মুসলমানদের বিরুদ্ধে চরম বিদ্বেষ পোষণ করে। এভাবে তারা মুমিনদেরকে ধোঁকা দেওয়ার চেষ্টা করত। তারা আচরণে, লেনদেন ও কথায় সবসময় দ্বিমুখিতা পোষণ করত। উদ্দীপকেও মুনাফিকের চারিত্রিক বৈশিষ্ট্য পরিলক্ষিত হয়। উদ্দীপকের ইমাম সাহেব বলেন, যারা ধোঁকাবাজ তারা মূলত আত্মপ্রতারিত। তাদের অন্তর রোগগ্রস্ত হওয়ায় তারা তা টের পায় না। অনুরূপভাবে নবিযুগে মুনাফিকরা মুখে মুখে ইমান এনেছি বললেও তারা গোপনে মুমিন ও ইসলামের ক্ষতি করার চেষ্টা করত। আর তারা মনে করত, তারা আল্লাহ ও মুমিনদের সঙ্গে ধোঁকাবাজি করছে। কিন্তু প্রকৃতপক্ষে তারা নিজেরাই নিজেদেরকে ধোঁকার মধ্যে ঠেলে দিত। তারা এ ভ্রান্তিবোধে নিমগ্ন হয়ে ভাৰত মুনাফিকি চাল ও চক্রান্ত তাদের পক্ষে খুবই কল্যাণকর হবে। কিন্তু আসলে এ চাল ও চক্রান্ত তাদের দুনিয়ায় ক্ষতিগ্রস্ত করে এবং পরকালেও তারা ভয়াবহ শাস্তির সম্মুখীন হবে। কিন্তু তাদের অন্তর রোগগ্রস্ত হওয়ায় তারা তা বুঝতে পারে না। যা উদ্দীপকের ধোঁকাবাজের সাথে সাদৃশ্যপূর্ণ।"
        },
        {
          "label": "ঘ",
          "question": "অন্তরের রোগ তাদের হিতাহিত জ্ঞানশূন্য করেছে' ইমাম সাহেবের এ মন্তব্যটির তাৎপর্য বিশ্লেষণ কর।",
          "explanation": "অন্তরের রোগ তাদের হিতাহিত জ্ঞানশূন্য করেছে- ইমাম সহেবের এ মন্তব্যটি অত্যন্ত তাৎপর্যপূর্ণ। মুনাফিকেরা মুখে ইমানের দাবি করে, কিন্তু অন্তরে লালন করে কুফরি। মৌখিকভাবে মুমিন হওয়ার কথা ঘোষণা করলেও তারা মুমিন নয়। ইমান আনার কথা বলে তারা মূলত আল্লাহ তায়ালা ও মুমিনদের সাথে প্রতারণা করতে চায়। কিন্তু এর মাধ্যমে তারা নিজেরাই নিজেদেরকে প্রতারিত করে। কিন্তু অন্তরে রোগ থাকায় তারা বুঝতে পারে না। উদ্দীপকের ইমাম সাহেব বলেছেন মুনাফিকদের অন্তরের রোগ তাদের হিতাহিত জ্ঞানশূন্য করেছে- উক্তিটি যথার্থ। কেননা মুনাফিকদের অন্যায় আচরণ ও ধৃষ্টতাপূর্ণ ব্যবহারের কারণ হলো তাদের অন্তরে আছে নিফাক, কুফর, শিরক, হিংসা-বিদ্বেষ, পরশ্রীকাতরতার মতো নানা মানসিক ব্যাধি। এ সকল ব্যাধির কারণে তারা আল্লাহ সম্পর্কে ভয়ংকর ভুল ধারণা পোষণ করে। নিজেদের সবসময় পাপাচারে নিমগ্ন রাখে। তাদের অব্যাহত, মুনাফিকি, কুফরি ও পাপাচারের জন্য তাদের এ মানসিক অসুখসমূহ দূরারোগ্য ব্যাধিতে পরিণত হয়। তাদের পাপ প্রবণতা বৃদ্ধি পেতে থাকে। তারা মিথ্যার ওপর অটল থাকায় ধোঁকাপূর্ণ পথ বেছে নিয়ে মনের এ সকল অন্যায় প্রবণতা নিরাময়ের পথ রুদ্ধ করে দেয়। কিন্তু মুনাফিকদের অন্তরের রোগ তাদের জ্ঞানশূন্য করায় তারা এটি বুঝতে পারে না। উপরের আলোচনায় প্রতীয়মান হয় যে, মুনাফিকদের অন্তরের ব্যাধি তাদের হিতাহিত জ্ঞানশূন্য করে দেয়।"
        }
      ]
    },
    {
      "number": "4",
      "uddipok": "অধ্যাপক ইবরাহিম শ্রেণিকক্ষে কুরআনের দুটি আয়াত নিয়ে আলোচনা করেন। প্রথম আয়াতে পাপাচার থেকে আত্মরক্ষা ও পরকালে মুক্তির গুণসম্পন্ন ব্যক্তিদের বৈশিষ্ট্য বর্ণনা করা হয়েছে। অতঃপর দ্বিতীয় আয়াতে অনন্ত জীবনের জবাবদিহিতার প্রতি অনীহা প্রদর্শন ও সুস্টার প্রতি আস্থাহীনদের পরিণতির কথা ব্যক্ত করেছেন। لخَتَمَ اللَّهُ عَلَى قُلُوبِهِمْ وَعَلَى سَمْعِهِمْ وَعَلَى أَبْصْرِهِمْ غِشَاوَةٌ وَلَهُمْ عَذَابٌ عَلِيمٌ",
      "tag": "DC 24",
      "sub_questions": [
        {
          "label": "ক",
          "question": "আল-কুরআন কী?",
          "explanation": "আল-কুরআন মহান আল্লাহর কালাম।"
        },
        {
          "label": "খ",
          "question": "আল-কুরআনকে ফুরকান বলা হয় কেন? ব্যাখ্যা কর।",
          "explanation": "কুরআন সত্য-মিথ্যার পার্থক্যকারী বলে একে ফুরকান বলা হয়। 'ফুরকান' الفرقان, আরবি শব্দ। এর অর্থ সত্য ও মিথ্যার পার্থক্যকারী। আল-কুরআন সত্য ও মিথ্যা, ন্যায় ও অন্যায়ের মধ্যে পার্থক্য নির্দেশ করে মানুষকে সত্য ও ন্যায়ের পথে পরিচালিত হতে উদ্বুদ্ধ করে। এ কারণে এ মহাগ্রন্থকে ফুরকান বলা হয়।"
        },
        {
          "label": "গ",
          "question": "অধ্যাপক ইবরাহিম সাহেবের ১ম বক্তব্যে কাদেরকে চিহ্নিত করা হয়েছে? ব্যাখ্যা কর।",
          "explanation": "অধ্যাপক ইবরাহিম সাহেবের ১ম বক্তব্যে মুত্তাকিদেরকে চিহ্নিত করা হয়েছে। মুত্তাকি হলো তারা যাদের মধ্যে তাকওয়া তথা পরহেযগারিতা রয়েছে। মুত্তাকিরা গায়েবে বা অদৃশ্যে ইমান রাখে। পরকাল তথা মৃত্যুর পরের জবাবদিহি, বেহেশত, দোজখ, হাশর, পুলসিরাত প্রভৃতি বিষয়ের ওপর পূর্ণাঙ্গ আস্থা রাখে এবং পাপাচার থেকে বিরত থাকে, যা ইবরাহিম সাহেরের বক্তব্যের প্রথমাংশে ফুটে উঠেছে। উদ্দীপকে অধ্যাপক ইবরাহিম পবিত্র কুরআনের সুরা বাকারার দুটি আয়াতের মধ্যে প্রথম আয়াতে মুত্তাকিদের চিহ্নিত করা হয়েছে। মুত্তাকিরা সর্বদা আল্লাহকে ভয় করে এবং পাপকাজ থেকে বিরত থাকে। তারা গায়েবে ইমান পোষণ করে তথা আল্লাহর অস্তিত্ব ও ক্ষমতায় বিশ্বাসের পাশাপাশি ফেরেশতা, বেহেশত-দোজখ, হাশর, পুলসিরাত, আরশ, কুরসি, তাকদির, হিসাব-নিকাশ প্রভৃতি অদৃশ্য বিষয়ের সত্যতায় বিশ্বাস পোষণ করে। পরকালে জবাবদিহির ভয়ে মুত্তাকিরা পাপাচার থেকে সর্বদা বিরত থাকে এবং সৎকর্ম করে। আল্লাহ তাদেরকে যে রিজিক দিয়েছেন তা থেকে তারা মানুষের কল্যাণে আল্লাহর নির্দেশিত পথে ব্যয় করে। উদ্দীপকে ইবরাহিম সাহেবের বক্তব্যের প্রথম আয়াতে পাপাচার থেকে আত্মরক্ষা ও পরকালে মুক্তির গুণসম্পন্ন ব্যক্তি তথা মুত্তাকিদের বৈশিষ্ট্যসমূহ চিহ্নিত করা হয়েছে।"
        },
        {
          "label": "ঘ",
          "question": "অধ্যাপক ইবরাহিমের ২য় বক্তব্যে বর্ণিত ব্যক্তিদের চিহ্নিত করে তাদের করুণ পরিণতি বর্ণনা কর।",
          "explanation": "অধ্যাপক ইবরাহিম সাহেবের ২য় বক্তব্যে কাফিরদের কথা বলা হয়েছে, যাদের দুনিয়া ও আখিরাতে ভয়াবহ পরিণতি রয়েছে। 'কাফির' শব্দটি মূলত 'কুফর' থেকে এসেছে। কুফর অর্থ আচ্ছাদন করা, ঢেকে দেয়া, গোপন বা আবৃত করা, অবিশ্বাস ও অস্বীকার করা। আল্লাহর অস্তিত্ব ও ক্ষমতা, রিসালাত, আখিরাত, আসমানি কিতাব, জান্নাত-জাহান্নাম, তাকদির, ফেরেশতা প্রভৃতিকে অবিশ্বাস ও অস্বীকারের নাম কুফর। যারা কুফরি করে তারাই কাফির। কাফিরদের দুনিয়ার জীবন ও আখিরাতের পরিণতি অত্যন্ত ভয়াবহ। ইবরাহিমের ২য় বক্তব্যে কাফিরদেরই ইঙ্গিত করা হয়েছে। উদ্দীপকের অধ্যাপক ইবরাহিম শ্রেণিতে আলোচনায় কুরআনের দুটি আয়াত উল্লেখ করেন। দ্বিতীয় আয়াতে অনন্ত জীবনের জবাবদিহিতার প্রতি অনীহা প্রদর্শন ও স্রষ্টার প্রতি আস্থাহীনদের পরিণতির কথা ব্যস্ত করেছেন। কাফিররা মহান আল্লাহ তায়ালার অস্তিত্বে অবিশ্বাস প্রদর্শনপূর্বক আখিরাতের জবাবদিহিতার প্রতিও অনাস্থা প্রদর্শন করে। আল্লাহ তাদের প্রতি দুনিয়া ও আখিরাতে ভয়ংকর শাস্তির ব্যবস্থা রেখেছেন। দুনিয়ায় তাদের অন্তরসমূহে ও শ্রবণশক্তির ওপর মোহর মেরে দিয়েছেন। তাদের দৃষ্টিশক্তির ওপর আবরণ টেনে দিয়েছেন। ফলে কাফিররা ভালো-মন্দ বিচার করতে পারে না। সত্য-মিথ্যার পার্থক্য তাদের কাছে দৃশ্যহীন। ফলশ্রুতিতে তারা আর কোনো সৎকর্ম করার সক্ষমতা রাখে না। সত্যবিমুখ আল্লাহদ্রোহী মানসিকতা ও কার্যক্রমের জন্য আখিরাতে তারা চিরস্থায়ী ধ্বংসে নিপতিত হবে। তাদের চিরস্থায়ীভাবে জাহান্নামের শাস্তি ভোগ করতে হবে। উপরের আলোচনার মাধ্যমে প্রতীয়মান হয় যে, অধ্যাপক ইবরাহিম সাহেব তার বক্তব্যের ২য় অংশে কাফিরদের চিহ্নিত করেছেন। কাফিরদের দুনিয়া ও আখিরাতে মারাত্মক পরিণতি ভোগ করতে হবে। কাফিররা যেসব কাজের মাধ্যমে অভিশপ্ত হয়েছে, আমাদের উচিত সেসব কাজ থেকে বিরত থাকা।"
        }
      ]
    },
    {
      "number": "5",
      "uddipok": "নাবিল আদনানের কাছে পাঁচ হাজার টাকা আমানত রাখে। কয়েক মাস পরে হাসান ঐ আমানতের টাকা ফেরত আনতে গেলে করিম বলে যে, সে টাকাগুলো খরচ করে ফেলেছে। সাত দিন পরে টাকা ফেরত দিবে বলে অঙ্গীকার করে। পরে নির্ধারিত তারিখে আদনান আবার টাকা দিতে ব্যর্থ হলে দুজনের মধ্যে ঝগড়ার সৃষ্টি হয়। বিষয়টি একজন আলেমের কাছে বললে তিনি নিম্নোক্ত হাদিসটি পাঠ করে শোনান। آيَةُ الْمُنَافِي ثَلَاثَ إِذَا حَدَّثَ كَذَبَ وَإِذَا وَعَدَ أَخْلَفَ وَإِذَا اؤْتُمِنَ خَانَ",
      "tag": "DC 24",
      "sub_questions": [
        {
          "label": "ক",
          "question": "মুনাফিকের লক্ষণ কয়টি?",
          "explanation": "মুনাফিকের লক্ষণ তিনটি।"
        },
        {
          "label": "খ",
          "question": "আমানতের খিয়ানত বলতে কী বোঝায়?",
          "explanation": "কারো নিকট কোনো কিছু আমানতস্বরূপ রাখলে তা ভাল বা আত্মসাৎ করলে আমানতের খিয়ানত হয়। রসুল (স) মুনাফিকের তিনটি আলামতের মধ্যে আমানতের খিয়ানতকে উল্লেখ করেছেন। যেমন তিনি খিয়ানত সম্পর্কে বলেছেন- যখন তার নিকট কিছু গচ্ছিত রাখা হয়, তখন সে খিয়ানত তথা আত্মসাৎ করে (মুসলিম)।"
        },
        {
          "label": "গ",
          "question": "উপরিউক্ত পরিস্থিতিতে বর্ণিত হাদিসটির ভূমিকা ব্যাখ্যা করো।",
          "explanation": "হাদিসের আলোকে আদনানের কর্মকাণ্ডে মুনাফিকি প্রকাশ পেয়েছে। অন্তরে কুফরি লালন করে মুখে ইমানের দাবি করা হলো নিফাক। যাদের মধ্যে নিফাক রয়েছে তারা মুনাফিক। তিনটি বৈশিষ্ট্যের ভিত্তিতে একজন মুনাফিককে সহজেই চিহ্নিত করা যায়। এ তিনটি বৈশিষ্ট্য হলো মিথ্যা বলা, ওয়াদা ভঙ্গ করা ও আমানতের খিয়ানত করা। উদ্দীপকে দেখা যায়, নাবিল আদনানের নিকট আমানতের পাঁচ হাজার টাকা ফেরত আনতে গেলে আদনান বলে যে, সে টাকাগুলো খরচ করে ফেলেছে। অর্থাৎ সে আমানতের খিয়ানত করেছে। আর এগুলো মুনাফিকের প্রধান বৈশিষ্ট্য। মুনাফিক ব্যক্তিরাই কথার যেমন নিরাপত্তা দেয় না, তেমনি সম্পদও হেফাজত করে না। দেখা যাচ্ছে, আদনান সাহেব আমানতের খিয়ানত করে- মুনাফিকের বৈশিষ্ট্যই ধারণ করে আছেন।"
        },
        {
          "label": "ঘ",
          "question": "উদ্দীপকে বর্ণিত হাদিসটির সামাজিক গুরুত্ব বিশ্লেষণ করো।",
          "explanation": "আমানত রক্ষা না করায় আদনানের কাজে মুনাফিকের বৈশিষ্ট্য প্রকাশ পায় যা সমাজে মারাত্মক নেতিবাচক প্রভাব ফেলে। অন্তরে যা আছে তার বিপরীত প্রকাশ করাকে নিফাক বলে। আর যে এ কাজ করে তাকে বলা হয় মুনাফিক। মহানবি (স) মুনাফিকের পরিচয় সম্পর্কে তিনটি নিদর্শনের কথা বলেছেন। যথা- মিথ্যা বলা, ওয়াদা ভঙ্গ করা এবং আমানতের খিয়ানত করা। এ তিনটি চিহ্ন বা নিদর্শনের মধ্যে আদনানের কাজে খিয়ানতের বিষয়টি লক্ষণীয়। উদ্দীপকের নাবিল আদনানের কাছে পাঁচ হাজার টাকা জমা রেখে কিছুদিন পর সেগুলো ফেরত চায়। কিন্তু আদনান টাকা ফেরত না দিয়ে। সে নাবিলের অজান্তে নিজের প্রয়োজনে টাকাগুলো খরচ করে ফেলে। বস্তুত মুনাফিকদের কাছে কোনো আমানত রাখা হলে তারা সাধারণত তা আত্মসাৎ করে। মুনাফিকদের এহেন কার্যকলাপের ফলে পরস্পরের প্রতি বিশ্বাসের ভিত্তি দুর্বল হয়ে পড়ে। এটি সুষ্ঠু সমাজ জীবনের জন্য ক্ষতিকর। ইসলামের জন্য কাফির ও মুশরিকদের চেয়েও বেশি ক্ষতিকর মুনাফিকরা। কেননা আল্লাহদ্রোহিতায় কাফির ও মুশরিকদের ভূমিকা সুস্পষ্ট। ফলে তাদের থেকে আত্মরক্ষা করা সম্ভব; কিন্তু মুনাফিকরা গোপনে সমাজে বিশৃঙ্খলা সৃষ্টি করে। সুতরাং বলা যায়, আদনানের মুনাফিকি কাজের মাধ্যমে সম্পর্ক নষ্ট ও সমাজের শান্তি-শৃঙ্খলা বিনষ্ট হবে।"
        }
      ]
    },
    {
      "number": "6",
      "uddipok": "চাল ব্যবসায়ী তানভীর সাহেব ক্রেতার নিকট ভালো চাল বিক্রি করেন। তিনি সঠিক ওজন করে চাল বিক্রি করেন। ক্রেতার নিকট পণ্যের দোষত্রুটি গোপন করেন না। তার বন্ধু হাসিব মানুষের সাথে খারাপ আচরণ করেন। অশ্লীল কথাবার্তা বলেন। তার অগ্নীল আচার আচরণের জন্য লোকজন তাকে পরিহার করে চলেন।",
      "tag": "DC 24",
      "sub_questions": [
        {
          "label": "ক",
          "question": "মতন বলতে কী বোঝ?",
          "explanation": "হাদিসের মূল বক্তব্যকে মতন বলে।"
        },
        {
          "label": "খ",
          "question": "বন্ধু নির্বাচন সম্পর্কে রাসুল (স) কী বলেছেন?",
          "explanation": "মানুষের জীবনচরিত্রে অনেক ক্ষেত্রে তার বন্ধুর জীবনদর্শন বা চরিত্রের প্রভাব পড়ে। আলোচ্য হাদিসাংশে মহানবি (স) বলেছেন, 'ব্যক্তি তার বন্ধুর জীবনদর্শনের অনুসারী হয়'। সুতরাং প্রত্যেকের উচিত ভেবে চিন্তে বন্ধু নির্বাচন করা। একজন মুমিনের উচিত ধর্মপ্রাণ, সৎ ও আল্লাহভীরু লোককে বন্ধু হিসেবে গ্রহণ করা। অন্যথায় অসৎ সঙ্গের পাল্লায় পড়ে জীবন বিপন্ন হয়ে পড়বে। সৎ বন্ধু তার বন্ধুকে সৎ ও ন্যায়ের পথে পরিচালিত করবে। আর অসৎ চরিত্র ও স্বভাবের বন্ধু তার বন্ধুকে নিজস্ব চিন্তা, চেতনা, বিশ্বাস ও অনুসৃত পথে ধাবিত করবে।"
        },
        {
          "label": "গ",
          "question": "তানভীর সাহেবের কর্মকাণ্ডের পরকালীন প্রতিফল হাদিসের আলোকে ব্যাখ্যা করো।",
          "explanation": "সত্যবাদী সৎ মুসলিম ব্যবসায়ী হিসেবে তানভীর সাহেব কিয়ামতের দিন শহিদদের সাথে থাকবেন। ব্যবসায়-বাণিজ্য একটি পবিত্র পেশা। যে মুসলমান ব্যবসায়ী অর্থের লোভে পড়ে মিথ্যা বলে না, অধিক লাভের আশায় ক্রেতাকে প্রতারিত করে না এবং পণ্যে ভেজাল দেয় না, তারাই বিশ্বস্ত ব্যবসায়ী। আর এ ধরনের ব্যবসায়ী শহিদদের মর্যাদা পাবে বলে হাদিসের মাধ্যমে জানা যায়। উদ্দীপকে বর্ণিত নিত্যপণ্য ব্যবসায়ী তানভীর সাহেব সবকিছুর সঠিক ওজন করে বিক্রি করেন। ক্রেতার নিকট তিনি পণ্যের দোষ ত্রুটি গোপন করেন না। তার এরূপ কর্মকান্ডে সৎ ও বিশ্বস্ত ব্যবসায়ীর প্রতিফলন ঘটেছে। এ প্রসঙ্গে রাসুল (স) ইরশাদ করেন, বিশ্বস্ত ও সত্যবাদী মুসলিম ব্যবসায়ী কিয়ামতের দিন শহিদদের সাথে থাকবেন (মুসতাদরাক হাকিম)। যদি ব্যক্তি ব্যবসায়ের, ক্ষেত্রে বিশ্বস্ততা ও সদ্যবাদীতার পথ অবলম্বন করেন। তাহলে তিনি কিয়ামতের কঠিন দিনে শহিদদের সাথে থাকবেন। আরশের ছায়ায় অবস্থান করবেন। এর মাধ্যমে ব্যবসায়ীদের বিশ্বস্ত ও সৎ থাকার উৎসাহ দেওয়া হয়েছে।"
        },
        {
          "label": "ঘ",
          "question": "হাসিবের কর্মকান্ডে পাঠ্যবইয়ের কোন হাদিসের প্রতিফলন ঘটেছে? বিশ্লেষণ করো।",
          "explanation": "হাসিবের কর্মকাণ্ডে অশ্লীলতা সম্পর্কিত হাদিসের প্রতিফলন ঘটেছে। ইসলাম একটি মার্জিত ও সুশীল জীবনব্যবস্থা। এর কোনো বিধানের মধ্যে অশালীনতার স্থান নেই। ইসলাম অশ্লীলতাকে সুস্পষ্টভাবে হারাম ঘোষণা করেছে। রাসুল (স) ইরশাদ করেছেন, মানুষের মধ্যে নিকৃষ্টতম হচ্ছে সে ব্যক্তি যার অশ্লীলতা থেকে বেঁচে থাকার জন্যে মানুষ তাকে পরিত্যাগ করে' (বুখারি ও মুসলিম)। এ হাদিসটিতে নিকৃষ্ট ব্যক্তিদের পরিচয় তুলে ধরে তার থেকে মানুষের দূরে থাকার জন্য উপদেশ দিয়েছেন। উদ্দীপকে হাসিব মানুষের সাথে খারাপ আচরণ করে ও অশ্লীল কথাবার্তা বলে। তার অশ্লীলতার দরুন লোকজন তাকে পরিত্যাগ করেছে। অশ্লীলতা একটি মারাত্মক নৈতিক ত্রুটি। মুমিনদের এ মারাত্মক নৈতিকতা বহির্ভূত ত্রুটি থেকে বেঁচে থাকতে হবে। কেননা ব্যক্তি তার সহচর্যে থাকা ব্যক্তির গুণাবলি দ্বারা প্রভাবিত হয়। সুতরাং হাসিবসহ আমাদের প্রত্যেকের অশ্লীলতা পরিহার করে আদর্শ জীবন গঠনে সচেষ্ট হতে হবে।"
        }
      ]
    },
    {
      "number": "7",
      "uddipok": "রফিক মুদি দোকানদার। সে মালে ভেজাল দিয়ে বিক্রি করে। ওজনে কম দেয়, পণ্যদ্রব্যের দোষত্রুটি গোপন রাখে। ভালো মালের সাথে মন্দ মাল মিশিয়ে বিক্রি করে। বিক্রির সময় মিথ্যা বলে, ধোঁকাবাজির মাধ্যমে গ্রাহকদেরকে ক্ষতিগ্রস্ত করে লাভবান হয়। একদিন সে মসজিদের ইমাম সাহেবের কাছে শোনে, তার এ ধরনের কাজের জন্য পরকালীন জীবনে কঠিন শাস্তি ভোগ করতে হবে।",
      "tag": "DC 24",
      "sub_questions": [
        {
          "label": "ক",
          "question": "নিফাক অর্থ কী?",
          "explanation": "নিফাক অর্থ কপটতা।"
        },
        {
          "label": "খ",
          "question": "মুনাফিকের কার্যাবলি ব্যাখ্যা করো।",
          "explanation": "হাদিসে মুনাফিকের আলামত তিনটি বর্ণনা করা হয়েছে। রাসুল (স) বলেন- মুনাফিকের চিহ্ন তিনটি। যখন সে কথা বলে মিথ্যা বলে; যখন প্রতিশ্রুতি দেয়, ভঙ্গ করে; আর যখন তার কাছে আমানত রাখা হয় তখন তা আত্মসাৎ করে। (বুখারি ও মুসলিম)"
        },
        {
          "label": "গ",
          "question": "ইসলামের দৃষ্টিতে রফিক কী ধরনের লোক? ব্যাখ্যা করো।",
          "explanation": "উদ্দীপকের বর্ণিত মুদি দোকানদার রফিকের কর্মকাণ্ডটি প্রতারণার শামিল। তাই তাকে মুনাফিক হিসেবে চিহ্নিত করা যায়। প্রতারণা মিথ্যারই এক বিশেষ রূপ। এর অর্থ ঠকানো, ফাঁকি দেওয়া, ধোঁকা দেওয়া, বিশ্বাস ভঙ্গ করা ইত্যাদি। ইসলামি পরিভাষায়, প্রকৃত অবস্থা গোপন রেখে ফাঁকি বা ধোঁকার ওপর ভিত্তি করে নিজ স্বার্থ হাসিল করাকে প্রতারণা বলা হয়। প্রতারণা নানাভাবে হতে পারে। যথা- ওজনে কম দেওয়া, জাল মুদ্রা চালিয়ে দেওয়া, পণ্য দ্রব্যের দোষ গোপন করা, ভেজাল মেশানো, ফলে ও মাছে রাসায়নিক দ্রব্য দেওয়া ইত্যাদি। উদ্দীপকে দেখা যায়, মুদি দোকানদার রফিক মালে ভেজাল দিয়ে বিক্রি করে। ওজনে কম দেয়, পণ্যদ্রব্যের দোষ ত্রুটি গোপন রাখে। ভালো মালের সাথে মন্দ মাল মিশিয়ে বিক্রি করে। বিক্রির সময় মিথ্যা বলে, ধোঁকাবাজির মাধ্যমে গ্রাহকদেরকে ক্ষতিগ্রস্ত করে। অর্থাৎ তিনি প্রতারণার মাধ্যমে অধিক অর্থ উপার্জন করেন। প্রতারণার কারণে দোকানদার রফিককে পরকালে কঠিন শাস্তি পেতে হবে। কেননা প্রতারণা অত্যন্ত গর্হিত ও ঘৃণিত কাজ। যে প্রতারণা করে সে প্রকৃত মুমিন নয়। প্রতারণাকারী দুনিয়াতেও ঘৃণিত, লজ্জিত ও অপদস্থ হয়। আর আখিরাতে তার জন্য রয়েছে দুর্ভোগ ও ধ্বংস। আল্লাহ তায়ালা ইরশাদ করেন, 'ধ্বংস তাদের জন্য যারা মাপে কম দেয়'। (সুরা: মুতাফফিফীন)"
        },
        {
          "label": "ঘ",
          "question": "ইসলামের দৃষ্টিতে রফিকের কাজের পরিণাম ব্যাখ্যা করো।",
          "explanation": "উদ্দীপকে উল্লিখিত মুদি দোকানদার রফিক প্রতারণা করে ব্যবসা করছে, ইসলামের দৃষ্টিতে যার পরিণাম অত্যন্ত ভয়াবহ। ব্যবসায়-বাণিজ্য একটি পবিত্র পেশা। তা সততার সাথে করলে আল্লাহর সন্তুষ্টি অর্জনের মাধ্যমে দুনিয়ার সফলতার পাশাপাশি আখিরাতে কল্যাণ লাভ করা যায়। ইসলামে ব্যবসায়-বাণিজ্যকে উৎসাহিত করা হয়েছে। তবে তা অবশ্যই হালাল পদ্ধতিতে তথা সৎ ও বিশ্বস্ততার সাথে হতে হবে। কিন্তু মুদি দোকানদার রফিক ব্যবসায়ের ইসলামি পদ্ধতি পরিহার করে প্রতারণার আশ্রয় নিচ্ছে, যা সম্পূর্ণ অবৈধ। উদ্দীপকে মুদি দোকানদার রফিক ব্যবসায়ের ক্ষেত্রে মিথ্যার আশ্রয় নিচ্ছে। সে গ্রাহকদের সাথে মিথ্যা বলছে, প্রতারণা করছে, ভেজাল পণ্য বিক্রয় করে ক্রেতাদের ধোঁকা দিচ্ছে। প্রতারণা করে ব্যবসা করাকে মহানবি (স) সম্পূর্ণভাবে নিষিদ্ধ করেছেন। তিনি বলেন, 'যে প্রতারণা করে, সে আমাদের দলভুক্ত নয়।' তার এ কাজগুলো নিফাকের অন্তর্ভুক্ত। আর যারা এ কাজের সাথে জড়িত তারা মুনাফিক। মুনাফিকরা ইসলামের চরম শত্রু। তাদের সম্পর্কে আল্লাহ বলেছেন, 'মুনাফিকরা মিথ্যাবাদী।' তাদের শান্তি সম্পর্কে বলা হয়েছে- 'নিশ্চয়ই মুনাফিকদের স্থান জাহান্নামের সর্ব নিম্ন স্তরে' (সুরা নিসা: ১৪৫)। অন্যদিকে ব্যবসায়ে সততা অবলম্বন করা ইসলামের নির্দেশ। বলা হয়েছে- 'আল্লাহ ব্যবসায়কে হালাল করেছেন, আর সুদকে হারাম করেছেন' (সুরা বাকারা: ২৭৫)। প্রতারণার ব্যাপারে হুশিয়ারি করে মহানবি (স) বলেছেন, مَنْ غَشَ فَلَيْسَ مِنَا অর্থ: যে প্রতারণা করে সে আমার দলভুত্ব নয় (মুসলিম)। অর্থাৎ প্রতারণাকারীকে ইহকালে লাঞ্ছনা, অপমান আর পরকালে জাহান্নামের কঠিন শাস্তি ভোগ করতে হবে। তাই প্রতারণা সম্পর্কে মসজিদের ইমাম সাহেব যথার্থই বলেছেন, 'এজন্য তাকে পরকালের জীবনে কঠিন শাস্তি ভোগ করতে হবে।'"
        }
      ]
    },
    {
      "number": "8",
      "uddipok": "বশির জুমাবার (শুক্রবার) জুমআর সালাত আদায় করতে মসজিদে যায়। মসজিদের ইমাম সাহেবের বয়ান থেকে সে জানতে পারে যে, রমযান মাসে জামাতে তারাবিহের সালাত আদায় করার বিধান আগে ছিল না। মহানবি (সা)-এর মৃত্যুর পর হযরত উমর (রা.)-এর যুগে ইজমার মাধ্যমে 'জামাতে তারাবিহের সালাত আদায়ের সিদ্ধান্ত হয়। এক্ষেত্রে সব সাহাবি (রা.) ঐকমত্যের মাধ্যমে এ সিদ্ধান্তে উপনীত হয়েছিলেন।",
      "tag": "DC 24",
      "sub_questions": [
        {
          "label": "ক",
          "question": "বুকন কী?",
          "explanation": "বুকন (ভিত্তি) হলো এমন উপাদান, যা দ্বারা কোনো বস্তু বা বিষয় অস্তিত্ব লাভ করে।"
        },
        {
          "label": "খ",
          "question": "জাতীয় ঐক্য সংরক্ষণে ইজমা গুরুত্বপূর্ণ কেন?",
          "explanation": "ইলমার মাধ্যমে ঐকমতা প্রতিষ্ঠিত হয় বলে এটি জাতীয় ঐক্য সংরক্ষণে অত্যন্ত গুরুত্বপূর্ণ। আল্লাহ তায়ালা মুসলমানদের ঐক্যবদ্ধ থাকার নির্দেশ দিয়েছেন। জাতীয় ঐক্য ক্ষুন্ন করে বা মুমিনদের জন্য বিপর্যয়-বিশৃঙ্খলা সৃষ্টি করে এমন সব কাজ তিনি হারাম ঘোষণা করেছেন। ইজমার মাধ্যমে আল্লাহর এই নির্দেশ পালন করা সম্ভব। ইজমা বা সম্মিলিত সিদ্ধান্ত জাতীয় ঐক্যকে সুদৃঢ় করে। এর মাধ্যমে কোনো সিদ্ধান্ত নিলে তা নিয়ে কোনো বিশৃঙ্খলা সৃষ্টি হয় না। তাই জাতীয় ঐক্য সংরক্ষণে ইজমার বিকল্প নেই।"
        },
        {
          "label": "গ",
          "question": "ইজমার আহল বিবেচনায় উদ্দীপকে উল্লিখিত ইজমা কোন প্রকারের? ব্যাখ্যা করো।",
          "explanation": "ইজমার আহল বিবেচনায় উদ্দীপকে উল্লেখিত ইলমাকে 'ইলমাউস সাহাবি' বা সাহাবিদের ইজমা বলা যায়। ইজমার আহল বিবেচনায় ইজমার প্রকারভেদ বলতে ইজমা সংঘটনের সাথে সংশ্লিষ্ট ব্যক্তি কারা, সে অনুযায়ী ইজমার শ্রেণিবিভাগ করাকে বোঝায়। এ বিবেচনায় ইলমাকে দু'ভাগে ভাগ করা হয়েছে। প্রথমটি সাহাবিদের ইজমা, দ্বিতীয়টি উম্মাহর ইজমা বা ইলমাউল উম্মাহ। উদ্দীপকে সাহাবিদের ইজমার ইঙ্গিত পাওয়া যায়। উদ্দীপকের ইমাম সাহেব সাহাবিদের ইজমার মাধ্যমে তারাবির সালাত আদায়ের 'বিষয়ে বক্তব্য দেন। রাসুলুল্লাহ (স)-এর জীবদ্দশায় বা তাঁর ইন্তেকালের পরে কোনো বিষয়ে সব সাহাবির একমত হওয়ার ফলে যে ইজমা সম্পন্ন হয়, তাকে সাহাবিদের ইজমা বলা হয়। অবশ্য সাহাবিদের কেউ কেউ যদি ঐকমত্য পোষণ করেন এবং অবশিষ্টরা যদি মৌনতা অবলম্বন করেন তাহলেও ইজমা সম্পন্ন হবে। এ ইজমাও ইজমাউস সাহাবি-এর অন্তর্ভুক্ত হবে। উদ্দীপকে উল্লেখিত তথ্য থেকে দেখা যায়, রাসুলুল্লাহ (স)-এর মৃত্যুর পর হযরত উমর (রা)-এর শাসনামলে সব সাহাবির ঐকমত্যের ভিত্তিতে তারাবির সালাত জামাতে আদায়ের সিদ্ধান্ত নেওয়া হয়। এই ইজমার সাথে যেহেতু সাহাবিরা সংশ্লিষ্ট ছিলেন তাই ওপরের আলোচনার পরিপ্রেক্ষিতে একে সাহাবিদের ইজমা বা ইজমাউস সাহাবি বলাটাই যুক্তিসংগত।"
        },
        {
          "label": "ঘ",
          "question": "ইজমার স্তর বিবেচনায় উদ্দীপকে উল্লিখিত ইজমার গুরুত্ব বিশ্লেষণ করো।",
          "explanation": "ইজমার স্তর বিবেচনায় উদ্দীপকে উল্লেখিত 'ইজমাউস সাহাবি' বা সাহাবিদের ইজমা সর্বাধিক গুরুত্বপূর্ণ। সময় ও প্রকৃতি বিবেচনায় ইজমাকে চারটি স্বতন্ত্র স্তরে বিন্যস্ত করা হয়। এগুলোকেই মারাতিবুল ইজমা বা ইজমার স্তর বলা হয়। এগুলো হলো- ১. সাহাবিদের ইজমা, ২. সাহাবিদের নীরবতামূলক ইজমা, ৩. সাহাবিদের মতবিরোধহীন বিষয়ে পরবর্তী যুগের ইজমা ও ৪, সাহাবিদের মতবিরোধপূর্ণ বিষয়ে পরবর্তী যুগের ইজমা। ইজমার এসব ভর বিবেচনা করলে উদ্দীপকে উল্লেখিত সাহাবিদের ইজমা প্রথম ও সর্বোচ্চ স্তরের ইজমা। প্রথম স্তর বা সর্বোচ্চ স্তরের ইজমা বলতে সমসাময়িক-সব সাহাবি কোনো বিষয়ে তাদের বক্তব্যের মাধ্যমে বা কাজের মাধ্যমে কোনো ইজমা সম্পন্ন করাকে বোঝায়। খলিফা হিসেবে হযরত আবু বকর (রা)-এর নির্বাচন বা কুরআন সংকলন এ স্তরের ইজমা। আবার উদ্দীপকে উল্লেখিত তারাবিছের সালাত জামাতে আদায়ের জন্য সম্পন্ন ইজমাটিও এ স্তরের। কারণ সব সাহাবি (রা)-এর ঐকমত্যের মাধ্যমে এই ইজমাটি সম্পন্ন হয়েছে। অর্থাৎ, সময়কাল বিবেচনায় এই ইজমার স্তর যেমন প্রথম স্থানে; তেমনি প্রকৃতি বিবেচনায়ও এটি সর্বোচ্চ স্তরের ইজমা। আর ইজমার চারটি স্তরের মধ্যে এ স্তরের ইজমাই সর্বাধিক মর্যাদাসম্পন্ন। উপরের আলোচনার পরিপ্রেক্ষিতে বলা যায়, উদ্দীপকে উল্লেখিত ইজমার দৃষ্টান্তটি সাহাবিদের সময়ে সম্পন্ন হওয়ায় তা সর্বাধিক গুরুত্ব লাভ করেছে।"
        }
      ]
    },
    {
      "number": "9",
      "uddipok": "জনাব সুমন ইউটিউবে জনাব 'ঢ' সাহেবের লেকচারের ভিভিও দেখছিলেন। তিনি 'ট' সাহেবকে মাযহাব সম্পর্কে একটি লেকচারে বলতে শুনলেন, আমি কোনো মাযহাবের অনুসারী নই। আপনারা যদি কুরআন ভালোভাবে পড়েন আর হাদিস জানেন তাহলে মাযহাবের কোনো প্রয়োজন নেই। এর সাথে সাথে মাযহাব না মানার অনেক যৌক্তিকতা তুলে ধরেন। এ বক্তৃতা শুনে বাংলাদেশের একজন আলেম বললেন, সবার জন্য কুরআন-হাদিস বুঝে পড়া এবং এর তথ্য উদঘাটন করা সম্ভব নয়। তাই মাযহাব জানা জরুরি।",
      "tag": "DC 24",
      "sub_questions": [
        {
          "label": "ক",
          "question": "ফিকহ অর্থ কী?",
          "explanation": "ফি অর্থ অনুধাবন করা, বুঝতে পারা।"
        },
        {
          "label": "খ",
          "question": "কুতুবে হানাফিয়া কী? ব্যাখ্যা করো।",
          "explanation": "হানাফি মাযহাবের বিখ্যাত গ্রন্থ কুতুবে হানাফিয়া নামে পরিচিত। ফিকহশাস্ত্রকে নির্ভুল ও গ্রন্থাবন্ধ রূপদানের জন্য আবু হানিফা (র) নিজের ৪০ জন ফকিহ নিয়ে সম্পদনা পরিষদ গঠন করেন। এ পরিষদ দীর্ঘ বাইশ বছর সাধনা করে ৮৩ হাজার মাসয়ালা সংযুক্ত করে একটি গ্রন্থ প্রকাশ করে। এটি কুতুবে হানাফিয়া বা কুতুবে আবু হানিফ নামে পরিচিত।"
        },
        {
          "label": "গ",
          "question": "জনাব 'ঢ' সাহেবের মনোভাব কীরূপ হয়েছে? ব্যাখ্যা করো।",
          "explanation": "জনাব 'ঢ' সাহেবের মনোভাব মাযহাব পরিপন্থি। ইসলামি শরিয়তের মূল উৎস দুইটি হলো- কুরআন ও সুন্নাহ। কুরআন সরাসরি মহান আল্লাহ তায়ালার বাণী। আর সুন্নাহ হলো রাসুল (স) কর্তৃক প্রদর্শিত জীবন চলার পদ্ধতি। আমরা কুরআনের ব্যাখ্যা- বিশ্লেষণ সুন্নাহের মাধ্যমে পেয়ে থাকি। এ দুটি মূলনীতির আলোকে মুজতাহিদগণ যে মাসআলা-মাসায়েল বের করেন তাই মাযহাব। ইসলামি শরিয়ত মানতে হলে মাসআলাগুলো মেনে চলতে হবে। অথচ জনাব 'ঢ' এ বিষয়টি অগ্রাহ্য করেন। উদ্দীপকে জনাব 'ঢ' তার বক্তব্যের মাধ্যমে বুঝিয়েছেন, তিনি শুধু কুরআন ও হাদিসকে গুরুত্ব দেন। কিন্তু মাযহাব মানেন না। তার এ মনোভাবটি সঠিক নয়। কেননা কুরআনে বর্ণিত ভাষা ও শব্দচয়ন ভাবগম্ভীর ও সংক্ষিপ্ত। আর হাদিস হলো রাসূল (স)-এর কথা, কাজ ও সমর্থন। তাই বর্তমানকালের নিত্য-নতুন সমস্যার স্পষ্ট সমাধান মানুষ হাদিস পড়ে পূর্ণাঙ্গ ধারণা নিতে পারে না। এক্ষেত্রে মুজতাহিদগণের মাসয়ালার প্রয়োজন পড়ে। এক্ষেত্রে মাযহাব অনুসরণের মাধ্যমে মানুষ এসব সমস্যার সমাধান পেতে পারে। যদিও শরিয়তের হুকুম পালনে মাযহাবের কিছুটা পদ্ধতিগত ভিন্নতা রয়েছে, তবুও যেকোনো একটি মাযহাব অনুসরণ করা আবশ্যক। নতুবা শরিয়তের বিধান ভালোভাবে পালন করা সম্ভব নয়। তাই জনাব 'ঢ'-এর মাযহাব অস্বীকার করার বিষয়টি মোটেই সমর্থনযোগ্য নয়।"
        },
        {
          "label": "ঘ",
          "question": "তুমি কি বাংলাদেশের উক্ত আলেমের বক্তব্যকে সমর্থন করো? যৌক্তিক মত দাও।",
          "explanation": "হ্যাঁ, মাযহাব অনুসরণের গুরুত্ব ও প্রয়োজনীয়তা প্রকাশ পাওয়াই বাংলাদেশের উক্ত আলেমের বক্তব্যকে আমি সমর্থন করি। ইসলাম বুদ্ধিভিত্তিক কালজয়ী জীবনব্যবস্থা। ইসলাম স্থবির নয়। নয় কোনো বিশেষ যুগ ও দেশের জন্য। ফলে মহানবি (স)-এর তিরোধানের পর ইসলাম সারা বিশ্বে ছড়িয়ে পড়ে। সাথে সাথে অনেক নতুন সমস্যার উদ্ভব ঘটে। আর নতুন নতুন সমস্যা সমাধানের লক্ষ্যে কুরআন ও সুন্নাহর মূলনীতিগুলোর ব্যাখ্যা-বিশ্লেষণের প্রয়োজন হয়। কুরআন-হাদিসের ব্যাখ্যা- বিশ্লেষণ এবং হাদিস সম্ভারের মধ্যে কোনটি অধিক প্রাধান্য পাবে এসব বিষয়ে ইমামদের মতপার্থক্য ও ভিন্ন দৃষ্টিভঙ্গির কারণে মুসলিম সমাজে মাযহাবের সৃষ্টি হয়। বাংলাদেশের আলেমের বক্তব্যে এ বিষয়টির ইঙ্গিত পাওয়া যায়। উদ্দীপকে বাংলাদেশের এক আলেম বলেন, সবার জন্য কুরআন-হাদিস বুঝে পড়া ও নিহিতার্থ উদঘাটন করা সম্ভব নয়। তাই মাযহাব মানা জরুরি। বক্তার এ বক্তব্যে মযাহাবের গুরুত্ব প্রকাশ পেয়েছে। ইসলামি শরিয়ত অনুযায়ী সঠিকভাবে জীবনযাপন করতে হলে মাযহাবের প্রয়োজনীয়তা অপরিসীম। মাযহাবের বিধানগত ভিন্নতা থাকলেও মূল বিষয় একই। সব মাযহাব প্রণেতাই আল্লাহর ইবাদত পালন এবং রাসুল (স)-এর নির্দেশনা অনুসরণের কথা বলে। মযহাবের ভিন্নতার কারণে মুসলিম সমাজে ইবাদত পালন ও শরিয়তের হুকুম পালনে কিছুটা পদ্ধতিগত ভিন্নতা পরিলক্ষিত হয়। তবে প্রত্যেক মুসলমানের কর্তব্য হলো যেকোনো একটি মাযহাবকে অনুসরণ করে কুরআন ও হাদিসের আলোকে জীবন পরিচালনা করা। মাযহাব না বুঝে শরিয়তের হুকুম পালনে ভিন্নতা খুঁজলে গুনাহগার হতে হবে। সুতরাং বলা যায়, প্রত্যেক মুসলিমের জন্য মাযহাব অনুসরণ করা আবশ্যক। তাই এ সম্পর্কিত বাংলাদেশের ইমামের দেওয়া বক্তব্যের সাথে আমি একমত।"
        }
      ]
    },
    {
      "number": "10",
      "uddipok": "আল্লাহ তায়ালা এক বিশেষ উদ্দেশ্যে মানুষ সৃষ্টি করেছেন। কতিপয় মানুষ আল্লাহর নির্দেশমতো জীবনযাপন করে। তারা প্রতিদিন পাঁচবার পবিত্র অবস্থায় এক বিশেষ ধরনের কাজ সম্পাদন করে। এটা ইসলামের এক গুরুত্বপূর্ণ ইবাদাত হিসেবে বিবেচিত।",
      "tag": "DC 24,DB, MB, RB, DIN.B 21",
      "sub_questions": [
        {
          "label": "ক",
          "question": "",
          "explanation": "যাকাত অর্থ পবিত্রকরণ বা বৃদ্ধিকরণ।"
        },
        {
          "label": "খ",
          "question": "",
          "explanation": "এখানে ঢাল বলতে কুপ্রবৃত্তি দমনকারী শক্তিকে বোঝানো হয়েছে। অর্থাৎ মানুষ লোভ-লালসা, হিংসা-বিদ্বেষ, ক্রোধ-ক্ষোভ ও কামভাবের বশবর্তী হয়ে অনেক মন্দকাজে লিপ্ত হয়। সাওম মানুষকে এসব কাজ হতে মুক্ত থাকতে শেখায়। ঢাল যেমন যুদ্ধের ময়দানে একজন যোদ্ধাকে তির, তলোয়ার ও বর্মের আঘাত থেকে সংরক্ষিত রাখে ঠিক তেমনি সাওম মানুষকে যাবতীয় অশ্লীলতা, পাপাচার ও কামনা-বাসনা থেকে বিরত রাখে। এজন্য মহানবি হযরত মুহাম্মদ (সা.) বলেছেন, “সাওম (রোযা) ঢালস্বরূপ।” (বুখারি ও মুসলিম)"
        },
        {
          "label": "গ",
          "question": "আল্লাহ তায়ালা 'এক বিশেষ উদ্দেশ্যে' মানুষকে সৃষ্টি করেছেন? উদ্দীপকের আলোকে ব্যাখ্যা কর।",
          "explanation": "আল্লাহ তায়ালার এক বিশেষ উদ্দেশ্যে' তথা ইবাদাতের জন্যই মানুষকে সৃষ্টি করেছেন। আল্লাহ তায়ালা মানবজাতি এবং জিন জাতিকে একমাত্র তার ইবাদাতের জন্যই সৃষ্টি করেছেন। এ মর্মে আল্লাহ তায়ালা পবিত্র কুরআনে ইরশাদ করেন- অর্থ : জ্বিন ও মানবজাতিকে আমি (আল্লাহ) আমার ইবাদাতের জন্যই সৃষ্টি করেছি। (সূরা আয-যারিয়াত ৫৬) নামায কায়েম করা প্রত্যেক মুসলমানদের জন্য ফরজে আইন। কেননা আল্লাহ তায়ালা পবিত্র কুরআনে ইরশাদ করেন ৬এসসিং এ অর্থ : \"আর আমার স্মরণের জন্য সালাত কায়েম কর।” (সূরা ত্বোয়া- হা : ১৪) ইসলামি চিন্তা ধারায় দুনিয়ার জীবন ক্ষণস্থায়ী। চিরস্থায়ী হলো আখিরাতের জীবন। আখিরাতের সুখই প্রকৃত সুখ। আখিরাতের সাফল্য হলো আসল সাফল্য। সালাত ব্যক্তিকে আখিরাতে সাফল্য লাভের পূর্ণ নিশ্চয়তা দেয়। এ প্রসঙ্গে মহান আল্লাহ তায়ালা বলেন- قد أَفْلَحَ الْمُؤْمِنُونَ الَّذِينَ هُمْ فِي صَلَواتِهِمْ خَاشِعُوْنَ. অর্থ : মুমিনরা সাফল্য লাভ করছে। যারা তাদের সালাতে বিনয়ী ও নম্র । (সূরা আল মুমিনুন : ১-২) আল্লাহর জন্য রুকু সিজদা করা মুসলমানের জন্য অবশ্য কর্তব্য। এ ব্যাপারে মহান আল্লাহ তায়ালা পবিত্র কুরআনে ইরশাদ করেন- يأَيُّهَا الَّذِينَ آمَنُوا ارْكَعُوا وَاسْجُدُوا وَاعْبُدُو رَبَّكُمْ وَافَعَلُوا الْخَيْر لَعَلَّكُمْ تُفْلِحُون অর্থ : \"হে মুমিনগণ, তোমরা রুকু কর, সিজদা কর, তোমাদের পালনকর্তার ইবাদাত কর এবং সৎকাজ সম্পাদন কর। আশা করা যায়, তোমরা সফল হবে।” (সূরা হজ : ৭৮) উপরিউক্ত আলোচনার প্রেক্ষিতে বলা যায়, আল্লাহ মানবজাতিকে অবশ্যই তার ইবাদাতের জন্য সৃষ্টি করেছেন— একথা অবশ্যই সত্য এবং এটি কখনও অস্বীকার করা যাবে না। অস্বীকার করলে ইমান থাকবে না।"
        },
        {
          "label": "ঘ",
          "question": " উদ্দীপকে কোন ধরনের ইবাদাতের কথা বলা হয়েছে? এ ইবাদাতের পরিচয় ও গুরুত্ব বিশ্লেষণ কর।",
          "explanation": "উদ্দীপকে ইসলামের গুরুত্বপূর্ণ ইবাদত সালাতের কথা বলা হয়েছে। সালাত হলো এমন একটি ইবাদত, যার জন্য কিছু বুক্ত রয়েছে এবং যা নির্ধারিত কিছু জিকির ও শর্তের মাধ্যমে নির্ধারিত সময়ে সম্পাদন করতে হয়। সালাত মানুষের মনে তাকওয়া সৃষ্টির মাধ্যমে অন্তরের পাপ-পঙ্কিলতা দূর করে এবং অন্যায়-অশ্লীল কাজ থেকে বিরত রাখে। এ বিষয়ে মহান আল্লাহ বলেন, 'নিশ্চয়ই সালাত মানুষকে অশ্লীল ও গর্হিত কাজ থেকে ফিরিয়ে রাখে' (সুরা আনকাবুত: ৪৫)। উদ্দীপকে সালাতকে ইসলামের গুরুত্বপূর্ণ ইবাদত হিসেবে উল্লেখ করা হয়েছে। মূলত সালাতের মাধ্যমে মানুষের মাঝে আল্লাহভীতি ও প্রেম জাগরিত হয়। ফলে সে কোনো প্রকার পাপ কাজে লিপ্ত হতে পারে না। একজন নামাজি কোনো মিথ্যা ও অবৈধ কাজে অংশগ্রহণ করতে গেলে আল্লাহর ভয় তাকে শঙ্কিত করে এবং পাপ থেকে ফিরিয়ে রাখে। তাই সালাত ইসলামি শরিয়তের অত্যন্ত গুরুত্বপূর্ণ ইবাদত। এর মাধ্যমেই মানুষের ইমান ও কুফরের মধ্যে পার্থক্য করা যায়। সালাত মানুষকে আল্লাহর নৈকট্যলাভে সহায়তা করে। এর ফলে ইমান মজবুত ও আত্মা পরিশুদ্ধ হয়। এটি মানুষকে খুব সকালে ঘুম থেকে উঠতে অভ্যস্ত করে তোলে, যা স্বাস্থ্যের জন্য উপকারী। মহান আল্লাহ মুমিনের ওপর দৈনিক পাঁচবার সালাত ফরজ করেছেন। এগুলো হলো- ফজর, যোহর, আসর, মাগরিব ও এশা। রাসুল (স) বলেন, 'যে ব্যক্তি মনোযোগ সহকারে সালাত আদায় করে, কিয়ামতের দিন ঐ সালাত তার জন্য নুর হবে' (তাবারানি)। সালাতের মাধ্যমে বান্দা ও আল্লাহর মধ্যে সম্পর্ক তৈরি হয়। সুতরাং অন্তরে তাকওয়া সৃষ্টি করে পাপ থেকে নিজেদেরকে দূরে রাখার জন্য আমাদের উচিত শরিয়তের বিধান মোতাবেক সঠিকভাবে সালাত আদায় করা।"
        }
      ]
    },
    {
      "number": "11",
      "uddipok": "আলহাজ আতাউর রহমান চাকরির পাশাপাশি ব্যবসায় বাণিজ্য করেন। তিনি প্রতি রমজান মাসে সমস্ত সম্পদের হিসাব করেন এবং তার নির্দিষ্ট অংশ এলাকার দরিদ্র অভাবীদের মাঝে বণ্টন করে দেন। তিনি তাদের নগদ অর্থ বাদেও রিকশা, ভ্যান, গরু, সেলাই মেশিন ইত্যাদি কিনে দেন। তাব ছোট ভাই জুনায়েদ সাহেব সমাজে সুনাম বৃদ্ধির জন্য বছর শেষে নির্দিষ্ট পরিমাণ অর্থ শুধু তার পছন্দের লোকদের মাঝে বিতরণ করেন।",
      "tag": "DC 24,DCC 24",
      "sub_questions": [
        {
          "label": "ক",
          "question": "নিসাব কাকে বলে?",
          "explanation": "যে পরিমাণ সম্পদ কোনো ব্যক্তির নিকট থাকলে তার ওপর জাকাত ফরজ হয় তাই জাকাতের নিসাব।"
        },
        {
          "label": "খ",
          "question": "জাকাত কাদের ওপর ফরজ? ব্যাখ্যা করো।",
          "explanation": "যার কাছে নিসাব পরিমাণ সম্পদ আছে এমন স্বাধীন ও পূর্ণবয়স্ক মুসলিম নর-নারীর ওপর জাকাত ফরজ। তাদের ওপর জাকাত ফরজ হওয়ার জন্য কতিপয় শর্ত হলো- • সম্পদের ওপর পূর্ণাঙ্গ মালিকানা থাকতে হবে। • সম্পদ উৎপাদনক্ষম ও বর্ধনশীল হতে হবে। • নিসাব পরিমাণ সম্পদ থাকতে হবে। • সারাবছর মৌলিক প্রয়োজন মেটানোর পর অতিরিক্ত সম্পদ থাকবে। • ঋণমুক্ত হওয়ার পর নিসাব পরিমাণ সম্পদ থাকবে। • নিসাব পরিমাণ সম্পদ পূর্ণ একবছর থাকতে হবে। • জাকাত আদায়কারীর মুসলিম হওয়া, জ্ঞানবান হওয়া, স্বাধীন হওয়া এবং প্রাপ্তবয়স্ক হওয়া।"
        },
        {
          "label": "গ",
          "question": "উদ্দীপকে উল্লিখিত জুনায়েদ সাহেবের মাঝে কার আদেশ লঙ্ঘিত হয়েছে? এর ফলাফল বর্ণনা করো।",
          "explanation": "নির্দিষ্ট খাতে জাকাত আদায় না করায় উদ্দীপকে উল্লিখিত জুনায়েদ সাহেবের মাঝে মহান আল্লাহর আদেশ লঙ্ঘিত হয়েছে। জাকাত আদায়ের নির্দিষ্ট আটটি খাত রয়েছে। জাকাত শুধু এই আটটি খাতে ব্যয় করা যাবে। পবিত্র কুরআনে আল্লাহ তায়ালা এই আটটি খাত বর্ণনা করেছেন। যেমন, তিনি ইরশাদ করেন- \"জাকাত হলো ফকির, মিসকিন, জাকাত আদায়কারী কর্মচারী ও যাদের চিত্ত আকর্ষণ প্রয়োজন, দাসমুক্তি, ঋণগ্রস্থ, আল্লাহর পথে জিহাদকারী এবং মুসাফিরদের জন্য\"। উদ্দীপকে উল্লিখিত জুনায়েদ সাহেব সমাজে সুনাম বৃদ্ধির জন্য বছর শেষে নির্দিষ্ট পরিমাণ অর্থ শুধু তার পছন্দের লোকদের মাঝে বিতরণ করেন। জাকাত আদায়ের আল্লাহর নির্ধারিত আর্টটি খাতের বাইরে আদায় করায় তার জাকাত আদায় হবে না। কেননা, আল্লাহর নির্দেশ অমান্য করে কোনো ইবাদত হয় না। সুতরাং বলা যায়, উদ্দীপকে বর্ণিত জুনায়েদ সাহেব আল্লাহর নির্ধারিত খাতে ব্যয় না করায় মহান আল্লাহর আদেশ লঙ্ঘিত হয়েছে।"
        },
        {
          "label": "ঘ",
          "question": "উদ্দীপকে উল্লিখিত আলহাজ আতাউর রহমানের কর্মকাণ্ডের মাঝে সামাজিক যে প্রভাব রয়েছে তা পাঠ্যবইয়ের আলোকে বিশ্লেষণ করো।",
          "explanation": "দারিদ্রদ্র্য বিমোচনে আলহাজ আতাউর রহমানের কর্মকাণ্ড অর্থাৎ জাকাত আদায়ের সামাজিক প্রভাব অত্যন্ত কার্যকর ও ফলপ্রসূ। জাকাত একটি অর্থনৈতিক ইবাদত এবং ইসলামি অর্থব্যবস্থার মূলভিত্তি। শোষণ ও বঞ্চনাবিহীন সুষম অর্থব্যবস্থা গড়ে তোলার মাধ্যম হিসেবে। জাকাতের ভূমিকা অতুলনীয়। বিশেষ করে সমাজ থেকে দারিদ্র্য দূরীকরণে জাকাত ব্যবস্থার সুষ্ঠু বাস্তবায়ন অত্যন্ত কার্যকর পন্থা। উদ্দীপকে আলহাজ আতাউর রহমানের জাকাত প্রদানের অন্যতম লক্ষ্য হলো দারিদ্রদ্র্য দূরীকরণ। তাই তিনি জাকাতের নির্দিষ্ট একটি অংশ এলাকার দরিদ্র ও অভাবীদের মাঝে বণ্টন করেন। এছাড়া তিনি বাকি অংশ দ্বারা রিকশা, ভ্যান, সেলাই মেশিন ইত্যাদি ক্রয় করে এলাকার অভাবী মানুষের মধ্যে বিতরণ করেন। এ ব্যবস্থায় সহজেই লক্ষ্য পূরণ হবে। অভাবীরা হাতে টাকা পেলে হয়তো সঠিকভাবে কাজে লাগাতে পারবে না। টাকা শেষ হলে আবার সে প্রার্থী হবে। তার চেয়ে যদি জাকাত প্রদানের মাধ্যমে দরিদ্রদের জন্য কর্মসংস্থানের ব্যবস্থা করে দেওয়া যায় তাহলে তাদের অর্থনৈতিক অবস্থার উন্নয়ন ঘটানো সম্ভব। এভাবে জাকাতের উদ্দেশ্য সফল হবে। বস্তুত মানুষের অর্থনৈতিক মুক্তি অর্জনে জাকাত হলো আল্লাহ তায়ালার দেওয়া এক অর্থব্যবস্থা। এর যথাযথ প্রয়োগ ও বাস্তবায়নই কেবল সব মানুষের অর্থিক সচ্ছলতা নিশ্চিত করতে পারে। সুতরাং, দারিদ্র্য দূরীকরণে আলহাজ আতাউর রহমানের কর্মকাণ্ড গুরুত্বপূর্ণ ভূমিকা রাখবে।"
        }
      ]
    }
  ]
}