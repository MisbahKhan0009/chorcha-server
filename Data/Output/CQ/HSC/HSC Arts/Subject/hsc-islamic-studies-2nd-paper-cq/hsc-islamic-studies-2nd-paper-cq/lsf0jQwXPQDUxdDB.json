{
  "title": "আইডিয়াল কলেজ, মতিঝিল ২০২৩",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "মুহাম্মদ (স) এর মক্তি জীবনে একটি অলৌকিক ঘটনা ঘটে। তিনি একরাতে মসজিদে আকসা পর্যন্ত সফর করেন। এরপর তিনি আল্লাহ। রাব্বুল আলামীনের দরবারে উপস্থিত হয়ে তাঁর সাক্ষাৎ লাভ করেন এবং রাতেই পৃথিবীতে ফিরে আসেন। ঘটনাটিকে মিরাজ বলা হয়। ঘটনাটি শোনার পর আবু বকর (রা) এবং তাঁর সাথীরা বিষয়টি সত্য হিসেবে মেনে নেন। কিন্তু আবু জাহেলসহ অধিকাংশ কুরাইশ মিরাজকে অবাস্তব ভেবে প্রত্যাখ্যান করে। এর কিছুদিন পর মুহাম্মদ (স) মদিনায় হিজরত করেন। 'অধিকাংশ মদিনাবাসী নবীজির প্রতি বিশ্বাস স্থাপন করেন। তাঁরা নবীজির সকল কাজে সহযোগিতা করেন। ইবনে উবাই নামে একজন লোকের নেতৃত্বে কিছু মদিনাবাসী প্রকাশ্যে মুহাম্মদ (স) কে নবী হিসেবে মেনে নেয়। কিন্তু গোপনে তারা নবীজির বিরোধিতা করতে থাকে। মুসলমানদের বিরুদ্ধে পরিচালিত উদ্বুদের যুদ্ধে তারা গোপনে আবু জাহেলের কুরাইশ বাহিনীর পক্ষ অবলম্বন করে।",
      "tag": "ISCM 23",
      "sub_questions": [
        {
          "label": "ক",
          "question": "আল-কুরআন এর পরিচয় লেখো।",
          "explanation": "আল-কুরআন হলো আসমানি কিতাব, যা হযরত মুহাম্মদ (স)-এর ওপর নাজিল করা হয়।"
        },
        {
          "label": "খ",
          "question": "আয়াতখানির মর্মার্থ লেখো:",
          "explanation": "আলোচ্য আয়াতাংশে মুত্তাকিদের হেদায়েত প্রাপ্তির কথা উল্লেখ করা হয়েছে। যারা অদৃশ্যে ইমান পোষণ করে, সালাত কায়েম করে, আল্লাহর রাস্তায় দান করে, আসমানি কিতাব এবং আখিরাতে বিশ্বাস পোষণ করে তারা তাদের রবের পক্ষ থেকে হেদায়েতপ্রাপ্ত। এখানে هُدًى مِّنْ رَّبِّهِمْ দ্বারা প্রতিপালকের পক্ষ থেকে হেদায়েত বলে পবিত্র কুরআনকে নির্দেশ করা হয়েছে। অর্থাৎ মুত্তাকিরা আল্লাহ তায়ালার পক্ষ থেকে প্রাপ্ত হেদায়েত আল-কুরআনের নীতির ওপর প্রতিষ্ঠিত।"
        },
        {
          "label": "গ",
          "question": "মিরাজ বিষয়ে আবু বকর (রা.) এর ভূমিকায় মুজাকির কোন গুণের প্রতিফলন হয়? কুরআনের আলোকে ব্যাখ্যা করো।",
          "explanation": "মিরাজ বিষয়ে আবু বকর (রা)-এর ভূমিকায় মুত্তাকির অন্যতম গুণ অদৃশ্যে বিশ্বাস করার বিষয়টি প্রতিফলিত হয়েছে। সুরা আল বাকারায় আল্লাহ তায়ালা মুত্তাকির কিছু গুণাবলি বর্ণনা করেছেন। মুত্তাকির উল্লেখযোগ্য গুণাবলি হলো তারা অদৃশ্যে বিশ্বাস রাখে, সালাত কায়েম করে, জাকাত আদায় করে এবং আসমানি কিতাবসমূহে বিশ্বাস রাখে। আবু বকর (রা)-এর মধ্যে এর একটি গুণ লক্ষণীয়। উদ্দীপকের বর্ণনা অনুযায়ী আবু বকর (রা) মিরাজের ঘটনা শোনার পর বিষয়টিকে সত্য হিসেবে মেনে নেন। তার এ কাজে মুত্তাকির বিশেষ গুণ অদৃশ্যে বিশ্বাস স্থাপনের বিষয়টি পরিলক্ষিত হয়। অদৃশ্যে বিশ্বাস বলতে আল্লাহর অস্তিত্ব ও ক্ষমতায় বিশ্বাস, বেহেশত, দোজখ, হাশর, পুলসিরাত প্রভৃতি বিষয়সমূহে বিশ্বাস স্থাপন করাকে বোঝায়। মিরাজের ঘটনাটি আল্লাহর অস্তিত্ব ও ক্ষমতা সংশ্লিষ্ট বিষয়ের সাথে সম্পর্কিত। সুতরাং আবু বকর (রা) মিরাজের বর্ণনা বিশ্বাস করে মুত্তাকির অন্যতম গুণ অদৃশ্যে বিশ্বাস স্থাপনের গুণটি ধারণ করেছেন।"
        },
        {
          "label": "ঘ",
          "question": "আবু জাহেল ও ইবনে উবাই এর মধ্যে পরকালে কে মহাশান্তি ভোগ করবে? আল-কুরআনের আলোকে উভয়ের কর্মকাণ্ড চিহ্নিতপূর্বক তোমার উত্তরের পক্ষে যুক্তি দাও।",
          "explanation": "ইবনে উবাই এর মধ্যে মুনাফিকের বৈশিষ্ট্য ফুটে ওঠায় আবু জাহেল ও ইবনে উবাই এর মধ্যে ইবনে উবাই পরকালে মহাশাস্তি ভোগ করবে। মুনাফিকরা প্রকাশ্যে নিজেদেরকে আল্লাহ, রাসুল ও আখিরাতে বিশ্বাসী বলে ঘোষণা দেয়। কিন্তু অন্তরে ঘোর অবিশ্বাস ও মুসলমানদের প্রতি চরম বিদ্বেষ পোষণের মাধ্যমে তাদেরকে ধোঁকা দেওয়ার চেষ্টা করে। তারা মানুষের স্বাভাবিক ও সহজাত অবস্থার বাইরে অবস্থান করে। তাদের মন-মানসিকতা প্রতারণা ও কপটতার ব্যাধিতে আক্রান্ত। যা ইবনে উবাই-এর মধ্যেও লক্ষণীয়। উদ্দীপকে ইবনে উবাই প্রকাশ্যে মহানবি (স)-কে নবি হিসেবে মেনে নিলেও গোপনে মহানবি (স)-এর বিরোধিতা করে। পক্ষান্তরে, আবু জাহেলের মধ্যে এরূপ বিমুখী নীতি অবলম্বনের বিষয়টি নেই। তাই তাদের দুজনের মধ্যে ইবনে উবাই পরকালে মহাশাস্তি ভোগ করবে। কারণ ইবনে উবাই-এর এ কাজটি মুনাফিকের কাজের অন্তর্ভুক্ত। মুনাফিকরা দুনিয়াতে লাঞ্ছিত এবং পরকালে কঠিন শাস্তি ভোগ করবে। মুনাফিকের ব্যাপারে আল্লাহ পাক সুস্পষ্ট শাস্তির ঘোষণা দিয়েছেন। আল্লাহ পাক বলেন, 'তাদের অন্তরে ব্যধি রয়েছে। অতঃপর আল্লাহ তাদের ব্যধি বৃদ্ধি করেছেন আর তাদের জন্য রয়েছে যন্ত্রণাদায়ক শাস্তি। কারণ তারা মিথ্যাচারে অভ্যস্ত' (সুরা বাকারা: ১০)। অন্যত্র আল্লাহ তায়ালা বলেন, \"নিশ্চয়ই মুনাফিকরা জাহান্নামের সর্বনিম্ন স্থানে অবস্থান করবে\" (সুরা আন-নিসা: ১৪৫)। উপরের আলোচনা সাপেক্ষে বলা যায়, ইবনে উবাই-এর মতো মুনাফিকি চরিত্রের অধিকারী মানুষেরা তাদের কৃতকর্মের জন্য আল্লাহর পক্ষ থেকে যন্ত্রণাদায়ক শাস্তির সম্মুখীন হবে।"
        }
      ]
    },
    {
      "number": "2",
      "uddipok": "'ক' বিশ্ববিদ্যালয়ে প্রতি বিষয়ে অনার্স ফাইনাল পরীক্ষায় সর্বোচ্চ নম্বরধারী একজন ছাত্রকে 'আলহেরা স্বর্ণপদক' প্রদান করা হয়। এ বছর ইসলাম শিক্ষা, বিভাগের মেধাবী ছাত্র শাহিন এ পুরস্কারের জন্য মনোনীত হয়। কিন্তু কয়েকজন ছাত্র এতে আপত্তি জানায়। বিভাগীয় চেয়ারম্যান পুনরায় একটি সংক্ষিপ্ত পরীক্ষার আয়োজন করেন। পরীক্ষায় শহিদ আবারো প্রথম হলে প্রতিবাদী ছাত্ররা লজ্জিত হয়ে বিভাগের সিদ্ধান্ত মেনে নেয়। কিন্তু স্বাধীন নামে একজন ছাত্র পিতা ও দাদার অতীত পরিচয় তুলে বিভাগের সিদ্ধান্ত মেনে নিতে অস্বীকার করে। কর্তৃপক্ষ শৃংখলা ভঙ্গের দায়ে স্বাধীনকে মাস্টার্স শ্রেণিতে ভর্তির অযোগ্য ঘোষণা করেন।",
      "tag": "ISCM 23",
      "sub_questions": [
        {
          "label": "ক",
          "question": "বাকারাহ অর্থ কী?",
          "explanation": "বাকারাহ অর্থ গাভী।"
        },
        {
          "label": "খ",
          "question": "\"কাফিরদের জন্য আছে ভয়াবহ আযাব\"-ব্যাখ্যা করো।",
          "explanation": "\"কাফিরদের জন্য আছে ভয়াবহ আযাব\"- বাক্যাংশে কুফরের পরিণতি প্রকাশ পেয়েছে। কুফরের পরিণতি অত্যন্ত ভয়াবহ। কাফিররা আল্লাহকে এস্বীকার করে দুনিয়ার জীবনকে প্রাধান্য দেয়। ফলে তারা দুনিয়ার ধন-সম্পদ ও আরাম-আয়েশের লোভে পড়ে নানা রকম অসৎ কাজে জড়িয়ে পড়ে। ফলে তাদের দুনিয়ার জীবনে অনৈতিকতার প্রসার ঘটে। তাছাড়া পরকালে তাদের এই অবাধ্যতার কারণে কঠিন শাস্তি ভোগ করতে হবে। এ প্রসঙ্গে আল্লাহ তায়ালা বলেন, \"আর যারা কুফরি করবে এবং আমার নিদর্শনগুলোকে অস্বীকার করবে তারাই জাহান্নামী। যেখানে তারা চিরদিন থাকবে\" (সুরা আল-বাকারা: ৩৯)।"
        },
        {
          "label": "গ",
          "question": "শাহিনকে স্বর্ণপদকের জন্য মনোনীত করার বিষয়টি আল- কুরআনের কোন ঘটনার সাথে সাদৃশ্যপূর্ণ? ব্যাখ্যা করো।",
          "explanation": "শাহিনকে স্বর্ণপদকের জন্য মনোনীত করার বিষয়টি আল-কুরআনের সুরা বাকারায় বর্ণিত ফেরেশতাদের ওপর মানুষের শ্রেষ্ঠত্ব করার ঘটনার সাথে সাদৃশ্যপূর্ণ। পৃথিবীতে মানুষ আল্লাহর প্রতিনিধি। প্রতিনিধি হিসেবে আল্লাহ তায়ালা সর্বপ্রথম মানুষের শ্রেষ্ঠত্ব প্রমাণ করেছেন। যার সাথে উদ্দীপকের ঘটনার মিল রয়েছে। উদ্দীপকে শাহিনকে \"আলহেরা স্বর্ণপদক\" প্রদান করা হলে কয়েকজন শিক্ষার্থী এর বিরোধিতা করে। তাই বিভাগীয় চেয়ারম্যান পুনরায় সংক্ষিপ্ত একটি পরীক্ষা নেন। সেখানে শাহিন পুনরায় প্রথম হলে শিক্ষার্থীরা লজ্জিত হয়ে বিভাগের সিদ্ধান্ত মেনে নেয়। তদ্রুপ আল্লাহ যখন আদম (আ.) কে খলিফা হিসেবে পাঠাতে চাইলেন তখন ফেরেশতাগণ আপত্তি করলো। তাদের আপত্তি খণ্ডন করার জন্য আল্লাহ আদম (আ.) কে সবকিছুর নাম শিক্ষা দেন। এরপর ফেরেশতাদেরকে ঐ সব বস্তুর নাম বলতে বললে তারা অপারগতা প্রকাশ করল। তখন আল্লাহর নির্দেশে আদম (আ.) সব বিষয়ের নাম বলে দিলেন। তখন উপস্থিত সব ফেরেশতা লা জবাব বনে গেলেন। উদ্দীপকে বর্ণিত শাহিনকে সেরা হিসেবে পুরস্কৃত করার ঘটনার বিষয়টি হুবহু আদম (আ.) এর ঘটনার সাথে মিলে যায়।"
        },
        {
          "label": "ঘ",
          "question": "উদ্দীপকে স্বাধীনের চরিত্রটি আল-কুরআনের আলোকে চিহ্নিতপূর্বক তাকে মাস্টার্স শ্রেণিতে ভর্তির অযোগ্য ঘোষণার যথার্থতা নিরূপণ করো।",
          "explanation": "উদ্দীপকে বর্ণিত স্বাধীনের চরিত্রটি ইবলিস শয়তানের চরিত্রের সাথে সাদৃশ্যপূর্ণ। আর এজন্য স্বাধীনকে মাস্টার্সে ভর্তির অযোগ্য ঘোষণা করার বিষয়টি যথার্থ এবং উপযুক্ত। ইবলিস শয়তানের অপর নাম হলো আযাযিল। সে মূলত আগুনের তৈরি একটি জিন। ইবাদত করতে করতে সে ফেরেশতাদের নেতা হয়ে যায়। আদম (আ.) কে সৃষ্টি করার পর যখন শয়তানকে বলা হলো তুমি আদম (আ.) কে সম্মান প্রদর্শনপূর্বক সিজদা করো। তখন সে অহংকারবশত তাকে সিজদা করা থেকে বিরত থাকলো। পক্ষান্তরে অন্যান্য সকল ফেরেশতারা আদম (আ.) কে সম্মান প্রদর্শন করে। তখন আল্লাহ শয়তানকে অভিশপ্ত ঘোষণা করে জান্নাত থেকে বিতাড়িত করে দিলেন। উদ্দীপকে এ ঘটনারই প্রতিফলন ঘটেছে। উদ্দীপকে 'ক' বিশ্ববিদ্যালয় শাহিনকে সেরা নির্বাচিত করলে কয়েকজন শিক্ষার্থী আপত্তি জানায়। বিশ্ববিদ্যালয়ের এ সিদ্ধান্তের যৌক্তিকতা প্রমাণের পর প্রতিবাদী শিক্ষার্থীরা মেনে নিলেও স্বাধীন নামের এক ছাত্র শাহিনের এ কৃতিত্ব মেনে নিতে অস্বীকৃতি জানায়। এতে বিশ্ববিদ্যালয় কর্তৃপক্ষ তাকে মাস্টার্স ভর্তির অযোগ্য ঘোষণা করে। স্বাধীনের আচরণের কারণেই বিশ্ববিদ্যালয় কর্তৃপক্ষ এমন সিদ্ধান্ত নিয়েছেন। অহংকারের কারণে সে শাহিনের শ্রেষ্ঠত্ব মেনে নিতে পারেনি। যেমন শয়তান আদম (আ) কে সিজদা করতে পারেনি। উপরের আলোচনা থেকে দেখা যায়, স্বাধীনকে বরখাস্ত করার ঘটনা ইবলিসকে জান্নাত থেকে বের করে দেওয়ার সাথে সম্পূর্ণ সাদৃশ্যপূর্ণ।"
        }
      ]
    },
    {
      "number": "3",
      "uddipok": "তথ্য-১ : সিনিড ও'কনর একজন সুপরিচিত আইরিশ গায়িকা। তিনি বিভিন্ন ধর্মগ্রন্থ পাঠ শেষে ইসলাম গ্রহণের সিদ্ধান্ত নেন এবং শেখ ড. উমর আল- কাদরী নামের একজন আইরিশ ইমামের সামনে কালিমা পাঠ করেন। তিনি নিজের নতুন নাম রাখেন, 'শুহাদা'। তথ্য-২: সামিয়া একজন গৃহিনী। তিনি সন্তানদের লালন-পালন, তাদের পড়াশুনার কাজ যত্নসহকারে আঞ্জাম দেন। তিনি মাঝে মধ্যে অনুমতি ছাড়াই গোপনে স্বামীর টাকা-পয়সা থেকে কিছু টাকা মসজিদ মাদরাসায় দান করেন। কখনো কখনো মোটা অংকের টাকা তার আত্মীয়-স্বজনকে দিয়ে দেন।",
      "tag": "ISCM 23",
      "sub_questions": [
        {
          "label": "ক",
          "question": "খিয়ানত কী?",
          "explanation": "খিয়ানত অর্থ ক্ষতি করা, বিশ্বাস ভঙ্গ করা।"
        },
        {
          "label": "খ",
          "question": "নৈতিক জীবন গঠনে হাদিস কীভাবে ভূমিকা রাখে? ব্যাখ্যা কর।",
          "explanation": "নৈতিক জীবন গঠনে হাদিসের ভূমিকা অপরিসীম। রাসুল (স)-এর কথা, কাজ ও মৌন সম্পর্থন হলো হাদিস। আর রাসুল (স)-এর জীবনপদ্ধতি হলো সর্বশ্রেষ্ঠ জীবনপদ্ধতি। তাঁর জীবনাদর্শেই সকল নৈতিক গুণাবলির সমন্বয় ঘটেছে। এরূপ নৈতিক চরিত্র গঠনের শিক্ষা আমরা হাদিস থেকেই পাই। রাসুল (স) বলেন, \"উত্তম চরিত্রের পূর্ণতা দানের জন্যই আমি প্রেরিত হয়েছি।\" সুতরাং হাদিস অনুসরণের মাধ্যমে রাসুল (স)-এর আদর্শ অনুসরণ করা হয়। এভাবে হাদিস নৈতিক চরিত্র গঠনের ভূমিকা রাখে।"
        },
        {
          "label": "গ",
          "question": "সিনিড ও'কনর এর কালিমা পাঠে ইসলামের কততম ভিত্তিটি পালিত হয়? হাদিসের আলোকে ব্যাখ্যা কর।",
          "explanation": "সিনিড ও'কনর-এর কালিমা পাঠে ইসলামের প্রথম ভিত্তিটি পালিত হয়েছে। ইসলামের মূল ভিত্তি পাঁচটি। প্রথমটি হলো ইমান। অর্থাৎ এ কথার সাক্ষ্য দেওয়া যে, আল্লাহ ছাড়া কোনো উপাস্য নেই এবং মুহাম্মদ (স) আল্লাহর রাসুল। এ সাক্ষ্য দেওয়ার অর্থ হলো আল্লাহর একত্ববাদে বিশ্বাস করা এবং রাসুল (স)-এর রিসালাতকে সত্য হিসেবে স্বীকৃতি দেওয়া। যা সিনিড ও'কনর-এর আচরণেও পরিলক্ষিত হয়। উদ্দীপকের সিনিড ও'কনর একজন আইরিশ গায়িকা। যে বিভিন্ন ধর্মগ্রন্থ পাঠ করে কালিমা পাঠের মাধ্যমে ইসলাম ধর্ম গ্রহণ করে। তার এ কাজে ইসলামের প্রথম স্তম্ভ ইমানের স্বীকৃতি ফুটে উঠে। ইমান আনয়নের মাধ্যমে ব্যক্তি তাওহিদ ও রিসালাতসহ ইমানের অন্যান্য বিষয়সমূহে বিশ্বাস রাখে। ইমান ছাড়া ব্যক্তির কোনো ভালো কাজই পুরস্কার হিসেবে বিবেচিত হয় না। সিনিড ও'কনর ইসলামের এই প্রথম পর্যায় বা স্তম্ভকে গ্রহণ করেছেন।"
        },
        {
          "label": "ঘ",
          "question": "সামিয়ার কর্মকাণ্ডে কোনো একটি হাদিসের শিক্ষা সম্পূর্ণরূপে পালিত হয় কি? তোমার উত্তরের পক্ষে যুক্তি দাও।",
          "explanation": "সামিয়ার কর্মকান্ডে দাম্বিশীলতা ও জবাবদিহিতা সম্পর্কিত হাদিসের শিক্ষা সম্পূর্ণরূপে পালিত হয়নি। দায়িত্বশীলতা ও জবাবদিহিতা সম্পর্কিত হাদিসে রাসুল (স) বলেন, \"তোমরা প্রত্যেকেই দায়িত্বশীল এবং তোমাদের প্রত্যেকেই এর দায়িত্ব সম্পর্কে জিজ্ঞাসিত হবে। এ হাদিসে রাসুল (স) বিভিন্ন পর্যায়ের মানুষের দায়িত্ব সম্পর্কে বলেছেন। সামিয়ার কর্মকাণ্ডে এর পূর্ণ বাস্তবায়ন হয়নি। উদ্দীপকের সামিয়া তার সন্তানদের সঠিকভাবে লালনপালন করলেও স্বামীর অনুমতি ছাড়া মসজিদ মাদরাসায় দান করেন এবং মোটা অঙ্কের টাকা আত্মীয়-স্বজনকে দিয়ে দেন। তার এ কাজটি উল্লিখিত হাদিসের আলোকে সমর্থনযোগ্য নয়। কেননা উল্লিখিত হাদিসের এক পর্যায়ে রাসুল (স) বলেন, \"নারী দায়িত্বশীল তার স্বামীর সম্পদ, সন্তান এবং সংসারের প্রতি। সে তাদের সম্পর্কে জিজ্ঞাসিত হবে\" (বুখারি ও মুসলিম)। এক্ষেত্রে সামিয়া সন্তানের প্রতি দায়িত্বশীল। কিন্তু তার স্বামীর সম্পদ ব্যয়ের ক্ষেত্রে তিনি স্বামীর অনুমতি নেননি। উপরন্তু মোটা অঙ্কের টাকা তিনি আত্মীয় স্বজনকে দিয়ে দেন। অথচ হাদিসের শিক্ষা অনুযায়ী, নারী তার স্বামীর সম্পদের প্রতি দায়িত্ববান ও যত্নশীল হবেন এরূপ নির্দেশনা দেওয়া হয়েছে। সুতরাং বলা যায়, সামিয়া সন্তানের দায়িত্ব পালন করলেও স্বামীর সম্পদের ব্যাপারে দায়িত্ববান হতে পারেনি। তাই তার এ কাজে রাসুল (স)-এর দায়িত্বশীলতা ও জবাবদিহিতা সম্পর্কিত হাদিসের শিক্ষা সম্পূর্ণরূপে বাস্তবায়ন হয়নি।"
        }
      ]
    },
    {
      "number": "4",
      "uddipok": "জনাব মশিউর একজন বিত্তবান সমাজসেবী। তিনি প্রচুর টাকা-পয়সা কর্মীদের মাঝে বিতরণ করেন, কিন্তু তিনি সাধারণত দরিদ্র ভাই জাবিদ এবং অন্যান্য আত্মীয় স্বজনকে এড়িয়ে চলেন। অন্যদিকে তাঁর ভাই জনাব জাবিদ একজন নিম্ন বেতনভুক্ত কর্মচারী। তাঁর বেতনের টাকা মাসের বিশ তারিখের দিকেই শেষ হয়ে যায়। অধিকাংশ মাসে তিনি বাকী দিনগুলি খুব কষ্ট করে পার করেন। কখনো কখনো টাকা-পয়সা ধার করলে বেতন দিয়েই তা পরিশোধ করে দেন। কর্মস্থলে জনাব জাবিদ একজন নিম্ন বেতনভুক্ত কর্মচারী হলেও সবার আস্থাভাজন ব্যক্তি হিসেবে সুপরিচিত।",
      "tag": "ISCM 23",
      "sub_questions": [
        {
          "label": "ক",
          "question": "হাদিসে বর্ণিত মুনাফিকের লক্ষণগুলো কী কী?",
          "explanation": "হাদিসের বর্নিত মুনাফিকের তিনটি লক্ষণ হলো- ১. কথা বললে মিথ্যা বলে, ২. আমানতের খিয়ানত করে ও ৩. ওয়াদা করলে তা ভাল করে।"
        },
        {
          "label": "খ",
          "question": "হাদিসখানির মর্মার্থ লিখ:",
          "explanation": "উল্লিখিত হাদিসটিতে রাসুল (স)-এর প্রতি ভালোবাসা প্রদর্শনের নির্দেশ করা হয়েছে। উল্লিখিত হাদিসটির মর্মার্থ হলো- সব রকমের ভালোবাসার ক্ষেত্রে রাসুল (স) হবেন সবচেয়ে অগ্রাধিকারপ্রাপ্ত ব্যক্তিত্ব। তা নাহলে ইমানের পরিপূর্ণতা হবে না। রাসুলে করিম (স) ঘোষণা দিয়েছেন- যেকোনো ব্যক্তির মুমিন হওয়ার জন্য পূর্বশর্ত হলো তার মধ্যে রাসুল (স)-এর প্রতি অনেক বেশি ভালোবাসা থাকতে হবে। কেননা, নবি (স)-এর প্রতি একনিষ্ঠ ভালোবাসা ছাড়া বাস্তবজীবনে তাঁর আদর্শের বাস্তবায়ন করার আন্তরিক ইচ্ছা থাকা অসম্ভব।"
        },
        {
          "label": "গ",
          "question": "জনাব মশিউরের কর্মকান্ডে কোন হাদিসের শিক্ষা লঙ্ঘিত হয়? ব্যাখ্যা কর।",
          "explanation": "জনাব মশিউরের কর্মকান্ডের দায়িত্বশীলতা ও জবাবদিহিতা সম্পর্কিত হাদিসের শিক্ষা লঙ্ঘিত হয়েছে। পৃথিবীতে মানুষ আল্লাহর খলিফা। যে জন্য তার জীবনযাপন যেমন লাগামহনি হতে পারে না, তেমনি সে দায়িত্বহীনও হতে পারে না। খিলাফতের খলিফা থেকে শুরু করে গৃহস্থ ঘরের অতি নগণ্য চাকরটি পর্যন্ত দায়িত্বশীল ব্যক্তিত্ব। মর্যাদা ও অবস্থানগত কারণে হয়তো কারো দায়িত্বের বিস্তৃত কম, আর কারোর বিস্তৃতি ব্যাপক, কিন্তু সবাই দায়িত্বশীল এবং কিয়ামতের কঠিন ময়দানে সব ব্যক্তিকেই তাদের ওপর অর্পিত দায়িত্ব সম্পর্কে জিজ্ঞাসা করা হবে। কিন্তু জনাব মশিউর দায়িত্ব পালনে অবহেলা করেছেন। উদ্দীপকের জনাব মশিউর কর্মীদের মাঝে প্রচুর টাকা পয়সা, বিতরণ করলেও তার দরিদ্র ভাই ও আত্মীয়দের এড়িয়ে চলেন। তার এ কাজে রাসুল (স)-এর দায়িত্বশীলতা এ জবাবদিহিতা সম্পর্কিত হাদিসের শিক্ষার ব্যতিক্রমী আচরণ পরিলক্ষিত হয়। রাসুল (স) বলেন, ব্যক্তি তার পরিবারের সদস্যদের উপর দায়িত্বশীল। যে তার পরিবারের সদস্যদের বিষেয়ে জিজ্ঞাসিত হবে। প্রকৃতপক্ষে সমাজের সব মানুষই দায়িত্বশীল। আর মুমিন ব্যক্তি নিজেকে কখনোই দায়িত্বহীন ভাবতে পারেন না, বা দায়িত্বহীনের মতো কাজ করা তার জন্য শোভা পায় না। মুমিন নিজেই নিজের কর্তব্য ঠিক করে নিয়ে নিষ্ঠার সাথে তা পালন করবে। তাই বলা, যায়, হাদিসের আলোকে পরিবারের সদস্যদের প্রতি দায়িত্বহীন হওয়ায় জনাব মশিউরের কাজটি সমর্থিত নয়।"
        },
        {
          "label": "ঘ",
          "question": "জনাব জাবিদের ঋণের প্রক্রিয়াটি হাদিসের আলোকে চিহ্নিতপূর্বক এর সামাজিক ভূমিকা বিশ্লেষণ কর।",
          "explanation": "জনাব জাবিদের কাজে ঋণ সম্পর্কিত হাদিসের শিক্ষা বাস্তবায়িত হয়েছে, যা সমাজে ইতিবাচক প্রভাব ফেলে। ঋণ হলো দায়বদ্ধতা। এর মাধ্যমে অন্যের কাছে নিজেকে ছোট করা হয়। নিজের স্বাধীন মত প্রকাশ অনেক সময়ই বিঘ্নিত হয়। ঋণ ব্যক্তির আর্থিক উন্নতি ব্যাহত করে। ক্ষেত্রবিশেষ ব্যক্তির স্থাবর-অস্তাবর সম্পদ নিঃশেষ হয়ে যায়। কেবল ঋণের জন্যই কখনো কখনো ব্যক্তির আত্মমর্যাদা ক্ষুন্ন হয়। ঋণের বোঝা ব্যক্তিকে স্বস্তি দেয় না। ঋণগ্রস্ত ব্যক্তি শান্তিতে ঘুমাতেও পারে না। এজন্য রাসুল (স) বলেন, \"তোমরা ঋণ থেকে বেঁচে থাকো। কেননা ঋণ হলো রাতের দুশ্চিন্তা ও দিনের লাঞ্ছনা\"। জনাব জাবিদের কাজে এ হাদিসের শিক্ষা প্রতিফলিত হয়েছে। উদ্দীপকের জাবিদ কারো থেকে ঋণ নিলে বেতন পাওয়ার সাথে সাথেই তা পরিশোধ করে দেন। তার এ কাজে রাসুল (স)-এর উল্লিখিত হাদিসের শিক্ষা প্রকাশ পেয়েছে। এ হাদিসটির সামাজিক গুরুত্ব অপরিসীম। ঋণ গ্রহণের ফলে ব্যক্তি সমাজে ঠিকঠাকভাবে চলতে পারে না। সবসময় ঋণদাতার উপস্থিতি ভীতি কাজ করে। তাই ঋণ সময়মত পরিশোধ করলে ব্যক্তি এসব সমস্যার সম্মুখীন হয় না। তাছাড়া ব্যক্তি প্রয়োজনীয় ঋণ গ্রহণ করে তার সমস্যার সমাধান করতে পারে। এতে ব‍্যক্তির দুশ্চিন্তা দূর হয়। এক্ষেত্রে ঋণগ্রহীতা আবশ্যই ঋণ পরিশোধ করার সমর্থ রাখবে এবং কথামতো তা পরিশোধ করবে। পরিশেষে বলা যায়, ঋণ গ্রহণ করলে সময়মতো পরিশোধ করা প্রত্যেকেরই ইমানি দায়িত্ব।"
        }
      ]
    },
    {
      "number": "5",
      "uddipok": "দৃশ্যকল্প ১: মি. রুশদি গত শতাব্দির নব্বইয়ের দশকে 'স্যাটানিক ভার্সেস' নামক একটি গ্রন্থ রচনা করেন। এ গ্রন্থে তিনি কুরআনকে আল্লাহর বাণী হিসেবে স্বীকার না করে 'শয়তানের পদাবলি' বলে মন্তব্য করেন। দৃশ্যকল্প ২: মি. খ বৈধ পথে একটি দেশ থেকে সরকার অনুমোদিত পণ্য আমদানি করে ব্যবসায়িক সাফল্য অর্জন করেন। হঠাৎ করে অধিক মুনাফার আশায় অবৈধ পথে তিনি ইয়াবা আমদানি ও বাজারজাত শুরু করেন। এতে তার প্রচুর পরিমানে অর্থ আসতে শুরু করে। কিন্তু সরকার মাদক কারবারিদের বিরুদ্ধে অভিযান শুরু করলে, একটি অভিযানে দুজন দালালসহ তিনি ধরা পরেন। বিচারে তার যাবজ্জীবন কারাদণ্ড হয়।",
      "tag": "ISCM 23",
      "sub_questions": [
        {
          "label": "ক",
          "question": "কিতাব বলতে কী বুঝায়?",
          "explanation": "কিতাব হলো আল-কুরআনের একটি নাম, যার মাধ্যমে আল- কুরআনের স্বয়ংসম্পূর্ণতা প্রকাশ পায়।"
        },
        {
          "label": "খ",
          "question": "'নিফাক এক প্রকার মানসিক ব্যাধি'-ব্যাখ্যা করো।",
          "explanation": "কপট ও শঠতাপূর্ণ কার্যক্রমের কারণে নিফাক হলো এক প্রকার মানসিক ব্যাধি। নিফাকে লিপ্ত ব্যক্তির কথাবার্তা ও আচার-আচরণে মিথ্যাবাদিতার চরম প্রকাশ ঘটে। তারা ইমানের দাবি করলেও স্বার্থ রক্ষার্থে কাফিরদের স্বার্থেই অবস্থান করে। আর এ কারণে তারা কুফর, শিরক, হিংসা, অহংকার ও ঘৃণার মতো নানা ধরনের মানসিক ব্যাধিতে আক্রান্ত হয়। আল্লাহ তায়ালা বলেন, \"আল্লাহ তাদের সাথে উপহাস করেছেন এবং তাদেরকে তাদের অবাধ্যতায় দিকভ্রান্ত হয়ে ঘুরে বেড়াবার অবকাশ দিচ্ছেন\" (সুরা আল-বাকারা: ১৫)"
        },
        {
          "label": "গ",
          "question": "রুশদির কর্মকান্ড কীসের শামিল? কুরআনের আলোকে ব্যাখ্যা করো।",
          "explanation": "রুশদির কর্মকাণ্ড কুফরের শামিল। কুফর অর্থ অস্বীকার করা, গোপন করা ইত্যাদি। ইসলামি শরিয়তের পরিভাষায় আল্লাহ, রাসুল, আসমানি কিতাব, আখিরাত, বেহেশত- দোজখ, ফেরেশতা ইত্যাদি ইসলামের মহাসত্যকে অস্বীকার করাকে কুফর বলে। যে ব্যক্তি কুফরি করে তাকে কাফির বলা হয়। রুশদির মধ্যে এরূপ বৈশিষ্ট্য ফুটে উঠেছে। উদ্দীপকে রুশদি কুরআনকে আল্লাহর বানী হিসেবে স্বীকার করে না। তার এ কাজে কুফরের বৈশিষ্ট্য প্রকাশ পেয়েছে। কারণ সে সর্বশ্রেষ্ঠ আসমানি কিতাব আল-কুরআনকে অস্বীকার করেছে। অথচ আল-কুরআন হলো আল্লাহর পক্ষ থেকে অবতীর্ণ সর্বশ্রেষ্ঠ ও সর্বশেষ ঐশীগ্রন্থ। এটি ইসলামের অন্যতম নিদর্শন। কিন্তু রুশদি এ বিষয়টি অস্বীকার করেছে। যা কুফরের শামিল। এ সম্পর্কে আল্লাহ তায়ালা বলেন, \"আর যারা কুফরি করবে এবং আমার নিদর্শনগুলোকে অস্বীকার করবে তারাই জাহান্নামের অধিবাসী। সেখানে তারা চিরদিন থাকবে\" (সুরা আল-বাকারা: ৩৯)।"
        },
        {
          "label": "ঘ",
          "question": "দৃশ্যকল্প ২: মি. খ এর কর্মকাণ্ড মুনাফিকদের যে উপমার সাথে সাদৃশ্যপূর্ণ তা চিহ্নিতপূর্বক কুরআনের আলোকে তার পরিণতি বিশ্লেষণ করো।",
          "explanation": "দৃশ্যকল্প-২-এ মি. 'খ'-এর কর্মকাণ্ড সুরা বাকারার ১৭ নম্বর আয়াতে বর্ণিত মুনাফিকদের থেকে জ্যোতি কেড়ে নিয়ে অন্ধকারে ছেড়ে দেওয়া উপমার সাথে সাদৃশ্যপূর্ণ। সুরা বাকারার ১৭ নম্বর আয়াতে আল্লাহ তায়ালা বলেন, তাদের উপমা- যেমন কোনো এক ব্যক্তি আগুন জ্বালাল। এরপর যখন তা তার চারদিক আলোকিত করে তুলল, তখন আল্লাহ তাদের জ্যোতি নিয়ে গেলেন এবং তাদের ছেড়ে দিলেন অন্ধকারে, তারা দেখতে পায় না। মি. 'খ'-এর উপমারই অনুরূপ। উদ্দীপকের মি. 'খ' ব্যবসায়িক কাজের প্রথমদিকে বৈধ পন্থায় সাফল্য অর্জন করে। পরবর্তীতে সে অবৈধ পন্থায় ব্যবসা পরিচালনা করে প্রচুর অর্থ উপার্জন করে। কিন্তু শেষ পরিণতি হয় যাবজ্জীবন কারাদণ্ড। তার এ ঘটনাটি মুনাফিকদের হেদায়াত পেয়েও গোমরাহিতে লিপ্ত হওয়ার বিষয়টিকে নির্দেশ করে। যা উল্লিখিত আয়াতে উপমা হিসেবে বর্ণিত হয়েছে। আর মুনাফিকদের পরিণতি অত্যন্ত ভয়াবহ। মুনাফিকদের কেউ বিশ্বাস করে না। ফলে সে দুনিয়ার জীবনে সর্বক্ষেত্রে লাঞ্ছিত ও অপমাণিত হয়। আর পরকালেও তাদের জন্য রয়েছে যন্ত্রণাদায়ক শাস্তি। আল্লাহ পাক বলেন, \"তাদের অন্তরে ব্যাধি রয়েছে। অতঃপর আল্লাহ তাদের ব্যাধি বৃদ্ধি করেছেন। আর তাদের জন্য রয়েছে যন্ত্রণাদায়ক শাস্তি। কারণ তারা মিথ্যাচারে অভ্যস্ত\" (সুরা আল-বাকারা: ১০)। পরিশেষে বলা যায়, মুনাফিকদের ইহকালীন ও পরকালীন জীবনের পরিণতি অত্যন্ত ভয়াবহ, তাই সবাইকে নিফাক থেকে দূরে থেকে ইসলামি জীবনযাপনে পূর্ণ আত্মনিয়োগ করতে হবে।"
        }
      ]
    },
    {
      "number": "6",
      "uddipok": "আল ফালাহ ব্যাংকের বোর্ড সভায় একটি নতুন শাখা খোলা ও বিদায়ী এমডির সংবর্ধনার তারিখ নির্ধারণ নিয়ে আলোচনা হয়। ইসলামপুরে একটি নতুন শাখা খোলার প্রস্তাব উপস্থাপিত হলে সকল বোর্ড সদস্য পক্ষে অভিমত ব্যক্ত করেন। কিন্তু বিদায়ী এমডির শেষ কার্যদিবসে সংবর্ধনার তারিখ নির্ধারণের প্রস্তাব উত্থাপিত হলে অধিকাংশ সদস্য এর পক্ষে অভিমত ব্যক্ত করলেও দুইজন জ্যেষ্ঠ সদস্য নিরব থাকেন। সভায় ব্যাংকের চেয়ারম্যান দুটি প্রস্তাবই পাশ হলো মর্মে ঘোষণা প্রদান করে বলেন, 'এভাবে বোর্ড সদস্যদের ঐক্য অটুট থাকলে ব্যাংকের অগ্রগতি ত্বরান্বিত হবে।",
      "tag": "ISCM 23",
      "sub_questions": [
        {
          "label": "ক",
          "question": "ইজমার আহল কারা?",
          "explanation": "ইজমার আহল হলেন তারাই যারা ইজমা করার যোগ্যতা রাখেন।"
        },
        {
          "label": "খ",
          "question": "'আমার উম্মত বিভ্রান্তির ওপর একমত হবে না'-ব্যাখ্যা করো।",
          "explanation": "'আমার উম্মত বিভ্রান্তির ওপর একমত হবে না' হাদিসটিতে ইজমার সংঘটনে ঐকমত্য প্রতিষ্ঠার কথা বলা হয়েছে। ইজমার শর্ত হলো প্রত্যেকের একমত হওয়া। এক্ষেত্রে যেকোনো একজনের মতবিরোধ ইজমা সংঘটনের জন্য ঠিক ততটাই প্রতিবন্ধকতার সৃষ্টি করে, যতটা করে অধিকাংশের মতবিরোধ। কাজেই একজনও যদি বিরোধিতা করে তাহলে ইজমা সংঘটিত হবে না। কেননা রাসুলুল্লাহ (স) বলেছেন, 'আমার উম্মত বিভ্রান্তির ওপর একমত হবে না' (ইবনে মাযাহ)।"
        },
        {
          "label": "গ",
          "question": "নতুন শাখা খোলার সিদ্ধান্তের প্রক্রিয়াটি ইজমার কোন রুকনের সাথে সাদৃশ্যপূর্ণ? ব্যাখ্যা করো।",
          "explanation": "নতুন শাখা খোলার সিদ্ধান্তের প্রক্রিয়াটি ইজমার অন্যতম বুকন আযিমত- এর সাথে সাদৃশ্যপূর্ণ। আযিমত হলো- প্রবল ইচ্ছা, দৃঢ় সংকল্প বা অনমনীয় প্রত্যয়। সবু মুজতাহিদের একযোগে এমন কাজ শুরু করা বা এমন কথা বলাকে আযিমত বলে, যা তাদের একমত হওয়ার বিষয়টি সন্দেহাতীতভাবে প্রমাণ করে। যেমন- হযরত আবু বকর (রা)-এর খলিফা হিসেবে নির্বাচনের সময় সাহাবিরা সকলেই একমত পোষণ করেছিলেন। উদ্দীপকে এ বিষয়টি প্রকাশ পেয়েছে। উদ্দীপকের বর্ণনা অনুযায়ী, ইসলামপুরে ব্যাংকে নতুন শাখা খোলার প্রস্তাব উত্থাপিত হলে বোর্ডের সকল সদস্য এর পক্ষে মত দেন। তাদের এ কাজটি ইজমায়ে আযিমতকে নির্দেশ করে। কেননা ইজমার দুইটি রুকনের মধ্যে আযিমত হলো এমন ইজমা যেখানে কারো দ্বিমত থাকে না। বরং সবাই গৃহীত সিদ্ধান্তের ব্যাপারে একই মত পোষণ করেন। সুতরাং ব্যাংকের নতুন শাখা খোলার বিষয়ে সবার একমত হওয়ার বিষয়টি আযিমতকেই নির্দেশ করে।"
        },
        {
          "label": "ঘ",
          "question": "বিদায়ী এমডির সংবর্ধনার তারিখ নির্ধারণ প্রক্রিয়াটি ইজমার যে- রুকনের সাথে সাদৃশ্যপূর্ণ সেটি চিহ্নিতপূর্বক ব্যাংকের চেয়ারম্যানের উক্তিটি বিশ্লেষণ করো।",
          "explanation": "বিদায়ী এমডির সংবর্ধনার তারিখ নির্ধারণ প্রক্রিয়াটি ইজমার অন্যতম রুকন ইযমায়ে রুখসাতকে নির্দেশ করে। আর ইজমার গুরুত্বের ব্যাপারে ব্যাংকের চেয়ারম্যানের উক্তিটি যথার্থ। রুখসাত শব্দের আভিধানিক অর্থ অবকাশ, ঐচ্ছিক বা হালকা। ইসলামি পরিভাষায় রুখসাত হলো, কোনো বিষয়ে কথায় বা কাজে মুজতাহিদদের একটি অংশের একমত হওয়া এবং অবশিষ্টরা সে বিষয়ে মৌনতা অবলম্বন করবেন। এমনকি এ বিষয়ে মতামত প্রকাশের নির্ধারিত মেয়াদ পর্যন্ত তারা কোনো আপত্তি উত্থাপন করবেন না বা এর বিরুদ্ধে কোনো কাজ করবেন না। অর্থাৎ, বিষয়টি জানার পরে নেতিবাচক কোনো বক্তব্য না দিয়ে বরং চুপ থাকবেন। রুখসাতকে মৌনতামূলক ইজমাও বলা হয়। বিদায়ী এমডির সংবর্ধনার তারিখ নির্ধারণে এ বিষয়টি পরিলক্ষিত হয়। উদ্দীপকের আল ফালাহ ব্যাংকের বিদায়ী এমডির সংবর্ধনার তারিখ নির্ধারণে সবার মতামত চাইলে অধিকাংশ একটি মত দিলেও জ্যেষ্ঠ দুইজনে সদস্য নিরব থাকেন। এ বিষয়টি ইজমায়ে রুখসাতকেই নির্দেশ করে। ব্যাংকের চেয়ারম্যান বলেন, এভাবে বোর্ড সদস্যদের ঐক্য অটুট থাকলে ব্যাংকের অগ্রগতি ত্বারান্বিত হবে। তার এ বক্তব্যে ঐকমত্যের ভিত্তিতে কাজ করার গুরুত্ব অর্থাৎ ইজমার গুরুত্ব প্রকাশ পেয়েছে। মানবজীবনের ইজমার গুরুত্ব অপরিসীম। মানবজীবন গতিশীল। সেজন্য প্রতিনিয়ত নতুন নতুন সমস্যার উদ্ভব হয়। কুরআন ও হাদিসে নবোদ্ভাবিত এসব সমস্যার সরাসরি সমাধান পাওয়া যায় না বরং কুরআন-হাদিসে রয়েছে মূলনীতি। এখানে যে পরিমাণ সমস্যার সমাধান পেশ করা হয়েছে তার সাথে সামঞ্জস্যপূর্ণ অনেকগুণ বেশি সমস্যার কোনো সরাসরি সমাধান দেওয়া হয়নি। এসব নতুন নতুন সামঞ্জস্যপূর্ণ সমস্যা সমাধান করার ক্ষেত্রে মুমিনদের ইজমা বিশেষ গুরুত্বপূর্ণ। পরিশেষে বলা যায়, ইজমা ইসলামি আইনের উৎস হিসেবে স্বীকৃত। তাই সবাইকে ইজমার বিধান মেনে আমল করতে হবে।"
        }
      ]
    },
    {
      "number": "7",
      "uddipok": "রহমতুল্লাহ ইসলামী বিশ্ববিদ্যালয়ে একটি বিষয়ে অনার্সের ছাত্র। সে বিষয়টিতে কুরআন, হাদীস, ইজমা ও কিয়াসের মাধ্যমে উদ্ভাবিত ইসলামের ব্যবহারিক মাসআলা সম্পর্কে জ্ঞান অর্জন করতে পারছে। তার বিভাগের দুজন শিক্ষক ইমামদের মতপার্থক্য আছে এমন মাসআলায় মদিনাবাসী ইমামকে অনুসরণ করেন। অবশিষ্ট সকল শিক্ষক একটি মাযহাবের অনুসারী, যেটিতে এক স্বর্ণ মুদ্রার কম অর্থ চুরি করলে হাত না কাটার বিধান রয়েছে।",
      "tag": "ISCM 23",
      "sub_questions": [
        {
          "label": "ক",
          "question": "মাযহাব কী?",
          "explanation": "মুজতাহিদদের উদ্ভাবিত মূলনীতির আলোকে বের হওয়া মাসয়ালার নাম মাযহাব।"
        },
        {
          "label": "খ",
          "question": "রাসুল (স) এর যুগে স্বতন্ত্র ইলমে ফিকহের অস্তিত্ব ছিলনা কেন?",
          "explanation": "রাসুল (স)-এর যুগে স্বতন্ত্র শাস্ত্র হিসেবে ইলমে ফিকহের অস্তিত্ব না থাকার কারণ হলো- তখন কোনো সমস্যার সৃষ্টি হলে কুরআনের আয়াত নাজিল হতো অথবা রাসুল (স) নিজেই সমাধান দিতেন। রাসুলুল্লাহ (স)-এর জীবদ্দশায় 'ফি' নামক কোনো আলাদা বিষয় ছিল না। ছিল না ফরজ, ওয়াজিব, সুন্নাত, মুস্তাহাব ইত্যাদি পরিভাষাগুলো। তবে কুরআন ও হাদিসে এসব শব্দের ব্যবহার লক্ষ্য করা যায়। কুরআন মাজিদে ফিক্‌হ সংশ্লিষ্ট কয়েকটি শব্দ রয়েছে। যেমন- কুরআন মাজিদের সুরা তাওবার ১১২ নং আয়াতে لِيَتَفَقُهُوا শব্দটি রয়েছে। এর অর্থ: 'যেন তারা ফিকহ অর্জন করতে পারে বা গভীর জ্ঞান লাভ করতে পারে।"
        },
        {
          "label": "গ",
          "question": "রহমতুল্লাহ কোন বিষয়ে পড়াশুনা করছে? ব্যাখ্যা করো।",
          "explanation": "রহমতুল্লাহ ফিক্‌হশাস্ত্র বিষয়ে পড়াশোনা করছে। ফিক্‌ অর্থ অনুধাবন করা, বুঝতে পারা। কুরআন-সুন্নাহ থেকে বিবেক- বৃদ্ধি দ্বারা উদঘাটিত জ্ঞানকে ফিক্‌ বলে। ফিকহের উৎস চারটি। যথা- ১. কুরআন, ২. হাদীস, ৩. ইজমা ও ৪. কিয়াস। ফিশাস্ত্র এ উৎসসমূহের আলোকে মাসয়ালা প্রদান করে নীতিমালা প্রণয়ন করে। যা রহমতুল্লাহর অধ্যয়নকৃত বিষয়েও পরিলক্ষিত হয়। উদ্দীপকের বর্ণনা অনুযায়ী রহমতুল্লাহ এমন বিষয়ে অনার্স করছে, যার মাধ্যমে সে কুরআন, হাদীস, ইজমা ও কিয়াসের দ্বারা উদ্ভাবিত শরিয়তের ব্যবহারিক মাসয়ালা সম্পর্কে জ্ঞান অর্জন করছে। তার অধ্যয়নকৃত এ বিষয়টি হলো ফি। কেননা, ফিশাস্ত্রেই শরিয়তের ব্যবহারিক বিষয়সমূহের ব‍্যাপারে মাসয়ালা প্রদান করা হয়েছে। আর মাসয়ালা প্রণয়নের ক্ষেত্রে ফিশাস্ত্র উল্লিখিত চারটি উৎসসমূহকেই অনুসরণ করে। সুতরাং রহমতুল্লাহর অধ্যয়নকৃত বিষয়টি হলো ফিশাস্ত্র।"
        },
        {
          "label": "ঘ",
          "question": "বিভাগের শিক্ষকদের অনুসৃত দুটি মাযহাবের মধ্যে কোনটিকে তুমি অধিক মানবিক মনে করো? মাযহাব দুটি চিহ্নিতপূর্বক তোমার মতামত বিশ্লেষণ করো।",
          "explanation": "বিভাগের শিক্ষকদের অনুসৃত দুটি মাযহাব তথা মালিকি মাযহাব ও হানাফি মাযহাবের মধ্যে হানাফি মাযহাবকে আমি অধিক মানবিক মনে করি। হানাফি মাযহাবের প্রবর্তক হলেন ইমাম আবু হানিফা (র)। অন্যান্য মাযহাবের তুলনায় এ মাযহাব একান্তই সহজ ও অনায়াসসাধ্য। এ মাযহাবের বিধানানুযায়ী এক স্বর্ণমুদ্রার কম চুরি করলে অথবা চোর শিশু হলে হাত না কাটার বিধান দেওয়া হয়েছে। অপদিকে মালিকি মাযহাবের প্রতিষ্ঠাতা হলেন ইমাম মালিক (র)। যিনি মদিনায় জন্মগ্রহণ করেন। উদ্দীপকে এ দুটি মাযহাব সম্পর্কে বলা হয়েছে। উদ্দীপকে দুইটি মাযহাবের বিশেষণ তুলে ধরা হয়েছে। এর মধ্যে একটিতে এক স্বর্ণমুদ্রার কম চুরি করলে হাত না কাটার বিধান দেওয়া হয়েছে। অপরটিতে বিভাগের দুজন শিক্ষকের অনুসৃত এমন একটি মাযহাবের কথা বলা হয়েছে। যে মাযহাবে তারা মদিনাবাসী ইমামকে অনুসরণ করেন। অর্থাৎ, প্রথমটি হানাফি মাযহাব এবং দ্বিতীয়টি মালিকি মাযহাব। আর এ দুইয়ের মধ্যে হানাফি মাযহাব হলো অধিকতর মানবিক। কেননা এ মাযহাবে ইসতিহসান নীতি প্রবর্তনের মাধ্যমে অধিকতর মানবিক বিধান প্রবর্তন করা হয়। অপরদিকে মালিকি মাযহাবে ইসতিসলাহ নীতি গ্রহণ করা হয়। হানাফি মাযহাবের অন্যতম বৈশিষ্ট্য হলো এটি সহজসাধ্য এবং মানবিক বিধান প্রবর্তনের ওপর গুরুত্বারোপ করে। অপরদিকে মালিকি মাযহাবে মদিনাবাসীদের আমলের ওপর গুরুত্বারোপ করা হয়েছে এবং জনকল্যাণের ভিত্তিতে নীতি প্রবর্তন করেছে। সুতরাং সার্বিক প্রেক্ষিত বলা যায়, মালিকি মাযহাবের তুলনায় হানাফি মাযহাব অধিকতর মানবিক। যা চুরির শাস্তির বিধান বিশ্লেষণ করলেই প্রতীয়মান হয়ে যায়।"
        }
      ]
    },
    {
      "number": "8",
      "uddipok": "জনাব রফিক বছরান্তে তার মোট সঞ্চয় ১০,০০,০০০/- টাকা থেকে ২৫,০০০/- টাকা গরিব আত্মীয় ও অভাবীদের মাঝে বণ্টন করে দেন। রফিকের শিশু পুত্র হাফিয নিয়মিত দৈনিক পাঁচবার একক স্রষ্টার প্রতি বাধ্যতামূলক শারীরিক দায়িত্ব পালন করে। কিছুদিন পর দেখা যায়, সে এখন নিয়মিত দাত ব্রাশ করে এবং সকালবেলা ঘুমিয়ে না থেকে নিয়মিত পড়াশোনায় মনোযোগ দেয়।",
      "tag": "ISCM 23",
      "sub_questions": [
        {
          "label": "ক",
          "question": "মৌলিক ইবাদত বলতে কী বোঝ?",
          "explanation": "যে ইবাদতের ওপর ইসলামের মূল কাঠামো দাঁড়িয়ে থাকে তাকে মৌলিক ইবাদত বলে।"
        },
        {
          "label": "খ",
          "question": "জাকাত কীভাবে সামাজিক সাম্য নিশ্চিত করে? ব্যাখ্যা করো।",
          "explanation": "ধনীদের জাকাত দানকৃত অর্থ দরিদ্ররা বিনিয়োগ করতে পারে বিধায় সাম্যভিত্তিক সমাজ প্রতিষ্ঠিত হয়। জাকাতের মাধ্যমে ধনীদের সম্পদ দানের ফলে গরিবদের অভাব কিছুটা দূর হয় এবং সমাজে শান্তিশৃঙ্খলা প্রতিষ্ঠিত হয়। ইসলামি রাষ্ট্রে জাকাতভিত্তিক কোষাগার তৈরি হয়। অতি গরিবদের এ কোষাগার থেকে অর্থ সাহায্য দেওয়া হয়। এতে সমাজের সকল মানুষের অর্থনৈতিক অধিকার নিশ্চিত হয়। যেহেতু এ ধরনের ইবাদতের ফলে অন্যান্য গরিব মানুষ অর্থনৈতিক নিরাপত্তা পায়। তাই এটি সমাজে ধনী-গরিবের মাঝে সাম্য প্রতিষ্ঠা করে।"
        },
        {
          "label": "গ",
          "question": "জনাব রফিক ইসলামের কোন অনুশাসনটি পালন করেন? ব্যখ্যা করো।",
          "explanation": "জনাব রফিক ইসলামের অন্যতম ইবাদত জাকাত পালন করেছেন। ইসলামের পাঁচটি স্তম্ভের মধ্যে জাকাত তৃতীয়। এটি একটি অর্থনৈতিক ইবাদত এবং ইসলামি অর্থব্যববস্থার মূলভিত্তি। জাকাত শব্দের অর্থ প্রশংসা করা, প্রাচুর্য লাভ করা, সংশোধন করা ইত্যাদি। নিসাব পরিমাণ ধন- সম্পদের যে নির্ধারিত অংশ নির্দিষ্ট খাতে ব্যয় করা মানুষের ওপর অবশ্য কর্তব্য তাকে জাকাত বলে। সম্পদ ২.৫% হারে জাকাত আদায় করতে হয়। জনাব রফিকের কাজে এ ইবাদত পালনের ইঙ্গিত পাওয়া যায়। উদ্দীপকের রফিক বছরের শেষে তার ১০,০০,০০০ সঞ্চয়ী টাকা থেকে ২৫,০০০ টাকা গরিবব আত্মীয় ও অভাবীদের দিয়ে থাকেন। তার এ কাজটি জাকাতকে নির্দেশ করে। কেননা তার সম্পদ এক বছরকাল স্থায়ী অর্থাৎ তিনি নিসাব পরিমাণ সম্পদের মালিক। আর সেই সম্পদের ২.৫% হারে তিনি নির্দিষ্ট একটি খাতে দান করেছেন। যা জাকাতকেই নির্দেশ করে।"
        },
        {
          "label": "ঘ",
          "question": "হাফিযের ইবাদতটি চিহ্নিতপূর্বক চরিত্র গঠনে এর ভূমিকা বিশ্লেষণ করো।",
          "explanation": "হাফিযের পালনকৃত ইবাদতটি হলো সালাত, নৈতিক চরিত্র গঠনে যার ভূমিকা অপরিসীম। সালাত অর্থ ক্ষমা প্রার্থনা করা। নির্দিষ্ট সময়ে নির্দিষ্ট পদ্ধতিতে নির্দিষ্ট ইবাদত আদায় করার নাম সালাত। আল্লাহ তায়ালা মানুষের জন্য দৈনিক পাঁচ ওয়াক্ত সালাত ফরজ করেছেন। সালাত আদায়ের মাধ্যমে মানুষ নিয়মানুবর্তিতা ও সময়ানুবর্তিতার অনুশীলন করতে পারে। যা হাফিযের মধ্যেও লক্ষণীয়। উদ্দীপকের হাফিয দৈনিক পাঁচবার একটি শারীরিক ইবাদত পালন করে। কিছুদিন পর দেখা যায়, সে নিয়মিত ব্রাশ করে এবং সকালে না ঘুমিয়ে পড়াশোনা করে। তার পালনকৃত এ ইবাদতটি সালাত, যার কারণে সে এরূপ নিয়মানুবর্তিতা ও সময়ের সদ্ব্যবহার করার শিক্ষা পেয়েছে। প্রকৃতপক্ষে নৈতিক চরিত্র গঠনে সালাতের ভূমিকা অপরিসীম। সালাত মানুষকে অন্যায় ও পাপ থেকে ফিরিয়ে রাখে। এটি মানুষকে খুব সকালে ঘুম থেকে ওঠার অভ্যাস করায়। যার ফলে মানুষ কর্মে অনুপ্রেরণা পায়। জামায়াতে সালাত আদায়ের মাধ্যমে মানুষ শৃঙ্খলাবোধের শিক্ষা পায়। একই স্থানে বারবার সমবেত হওয়ার ফলে পারস্পরিক ভ্রাতৃত্ববোধও গড়ে ওঠে। সর্বোপরি সালাত মানুষের জীবন সকল নৈতিক গুণের সমন্বয় ঘটায়। পরিশেষে বলা যায়, সালাত ইসলামের অন্যতম একটি ফরজ ইবাদত। নৈতিক চরিত্র গঠনে এ ইবাদতের ভূমিকা অপরিসীম।"
        }
      ]
    },
    {
      "number": "9",
      "uddipok": "জনাব ফুয়াদ এ বছর ইবাদতের উদ্দেশ্যে একটি দেশে গমন করেন। সেখানে তিনি পৃথিবীর প্রথম ঘর প্রদক্ষিণসহ নির্দিষ্ট কিছু আনুষ্ঠানিকতা সম্পন্ন করে দেশে ফিরে আসেন। ফুয়াদের পরামর্শে তার সহকর্মী শাহিন এ বছরই প্রথম নির্দিষ্ট একমাস ভোররাতে নিয়তসহ আহার গ্রহণ করে সূর্যাস্ত পর্যন্ত আর কিছু খাননি। আগে তিনি ক্ষুধার ভয়ে এটি এড়িয়ে যেতেন। তিনি বর্তমানে নিয়মিত মসজিদে জামায়াতে নামাজ আদায় করেন এবং ধূমপানও ছেড়ে দিয়েছেন। তার নিকট কোনো ক্ষুধার্ত মানুষ টাকাপয়সা চাইলে তিনি সাধ্যমত দান করেন। আগের মতো কাউকে ধমক দিয়ে ফিরিয়ে দেন না।",
      "tag": "ISCM 23",
      "sub_questions": [
        {
          "label": "ক",
          "question": "কার উপর হজ ফরজ?",
          "explanation": "যার আল্লাহর ঘরে যাওয়ার সামর্থ আছে তার উপর হজ ফরজ।"
        },
        {
          "label": "খ",
          "question": "'পাপাচারমুক্ত হজ আদায়কারী সদ্যজাত শিশুর ন্যায়'-ব্যাখ্যা করো।",
          "explanation": "যথাযথভাবে হজ পালনের মাধ্যমে হল আদায়কারী সদ্যোজাত শিশুর ন্যায় নিষ্পাপ হয়ে যায়। দুনিয়া ও আখিরাতে হাজিদের সম্মান ও মর্যাদা অনেক বেশি। যথাযথভাবে হজ পালন করা হলে আল্লাহ তায়ালা ব্যক্তির আগের গুনাহসমূহ ক্ষমা করে দেন। রাসুলুল্লাহ (স) বলেন, \"যে ব্যক্তি হজ করার জন্য বায়তুল্লাহ আগমন করে তারপর সবরকমের যৌনক্রিয়া ও পাপাচারে লিপ্ত হওয়া থেকে বিরত থাকে, সে যেন সদ্য জন্ম নেওয়া নিষ্পাপ শিশুর মতো প্রত্যাবর্তন করে।\" (বুখারি ও মুসলিম)"
        },
        {
          "label": "গ",
          "question": "জনাব ফুয়াদ কোন ইবাদতটি পালন করেন? ব্যাখ্যা করো।",
          "explanation": "জনাব ফুয়াদ হজ পালন করেছেন। হজ শব্দের অর্থ ইচ্ছা করা, সংকল্প করা ইত্যাদি। শরিয়তের পরিভাষায়, আল্লাহর সন্তুষ্টি লাভের উদ্দেশ্যে জিলহজ মাসের নির্ধারিত দিনসমূহে নির্ধারিত নিয়মে পবিত্র কাবাঘর প্রদক্ষিণ ও সংশ্লিষ্ট স্থানসমূহে নির্ধারিত কাজ করাকে হজ বলে। অর্থাৎ হজ পালনের জন্য কাবা শরিফে যেতে হয়। যা জনাব ফুয়াদের পালনকৃত ইবাদতের ক্ষেত্রেও পরিলক্ষিত হয়। উদ্দীপকের জনাব ফুয়াদ ইবাদত পালনের উদ্দেশ্যে একটি দেশে গমন করেন। সেখানে তিনি পৃথিবীর প্রথম ঘর প্রদক্ষিণসহ নির্দিষ্ট কিছু আনুষ্ঠানিকতা সম্পন্ন করে দেশে ফিরে আসেন। তার এ কাজে হজ পালনের বিষয়টি ফুটে উঠেছে। যাদের কাবা শরিফ পর্যন্ত যাওয়ার সামর্থ রয়েছে, তাদের জন্য হজ পালন করা ফরজ। আর হজ পালনের ক্ষেত্রে ব্যক্তি সেখানে নির্দিষ্ট নিয়মকানুনের ভিত্তিতে এ ইবাদতটি পালন করে থাকেন। সুতরাং বলা যায়, জনাব ফুয়াদের পালনকৃত ইবাদতটি হলো হজ।"
        },
        {
          "label": "ঘ",
          "question": "তুমি কি মনে করো কোনো একটি ইবাদত শাহিনের জীবনে পরিবর্তন এনে দিয়েছে? শাহিনের ইবাদতটি চিহ্নিতপূর্বক তোমার উত্তরের পক্ষে যুক্তি দাও।",
          "explanation": "হ্যাঁ, সাওম শাহিনের জীবন পরিবর্তন এনে দিয়েছে। সাওম একটি দৈহিক ইবাদত। সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকাই সাওম। এই ইবাদত পালনের মাধ্যমে যে কেবল ধর্মীয় বিধান পালিত হয় এরূপ নয়; বরং সাওমের মাধ্যমে ব্যক্তি, তাকওয়া অর্জন, অভাবীর কষ্ট অনুধাবন ও ধৈর্যের চর্চা করতে পারে। শাহিনও এ ইবাদত পালন করেছে। উদ্দীপকের বর্ণনায় দেখা যায়, শাহিন একটি ইবাদত পালনের ক্ষেত্রে ভোররাত থেকে সূর্যাস্ত পর্যন্ত আহার থেকে বিরত থাকে। এতে সে নিয়মিত নামাজ আদায়ে উদ্বুদ্ধ হয়, ধূমপান ছেড়ে দেয় এবং অভাবীদের প্রতি সহানুভূতিশীল হয়। তার এ কাজে সাওম পালনের বিষয়টি ফুটে উঠেছে। আর এ ইবাদতের কারণেই সে বিভিন্ন সৎগুণ চর্চা করার শিক্ষা লাভ করেছে। কেননা সাওম পালনের মাধ্যমে ব্যক্তির ধৈর্য ও তাকওয়া সুদৃঢ় হয়। ফলে সে আল্লাহকে ভয় করে ইবাদতে আত্মনিয়োগ করে। সারাদিন পানাহার থেকে বিরত থাকার কারণে ব্যক্তি দরিদ্রের ক্ষুধার জ্বালা বুঝতে পারে। এতে অভাবীদের প্রতি তার সহানুভূতি বৃদ্ধি পায়। তাছাড়া রমজান মাসে অধিক সাওয়াবের আশায় মানুষ দানশীল হওয়ার শিক্ষাও লাভ করে। সুতরাং বলা যায়, সাওম ব্যক্তির চরিত্রে বিভিন্ন নৈতিক গুণাবলির সমন্বয় ঘটায়। শাহিন সাওম পালন করার কারণেই উল্লেখিত গুণাবলি অর্জনে সক্ষম হয়েছে।"
        }
      ]
    },
    {
      "number": "10",
      "uddipok": "দৃশ্যকল্প-১: মিয়ানমার সেনাবাহিনীর নিপীড়ন ও নির্যাতনে অসংখ্য রোহিঙ্গা মুসলিম জীবন হারায়। প্রাণ বাঁচাতে প্রায় ৮ লক্ষ মানুষ বাংলাদেশে আশ্রয় গ্রহণ করে। পশ্চিম আফ্রিকার দরিদ্র দেশ গাম্বিয়ার বিচারবিষয়ক মন্ত্রী আবু বকর তামবাদু আন্তর্জাতিক আদালতে মিয়ানমারের বিরুদ্ধে গণহত্যার অভিযোগ এনে মামলা দায়ের করেন। দৃশ্যকল্প-২: জনাব আশরাফ একজন শিল্পপতি। তিনি এলাকায় একটি মসজিদের জন্য একতলা পাকা ভবন নির্মাণ করেন। আফযালের প্রতিবেশি ব্যবসায়ী হাফিয ঈর্ষান্বিত হয়ে মসজিদটি তিন তলায় উন্নিত করে দেন। কিছুদিন পর দেখা যায় এলাকার স্বচ্ছল ব্যক্তিরা সবাই কমবেশি এ জাতীয় কাজে এগিয়ে আসছেন।",
      "tag": "ISCM 23",
      "sub_questions": [
        {
          "label": "ক",
          "question": "আল্লাহ কাকে অমুখাপেক্ষী রাখেন?",
          "explanation": "দাতার মর্যাদা সম্পর্কিত হাদিস অনুযায়ী, যে ব্যক্তি অমুখাপেক্ষী থাকতে চায়, আল্লাহ তাকে অমুখাপেক্ষী রাখেন।"
        },
        {
          "label": "খ",
          "question": "হাদিসটির মর্মার্থ লিখ:",
          "explanation": "উল্লিখিত হাদিসটিতে ক্রোধ সংবরণকারীকে বিশেষ মর্যাদা প্রদান সম্পর্কে বলা হয়েছে। ক্রোধ একটি রিপু। এর ফলে ব্যক্তি যথাযথ আচরণ করতে পারে না। নিজের ওপর ও নিজের কাজের ওপর নিয়ন্ত্রণ রাখতে পারে না। গুরুত্বপূর্ণ সময়ে ক্রোধের কারণে সে সঠিক সিদ্ধান্ত নিতে ব্যর্থ হয়। বাইরে থেকে কোনো প্রভাবক না থাকায় ক্রোধকে নিয়ন্ত্রণ করা অত্যন্ত কঠিন হয়ে পড়ে। কারণ দৈহিক ক্ষমতা থাকলে কুস্তিতে বিজয় হওয়া যায়, যুদ্ধে বীরত্ব দেখানো যায় কিন্তু প্রবৃত্তির সাথে বিজয়ী হওয়ার জন্য দৈহিক শক্তি যথেষ্ট নয়; এজন্য প্রয়োজন আত্মশুদ্ধি ও আত্মসংশোধন। এজন্য ক্রোধ সংররণকারীকে বিশেষ মর্যাদা দিয়ে রাসুল (স) বলেন, \"প্রকৃত শক্তিমান সেই ব্যক্তি, যে ক্রোধের সময় নিজেকে নিয়ন্ত্রণ করতে পারে। (বুখারি ও মুসলিম)"
        },
        {
          "label": "গ",
          "question": "দৃশ্যকল্প-১ আবু বকর তামবাদুর কর্মকাণ্ডে, কোন হাদিসের শিক্ষা পালিত হয়েছে? ব্যাখ্যা কর।",
          "explanation": "দৃশ্যকল্প-১ এ উল্লিখিত আঁবু বকর তামবাদুর কর্মকাণ্ডের ইসলামি ভ্রাতৃত্ববোধ সম্পর্কিত হাদিসের শিক্ষা পালিত হয়েছে। ইসলামি ভ্রাতৃত্ববোধ এক আদর্শিক ভ্রাতৃত্ব। দেশ, কাল নির্বিশেষে সব মানুষ ইসলামি আদর্শ এ মূলনীতিতে বিশ্বোসের প্রেক্ষিতে এক অবিচ্ছেদ্য ভ্রাতৃত্বের বন্ধনে আবদ্ধ। আর এ ভ্রাতৃত্বাবোধ একটি দেহের ন্যায়। এ সম্পর্কে রাসুল (স) বলেন, \"তুমি মুমিনদেরকে তাদের পারস্পরিক দয়া, তাদের মধ্যস্থিত ভালোবাসা ও তাদের পারিস্পরিক সহানুভূতি প্রদর্শনের একটি দেহসদৃশ্য দেখতে পাবে। যখন দেহের কোনো একটি অঙ্গ কষ্ট অনুভব করে, তখন তার পুরো দেহই জ্বর ও নিদ্রাহীনতায় আক্রান্ত হয়ে পড়ে\" (বুখারি ও মুসলিম)। দৃশ্যকল্প-১ এ এই বিষয়টি লক্ষণীয়। দৃশ্যকল্প-১ এ দেখা যায়, মিয়ানমার সরকার রোহিঙ্গা মুসলিমদেরকে অত্যাচার করলে আবু বকর তামবাদু আন্তর্জাতিক আদালতে মিয়ানমারের বিরুদ্ধে গণহত্যার অভিযোগ এনে মামলা দায়ের করেন। তার এ কাজে উল্লিখিত হাদিসের শিক্ষা প্রতিফলিত হয়েছে। কেননা এ হাদিসের শিক্ষা হলো মুমিনগণ একটি দেহের ন্যয়। দেহের কোনো একটি অঙ্গ অসুস্থ হলে পুরো দেহ যেমন ব্যথিত ও বেদনাহত হয়, তেমনি ইসলামি ভ্রাতৃত্বেও কোনো ব্যক্তি অসুবিধায় পড়লে গোটা মুসলিম উম্মাহ তার সমস্যা সমাধানে সর্বাত্মক চেষ্টা করে। আর এ শিক্ষাটিই বাস্তবায়িত হয়েছে আবু বকর তমবাদুর কর্মকান্ডে।"
        },
        {
          "label": "ঘ",
          "question": "দৃশ্যকল্প-২ এ হাফিযের দানটি চিহ্নিতপূর্বক হাদিসের আলোকে এর সামাজিক ও পারলৌকিক গুরুত্ব বিশ্লেষণ কর।",
          "explanation": "দৃশ্যকল্প-২ এ হাফিযের দানটি হলো আল্লাহর পথে দান, যার সামাজিক ও পারলৌকিক গুরত্ব অপরিসীম। হিংসা হলো মানব চরিত্রের নিন্দিত এবং ধ্বংসাত্মক দিক। তবে দুই শ্রেণির ক্ষেত্রে হিংসা করা জায়েয। শ্রেণি দুটির ব্যাপারে রাসুল (স) বলেন, 'দুই ব্যক্তি ছাড়া অন্য কাউকে হিংসা করা যায় না। একজন হচ্ছেন সেই ব্যক্তি যাকে আল্লাহ সম্পদ দিয়েছেন। আর তাকে সে সম্পদ ব্যয়ের তাওফিক দিয়েছেন। অপর ব্যক্তি হলো সেই জন যাকে আল্লাহ গভীর জ্ঞান দিয়েছেন। আর সে জ্ঞানানুসারে বিচার ফায়সালা করে ও তা অন্যকে শিক্ষা দেয় (বুখারি ও মুসলিম)। হাদিসে দানের এরূপ একটি বিষয় প্রকাশ পেয়েছে। উদ্দীপকের হাফিয জনাব আশরাফের দানকার্য দেখে ঈর্ষান্বিত হয়ে তিনিও আরো বেশি দান করেন। তার এ কাজটি উল্লিখিত হাদিসের প্রথম ব্যক্তির সাথে সাদৃশ্যপূর্ণ। তাই তার এ দান বৈধ। এরূপ দানের সামাজিক ও পারলৌকিক গুরুত্ব আপরিসীম। এরূপ দানে সমাজের কোনো ক্ষতি হয় না। বরং সমাজের উন্নতিসাধন হয়। কেননা সবাই এরূপ কাজে সৎ নিয়ত ও সৎপথে দান করে থাকেন। এরূপ দানের পরকালীন সুফলও অপরিসীম। কেননা এখানে ব্যক্তি সম্পদের অপব্যয় না করে আল্লাহর পথে দান করেন। আর সেই দানে অন্যান্য মানুষ কল্যাণ লাভ করে থাকে। সুতরাং বলা যায়, আল্লাহর পথে কারো দান করা দেখে ঈর্ষান্বিত হয়ে সম্পদ দান করা বৈধ। আর এ দান সামাজিক এ পারলৌকিক কল্যাণ লাভে গুরুত্বপূর্ণ ভূমিকা রাখে।"
        }
      ]
    },
    {
      "number": "11",
      "uddipok": "প্রবাস ফেরত রাজন হাফপ্যান্ট পরিধান করে মহল্লায় ঘোরাঘুরি করে এবং মেয়েকে স্কুলে পৌছে দেয়। রাজনের সম্পদশালী পিতা বশির বছরান্তে বাধ্যতামূলক আর্থিক ইবাদতটি এড়িয়ে যান, তবে এবছর পৃথিবীর প্রথমগৃহ প্রদক্ষিণ ও দুটি বিশেষ প্রান্তরে অবস্থানপূর্বক একটি ইবাদত সম্পন্ন করেছেন।",
      "tag": "ISCM 23",
      "sub_questions": [
        {
          "label": "ক",
          "question": "বৃক্ষরোপণের ফলাফল কী?",
          "explanation": "বৃক্ষরোপনের ফলাফল হলো ইহকালীন কল্যাণ ও পরকালীন মুক্তি লাভ।"
        },
        {
          "label": "খ",
          "question": "সৎ ব্যবসায়ীকে শহিদের মর্যাদা প্রদানের কারণ কী?",
          "explanation": "ব্যবসায়ের ক্ষেত্রে সৎ হওয়া বা থাকা অত্যন্ত কঠিন। এ কারণে সং ব্যবসায়ীদের মর্যাদা অধিক প্রদান করা হয়েছে। সৎ ব্যবসায়ীরা কিয়ামতের দিন শহিদদের সাথে থাকবেন। তাদের এ বিশেষ মর্যাদা দেওয়ার আরেকটি কারণ হলো, তাদের বিশ্বস্ত ও সৎ থাকার অনুকূলে এর মাধ্যমে উৎসাহ দেওয়া হয়েছে। কেননা কেনাবেচায় তার মন ঠিক রাখার ব্যাপারে ব্যবসায়ী অজ্ঞ হলে সাধারণ মানুষ দৈহিক বা আর্থিক দিক দিয়ে বিভিন্ন রকম ক্ষতির মধ্যে পড়তে বাধ্য।"
        },
        {
          "label": "গ",
          "question": "রাজনের কর্মে ইমানের কোন শাখাটি লঙ্ঘিত হয়? হাদিসের 'আলোকে ব্যাখ্যা কর।",
          "explanation": "রাজনের কর্মকান্ডে ইমানের অন্যতম শাখা লজ্জাশীলতার বিধান লঙ্ঘিত হয়েছে। লজ্জাশীলতা ইমানের বিশেষ একটি শাখা। ইমানের সত্তরটিরও বেশি শাখা রয়েছে। এর মধ্যে লজ্জাশীলতা অন্যতম। এ সম্পর্কে রাসুল (স) বলেন, “লজ্জাশীলতা ইমানের একটি বিশেষ শাখা\"। রাজনের কর্মকাণ্ডে এ শাখাটির ব্যতিক্রমী আচরণ লক্ষ করা যায়। উদ্দীপকের রাজন হাফপ্যান্ট পরে মহল্লায় ঘোরাঘুরি করে এবং মেয়েকে স্কুলে পৌঁছে দেয়। তার লজ্জাশীলতা উপেক্ষিত হয়েছে। কেননা হাফপ্যন্ট পরে ঘুরে বেড়ানো শালীনতা বহির্ভুত কাজ। লজ্জাশীলতাই লোককে আল্লাহর নাফরমানি, পাপাচার ও অন্যান্য অন্যায় আচরণ থেকে বিরত রেখে মুমিন থাকতে সাহায্য করে। একমাত্র নির্লজ্জ মানুষের পক্ষেই সম্ভব আল্লাহ তায়ালার অসংখ্য নিয়ামতের মধ্যে থেকেও তাঁর অবাধ্য হওয়া। সে জন্য হাদিসে লজ্জাশীতাই ইমান বলা হয়েছে।"
        },
        {
          "label": "ঘ",
          "question": "বশিরের কর্মকান্ডে ইসলামের মৌলিক ভিত্তিগুলোর প্রতি আমলের পন্থা কতটা যৌক্তিক? হাদিসের আলোকে চিহ্নিতপূর্বক যুক্তি দাও।",
          "explanation": "বশিরের কর্মকান্ডে ইসলামের মৌলিক ভিত্তিগুলোর প্রতি আমলের ক্ষেত্রে বৈষম্য করা মোটেই যৌক্তিক নয়। হাদিস অনুযায়ী ইসলামের মূলভিত্তি পাঁচটি। সেগুলো হলো ১, ইমান, - ২, নামাজ, ৩. জাকাত, ৪ হজ ও ৫. রোজা। ইসলাম হলো একটি প্রাসাদের ন্যায়। আর সেই প্রাসাদটি পাঁচটি ভিত্তির উপর প্রতিষ্ঠিত। প্রসাদের কোনো একটি ভিত্তি দুর্বল থাকলে তা ধীরে ধীরে যেমন ক্ষয় প্রাপ্ত ও ধ্বংস হয়, তেমনি ইসলামেরও ভিত্তিসমূহের কোনো একটিকে অগ্রাহ্য করলে ব্যক্তির ইমান শেষ হয়ে যায়। বশিরের কাজে এরূপ অগ্রাহ্যের বিষয়টি প্রকাশ পেয়েছে। উদ্দীপকের বর্ণনানুযায়ী বোঝা যায়, বশির হজ পালন করলে জাকাত আদায় করেনি। তার এ কাজটি ইসলামে সমর্থিত নয়। কেননা, হজ যেমন ফরজ ইবাদত, তেমনি জাকাতও ফরজ ইবাদত। সালাতের পরেই জাকাতের স্থান। যারা জাকাত আদায় করে না, তারা কাফির। আল্লাহ তায়ালা বলেন, \"দুভোগ অংশীবাদীদের জন্য যারা জাকাত আদায় করে না এবং তারা আখিরাতেও অবিশ্বাসী\" (সূরা হামিম-সিজদা : ৬-৭)। সুতরাং বলা যায়, ইসলামের অন্যতম স্তম্ভ জাকাত আদায় না করাই বশিরের কাজটি যৌক্তিক নয়। আর এজন্য পরকালে তাকে কঠিন শাস্তি ভোগ করতে হবে।"
        }
      ]
    }
  ]
}