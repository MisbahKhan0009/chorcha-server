{
  "title": "এডওয়ার্ড কলেজ, পাবনা ২০২৩",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "জনাব আরমান সাহেব মহান আল্লাহকে প্রভু স্বীকার করে নিয়মিত নামায আসায় করেন। তিনি তার সম্পদের কিছু অংশ দান করেন। পবিত্র কুরআন সহ সকল আসমানী কিতাবে বিশ্বাস করেন এবং পরকালের প্রতি দৃঢ় বিশ্বাস পোষণ করেন। তার প্রতিবেশী আকমল সাহেব প্রায়ই কালাম সাহেবের সাথে নামাজ পড়ার প্রতিশ্রুতি দেন। কিন্তু তা না করে তিনি সামজে বিভ্রান্তি ও. বিশৃঙ্খলা সৃষ্টি করেন। তিনি সর্বদা মিথ্যাচারে নিমজ্জিত থাকেন।",
      "tag": "GECP 23",
      "sub_questions": [
        {
          "label": "ক",
          "question": "আল-কুরআন কাকে বলে?",
          "explanation": "মানবজাতির হেদায়েতের জন্য মহান আল্লাহর পক্ষ থেকে নাজিলকৃত সর্বশেষ ঐশীগ্রন্থকে আল-কুরআন বলা হয়।"
        },
        {
          "label": "খ",
          "question": "\"তারা বধির, মূক, অন্ধ। সুতরাং তারা প্রত্যাবর্তন করবে না।\"- ব্যাখ্যা করো।",
          "explanation": "আল-কুরআন হলো আসমানি কিতাব যা হযরত মুহাম্মদ (স)-এর ওপর নাজিল করা হয়েছে। মুনাফিকদের চিরন্তর স্বরূপ উদঘাটন করে আল্লাহ বলেন, 'তারা বধির' বোবা ও অন্ধ।' কুফর অর্থ অস্বীকার করা। যিনি কুফরের সাথে যুক্ত তিনিই কাফির। অর্থাৎ যে ব্যক্তি আল্লাহ, রাসুল, আসমানি কিতাব, আখিরাত, বেহেশত- দোযখ, ফেরেশতা ইত্যাদি ইসলামের মহাসত্যকে অস্বীকার করে বা প্রত্যাখ্যান করে তাকেই কাফির বলা হয়। ইসলামের পরিভাষায় কুফর ইমানের বিপরীত। সুরা আল-বাকারায় আল্লাহ তায়ালা কাফিরদের স্বরূপ উদঘাটন করেছেন। তিনি বলেন, \"নিশ্চয়ই যারা কুফরি করেছে, তাদেরকে তুমি সতর্ক করো অথবা না করো তাদের জন্য উভয়ই সমান। আল্লাহ তাদের অন্তরসমূহ ও শ্রবণশক্তির ওপর মোহর মেরে দিয়েছেন। তাদের দৃষ্টিশক্তির ওপর টেনে দিয়েছেন পর্দা। আর তাদের জন্য রয়েছে কঠোর শাস্তি। (সুরা আল-বাকারা: ৬-৭)"
        },
        {
          "label": "গ",
          "question": "আরমান সাহেবের চারিত্রিক বৈশিষ্ট্য পবিত্র কুরআনের আলোকে ব্যাখ্যা করো।",
          "explanation": "আরমান সাহেবের চরিত্রে মুত্তাকিদের গুণাবলি প্রকাশ পেয়েছে। মুত্তাকি অর্থ আল্লাহভীরু বা পরহেজগার। যারা আল্লাহকে ভয় করে সব ধরনের অন্যায় ও পাপ কাজ থেকে বিরত থাকে তারাই মুত্তাকি। সুরা বাকারায় মুত্তাকিদের কয়েকটি বিশেষ গুণাবলি উল্লেখ করা হয়েছে। এর মধ্যে অন্যতম কিছু গুণাবলি হলো- গায়েবে বিশ্বাস করা, সালাত কায়েম করা, আল্লাহ যে সম্পদ দিয়েছে সেখান থেকে কিছু অংশ ব্যয় করা, আল- কুরআনসহ পূর্ববর্তী সকল আসমানি কিতাবের প্রতি বিশ্বাস স্থাপন করা, পরকালের প্রতি দৃঢ় বিশ্বাস পোষন করা ইত্যাদি। যা আরমান সাহেবের মধ্যেও প্রকাশ পেয়েছে। উদ্দীপকের জনাব আরমান সাহেব মহান আল্লাহকে প্রভু স্বীকার করে নিয়মিত নামাজ আদায় করেন। তিনি তার সম্পদের কিছু অংশ দান করেন। পবিত্র কুরআনসহ সকল আসমানী কিতাবে বিশ্বাস করেন এবং - পরকালের প্রতি দৃঢ় বিশ্বাস পোষন করেন। তার এ চারিত্রিক বৈশিষ্ট্যসমূহ মুত্তাকিদের বৈশিষ্ট্যের সাথে সম্পূর্ণ সাদৃশ্যপূর্ণ। মুত্তাকিরা বিশ্বাস করে আল্লাহ তাদেরকে সবসময় দেখছেন। আর তাদের এ বিশ্বাসের কারণে তারা সর্বদা নিজেদেরকে সৎকর্মে নিয়োজিত রাখে এবং সকল ধরনের পাপ কাজ তেকে নিজেদেরকে বিরত রাখে। সুতরাং বলা যায়, উদ্দীপকে বর্ণিত জনাব আরমান সাহেবের মধ্যে মুত্তাকিদের চারিত্রিক বৈশিষ্ট্যসমূহ প্রকাশিত পাওয়ায় তা ইহকালীন ও পরকালীন জীবনে প্রভূত কল্যাণ বয়ে আনবে।"
        },
        {
          "label": "ঘ",
          "question": "আকমল সাহেবের চরিত্রে কিসের পরিচয় পাওয়া যায়? এরূপ কর্মকান্ডের পরিণতি কুরআনের আলোকে বিশ্লেষণ করো।",
          "explanation": "আকমল সাহেবের চরিত্রে মুনাফিকের পরিচয় পাওয়া যায়। অন্তরে কুফর, শিরক ও আবাধ্যতা গোপন রেখে মুখে মুমিনসুলভ বাক্য উচ্চারণ এবং লোক দেখানো ইবাদত সম্পন্ন করার নাম নিফাক। আর যে ব্যক্তি এমন আচরণ করে সে মুনাফিক। মুনাফিকের বৈশিষ্ট্য তিনটি যথা- ১. মিথ্যা কথা বলা, ২. ওয়াদা ভঙ্গ করা ও ৩. আমানতের খিয়ানত করা। যার কয়েকটি বৈশিষ্ট্য আকমল সাহেবের মধ্যে বিদ্যমান। উদ্দীপকের আকমল সাহেব প্রায়ই কালাম সাহেবের সাথে নামাজ পড়ার ওয়াদা দিয়েও ওয়াদা রক্ষা করে না। সে সর্বদা মাজে বিভ্রান্তি ও বিশৃঙ্খলা সৃষ্টি করেন। সর্বদা মিথ্যাচারে নিমযজ্জিত থাকে। তার এরূপ কর্মকান্ড মুনাফিকের বৈশিষ্ট্যর সাথে সাদৃশ্যপূর্ণ। কেননা, মুনাফিকরা যখন কোনো ওয়াদা করে তার ভঙ্গ করে। মুনাফিকরা মূলত প্রতারণা ও শঠতাপূর্ণ জীবনযাপন করে। তার এরূপ কপট ও শঠতাপূর্ণ কার্যক্রম ও মিথ্যাচারের পরিণতি অত্যন্ত ভয়াবহ। এরূপ কর্মকান্ডের পরিণতি সম্পর্কে মাহন আল্লাহ পবিত্র কুরআন মাজিদে ইরশাদ করেন, \"তাদের অন্তরসমূহের মধ্যে রয়েছে ব্যাধি। তারপর আল্লাহ তাদের ব্যাধিকে আরও বাড়িয়ে দিয়েছেন। আর তাদের জন্য রয়েছে যন্ত্রণাদায়ক শাস্তি। কেননা, তারা ছিল মিথ্যাবাদী।\" (সুরা আল-বাকারা: ১০) মুনাফিকদের অন্যায় আচরণ ও ধৃষ্টতাপূর্ণ ব্যবহারের কারণ তাদের অন্তরে রয়েছে নিফাফ। কুফর, শিরক, হিংসা-বিদ্বেষ, পরশ্রীকাতরতা, গর্ব- অহংকার ঘৃণার মতো নানা মানসিক ব্যাধি। এজন্য তাদের হিদায়াত পাওয়া বিষয়টি অসন্ত্যব হয়ে পড়ে। আর তাদের এরূপ আচরণের পরকালীন পরিণতি হলো কঠোরতম যন্ত্রণাদায়ক শাস্তি। সুতরাং উদ্দীপকের বর্ণিত আকমল সাহেবসহ আমাদের প্রত্যেককেই মুনাফিকি আচরণ পরিহার করে একজন প্রকৃত মুমিন হিসেবে নিজেকে গড়ে তুলতে হবে।"
        }
      ]
    },
    {
      "number": "2",
      "uddipok": "রহমতুল্লাহ স্যার ক্লাসে জ্ঞানের মর্যাদা বিষয়ে পড়াতে গিয়ে কুরআনের একটি আয়াত তেলাওয়াত করেন। যার অনুবাদ হচ্ছে- \"তারা বললো আপনি মহান পবিত্র। আপনি আমাদেরকে যা শিক্ষা দিয়েছেন, তাছাড়া আমাদেরতো কোনো জ্ঞানই নেই। বস্তুত আপনি মহাজ্ঞানী ও প্রজ্ঞাময়।\" তখন ছাত্রদের মধ্য থেকে সোলায়মান দাঁড়িয়ে বললো- স্যার, \"আল্লাহ তায়ালা ফেরেস্তাদেরকে কেন বললেন আদম (আ.)-কে সিজদা করো?\"",
      "tag": "GECP 23",
      "sub_questions": [
        {
          "label": "ক",
          "question": "হাদীস কাকে বলে?",
          "explanation": "রাসুল (স)-এর কথা, কাজ ও মৌনসম্মতিকে হাদিস বলে।"
        },
        {
          "label": "খ",
          "question": "إلى جَاعِلٌ فِي الْأَرْضِ خَلِيفَةً আয়াতটি ব্যাখ্যা করো।",
          "explanation": "إلى جَاعِلٌ فِي الْأَرْضِ خَلِيفَةً অর্থ, নিশ্চয়ই আমি পৃথিবীতে খলিফা বা প্রতিনিধি সৃষ্টি করতে চাই। মহান আল্লাহ এক বিশেষ উদ্দেশ্য নিয়ে মানুষ সৃষ্টি করে পৃথিবীতে পাঠিয়েছেন। মানুষকে বানিয়েছেন আল্লাহর প্রতিনিধি, আর অন্য সব সৃষ্টিকে নিয়োজিত করেছেন মানুষের সেবায়। এ পৃথিবীর তাবৎ সৃষ্টি জীব মানুষের সেবা' করে যাচ্ছে। এভাবে পৃথিবীর জল-স্থল, মাটির অভ্যন্তরের খনিজ পদার্থ, আকাশের গ্রহ-নক্ষত্র সবই মানুষের সেবায় নিয়োজিত। এসবই আল্লাহর নির্দেশ অনুযায়ী সৃষ্টিজগৎকে যথাযথ কাজে লাগানো ও সর্বদা প্রতিনিধি হিসেবে আল্লাহর নির্দেশিত পথে চলে।"
        },
        {
          "label": "গ",
          "question": "রহমতুল্লাহ স্যারের উদ্ধৃত আয়াতটি কোন ঘটনার ইঙ্গিত দেয়। সুরা বাকারার আলোকে ব্যাখ্যা করো।",
          "explanation": "রহমতুল্লাহ স্যারের উদ্ধৃত আয়তটি ফেরেশতাদের জ্ঞানগত সীমাবদ্ধতার বিষয়টির ইঙ্গিত দেয়। ফেরেশতারা আল্লাহর বিশেষ প্রজাতির সৃষ্টি। তাদের 'নূর' দিয়ে তৈরি করা হয়েছে। তাদের মধ্যে নর-নারী বলতে কোনো বিষয় নেই। তাদের সংসার নেই, সন্তান নেই, বংশবৃদ্ধির ব্যাপারও নেই। তারা সাধারণত অদৃশ্য। আল্লাহ চাইলে যোকানো আকৃতিতে তারা দৃশ্যমান হতে পারেন। তাদের নিজে থেকে কোনো কাজ করার বা কোনো বিষয়ে জ্ঞান লাভ করার ক্ষমতা নেই। ফেরেশতারা কেবল তাই করেন যা করার নির্দেশ আল্লাহ তাদের দেন। তারা কেবল সেটুকুই জানতে পারেন যতটুকু জ্ঞান আল্লাহ তাদের দেয়। উদ্দীপকে বর্ণিত রহমতুল্লাহ স্যার ক্লাসে জ্ঞানের মর্যাদা বিষয়ে পড়াতে গিয়ে কুরআনের সুরা বাকারার ৩২নং আয়াত তিলাওয়াত করেন। যেখানে আদম (আ)-এর জ্ঞান সম্পর্কে ফেরেশতারা আল্লাহর নিকট অপারগতা প্রকাশ করে তাঁরাই প্রশংসা করেন; কেননা, হযরত আদম (আ)-কে আল্লাহ তায়ালা যে জ্ঞান দিয়েছেন, সে সম্পর্কে ফেরেশতাদের কোনো ধারনা ছিল না। তারা এক্ষেত্রে সম্পূর্ণ অন্ধকারে ছিল। আল্লাহ যখন তাদের নির্দেশ দিলেন \"তোমরা আমাকে এমন বিষয়ের নাম অবহিত করো, যদি তোমরা সত্যবাদী হও\", তখন তাদের অক্ষম হওয়া ছাড়া উপায় থাকল না। নিজেদের অপারগতা প্রকাশ করতে গিয়েও তারা আল্লাহরই প্রশংসা করেন। তারা বলেন, \"আপনি পূত-পবিত্র ও মহান আপনি যা আমাদের শিখিয়েছেন, তা ছাড়া আমাদের কোনো জ্ঞান নেই। সুনিশ্চিতভাবেই আপনি মহাজ্ঞানী এবং বিজ্ঞানময়।\""
        },
        {
          "label": "ঘ",
          "question": "সোলায়মানের প্রশ্নের উত্তর দাও এবং এর সামাজিক প্রভাব মূল্যায়ন করো।",
          "explanation": "জ্ঞানের শ্রেষ্ঠত্বের কারণে আল্লাহ তায়ালা ফেরেশতাদেরকে সিজদা করার নির্দেশ দিয়েছেন। প্রথম মানব আদম (আ)-কে সৃষ্টির পর আল্লাহ তায়ালা তাকে সব বিষয়ের নাম শিখিয়েছেন। অর্থাৎ তাঁকে জ্ঞান প্রদান করলেন, তাকে সবদিক থেকে নিজের প্রতিনিধিত্বের উপযুক্ত করেছেন। তারপর তাকে সৃষ্টির সেরা প্রমাণের জন্য ফেরেশতাদের সামনে উপস্থাপন করেছেন এবং এই শ্রেষ্ঠত্বের স্বীকৃতি আদায়ের জন্য আল্লাহ তায়ালা ফেরেশতাদের নির্দেশ দেন, 'তোমরা আদমকে সিজদা করো।' উদ্দীপকে সোলায়মান নামক এক ছাত্র ক্লাসে স্যারের নিকট ফেরেশতাদের কর্তৃক আদম (আ)-কে সিজদা করার কারণ জানতে চাইল। ইবলিস ছাড়া সমস্ত ফেরেশতা আল্লাহর নির্দেশ অনুযায়ী আদম (আ)-কে সিজদা করল। মানবজাতির শ্রেষ্ঠত্বের জন্য ফেরেশতারা আদম (আ)-কে সিজদা করেছিল। এটা ছিল আল্লাহর জন্য নিরংকুশ আনুগত্য। আল্লাহ তায়ালার আনুগত্যের মধ্যেই রয়েছে মানুষের প্রভৃত কল্যাণ। সামাজিক শান্তি- শৃঙ্খলা, সম্প্রীতি বজায় রাখার জন্য আল্লাহর আনুগত্য ছাড়া অন্য কোনো পন্থা নেই। সুতরাং মুসলিম হতে হলে আল্লাহর নির্দেশের প্রতি শতভাগ আনুগত্য দেখাতে হবে। কেননা, কোনো একটা ক্ষেত্রে অবাধ্যতা করলে পূর্বের সব আনুগত্য মূল্যহীন হয়ে পড়বে।"
        }
      ]
    },
    {
      "number": "3",
      "uddipok": "মি. মিল্টন তার বন্ধু রায়হানকে বললো, সফল মানুষ হতে হলে বিল গেটসকে অনুসরণ কর। রায়হান বললো, আমি দুনিয়া ও আখেরাত উভয় ক্ষেত্রেই সফল হতে চাই। তাদের আলোচনা শুনে মিনহাজ বললো, মহান আল্লাহ পবিত্র কুরআনে বলেছেন, لقَدْ كَانَ لَكُمْ فِي رَسُولِ اللَّهِ أَسْوَةٌ حَسَنَةٌ.",
      "tag": "GECP 23",
      "sub_questions": [
        {
          "label": "ক",
          "question": "হুদাললিল মুত্তাকিন অর্থ কী?",
          "explanation": "হুদাললিল মুত্তাকিন অর্থ- মুত্তাকিদের জন্য এ প্রশ্ন হেদায়েত বা মুক্তিপথের দিশারী।"
        },
        {
          "label": "খ",
          "question": "\"নিশ্চয়ই আপনি এক মহান চরিত্রের অধিকারী\"- ব্যাখ্যা কর।",
          "explanation": "আল্লাহ তায়ালা রাসুল (স) এর চরিত্র সম্পর্কে কুরআন মাজিদে উল্লেখ করে বলেন, 'নিশ্চয়ই আপনি এক মহান চরিত্রের অধিকারী। মহানবি (স) ছিলেন সব মানুষের মধ্যে সর্বোত্তম চরিত্রের অধিকারী। তিনি ছিলেন উত্তম চরিত্রের জীবন্ত উদাহরণ। তিনি কখনো কারো সাথে খারাপ ব্যবহার করেননি। তাঁর মুখ থেকে কখনো অশ্লীল শব্দ বের হয়নি। তাঁর আদর্শ অনুসরণের মধ্যেই রয়েছে মুমিনের সফলতা। আল্লাহ তায়ালা বলেন, তোমাদের জন্য আল্লাহর রাসুলের মধ্যে উত্তম আর্দশ রয়েছে।"
        },
        {
          "label": "গ",
          "question": "মিল্টন এবং রায়হানের বক্তব্য ইসলাম শিক্ষার আলোকে ব্যাখ্যা কর।",
          "explanation": "সফলতা সম্পর্কে মিল্টনের চিন্তা ভাবনা সম্পূর্ণ কুরআন হাদিসের বিপরীত। অপরদিকে দুনিয়া ও আখেরাতে উভয় ক্ষেত্রেই সফল হতে চাইলে রায়হানকে কুরআন সুন্নাহ অনুসরণ করতে হবে। সফলতা আর ব্যর্থতাকে আমরা যেভাবে দেখি প্রকৃতপক্ষে তা সেরকম নয়। একজন মুসলিম কুরআন সুন্নাহর মানদন্ড দিয়ে সফলতা ও ব্যর্থতা বিচার করবে আল্লাহ তায়ালা বলেন,, \"যে নিজেকে শুদ্ধ করে সেই সফল আর যে নিজেকে কালুষিত করে সেই ব্যর্থ।\" দুনিয়া ও আখিরাতে উভয় ক্ষেত্রে সফল হতে হলে আল্লাহর রাসুলের দেখানো পথ অনুসরণ করতে হবে। উদ্দীপকে বর্ণিত মি. মিল্টন তার বন্ধু রায়হানকে সফল মানুষ হতে হলে বিল গেটসকে অনুসরনের কথা বলে। জবাবে রায়হান তাকে উদ্দেশ্য করে বলে, আমি দুনিয়া ও আখেরাতে উভয় ক্ষেত্রেই সফল হতে চাই। গেটস আপাতদৃষ্টিতে দুনিয়াতে সফল ব্যক্তি হতে পারে কিন্তু দুনিয়া ও আখেরাতে উভয় জগতে সফল হতে হলে আল্লাহ ও তাঁর রাসুলের অনুসরণ করতে হবে।"
        },
        {
          "label": "ঘ",
          "question": "মিনহাজের উদ্ধৃত আয়াতটির সামাজিক প্রভাব বিশ্লেষণ কর।",
          "explanation": "মিনহাজের উদ্ধৃত আয়াতটির অর্থ হলো- নিশ্চয়ই তোমাদের জন্য রাসুল (স) এর মধ্যে রয়েছে উত্তম আদর্শ। রাসুল (স) এর আদর্শ অনুসরণ, করতে হলে সর্বপ্রথম তাঁকে সকলের চেয়ে বেশি ভালোবাসতে হবে। রাসুল (স) বলেন, তোমাদের কেউ ততক্ষণ পর্যন্ত মুমিন হতে পারবে না, যতক্ষন না তার কাছে আমি তার পিতা-মাতা, সন্তান-সন্ততি ও সব মানুষের চেয়ে বেশি প্রিয় হব। রাসুল (স) ছিলেন মযান চরিত্রের অধিকারী। ধর্ম, বর্ণ, ভাষা, নারী-পুরুষ, আমির, ফকির সকলের জন্য তিনি ন্যায়, সততা ও সাম্যের মূর্ত প্রতিচ্ছবি। হানাহানির বিরুদ্ধে তিনি শান্তি প্রতিষ্ঠাতা। সম্প্রীতি ও সৌহার্দ্যের মূর্ত প্রতীক। প্রতিহিংসার বিরুদ্ধে তিনি ক্ষমা ও দয়ার অতুলনীয় দৃষ্টান্ত স্থাপনকারী। আল্লাহ তায়ালা মানুষের সার্বিক কল্যাণ ও সঠিক পথের নির্ণায়ক মাপকাঠি হিসেবে রাসুল (স)কে মানবীয় সকল গুণের অধিকারী করে প্রেরণ করেছেন। তাঁর সেই অনুপম আদর্শ অনুসরণ করেই তৎকালীন সমাজে আলোর বিচ্ছুরণ ঘটেছিল। উদ্দীপকে বর্ণিত মিনাজ মিন্টন ও রায়হানের আলোচোনা শুনে প্রকৃত সফলতার কথা উল্লেখ করতে যেয়ে কুরআনের সুরা আহজাবের ২১নং আয়াত উল্লেখ করেন। আল্লাহ তায়ালা বলেন, তোমাদের জন্য রাসুল (স.) এর মধ্যে রয়েছে উত্তম জীবনাদর্শ। কেননা মানুষ যদি ব্যক্তিগত, পারিবারিক, সামাজিক, রাজনৈতিক, অর্থনৈতিক জীবনে স্থিতি, শান্তি, সমৃদ্ধি পেতে চায়, তাহলে রাসুল (স) এর জীবনাদর্শ ব্যতীত অন্য কোথাও তা পাবে না। উপরিউক্ত আলোচনার প্রেক্ষিতে বলা যায়, রাসুল (স) এর রেখে যাওয়া অনুপম আদর্শ অনুসরণের মধ্যেই রয়েছে মানব জীবনের প্রকৃত সফলতা।"
        }
      ]
    },
    {
      "number": "4",
      "uddipok": "আব্দুর রহমান ও আব্দুল কাদের দুই বন্ধু। তারা নিয়মিত নামাজ পড়ে এবং সমাজে ভালো কাজের সাথে জড়িত থাকে। তাদের কেউ একজন বিপদে পড়লে আরেকজন এগিয়ে আসে এবং কষ্ট পায়। তাদের এধরনের সম্পর্ক দেখে ইমাম সাহেব বলেন, \"তারা যেন একই দেহের দুটি অঙ্গ, এক অঙ্গ আঘাত পেলে অন্য অজা কষ্ট পায়।\"",
      "tag": "GECP 23",
      "sub_questions": [
        {
          "label": "ক",
          "question": "ইসলাম কর্যটি ভিত্তির উপর প্রতিষ্ঠিত?",
          "explanation": "ইসলাম পাঁচটি ভিত্তির উপর প্রতিষ্ঠিত।"
        },
        {
          "label": "খ",
          "question": "\"হালাল উপার্জন ফরজের পর আরেকটি ফরজ\"- ব্যাখ্যা কর।",
          "explanation": "হালাল উপার্জন করা অন্যান্য ফরজ ইবাদতের মতো একটি অত্যাবশ্যকীয় কাজ। হালাল উপার্জন বলতে শরিয়ত অনুযায়ী বৈধ, আইনানুগ বা কুরআন হাদিস অনুমোদিত পন্থায় উপার্জন করাকে বোঝায়। এটি ইবাদত কবুল হওয়ার প্রধান শর্ত। মানুষ যদি হালাল উপার্জন ও হালাল জীবিকা গ্রহণ না করে, তাহলে তার ইবাদত আল্লাহর কাছে কবুল হবে না। হালাল উপার্জনের গুরুত্ব সম্পর্কে রাসুল (স) বলেন, 'হালাল জীবিকা উপার্জন করা ফরজের পরে একটি ফরজ।"
        },
        {
          "label": "গ",
          "question": "আব্দুর রহমান ও আব্দুল কাদেরের সম্পর্ক কোন পর্যায়ের। ব্যাখ্যা কর।",
          "explanation": "আব্দুর রহমান ও আব্দুল কাদেরের সম্পর্ক ইসলামি ভ্রাতৃত্বের পর্যায়ের। ইসলামি আদর্শ, বিশ্বাস ও ইসলামের অনুশীলনের ফলে মুসলিমদের মধ্যে যে ভ্রাতৃত্ব গড়ে ওঠে তাকে ইসলামি ভ্রাতৃত্ব বলে। ইসলাম ধর্মে বিশ্বাসীগণ পরস্পর ভাই ভাই। মহান আল্লাহর তাওহিদ এবং মহানবি (স) এর রিসালাত মুসলমানদের মধ্যকার ভ্রাতৃত্ব বন্ধনের যোগসূত্র অর্থাৎ ইসলামের সুমহান আদর্শের ভিত্তিতে বিশ্বের মুসলমানদের মধ্যে যে ভ্রাতৃত্ব গড়ে ওঠে তা-ই ইসলামি ভ্রাতৃত্ব। উদ্দীপকে বর্ণিত আব্দুর রহমান ও আব্দুল কাদের নামক দুই বন্ধু নিয়মিত নামাজ পড়ার পাশাপাশি সমাজে ভালো কাজের সাথে জড়িত থাকে। তাদের কেউ একজন বিপদে পড়লে আরেকজনে এগিয়ে আসে এবং কষ্ট পায়। তাদের এরূপ কর্মকান্ডে ইসলামি ভ্রাতৃত্ববোধ ফুটে উঠেছে। এ ভ্রাতৃত্ব হলো ইমানি ভ্রাতৃত্ব। আল্লাহ তায়ালা বলেন, মুমিনরা পরস্পর ভাই ভাই।"
        },
        {
          "label": "ঘ",
          "question": "ইমাম সাহেবের বক্তব্যটি তোমার পঠিত হাদিসের আলোকে বিশ্লেষণ কর।",
          "explanation": "উদ্দীপকে বর্ণিত ইমাম সাহেবের উক্তিটি ইসলামে ভ্রাতৃত্ববোধ সম্পর্কিত হাদসিটির শিক্ষার সাথে সাদৃশ্যপূর্ণ। ইসলামি ভ্রাতৃত্ববোধের শিক্ষা হলো দেশ, কাল, জাতি, বর্ণ-নির্বিশেষে সব মুসলিম ইসলামি আদেশের ভিত্তিতে এক অবিচ্ছেদ্য ভ্রাতৃত্বের বন্ধনে আবদ্ধ। মুমিনের ভ্রাতৃত্ব ইমানের অনিবার্য দাবির ফল। পরস্পরের সুখ দুঃখ উপলব্ধি এবং আচার-আচরণ, বিশ্বাস ও চিন্তার ঐক্যে মুমিন যেন এক অভিন্ন দেহ। একজন মুমিন অসুস্থ হলে অপর মুমিন তার সেবা করবে, পরস্পরের সাথে সর্বদা সম্ভাব বজায় রাখবে। এটাই ইসলামি ভ্রাতৃত্ববোধের শিক্ষা। রাসুল (স) বলেন, 'তুমি মুমিনদেরকে তাদের পারস্পরিক দয়া, তাদের মধ্যস্থিত ভালোবাসা ও পারস্পরিক সহানুভূতি প্রদর্শনে একটি দেহসদৃশ দেখতে পাবে' (বুখারি ও মুসলিম)। উদ্দীপকে বর্ণিত ইমাম সাহেব আব্দুর রহমান ও আব্দুল কাদের নামক দুই বন্ধুর মধ্যে পারস্পরিক হৃদ্যতাপূর্ণ সম্পর্ক দেখে বলেন, 'তারা যেন একই দেহের দুটি অঙ্গ, এক অঙ্গ আঘাত পেলে অন্য অঙ্গ কষ্ট পায়।' তার এই শিক্ষাটি এসেছে রাসুল (স)-এর ভ্রাতৃত্ববোধ সম্পর্কিত হাদিস থেকে। কারণ ভ্রাতৃত্ববোধ সম্পর্কিত উক্ত হাদিসটিই সব মুসলিমকে পারস্পরিক দয়া ও কল্যাণকামিতার শিক্ষা দেয়। সুতরাং প্রকৃত মুসলমান হতে হলে উদ্দীপকে বর্ণিত দুই বন্ধুর মতো আমাদেরকেও একে অন্যের বিপদে আপদে এগিয়ে আসাত হবে।"
        }
      ]
    },
    {
      "number": "5",
      "uddipok": "সফিপুর গ্রামে বিবাহ বিচ্ছেদের একটি ঘটনা ঘটে। সেখানে সমাজের সর্বস্তরের গণ্যমান্য ব্যক্তি মিলে একটি রায় দিলেন। এতে জনাব মজিদ সাহেব বলেন এ রায় হলো সঠিক ইসলামি রায়। কিন্তু ইমাম সাহেব এর বিরোধিতা করে বলেন সর্বস্তরের জনগণের রায় ইসলামসম্মত নয়।",
      "tag": "GECP 23",
      "sub_questions": [
        {
          "label": "ক",
          "question": "জাকাত কাকে বলে?",
          "explanation": "পরিভাষায়, ব্যক্তি মালিকানাধীন সম্পদের নিসাব পূর্তির পর শরিয়তের বিধি অনুযায়ী নির্দিষ্ট অংশ নির্দিষ্ট খাতে ব্যয় করাকে জাকাত বলে।"
        },
        {
          "label": "খ",
          "question": "ইসলামি আইনের উৎসসমূহ কী কী?",
          "explanation": "ইসলামি আইনের উৎস ৪টি। যথা- ১. কুরআন ২. হাদিস তথা সুন্নাহ ৩. ইজমা ও ৪. কিয়াস"
        },
        {
          "label": "গ",
          "question": "মজিদ সাহেব যে রায়ের কথা বলেছেন ইসলামি সমাজে তার গুরুত্ব ব্যাখ্যা করো।",
          "explanation": "মজিদ সাহেব ইসলামি আইনের অন্যতম উৎস ইজমার কথা বলেছেন- ধর্মীয় বা পার্থিব যেকোনো বিষয়ে মহানবি (স) এর যুগপরবর্তী যোগ্যতাসম্পন্ন মুসলিম মুজতাহিদদের কুরআন-সুন্নাহ সমর্থিত এবং ঐকমত্যের নাম হলো- ইজমা।' অধিকাংশের পরামর্শমতে একটি সিদ্ধান্ত গ্রহণ করাই হলো ইজমা যা শরিয়তের তৃতীয় উৎস হিসেবে বিবেচিত। উদ্দীপকের সফিপুর গ্রামে একটি বিবাহ বিচ্ছেদ ঘটনা ঘটলে সেখানে সমাজের সর্বস্তরের গণ্য মান্য ব্যক্তি মিলে একটি রায় দিলেন। যা ইজমার সাথে সাদৃশ্যপূর্ণ আর ইজমা নতুন কোনো বিষয় নয়। এটি রাসুল (স) এর যুগেও বিদ্যামান ছিল। তখন সমস্যার সমাধানে কুরআন নাজিল হতো বলে এ যুগে ইজমা ব্যাবহারিক দিক দিয়ে তেমন গুরুত্বপূর্ণ হতে পারেনি। অনেকক্ষেত্রে মহানবি (স) সাহাবিদের সাথে বিভিন্ন বিষয়ে পরামর্শ করতেন এবং তাদের মতামতের মূল্যায়ন করতেন। যেমন- আজানের প্রচলনে ওমর (রা) এর পরামর্শ, পরিখা খননে সালমান ফারসি (রা) এর পরামর্শ। ইজমার বিধান এবং তার - বৈধতা রাসুল (স) এর যুগেই স্বীকৃতি পেয়েছে। সুতরাং বলা যায়, ইসলামি সমাজে ইজমার গুরুত্ব অপরিসীম।"
        },
        {
          "label": "ঘ",
          "question": "ইমাম সাহেবের বক্তব্য অনুসারে কোন ধরনের মানুষের মতামত বা রায় ইসলামসম্মত হবে বলে তুমি মনে কর।",
          "explanation": "আহলে ইজমা তথা ইজমাকারীদের কতিপয় গুণের অধিকারী হবে হবে। ইজমার আহলদেরকে মুজতাহিদ হতে হবে। কুরআন মাজিদ ও হাদিসের গভীর জ্ঞান থাকতে হবে। শুধু অনুবাদ ও ব্যাখ্যা করার যোগ্যতা থাকলেই যথেষ্ট হবে না। কুরআন ও হাদিসের মূল তথ্যসূত্র জানা থাকা বাধ্যতামলুক। এছাড়াও ইজমার আহলদের উন্নত চরিত্রের পরিচায়ক দীনদার মুত্তাকি হওয়া আবশ্যক। আবার তাদের শরিয়ত বিরোধী কার্যকলাপ, অশ্লীলতা ও বিদআত থেকে অবশ্যই মুক্ত থাকতে হবে। কেউ যদি কোনো প্রকার ফাসিকিতে লিপ্ত থাকে, তাহলে তার ইজমা গ্রহণযোগ্য হবে না। উদ্দীপকে বর্ণিত সফিপুর গ্রামে সমাজের সবস্তরের গণ্যমান্য ব্যক্তি মিলে বিবাহ বিচ্ছিদের একটি রায় দিলে ইমাম সাহেব সেই রায়কে ইসলাম সম্মত নয় বলে উল্লেখ করেন। কেননা, যে বিষয়ে ইজমা করা হবে সে বিষয়টি ইজতিহাদি হতে হবে। অর্থাৎ তাতে গবেষণা করার সুযোগ থাকতে হাবে। কুরআন মাজিদ ও সুন্নাহর মূলনীতির বিরুদ্ধে যার এমন কোনো বিষয়ে ইজমা সংঘটিত হবে না। কেননা, বিবাহ বিচ্ছেদ সম্পর্কিত সমাধান পবিত্র কুরআন মাজিদে উল্লেখ রয়েছে। এছাড়া নতুন নতুন সামঞ্জস্যপূর্ণ সমস্যা সমাধান করার ক্ষেত্রে মুমিনদের ইজমা বিশেষ গুরুত্বপূর্ণ। কেননা কুরআন ও হাদিসের যথাযথ বাস্তবায়ন ইজমার ওপরই বহুলাংশে নির্ভর করে। তবে ইজমার ক্ষেত্রে যদি কুরআন ও হাদিসের অনুসরণ না করা হয় এবং ইজমার কোনো দলিল যদি কুরআন হাদিসের পরিপন্থি হয় তাহলে সে ইজমা গ্রহণযোগ্য হবে না। সুতরাং উপর্যুক্ত আলোচনার প্রেক্ষিতে বলা যায় ইজমার রায় দিতে হলে অবশ্যই তাকে মুজতাহিদ, আলেম হতে হবে।"
        }
      ]
    },
    {
      "number": "6",
      "uddipok": "মিরাজুল গ্রামের একজন নিরীহ মানুষ। তিনি কাজ করে জীবিকা নির্বাহ করেন। মাঝেমাঝে রিকসা চালান। নিয়মিত নামাজ পড়েন ও অন্যান্য ধর্মীয় ইবাদত পালন করেন। অপরদিকে লিয়াকত কোনো কাজ করে না। ঘুরে বেড়ায় কিন্তু তার সংসার ভালই চলে। একদিন গ্রামে চুরি হলো, কেউ কেউ তাকে সন্দেহ করল এবং তার বাড়ি থেকে চুরিকৃত মাল উদ্ধার করল। বিচারে তাকে গ্রামছাড়া করার ফতোয়া দেয়া হলো। মসজিদের ইমাম সাহেব আল্লাহর বিধানের কথা স্মরণ করিয়ে দিয়ে বলেন- রাসুল (সা.) বলেছেন \"প্রত্যেক বস্তুরই খুঁটি আছে, আর দীন ইসলামের খুঁটি হলো ফিল্ম।\"",
      "tag": "GECP 23",
      "sub_questions": [
        {
          "label": "ক",
          "question": "মাযহাব কাকে বলে?",
          "explanation": "মুজতাহিদদের উদ্ভাবিত মূলনীতির আলোকে বের হওয়া মাসয়ালার নাম হলো মাযহাব।"
        },
        {
          "label": "খ",
          "question": "ইজতেহাদ কী? ব্যাখ্যা করো।",
          "explanation": "ইজতিহাদের আভিধানিক অর্থ প্রচেষ্টা করা। ইসলামের বিভিন্ন বিষয়ে উলামাদের গবেষনাকে ইজতিহাদ বলে। শরিয়তের পরিভাষায়, ইজতিহাদ হলো শরিয়তের কোনো বিধান প্রণয়নের জন্য ফকিহ ব্যক্তির চেষ্টাপূর্বক সিদ্ধান্তে উপনীত হওয়া। আর ইজতিহাদে সক্ষম ব্যক্তিকে মুজতাহিদ বলা হয়।"
        },
        {
          "label": "গ",
          "question": "উদ্দীপকে মিরাজুলের আয়ের উৎসকে ইসলামী শরীয়তে কী বলা যেতে পারে? ব্যাখ্যা করো।",
          "explanation": "কর্মের মাধ্যমে জীবিকা নির্বাহ করার কারণে মিরাজুলের আয়ের উৎস হালাল। হালাল উপার্জন করা অন্যান্য ফরজ ইবাদতের মতো একটি অত্যাবশ্যকীয় কাজ। হালাল উপার্জন বলতে শরিয়ত অনুযায়ী বৈধ, আইনানুগ বা কুরআন-হাদিস অনুমোদিত পন্থায় উপার্জন করাকে বোঝায়। এটি ইবাদত কবুল হওয়ার প্রধান শর্ত। মানুষ যদি হালাল উপার্জন ও হালাল জীবিকা গ্রহণ না করে তাহলে তার ইবাদত আল্লাহর কাছে কবুল হবে না। হালাল উপার্জনের গুরুত্ব সম্পর্কে রাসুল (স) বলেন, 'হালাল জীবিকা উপার্জন করা ফরজের পরে একটি ফরজ' (সহিহ বুখারি)। উদ্দীপকের মিরাজুল নিয়মিত নামাজ পড়া ও অন্যান্য ধর্মীয় ইবাদতের পাশাপাশি কাজ করে ও মাঝে মাঝে রিকশা চালিয়ে জীবিকা নির্বাহ করেন। বৈধ পন্থায় জীবিকা অবলম্বন করায় মিরাজুলের আয়ের উৎসকে ইসলামি শরিয়তে হালাল উপার্জন বলা যেতে পারে।"
        },
        {
          "label": "ঘ",
          "question": "লিয়াকতের বিচার সম্পর্কে ইমাম সাহেবের বক্তব্যের যথার্থতা মূল্যায়নপূর্বক এর গুরুত্ব বর্ণনা করো।",
          "explanation": "লিয়াকতের বিচার সম্পর্কে ইমাম সাহেবের বক্তব্যটি যথার্থ। ইসলামি আইনশাস্ত্রকে ফিকহশাস্ত্র বলা হয়। কেননা ফিশাস্ত্র ইসলামি শরিয়তের ব্যাবহারিক দিকের প্রধান ভিত্তি। সর্বসাধারণের জন্য দীনকে সহজবোধ্য করার এ এক অসাধারণ পদ্ধতি। কুরআন ও হাদিসে ইসলামি জীবনব্যবস্থা ধারাবাহিকভাবে সুবিন্যস্ত অবস্থায় নেই। কাজেই জীবনব্যবস্থা সম্বলিত আহকামে শরিয়ত গ্রন্থকারে লিপিবদ্ধ করা না হলে সাধারণ মানুষতো দূরের কথা, শিক্ষিত মানুষদের পক্ষেও আল্লাহর আইন অনুযায়ী জীবন গড়ে তোলা সম্ভবপর হলে না। উদ্দীপকে বর্ণিত লিয়াকতকে চুরির দায়ে গ্রামছাড়া করার ফতোয়া দিলে - ইমাম সাহেব আল্লাহর বিধানের পাশাপাশি রাসুল (স)-এর হাদিসের কথা স্বরণ করিয়ে দেন। কেননা, স্থান-কাল-পাত্রভেদে উদ্ভূত সমস্যাগুলো সমাধানের উদ্দেশ্যে পবিত্র কুরআন-হাদিসের ঘটনা সমীক্ষা ও পরিবেশ বিশ্লেষণ করে গবেষণালব্ধ জ্ঞানের ভিত্তিতে গড়ে উঠে ফিশাস্ত্র। ইমাম বাহাকি (রা) দারে কুতনিতে বর্ণনা করেছেন- \"প্রত্যেক বস্তুরই খুঁটি রয়েছে। আর দীন ইসলামের খুঁটি হলো ফি”। তাই এর মাধ্যমে সব দেশ ও কালের মুসলিমগণ অত্যন্ত স্বাচ্ছন্দে দীনের অনুশীলন করতে পারেন। আবার ফিকহের মাহাত্ম্য, গুরুত্ব ও মর্যাদা সম্পর্কে হাদিসে অসংখ্য বর্ণনা রয়েছে। পরিশেষে বলা যায় যে, ফিশাস্ত্রের গুরুত্ব ও প্রয়োজনীয়তা অস্বীকার করা যায় না।"
        }
      ]
    },
    {
      "number": "7",
      "uddipok": "নয়াপাড়া গ্রামের ৩০ জন যুবক মিলে \"নয়াপাড়া তরুন সংঘ” নামে একটি সংগঠন গড়ে তুলেছে। তাদের সংগঠনের মূল নীতিতে ২৫ টি ধারা রয়েছে। এ ধারা অনুযায়ী তারা তাদের সংগঠনের কার্যাবলি পরিচালনা করে। কিন্তু সম্প্রতি তারা এমন একটি সমস্যার সম্মুখীন হলেন যা তাদের সংগঠনের ২৫ টি ধারার মধ্যে নাই। এ অবস্থায় তারা ৩০ জন মিলে একটি সভা করে এবং সভায় সকলের সম্মতিতে সমস্যাটির সমাধান করে।",
      "tag": "GECP 23",
      "sub_questions": [
        {
          "label": "ক",
          "question": "ইমান কাকে বলে?",
          "explanation": "ইসলামের মূল বিষয়গুলোকে অন্তরে বিশ্বাস করা, মুখে স্বীকার করা এবং তদানুযায়ী আমল করাকে ইমান বলে।"
        },
        {
          "label": "খ",
          "question": "\"মানুষ তার বন্ধুর জীবনাদর্শের অনুসারী হয়ে থাকে\"-ব্যাখ্যা করো।",
          "explanation": "মানুষের জীবনচরিত্রে অনেক ক্ষেত্রে তার বন্ধুর জীবনদর্শন বা চরিত্রের প্রভাব পড়ে। আলোচ্য হাদিসাংশে মহানবি (স) বলেছেন- 'ব্যক্তি তার বন্ধুর জীবনদর্শনের অনুসারী হয়।' সুতরাং প্রত্যেকের উচিত ভেবে চিন্তে বন্ধু নির্বাচন করা। একজন মুমিনের উচিত ধর্মপ্রাণ, সৎ ও আল্লাহভীরু লোককে বন্ধু হিসেবে গ্রহণ করা। অন্যথায় অসৎ সঙ্গের পাল্লায় পড়ে জীবন বিপন্ন হয়ে পড়বে। সৎ বন্ধু তার বন্ধুকে সৎ ও ন্যায়ের পথে পরিচালিত করবে। আর অসৎ চরিত্র ও স্বভাবের বন্ধু তার বন্ধুকে নিজস্ব চিন্তা, চেতনা, বিশ্বাস ও অনুসৃত পথে ধাবিত করবে।"
        },
        {
          "label": "গ",
          "question": "উদ্দীপকে সংগঠনটির সমস্যা সমাধানের পদ্ধতিটি ইসলামি আইনের কোন উৎেসের সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকের সংগঠনটির সমস্যা সমাধানের পদ্ধতিটি ইসলামি আইনের তৃতীয় উৎস ইজমার সাথে সাদৃশ্যপূর্ণ। শরিয়তের কোনো বিধানের ব্যাপারে একই যুগের উম্মতে মুহাম্মদির মুজতাহিদদের একমত হওয়াকে ইজমা বলে। বিভ্রান্তি এড়িয়ে সঠিত পথে থাকার জন্য রাসুল (স)-এর উম্মতকে ইজমা করার অধিকার দেওয়া হয়েছে। বিশ্ব পরিবর্তনশীল। সময়ের পরিক্রমায় সৃষ্টি হচ্ছে নতুন নতুন সমস্যার। এ সব সমস্যা নিয়ে যাতে কোনো বিভ্রান্তি না হয় সেজন্য রাসুল (স) জ্ঞানসমৃদ্ধ আলেম ও উম্মাহকে ইজমা করার অধিকার দিয়েছেন। উদ্দীপকে বর্ণিত 'নয়াপাড়া তরুণ সংঘ' নামক সংগঠনের যুবকরা সাম্প্রতিক একটি সমস্যার সম্মুখীন হলে সকলে মিলে একটি সভা করে এবং সভায় সকলের সম্মতিতে সমস্যাটির সমাধান করে। তাদের এই সম্মিলিত সমাধানের পদ্ধতিটি ইসলামি আইনের উৎস ইজমার সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের যুবকদের ঐকমত্যের মাধ্যমে সমস্যা সমাধানের গুরুত্ব ইসলামি আইনের উৎসের আলোকে বিশ্লেষণ করো।",
          "explanation": "উদ্দীপকের যুবকদের ঐকমত্যের মাধ্যমে সমস্যা সমাধানের গুরুত্ব তথা ইসলামি আইনের তৃতীয় উৎস ইজমার গুরুত্ব অপরিসীম। ইসলামি শরিয়তে ইজমা অত্যন্ত গুরুত্বপূর্ণ ও গতিশীল একটি আইনি উৎস। ইজমাকে, ইসলামি শরিয়তের তৃতীয় উৎস হিসেবে বিবেচনা করা হয়। মুসলিম জীবনদর্শন ও ব্যবস্থাপনায় এর প্রয়োজনীয়তা অনস্বীকার্য। কুরআন-হাদিসের মাধ্যমে এর গুরুত্ব ও প্রয়োজনীয়তা প্রমাণিত হয়। এ সম্পর্কে মহান আল্লাহ তায়ালা বলেছেন- 'তোমরা আল্লাহ রজ্জুকে (পথ বা দীনকে) সম্মিলিতভাবে আঁকড়ে ধরে এবং বিচ্ছিন্ন হয়ো না (সুরা আলে ইমরান: ১০৩)'। মহান আল্লাহ তায়ালা আরো বলেন- 'আর তাদের মতো হয়ো না, যারা বিচ্ছিন্ন হয়ে গেছে এবং নিদর্শনসমূহ আসার পরও বিরোধিতা করতে শুরু করেছে। তাদের জন্ন রয়েছে ভয়ঙকর শাস্তি (সুরা আলে ইমরান : ১০৫)'। রাসুলুল্লাহ (স) বলেছেন- 'মুসলিমগণ যা ভালো ও সঙ্গত মনে করে, আল্লাহ তায়ালার কাছেও তা ভালো এবং সংঙ্গ (কিতাবুস সুন্নাহ)।' রাসুল (স) ইরশাদ করেছেন- 'জামায়াত বা দলবদ্ধতার ওপর রয়েছে আল্লাহর রহমতের হাত। কাজেই যে ব্যক্তি দলছোট হয়, দলের বিরোধিতা করে, সে তার ঠিকানা জাহান্নামে নির্দিষ্ট করে নেয় (সুনানে তিরমিযি)।' উপরে উল্লেখিত আয়াত ও হাদিসগুলোর মাধ্যমে প্রমাণিত হয় উম্মতের ঐকমত্য সঠিক ও কল্যাণকর কাজে প্রতিষ্ঠিত হবে এবং এতে মানবজাতির জন্য কল্যাণ রয়েছে। যেকোনো ধরনের বিচ্ছিন্নতা কোনো কল্যাণ আনবে না। এজন্য বিভ্রান্তি থেকে রক্ষা পাওয়ার মাধ্যম হতে পারে ইজমা। যুগের নতুন নতুন সমস্যা মোকাবিলার জন্যেও ইজমার গরত্ব ও প্রয়োজনীয়তা অনস্বীকার্য।"
        }
      ]
    },
    {
      "number": "8",
      "uddipok": "কিসমত গ্রামের বটতলায় প্রতি রাতে গান-বাজনা ও অগ্নিল নৃত্যের আয়োজন করে। এতে গ্রামের যুবকেরা বিপথগামী হচ্ছে। অপরদিকে আলাল সাহেব একজন বিশ্বস্ত সত্যবাদী মুসলিম ব্যবসায়ী হিসেবে সুনাম অর্জন করেছেন।",
      "tag": "GECP 23",
      "sub_questions": [
        {
          "label": "ক",
          "question": "ওহি কাকে বলে?",
          "explanation": "শরিয়তের পরিভাষায়, আল্লাহ তায়ালা কর্তৃক তাঁর নবি-রাসুলদেরকে ফেরেশতার মাধ্যমে স্বপ্নযোগে বা ইলহামের মাধ্যমে কোনো বিষয় জানিয়ে দেওয়াকে ওহি বলে।"
        },
        {
          "label": "খ",
          "question": "হাদিস কী ধরনের ওহি? ব্যাখ্যা কর।",
          "explanation": "সর্বশেষ নবি ও রাসুল হযরত মুহাম্মদ (স) এর ওপর দুই প্রকারের ওহি অবতীর্ণ হয়। ১. ওহি মাতলু তথা কুরআন মাজিদ, ২. ওহি গায়বে মাতলু তথা হাদিস। অতএব, বলা যায়, হাদিস হলো ওহি গায়বে মাতলু।"
        },
        {
          "label": "গ",
          "question": "কিসমত সাহেবের কাজটি হাদিসের আলোকে ব্যাখ্যা কর।",
          "explanation": "কিসমত সাহেবের কাজটি হাদিসের আলোকে অশ্লীলতার অন্তর্ভুক্ত। ইসলামে একটি মার্জিত ও সর্বজনীন জীবনব্যবস্থা। এর কোনো বিধানের মধ্যে অশালীনতার স্থান নেই। ইসলাম অশ্লীলতাকে সুস্পষ্টভাবে হারাম ঘোষণা দিয়েছে। রাসুল (স) বলেন, 'মানুষের মধ্যে নিকৃষ্টতম হচ্ছে সে ব্যক্তি যার অশ্লীলতা থেকে বেঁচে থাকার জন্য মানুষ তাকে পরিত্যাগ করে। এ হাদিসটিতে নিকৃষ্ট ব্যক্তিদের পরিচয় তুলে ধরে তার থেকে মানুষকে দূরে থাকার আদেশ দেওয়া হয়েছে। আল্লাহ তায়ালা বলেন, তোমরা প্রকাশ্যে বা গোপনে অশ্লীল বিষয়ের ধারে কাছেও যাবে না। উদ্দীপকে কিসমত নামক এক ব্যক্তি গ্রামের বটতলায় প্রতি রাতে গান বাজনা ও অশ্লীল নৃত আয়োজন করার মাধ্যমে যুবকদের বিপদগামী করছে। এরূপ অশ্লীলতার প্রসারকারী দুনিয়া ও আখেরাতে যন্ত্রণাদায়ক শাস্তি ভোগ করবে। আল্লাহ তায়ালা বলেন, যারা চায় মুমিনদের মাঝে অশ্লীলতার প্রসার ঘটুক তারা দুনিয়ায় ও আখেরাতে যন্ত্রণাদায়ক শাস্তি ভোগ করবে।"
        },
        {
          "label": "ঘ",
          "question": "আলাল সাহেব ইসলামি সমাজের আদর্শ। দুনিয়া ও আখেরাতে এ ধরনের কাজের ফলাফল বিশ্লেষণ কর।",
          "explanation": "সত্যবাদী ও বিশ্বস্ত মুসলিম ব্যবসায়ী হিসেবে আলাল সাহেব দুনিয়াতে সম্মানিত হবেন ও আখেরাতে আল্লাহর পক্ষ থেকে মহা পুরস্কারে ভূষিত হবেন। সত্যবাদী ও বিশ্বস্ত মুসলিম ব্যবসায়র জন্য পুরস্কারের ঘোষণা বিপুল। সৎ ও বিশ্বস্ত ব্যবসায়ীরা কিয়ামতের কঠিন দিন শহিদদের সাথে আনন্দে আরশের-ছায়ার নিচে অবস্থান করবে। তবে এজন্য ব্যবসায়ীদের দুটি শর্ত পূরণ করতে হবে। প্রথমত, সততা ও সত্যবাদিতার সাথে ব্যবসায় পরিচালনা করতে হবে। দ্বিতীয়ত, তাদেরকে বিশ্বস্ত ও আমানতদার হতে হবে। ব্যবসায়ীদের এ বিশেষ মর্যাদা দেওয়ার এটাও একটা কারণ যে, তাদের বিশ্বস্ত ও সৎ থাকার অনুকূলে এর মাধ্যমে উৎসাহ দেওয়া হয়েছে। উদ্দীপকে বর্ণিত আলাল সাহেব সৎ ও বিশ্বস্ততার সাথে ব্যবসা করার কারণে তিনি সকলের কাছে একজন বিশ্বস্ত সত্যবাদী মুসলিম ব্যবসায়ী হিসেবে সুনাম অর্জন করেছেন। কেননা, অসৎ হলে সাধারণ মানুষ বিভিন্ন রকম ক্ষতির মধ্যে পড়তে বাধ্য। সুতরাং মানবিক ও সামাজিক স্বার্থে ও পরকালীন বিশেষ মর্যাদার কথা বিবেচনা করে আলাল সাহেব বিশ্বস্ততার সাথে ব্যবসা কার্যক্রম পরিচালনা করেন। সৎ ও বিশ্বস্ত ব্যবসায়ীরা কিয়ামতের কঠিন দিনে শহিদদের সাথে আনন্দে আরশের ছায়ার নিচে অবস্থান করবে। সুতরাং আলাল সাহেবেরে ন্যায় আমাদের প্রত্যেককেই ব্যবসায় বাণিজ্যের ক্ষেত্রে সততা অবলম্বন করতে হবে।"
        }
      ]
    },
    {
      "number": "9",
      "uddipok": "রবিউল একজন ভালো ব্যবসায়ী। তিনি দান করার ক্ষেত্রে প্রথমেই তার নিকট আত্মীয়দের দিয়ে শুরু করেন। তার কাজে সবাই খুশি। অপরদিকে আমিরুল তার পরিবারের কোন খোঁজখবর রাখে না। অথচ সে নিজেকে অনেক বড় নামাজী হিসেবে জাহির করে। তার এ অবস্থা দেখে আকমল হুজুর বলেন, \"সাবধান। তোমরা প্রত্যেকেই রক্ষণাবেক্ষণকারী এবং তোমাদের প্রত্যেককেই জবাবদিহি করতে হবে।\"",
      "tag": "GECP 23",
      "sub_questions": [
        {
          "label": "ক",
          "question": "জিহাদ শব্দের শাব্দিক অর্থ কী?",
          "explanation": "জিহাদ শব্দের শাব্দিক অর্থ প্রচেষ্টা।"
        },
        {
          "label": "খ",
          "question": "হাদিসে কুদসি কী? ব্যাখ্যা কর।",
          "explanation": "মতনের ভিত্তিতে খাদিসের শ্রেণিবিভাগের মধ্যে হাদিসে কুদসি একটি। ইসলামি পরিভাষায় যে হাদিসের শব্দ ও ভাষা রাসুলুল্লাহ (স)-এর নিজস্ব; কিন্তু তার অর্থ, ভাব ও মূলকথা আল্লাহ তায়ালার নিকট থেকে ইলহাম বা স্বপ্নযোগে প্রাপ্ত, তাকে হাদিসে কুদসি বলে। কুদসি শব্দের অর্থ পবিত্র। এ প্রকার হাদিস সরাসরি আল্লাহর সাথে সম্পৃক্ত। হাদিসে কুদসির ভাব, অর্থ, মূলকথা আল্লাহ তায়ালার হলেও তা আল-কুরআনের অন্তর্ভুক্ত নয়। বরং এটি হাদিস হিসেবে বিশেষ মর্যাদার অধিকারী।"
        },
        {
          "label": "গ",
          "question": "রবিউলের কাজটি তোমার পঠিত কোন হাদিসের সাথে মিলে যায়। ব্যাখ্যা কর।",
          "explanation": "রবিউলের দানটি পঠিত বইয়ের ১৭নং হাদিসের সাথে মিলে যায়। রাসুল (স) দান করার ক্ষেত্রে নিকটাত্মীয়দের দিয়ে দান করার কথা বলেছেন। এতে দানকারী দিগুণ সাওয়াবের অধিকারী হবে। রাসুল (স) বলেন, যারা তোমাদের আয়ত্তাধীন তাদের থেকে তোমরা দান আরম্ভ করো। উদ্দীপকে ব্যবসায়ী রবিউল দান করার ক্ষেত্রে প্রথমেই তার নিকট আত্মীয়দের দিয়ে শুরু করেন। কেননা, রাসুল (স) দাতাকে তার অভাবগ্রস্ত নিকটাত্মীয়দের কাছ থেকে দান করার কাজ শুরু করার নির্দেশ দেন, যাতে তারা অন্যের কাছে হাত পাতা ও গ্লানি থেকে বেঁচে থাকতে পারে।"
        },
        {
          "label": "ঘ",
          "question": "উদ্দীপকে উল্লিখিত আকদল হুজুরের বক্তব্যের গুরুত্ব হাদিসের আলোকে ব্যাখ্যা কর।",
          "explanation": "উদ্দীপকে উল্লিখিত আকমল হুজুরে বক্তব্যটি দায়িত্বশীলতা ও জবাবদিহিতা সম্পর্কিত হাদিসের সাথে সাদৃশ্যপূর্ণ। রাসুল (স) বলেন, সাবধান। তোমরা প্রত্যেকেই দায়িত্বশীল এবং তোমাদের প্রত্যেকেই তার দায়িত্ব সম্পর্কে জিজ্ঞাসিত হবে। এটি বুখারি ও মুসলিমে বর্ণিত একটি হাদিস। এ হাদিসে মহানবি (স) উম্মতে মুহাম্মদির প্রতিজন সদস্যকে তার নিজ নিজ দায়িত্বপালনে নিষ্ঠাবান হওয়ার জন্য পরকালীন জবাবদিহিতা সম্পর্কে অবহিত করেছেন। উদ্দীপকের বর্ণিত আমিরুলকে অনেক বড় নামাজী হিসেবে জাহির করা দেখে আকমল হুজুর তাকে উদ্দেশ্য করে রাসুল (স) এর একটি হাদিস উল্লেখ করেন। \"সাবধান। তোমারা প্রত্যেকেই রক্ষণাবেক্ষণকারী এবং তোমাদের প্রত্যেককেই জবাবদিহি করতে হবে। জবাবদিহি হ্রাস পেলে মানবজীবনে অধঃপতন নেমে আসে। এর প্রকরণ বা উপায় দুইটি: ১. মানুষের কাছে জবাবদিহি এবং ২. আল্লাহর কাছে জবাবদিহি। মানুষের কাছে জবাবদিহির অনুভূমি কমে গেলে বা বিলুপ্ত হলে মানুষ যতটা ক্ষতিগ্রস্ত হয়, তার চেয়ে অধিক ক্ষতিগ্রস্ত হয় আল্লাহর কাছে জবাবদিহির অনুভূতি হারিয়ে গেলে। তাই চূড়ান্ত সফলতা লাভ করতে হলে নিজ নিজ দায়িত্ব যথাযথভাবে পালন করতে হবে।"
        }
      ]
    },
    {
      "number": "10",
      "uddipok": "ব্যবসায়ী আলম সাহেব প্রতি বছর একটি নির্দিষ্ট সময় তার সম্পদের কিছু অংশ শরিয়তের বিধানমতে দান করেন। আলম সাহেবের বন্ধু লোকমান সাহেব একজন ধনাঢ্য ব্যক্তি। তিনি দান খয়রাতের বিষয়ে উদাসীন। তিনি মনে করেন, বছরান্তে নির্দিষ্ট পরিমাণ সম্পদ দান করলে তাঁর সম্পদ কমে যাবে।",
      "tag": "GECP 23",
      "sub_questions": [
        {
          "label": "ক",
          "question": "সাওম এর সংজ্ঞা দাও।",
          "explanation": "নির্দিষ্ট শর্তসাপেক্ষে, নির্দিষ্ট সময়ে নির্ধারিত বিষয়বস্তু থেকে বিরত থাকার নাম সাওম।"
        },
        {
          "label": "খ",
          "question": "হজকে বিশ্বশান্তির সম্মেলন বলা হয় কেন?",
          "explanation": "হজ পৃথিবীর সব অঞ্চল, বর্ণ ও ভাষার মুসলিমদের সম্মিলিত করে বিশ্বভ্রাতৃত্ব তৈরি করে। মুসলিমরা ইসলামি আদর্শের সুমহান ভ্রাতৃত্বে সম্পৃক্ত। পৃথিবীর সব সম্পর্কের ওপর এ আদর্শিক সম্পর্কের স্থান ও মর্যাদা রয়েছে। হল মুসলিম জাতির এই আদর্শিক ভ্রাতৃত্বে নতুন মাত্রা যুক্ত করে। ভাবগম্ভীর ও আন্তরিক পরিবেশে দীর্ঘসময় একত্রে অবস্থানের ফলে তাদের মধ্যে গড়ে ওঠে অধিকতর সুন্দর ও সুদৃঢ় নিবিড় ভ্রাতৃত্বের সম্পর্ক। আর এজন্যই বলা হয়, হজ বিশ্বশান্তির সম্মেলন।"
        },
        {
          "label": "গ",
          "question": "আলম সাহেবের কর্মকান্ড যে মৌলিক ইবাদতের নির্দেশ করেছে তার সামাজিক গুরুত্ব বিশ্লেষণ করো।",
          "explanation": "আলম সাহেবের কর্মকাণ্ড ইসলামের মৌলিক ইবাদত জাকাতকে নির্দেশ করেছে, যার সামাজিক গুরুত্ব অপরিসীম। জাকাত একটি ফরজ ইবাদত। ইসলামের পাঁচটি স্তম্ভের মধ্যে জাকাত তৃতীয়। এটি একটি অর্থনৈতিক ইবাদত এবং ইসলামি অর্থব্যবস্থার মূল স্তম্ভ। জাকাতের মাধ্যমে সম্পদের সুষম বণ্টন, দারিদ্র্যবিমোচন ও বেকারত্ব হ্রাস পায়। জাকাতলম্ব অর্থ পরিকল্পিত উপায়ে সংগ্রহ ও ব্যয় করা হলে সমাজে অভাব-অনটন থাকবে না। কেননা সমাজে ধনীদের কাছ থেকে জাকাত সংগ্রহ করে তা গরিবদের সচ্ছলতার জন্যই ব্যয় করা হবে। উদ্দীপকে বর্ণিত ব্যবসায়ী আলম সাহেব প্রতি বছর একটি নির্দিষ্ট সময় তার সম্পদের কিছু অংশ শরিয়ত অনুযায়ী দান করাটা জাকাত আদায়কে নির্দেশ করে। ইসলামের মৌলিক ইবাদতের সামাজিক গুরুত্ব অনস্বীকার্য। কেননা। জাকাতের অর্থ দ্বারা শিল্পকারখানা প্রতিষ্ঠা করে বেকার লোকদের কর্মসংস্থান করা যায়। এতে করে আর্থিকভাবে অসচ্ছল লোকগুলো ধীরে ধীরে সচ্ছল হতে থাকে। জাকাতের অর্থ দিয়ে দরিদ্র কল্যাণ ও দরিদ্রদের কর্মসংস্থানের ব্যবস্থা করে ভিক্ষাবৃত্তি, দারিদ্রদ্র্য ও বেকারত্বসহ নির্মূল করা যায়।"
        },
        {
          "label": "ঘ",
          "question": "লোকমান সাহেবের কর্মকাণ্ড তার পরকালীন জীবনে কী প্রভাব ফেলবে? আলোচনা করো।",
          "explanation": "আকাত আদায় না করার কারণে লোকমান সাহেবকে পরকালীন জীবনে করুণ পরিণতি ভোগ করতে হবে। জাকাত আদায়ে সামর্থ্যবান হওয়া সত্ত্বেও জাকাত আদায় না করলে আখিরাতে কঠিন শাস্তি ভোগ করতে হবে। মহান আল্লাহ তাদের জন্য চরম শান্তির অঙ্গীকার ব্যক্ত করে বলেন, \"যারা সোনা ও রুপা জমা রাখে কিন্তু তা থেকে আল্লাহর পথে ব্যয় করে না, তাদের কঠোর আজবের সুসংবাদ দিন।\" উদ্দীপকের বর্ণিত লোকমান সাহেব একজন ধনাঢ্য ব্যক্তি হওয়া সত্ত্বেও তিনি দান খয়রাতের বিষয়ে উদাসীন। উপরন্ত তিনি বছরান্তে নির্দিষ্ট পরিমাণ সম্পদ দান করলে তথা জাকাত আদায় করলে সম্পদ কমে যাবে বলে মনে করেন। জাকাত আদায়ের ব্যাপারে লোকমান সাহেবের ভাবনার পরিণতি অত্যন্ত ভয়াবহ। পরকালীন জীবনে তিনি কঠোর শাস্তির মুখোমুখি হবেন। রাসুল (স) বলেন, 'যাদের ওপর জাকাত দেওয়া ফরজ, তারা যদি তা আদায় না করে, তাহলে আল্লাহ তায়ালা পরকালে তাদের কঠোর শাস্তি দেবেন।' সুতরাং পরকালীন জীবনে আল্লাহর ভয়াবহ আজাব থেকে রক্ষা পেতে লোকমান সাহেবের মতো আমাদের যাদের ওপর জাকাত আদায় আবশ্যক, তাদের প্রত্যেকের আবশ্যকীয় কর্তব্য হলো বছরান্তে নির্দিষ্ট পরিমাণ সম্পদ তথা জাকাত আদায় করা।"
        }
      ]
    },
    {
      "number": "11",
      "uddipok": "রাজন তার বন্ধু হারুনকে জিজ্ঞাসা করলো, এমন কোন ইবাদত রয়েছে যার মাধ্যমে মুত্তাকী হওয়া যায়? হারুন বললো, সেই মাসের ইবাদত, যাতে কুরআন নাযিল হয়েছে। তখন বেলাল বললো, আরো এক প্রকার ইবাদত রয়েছে, যা মানুষকে অশ্লীলতা ও খারাপ কাজ থেকে বিরত রাখে।",
      "tag": "GECP 23",
      "sub_questions": [
        {
          "label": "ক",
          "question": "হজ শব্দের অর্থ কী?",
          "explanation": "হল শব্দের অর্থ- সংকর করা বা ইচ্ছা করা।"
        },
        {
          "label": "খ",
          "question": "মৌলিক ইবাদত বলতে কী বুঝ?",
          "explanation": "যেসব ইবাদতের ওপর ইসলামের মূল কাঠামো দাঁড়িয়ে রয়েছে তাই মৌলিক ইবাদত। মহানবি (স) ইসলামের মৌলিক ইবাদত হিসেবে চার রকমের ইবাদতের কথা উল্লেখ করেছেন। তিনি বলেন, 'ইসলাম পাঁচটি স্তম্ভের ওপর প্রতিষ্ঠিত। সাক্ষ্য দেওয়া যে, আল্লাহ ব্যতীত কোনো মাবুদ নেই, মুহাম্মাদ (স) তাঁর বান্দা ও রাসুল, সালাত কায়েম করা, জাকাত আদায় করা, হল করা ও রমজানের রোজা পালন করা।' (বুখারি) এ পাঁচটি স্তম্ভের মধ্যে প্রথমটি আকিদাগত বিষয়। বাকি চারটি হলো আনুষ্ঠানিক ইবাদত। মৌলিক ইবাদত বলতে সাধারণত এ চারটি ইবাদতকেই বোঝায়।"
        },
        {
          "label": "গ",
          "question": "রাজন কোন ইবাদতের কথা জিজ্ঞাসা করেছে, তা চিহ্নিত করো এবং এর গুরুত্ব ব্যাখ্যা করো।",
          "explanation": "রাজন সাওমের কথা জিজ্ঞাসা করেছে; যার গুরুত্ব অপরিসীম। সাওম অর্থ বিরত থাকা বা আত্মসংযম করা। সাওমের প্রচলিত নাম 'রোজা ফার্সি ভাষার শব্দ। নিদিষ্ট শর্ত সাপেক্ষে, নির্দিষ্ট সময়ে,, নির্ধারিত বিষয়বস্তু থেকে বিরত থাকার নাম সাওম। রজমান মাসে সাওম পালন করা ফরজ। কুরআন মাজিদে আল্লাহ বলেছেন, যে ইমানদারগণ। তোমাদের ওপর সিয়াম পালন ফরজ কর হয়েছে, যেমন ফরজ ছিল তোমাদের পূর্ববর্তীদের ওপর (সুরা আল বাকারা: ১৮৩)। সাওম সমাজের নিরন্ন ও ক্ষুধাপীড়িত মানুষের প্রতি সহানুভূতিশীল হওয়ার শিক্ষা দেয়। উদ্দীপকের রাজন তার বন্ধুর নিকট থেকে রমজান মাস সম্পর্কে জেনেছে। এই মাসে পবিত্র কুরআন নাজিল হয়। আল্লাহ তায়ালা বলেন,شَهْرُ رَمَضَانِ الَّذِي أُنْزِلَ فِيهِ الْقُرْآنِ এই মাসে সাওম পালনের মাধ্যমে সমাজের বিওবান মানুষের মনে বিওযীনদের জন্য ভালোবাসা ও সাহনুভূতি সৃষ্টি হয়।"
        },
        {
          "label": "ঘ",
          "question": "বেলাল যে ইবাদতের কথা বলেছে, তার সামাজিক তাৎপর্য বিশ্লেষণ করো।",
          "explanation": "বেলাল যে ইবাদতের কথা, বলেছেন সেটি হলো সালাত; যার সামাজিক তাৎপর্য অপরিসীম। সালাত ব্যক্তির মধ্যে পবিত্র ও পরিশুদ্ধ চেতনার জন্ম দেয়। সে নৈতিক দিক থেকে পবিত্র হয়ে ওঠে। মন্দ, নিষিদ্ধ ও অশ্লীল আচরণ থেকে নিজেকে বিরত রাখে। ফলে সমাজ অশালীন আচরণ থেকে মুক্তি পায়। এটি মুমিনদের ঐক্যবদ্ধ থাকার প্রশিক্ষণ দেয় এবং তাদের মধ্যে। সম্প্রীতি গড়ে তোলে। প্রতিদিন নির্ধারিত সময়ে সালাত আদায়ের মাধ্যমে মানুষ সময়জ্ঞান ও দায়িত্ব সম্পর্কে সচেতন হয়। তাছাড়া সালাত আদায়ে শৃঙ্খলার পরম প্রশিক্ষণ লাভ করা যায়। সালাত আদায়ে সমাজের মানুষের মধ্যে মর্যাদা ও অধিকারের সমতা প্রতিষ্ঠিত হয়। জামায়াতে সালাত আদায়ের সময় রাজা-প্রজা, আমি-ফকির, ধনী-গরিব, সাদা-কালো, অঞ্চল ও জাতীয়তার কোনো ব্যবধান থাকে না। উদ্দীপকে বর্ণিত বেলাল সালাতের তাৎপর্যের কথা উল্লেখ করতে যেয়ে বলেন, এটি এমন একটি ইবাদত যা মানুষকে অশ্লীলতা ও খারাপ কাজ থেকে বিরত রাখে। আল্লাহ তায়ালা বলেন إإن الصلوة تنهى عي - الْفَحْشَاءِ জামায়াতে সালাত আদায়কারী সমাজের প্রত্যেক মানুষের মাঝে আনুগত্যবোধ জাগ্রত করে। তারা এজন্য ইমামের পেছনে সালাত আদায় করে, যা তাদের সমাজের বৃহত্তর অঙ্গনে সমাজে নেতা বা জাতীয় নেতার আনুগত্যের প্রশিক্ষণ দেয়। উপর্যুক্ত আলোচনা প্রেক্ষিতে বলা যায়, সালাতের সামাজিক তাৎপর্য অপরিসীম ও অনস্বীকার্য।"
        }
      ]
    }
  ]
}