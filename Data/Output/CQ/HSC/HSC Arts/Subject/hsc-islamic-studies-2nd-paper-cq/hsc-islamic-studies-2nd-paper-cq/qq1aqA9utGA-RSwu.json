{
  "title": "মুন্সী আব্দুর রউফ কলেজ, ঢাকা ২০২৩",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "জনাব মজিদ একজন গবেষক আলেম। সম্প্রতি তিনি একটি গ্রন্থ নিয়ো গবেষণা শুরু করেছেন। যা নির্ভুল ও বিশ্ববাসির জন্য হেদায়েত স্বরূপ। তিনি এ গবেষণাকৃত গ্রন্থটির মাধ্যমে দুনিয়া ও আখেরাতের সফলতা সম্পর্কে অবহিত হতে চান। কারণ তিনি এ গ্রন্থটিকে মানুষের মুক্তির একমাত্র সনদ বলে মনে করেন, এতে বলা হয়েছে-\"এটি এমন গ্রন্থ যাতে কোনো সন্দেহ নেই, মুত্তাকীদের জন্য পথ প্রদর্শক\"। আরো বলা হয়েছে, \"তারাই আল্লাহ তায়ালার পক্ষ থেকে হেদায়েতের উপর রয়েছে এবং তারাই সফলকাম।\"",
      "tag": "BMARPC 23",
      "sub_questions": [
        {
          "label": "ক",
          "question": "আল-কুরআন কী?",
          "explanation": "আল-কুরআন হলো সর্বশ্রেষ্ঠ আসমানি গ্রন্থ যা আল্লাহ তায়ালার পক্ষ থেকে রাসুল (স)-এর উপর নাজিল হয়।"
        },
        {
          "label": "খ",
          "question": "'হুরুফে মুকাভায়াত' বলতে কী বোঝায়?",
          "explanation": "আল-কুরআনের গোপন বিষয়কে হুরুফে মুকাত্তায়াত বলে। আলিফ, লাম, মিম বর্ণগুলো বিচ্ছিন্ন বর্ণ হিসেবে পরিচিত। বেশিরভাগ তাফসিরকারের অভিমত হলো- এ বর্ণগুলোর প্রকৃত অর্থ ও যথার্থ মর্ম আল্লাহ ছাড়া আর কেউ অবহিত নয়। হযরত আবু বকর (রা) বলেন, 'প্রত্যেক গ্রন্থেই কিছু গোপন বিষয় থাকে। আল-কুরআনের গোপন বিষয় হুরুফে মুকাত্তায়াত।"
        },
        {
          "label": "গ",
          "question": "জনাব মজিদ কোন গ্রন্থ এবং কেনো গবেষণা শুরু করেছেন? ব্যাখ্যা করো।",
          "explanation": "জনাব মজিদ আল-কুরআন গ্রন্থ নিয়ে গবেষণা শুরু করেছেন। আল-কুরআন হলো মহান আল্লাহর সে কালাম যা তাঁর থেকে হযরত মুহাম্মদ (স)-এর ওপর নাজিল হয়েছে এবং মুহাম্মদ (স)-এর কাছ থেকে আমাদের কাছে সংশয়হীন পদ্ধতিতে মাসহাফে লিখিত হয়ে এসেছে। আল-কুরআনের একটি সরল অর্থ হলো নিঃসন্দেহে এটি আল্লাহর কিতাব। যা নির্ভুল ও বিশ্ববাসির জন্য হেদায়াত স্বরূপ। এ কিতাবের মাধ্যমে দুনিয়া ও আখিরাতের সফলতা লাভ করা যায়। যা মজিদ যে গ্রন্থ পাঠ ও গবেষণা করছে এটি তাকেই নির্দেশ করে। উদ্দীপকে মজিদ তিনি একটি গ্রন্থ নিয়ে গবেষণা শুরু করে যা নির্ভুল ও বিশ্ববাসির জন্য হেদায়েত স্বরূপ। এর মাধ্যমে দুনিয়া ও আখিরাতে সফলতা লাভ করা যায়। মজিদের বক্তব্যের বিষয় আল-কুরআনেই রয়েছে। কেননা, কুরআন মাজিদে বক্তব্যের শুরুতেই আল্লাহ ঘোষণা করেছেন, 'এই কিতাবখানার মধ্যে কোনোই সন্দেহ নেই।' এভাবে তিনি (আল্লাহ তায়ালা) প্রথমেই সব সন্দেহ-সংশয়ের সম্ভাবনা নির্মূল করে দেন। রবের পক্ষ থেকে প্রাপ্ত হেদায়েত আল-কুরআনের নীতির ওপর প্রতিষ্ঠিত। তারা যেমন দুনিয়াতে কল্যাণ ও সাফল্যের অধিকারী, তেমনি আখিরাতের জীবনেও সফল। আল্লাহর হেদায়েতে তাদের পার্থিব জীবন যেমন শান্তিপূর্ণ, শৃঙ্খল ও মঙ্গলময়তায় পরিপূর্ণ, তেমনি তাদের পরকালের জীবনও মুক্তি আর শান্তিতে পরিপূর্ণ। তারা চিরস্থায়ীভাবে অনন্ত সুখের জান্নাতলাভ করবে। সুতরাং আমাদের সকলের উচিত মহান আল্লাহ তায়ালার দিক-নির্দেশনা মেনে সঠিক জীবন-যাপন করা।"
        },
        {
          "label": "ঘ",
          "question": "উদ্দীপকের শেষে বাণী দুটির ব্যাখ্যা শিক্ষা উল্লেখ করো।",
          "explanation": "উদ্দীপকের শেষের বানী দুটি অর্থাৎ আল-কুরআন এটি এমন গ্রন্থ যাতে কোনো সন্দেহ নেই। তারাই (মুত্তাকীরা) আল্লাহ তায়ালার পক্ষ থেকে হেদায়তের উপর রয়েছে এবং সফলকাম। মহান আল্লাহ তায়ালা মানবজাতির কল্যাণের জন্য পবিত্র আল-কুরআন নাজিল করেছেন। এটি আল্লাহর কিতাব। এ কিতাবে সন্দেহপূর্ণ একটি কথাও সন্নিবেশিত হয়নি। সেজন্য কুরআন মাজিদের বক্তব্যের শুরুতেই আল্লাহ ঘোষণা করেছেন, এই কিতাবখানার মধ্যে কোনো সন্দেহ নেই। এভাবে আল্লাহ তায়ালা প্রথমেই সব সন্দেহ সংশয়ের সম্ভাবনা নির্মূল করে দেন। কুরআন মাজিদের আরো একটি বিশেষ দিক হলো মহাগ্রন্থ পুরোপুরি নিছক হেদায়েত ও সত্যের পথ নির্দেশ মাত্র। কিন্তু কুরআনের এ হেদায়েত থেকে সবাই উপকার লাভ করতে পারে না। কুরআনের হেদায়েত পেতে হলে ব্যক্তিকে মুত্তাকি হতে হবে। এজন্যই আল্লাহ বলেছেন, 'কুরআন মুত্তাকিদের জন্য হেদায়েত'। আর এ মুত্তাকি হতে হলে মুহাম্মদ (স)-এর ওপর এবং তাঁর ওপর নাজিলকৃত কুরআনের প্রতি ইমান পোষণ করতে হবে। মুত্তাকিদের বাস্তব জীবনে অনুসরণ ও অনুশীলনের ক্ষেত্রে আল-কুরআনই হবে একমাত্র পছন্দ। রবের পক্ষ থেকে প্রাপ্ত হেদায়াত আল-কুরআনের নীতির ওপর প্রতিষ্ঠিত। আর সে জন্য কুরআন মুত্তাকিদের জন্য হেদায়েত। তাই পরিশেষে বলা যায়, আল-কুরআনের মধ্যেই শান্তি নিহিত। আমাদের সকলের উচিত আল-কুরআন থেকে শিক্ষা গ্রহণ করে তা জীবনে প্রয়োগ করা।"
        }
      ]
    },
    {
      "number": "2",
      "uddipok": "P ও Q দুইভাই। P পরনিন্দা করে, অশ্লীল কথা বলে, মানুষকে অভিশাপ দেয় এবং যেকোনো হীন কাজ করতে পারে। Q একজন ফল ব্যবসায়ী। সে ফরমালিন ও কারবাইডমুক্ত ফল বিক্রি করে। জীবনে সে কখনো ওজনে কম দেয়নি ও খারাপ ফল বিক্রি করেনি। সে ইসলামি শরিয়ত মোতাবেক জীবনযাপন করে।",
      "tag": "BMARPC 23",
      "sub_questions": [
        {
          "label": "ক",
          "question": "ইমানের সর্বোৎকৃষ্ট শাখা কোনটি?",
          "explanation": "ইমানের সর্বোৎকৃষ্ট শাখা হলো লা ইলাহা ইল্লাল্লাহু বা আল্লাহ তায়ালার একত্ববাদের সাক্ষ্যদান করা।"
        },
        {
          "label": "খ",
          "question": "ব্যাখ্যা করো : الْيَدُ الْعُلْيَا خَيْرُ مِنَ الْيَدِ السُّغْلَ",
          "explanation": "প্রশ্নোক্ত হাদিসটির অর্থ হলো- 'উপরের হাত নিচের হাতের চেয়ে উত্তম।' আলোচ্য হাদিসে দানগ্রহীতার হাতের উপর, দান প্রদানকারীর হাতকে প্রাধান্য দিয়ে দান গ্রহণকে নিরুৎসাহিত করা হয়েছে। বলা হয়েছে যে, দানকারীর উপরের হাত (কেননা, দান করার সময় দাতার হাত উপরেই থাকে) দানগ্রহীতার নিচের হাতের চেয়ে উত্তম। এ থেকে বোঝা যায়, দানগ্রহীতা দাতার কাছে অনেকটাই মর্যাদাহীন। এ জন্যেই মহানবি (স) দাতাকে তার অভাবগ্রস্ত নিকটাত্মীয়দেরকে দান করার নির্দেশ দিয়ে তাদেরকে অন্যের কাছে হাত পাতার গ্লানি থেকে বাঁচার ব্যবস্থা করে দিয়েছেন।"
        },
        {
          "label": "গ",
          "question": "P এর স্বভাবের সাথে হাদিসের কোন চরিত্রের মিল আছে? বিশ্লেষণ করো।",
          "explanation": "P এর স্বভাবের সাথে পাঠ্যবইয়ের অশ্লীলতা সম্পর্কিত হাদিসে উল্লিখিত নিকৃষ্টতম ব্যক্তির চরিত্রের মিল রয়েছে। ইসলামে সব ধরনের খারাপ কাজকে হারাম করা হয়েছে। এক্ষেত্রে ইসলামে খারাপ কাজের জন্য ব্যক্তিকে তিরস্কার করার মাধ্যমে খারাপ কাজে নিরুৎসাহিত করা হয়েছে। অশ্লীলতা ইসলামে গ্রহণযোগ্য নয়। এজন্য অশ্লীলতার সাথে যুক্ত ব্যক্তি ইসলামে নিকৃষ্টতম। রাসুলুল্লাহ (স) বলেছেন, 'মানুষের মধ্যে নিকৃষ্টতম হচ্ছে সেই ব্যক্তি যার অশ্লীলতা থেকে বেঁচে থাকার জন্য মানুষ তাকে পরিত্যাগ করে' (বুখারি ও মুসলিম)। এ হাদিস থেকে বোঝা যায়, ইসলাম অশ্লীলতাকে হারাম কাজের অন্তর্ভুক্ত করেছে। উদ্দীপকে ? এরূপ কর্মকাণ্ডের সাথেই জড়িত। সে অশ্লীল কথা বলে, মানুষকে অভিশাপ দেয় এবং যেকোনো হীন কাজ করতে পারে। 'সুতরাং হাদিসের আলোকে তাকে নিকৃষ্টতম ব্যক্তি বলা যায়। তার এরূপ আচরণের কারণে মানুষ তাকে পরিত্যাগ করবে এটাই স্বাভাবিক। প্রকৃতপক্ষে ইসলাম একটি সর্বাঙ্গীণ মার্জিত ও সুশীল জীবনব্যবস্থা। এর মধ্যে অশালীন, অশ্লীল ও অসভ্য কোনো কিছুর স্থান নেই। কুরআনে এসেছে- 'মুহাম্মদ (স) আপনি বলুন, নিশ্চয়ই আপনার রব সব প্রকাশ্য ও গোপন অশ্লীলতা হারাম করেছেন।' সুতরাং বলা যায়, P এর কাজটি ইসলামে অত্যন্ত নিন্দনীয়।"
        },
        {
          "label": "ঘ",
          "question": "Q এর কর্মকাণ্ড মূল্যায়ন করে আখিরাতে তার অবস্থান নিরূপণ করো।",
          "explanation": "একজন সৎ ব্যবসায়ী হিসেবে এর কর্মকাণ্ড ইসলামের দৃষ্টিতে অত্যন্ত প্রশংসনীয় এবং এর জন্য সে কিয়ামতের দিন শহিদদের সাথে থাকবে অর্থাৎ আখিরাতে উচ্চ মর্যাদায় আসীন হবে। ইসলামে সততাকে জীবনের সর্বক্ষেত্রে উৎসাহিত করা হয়েছে এবং এর জন্য ইহকাল ও পরকাল উভয় জীবনে উত্তম প্রতিদানের ব্যবস্থা করা হয়েছে। একজন সৎ লোক দুনিয়াতে সবার কাছে সম্মান পান; আখিরাতেও তিনি সফলতা লাভ করবেন। উদ্দীপকে Q-ও অনুরূপ একজন ব্যক্তি। Q এর কর্মকাণ্ড বিশ্লেষণ করলে দেখা যায়, সে একজন সৎ ব্যবসায়ী হিসেবে নিজেকে প্রতিষ্ঠিত করেছে। সে ফরমালিন ও কার্বাইডমুক্ত ফল বিক্রি করে এবং বেচাকেনার ক্ষেত্রে সম্পূর্ণ সততার অনুশীলন করে। তার মতো সৎ ও বিশ্বস্ত ব্যবসায়ীর জন্য ইসলামে সুসংবাদ প্রদান করা হয়েছে। হাদিসে এসেছে, 'বিশ্বস্ত ও সত্যবাদী মুসলিম ব্যবসায়ী কিয়ামতের দিন শহিদদের সাথে থাকবেন' (মুসতাদরাক হাকিম)। Q-ও আখিরাতে এই উত্তম প্রতিদান লাভ করবে। প্রকৃতপক্ষে ব্যবসায়ের ক্ষেত্রে) এর এমন অনেক সুযোগ ছিল যার মাধ্যমে সে অসৎ উপায়ে প্রচুর লাভবান হতে পারত। কিন্তু ইসলামের আদর্শ মেনে এবং আল্লাহর ভয়ে সে সৎ থেকেছে। এজন্যই সে কিয়ামতের কঠিন দিনে শহিদদের সাথে বিপুল আনন্দে আল্লাহর আরশের নিচে ছায়া লাভ করবে। তার এ পুরস্কার সততা, সত্যনিষ্ঠা আর আল্লাহভীতির জন্যই সে পাবে। পরিশেষে বলা যায়, Q এর মতো আমাদের সকলেরই উচিত জীবনের সর্বক্ষেত্রে সততার অনুশীলন করা। তাহলেই আমরা আল্লাহর সন্তুষ্টি অর্জন করতে পারব।"
        }
      ]
    },
    {
      "number": "3",
      "uddipok": "জনাব হামিদ দীর্ঘদিন থেকে হজে যাওয়ার খুব আগ্রহ। অনেক চেষ্টা করেও কিছুতেই যাতায়াত খরচ সংগ্রহ করতে পারছেন না। জনৈক ধনী ব্যক্তি তার এরুপ আগ্রহ দেখে তাকে হজে যাওয়ার ব্যবস্থা করে দেন। অন্যদিকে জনাব বেলাল সামর্থ থাকা সত্ত্বেও হজ করছেন না তিনি বলেন, এত টাকা খরচ করবো কীভাবে। ইমাম সাহেব বললেন, হজ পালন না করে জনাব বেলাল নিজেকে অমুসলিম হিসেবে চিহ্নিত করছেন।",
      "tag": "BMARPC 23",
      "sub_questions": [
        {
          "label": "ক",
          "question": "কোন হজের প্রতিদান শুধু জান্নাত?",
          "explanation": "কবুল হজের প্রতিদান শুধু জান্নাত।"
        },
        {
          "label": "খ",
          "question": "হজের অর্থনৈতিক শিক্ষা ব্যাখ্যা করো।",
          "explanation": "হজের মাধ্যমে আন্তর্জাতিক অর্থনৈতিক উন্নয়ন, কর্মসংস্থান ইত্যাদি সৃষ্টিতে শিক্ষা দেয়। হজ মুসলিমদের আন্তঃবাণিজ্য ও আর্থিক সহযোগিতা বৃদ্ধির শিক্ষা দেয়। হজের মাধ্যমেই উন্নত মুসলিম দেশ অনুন্নত ও দরিদ্র মুসলিম সম্পর্কে জানতে পারে এবং তাদের দরিদ্রতা নিরসনে জাকাত ও অন্যান্য আর্থিক সাহায্য পাঠাতে পারে। হজ মৌসুমে হিজাযে বিপুল মুসলিম সমবেত হয় এদের জন্য প্রয়োজনীয় অবকাঠামো গড়ে তোলা এবং সার্বিক ব্যবস্থাপনা পরিচালনার জন্য জনশক্তির প্রয়োজন হয়। বেকার লোকদের জন্য কাজের সৃষ্টি হয়। হজের সেবার বিনিময়ে উর্পাজিত অর্থে শিল্পকারখানা প্রতিষ্ঠা করে দরিদ্র জনগোষ্ঠীর কর্মসংস্থান করা যায়।"
        },
        {
          "label": "গ",
          "question": "জনাব হামিদুলের হজ পালন ইসলামের দৃষ্টিতে কীরূপ হয়েছে? ব্যাখ্যা দাও।",
          "explanation": "জনাব হামিদুলের হজ পালন ইসলামের দৃষ্টিতে সঠিক নয়। হজ একটি ফরজ ইবাদত। প্রত্যেক প্রাপ্তবয়স্ক, স্বাধীন এবং প্রয়োজনীয় আর্থিক সঙ্গতি আছে এমন মুসলমানের জীবনে অন্তত একবার হজ করা ফরজ। অর্থাৎ যার সামর্থ রয়েছে সে হজ পালন করতে পারবে। জনাব হামিদুলের কর্মকাণ্ডে তা পরিলক্ষিত হয়নি। উদ্দীপকে জনাব হামিদুল হজে যাওয়ার আগ্রহ প্রকাশ করে। কিন্তু তার সামর্থ নেই। জনৈক ধনী ব্যক্তি তাকে হজে যাওয়ার ব্যবস্থা করে দেন। এতে করে হামিদুলের হজ পালন গ্রহণযোগ্য হবে না। মহান আল্লাহ তায়ালা হজের বাধ্যবাধকতা উল্লেখ করে বলেন, আল্লাহর জন্য বায়তুল্লাহর হজ করা এমন মানুষের ওপর ফরজ করা হয়েছে, যার ঐ পর্যন্ত যাতায়াতের ক্ষমতা আছে। অন্যের টাকা দিয়ে হজ পালন করার কোনো বাধ্যবাধকতা নেই। কাজেই সামর্থ্য থাকলে হজ পালন করতে হবে। কারো যদি সামর্থ থাকা সত্ত্বেও হজ আদায় না করে তাহলে তার কঠিন পরিণতি হবে। এমনকি ধর্মচ্যুত হওয়ারও সম্ভাবনা আছে। সুতরাং জনাব হামিদুলের হজ পালন ইসলামের দৃষ্টিতে সঠিক না।"
        },
        {
          "label": "ঘ",
          "question": "ইমাম সাহেবের বক্তব্যটি হাদিসের আলোকে মূল্যায়ন করো।",
          "explanation": "ইমাম সাহেবের বক্তব্যটি সঠিক। হাদিসের আলোকে বেলাল ফরজ ইবাদত অস্বীকার করায় কাফির হিসেবে গণ্য হবে। আল্লাহ তায়ালার সন্তুষ্টি লাভের উদ্দেশ্যে জিলহজ মাসের নির্ধারিত দিনসমূহে নির্ধারিত পদ্ধতিতে বাইতুল্লাহ ও সংশ্লিষ্ট স্থানসমূহ জিয়ারত করাকে হজ বলে। আর্থিক ও শারীরিকভাবে সামর্থবান মুসলমানদের ওপর জীবনে একবার হজ পালন করা ফরজ। কিন্তু বেলাল ফরজ ইবাদত অস্বীকার করেছে। উদ্দীপকে বেলালের সামর্থ থাকা সত্ত্বেও হজ করছেন না। এ সম্পর্কে মহানবি (স) এরশাদ করেছেন, যার ওপর হজ ফরজ হয়েছে সে যদি হজ নাকরে তাহলে আমি বলতে পারি না সে ইসলামের আদর্শের ওপর মৃত্যুবরণ করলো কি-না (বুখারি)। যা ইমাম সাহেবের বক্তব্যেও লক্ষণীয়। রাসুল (স) বলেন, আমার ইচ্ছে হয় এই সব শহরগুলোতে লোক পাঠিয়ে খবর নেই। তারপর সেসব লোকদের ওপর জিজিয়া কর ধার্য করি। যারা সামর্থ থাকা সত্ত্বেও হজ পালন করছে না। তারা মুসলিম নয়, তারা মুসলিম নয় (বুখারি)। উপরের হাদিসে রাসুলুল্লাহ (স) সুযোগ থাকা সত্ত্বেও যারা হজ করে না তাদেরকে একাধিকবার অমুসলিম বলেছেন। কিন্তু যারা হজকে অস্বীকার করে তাদের অবস্থা কীরূপ হবে তা সহজেই অনুমেয়। এ প্রসঙ্গে মহান আল্লাহ ইরশাদ করেন- আল্লাহর জন্য বায়তুল্লাহর হজ করা এমন মানুষের ওপর ফরজ করা হয়েছে, যার ঐ পর্যন্ত পথ অতিক্রমের ক্ষমতা রয়েছে। আর কেউ অস্বীকার করলে তার জেনে রাখা উচিত, আল্লাহ বিশ্বজগতের মুখাপেক্ষী নন। (সুরা আলে ইমরান: আয়াত ৯৭) পরিশেষে বোঝা যায়, সামর্থ থাকলে হজকে ফরজ করা হয়েছে। যে ব্যক্তি এই কথা অস্বীকার করবে সে মুসলমান নয়।"
        }
      ]
    },
    {
      "number": "4",
      "uddipok": "আনিস সাহেব সবসময়ই সময় সম্পর্কে অসচেতন। স্কুল-কলেজের ছাত্র থাকা অবস্থায় তিনি দেরি করে স্কুলে যাওয়ার অপরাধে শাস্তি পেতেন। বর্তমানে কর্মক্ষেত্রেও সময় অনুযায়ী উপস্থিতি এবং কাজ সম্পন্ন না হওয়ায় তিনি এখন চাকরি হারানোর পথে। এছাড়া তিনি ব্যক্তিজীবনে নৈতিক অধঃপতনের শিকার। নিজেকে অন্যায় কাজে জড়িয়ে বিপদগ্রস্তও হতাশাগ্রস্ত। আত্মিক প্রশান্তি লাভের জন্য তিনি এখন উদগ্রীব হয়ে আছেন।",
      "tag": "BMARPC 23",
      "sub_questions": [
        {
          "label": "ক",
          "question": "ইমান ও কুফরের মধ্যে পার্থক্যকারী কী?",
          "explanation": "ইমান ও কুফরের মধ্যে পার্থক্যকারী হচ্ছে সালাত।"
        },
        {
          "label": "খ",
          "question": "'জাকাত ইসলামের সেতুবন্ধ'-ব্যাখ্যা করো।",
          "explanation": "জাকাত ধনী ও গরিবের মধ্যে সেতুবন্ধ তৈরি করে। ধনীদের প্রদেয় অর্থ তাদের জন্য ইবাদতস্বরূপ। আবার এ অর্থনৈতিক ইবাদত রাষ্ট্রের অর্থনীতির ভিতকে আরও শক্তিশালী তথা মজবুত করে। এতে গরিবদের অভাব কিছুটা দূরীভূত হয় এবং সমাজে শান্তিশৃঙ্খলা প্রতিষ্ঠিত হয়। ইসলামি রাষ্ট্রে জাকাতভিত্তিক কোষাগার তৈরি হয়। অতি গরিবদের এ কোষাগার থেকে অর্থ সাহায্য দেওয়া হয়। এতে রাষ্ট্রে সকল মানুষের অর্থনৈতিক অধিকার নিশ্চিত হয়। যেহেতু এ ধরনের ইবাদতের ফলে অন্যান্য গরিব মানুষ অর্থনৈতিক নিরাপত্তা পায়। তাই এটি সমাজে শান্তি প্রতিষ্ঠা করে। জাকাত দেওয়ার মাধ্যমে ধনীদের সাথে গরিবদের সুসম্পর্ক গড়ে উঠে। পরস্পরের মধ্যে ভালোবাসা ও সহমর্মিতা তৈরি হয়।"
        },
        {
          "label": "গ",
          "question": "আনিস সাহেবের প্রথম সমস্যা থেকে উত্তরণের জন্য কোন মৌলিক ইবাদতটি কার্যকর ভূমিকা পালন করতে পারে? ব্যাখ্যা করো।",
          "explanation": "আনিস সাহেবের প্রথম সমস্যা থেকে উত্তরণের জন্য মৌলিক ইবাদত সালাত কার্যকর ভূমিকা পালন করতে পারে। সালাত আরবি শব্দ। যার অর্থ ক্ষমা প্রার্থনা করা। নির্দিষ্ট সময়ে নির্দিষ্ট পদ্ধতিতে নির্দিষ্ট ইবাদত আদায় করার নামই সালাত। প্রত্যেক মুসলমানের ওপর দৈনিক পাঁচ ওয়াক্ত সালাত আদায় করা ফরজ। সালাত সময়ের কাজ সময়ে করার জন্য শিক্ষা দেয়। যা আনিস সাহেবের প্রথম সমস্যা থেকে উত্তরণের জন্য ভূমিকা রাখবে। উদ্দীপকে আনিস সাহেব সময়ের ব্যাপারে অসচেতন। তিনি সবসময় কাজে দেরি করেন। এই সমস্যার সমাধান হিসেবে আনিস সাহেব সালাত আদায় করতে পারেন। কেননা সালাতই একমাত্র আমল, যা মুসলমানদের জন্য দৈনিক পাঁচবার আদায় করা ফরজ। সালাতের নির্ধারিত পদ্ধতি তথা কুরআন তিলাওয়াত, তাসবিহ, রুকু, সিজদাহ, তাশাহুদ, কিয়াম ও বৈঠক অনুযায়ী মুসলমানরা প্রতিদিন নির্দিষ্ট সময়ে এ ফরজ আমলটি করেন। মুমিন ও মুসলিমের অন্যতম পরিচয় হলো সে সালাত আদায়কারী হবে। কেননা সালাত হলো ইমানের পরিচায়ক। এ সম্পর্কে রাসুলুল্লাহ (স) বলেন, \"প্রতিটি বস্তু বা বিষয়ের নিদর্শন রয়েছে। আর ইমানের নিদর্শন হলো সালাত' (বুখারি)। সুতরাং আনিস সাহেব. প্রথম সমস্যা থেকে উত্তরণের জন্য সালাত আদায় করতে পারেন।"
        },
        {
          "label": "ঘ",
          "question": "উক্ত ইবাদতটি আনিস সাহেবের নৈতিক দৃঢ়তা ও আত্মিক প্রশান্তি লাভে সহায়ক হতে পারে কি? মতের পক্ষে যুক্তি দাও।",
          "explanation": "হ্যাঁ, উক্ত ইবাদত অর্থাৎ সালাত আনিস সাহেবের নৈতিক দৃঢ়তা ও আত্মিক প্রশান্তি লাভে সহায়ক হতে পারে। সালাত অর্থ ক্ষমা প্রার্থনা করা। নির্দিষ্ট সময়ে নির্দিষ্ট পদ্ধতিতে নির্দিষ্ট ইবাদত আদায় করার নামই সালাত। সালাত মানুষকে সত্য পথে অবিচল থাকতে সাহায্য করে। সালাত আদায়কারী মানুষ কখনো মিথ্যা ও অবৈধ কাজে অংশগ্রহণ করতে পারে না। শয়তান মানুষের চিরশত্রু। সালাত থেকে বিরত থাকলে শয়তান সহজেই মানুষকে কু-মন্ত্রণা দিতে পারে। শয়তানের প্ররোচনায় মানুষ আল্লাহকে ভুলে যায়, ভুলে যায় মানুষের প্রতি আল্লাহর অফুরন্ত অনুগ্রহের কথা। পাঁচ ওয়াক্ত সালাত মানুষকে বারবার আল্লাহর কথা স্মরণ করিয়ে দেয়। যার অন্তরে আল্লাহর স্মরণ থাকে, সে আল্লাহকে ভয় করে। তার মধ্যে তাকওয়া সৃষ্টি হয়। এভাবে সালাত মানুষের দেহ-মনকে সব প্রকার পাপ থেকে মুক্ত করে। উদ্দীপকে আনিস সাহেবের ব্যক্তিজীবনে আত্মিক প্রশান্তি লাভ এর মাধ্যমেই হতে পারে। এ মর্মে মহান আল্লাহ ঘোষণা করেন, 'নিশ্চয়ই সালাত মানুষকে অশ্লীল ও গর্হিত কাজ থেকে ফিরিয়ে রাখে।' (সুরা আনকাবুত : ৪৫) মূলত সালাতের মাধ্যমে মানুষের মাঝে আল্লাহ ভীতি ও আল্লাহ প্রেম জাগ্রত হয়। সে কারণে একজন মুসলিম পাপ বা খোদাদ্রোহী কাজে লিপ্ত হতে পারে না। বিপরীতপক্ষে সালাত বর্জন করলে মানুষ প্রবৃত্তির দাসত্বের শৃঙ্খলে আবদ্ধ হয়ে যায়। এ মর্মে আল্লাহ বলেন, 'তারা সালাত নষ্ট করলো এবং প্রবৃত্তির অনুসরণ করলো।' (সুরা মারইয়াম: ৫৯)।"
        }
      ]
    },
    {
      "number": "5",
      "uddipok": "জনাব হাসান তার বন্ধু মাসুদ ও লিটনকে তার খামার দেখাতে গেলেন, খামার দেখে মুগ্ধ হয়ে মাসুদ বলল, আপনি খুব ভাগ্যবান, আল্লাহ আপনাকে অনেক ফসল দিয়েছেন, এ কথা শুনে লিটন বলল, আল্লাহ ও ভাগ্য বলে কিছু নয় বরং হাসান প্রচুর পরিশ্রম ও অনেক বিনিয়োগ করেছেন তাই ভালো ফসল পেয়েছেন। তখন হাসান লিটনকে কুরআনের আয়াত শুনালেন যার অর্থ হচ্ছে 'আল্লাহ তায়ালা সকল কিচুর উপর ক্ষমতাবান';",
      "tag": "BMARPC 23",
      "sub_questions": [
        {
          "label": "ক",
          "question": "'খাতাম' শব্দের অর্থ কী?",
          "explanation": "খাতাম শব্দের অর্থ শেষ বা পরিসমাপ্তি।"
        },
        {
          "label": "খ",
          "question": "\"আল্লাহ তাদের অন্তর ও কানের উপর মোহর মেরে দিয়েছেন, 'আর তাদের চোখে আছে আবরণ\"- এর মর্মার্থ লেখো।",
          "explanation": "উক্ত আয়াতটি সুরা বাকারাহর ৭ নম্বর আয়াত, যেখানে কাফিরদের দুনিয়া ও আখিরাতের পরিণতি সম্পর্কে বলেছেন, আল্লাহ তায়ালা কুফরের নিমগ্ন এক শ্রেণির কাফিরদের অন্তরে মোহর মেরে দেওয়ার ফলে তাদের সাধারণ কর্মক্ষমতা নষ্ট না হলেও, তারা প্রকৃত সত্য ও যথার্থ সাফল্য লাভের বিষয় উপলব্ধি করতে অক্ষম হয়ে পড়ে। তাদের শ্রবণশক্তিতে মোহর মেরে দেওয়ার ফলে প্রকৃত সত্যের অমিয় বাণী শ্রবণ তাদের পক্ষে অসম্ভব হয়ে পড়ে। তাদের ইমান না আনার আরও একটি কারণ হলো তাদের দৃষ্টিশক্তির ওপর পর্দা টেনে দেওয়া হয়েছে। কাফিরদের চোখে গিশাওয়াত বা পর্দা থাকায় তারা সিরাতুল মুস্তাকিম বা চিরসুন্দর সত্য ও মুক্তির পথ দেখতে পায় না। তাদের এমন সত্য বিমুখ আল্লাহদ্রোহী মানসিকতা ও কার্যক্রমের জন্য আখিরাতে তারা চিরস্থায়ী ধ্বংসে নিপতিত হবে। তারা পাবে লাঞ্ছনাপ্রদ, যন্ত্রণাদায়ক কঠিনতম শাস্তি।"
        },
        {
          "label": "গ",
          "question": "লিটনের কথাটি কীসের পরিপন্থি? বিশ্লেষণ করো।",
          "explanation": "লিটনের কথাটি ইমানের পরিপন্থি। একজন মানুষকে প্রকৃত মুমিন হতে হলে অবশ্যই সাতটি বিষয়ের প্রতি বিশ্বাস স্থাপন করতে হবে। যথা: ১. আল্লাহ তায়ালার প্রতি ২. ফেরেশতার প্রতি ৩. আসমানি কিতাবের প্রতি ৪. নবি-রাসুলের প্রতি ৫. আখিরাতের প্রতি ৬. তকদিরের ভালো-মন্দের প্রতি এবং ৭. মৃত্যুর পর পুনরুত্থানের প্রতি বিশ্বাস। এ সাতটি বিষয়ের কোনো একটিকে অবজ্ঞা করলে অথবা কোনো একটির প্রতি বিশ্বাস স্থাপন না করলে সে মুমিন হতে পারবে না, কাফির হিসেবে পরিগণিত হবে। লিটন আল্লাহর অস্তিত্বে ও তকদিরে অবিশ্বাস করে কুফরি করেছে। আর মানব জীবনে কুফরের পরিণতি অত্যন্ত ভয়াবহ। কুফরির ফলে শুধু দুনিয়াতেই নয় বরং আখিরাতেও মানুষকে শোচনীয় পরিণতি বরণ করতে হবে। কুফরির ফলে পাপাচার সৃষ্টি হয়, হাতাশা বৃদ্ধি পায় অনৈতিকতার প্রসার ঘটে এবং আল্লাহ তায়ালা অসন্তুষ্ট হন। আল্লাহ তায়ালা বলেন, 'যারা কুফরি করবে এবং আমার নিদর্শনগুলোকে অস্বীকার করবে তারাই জাহান্নামের অধিবাসী। সেখানে তারা চিরকাল থাকবে' (সুরা বাকারা: ৩৯)। সুতরাং বলা যায়, লিটনের কাজটি ইমানের পরিপন্থি।"
        },
        {
          "label": "ঘ",
          "question": "হাসানের কি করা উচিত সুরা বাকারার আলোকে ব্যাখ্যা কর।",
          "explanation": "হাসানের সুরা বাকারার ২২নং আয়াতের মাধ্যমে অর্থাৎ আল্লাম মানুষকে দেওয়া নিয়ামতের কথা বর্ণনা করে লিটনকে বুঝানো উচিত। সুরা বাকারার ২২নং আয়াতে আল্লাহ মানুষকে তাঁর নিয়ামতের কথা বর্ণনা করেছেন। আল্লাহ তায়ালা মানুষ সৃস্টি করেছেন এবং এ পৃথিবীতে তাদেরকে তাঁর খলিফা (প্রতিনিধি) মনোনীত করেছেন। পৃথিবীতে বসবাসকালীন মানুষের জীবন সুন্দর ও আনন্দময় করার জন্য আল্লাহ বিভিন্ন নিয়ামত প্রদান করেছেন। হাসান লিটনকে এ নিয়ামতের কথা স্মরণ করিয়ে দিতে পারে। উদ্দীপকে হাসান ও লিটন খামার দেখতে গিয়ে হাসান বলে আপনি খুব ভাগ্যবান, আল্লাহ আপনাকে অনেক ফসল দিয়েছেন, এ কথা শুনে লিটন বলে, আল্লাহ ও ভাগ্য বলে কিছু নেই, 'সে ভালো পরিশ্রম করেছে বলে ভালো ফসল পেয়েছে। সে আল্লাহর তকদির, অস্তিত্বকে অস্বীকার করে। প্রকৃতপক্ষে আল্লাহ মানুষকে অসংখ্য নিয়ামত দান করেছেন। পানি, মেঘমালা, ফসল প্রভৃতি আল্লাহর দেওয়া নিয়ামত। এ পৃথিবীকে তিনি মানুষের বসবাস উপযোগী করে সৃষ্টি করেছেন, যাতে মানুষের জীবনযাপন সহজ হয়। তাছাড়া আলো-বাতাস, বৃষ্টি, ফুল-ফসল প্রভৃতি মানুষের কল্যাণের জন্য সৃষ্টি করা হয়েছে। মানুষের কর্তব্য হলো এসব নিয়ামত ভোগ করে আল্লাহর শুকরিয়া আদায় করা এবং আল্লাহ তায়ালা সকল কিছুর উপর ক্ষমতাবান। তিনি যা ইচ্ছে তাই করতে পারেন। এটি বিশ্বাস করা। তাই পরিশেষে বলা যায়, আল্লাহ তায়ালার অসংখ্য নিয়ামত দান করেছেন। সেই নিয়ামত ভোগ করে আমাদের শুকরিয়া আদায় করা উচিত।"
        }
      ]
    },
    {
      "number": "6",
      "uddipok": "জনাব আলম প্রচুর ধন-সম্পদের মালিক হওয়া সত্ত্বেও তিনি জাকাত দেন না। তিনি বলেন, বছরে একবার যে নির্ধারিত পরিমাণে দান করি তা এবং আয়কর একই জিনিস। আমি প্রতিবছর সরকারকে আয়কর দেই। সুতরাং আমার আলাদাভাবে দান খয়রাত দেওয়ার প্রয়োজন নেই। এ কথা শুনে স্থানীয় ইমাম সাহেব হাদিস শোনালেন, উপরের হাত নিচের হাতের চেয়ে উত্তম। আর আল্লাহ তায়ালা বলেন, \"এবং আমি তাদের যে রিজিক দিয়েছি তা থেকে তারা দান করে।\"",
      "tag": "BMARPC 23",
      "sub_questions": [
        {
          "label": "ক",
          "question": "মুত্তাকিদের বৈশিষ্ট্য কয়টি?",
          "explanation": "মুত্তাকিদের বৈশিষ্ট্য পাঁচটি।"
        },
        {
          "label": "খ",
          "question": "'সালাতের কায়েম' বলতে কী বোঝোয়? ব্যাখ্যা করো।",
          "explanation": "সালাত কয়েম বলতে বোঝায় সমাজে সালাত প্রতিষ্ঠা করা।, পবিত্র কুরআন হাদিসে অসংখ্য-অগণিত স্থানে নামাজ বা সালাত সম্পর্কে আলোচনা করা হয়েছে। আল্লাহ তায়ালা ইরশাদ করেন- أَقِيمُوا الصَّلوة অর্থ: 'তোমরা সালাত কায়েম করো' (সুর আল-মুজাম্মেল: ২০)। এখানে সালাত কায়েম বলতে ব্যক্তিগত, পারিবারিক, সামাজিক এবং রাষ্ট্রীয় পর্যায়ে সালাতের প্রচলন করার নির্দেশ দেওয়া হয়েছে। অথবা 'ইকামতে সালাত' বলতে জামায়াতের সহিত সালাত আদায় করার প্রতি গুরুত্বারোপ করা হয়েছে। আমাদের উচিৎ সালাতকে যথাযথভাবে আদায় করা।"
        },
        {
          "label": "গ",
          "question": "জনাব আলমের বক্তব্য কতটুকু যুক্তিযুক্ত বর্ণনা করো।",
          "explanation": "জনাব আলমের বক্তব্যে জাকাতকে অস্বীকৃতি প্রকাশ করেছেন। ইসলামের পাঁচটি স্তম্ভের মধ্যে জাকাত তৃতীয়। এটি একটি ফরজ অর্থাৎ অবশ্যপালনীয় ইবাদত। যাদের ওপর জাকাত ফরজ 'হয় তাদের জন্য এটি পালনের বাধ্যতা রয়েছে। ইসলামের এই অন্যতম মূল ভিত্তিটি সবাইকেই স্বীকার করতে হবে। যা আলমের বক্তব্যে প্রকাশিত হয়নি। উদ্দীপকে আলম প্রচুর ধনসম্পদের মালিক হওয়া সত্ত্বেও আয়করের দোহাই দিয়ে জাকাত আদায় করেন না। অথচ তার মতো ব্যক্তিরা নিয়মিত জাকাত আদায় করলে সমাজের আর্থ- সামাজিক উন্নয়ন সাধিত হতো। ধনী ব্যক্তিদের প্রদানকৃত জাকাতের অর্থ সঠিকভাবে বণ্টন করা গেলে সমাজের অর্থনৈতিক বৈষম্য নির্মূল করা সম্ভব। দরিদ্র-অসহায় মানুষগুলোর অভাব-অনটন দূরীকরণে জাকাতের ভূমিকা অনন্য। এ প্রসঙ্গে সহিহ মুসলিম ও বুখারি শরিফের হাদিসে এসেছে, জাকাত মুসলিম ধনী ব্যক্তিদের কাছ থেকে সংগ্রহ করা হবে আর তা ব্যয় করা হবে মুসলিম দরিদ্রদের মধ্যেই। তাই জাকাতলব্ধ অর্থ পরিকল্পিত উপায়ে ব্যয় করা হলে সমাজে অভাব-অনটন থাকবে না। এর ফলে দরিদ্রদের প্রতি আন্তরিকতা ও সহানুভূতি সৃষ্টি হয়, সামাজিক নিরাপত্তা বিধান হয় এবং সমৃদ্ধ সমাজ বিনির্মাণ করা যায়। সুতরাং জনাব আলম জাকাতকে অস্বীকার করেছে। যার পরিণতি পরকালে অত্যন্ত ভয়াবহ।"
        },
        {
          "label": "ঘ",
          "question": "ইমাম সাহেবের উদ্ধৃতি আয়াত ও হাদিসের বিশ্লেষণ করো।",
          "explanation": "ইমাম সাহেবের উল্লেখিত আয়াত ও হাদিসটি বিশ্লেষণ করা হলো। দাতার মর্যাদা সম্পর্কে হাদিসে দানগ্রহীতার হাতের ওপর দান - প্রদানকারীর হাতকে প্রাধান্য দিয়ে দান গ্রহণকে নিরুৎসাহিত করা হয়েছে। বলা হয়েছে, দানকারীর উপরের হাত (কেননা, দান করার সময় তাদের হাত উপরে থাকে) দান গ্রহীতার নিচের হাতের চেয়ে উত্তম (কেননা, যে দান গ্রহণ করে, সে হাত পেতে' নেয় বলে তার হাত নিচেই থাকে। দাতা তার দানের মাধ্যমে দানগ্রহীতার উপকার করে থাকে। অন্যদিকে দানগ্রহীতা সে অর্থ দিয়ে তার প্রয়োজন পূরণ করে বলে অনন্ত দাতার কাছে সে হেয় ও মর্যাদাহীন বিবেচিত হয়। এজন্যই রাসুল (স) দাতাকে তার অভাবগ্রস্ত নিকটাত্মীয়দের কাছ থেকে দান করার কাজ শুরু করার নির্দেশ দেন যাতে তারা অন্যের কাছে হাত পাতা ও গ্লানি থেকে বেঁচে থাকতে পারে। ইমাম সাহেবের উদ্ধৃত আয়াত হলো আমি তাদের যে রিজিক দিয়েছি তা থেকে তারা দান করে। আল্লাহ তায়ালা আমাদের রিযিকদাতা, পালন কর্তা ইত্যাদি। তিনি আমাদের যে রিজিক দিয়েছেন তা থেকে আমাদের শুকরিয়া করা উচিত এবং তিনি সেই রিজিক থেকেই দান করতে বলেছেন, সে অনুযায়ী দান করতে পারে। তাই বোঝা যায়, ইমাম সাহেবের উদ্ধৃত আয়াত ও হাদিসের মাধ্যমে আমাদের সকলকে মহান আল্লাহ তায়ালা দান করতে নির্দেশ করেছেন। আমাদের সকলের উচিত আল্লাহ তায়ালার বিধি-বিধান মেনে জীবন পরিচালনা করা।"
        }
      ]
    },
    {
      "number": "7",
      "uddipok": "উমাইয়া খিলাফতের সময়েই ফিক্‌ শাস্ত্রকে সুবিন্যস্ত করার জন্য কাজ শুরু করেন এক মহান ইমাম যাকে ইমামদের ইমাম বলা হয়। আব্বাসীয় খিলাফতের প্রতিষ্ঠাতা খলিফা মনসুর তাকে মুসলিম বিশ্বের প্রধান বিচারপতি দায়িত্ব দিতে চাইলে তিনি দায়িত্ব গ্রহণ করতে অস্বীকৃতি জানান। খলিফার সাথে তার কিছু বিষয়ে মতপার্থক্য হয়। একপর্যায়ে খলিফা তাকে কারারুদ্ধ করেন, তাকে নির্যাতন করেন এবং বিষপান করিয়ে হত্যা করেন।",
      "tag": "BMARPC 23",
      "sub_questions": [
        {
          "label": "ক",
          "question": "ফিকহ শব্দের অর্থ কী?",
          "explanation": "ফিকহ শব্দের অর্থ- হৃদয়াঙ্গম করা, অনুধাবন করা, বুঝতে পারা, অবগত হওয়া ইত্যাদি।"
        },
        {
          "label": "খ",
          "question": "মাযহাব বলতে কী বুঝ?",
          "explanation": "মাযহাব বলতে বোঝায় চলার পথ, ধর্মমত বা বিশ্বাস। ইসলামি আইনকানুন, আমল, মুয়ামালাত ও ইবাদত সম্পর্কিত মৌলিক বিষয়সমূহ ব্যতীত সেগুলোর শাখা-প্রশাখাতে মুসলিম পণ্ডিতদের বিভিন্ন চিন্তাশীল ও দার্শনিক মতবাদই হলো মাযহাব। ইসলামের উদার গবেষণানীতিতে মুসলিম মনীষীগণ গবেষণায় নিয়োজিত হন। এর ফলে যেসব মতবাদ গড়ে ওঠে তাকেই মাযহাব বলা হয়।"
        },
        {
          "label": "গ",
          "question": "উদ্দীপকে নির্দেশিত ইমামের প্রবর্তিত মাযহাবের বৈশিষ্ট্য বর্ণনা করো।",
          "explanation": "উদ্দীপকে নির্দেশিত ইমাম অর্থাৎ ইমাম আবু হানিফার প্রবর্তিত হানাফি মাযহাবকে নির্দেশ করে। যার বৈশিষ্ট্য অপরিসীম। ফিক্‌হশাস্ত্রে চারটি মাযহাব প্রসিদ্ধি লাভ করেছে। মুসলিম উম্মাহ এ সিদ্ধান্তে একমত হয়েছেন যে, যেকোনো মুসলিমকেই এককভাবে কেবল যেকোনো একটি মাযহাবের অনুসরণ করতে হবে। একজন মুসল্লিম একই বিষয়ে একাধিক মাযহাবের অনুসরণ করতে পারবেন না। চারটি মাযহাবের মধ্যে হানাফি মাযহাব বিশেষ মর্যাদার অধিকারী এবং এর অনুসারীও বেশি। মূলত মাযহাবের কিছু অনন্য বৈশিষ্ট্যের কারণে তা মুসলিম বিশ্বে সর্বাধিক প্রসিদ্ধি ও প্রসার লাভ করেছে। এই মাযহাবের মাসয়ালাসমূহ তত্ত্ব, তথ্য, হিকমত ও কল্যাণকামিতার ওপর প্রতিষ্ঠিত। অন্যান্য মাযহাবে শরিয়তের হুকুম-আহকাম কোনো কল্যাণকামিতার বিবেচনায় প্রবর্তিত হয়নি বলে বিশ্বাস করা হয়। তবে হানাফি মাযহাব ইসলামের বিধানে মানুষের কল্যাণ চিন্তার কথা বলে। এই মাযহাবে কুরআন-হাদীসের বিধানসমূহকে অত্যন্ত দৃঢ় ও যুক্তিগ্রাহ্য দৃষ্টিকোণ থেকে গ্রহণ করা হয়েছে। তাছাড়া হানাফি ফিক্ একান্তই সহজ ও অনায়াসসাধ্য। মানুষের পার্থিব বিভিন্ন বিষয়ের ক্ষেত্রেও এই মাযহাবে গভীর অন্তর্দৃষ্টি প্রযোজ্য হয়েছে।"
        },
        {
          "label": "ঘ",
          "question": "উদ্দীপকটি ফিশাস্ত্রের যে মহান ইমামকে নির্দেশ করে তার অবদান মূল্যায়ন করো।",
          "explanation": "উদ্দীপকে ফিশাস্ত্রের যে মহান ইমাম অর্থাৎ, ইমাম আবু হানিফাকে নির্দেশ করে। ফিক্‌হশাস্ত্রে যার গুরুত্বপূর্ণ অবদান রয়েছে। ইমাম আবু হানিফার মূল নাম নুমান বিন সাবিত। আবু হানিফা তাঁর কুনিয়ত বা উপনাম। তার উপাধি ইমাম আযম। হিজরি ৮০ সালে তিনি কুফা নগরীতে জন্মগ্রহণ করেন। তিনি ইসলামের জন্য অনেক গুরুত্বপূর্ণ কাজ করে গেছেন যার ফল মানুষ এখনও ভোগ করতে পারছে। ফিশাস্ত্রে তাঁর অবদান অনেক। তাঁর প্রবর্তিত মাযহাবের কারণেই সাধারণ মানুষ ইসলামের বিধি-বিধান সহজে পালন করতে পারছে। তিনি হাম্মাদের নিকট ১০বছর যাবত মাসআলা বিষয়ে জ্ঞান অর্জন করেন। খুব অল্প বয়সেই কুরআন ও হাদীসের অগাধ ইলমের অধিকারী হন। ইমাম আবু হানিফাই প্রথমে ফিকে স্বতন্ত্র শাস্ত্র হিসেবে পরিচয় করিয়ে দেন। তিনি সুদীর্ঘ ২২ বছর অক্লান্ত সাধনা করে ৮৩ হাজার মাসয়ালা সংরলিত 'কিতাবুল হানাফি' নামে একটি গ্রন্থ রচনা করেন। এজন্যই তাকে ফিক্‌হশাস্ত্রের জনক বলা হয়। তার প্রতিষ্ঠিত মাযহাব অন্যান্য মাযহাবের তুলনায় অধিক শক্তিশালী। এজন্য বর্তমান বিশ্বে অধিকাংশ মুসলিম তার প্রতিষ্ঠিত মাযহাব অনুসরণ করেন। আব্বাসীয় খিলাফতের প্রতিষ্ঠাতা আল মনসুরের সাথে কিছু বিষয় নিয়ে আবু হানিফার সাথে মতপার্থক্য হয়। তখন এক পর্যায়ে খলিফা তাঁকে কারাবদ্ধ করে অনেক নির্যাতন করেন ও বিষ গান করিয়ে ১৫ হিজরিতে হত্যা করেন। তাই পরিশেষে বোঝা যায়, ফিশাস্ত্রের জনক ইমাম আবু হানিফা ইসলামের জন্য অনেক অবদান রেখেছেন।"
        }
      ]
    },
    {
      "number": "8",
      "uddipok": "জনাব নাজিম কুরআন ও সুন্নাহ অনুসরণ করেন এবং তিনি মনে করেন পবিত্র 'কুরআন ও হাদিসের বাইরে অন্য কোন উৎস খোঁজা বিদআত কিংবা হারাম। অপরদিকে রফিক সাহেব মনে করেন কুরআন ও হাদিস ব্যতীত শরিয়তের আর দুটি উৎস রয়েছে, যেগুলো প্রয়োজনীয়তা রয়েছে এবং সেগুলোর ওপর আমল করা ওয়াজিব।",
      "tag": "BMARPC 23",
      "sub_questions": [
        {
          "label": "ক",
          "question": "(الاجماع) ইজমার অর্থ কী?",
          "explanation": "ইজমা অর্থ একমত হওয়া, ঐক্যবদ্ধ হওয়া, মতৈক্য প্রতিষ্ঠা করা ইত্যাদি।"
        },
        {
          "label": "খ",
          "question": "'আমার উম্মত কখনো ভুল বিষয়ে একমত হবে না।\"-ব্যাখ্যা করো।",
          "explanation": "রাসুল (স) ইজমার গ্রহণযোগ্যতা সম্পর্কে বলেছেন, 'আমার উম্মত - বিভ্রান্তি বা ভুলের ওপর একমত হবে না' (আহকামুল কুরআন)। ইজমা ইসলামি শরিয়তের অত্যন্ত গুরুত্বপূর্ণ ও গতিশীল একটি আইনি উৎস। মুসলমানদের জীবনে এর প্রয়োজনীয়তা অনস্বীকার্য ও অপরিহার্য। কুরআন ও সুন্নাহর পরই ইজমার স্থান। এটি নবোদ্ভাবিত কোনো বিষয় নয়। রাসুল (স) নিজের বা তাঁর ইন্তেকালের পরে এ পদ্ধতি আবিষ্কৃত হয়নি। বরং এর প্রবর্তক স্বয়ং আল্লাহ তায়ালা। তাঁর মূলনীতি ও নির্দেশনার ভিত্তিতেই রাসুল (স) এর যুগেই ইজমা উৎপত্তি লাভ করে। আল্লাহ তায়ালা ও রাসুল (স) ইজমার অবস্থান, গ্রহণযোগ্যতা, নির্ভরতা ও মর্যাদা নির্ধারণ করে দিয়েছেন। এ কারণে রাসুল (স) উপরিউক্ত হাদিসটি বর্ণনা করেছেন।"
        },
        {
          "label": "গ",
          "question": "উদ্দীপকে বর্ণিত বিষয়টি শরিয়তের কততম উৎস তার গুরুত্ব বর্ণনা করো।",
          "explanation": "উদ্দীপকে বর্ণিত বিষয়টি শরিয়তের তৃতীয় উৎস ইজমা। যার গুরুত্ব অপরিসীম। ইজমা অর্থ ঐকমত্য পোষণ করা বা একমত হওয়া। শরিয়তের কোনো হুকুম বা বিধানের ব্যাপারে একই যুগের উম্মতে মুহাম্মদির মুজতাহিদগণের একমত হওয়াকে ইজমা বলে। ইসলামি শরিয়তের মূল উৎসসমূহের মধ্যে ইজমাকে তৃতীয় উৎস হিসেবে গণ্য করা হয়। কুরআন-হাদিস দ্বারা কোনো সমস্যার সরাসরি সমাধান পাওয়া না গেলে ইজমার সাহায্য নিতে হয়। যা উদ্দীপকে বর্ণিত বিষয়টির মধ্যে লক্ষণীয়। উদ্দীপকে কুরআন ও হাদিসের কথা উল্লেখ করেছে। কুরআন ও হাদিসের বাহিরে ও আরো দুটি উৎস রয়েছে। তার মধ্যে ইজমা অন্যতম। শরিয়তের প্রধান চারটি মূলনীতির মধ্যে হাদিসের পরেই ইজমার স্থান। শরিয়তে ইজমার গুরুত্ব অপরিসীম। মানবজীবন গতিশীল। তাই প্রতিনিয়ত নতুন নতুন সমস্যা উদ্ভবের সাথে সাথে ইজমার ভূমিকাও দিন দিন বাড়ছে। কুরআন ও হাদিসে নবোদ্ভাবিত সমস্যার সমাধান পাওয়া যায় না বরং এতে রয়েছে মূলনীতি। এই মূলনীতির সাথে সাদৃশ্যপূর্ণ সমস্যা সমাধান করার ক্ষেত্রে মুমিনদের ইজমা বিশেষ প্রয়োজন। বাস্তব অবস্থানগত দিক থেকে তৃতীয় পর্যায়ের দলিল হলেও প্রয়োগগত বাস্তব দিক বিবেচনা করলে ইজমাকেই সর্বাধিক গুরুত্বপূর্ণ উৎস মনে হয়। কেননা কুরআন ও হাদিসের যথাযথ বাস্তবায়ন ইজমার ওপরই বহুলাংশে নির্ভর করে। সুতরাং বলা যায়, শরিয়তের উৎস হিসেবে ইজমার গুরুত্ব অনস্বীকার্য।"
        },
        {
          "label": "ঘ",
          "question": "উদ্দীপকের বর্ণনামতে ৩য় উৎসের প্রয়োজনীয়তা উদাহরণ দিয়ে বিশ্লেষণ করো।",
          "explanation": "উদ্দীপকে বর্ণানামতে তৃতীয় উৎস অর্থাৎ ইজমার প্রয়োজনীয়তা রয়েছে। ইজমা হচ্ছে সমকালীন বিজ্ঞ আলেমদের কোনো বিষয়ের ওপর ঐকমত্য। ধর্মীয় বা পার্থিব যেকোনো বিষয়ের বিধান উদ্ভাবন, প্রবর্তন বা নির্ধারণের ক্ষেত্রে যে কোনো যুগের মুসলিম মুজতাহিদ আলেমদের ঐকমত্যের মাধ্যমেই ইজমা হয়ে থাকে। শরিয়তের চারটি উৎস রয়েছে তার মধ্যে ইজমা অন্যতম। ইজমার ওপর আমল করা ওয়াজিব, যা উদ্দীপকে বর্ণনার মধ্যেও লক্ষণীয়। উদ্দীপকে কুরআন ও হাদিসের কথা উল্লেখ করে শরিয়তের বাকি দুটি অর্থাৎ ইজমা ও কিয়াসের কথা বলা হয়েছে। যার প্রয়োজনীয়তা অনেক। বর্তমান বিশ্বে বিভিন্ন বৈপরীত্য মাসয়ালার সুন্দর সমাধানে ইজমার গুরুত্ব ও প্রয়োজনীয়তা অনস্বীকার্য। ইসলামি আইনের উৎসসমূহের মধ্যে কুরআন ও হাদিসের পরেই এর অবস্থান হওয়াতে এর দ্বারা শরিয়তের বিভিন্ন মাসয়ালা প্রণয়নে এর প্রয়োজন পড়ে। কুরআন ও হাদিসে যে পরিমাণ সমস্যার সমাধান পেশ করা হয়েছে তার সাথে সামঞ্জস্যপূর্ণ অনেকগুণ বেশি বিষয়ে কোনো সমাধান দেওয়া হয়নি। এক্ষেত্রে সমঞ্জস্যপূর্ণ বিধান প্রবর্তন করতে ইজমার বিকল্প নেই। নবোদ্ভাবিত সব সমস্যার সমাধানে ইজমা অনিবার্য। তাছাড়া মহানবি (স) বলেছেন, 'আমার উম্মত বিভ্রান্তির ওপর এক হবে না।' রাসুল (স) এর এ বাণীর মধ্যেই ইজমার গুরুত্ব বিদ্যমান। কেননা রাসুল (স) নিজেই ইজমার প্রতি ইঙ্গিত করে আলেমদের ঐকমত্যে পৌছানোর উপদেশ দিয়েছেন। উপরের আলোচনার পরিপ্রেক্ষিতে বলতে পারি, বর্তমান বিশ্বে নতুন নতুন - যেসব ধর্মীয় বিশৃঙ্খলা দেখা দিচ্ছে তা ইজমার মাধ্যমে সমাধান করা সম্ভব।"
        }
      ]
    },
    {
      "number": "9",
      "uddipok": "শিহাব সৎ ও মেধাবী ছাত্র। এলাকায় ভালো ও আদর্শ ছেলে হিসাবে সবাই তাকে খুব ভালোবাসে। কিন্তু স্কুল জীবন শেষে ঢাকার একটি স্বনামধন্য কলেজে ভর্তি হয়ে মেসে থাকা অবস্থায় কিছু নতুন বন্ধুর পাল্লায় পড়ে বিগড়ে যায়। উচ্ছৃঙ্খল জীবন যাপন শুরু করে। বর্তমানে সে সবার কাছে ঘৃণার পাত্রে পরিণত হয়েছে। বিষয়টি জেনে তার বাবা চিন্তিত হয়ে শ্রেণী শিক্ষকের সাথে কথা বলেন। শিক্ষক একটি হাদিস বলেন, রাসুল (সা.) বলেন, 'মানুষ তার বন্ধুর ধর্ম বা জীবন দ্বারা প্রভাবিত হয়। অতএব তোমাদের প্রত্যেকেই যেনো যাচাই করে নেয় যে, কার সাথে সে বন্ধুত্ব করছে।'",
      "tag": "BMARPC 23",
      "sub_questions": [
        {
          "label": "ক",
          "question": "'ত্বয়্যান'- শব্দের অর্থ কী?",
          "explanation": "তুয়‍্যান শব্দের অর্থ কুমার, ক্ষুধার্ত ইত্যাদি।"
        },
        {
          "label": "খ",
          "question": "'মুসলমানগণ পরস্পর ভাই ভাই' বুঝিয়ে লেখো।",
          "explanation": "\"মুসলমানগণ পরস্পর ভাই ভাই\"- একথা বলে মুসলমানদের মাঝে ভ্রাতৃত্ব তথা ইসলামি ভ্রাতৃত্বের কথা বলা হয়েছে। ইসলামি আদর্শ, বিশ্বাস ও ইসলামের অনুশীলনের ফলে মুসলিমদের মধ্যে যে ভ্রাতৃত্ব গড়ে ওঠে তাকে ইসলামি ভ্রাতৃত্ব বলে। ইসলাম ধর্মে বিশ্বাসীগণ পরস্পর ভাই ভাই। মহান আল্লাহর তাওহিদ এবং মহানবি (স) এর রিসালাত মুসলমানদের মধ্যকার ভ্রাতৃত্ব বন্ধনের যোগসূত্র। অর্থাৎ ইসলামের সুমহান আদর্শের ভিত্তিতে বিশ্বের মুসলমানদের মধ্যে যে ভ্রাতৃত্ব গড়ে ওঠে তা-ই ইসলামি ভ্রাতৃত্ব।"
        },
        {
          "label": "গ",
          "question": "হাদিস অনুযায়ী সবচেয়ে ঘৃণিত কে? ব্যাখ্যা করো।",
          "explanation": "হাদিস অনুযায়ী সবচেয়ে ঘৃণিত অশ্লীল ব্যক্তি। অশ্লীলতা হলো মানব চরিত্রের অন্যতম খারাপ দিক। এটি শালীনতার বিপরীত। অশ্লীলতা বলতে অশালীন, অসভ্য, অনাচার প্রভৃতি কাজকর্ম বা কথাবার্তাকে বোঝায়। অশ্লীলতার কিছু উদাহরণ হলো- অশালীন কথা বলা, অশ্লীল মুভি দেখা, ইভজিটিং করা, অবৈধ যৌন সম্পর্ক করা উচ্ছৃঙ্খল জীবন যাপন করা ইত্যাদি। ইসলামি শরিয়তে অশ্লীলতাকে হারাম করা হয়েছে। যা শিহাব এর আচরণে লক্ষনীয়। উদ্দীপকে শিহাব বন্ধুদের পাল্লায় পড়ে বিগড়ে যেয়ে উচ্ছৃঙ্খল জীবন যাপন করছে যা অশ্লীলতাকে নির্দেশ করে। হাদিস অনুযায়ী সবচেয়ে ঘৃণিত ব্যক্তি সে হবে যিনি অশ্লীলতাকারী। ইসলামে অশ্লীলতার কোনো স্থান নেই। অশ্লীলতা সম্পর্কে মহানবি (স) বলেছেন, 'মানুষের মধ্যে নিকৃষ্টতম হচ্ছে যে ব্যক্তি, যার অশ্লীলতা থেকে বেঁচে থাকার জন্য মানুষ তাঁকে পরিত্যাগ করে (বুখারি ও মুসলিম)। এরূপ আচরণের কারণে মানুষ তাকে পরিত্যাগ করবে এটাই স্বাভাবিক। অশ্লীলতার পরিণতি হলো জাহান্নাম। মহান আল্লাহ তায়ালা এ সম্পর্কে ইরশাদ করেন, 'তোমরা ব্যভিচারের নিকবর্তী হয়ো না। এটা অশ্লীল কাজ এবং নিকৃষ্ট \"আচরণ' (সুরা বনি ইসরাঈল: ৩২) মহান আল্লাহ তায়ালা আরো বলেন, 'যারা চায় মুমিনদের সমাজে অশ্লীলতার প্রসার ঘটুক তারা দুনিয়ায় ও আখিরাতের যন্ত্রণাদায়ক শস্তি ভোগ করবে' (সুরা আন-নূর:১৯)।"
        },
        {
          "label": "ঘ",
          "question": "উদ্দীপকে উল্লেখিত হাদিসটি বিশ্লেষণ করো।",
          "explanation": "উদ্দীপকে উল্লেখিত হাদিসটি অর্থাৎ, বন্ধু নির্বাচন সম্পর্কিত হাদিস। বন্ধুই বন্ধুর পরিচয় অর্থাৎ মানুষ তার বন্ধুর স্বভাব চরিত্র দ্বারা প্রভাবিত হয়। এজন্য বন্ধু নির্বাচনের ক্ষেত্রে অত্যন্ত সাবধান ও সতর্ক হতে হয়। কেননা মহানবি (স) বলেন, 'যে ব্যক্তি যে সম্প্রদায়ের অনুসারী হয়, কিয়ামতের দিন সে সেই সম্প্রদায়ভুক্ত হবে।' তাই ধর্মপ্রাণ, সৎ ও আল্লাহভীরু ব্যক্তিরা বন্ধু নির্বাচিত হওয়ার যোগ্য। এ সম্পর্কে বহুল প্রচারিত ও প্রতিষ্ঠিত সত্য একটি প্রবাদ রয়েছে। বলা হয়- 'সৎ সঙ্গে স্বর্গবাস, অসৎসঙ্গে সর্বনাশ।' রাসুল (স) সৎসঙ্গে ও অসৎসঙ্গের উপমা দিতে গিয়ে আতর বিক্রেতা ও কামারের কথা উল্লেখ করেছেন। কোনো ব্যক্তি আতরওয়ালার কাছে গেলে সুঘ্রান পাবে আর কেউ কার্মারের কাছে গেলে দুর্গস্থ পাবে। এক বন্ধু যদি মুত্তাকি ও সৎস্বভাবের ভালো মানুষ হয়, তাহলে দেখা যায় তার অনুসারী বন্ধুও তার মতোই হয়ে যায়। এমনিভাবে বন্ধু যদি পাপাচারী ও খারাপ স্বাভাবের হয়, তার বন্ধুও পাপাচারিতায় লিপ্ত হয়ে পড়ে। সেজন্য বন্ধু নির্বাচনের আগে অবশ্যই সম্ভাব্য ব্যক্তি সম্পর্কে প্রয়োজনীয় অনুসন্ধান করা কর্তব্য। কুরআন ও হাদিসে সুনির্দিষ্টভাবে কিছু লোকের সঙ্গ ত্যাগের নির্দেশ দেওয়া হয়েছে। এরা হলো- শত্রুস্থানীয় মুশরিক, ইহুদি, খ্রিষ্টান এবং এমন মুসলিম যারা অত্যাধিক পাপের কাজে লিপ্ত। এদের সাথে মেলামেশায় আত্মিক ও আধ্যাত্মিক শক্তি দুর্বল হয়ে পড়ে। ফলে নেক কাজের প্রতি ব্যক্তির আগ্রহ কমে যায়। তাই পরিশেষে বলা যায় যে, বন্ধু নির্বাচনের ক্ষেত্রে অবশ্যই সতর্কতা অবলম্বন করতে হবে। আমাদের সকলের উচিত সৎ বন্ধু নির্বাচন করা।"
        }
      ]
    },
    {
      "number": "10",
      "uddipok": "চিত্র-১: \"আর মানুষের মধ্যে এমন লোকও আছে যারা বলে, 'আমরা আল্লাহ ও শেষ দিবসের প্রতি ইমান এনেছি', অথচ তারা মুমিন নয়\" (কুরআন) \"আর যখন তাদের বলা হয়, 'তোমরা জমিনে বিশৃংখলা সৃষ্টি করো না, তারা বলে, 'আমরা তো কেবল সংশোধনকারী\" (কুরআন) চিত্র-২: \"আর আমি আমার বান্দার প্রতি যা নাজিল করেছি তাতে তোমাদের কোনো সন্দেহ থাকলে তোমরা এর অনুরূপ কোনো সুরা (বানিয়) আনো এবং আল্লাহ ব্যতীত তোমাদের সকল সাক্ষীও সাহায্যকারীকে ডাকো, যদি তোমরা সত্যবাদী হও\" (কুরআন)",
      "tag": "BMARPC 23",
      "sub_questions": [
        {
          "label": "ক",
          "question": "\"খাতামুন\" অর্থ কী?",
          "explanation": "খাতামুন অর্থ শেষ বা সমাপ্তি।"
        },
        {
          "label": "খ",
          "question": "কাফিরগণ কেনো ইমান আনেনি- ব্যাখ্যা করো।",
          "explanation": "কাফিররা সবসময় অজ্ঞতা, অবাধ্যতার কারণে ইমান আনেনি। যে ব্যক্তি আল্লাহ, রাসুল, আসমানি কিতাব, আখিরাত ইত্যাদি ইসলামের মহাসত্যকে অস্বীকার করে, গোপন করে বা প্রত্যাখ্যান করে তারাই কাফির। তারা হেদায়েত গ্রহণ, ভীতি প্রদর্শন বা সত্য সুন্দরের আহ্বানে কখনোই সাড়া দেয় না। এজন্য এদেরকে বোঝানো বা ভীত প্রদর্শন সবই নিষ্ফল ও বৃথা। কেননা মুত্তাকিদের মন-মগজের জানালাগুলো খোলা আর কাফিরদের রুদ্ধ বলে কাফিরগণ ইমান আনেনি।"
        },
        {
          "label": "গ",
          "question": "চিত্র-১ কাদের আলোচনা করা হয়েছে সুরা বাকারার আলোকে তাদের বৈশিষ্ট্য উল্লেখ করো।",
          "explanation": "চিত্র-১ এ মুনাফিকদের সম্পর্কে আলোচনা করা হয়েছে। সুরা আল বাকারার আলোকে মুনাফিকদের বৈশিষ্ট্য তুলে ধরা হলো। অন্তরে কুফর, শিরক ও অবাধ্যতা গোপন রেখে মুখে মুমিনসুলভ বাক্য উচ্চারণ এবং লোক দেখানো ইবাদত সম্পন্ন করার নাম নিফাক। আর যে ব্যক্তি এমন আচরণ করে সে মুনাফিক। মুনাফিকের বৈশিষ্ট্য তিনটি যথা- মিথ্যা কথা বলা, ২. ওয়াদা ভঙ্গ করা ও ৩. আমানতের খিয়ানত করা। চিত্র-১ এ আল্লাহ মুনাফিকদের একটি বিশেষ দিক তুলে ধরেন। ইসলাম প্রচার, প্রসার ও প্রতিষ্ঠার সব পর্যায়ে ইসলামের সর্বাধিক ক্ষতিসাধন করেছে মুনাফিকরা। মুনাফিক হলো সেই বিশেষ শ্রেণির লোক যারা অন্তরে কুফরি লালন করে, বাস্তবজীবনেও তার অনুসরণ ও অনুশীলন করে। কিন্তু মুখে মুখে ইমান আনার দাবি করে। নিজেদেরকে মুসলিম হিসেবে পরিচয় দেয়। তারা সমানভাবে কাফির ও মুমিনদের প্রিয়ভাজন থাকতে চায় এবং এর মাধ্যমে দু'পক্ষ থেকেই নিজেদের স্বার্থসিদ্ধির পথ খোলা রাখে। এখানে আল্লাহ রাব্বুল আলামিন অত্যন্ত সুস্পষ্ট ভাষায় এ শ্রেণির লোকদের 'মুমিন নয়' বলে ঘোষণা দিয়েছেন। কেননা, শুধু মৌখিক দাবিই মুমিন হওয়ার জন্য যথেষ্ট নয়। মুনাফিকরা এ বিশ্বাসের ক্ষেত্রেই সবচেয়ে বড় বিভ্রান্তির শিকার। তারা তাদের কাজে ইমানের ঘোষণার প্রতিফলন ঘটায় না। বরং তারা কাফিরদের সাথে যোগসাজশে ইসলাম ও মুসলিমদের ক্ষতি করতে চায়। সুতরাং আমাদের উচিত মুনাফিকি কাজ থেকে বিরত থেকে ইসলামের বিধি-বিধান মতো জীবন পরিচালনা করা।"
        },
        {
          "label": "ঘ",
          "question": "চিত্র-২ এর আয়াতটির ব্যাখ্যা ও শিক্ষা আলোচনা করো।",
          "explanation": "চিত্র-২ এর আয়াতটির দ্বারা সুরা বাকারায় কুরআন মাজিদের সত্যতার প্রশ্নে আল্লাহ তায়ালা কাফিরদের কাছে চ্যালেঞ্জ ঘোষণা করেছেন। কুরআনুল কারিম আল্লাহ রাব্বুল আলামিনের পক্ষ থেকে হযরত মুহাম্মদ (স)-এর ওপর নাজিল হয়েছে। এ মহাগ্রন্থ সব রকমের বিতর্ক ও প্রশ্নের উর্ধ্বে। এটি এক অসাধারণ আসমানি গ্রন্থ। এর বিষয়বস্তু অলৌকিক, উপস্থাপনা- অনন্য, শব্দচয়ন ও রচনাশৈলী অভিনব। এ আসমানি গ্রন্থের বক্তব্য সন্দেহতীত ও সংশয়হীন। উদ্দীপকে আয়াতে আল্লাহ তায়ালা বলেন, বান্দার প্রতি যা নাজিল করেছি তাতে তোমাদের কোনো সন্দেহ থাকলে তোমরা এর অনুরূপ কোনো সুরা বানিয়ে আনো এবং আল্লাহ ব্যতীত তোমাদের সকল সাক্ষ্য-সাহায্যকারীদের ডাকো, যদি তোমরা সত্যবাদী হও। এটি সেই গ্রন্থ, যার মধ্যে কোনো সন্দেহ নেই। এর অর্থ অবশ্য এটা নয় যে এ কিতাবে কেউ সন্দেহ পোষণ করে না, বরং একদল অবিশ্বাসী এ কিতাবের সত্যতা ও যথার্থতা নিয়ে প্রশ্ন তোলে। তারা মনে করে, এ কিতাব আল্লাহর পক্ষ থেকে নাজিল হয়নি, হওয়া সম্ভব নয়। হযরত মুহাম্মদ (স) নিজেই এটি রচনা করেছেন। এ শ্রেণির লোকদের জন্য সুস্পষ্ট ঘোষণায় আল্লাহ বলেছেন- অবিশ্বাসী ও সংশয়বাদী মুর্খরা শোনো! আমার প্রিয় রাসুল হযরত মুহাম্মদ (স)-এর ওপর আমি যে কিতাব নাজিল করেছি, তার সত্যতার ব্যাপারে তোমাদের যদি কোনো সংশয় থাকে, যদি মনে কর এ গ্রন্থ আল্লাহর পক্ষ থেকে নাজিল হয়নি, মুহাম্মদ (স) নিজেই এটি রচনা করেছেন, তাহলে তোমরা একটা বিশেষ চ্যালেঞ্জ নাও। তোমরাও এর মতো কিছু একটা রচনা করে নিয়ে আসো। সম্পূর্ণ গ্রন্থ রচনা করার দরকার নেই; এই গ্রন্থের অন্তর্ভুক্ত কোনো ছোট্ট একটি সুরা বা অনুচ্ছেদই নিয়ে এসো। হযরত মুহাম্মদ (স) একজন নিরক্ষর মানুষ। তাঁর পক্ষে যদি এমন গ্রন্থ রচনা সম্ভব হয়, তবে তোমাদের পক্ষে তা অধিকতর সহজ হওয়া উচিত। তারপরও এ বিষয়ে তোমরা অন্যদের সাহায্য নিতে পারো। বিশেষত সাহায্য নিতে পারো তোমাদের সেই উপাস্য প্রভুদের, আল্লাহকে বাদ দিয়ে তোমরা যাদের উপাসনা করো। তোমরা অবশ্যই এ কাজটি করবে যদি নিজেদের সন্দেহ ও দাবিতে তোমরা সত্যবাদী হও। তাই পরিশেষে বলা যায় যে, পবিত্র আল-কুরআন মুহাম্মদ (স)-এর ওপর নাজিল হয়েছে। যা আমাদের সঠিক পথ নির্দেশনা প্রদান করবে আমাদের সকলের উচিত কুরআনের আলোকে জীবন পরিচালনা করা।"
        }
      ]
    },
    {
      "number": "11",
      "uddipok": "মালিহা ও সাদিয়া দুই বোন, তারা দুজনই একাদশ শ্রেণিতে পড়ে। তারা একদিন বাংলাদেশের আবহাওয়া নিয়ে আলোচনা করছিলো। মালিহা সাদিয়াকে বলল, বর্ষাকালে বৃষ্টি নেই বরং প্রচন্ড গরমে মানুষ অতিষ্ঠ, শীতও বছরে মাত্র দুমাস থাকে, যার প্রভাবে আমাদের জীবনযাত্রার উপর পড়ছে, এখন আমাদের বেশি বেশি বৃক্ষরোপন করা দরকার। রাসুল (সা.) বলেছেন, কোনো মুসলমান যদি বৃক্ষরোপন করে কিংবা কোনো ফসল আবাদ করে, এরপর তা থেকে কোনো মানুষ, পাখি অথবা চতুষ্পদ জন্তু কিছু ভক্ষণ করে তবে তা তার জন্য সাদকাহ হিসেবে গণ্য হবে।",
      "tag": "BMARPC 23",
      "sub_questions": [
        {
          "label": "ক",
          "question": "মুনাফিক কারা?",
          "explanation": "যারা মৌখিকভাবে ইমানের ঘোষণা দেয় কিন্তু অন্তরে কুফরি লালন করে তারাই মুনাফিক।"
        },
        {
          "label": "খ",
          "question": "রাসুলের বাণী 'তোমরা ঋণ করা থেকে সাবধান হও'-ব্যাখ্যা করো।",
          "explanation": "ঋণের অশুভ পরিণতি সম্পর্কিত হাদিসটি দ্বারা রাসুল (স) আমাদেরকে ঋণ গ্রহণে বিরত থাকার নির্দেশ দিয়েছেন। ঋণ হলো এমন এক ধরনের দায়বদ্ধতা, যার জন্য নিজের মর্যাদা ক্ষুণ্ণ হয় এবং দুশ্চিন্তাগ্রস্ত হতে হয়। একজন ঋণগ্রহীতা সমাজে স্বাধীনভাবে চলতে পারে না। কারণ সবসময় ঋণদাতার উপস্থিতি তার মনে উদ্বেগের সৃষ্টি করে। কখনও কখনও জনসম্মুক্ষে তাকে ঋণের জন্য অপমানিত হতে হয়। এসব লাঞ্ছনা ঋণগ্রহীতাকে স্বস্তিতে থাকতে দেয় না। সে রাতে দুশ্চিন্তার শিকার হয় এবং তার সার্বিক অবস্থার উন্নতি বাধাগ্রস্ত হয়। এরূপ অবস্থা থেকে বাঁচার জন্যই রাসুল (স) ঋণ গ্রহণ থেকে সাবধান থাকার নির্দেশ দিয়েছেন।"
        },
        {
          "label": "গ",
          "question": "মালিহার বক্তব্যটির গুরুত্ব ও প্রয়োজনীয়তা আলোচনা করো।",
          "explanation": "মালিহার বক্তব্যটি অর্থাৎ, বৃক্ষরোপনের গুরুত্ব ও প্রয়োজনীয়তা অনেক। বৃক্ষ পরিবেশের অন্যতম প্রধান উপাদান। বৃক্ষ না থাকলে কোনো প্রাণী বেঁচে থাকতে পারতো না। কারণ বৃক্ষ থেকেই আমরা অক্সিজেন গ্রহণ করি। আবার আমাদের থেকে নির্গত হওয়া কার্বন ডাই-অক্সাইড বৃক্ষ গ্রহণ করে। প্রকৃতিক ভারসাম্য রক্ষা, জ্বালানি, ফল, ফুল ও কাঠ প্রদান এবং বিভিন্ন প্রাকৃতিক দুর্যোগ প্রতিরোধ বৃক্ষ গুরুত্বপূর্ণ ভূমিকা রাখে। তাছাড়া নৈসর্গিক ও প্রাকৃতিক পরিবেশ সুন্দর জীবনযাপনের জন্য অনিবার্য। যা মালিহার বক্তব্যে ফুটে উঠেছে। উদ্দীপকে মালিহা জলবায়ু পরিবর্তনের কথা বলে তিনি বলেন, আমাদের বেশি বেশি বৃক্ষরোপণ করতে হবে। কেননা বৃক্ষরোপনের মাধ্যমে পরিবেশ সংরক্ষণের ভূমিকা পালন করা সম্ভব। বৃক্ষরোপণ প্রাকৃতিক ভারসাম্য রক্ষা করে। নির্বিচারে গাছ না কেটে বরং বণভূমি গড়ে তোলার উদ্যোগ নিয়ে প্রচুর পরিমাণে গাছ লাগাতে হবে। প্রকৃতিক ভারসাম্য রক্ষা করা পরিবেশ সংরক্ষণে মানুষের মূল দায়িত্ব। পরিকল্পিত বনায়ন ও বৃক্ষরোপন অব্যাহত রেখে প্রকৃতিক দুর্যোগ প্রতিহত করতে হবে। ইসলামি আদর্শ মানুষের জন্য সুস্থ-সুন্দর পরিবেশ গড়ে তোলা নেপথ্য আদর্শ হতে পারে। রাসুল (স) মানুষকে বনায়নের ব্যাপারে বিপুল উৎসাহ দিয়েছেন। প্রকৃতিকে তার নিজস্ব অবস্থায় রাখার ওপর গুরুত্ব দিয়েছেন। সুতরাং, আমাদের বেশি বেশি বৃক্ষরোপণ করতে হবে। যা মালিহার বক্তব্যও প্রকাশ পেয়েছে।"
        },
        {
          "label": "ঘ",
          "question": "উদ্দীপকে উল্লিখিত হাদিসটি বিশ্লেষণ করো।",
          "explanation": "উদ্দীপকের উল্লিখিত হাদিসটি অর্থাৎ, বৃক্ষরোপণ সম্পর্কিত হাদিসের শিক্ষার প্রতিফলন ঘটেছে। মানুষের জীবনযাত্রার সবুজ বৃক্ষ ও ফসলের অবদান অপরিসীম। বৃক্ষরোপণ বা ফসল ফলানোর মাধ্যমে শুধু মানুষই নয় বরং পশুপাখি এবং অন্যান্য প্রাণীরাও উপকৃত হয়। এজন্য মহানবি (স) বৃক্ষরোপণ ও ফসল ফলানোকে সাদকা হিসেবে ঘোষণা করেছেন। যেমন মহানবি (স) ইরশাদ করেছেন, 'কোনো একজন মুসলিম যদি একটি গাছ লাগায় বা ফসল উৎপাদন করে; পরে তা থেকে যদি কোনো মানুষ কিংবা কোনো পশু বা পাখি আহার করে; তবে তা অবশ্যই সে ব্যক্তির জন্য সাদকা হবে' (বুখারি ও মুসলিম)। বৃক্ষরোপণের মাধ্যমে মানুষ পার্থিব লাভের পাশাপাশি পরকালীন কল্যাণ ও লাভ করতে পারে। কেননা পশু-পাখি, জীব জন্তু ও কীট-পতঙ্গ বৃক্ষের ফল ক্ষেতের ফসল খেয়ে থাকে এতে বৃক্ষরোপণকারী ও ফসল আবাদকারী সাওয়াব লাভ করে। ঐ ফসল সাদকা করে দিলে যে সাওয়াব হতো, পশুপাশি বা মানুষের খাওয়ার ফলে আল্লাহ তায়ালা তার আমলনামায় সে পরিমাণ সাওয়াব লিখে দেন। নিজের জন্য ফল ফসল চাষ করতে গিয়েই এক মহান দায়িত্ব পালন হয়ে যায়। ফলে সে নিজের অজান্তেই অনেক সাওয়াবের অধিকারী হয়ে যায়। গাছ আমাদের পরিবেশের ভারসাম্য রক্ষা করে। আমাদের বেচে থাকার মূল উপাদান যে অক্সিজেন সেটাও আমরা এ গাছ থেকেই পেয়ে থাকি। পাশাপশি আমাদের শরীর থেকে নির্গত ক্ষতিকর কার্বন ডাই-অক্সাইড এই গাছই চুষে নেয়। বিভিন্ন ঔষধি গাছ ও লতাপাতা দিয়ে আমরা বিভিন্ন রোগের ওষুধ বানিয়ে থাকি। পরিশেষে বলা যায় যে, বৃক্ষরোপণ সম্পর্কিত হাদিসের মাধ্যমে আমাদের বৃক্ষরোপন করতে হবে। কেননা বৃক্ষরোপনের মাধ্যমে ইহকালীন ও পরকালীন সাওয়াব পাওয়া যায়।"
        }
      ]
    }
  ]
}