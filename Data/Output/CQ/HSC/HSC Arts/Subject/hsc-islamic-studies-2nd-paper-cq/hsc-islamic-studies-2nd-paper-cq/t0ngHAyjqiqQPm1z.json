{
  "title": "ঢাকা, ময়মনসিংহ, দিনাজপুর, কুমিল্লা, চট্টগ্রাম, বরিশাল ২০২৩",
  "subtitle": "ইসলাম শিক্ষা (11)",
  "questions": [
    {
      "number": "1",
      "uddipok": "জনাব সালাম ইসলাম শিক্ষা বিষয়ের অধ্যাপক। শ্রেণিকক্ষে পাঠদানকালে প্রথম দিন তিনি একটি আয়াতের মানুষের পাপাচার থেকে আত্মরক্ষার উপায় ও পরকালের মুক্তির উপায় বর্ণনা করেন। তিনি দ্বিতীয় দিন অন্য একটি আয়াতের ব্যাখ্যায় পরকালীন জবাবদিহিতার প্রতি অনাস্থা ও সৃষ্টিকর্তার প্রতি আস্থাহীনদের করুণ পরিণতির প্রতি আলোকপাত করেন।",
      "tag": "DB, MB, DIN.B, CB, CTG.B, BB 23",
      "sub_questions": [
        {
          "label": "ক",
          "question": "",
          "explanation": "مُتَّقِينَ  (মুত্তাকি) হলেন ওই ব্যক্তি যিনি তার পৃথিবীর জীবন পরিচালনায় একমাত্র আল্লাহ তায়ালার ভয়ে যাবতীয় পাপকাজ থেকে নিজেকে বিরত রাখেন এবং কুরআন-সুন্নাহর আলোকে জীবনযাপন করেন।"
        },
        {
          "label": "খ",
          "question": "الم এর মর্মার্থ ব্যাখ্যা কর ।",
          "explanation": "الم এর প্রকৃত মর্মার্থ একমাত্র আল্লাহই ভালো জানেন। তবে কোনো কোনো মুফাসসির এর মর্মার্থ সম্পর্কে নিজস্ব মতামত পেশ করেছেন। যেমন কেউ কেউ বলেন,الم  এর  ا দ্বারা আল্লাহ, ل দ্বারা জিবরাইল এবং م দ্বারা মুহাম্মদ (সা.)- কে বোঝানো হয়েছে। অর্থাৎ আল্লাহ তায়ালা জিবরাইল (আ.)-এর মাধ্যমে মুহাম্মদ (সা.)-এর ওপর আল-কুরআন অবতীর্ণ করেছেন ।"
        },
        {
          "label": "গ",
          "question": "",
          "explanation": "অধ্যাপক সালামের প্রথম দিনের বক্তব্যে মুত্তাকিদের চিহ্নিত করা হয়েছে। যারা মহান আল্লাহর ভয়ে যাবতীয় পাপকাজ থেকে বিরত থাকে তাদেরকে মুত্তাকি বলে । মুত্তাকিরা যাবতীয় পাপ হতে আত্মরক্ষা করে এবং তারাই পরকালে মুক্তি পাবে। আল্লাহ তায়ালা বলেন, “নিশ্চয় মুত্তাকিদের জন্য রয়েছে সফলতা।” (সূরা আন-নাবা : ৩১) মুত্তাকিরা আল্লাহকে না দেখে ভয় করে। তার প্রদত্ত নিষেধাজ্ঞা কখনো তারা অমান্য করে না। মহান আল্লাহ তায়ালা মুত্তাকিদের বৈশিষ্ট্য ও গুণাবলি বর্ণনা করতে গিয়ে সূরা আল-বাকারায় উল্লেখ করেন যে- ১. মুত্তাকিরা গায়েব বা অদৃশ্যে বিশ্বাস করে, ২. সালাত কায়েম করে, ৩. আল্লাহর দেওয়া রিযিক থেকে ব্যয় করে, ৪. আসমানি কিতাব তথা আল-কুরআনে বিশ্বাস করে এবং ৫. পরকালীন জীবনে পূর্ণ বিশ্বাস রাখে তারাই মুত্তাকি এবং এরাই সফলকাম। উল্লিখিত উদ্দীপকে অধ্যাপক সালাম মানুষের পাপাচার থেকে আত্মরক্ষার উপায় এবং পরকালে মুক্তির উপায় বর্ণনা করে মূলত মুত্তাকিদের বৈশিষ্ট্য বর্ণনা করেছেন। তার বক্তব্যে তিনি মুত্তাকিদের চিহ্নিত করেছেন ।"
        },
        {
          "label": "ঘ",
          "question": "অধ্যাপক সালামের দ্বিতীয় দিনের বক্তব্যে ইঙ্গিতপূর্ণ ব্যক্তিদের চিহ্নিত করে তাদের করুণ পরিণতির কথা বর্ণনা কর ।",
          "explanation": "অধ্যাপক সালামের দ্বিতীয় দিনের বক্তব্যে কাফিরদের বৈশিষ্ট্য বর্ণনা করা হয়েছে। যে ব্যক্তি আল্লাহ, রাসুল, আখিরাত, আসমানি কিতাব, জান্নাত, জাহান্নাম, ফেরেশতা ইত্যাদি ইসলামের মহাসত্যগুলোকে অস্বীকার, অবিশ্বাস বা প্রত্যাখ্যান করে তাদেরকেই কাফির বলা হয়। কারণ কাফিররাই পরকালের অনন্ত জীবনের জবাবদিহিতার প্রতি অনীহা প্রদর্শন করে এবং পরকালে তাদের পরিণতি হলো জাহান্নাম । মহান আল্লাহ কাফিরদের সম্পর্কে বলেন, “আল্লাহ তাদের অন্তঃকরণ ও শ্রবণশক্তিতে মোহরাঙ্কিত করে দিয়েছেন এবং তাদের চক্ষুসমূহে পর্দার আবরণ, আর তাদের জন্য রয়েছে কঠিন শাস্তি।” (সূরা আল বাকারা : ৭) আল্লাহ তাদের প্রতি দুনিয়া ও আখিরাতে ভয়ংকর শাস্তির ব্যবস্থা রেখেছেন। দুনিয়ায় তাদের অন্তরসমূহে ও শ্রবণশক্তির ওপর মোহর মেরে দিয়েছেন। তাদের দৃষ্টিশক্তির ওপর আবরণ টেনে দিয়েছেন । ফলে কাফিররা ভালো-মন্দ বিচার করতে পারে না । সত্য-মিথ্যার পার্থক্য তাদের কাছে দৃশ্যহীন। ফলশ্রুতিতে তারা আর কোনো সৎকর্ম করার সক্ষমতা রাখে না । সত্যবিমুখ আল্লাহদ্রোহী মানসিকতা ও কার্যক্রমের জন্য আখিরাতে তারা চিরস্থায়ী ধ্বংসে নিপতিত হবে। তাদের চিরস্থায়ীভাবে জাহান্নামের শাস্তি ভোগ করতে হবে । উদ্দীপকের অধ্যাপক সালাম শ্রেণিতে আলোচনায় দ্বিতীয় দিনের বক্তব্যে অনন্ত জীবনের জবাবদিহিতার প্রতি অনীহা প্রদর্শন ও স্রষ্টার প্রতি আস্থাহীনদের পরিণতির কথা ব্যক্ত করেছেন। কাফিররা মহান আল্লাহ তায়ালার অস্তিত্বে অবিশ্বাস প্রদর্শনপূর্বক আখিরাতের জবাবদিহিতার প্রতিও অনাস্থা প্রদর্শন করে । পবিত্র কুরআনের এসব বাণী এটাই প্রমাণ করে কুফরির শেষ পরিণাম হলো জাহান্নামের অনন্ত শাস্তি। সুতরাং সালাম সাহেবের দ্বিতীয় বক্তব্যে কাফিরদের পরিণতির কথা বর্ণিত হয়েছে।"
        }
      ]
    },
    {
      "number": "2",
      "uddipok": "",
      "tag": "DB, MB, DIN.B, CB, CTG.B, BB 23",
      "sub_questions": [
        {
          "label": "ক",
          "question": "",
          "explanation": "আল-বাকারাহ অর্থ গাভী। সূরা আল-বাকারা পবিত্র কুরআনের সর্ববৃহৎ সূরা।"
        },
        {
          "label": "খ",
          "question": "",
          "explanation": "যে সূরাগুলো হিজরতের পর মদিনায় অবতীর্ণ হয়েছিল সেগুলোকে মাদানি সূরা বলা হয়। মাদানি সূরাগুলো কতিপয় বৈশিষ্ট্যের মাধ্যমে চেনা যায়। যেমন— ১. সূরাগুলো আকারে দীর্ঘ। ২. এ সূরাগুলোতে ধর্মীয় বিভিন্ন বিধিবিধান, শরিয়তের বিভিন্ন নিয়মনীতি ও মাসআলা-মাসায়িলের উল্লেখ রয়েছে। ৩. সামাজিক, রাষ্ট্রীয় বিধিবিধান, সন্ধি-চুক্তি, আন্তর্জাতিক নিয়মনীতি, যুদ্ধনীতি, অর্থনীতি, রাজনীতি তথা বৈষয়িক জীবনের যাবতীয় সমস্যার সমাধান এ সূরাগুলোতে বর্ণিত হয়েছে।"
        },
        {
          "label": "গ",
          "question": "",
          "explanation": "উদ্দীপকের 'ক' অংশে বর্ণিত বৈশিষ্ট্যের অধিকারী বান্দাদের পরিচয় হলো তারা মুত্তাকি। সাধারণত মুত্তাকি বলতে ইমানদার আল্লাহভীরু মানুষকে বোঝায় । যে ব্যক্তি তার পার্থিব জীবন পরিচালনায় নিজ অন্তঃকরণে সর্বদা আল্লাহর ভয় পোষণ করে যাবতীয় পাপকাজ থেকে বিরত থাকে তিনিই মুত্তাকি। পবিত্র কুরআনের সূরা বাকারায় মুত্তাকিগণের ছয়টি বৈশিষ্ট্যের কথা উল্লেখ করা হয়েছে। সেগুলো হলো- ১. অদৃশ্যের প্রতি বিশ্বাস স্থাপন করা; ২. সালাত প্রতিষ্ঠা করা; ৩. আল্লাহ প্রদত্ত জীবিকা হতে আল্লাহর পথে ব্যয় করা; ৪. হযরত মুহাম্মদ (সা.)-এর প্রতি অবতীর্ণ আল-কুরআনকে বিশ্বাস করে আল্লাহর প্রদত্ত জীবন বিধান হিসেবে মেনে নেওয়া; ৫. পূর্ববর্তী নবিগণের প্রতি যে সমস্ত কিতাব অবতীর্ণ হয়েছে সেগুলোকে সত্য বলে স্বীকার করা এবং ৬, আখিরাতের প্রতি দৃঢ় বিশ্বাস পোষণ করা। উদ্দীপকে 'ক' অংশের মানুষেরও বৈশিষ্ট্য হলো— তারা অদৃশ্যে বিশ্বাস করে, নামাজ প্রতিষ্ঠা করে, দান সাদকা করে, আসমানি কিতাবে বিশ্বাস করে এবং পরকালে দৃঢ় বিশ্বাস রাখে। আর এ বৈশিষ্ট্যগুলো মুত্তাকিদের বৈশিষ্ট্যের সাথে পুরাপুরি সাদৃশ্যপূর্ণ। তাই বলা যায়, উদ্দীপকের 'ক' অংশের বর্ণিত বৈশিষ্ট্যের অধিকারী মানুষগণ মুত্তাকি হিসেবে পরিচিত।"
        },
        {
          "label": "ঘ",
          "question": "",
          "explanation": "উদ্দীপকের 'খ' অংশে বর্ণিত বৈশিষ্ট্যের অধিকারী মানুষ হলো মুনাফিক। আর মুনাফিকরা ইহকালে ও পরকালে যন্ত্রণাদায়ক শাস্তির সম্মুখীন হবে। যারা মৌখিকভাবে ইমানের স্বীকৃতি দিয়ে অন্তরে কুফরি লুকায়িত রাখে তাদেরকে মুনাফিক বলে । মুনাফিকরা প্রকাশ্যে নিজেদেরকে আল্লাহ, রাসুল ও আখিরাতে বিশ্বাসী বলে ঘোষণা দেয়। কিন্তু অন্তরে এগুলোর প্রতি ঘোর অবিশ্বাস পোষণ করে। মুসলমানদের প্রতি চরম বিদ্বেষ পোষণের মাধ্যমে মুনাফিকরা তাদেরকে ধোকা দেওয়ার চেষ্টা করে। তারা মানুষের স্বাভাবিক ও সহজাত অবস্থার বাইরে অবস্থান করে। তাদের মনমানসিকতা প্রতারণা ও কপটতার ব্যাধিতে আক্রান্ত। তারা সমাজে বিপর্যয় ও বিশৃঙ্খলা সৃষ্টি করে । আবার সেটিকে মিথ্যা প্রতিপন্ন করার জন্য বলে আমরাই তো সংশোধনকারী। আর এ সমস্ত মুনাফিকের ব্যাপারে আল্লাহপাক দুনিয়াতে এবং আখিরাতে পীড়াদায়ক শাস্তির কথা ঘোষণা দিয়েছেন। আল্লাহতায়ালা বলেন, “নিশ্চয়ই মুনাফিকদের স্থান হবে জাহান্নামের সর্বনিম্ন স্তরে।” (সূরা আন-নিসা : ১৪৫) উদ্দীপকের ‘খ’ অংশের মানুষের বৈশিষ্ট্য হলো তারা মুমিনদের ধোঁকা দেয়। তারা অন্তরে অবিশ্বাস পোষণ করে এবং মিথ্যা প্রতিপন্ন করে। এছাড়া তারা সমাজে বিশৃঙ্খলা সৃষ্টি করে এবং সর্বদা ভ্রষ্টতায় নিমজ্জিত থাকে। তাই মুনাফিকের ব্যাপারে আল্লাহপাক সুস্পষ্ট শান্তির ঘোষণা দিয়েছেন। আল্লাহ তায়ালা বলেন, “তাদের অন্তরে ব্যাধি    রয়েছে। অতঃপর আল্লাহ তাদের ব্যাধি বৃদ্ধি করেছেন আর তাদের জন্য রয়েছে যন্ত্রণাদায়ক শাস্তি। কারণ তারা মিথ্যাচারে অভ্যস্ত।\" (সূরা আল-বাকারা : ১০) উদ্দীপকের ‘খ’ অংশে বর্ণিত বৈশিষ্ট্যের অধিকারী মানুষেরা মুনাফিক। তারা তাদের কৃতকর্মের জন্য আল্লাহর পক্ষ থেকে দুনিয়াতে লাঞ্ছনার জীবনাযাপন করবে এবং পরকালে যন্ত্রণাদায়ক শাস্তির সম্মুখীন হবে ।"
        }
      ]
    },
    {
      "number": "3",
      "uddipok": "জনাব মঞ্জুরুল হক একজন বিশিষ্ট শিল্পপতি। তিনি নিয়মিত যাকাত আদায় ছাড়াও এলাকার উন্নয়নে বিপুল পরিমাণ অর্থ ব্যয় করেন। এতে তার সহযোগী শিল্পপতি জনাব আনোয়ারুল হক ঈর্ষান্বিত ও প্রতিযোগী মনোভাবাপন্ন হয়ে এলাকায় রাস্তাঘাট নির্মাণ করেন। তাদের এলাকার একজন ধর্মপ্রাণ চাল ব্যবসায়ী জনাব নুরুল হক দ্রব্যমূল্য বৃদ্ধির সময় নামমাত্র লাভে চাল বিক্রি করেন। তিনি চিকন চালের সাথে মোট চাল মেশান না এবং ক্রেতাকে ওজনেও কম দেন না। তিনি ইসলামি পন্থায় ব্যবসা করাকে ফরজের পরে ফরজ মনে করেন।",
      "tag": "DB, MB, DIN.B, CB, CTG.B, BB 23",
      "sub_questions": [
        {
          "label": "ক",
          "question": "",
          "explanation": "কথা, কাজে ও সার্বিক আচরণে শালীন ও মার্জিত হওয়া এবং অশ্লীলতা ও বেহায়াপনার বিপরীত আচরণই হলো লজ্জাশীলতা।"
        },
        {
          "label": "খ",
          "question": "“নিশ্চয়ই মুসলমানগণ পরস্পর ভাই ভাই।”- ব্যাখ্যা কর ।",
          "explanation": "মুসলমানদের ভ্রাতৃত্ববন্ধনে স্থান, কাল, পাত্রভেদে কোনো পার্থক্য নেই। সব মুসলমান একই আত্মার বন্ধনে আবদ্ধ করার জন্য রাসুল (সা.) বলেছেন, “মুসলমানগণ পরস্পর ভাই ভাই।” পৃথিবীর পূর্ব থেকে পশ্চিমে যে যে অঞ্চলেই বসবাস করুক না কেন, ইমানের ফলে ইসলামি আদর্শের ভিত্তিতে সকল মুসলমান ভ্রাতৃত্ববন্ধনে আবদ্ধ। ভাই যেমন অপর ভাইকে সহজে কষ্ট দেয় না, ঠিক তেমনি ইসলামি ভ্রাতৃত্ব ও বিশ্বজনীন ভ্রাতৃত্বের কথা বলে। কোনো স্বার্থচিন্তা, শত্রুতা, এক পক্ষ অপর পক্ষকে ঠকানো বা হেয় করা, ধোঁকাবাজি কোনো কিছুই ইসলামি ভ্রাতৃত্বে নেই। বরং ইসলাম বিশ্বের সব মুসলমানকে এক অখণ্ড ও অবিচ্ছিন্ন দেহে পরিণত করে।"
        },
        {
          "label": "গ",
          "question": "জনাব আনোয়ারুল হকের কর্মকাণ্ডে কোন বিশেষ গুণটি প্রকাশ পায়? হাদিসের আলোকে ব্যাখ্যা কর ।",
          "explanation": "জনাব আনোয়ারুল হকের কর্মকাণ্ডে দানশীলতার গুরুত্ব এবং দানশীল ব্যক্তির সাথে ঈর্ষান্বিত হওয়ার গুণটি প্রকাশ পেয়েছে । সৎ কাজে প্রতিযোগিতা অত্যন্ত ভালো একটি গুণ। মহান আল্লাহ তায়ালা মুমিনদেরকে সৎ কাজে প্রতিযোগিতা করার জন্য উদ্বুদ্ধ করেছেন। মহান আল্লাহ বলেন, “অতএব, তোমরা স‍ কাজে প্রতিযোগিতামূলকভাবে এগিয়ে যাও।” (সূরা আল-বাকারা : ১৪৮) আর দানশীল ব্যক্তির সাথে ঈর্ষা করার অনুমতি রাসুল (সা.)-এর একটি হাদিস থেকে পাওয়া যায় যেখানে রাসুল (সা.) বলেছেন, “দু’ব্যক্তি ছাড়া অন্য কাউকে হিংসা করা যায় না। একজন হচ্ছে সেই ব্যক্তি আল্লাহ যাকে সম্পদ দিয়েছেন আর তাকে সে সম্পদ আল্লাহর পথে ব্যয় করার তাওফিক দিয়েছেন.......(বুখারি ও মুসলিম) হিংসা ইসলামে হারাম। তবে ঈর্ষা করা যায়। কেউ খুব পুণ্যবান হলে তার মতো পুণ্যবান হওয়ার প্রয়াসে প্রতিযোগিতা করাকে ঈর্ষা বলে । উদ্দীপকে আমরা দেখতে পাই, মঞ্জুরুল হক একজন বিশিষ্ট শিল্পপতি। তিনি নিয়মিত যাকাত আদায় ছাড়াও এলাকার উন্নয়নে বিপুল পরিমাণ অর্থ ব্যয় করেন। এতে তার সহযোগী শিল্পপতি আনোয়ারুল হক ঈর্ষান্বিত ও প্রতিযোগী মনোভাবাপন্ন হয়ে এলাকার রাস্তাঘাট নির্মাণ করেন। হাদিসের বর্ণনা মতে, জনাব আনোয়ারুল হকের কর্মকাণ্ড দানশীলতার ব্যাপারে প্রতিযোগিতা এবং দানশীল ব্যক্তির সাথে ঈর্ষান্বিত হওয়ার গুণটি প্রকাশ পেয়েছে ।"
        },
        {
          "label": "ঘ",
          "question": "জনাব নুরুল হকের মনোভাবটি হাদিসের আলোকে বিশ্লেষণ কর।",
          "explanation": "জনাব নুরুল হকের মনোভাবটি সততার সহিত ব্যবসায় পরিচালনার সাথে সাদৃশ্যপূর্ণ । ব্যবসায়ে সততা রক্ষা করা একজন মুমিনের অন্যতম গুণ। ব্যবসায় বাণিজ্য একটি পবিত্র পেশা। আল্লাহ তায়ালার ঘোষণা— “আল্লাহ ব্যবসায় হালাল করেছেন, আর সুদ হারাম করেছে।” (সূরা বাকারা : ২৭৫) জীবিকা উপার্জনের মাধ্যম হিসেবে মহানবি (সা.) নিজেও ব্যবসা বেছে নিয়েছিলেন। সাহাবায়ে কেরামগণও ব্যবসা করতেন। সুতরাং সততা এবং বিশ্বস্ততার সাথে ব্যবসা করা একজন ব্যবসায়ীর জন্য অত্যাবশ্যক। বিশ্বস্ত ও সত্যবাদী ব্যবসায়ীর মর্যাদা সম্পর্কে রাসুল (সা.) বলেন, “বিশ্বস্ত ও সত্যবাদী মুসলিম ব্যবসায়ী কিয়ামতের দিন শহিদদের সাথে থাকবেন।” (মুস্তাদরাক হাকিম) উদ্দীপকে বর্ণিত জনাব নুরুল হকের দ্রব্যমূল্য বৃদ্ধির সময় নামমাত্র লাভে চাল বিক্রি করা, চিকন চালের সাথে মোটা চাল না মেশানো এবং ক্রেতাকেও ওজনে কম না দেওয়া হাদিসের আলোকে তার এই মনোভাবটি ব্যবসায়ে সততা এবং বিশ্বস্ততার বিষয়টি প্রতিফলিত হয়েছে।"
        }
      ]
    },
    {
      "number": "4",
      "uddipok": "",
      "tag": "DB, MB, DIN.B, CB, CTG.B, BB 23",
      "sub_questions": [
        {
          "label": "ক",
          "question": "",
          "explanation": "‘আল-হাসাদ' শব্দের অর্থ হিংসা, বিদ্বেষ। নিজেকে বড় মনে করে অন্যকে ঘৃণা করা, শত্রুতা পোষণ করা এবং অন্যের অনিষ্ট কামনা করাকে হাসাদ বা হিংসা বলে ।"
        },
        {
          "label": "খ",
          "question": "",
          "explanation": "ইমানের শাখা-প্রশাখা' হাদিসের একটি অংশবিশেষ । ইমান অর্থ বিশ্বাস। ইসলামের মূল বিষয়গুলোর প্রতি পূর্ণ বিশ্বাসকেই ইমান বলে। আরবি শব্দ is অর্থ হলো বিভাগ, অংশ, শাখা-প্রশাখা। প্রতিটি জিনিসেরই দুটি অংশ বা বিভাগ থাকে। একটি মূল বা আসল আরেকটি শাখা-প্রশাখা। মূল অংশ থেকে যে ক্ষুদ্র ক্ষুদ্র বিষয় সৃষ্টি  হয়ে ওই মূল অংশেরই ভিন্ন ভিন্ন বৈশিষ্ট্য নির্দেশ করে তাকে শাখা- প্রশাখা বলে। ইমানের মূল বিষয় হলো- 'লা ইলাহা ইল্লাল্লাহ্' অর্থাৎ 'আল্লাহ ছাড়া কোনো ইলাহ নেই।' ইমানের এই মূল বিষয়টি থেকেই। অনেক অংশ বা বিষয় বের হয়েছে। সেই অংশ বা বিষয়গুলোকে ইমানের শাখা-প্রশাখা বলে ।"
        },
        {
          "label": "গ",
          "question": "",
          "explanation": "প্রদত্ত ছকের শূন্যস্থানের হাদিসটি ইসলামের মূলভিত্তি বিষয়ক। মহানবি (সা.) বলেন, “ইসলাম পাঁচটি ভিত্তির ওপর প্রতিষ্ঠিত। সাক্ষ্য দেওয়া যে, আল্লাহ ছাড়া কোনো ইলাহ নেই এবং সুনিশ্চিতভাবেই। মুহাম্মদ (সা.) আল্লাহর রাসুল, সালাত কায়েম করা, জাকাত আদায় করা, হজ পালন এবং রমজান মাসে সাওম পালন করা।\" (বুখারি ও মুসলিম) উক্ত হাদিসে রাসুল (সা.) ইসলামকে পাঁচটি স্তম্ভের ভিত্তিতে স্থাপিত একটি প্রাসাদসদৃশ তুলনা করেছেন। ইসলাম যেন একটি প্রাসাদ। পাঁচটি খুঁটির ওপর তা প্রতিষ্ঠিত। কালেমা, সালাত, জাকাত, সাওম ও হজ ঠিক রেখে ইসলামকে পূর্ণাঙ্গ জীবনবিধান হিসেবে গ্রহণ করতে হবে। পারিবারিক জীবন, সামাজিক জীবন, রাষ্ট্রীয় জীবন, অর্থনীতি, ব্যবস্থা, মুআমালাত তথা লেনদেনসহ সব বিষয়ে ইসলামি হুকুম আহকাম মেনে চলতে হবে। সালাত সার্বজনীন ইবাদত। জাকাত অর্থনৈতিক ইবাদত । সাওম ধৈর্য, সহনশীলতা ও আত্মিক পরিশুদ্ধতার প্রশিক্ষণমূলক ইবাদাত এবং হজ বিশ্বভ্রাতৃত্বের এক মহাসম্মেলন। সুতরাং বলা যায়, এই পাঁচটি মূল ভিত্তির ওপর দ্বীন ইসলাম গড়ে উঠেছে"
        },
        {
          "label": "ঘ",
          "question": "",
          "explanation": "প্রদত্ত ছকের হাদিসটি মানবজীবনে যে শিক্ষা বয়ে আনে তা হলো- ১. ইসলামি জীবন বিধান ও জীবন দর্শনের মৌলভিত্তি পাঁচটি এগুলো বাস্তব জীবনে আমল করতে হবে । ২. আল্লাহর একত্ববাদের ওপর সুদৃঢ় বিশ্বাস পোষণ করতে হবে। ৩. মহানবি (সা.)-কে সর্বশেষ ও সর্বশ্রেষ্ঠ বিশ্বনবি মেনে তাঁর রিসালাতকে বিশ্বাস ও কর্মে রূপায়িত করতে হবে। ৪. সালাত একটি মৌলিক শারীরিক ইবাদত। ৫. সালাত নিজে আদায় করবে এবং পরিবার ও সমাজে সালাত প্রতিষ্ঠার দায়িত্ব পালন করতে হবে। ৬. প্রত্যেক ১০ বছর বয়সী শিশু ও প্রাপ্তবয়স্ক (বালেগ) মুসলিম নরনারীর ওপর নামাজ ফরজ। ৭. যাকাত আর্থিক ইবাদত। তা যথাযথ আদায় করা ফরজ। সম্পদশালী বা সামর্থ্যবান (সাহিবে নিসাবের) ব্যক্তির ওপর যাকাত ফরজ । ৮. সম্পদশালী তার সমস্ত সম্পদের মালিক নয় তাতে গরিবের অধিকার রয়েছে। ১৯. হজ আর্থিক ও শারীরিক ইবাদত । ১০. সামর্থ্যবান (শারীরিক ও আর্থিকভাবে) সকলের জন্য জীবনে একবার হজ পালন করা ফরজ। ১১. রমযানে রোযা পালন শারীরিক ইবাদত । ১২. প্রত্যেক প্রাপ্তবয়স্ক (বালেগ) মুসলিম নারীপুরুষের ওপর রোযা পালন করা ফরজ। ১৩. রোযা কুপ্রবৃত্তি দমন করে এবং অনাহারীর প্রতি সহানুভূতি প্রদর্শনের শিক্ষা দেয়।"
        }
      ]
    },
    {
      "number": "5",
      "uddipok": "",
      "tag": "DB, MB, DIN.B, CB, CTG.B, BB 23",
      "sub_questions": [
        {
          "label": "ক",
          "question": "",
          "explanation": "ফিক্‌হশাস্ত্র বলতে ইসলামি আইনশাস্ত্রকে বোঝায় ।"
        },
        {
          "label": "খ",
          "question": "",
          "explanation": "“ইমাম আবু হানিফা (র.) ফিক্‌হশাস্ত্রের পথিকৃৎ” দ্বারা ইমাম আবু হানিফার কর্মকাণ্ডকে নির্দেশ করা হয়েছে। খুলাফায়ে রাশেদার ইন্তেকাল এবং পর্যায়ক্রমে সাহাবিদের তিরোধানের ফলে ইসলামি বিশ্বে জ্ঞান-বিজ্ঞান ও শরিয়তের হুকুম-আহকাম পালন ও চর্চার ক্ষেত্রে বড় ধরনের সমস্যা দেখা দেয়। এ অবস্থার পরিপ্রেক্ষিতে ইসলামের সঠিক রূপ এবং হুকুম-আহকামকে শরিয়তের মানদণ্ডে উপস্থাপন জরুরি হয়ে পড়ে। এমতাবস্থায় ইমাম আবু হানিফা (র.) নিয়মতান্ত্রিকভাবে সর্বপ্রথম ইসলামি ফিক্হ সংকলন ও সম্পাদনা শুরু করেন। তিনি তার জীবনকালে ইসলামি ফিকহ-এর ওপর মূল্যবান গ্রন্থ রচনা করেন। তিনি 'কুতুবে হানাফিয়্যাহ' সংকলন করেন। যাতে ৮৩ হাজার মাসয়ালা রয়েছে। আর এটাই সর্বপ্রথম সম্পাদিত ইলমে ফিকহের কিতাব। এজন্য তাঁকে ইলমে ফিকহের পথিকৃৎ বলা হয়। পরবর্তীতে তাঁরই পদাঙ্ক অনুসরণ করেন অন্য ইমানগণ ।"
        },
        {
          "label": "গ",
          "question": "প্রথম চিত্রে শূন্যস্থানে কোন বিষয়টি প্রতিস্থাপিত হবে? ব্যাখ্যা কর ।",
          "explanation": "উদ্দীপকে উল্লিখিত প্রথম চিত্রে শূন্যস্থানে ইসলামি শরিয়তের তৃতীয় উৎস ইজমা প্রতিস্থাপিত হবে । ইজমা আরবি শব্দ। এর আভিধানিক অর্থ— একমত হওয়া, ঐক্যবদ্ধ হওয়া, মতৈক্য প্রতিষ্ঠা করা ইত্যাদি। ব্যবহারিক অর্থে কোনো বিষয় বা কথায় ঐকমত্য পোষণ করাকে ইজমা' বলে। ইসলামি পরিভাষায়, শরিয়তের কোনো বিষয়ে একই যুগের মুসলিম উম্মতের পুণ্যবান মুজতাহিদগণের (গবেষক) ঐকমত্য পোষণ করাকে ইজমা বলা হয়। ইসলামি শরিয়তে ইজমা অত্যন্ত গুরুত্বপূর্ণ। আল-কুরআন ও হাদিসের পরই এর স্থান। এটি শরিয়তের তৃতীয় উৎস ও অকাট্য দলিল। আল-কুরআনের বিভিন্ন আয়াত ও হাদিস দ্বারা ইজমার বৈধতা প্রমাণিত। কুরআন মজিদে উম্মতে মুহাম্মদি তথা বর্তমান মুসলিম জাতিকে শ্রেষ্ঠ ও মধ্যপন্থি উম্মত হিসেবে উল্লেখ করা হয়েছে, যা ইজমার পরোক্ষ দলিলস্বরূপ। শক্তিমত্তা, দুর্বলতা, দৃঢ়তা এবং প্রত্যয় ও সংশয় বিচারে ইজমা চার প্রকার। যথা- ১. সকল সাহাবির ইজমা, ২.নীরবতামূলক ইজমা, ৩. পরবর্তীকালীন ইজমা এবং ৪. মতবিরোধপূর্ণ বিষয়ের ওপর পরবর্তী লোকদের ইজমা। ওলামায়ে আহনাফ, জমহুর ফুকাহা (বলখ ও বুখারার মাশায়েখসহ) ও উসুলবিদদের মতে, ইজমা অস্বীকারকারী কাফের বলে গণ্য হবে। কেননা ইজমা দ্বারা অকাট্যতা প্রমাণিত হয়। আর সাহাবায়ে কিরামের ইজমা কুরআনের আয়াত এবং খবরে মুতাওয়াতিরের মতো। আর তাঁদের পরবর্তীকালের ইজমা খবরে মাশহুরের অনুরূপ। তাদের দলিল হলো, মহানবি (সা.) বলেছেন- لا تَجْتَمِعُ أُمَّتِي عَلَى الضَّلَالَةِ অর্থাৎ, “আমার উম্মত ভ্রষ্টতার ওপর ঐকমত্য হবে না।”"
        },
        {
          "label": "ঘ",
          "question": "",
          "explanation": "শেষ চিত্রে শূন্যস্থানে প্রতিস্থাপিত বিষয়টি হলো ইজমায়ে সুকুতি । বা নীরবতামূলক ইজমা। “যে ইজমার মধ্যে কতিপয় মুজতাহিদ সম্মতিসূচক মন্তব্য করেছেন বা সম্মিলিতভাবে কাজটি করেছেন এবং অন্য মুজতাহিদগণ তদ্বিষয়ে নীরব ছিলেন; এমনকি চিন্তাভাবনা করার সময়কাল অথবা আলোচনার মজলিস অতিবাহিত হয়ে যাওয়ার পরও প্রতিবাদ করেননি, একেই নীরবতামূলক ইজমা বলে। ইজমায়ে সুকুতির গ্রহণযোগ্যতা সম্পর্কে আলেমদের মতামত নিম্নরূপ- ক. ইমাম আবু হানিফা (র.) ও ইমাম আহমদ (র.)-এর মতে, এ ধরনের ইজমা অকাট্য। যদিও এটি عِلْمُ الْيَقِينِ   তথা দৃঢ় জ্ঞান বা সন্দেহাতীত জ্ঞান এর ফায়দা প্রদান করে না। তাই এর অস্বীকারকারীকে কাফির বলা যাবে না । খ. ইমাম শাফেয়ি (র.) বলেন, এ ধরনের ইজমা অকাট্য নয় এবং এর অস্বীকারকারী কাফির সাব্যস্ত হবে না । ইমাম শাফেয়ি (র.)-এর মতের অনুরূপ মত পোষণ করেন, ঈসা ইবনে আবান এবং ইমাম মালেক (র.)। তারা মনে করেন, এটি ইজমা বা প্রমাণ হিসেবে গণ্য হবে না। গ. বিশিষ্ট মুতাযিলা চিন্তাবিদ আবু আলি আল-জুবাই-এর মতে যেসব মুজতাহিদ নীরব ছিলেন, তাঁদের যুগ অতিবাহিত হওয়ার পর এটি ইজমা হিসেবে গণ্য হবে। কেননা তাঁরা মৃত্যুর পূর্বে যেকোনো সময় নীরবতা ভেঙে উক্ত বিধানের বিপক্ষে অবস্থান নিতে পারেন । ঘ. আবু হাশিম ইবন আবু আলি-এর মতে, ইজমায়ে সুকুতি ইজমা হিসেবে গণ্য হবে না। তবে দলিল বা প্রমাণ হিসেবে গণ্য হবে। ইমাম আল-কারখি, আল-আমিদি ও ইবনুল হাজিব প্রমুখও অনুরূপ মত ব্যক্ত করেছেন। তাঁদের মতে, এটি ধারণাপ্রসূত ইজমা, যা দ্বারা প্রমাণ পেশ করা যায়। ঙ. ইবনে আবু হোরায়রা-এর মতে, যদি উক্ত মতের প্রবক্তা শাসক হয়, তবে তা ইজমা বা প্রমাণ কোনোটাই গণ্য হবে না। অন্যথায় তা ইজমা ও প্রমাণ হিসেবে বিবেচিত হবে।"
        }
      ]
    },
    {
      "number": "6",
      "uddipok": "দৃশ্যপট-১ : আল্লাহ তায়ালা আমাদের আদি পিতামাতাকে সৃষ্টি করে সুখ-শান্তির উদ্যানে বসবাস করতে বলেন। কিন্তু তাদেরকে সুখময় স্থান থেকে বের করতে বিশেষ একজন খুবই তৎপর হয়ে ওঠে। দৃশ্যপট-২: ইসলামে এমন একটি বিধান রয়েছে, যা পবিত্র অবস্থায় সকল মুসলিমকে প্রতিদিন পাঁচবার সম্পাদন করতে হয় ।",
      "tag": "ACC 24,DB, MB, DIN.B, CB, CTG.B, BB 23",
      "sub_questions": [
        {
          "label": "ক",
          "question": "ذلك الكتب  (ইহা সেই কিতাব) বলতে কোন কিতাবকে বোঝানো হয়েছে?",
          "explanation": "ذلك الكتب (এই সেই কিতাব) বলতে পবিত্র ধর্মগ্রন্থ আল-কুরআনকে বোঝানো হয়েছে ।"
        },
        {
          "label": "খ",
          "question": "কীভাবে মুসলমানগণ পরস্পর ভাই ভাই? বুঝিয়ে লেখ।",
          "explanation": "মুসলমানদের ভ্রাতৃত্ববন্ধনে স্থান, কাল, পাত্রভেদে কোনো পার্থক্য নেই। সব মুসলমান একই আত্মার বন্ধনে আবদ্ধ করার জন্য রাসূল (সা.) বলেছেন, মুসলমানগণ পরস্পর ভাই ভাই। পৃথিবীর পূর্ব থেকে পশ্চিমে যে যে অঞ্চলেই বসবাস করুক না কেন ইমানের ফলে ইসলামি আদর্শের ভিত্তিতে সকল মুসলমান ভ্রাতৃত্ববন্ধনে আবদ্ধ। ভাই যেমন অপর ভাইকে সহজে কষ্ট দেয় না, ঠিক তেমনি ইসলামি ভ্রাতৃত্ব ও বিশ্বজনীন ভ্রাতৃত্বের কথা বলে। কোনো স্বার্থচিন্তা, শত্রুতা, এক পক্ষ অপর পক্ষকে ঠকানো বা হেয় করা, ধোঁকাবাজি কোনো কিছুই ইসলামি ভ্রাতৃত্বে নেই। বরং ইসলামি বিশ্বের সব মুসলমানকে এক অখণ্ড ও অবিচ্ছিন্ন দেহে পরিণত করে।"
        },
        {
          "label": "গ",
          "question": "আদি পিতামাতকে সুখময় স্থান থেকে বের করতে কে তৎপর হয়ে উঠেছিল? ব্যাখ্যা কর।",
          "explanation": "আদি পিতামাতাকে সুখময় স্থান থেকে বের করতে ইবলিস (আযাযিল) তৎপর হয়ে উঠেছিল। ইবলিসের নাম আযাযিল। শয়তান ও ইবলিস হলো আযাযিলের দুইটি উপাধি। শয়তান অর্থ বাতিল, বিভ্রান্ত। আর 'ইবলিস' অর্থ নিরাশ ও বঞ্চিত। সৃষ্টির প্রথম প্রহরে আল্লাহ তায়ালা হযরত আদম (আ.) ও হাওয়া (আ.)-এর বসবাসের স্থান হিসেবে জান্নাত নির্বাচন করেন। প্রাথমিকভাবে তাদেরকে সেখানে থাকতে দেওয়া হয়। আর দেওয়া হয় একটি বিশেষ নির্দেশ। এ নির্দেশ লঙ্ঘন করা হলে জান্নাত থেকে বহিষ্কার করা হবে। সীমা লঙ্ঘনকারীদের অন্তর্ভুক্ত হিসেবে আল্লাহর ক্রোধের শিকার হবে । আল্লাহর নির্দেশে আদম (আ.) দম্পতি শান্তিতে জান্নাতে বসবাস শুরু করেন। তাঁরা সর্বান্তকরণে আল্লাহর নির্দেশের অনুসরণ করতে থাকেন। কিন্তু তাঁদের অবস্থান বেশি দিন অব্যাহত থাকল না । অভিশপ্ত আযাযিল তাদের শান্তি বিনষ্টের জন্য উঠেপড়ে লাগল । নিজের দুর্ভাগ্যের জন্য সে মানুষকে দায়ী করে। প্রতিশোধের উগ্রবাসনায় সে আল্লাহর কাছ থেকে ক্ষমতা চেয়ে নেয়। আর সমস্ত শক্তি নিয়ে হযরত আদম (আ.) দম্পতির চরম সর্বনাশের কাজে আত্মনিয়োগ করে। সে নানা ছলচাতুরী ও প্রতারণা করে হাওয়া ও আদম (আ.) কে নিষিদ্ধ বৃক্ষের ফল ভক্ষণ করায়। ফলে পূর্ব ঘোষণা অনুযায়ী শয়তানের চক্রান্তের শিকার আদম (আ.) ও হাওয়া (আ.) কে আল্লাহ তায়ালা বহিষ্কার করলেন। এভাবেই 'ইবলিস' আদি পিতামাতাকে সুখময় স্থান থেকে বের করতে তৎপর হয়ে উঠেছিল ।"
        },
        {
          "label": "ঘ",
          "question": "উদ্দীপকে কোন ইবাদাতের প্রতি ইঙ্গিত করা হয়েছে? এর গুরুত্ব ও শিক্ষা বিশ্লেষণ কর ।",
          "explanation": "উদ্দীপকে ইসলামের গুরুত্বপূর্ণ ইবাদত সালাতের প্রতি ইঙ্গিত করা হয়েছে। নির্দিষ্ট কিছু আরকানসহ নির্দিষ্ট সময়ে আদায়কৃত ইবাদতকে সালাত বলে। সালাতের অনেক গুরুত্ব রয়েছে। সালাত ইসলামের দ্বিতীয় স্তম্ভ । প্রত্যেক মুসলমানের জন্য িৈনক পাঁচ ওয়াক্ত সালাত আদায় করা ফরজ। এছাড়া জুমআর নামায, ঈদের নামায, বিতরের নামায ও তারাবির নামায আদায় করাও আবশ্যক । সালাত মুমিনের পরিচায়ক। আল্লাহ তায়ালা এজন্য মুমিনদের বলেছেন, “তোমরা সালাত কয়েম কর এবং যাকাত দাও।” (সূরা বাকারা : ৪৩) তিনি আরও বলেছেন, “তোমরা রুকুকারীদের সাথে রুকু কর।” (সূরা বাকারা : ৪৩) রাসুলুল্লাহ (সা.) বলেছেন, “সালাত হলো জান্নাতের চাবি।” (মিশকাতুল সালাবিহ) তিনি আরও বলেছেন, “সালাত হলো মুমিনের জন্য মিরাজস্বরূপ।” (ইবনে মাজাহ) সালাত ত্যাগ করা কুফর। মহানবি (সা.) আরও বলেন,,“মুমিন ও কাফিরের মধ্যে পার্থক্য হলো নামায ছেড়ে দেওয়া।” (ইবনে মাজাহ) শেষ বিচারের দিন সর্বপ্রথম হিসাব নেওয়া হবে সালাতের। এজন্য রাসুলুল্লাহ (সা.) বলেছেন, “যে ব্যক্তি মনোযোগসহ সালাত আদায় করে, কিয়ামতের দিন ওই সালাত তার জন্য নূর হবে।” (তাবারানি সালাত ব্যক্তিগত ইবাদত হলেও সমাজের ওপর এর বিরাট প্রভাব . বিদ্যমান। সালাতের কারণে দৈনিক পাঁচবার মুসলমানগণ একস্থানে মিলিত হওয়ার সুযোগ পায়। একে অপরের খোঁজখবর নিতে পারে। এতে সামাজিক সম্প্রীতি, একতার বন্ধন, ভ্রাতৃত্ব ও পারস্পরিক মনোভাব সুদৃঢ় হয়ে ওঠে। সালাত হলো সাম্যের শ্রেষ্ঠ নমুনা। ফকির, বাদশাহ, রাজা-প্রজা, ছোট-বড়, ধনী-দরিদ্র সকলেই কাঁধে কাঁধ মিলিয়ে সালাত আদায় করে। সুতরাং সাম্যের বুনিয়াদ রচনায় সালাতই সবচেয়ে সুন্দর ব্যবস্থা। এভাবে সমাজে শান্তি প্রতিষ্ঠায় সালাত গুরুত্বপূর্ণ ভূমিকা পালন করে।"
        }
      ]
    },
    {
      "number": "7",
      "uddipok": "অধ্যাপক আব্দুল হাকিম ইসলাম শিক্ষা ক্লাসে ইমানের সর্বোত্তম শাখা, সর্বনিম্ন শাখা এবং ইমানের আরেকটি গুরুত্বপূর্ণ শাখা সম্পর্কে বিশদ আলোচনা করেন। চমৎকার এই আলোচনা থেকে সকল শিক্ষার্থী ঐ উপকৃত হয় । যায়েদ অনেক ধন-সম্পদের মালিক। তিনি তাঁর সম্পদ কল্যাণকর কাজে অকাতরে খরচ করেন। অন্যদিকে সাঈদ ইসলামি শিক্ষা বিষয়ে অনার্স, মাস্টার্স ও পিএইচডি সম্পন্ন করেন। তিনি অর্জিত জ্ঞান অনুযায়ী নিজে আমল করেন এবং অন্য মানুষকে তা শেখান। সমাজের কতিপয় মানুষ যায়েদ ও সাঈদের কাজের প্রতি ঈর্ষা পোষণ করেন।",
      "tag": "DB, MB, DIN.B, CB, CTG.B, BB 23",
      "sub_questions": [
        {
          "label": "ক",
          "question": "ইসলামের স্তম্ভ কয়টি?",
          "explanation": "ইসলামের স্তম্ভ পাঁচটি।"
        },
        {
          "label": "খ",
          "question": "",
          "explanation": "ইসলামি শরিয়তে হালাল জীবিকা উপার্জন অতীব গুরুত্বপূর্ণ বিষয় । রাসুল (সা.)-এরশাদ করেছেন-“হালাল রুজি অন্বেষণ করা ফরজের পরেও একটা ফরজ।”(বায়হাকি) ইসলামি শরিয়তে ইবাদত কবুল হওয়ার পূর্বশর্ত হচ্ছে হালাল উপার্জন। হালাল উপার্জন এবং ভক্ষণে আল্লাহ তায়ালা খুশি হন। হালাল রুজি দ্বারা জীবিকা নির্বাহকারীর ইবাদত-বন্দেগি আল্লাহ পাক কবুল করে নেন। এমনকি হালাল উপার্জন নিজ পরিবার ও পরিজনের জন্য খরচ করাকে সদকার ইসলামি শরিয়তে হালাল জীবিকা উপার্জন অতীব গুরুত্বপূর্ণ বিষয় । রাসুল (সা.)-এরশাদ করেছেন-“হালাল রুজি অন্বেষণ করা ফরজের পরেও একটা ফরজ।”(বায়হাকি) ইসলামি শরিয়তে ইবাদত কবুল হওয়ার পূর্বশর্ত হচ্ছে হালাল উপার্জন। হালাল উপার্জন এবং ভক্ষণে আল্লাহ তায়ালা খুশি হন। হালাল রুজি দ্বারা জীবিকা নির্বাহকারীর ইবাদত-বন্দেগি আল্লাহ পাক কবুল করে নেন। এমনকি হালাল উপার্জন নিজ পরিবার ও পরিজনের জন্য খরচ করাকে সদকার সমতুল্য বলা হয়েছে। পক্ষান্তরে উপার্জন হালাল না হলে কোনো ইবাদাতই আল্লাহর কাছে কবুল হয় না। এজন্যই হালাল উপার্জন করা ফরজ। সমতুল্য বলা হয়েছে। পক্ষান্তরে উপার্জন হালাল না হলে কোনো ইবাদাতই আল্লাহর কাছে কবুল হয় না। এজন্যই হালাল উপার্জন করা ফরজ।"
        },
        {
          "label": "গ",
          "question": "অধ্যাপক আব্দুল হাকিম কর্তৃক আলোচিত ইমানের শাখাসমূহ ব্যাখ্যা কর।",
          "explanation": "অধ্যাপক আব্দুল হাকিম কর্তৃক আলোচিত হয়েছে ইমানের ৩টি শাখা। যথা- ১. লা ইলাহা ইল্লাল্লাহ, ২. রাস্তা থেকে কষ্টদায়ক বস্তু সরিয়ে ফেলা ও ৩, লজ্জাশীলতা। ব্যাখ্যা : মহানবি (সা.) ইমানের বিভিন্ন শাখা, পর্যায় বা স্তর সম্পর্কে আলোকপাত করে তার একটি শাখার ওপর বিশেষ গুরুত্বারোপ করেছেন। ইসলামের মূল স্তম্ভ ইমানের বিভিন্ন শাখা-প্রশাখার কথা উল্লেখ করে তিনি বলেছেন যে, তা সত্তরেরও অধিক। হাদিসে লা ইলাহা ইল্লাল্লাহ বা আল্লাহ তায়ালার একত্ববাদের সাক্ষ্যদানকে ইমানের সর্বশ্রেষ্ঠ ও সর্বোন্নত শাখা এবং তার সর্বনিম্ন শাখা বলা হয়েছে— লোক চলাচলের রাস্তা থেকে কষ্টদায়ক বস্তু সরিয়ে ফেলাকে। হাদিসে এরকম দুটি শাখা বর্ণনা করে মূলত হাক্কুল্লাহ ও হাক্কুল ইবাদের পারস্পরিক সম্পর্ক নির্দেশ করা হয়েছে। যার তাৎপর্য হচ্ছে— কেবল আল্লাহর হক আদায় করলে কিংবা শুধু মানুষের হক আদায় করলে মুমিন হওয়া যাবে না বরং মুমিন হতে হলে এ দু'রকম হকের মধ্যে সমন্বয় সাধন করতে হবে। হাদিসের শেষাংশে লজ্জাকে ইমানের সাথে সম্পৃক্ত করে মহানবি (সা.) ইমানের সাথে লজ্জার নিবিড় ও অবিচ্ছেদ্য সম্পর্কের প্রতি ইঙ্গিত করেছেন। কেননা লজ্জাশীলতাই লোককে আল্লাহর নাফরমানি, পাপাচার ও অন্যান্য অন্যায় আচরণ থেকে বিরত রেখে মুমিন থাকতে সাহায্য করে। একমাত্র নির্লজ্জ মানুষের পক্ষেই সম্ভব আল্লাহ তায়ালার অসংখ্য নিয়ামতের মধ্যে থেকেও তাঁর অবাধ্য হওয়া। যে জন্য লজ্জাশীলতাই ইমান । সুতরাং বলা যায়, তাওহিদে বিশ্বাস, খিদমাতে খালক ও হাক্কুল ইবাদ আদায় এবং লজ্জাশীলতা বা শালীনতাবোধের মাধ্যমে ব্যক্তি প্রকৃত ও যথার্থ মুমিনে পরিণত হতে পারে।"
        },
        {
          "label": "ঘ",
          "question": "যায়েদ ও সাঈদের কাজের প্রতি সমাজের কতিপয় মানুষের দৃষ্টিভঙ্গি হাদিসের আলোকে বিশ্লেষণ কর",
          "explanation": "উদ্দীপকে উল্লিখিত যায়েদ ও সাঈদের কাজের প্রতি সমাজের কতিপয় মানুষের দৃষ্টিভঙ্গি হলো ঈর্ষা । সৎ কাজে প্রতিযোগিতা অত্যন্ত ভালো একটি গুণ। মহান আল্লাহ তায়ালা মুমিনদেরকে সৎ কাজে প্রতিযোগিতা করার জন্য উদ্বুদ্ধ করেছেন। মহান আল্লাহ বলেন, “অতএব, তোমরা সৎ কাজে প্রতিযোগিতামূলকভাবে এগিয়ে যাও।” (সূরা আল-বাকারা : ১৪৮) আর দানশীল ব্যক্তির সাথে ঈর্ষা করার অনুমতি রাসুল (সা.)-এর একটি হাদিস থেকে পাওয়া যায়, যেখানে রাসুল (সা.) বলেছেন, “দু’ব্যক্তি ছাড়া অন্য কাউকে হিংসা করা যায় না। একজন হচ্ছে সেই ব্যক্তি আল্লাহ যাকে সম্পদ দিয়েছেন আর তাকে সে সম্পদ আল্লাহর পথে ব্যয় করার তাওফিক দিয়েছেন। অপর ব্যক্তি হচ্ছে সেজন যাকে আল্লাহ গভীর জ্ঞান দিয়েছেন। আর সে জ্ঞান অনুসারে বিচার ফায়সালা করে ও তা অন্যকে শিক্ষা দেয়।” (বুখারি ও মুসলিম) হিংসা ইসলামে হারাম। তবে ঈর্ষা করা যায়। কেউ খুব পুণ্যবান হলে তার মতো পুণ্যবান হওয়ার প্রয়াসে প্রতিযোগিতা করাকে ঈর্ষা বলে । উদ্দীপকে বর্ণিত যায়েদ ও সাঈদের কাজের প্রতি সমাজের কতিপয় মানুষের দৃষ্টিভঙ্গি হাদিসের আলোকে ঈর্ষা বলে বিবেচিত হয় ।"
        }
      ]
    },
    {
      "number": "8",
      "uddipok": "",
      "tag": "DB, MB, DIN.B, CB, CTG.B, BB 23",
      "sub_questions": [
        {
          "label": "ক",
          "question": "",
          "explanation": "(اَلصَّرْعَةُ) এর বাংলা অর্থ হলো মল্লযুদ্ধ বা কুস্তি। দৈহিক ক্ষমতা দিয়ে অথবা কায়িক শক্তির মাধ্যমে প্রতিপক্ষের সাথে লড়াই করাকে কুস্তি লড়াই বা (اَلصَّرْعَةُ)  বলে।"
        },
        {
          "label": "খ",
          "question": "",
          "explanation": "ইসলাম একটি সর্বজনীন, মার্জিত ও সুশীল জীবনব্যবস্থা। উন্নত নৈতিকতা ও চারিত্রিক মাধুর্যের ওপর এর নীতি ও আদর্শ প্রতিষ্ঠিত। চরিত্র বিচারে নিকৃষ্টতম ব্যক্তি প্রসঙ্গে রাসুল (সা.) বলেন, “নিশ্চয়ই মানুষের মধ্যে নিকৃষ্টতম হচ্ছে সেই ব্যক্তি যার অশ্লীলতা থেকে বেঁচে থাকার জন্য মানুষ তাকে পরিত্যাগ করে।” (বুখারি ও মুসলিম) অর্থাৎ ইসলামে অশ্লীলতার কোনো স্থান নেই। স্বয়ং মহান আল্লাহ তায়ালা পবিত্র কুরআনে বলেন, “মুহাম্মদ (সা.) আপনি বলুন, নিশ্চয়ই আমার রব সব প্রকাশ্য ও গোপন অশ্লীলতা হারাম করেছেন।” (সূরা আল- আরাফ : ৩৩) সুতরাং বলা যায়, অশ্লীল ব্যক্তি যে নিজেও অশ্লীলতায় লিপ্ত থাকে এবং অশ্লীলতা ছড়িয়ে সমাজকে অশ্লীল করে এবং এ ধরনের অশ্লীল ব্যক্তি থেকে বেঁচে থাকার জন্য মানুষ তাকে এড়িয়ে চলে এবং পরিত্যাগ করে। এমন ব্যক্তিকে রাসুল (সা.) চরিত্র বিচারে নিকৃষ্টতম বলে অভিহিত করেছেন ।"
        },
        {
          "label": "গ",
          "question": "",
          "explanation": "উদ্দীপকে ১নং উৎসটি হলো আল-কুরআন । কুরআন শব্দের শাব্দিক অর্থ হলো একত্রিত করা, মিলানো, অধিক পঠিত ইত্যাদি। ইসলামি পরিভাষায়, মহান আল্লাহর পক্ষ থেকে হযরত জিবরাইল (আ.)-এর মাধ্যমে মহানবি হযরত মুহাম্মাদ (সা.)- এর ওপর অবতীর্ণ সর্বশেষে আসমানি গ্রন্থকে আল-কুরআন বলা হয়। আল-কুরআন বিশ্বনবি মুহাম্মদ (সা.)-এর ওপর নাযিল করা হয়েছে। যাতে সর্বসাধারণ ও মুত্তাকিরা এর দ্বারা হিদায়েত লাভ করতে পারে। ৬০৯ খ্রিস্টাব্দে হেরা গুহায় সর্বপ্রথম এর অবতরণ শুরু হয়। অতঃপর সুদীর্ঘ তেইশ বছরে এর অবতরণের সমাপ্তি ঘটে। পবিত্র কুরআন ৩০ পারায় বিভক্ত। এতে ১১৪টি সূরা রয়েছে। তন্মধ্যে মাঝি সূরা ৮৬টি এবং মাদানি সূরা ২৮টি। এতে ৫৪০টি রুকু, ৭টি মনজিল এবং ৬২৩৬ মতান্তরে ৬৬৬৬টি আয়াত রয়েছে। এতে ১৪টি তিলাওয়াতে সিজদাহ রয়েছে। আল-কুরআন ছাড়াও এর আরও অনেক নাম রয়েছে। যেমন— আল কিতাব, আল ফুরকান, আল হুদা, আয যিকর আল হিকমাহ, আন-নূর ইত্যাদি। আল-কুরআনের কেন্দ্রীয় আলোচ্য বিষয়। হলো— মানবজাতি । অতএব বলা যায়, উদ্দীপকে ১নং উৎসটি হলো আল-কুরআন। যা ইসলামি শরিয়তের প্রধান উৎস।"
        },
        {
          "label": "ঘ",
          "question": "",
          "explanation": "উম্মতে মুহাম্মদি কোনো ভুলের ওপর ঐক্যবদ্ধ হতে পারে না। কেননা রাসুল (সা.) বলেন, “আমার উম্মত ভুলের ওপরে একমত হবে না। অতএব যখন মতবিরোধ দেখবে তখন তোমাদের উচিত হবে বৃহত্তর জনগোষ্ঠীর সাথে থাকা।” (সুনানে ইবনে মাজাহ) প্রশ্নে প্রদত্ত হাদিসটিতে রাসুল (সা.) বলেছেন \"আমার উম্মত বিভ্রান্তির ওপর একমত হবে না।” এ হাদিসের দ্বারা ইজমার যথার্থতা বোঝানো হয়েছে। ইজমা অর্থ ঐকমত্য পোষণ করা, ঐক্যবদ্ধ হওয়া। ইসলামি পরিভাষায়, কোনো কথা বা কর্মের ওপর সমকালীন উম্মতে মুহাম্মদির সৎকর্মশীল মুজতাহিদগণের ঐক্যবদ্ধ হওয়াকে শরিয়তের পরিভাষায় ইজমা বলে। হাদিসে উম্মত বলতে সবাইকে বোঝানো হয়েছে। মূলত ইজমার একটি মৌলিক শর্ত হলো প্রত্যেকের একমত হওয়া। ইজমা সংঘটনের জন্য যেকোনো একজনের মতবিরোধ অধিকাংশের মতবিরোধের মতোই প্রতিবন্ধক। কাজেই একজনও যদি বিরোধিতা করে, তাহলে ইজমা সংঘটিত হবে না। এক্ষেত্রে সকলে একমত হতে হবে। তাই যখন সবাই মিলে সিদ্ধান্ত নেয় তখন তার ওপর আমল করা আবশ্যক। এ ধরনের সিদ্ধান্ত শরিয়তে গ্রহণযোগ্য হিসেবে বিবেচিত হয়।"
        }
      ]
    },
    {
      "number": "9",
      "uddipok": "খলীল : পৃথিবীর কিছু মানুষ আল্লাহ তায়ালার নাজিলকৃত কিতাবের প্রতি সন্দেহ পোষণ করে। আবিদ: সন্দেহ পোষণকারীদের প্রতি আল্লাহ তায়ালা চ্যালেঞ্জের ঘোষণা দিয়েছেন। খলীল: সঠিক বলেছেন, এ চ্যালেঞ্জ গ্রহণকারীরা ব্যর্থ হয়েছে। আবিদ: জি হ্যাঁ, ঐ ব্যর্থ সন্দেহবাদীদের জন্য ভয়ঙ্কর পরিণতি অপেক্ষা করছে।",
      "tag": "ACC 24,DB, MB, DIN.B, CB, CTG.B, BB 23",
      "sub_questions": [
        {
          "label": "ক",
          "question": "আল-হিজারাহ অর্থ কী?",
          "explanation": "আল-হিজারাহ অর্থ পাথর।"
        },
        {
          "label": "খ",
          "question": "\"আল্লাহ কাফিরদের পরিবেষ্টন করে রেখেছেন।\"- ব্যাখ্যা করো।",
          "explanation": "\"আল্লাহ কাফিরদের পরিবেষ্টন করে রেখেছেন\"- বাক্যটিতে কাফির- মুনাফিকদের দুরবস্থার একটি ভাষাচিত্র অঙ্কিত হয়েছে। মুনাফিকরা ইসলামের দাবিদার হয়ে মুসলিমদের নিকট থেকে যাবতীয় স্বার্থ চরিতার্থে উন্মত্ত থাকে। এরপর যখন বিপদের আশঙ্কা দেখে, তখন তারা আত্মরক্ষার চেষ্টায় ব্যস্ত হয়ে পড়ে। তাদের দৃষ্টান্ত বজ্রপাত ও মৃত্যুর ন্যায়। বজ্রপাত ও মৃত্যুর আক্রমণ থেকে কানে আঙুল দিয়ে যেমন রক্ষা পাওয়া যায় না, তেমনি মুনাফিকরাও আল্লাহর আজাব থেকে রক্ষা পায় না। কেননা আল্লাহ তায়ালা সর্বসময় ক্ষমতার অধিকারী। তিনি তার বিশেষ কুদরতে মুনাফিকদের পরিবেষ্টন করে রেখেছেন। এ প্রসঙ্গে আল্লাহ তায়ালা বলেন, \"আর আল্লাহ কাফিরদের পরিবেষ্টনকারী\" (সুরা আল- বাকারা: ১৯)।"
        },
        {
          "label": "গ",
          "question": "খলীল ও আবিদের সংলাপের বিষয়বস্তু পাঠ্যপুস্তকের আলোকে ব্যাখ্যা করো।",
          "explanation": "খলীল ও আবিদের সংলাপের বিষয়বস্তু হলো আল-কুরআনের শ্রেষ্ঠত্ব বর্ণনা। পবিত্র আল কুরআন সর্বশেষ আসমানি গ্রন্থ। এ গ্রন্থের শ্রেষ্ঠত্ব প্রমাণ করে আল্লাহ তায়ালা বলেন, \"আর আমি আমার বান্দার ওপর যা নাজিল করেছি তার ওপর যদি তোমাদের সন্দেহ হয়, তাহলে অনুরূপ একটি সুরা নিয়ে আসো এবং আল্লাহ ব্যতীত তোমাদের সব সহযোগীকে ডাকো, যদি তোমরা সত্যবাদী হও” (সুরা আল-বাকারা: ২৩)। এ আয়াতে আল্লাহ তায়ালা কুরআন মাজিদের সত্যতার প্রশ্নে সব দেশের এবং সব কালের কাফিরদের কাছে চিরস্থায়ী চ্যালেঞ্জ ঘোষণা করেছেন। আর এ বিষয়টি প্রকাশ পেয়েছে খলীল ও আবিদের সংলাপে। উদ্দীপকে দেখা যায়, খলীল ও আবিদ আল্লাহর নাজিলকৃত একটি কিতাব সম্পর্কে আলোচনা করেন। যেখানে আল্লাহ তায়ালা এই কিতাবে সন্দেহ পোষণকারীদের প্রতি চ্যালেঞ্জ দিয়েছেন এবং তাদের অসারতা ও ব্যর্থতা প্রমাণ করেছেন। তাদের এ সংলাপে আল কুরআনের সত্যতা ও শ্রেষ্ঠত্ব প্রমাণিত হয়েছে। কেননা আল্লাহ তায়ালা কুরআনের সত্যতা প্রমাণে কাফিরদের প্রতি যে চ্যালেঞ্জ দিয়েছেন, সেই চ্যালেঞ্জ গ্রহণে কাফিররা ব্যর্থ হয়েছে। ফলস্বরূপ আল কুরআন সত্য ও শ্রেষ্ঠ গ্রন্থ হিসেবে প্রমাণিত হয়েছে।"
        },
        {
          "label": "ঘ",
          "question": "উদ্দীপকে আবিদের বক্তব্যগুলো কুরআন ও হাদিসের আলোকে বিশ্লেষণ করো।",
          "explanation": "উদ্দীপকে আবিদের বক্তব্যগুলোতে কাফিরদের পরিচয় ও তাদের পরিণতি প্রকাশ পেয়েছে। কাফিররা ছিল আল কুরআনে সন্দেহ পোষণকারী। তারা মনে করতো, আল কুরআন কোনো ঐশী গ্রন্থ নয়, মুহাম্মদ (স) নিজেই এটি রচনা করেছেন। কাফিরদের এরূপ ধারণার অসারতা প্রমাণ করতে আল্লাহ তায়ালা তাদেরকে কুরআনের একটি সুরার ন্যায় অন্য একটি সুরা রচনা করার চ্যালেঞ্জ দেন। কাফিররা এই চ্যালেঞ্জ গ্রহণে ব্যর্থ হয়। আর তারা তাদের এই সন্দেহ ও অবিশ্বাসের কারণে পরকালে কঠিন শাস্তি ভোগ করবে। যা আবিদের বক্তব্যেও প্রকাশ পায়। উদ্দীপকের আবিদের বক্তব্য হলো সন্দেহ পোষণকারীদের প্রতি আল্লাহ তায়ালা চ্যালেঞ্জের ঘোষণা দিয়েছেন এবং ঐ ব্যর্থ সন্দেহবাদীদের জন্য ভয়ঙ্কর পরিণতি অপেক্ষা করছে। আবিদের এ বক্তব্যে কাফিরদের পরিচয় ও পরিণতি প্রকাশ পেয়েছে। কেননা কাফিররাই আল্লাহর কিতাবে সন্দেহ পোষণকারী। কুরআন ও হাদিসের বর্ণনা অনুযায়ী কাফিরদের পরিণতি অত্যন্ত ভয়াবহ। এ সম্পর্কে আল্লাহ তায়ালা বলেন, \"আর যারা কুফরি করবে এবং আমার নিদর্শনগুলোকে অস্বীকার করবে তারাই জাহান্নামের অধিবাসী। সেখানে তারা চিরদিন থাকবে\" (সুরা আল-বাকারা: ৩৯)। কাফিররা অকৃতজ্ঞ জাতি। রাসুল (স) বলেন, \"মুসলিমকে হত্যা করা কুফর, তাকে গালি দেওয়া কুফর এবং যে তার পিতা থেকে মুখ ফিরিয়ে নিল সে তো কুফরি করলো।\" (বুখারি ও মুসলিম)। পরিশেষে বলা যায়, কাফিররা দুনিয়াতে লাঞ্ছিত ও পরকালে কঠিন শাস্তির মুখোমুখি হবে। তাই সবার উচিত যেকোনো ধরনের কুফরি থেকে নিজেকে বিরত রাখা।"
        }
      ]
    },
    {
      "number": "10",
      "uddipok": "",
      "tag": "DB, MB, DIN.B, CB, CTG.B, BB 23",
      "sub_questions": [
        {
          "label": "ক",
          "question": "",
          "explanation": "কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করাকে যাকাত বলে।"
        },
        {
          "label": "খ",
          "question": "",
          "explanation": "দুনিয়া ও আখিরাতে হাজিদের সম্মান ও মর্যাদা অনেক বেশি। যথাযথভাবে শরিয়তের বিধান মেনে হজ পালন করা হলে আখিরাতের সাফল্য নিশ্চিত । রাসুল (সা.) বলেন-  “কবুল হজের প্রতিদান বেহেশত ছাড়া আর কিছুই নয়।” (নাসাঈ) উক্ত হাদিসে হজে মাবরুর শব্দ ব্যবহার করা হয়েছে। হজে যাবতীয় নিষিদ্ধ কাজ থেকে বেঁচে পাপমুক্ত হজ সম্পাদিত হওয়াকে ‘হজে মাবরুর’ বলে । আর হজে মাবরুরের প্রতিদান হলো জান্নাত ।"
        },
        {
          "label": "গ",
          "question": "",
          "explanation": "উদ্দীপকের ছকে 'ক ?'-এর স্থানে ইসলামের পাঁচটি স্তম্ভের প্রথম এবং প্রধান স্তম্ভ 'লা ইলাহা ইল্লাল্লাহ' (আল্লাহ ছাড়া কোনো ইলাহ নেই বলা হয়েছে। ইমানের সর্বপ্রথম ও প্রধান দাবি হলো 'লা-ইলাহা-ইল্লাহ' তথা আল্লাহ ছাড়া কোনো মাবুদ নেই এ স্বীকৃতি প্রদান করা। মা'বুদ অর্থ উপাস্য বা পূজনীয়। সৃষ্টিকর্তা, পালনকর্তা, রিযিকদাতা ও সর্বসময় ক্ষমতার অধিপতি হিসেবে মহান আল্লাহ তায়ালাকে উপাস্য হিসেবে মেনে নেওয়াই হলো লা-ইলাহ ইল্লা-আল্লাহ-এর যথার্থ অর্থ । ইমানদার ও কাফির-মুশরিকদের মাঝে বিশ্বাসগত জায়গা হিসেবে এখানেই বিরাট পার্থক্য পরিলক্ষিত হয়। কাফির মুশরিকরা আল্লাহ ছাড়াও আরও অনেক কিছুকে মাবুদ হিসেবে গ্রহণ করে। অথচ বাস্তবিকপক্ষেই এক আল্লাহ ছাড়া কোনো মাবুদ নেই। মহান আল্লাহ পবিত্র কুরআনের অনেক জায়গায় বর্ণনা করেছেন, সূরা বাকারা আয়াতুল কুরসিতে বলেছেন, “হে নবি আপনি বলুন তিনিই আল্লাহ যিনি ছাড়া কোনো ইলাহ নেই, তিনি চিরঞ্জীব ও সর্বসত্তার ধারক। (সূরা আল-বাকারা : ২৫৫) তিনি অন্যত্র বলেন, “যদি আসমান ও জমিনে আল্লাহ ছাড়া অন্য কোনো ইলাহ থাকত তাহলে আসমান ও জমিন ধ্বংস হয়ে যেত।” (সূরা আল আম্বিয়া : ২২) অতএব বলা যায়, আল্লাহ ব্যতীত অন্য কোনো ইলাহ নেই ।"
        },
        {
          "label": "ঘ",
          "question": "",
          "explanation": "উদ্দীপকে 'ঙ ?' চিহ্নিত স্থানের বিষয়টি হলো সাওম। সাওম একটি মৌলিক ফরজ ইবাদাত। প্রত্যেক প্রাপ্তবয়স্ক মুসলিম নরনারীর ওপর সাওম ফরজ। এ সম্পর্কে পবিত্র কুরআনে ঘোষণা করা হয়েছে— “তোমাদের ওপর সাওম ফরজ করা হলো, যেমন ফরজ করা হয়েছিল পূর্ববর্তী উম্মতগণের ওপর, যেন তোমরা তাকওয়া অর্জন করতে পার।” (সূরা আল-বাকারা : ১৮৩) হাদিসে কুদসিতে বর্ণিত আছে, আল্লাহ পাক বলেছেন, “সাওম আমারই জন্য, আমি এর প্রতিদান দেব।” সাওমের গুরুত্ব অপরিসীম। সাওমের সওয়াব অনেক বেশি। যে ব্যক্তি রোযা রাখে সে অশেষ পুণ্যের অধিকারী হয়। মহানবি (সা.) বলেন, “সকল সৎ কাজের পুণ্য দশ গুণ হতে সাতশ গুণ পর্যন্ত হবে। কিন্তু সাওম একমাত্র আল্লাহরই জন্য বিধায় তার পুণ্য আল্লাহ নিজেই দিবেন।” রোযাদার ব্যক্তি নিজে সকল প্রকার কুরিপুকে নিয়ন্ত্রণ করতে সক্ষম হয়। নবিজি (সা.) বলেছেন, “সাওম ইমানদারদের জন্য ঢালস্বরূপ।” এ হাদিসটির মাধ্যমে প্রতীয়মান হয়, সাওম পালনকারী সকল প্রকার কুরিপুকে নিয়ন্ত্রণ করার মাধ্যমে সৎ কাজ ও সৎ চিন্তার প্রতিফলন ঘটাতে সক্ষম হয়, যা তাকে আল্লাহর নৈকট্যলাভে সহায়তা করে ।"
        }
      ]
    },
    {
      "number": "11",
      "uddipok": "অধ্যাপক আব্দুল আযীয বললেন, মানুষের মাঝে এমন একটি গুণ পরিলক্ষিত হয়, যা তাকে পুণ্যের পথে পরিচালিত করে, আর পুণ্য মানুষটিকে জান্নাতের দিকে ধাবিত করে। অন্যদিকে আরেকটি নিন্দনীয় দিক আছে, যা মানুষকে পাপের পথে পরিচালিত করে। আর ঐ নিন্দনীয় বিষয়টি জাহান্নামের পথনির্দেশ করে।",
      "tag": "DB, MB, DIN.B, CB, CTG.B, BB 23",
      "sub_questions": [
        {
          "label": "ক",
          "question": "",
          "explanation": "রাসুল (স.)-এর কথা, কাজ ও মৌন সম্মতিকে (আল- হাদিস) বলে"
        },
        {
          "label": "খ",
          "question": "",
          "explanation": "উদ্দীপকে উল্লিখিত বাক্যটি মহানবি (সা.)-এর হাদিসের অংশবিশেষ । “মানুষ তার বন্ধুর আদর্শ দ্বারা প্রভাবিত হয়। সুতরাং তোমাদের প্রত্যেকের সচেতন থাকা উচিত যে, সে কাকে বন্ধু হিসেবে গ্রহণ করছে।” (মুসনাদে আহমাদ) এজন্য বন্ধু নির্বাচনের ক্ষেত্রে অত্যন্ত সাবধান ও সতর্ক হওয়া আবশ্যক। মহানবি (সা.) আরও বলেন, “যে ব্যক্তি যে সম্প্রদায়ের অনুসারী হয়, কিয়ামতের দিন সে ব্যক্তি সেই সম্প্রদায়ভুক্ত হবে।\" (মুসনাদে আহমাদ) তাই ধর্মপ্রাণ, সৎ ও আল্লাহভীরু ব্যক্তিগণই বন্ধু নির্বাচিত হওয়ার যোগ্য। এ সম্পর্কে আল্লাহ তায়ালা বলেন, “মুমিনগণ যেন অন্য মুমিনকে, ছেড়ে কোনো কাফিরকে বন্ধুরূপে গ্রহণ না করে। যারা এরূপ করবে, আল্লাহর সঙ্গে তাদের কোনো সম্পর্ক থাকবে না। তবে য"
        },
        {
          "label": "গ",
          "question": "",
          "explanation": "উদ্দীপকে বর্ণিত অধ্যাপাক আব্দুল আযীয সত্যবাদিতা গুণের কথা বলেছেন। সত্যবাদিতার আরবি প্রতিশব্দ হচ্ছে 'সিদক'। সত্য বলার অভ্যাস কিংবা অভ্যস্তরূপে সত্য বলাকে সত্যবাদিতা বলে ।  সত্য মানুষকে শাশ্বত ন্যায়ের পথে পরিচালিত করে। সে মিথ্যা বলার অভিশাপ থেকে মুক্তি পায়। ইসলামের বিধি-বিধান ও নীতিমালা সত্যবাদিতারই পরম প্রকাশ। স্বাভাবিকভাবে সত্যের অনুশীলন তাই । ইসলামেরই অনুশীলন। মানব জীবনে সত্যবাদিতার প্রভাব সীমাহীন। সত্যবাদিতা মানুষকে নৈতিক চরিত্র গঠনে সাহায্য করে। পাপ ও অশালীন কাজ থেকে রক্ষা করে। সত্যবাদী ব্যক্তি কোনোরূপ অন্যায় ও অত্যাচার করতে পারে না । “সত্যবাদিতা মুক্তি দেয়, আর মিথ্যা ধ্বংস ডেকে আনে।” (আবু মর্যাদা লাভ দাউদ) সত্যবাদিতার ফলে মানুষ দুনিয়াতে সম্মানিত হয়, করে। আর আখিরাতে সত্যবাদিতার প্রতিদান হলো জান্নাত। আল্লাহ তায়ালা বলেন, “এ তো সেই দিন, যে দিন সত্যবাদীদের তাদের সত্যবাদিতা বিশেষ উপকার দান করবে। তাদের জন্য রয়েছে জান্নাত।” (সূরা আল-মায়িদা: ১১৯) মহানবি (সা.) বলেন, “তোমরা সত্যবাদী হও। কেননা সত্য পুণ্যের পথ দেখায় । আর পুণ্য জান্নাতের পথে পরিচালিত করে।” (বুখারি ও মুসলিম) এভাবে ব্যক্তি যখন সত্য বলে, সত্যবাদিতায় অভ্যস্ত হয়ে ওঠে এমনকি তার নাম আল্লাহর কাছে পরম সত্যবাদী হিসেবে লিপিবদ্ধ হয়, তখন তার জান্নাত লাভ সুনিশ্চিত হয়।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত মিথ্যাচার নিন্দনীয় গুণটি জাহান্নামের পথ নির্দেশ করে। মিথ্যা মানুষকে অপকর্মের প্রতি আকৃষ্ট করে থাকে। ফলে সে জঘন্য পাপাচারে লিপ্ত থেকে তার অন্তরকে অন্ধকারাচ্ছন্ন করে তোলে। পরিণামে মিথ্যার দরুন কেউই তাকে বিশ্বাস করে না। আর পরকালে সে দোযখের অধিবাসী হবে এবং অনন্তকাল তথায় চরম শাস্তি ভোগ করতে থাকবে । পবিত্র কুরআনে আল্লাহ পাক এরশাদ করেছেন— “এবং আপনি বলুন, সত্যের আগমন ঘটেছে আর অসত্য বিলুপ্ত হয়েছে। নিশ্চয়ই অসত্য বিলুপ্ত হতে বাধ্য।” মিথ্যা এমন গুরুতর পাপ যে, মানুষ যখন একটি মিথ্যা কথা মুখে উচ্চারণ করে, তখন তার স্কন্ধের ফেরেশতাদ্বয় তার নিকট হতে দূরে সরে যায়। মিথ্যার ভয়াবহতা সম্বন্ধে রাসুলুল্লাহ (সা.) বলেছেন, “যে ব্যক্তি আমার নাম করে কোনো মিথ্যা কথা বানিয়ে বলে, সে যেন তার অবস্থান জাহান্নামে অনুসন্ধান করে।” মিথ্যাবাদী যখন মিথ্যা বলতে অভ্যস্ত হয়ে যায় এবং সর্বদা মিথ্যা বলতে থাকে, তখন তার ওপর আল্লাহ পাক অসন্তুষ্ট থাকেন। আর সে আল্লাহর নিকট মিথ্যাবাদী বলে চিহ্নিত হয়ে যায় । আর এটাই হলো তার কুকর্মের যোগ্যতম পুরস্কার। পক্ষান্তরে, সত্যের গুণ বর্ণনাতীত । এই জন্য রাসুল (সা.) বুখারি ও মুসলিমের হাদিসে বলেন, “আর অবশ্যই তোমরা মিথ্যা কথা হতে দূরে থাকবে। কেননা মিথ্যা কথা অবশ্যই অপকর্মের দিকে পরিচালিত করে এবং নিশ্চয়ই অপকর্ম জাহান্নামের দিকে পরিচালিত করে।” (বুখারি ও মুসলিম)"
        }
      ]
    }
  ]
}