{
  "title": "রাজশাহী বোর্ড ২০২১",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "মি.জামিল ও মি.রাসেল একটি প্রাইভেট কোম্পানিতে কাজ করেন। কোম্পানির পণ্য-সামগ্রী উৎপাদন ও মাননিয়ন্ত্রণের জন্য প্রয়োজনীয় গবেষণা ও তাত্ত্বিক বিষয় নিয়ে কাজ করেন মি. রাসেল । অন্যদিকে পণ্য উৎপাদনের প্রায়োগিক দিকটি দেখার দায়িত্ব হচ্ছে মি. জামিলের। কারণ রাসেলের কাছ থেকে প্রাপ্ত জ্ঞান ও কলাকৌশল কাজে লাগিয়ে মানসম্পন্ন পণ্য-সামগ্রী তৈরির কাজ পরিচালনা করেন মি. জামিল।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "যুক্তিবিদ্যার জনক হলেন গ্রিক দার্শনিক এরিস্টটল।"
        },
        {
          "label": "খ",
          "question": "",
          "explanation": "যে বিজ্ঞান একটি আদর্শের ভিত্তিতে বিশেষ ঘটনাবলি পর্যালোচনা করে তাকে আদর্শমূলক বিজ্ঞান বলে। আদর্শমূলক বিজ্ঞান ঘটনাসমষ্টি কেমন হওয়া উচিত সে সম্পর্কে আলোচনা করে। দৃষ্টান্তস্বরূপ, যুক্তিবিদ্যা একটি আদর্শমূলক বিজ্ঞান। কারণ যুক্তিবিদ্যা সত্যের আদর্শ নির্দেশ করে এবং এ নির্দেশিত আদর্শের সাহায্যে চিন্তার নির্ভুলতা নির্ণয় করে।"
        },
        {
          "label": "গ",
          "question": "",
          "explanation": "উদ্দীপকে মি, জামিলের কার্যক্রমে যুক্তিবিদ্যার কলাবিদ্যার দিকটি প্রকাশিত হয়েছে।নিচে তা ব্যাখ্যা করা হলো- কোনো বিশেষ জ্ঞানকে বাস্তবে প্রয়োগ করার কলাকৌশলকে কলাবিদ্যা বলে। আবার, কলা বলতে দক্ষতা, পারদর্শিতা বা নৈপুণ্যও বোঝায়। যুক্তিবিদ্যার জনক এরিস্টটল মনে করেন, কলাবিদ্যা এমন একটা কিছু যার সাহায্যে কোনো ব্যক্তি একটি বিষয়ের পরিবর্তন ঘটাতে পারে। অর্থাৎ, নিজের দক্ষতা দ্বারা কোনো বিষয়কে নিজস্ব রূপ দিতে পারে। অনেক ক্ষেত্রে কলা বলতে কোনো বিধিবদ্ধ জ্ঞানকে বাস্তবে প্রয়োগ করাকে বোঝায়। যুক্তিবিদ্যা বৈধ যুক্তির বিভিন্ন নিয়মকানুন শিক্ষার পাশাপাশি এসব নিয়ম বাস্তবে প্রয়োগ করার শিক্ষা দেয় । এদিক থেকে যুক্তিবিদ্যাকে কলাও বলা হয়।   তেমনি উদ্দীপকে বলা হয়েছে, মি. জামিল একটি প্রাইভেট কোম্পানিতে কাজ করেন। তিনি পণ্য উৎপাদনের প্রায়োগিক দিকটি দেখাশোনা করেন। এ কারণে তিনি মি. রাসেলের কাছ থেকে প্রাপ্ত জ্ঞান ও কলাকৌশল কাজে লাগিয়ে মানসম্পন্ন পণ্য-সামগ্রী তৈরির কাজ পরিচালনা করেন।তাই বলা যায়, এভাবে তাত্ত্বিক জ্ঞান বাস্তবে কাজে লাগানোর কারণে বলা যায়, মি. জামিলের কাজে যুক্তিবিদ্যার কলাবিদ্যার দিকটি প্রকাশ পায়।"
        },
        {
          "label": "ঘ",
          "question": "",
          "explanation": "মি. রাসেল ও মি. জামিলের কাজের মাধ্যমে 'যুক্তিবিদ্যা বিজ্ঞান ও কলা উভয়ই' এই দিকটি ফুটে উঠেছে।নিচে এর স্বরূপ বিশ্লেষণ করা হলো- যুক্তিবিদ্যার স্বরূপ নিয়ে বিভিন্ন যুক্তিবিদ ভিন্ন ভিন্ন মতামত দিয়েছেন। যুক্তিবিদ হ্যামিলটন ও টমসন মনে করেন, যুক্তিবিদ্যা একটি বিজ্ঞান। আর বিজ্ঞান হলো প্রকৃতির একটি নির্দিষ্ট বিভাগ সম্পর্কে অর্জিত সুনির্দিষ্ট ও সুশৃঙ্খল জ্ঞান বা চিন্তা। আর চিন্তা সম্পর্কিত কতগুলো নিয়মনীতি প্রদান করাই হলো যুক্তিবিদ্যার কাজ। অর্থাৎ, বিজ্ঞানের মতো যুক্তিবিদ্যা নিজস্ব বিষয়বস্তুকে ব্যাখ্যা করার জন্য কিছু স্বতন্ত্র নিয়মকানুন প্রণয়ন করে। তাই তাত্ত্বিক দিকের ওপর গুরুত্ব দিয়ে তারা যুক্তিবিদ্যাকে বিজ্ঞান বলে অভিহিত করা হয়।তেমনও উদ্দীপকের মি. রাসেল কোম্পানির পণ্য-সামগ্রী উৎপাদন ও মাননিয়ন্ত্রণের জন্য প্রয়োজনীয় গবেষণা ও তাত্ত্বিক বিষয় নিয়ে কাজ করেন। যা বিজ্ঞানের দিকটি প্রকাশ পেয়েছে। অপরদিকে, যুক্তিবিদ অ্যালড্রিচ মনে করেন, যুক্তিবিদ্যা হলো কলা। তিনি ব্যাবহারিক দিকের ওপর গুরুত্ব দিয়ে যুক্তিবিদ্যাকে কলা বলে অভিহিত করেছেন। তার মতে, যুক্তিবিদ্যা কলাবিদ্যার মতো যুক্তিপদ্ধতির নিয়মাবলি বাস্তবে প্রয়োগ করার শিক্ষা দেয়। তাই যুক্তিবিদ্যা হলো কলাবিদ্যা। যুক্তিবিদ্যার এ দিকটি দৃষ্টান্ত উদ্দীপকে মি. জামিলের কাজে প্রকাশ পায়। উপরের আলোচনা শেষে বলা যায়, যুক্তিবিদ্যা একটি বিজ্ঞান এই কারণে যে, এটি নির্ভুল চিন্তার নির্দেশ প্রদান করে। পাশাপাশি যুক্তিবিদ্যা একটি কলা এই কারণ, এটি যুক্তির সাধারণ নিয়মাবলিকে সার্বিকভাবে প্রয়োগের জ্ঞান দান করে। তাই বলা যায়, যুক্তিবিদ্যা কলা ও বিজ্ঞান উভয়ই।"
        }
      ]
    },
    {
      "number": "2",
      "uddipok": "করোনা ভাইরাসের সংক্রমণ বেড়ে যাওয়ায় মায়মুনের বাবা মায়মুনকে বললো, “যদি ঘর থেকে বাইরে বের হও তবে অবশ্যই মাস্ক পরিধান করবে।” কথা শুনে মা বললেন, “কিছুক্ষণ পরপর হয় সাবান দিয়ে হাত ধুবে না হয় হ্যান্ড স্যানিটাইজার ব্যবহার করবে।” মায়মুন বললো, “আমি মাস্ক পরিধান করবো এবং সাবান দিয়ে হাত ধুবো।”",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "যে পদ অন্য কোনো পদের সাহায্য ছাড়াই বোঝা যায় তাকে নিরপেক্ষ পদ বলে।"
        },
        {
          "label": "খ",
          "question": "",
          "explanation": "'টি' শব্দটি যুক্তিবাক্যের উদ্দেশ্য ও বিধেয় পদরূপে ব্যবহৃত হতে পারে না বলে এটি কোনো পদ নয়। যে শব্দ অন্য কোন শব্দের সাহায্য ছাড়া কোনো যুক্তিবাক্যের উদ্দেশ্য বা বিধেয়রূপে ব্যবহৃত হতে পারে না তাকে সহ-পদযোগ্য শব্দ বলে যথা- টি, খানি, তাহলে, সুতরাং প্রভৃতি শব্দগুলো সহ-পদযোগ্য শব্দ। কারণ এগুলো যুক্তিবাক্যের উদ্দেশ্য বা বিধেয়রূপে ব্যবহৃত হতে পারে না। কাজেই সহ-পদযোগ্য শব্দ হওয়ার কারণে 'টি' শব্দটি পদ নয়।"
        },
        {
          "label": "গ",
          "question": "",
          "explanation": "উদ্দীপকে মায়মুনের বক্তব্য সংযৌগিক যুক্তিবাক্যকে নির্দেশ করে।নিচে তা ব্যাখ্যা করা হলো-  যে যৌগিক যুক্তিবাক্য দুই বা তার বেশি সদর্থক সরল যুক্তিবাক্যকে একত্রিত করে তাকে সংযৌগিক যুক্তিবাক্য বলে। এ ধরনের যুক্তিবাক্যে অথবা, এবং, ও, আর,কিংবা  ইত্যাদি শব্দের মাধ্যমে দুটি সরল বাক্যকে একত্রে প্রকাশ করা হয়। যেমন— রহিম হয় সৎ এবং করিম হয় বুদ্ধিমান। এ যৌগিক যুক্তিবাক্যটিতে দুটি সদর্থক সরল যুক্তিবাক্য (১) রহিম হয় সং এবং (২) করিম হয় বুদ্ধিমান কে একত্রিত করা হয়েছে। তেমনি উদ্দীপকের মায়মুন বলে, আমি মাস্ক পরিধান করবো এবং সাবান দিয়ে হাত ধোব। এখানে (১) আমি মাস্ক পরিধান করবো, (২) সাবান দিয়ে হাত ধোব— এই দুটি সরল যুক্তিবাক্যকে এবং শব্দের মাধ্যমে যুক্ত করা হয়েছে। তাই বলা যায় যে, মায়মুনের বক্তব্য হলো সংযৌগিক যুক্তিবাক্য।"
        },
        {
          "label": "ঘ",
          "question": "",
          "explanation": "উদ্দীপকে মায়মুনের বাবা ও মায়ের বক্তব্যে যথাক্রমে প্রাকল্পিক যুক্তিবাক্য ও বৈকল্পিক যুক্তিবাক্যের ইঙ্গিত  রয়েছে।নিচে তুলনামূলক বিশ্লেষণ করা হলো- যে সাপেক্ষ যুক্তিবাক্যে যদি, সুতরাং,তাহলে বা অনুরূপ অর্থ প্রকাশক কোনো শব্দ দ্বারা শর্ত উল্লেখ করা হয় তাকে প্রাকল্পিক যুক্তিবাক্য বলে। প্রাকল্পিক যুক্তিবাক্য এক প্রকার সাপেক্ষ যুক্তিবাক্য। এতে কোনো কিছুর স্বীকৃতি বা অস্বীকৃতি স্পষ্টভাবে অপর একটি শর্তের ওপর নির্ভর করে। উদ্দীপকে বলা হয়েছে  মায়মুনের বাবা বলেন, যদি ঘর থেকে বাইরে বের হও তবে অবশ্যই মাস্ক পরিধান করবে। এ যুক্তিবাক্যে বাহিরে যাওয়া কাজটি মাস্ক পরা শর্তটির ওপর নির্ভরশীল। তাই এটি প্রাকল্পিক যুক্তিবাক্য । অন্যদিকে, যে সাপেক্ষ যুক্তিবাক্যে একাধিক বিকল্প সম্ভাবনার উল্লেখ থাকে এবং এগুলোকে 'হয় না হয় আকারে প্রকাশ করা হয় তাকে বৈকল্পিক যুক্তিবাক্য বলে। যেমন- উদ্দীপকের মায়মুনের মা বলেন, 'কিছুক্ষণ পরপর হয় সাবান দিয়ে হাত ধুবে না হয় স্যানিটাইজার ব্যবহার করবে। এটি একটি বৈকল্পিক যুক্তিবাক্য। এ যুক্তিবাক্যে সাবান দিয়ে হাত ধোয়া অথবা স্যানিটাইজার ব্যবহার করা-এ দুটি বিকল্পের মধ্যে যে কোনো একটি বাছাই করতে বলা হয়েছ। এ কারণে মায়ের বক্তব্যটি বৈকল্পিক যুক্তিবাক্য । তাই বলা যায় উপরের উল্লেখিত  ভিন্নতার কারণে, উদ্দীপকে মায়মুনের বাবা ও মায়ের বক্তব্য আলাদা ও স্বতন্ত্র।"
        }
      ]
    },
    {
      "number": "3",
      "uddipok": "রাঙামাটি যাওয়ার পথে মনোমুগ্ধকর প্রাকৃতিক সৌন্দর্য দেখে শিমুল বললো, “বাহ! কি সুন্দর দৃশ্য।” শুভাও তখন বললো, “দৃশ্যটি হয় সুন্দর।”",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "একটি যুক্তিবাক্যের অংশ তিনটি। যথা— উদ্দেশ্য পদ, বিধেয় পদ ও সংযোজক পদ।"
        },
        {
          "label": "খ",
          "question": "",
          "explanation": "শব্দ যখন যুক্তিবাক্যের উদ্দেশ্য ও বিধেয় হিসেবে ব্যবহার হয় তখন তা পদে পরিণত হয়। কোনো শব্দ যখন যুক্তিবাক্যের উদ্দেশ্য বা বিধেয়রূপে ব্যবহৃত হয় তখন তাকে পদ বলে। যেমন— আবুল হয় সৎ। এই যুক্তিবাক্যে উদ্দেশ্যরূপে ব্যবহৃত আবুল শব্দটি একটি পদ এবং বিধেয়রূপে ব্যবহৃত সৎ শব্দটিও একটি পদ।আবুল ও সৎ শব্দ দুটি উদ্দেশ্য ও বিধেয় হিসেবে ব্যবহার হয়ে পদে পরিণত হয়েছে।"
        },
        {
          "label": "গ",
          "question": "",
          "explanation": "উদ্দীপকে শিমুলের বক্তব্যে যুক্তিবাক্যের উদ্দেশ্য পদ, বিধের পদ ও সংযোজক নেই বলে তার বক্তব্য যুক্তিবাক্য নয়। আমরা জানি, প্রতিটি যুক্তিবাক্যের তিনটি অংশ থাকে। যথা- উদ্দেশ্য পদ, বিধেয় পদ ও সংযোজক। যেমন— রবিব হয় সত্যবাদী। এই যুক্তিবাক্যে রবিন উদ্দেশ্য পদ, সত্যবাদী বিধেয় পদ এবং হয' সংযোজক । এভাবে এই তিনটি অংশের সমন্বয়ে যুক্তিবাক্য গঠিত হয়।কোনো বাক্যে এই তিনটি পদের একটিও যদি না থাকে তাহলে সেটি যুক্তি বাক্য হিসেবে গন্য হবেনা। তেমনি উদ্দীপকে উল্লেখিত ঘটনায় শিমুল বলে, “বাহ! কি সুন্দর দৃশ্য।”— এটি মূলত বিস্ময়সূচক বাক্য। কারণ এই বাক্যের মাধ্যমে শিমুল তার আবেগ বা বিস্ময় প্রকাশ করেছে। তার এ বাক্যে কোনো উদ্দেশ্য ও বিধেয় পদ নেই । তাই তার বক্তব্যকে যুক্তিবাক্য বলা যায় না।"
        },
        {
          "label": "ঘ",
          "question": "",
          "explanation": "উদ্দীপকে শিমুলের বক্তব্য হলো বাক্য কিন্তু শুভার বক্তব্য হলো যুক্তিবাক্য । নিচে উভয় বক্তব্যের তুলনামূলক বিশ্লেষণ করা হলো— যে শব্দ বা শব্দ সমষ্টির মাধ্যমে স্পষ্টভাবে মনের ভাব প্রকাশ করা যায়, তাকে বাক্য বলে। ব্যাকরণে বাক্য কয়েক ধরনের হতে পারে। যথা— বর্ণনামূলক, প্রশ্নবোধক, আবেগমূলক, নির্দেশমূলক ও বিস্ময়সূচক। উদ্দীপকে শিমুলের বক্তব্য বিস্ময়সূচক বাক্য। কারণ এই বাক্যের মাধ্যমে সে আবেগ বা বিস্ময় প্রকাশ করেছে। পাশাপাশি তার বক্তব্যে উদ্দেশ্য-সংযোজক- বিধেয় বিন্যস্ত নেই । তাই তার বক্তব্য যুক্তিবাক্য নয়, বিস্ময়সূচক বাক্য । অন্যদিকে, শুভা বলে, দৃশ্যটি হয় সুন্দর। তার এ বক্তব্য উদ্দেশ্য- সংযোজক-বিধেয় পদে বিন্যস্ত। এ কারণে এটি যুক্তিবাক্য । পরিশেষে বলা যায়, যুক্তিবাক্যে গুণ ও পরিমাণ স্পষ্টভাবে উল্লেখ থাকে । কিন্তু বাক্যে তা থাকে না। বাক্য ব্যক্তি বিশেষে ভিন্ন হতে পারে কিন্তু যুক্তিবাক্য তা পারে না। এসব কারণে বলা যায়, উদ্দীপকে শিমুলের বক্তব্য বাক্য এবং শুভার বক্তব্য যুক্তিবাক্য।"
        }
      ]
    },
    {
      "number": "4",
      "uddipok": "",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "যে অর্থপূর্ণ শব্দ বা শব্দ সমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় তাকে পদ বলে।"
        },
        {
          "label": "খ",
          "question": "",
          "explanation": "অর্থ প্রকাশের জন্য একটি অন্যটির ওপর নির্ভরশীল বলে পিতা-পুত্র হলো সাপেক্ষ পদ। যে পদ অন্য কোনো পদের সাহায্য ছাড়া নিজস্ব অর্থ বোঝা যায় না তাকে সাপেক্ষ পদ বলে। যেমন— পিতা, শিক্ষক, রাজা ইত্যাদি। এ পদগুলোর কোনোটাই অন্য কোনো পদের সাহায্য ছাড়া বোঝা যায় না। কারণ, সন্তান ছাড়া পিতা, ছাত্র ছাড়া শিক্ষক,রানী ছাড়া রাজা হতে পারে না। সাপেক্ষ পদগুলো জোড়ায় জোড়ায় থাকে । এ জোড়ার শব্দগুলো কখনো কখনো ভিন্ন নামবিশিষ্ট হয়।"
        },
        {
          "label": "গ",
          "question": "",
          "explanation": "পদের ব্যাপ্যতার দিক থেকে ২নং চিত্র সার্বিক নঞর্থক যুক্তিবাক্যকে নির্দেশ করে। সার্বিক নঞর্থক যুক্তিবাক্য গুণের দিক থেকে নঞর্থক এবং পরিমাণের দিক থেকে সার্বিক। অর্থাৎ, এখানে উদ্দেশ্য পদের সম্পূর্ণ ব্যক্ত্যর্থ বিধেয়কে অস্বীকার করা হয়। ব্যাপ্যতার নিয়মানুযায়ী এরূপ যুক্তিবাক্যের উদ্দেশ্য ও বিধেয় উভয় পদ ব্যাপ্য হয়। কারণ সার্বিক যুক্তিবাক্য হওয়ার কারণে উদ্দেশ্য পদ ব্যাপ্য। আবার, যুক্তিবাক্যটি নঞর্থক বলে বিধেয় পদও ব্যাপ্য । যুক্তিবাক্য যুক্তিবাক্যের উদ্দেশ্য ও বিধেয় উভয় পদ ব্যাপ্য । তেমনি উদ্দীপকের ২নং চিত্রে উদ্দেশ্য ও বিধেয় উভয় পদই ব্যাপ্য হিসেবে উল্লেখ করা হয়েছে। এ কারণে চিত্রটি সার্বিক নঞর্থক যুক্তিবাক্য । উদ্দীপকের ২নং চিত্র যুক্তিবাক্যকে নির্দেশ করে। কারণ সার্বিক নঞর্থক যুক্তিবাক্যের উদ্দেশ্য ও বিধেয় উভয় পদ ব্যাপ্য । উদ্দীপকের ২নং চিত্রে উদ্দেশ্য ও বিধেয় উভয় পদই ব্যাপ্য হিসেবে উল্লেখ করা হয়েছে। তাই বলা যায় উদ্দীপকের ২ নং  চিত্রটি সার্বিক নঞর্থক যুক্তিবাক্য।"
        },
        {
          "label": "ঘ",
          "question": "",
          "explanation": "১নং চিত্রটি সার্বিক সদর্থক বা A-যুক্তিবাক্য এবং ৩নং চিত্রটি বিশেষ নঞর্থক বা O-যুক্তিবাক্যকে নির্দেশ করে। গুণ ও পরিমাণ বা ব্যাপ্যতা দিক থেকে ১নং চিত্র এবং ৩নং চিত্রটি পরস্পর থেকে ভিন্ন। যে যুক্তিবাক্যের বিধেয় পদ দ্বারা উদ্দেশ্য পদের সম্পূর্ণ ব্যক্ত্যর্থ সম্পর্কে কোনো কিছু স্বীকার করা হয় তাকে সার্বিক সদর্থক যুক্তিবাক্য বা A- যুক্তিবাক্য বলে। ১নং চিত্রে নির্দেশিত A-যুক্তিবাক্য গুণের দিক থেকে সদর্থক এবং পরিমাণের দিক থেকে সার্বিক। ব্যাপ্যতার নিয়মানুযায়ী, এরূপ যুক্তিবাক্যের উদ্দেশ্য পদ ব্যাপ্য হয়। আবার, সদর্থক যুক্তিবাক্য হওয়ায় বিধেয় পদ অব্যাপ্য হয়। অন্যদিকে, ৩নং চিত্রে বিশেষ নঞর্থক বা O-যুক্তিবাক্যকে নির্দেশ করে। O-যুক্তিবাক্য গুণের দিক থেকে নঞর্থক এবং পরিমাণের দিক থেকে বিশেষ। ব্যাপ্যতার নিয়মানুযায়ী, নঞর্থক যুক্তিবাক্য যেহেতু তার বিধেয় পদকে ব্যাপ্য করে, তাই O-যুক্তিবাক্যের বিধেয় পদ ব্যাপ্য, আর বিশেষ যুক্তিবাক্য হওয়ায় উদ্দেশ্য পদ অব্যাপ্য হয় । তাই বলা যায়, চিত্র-১ ও চিত্র-৩ গুণ, পরিমাণ বা ব্যাপ্যতার দিক থেকে একটি অপরটি থেকে ভিন্ন।"
        }
      ]
    },
    {
      "number": "5",
      "uddipok": "দৃষ্টান্ত-১: সকল ফুল হয় সুন্দর। শাপলা হয় ফুল। সুতরাং শাপলা হয় সুন্দর । দৃষ্টান্ত-২: শাপলা হয় সুন্দর। গোলাপ হয় সুন্দর। জবা হয় সুন্দর। সুতরাং সকল ফুল হয় সুন্দর ।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "অনুমান দুই প্রকার। যথা- অবরোহ অনুমান এবং আরোহ অনুমান ।"
        },
        {
          "label": "খ",
          "question": "",
          "explanation": "ভাষায় প্রকাশ করা যায় না বলে সকল অনুমান যুক্তি নয় । আমরা কয়েকটি মানসিক বাক্য বা অবধারণকে মনে মনে সংযুক্ত করে যেভাবে চিন্তা করি সেটাই হচ্ছে অনুমান। ভাষার মাধ্যমে প্রকাশিত হবার আগে একটি অনুমান মনের মধ্যেই গঠিত হয়। যেহেতু মানসিক রূপকে যুক্তিবিদ্যার বিচারাধীনে আনা সম্ভব নয়, সেহেতু শুধু অনুমানের ভাষাগত প্রকাশিত রূপই যুক্তিবিদ্যায় আলোচনা করা হয়। তাই বলা হয়, সব অনুমান যুক্তি নয় ।"
        },
        {
          "label": "গ",
          "question": "",
          "explanation": "উদ্দীপকে প্রদর্শিত দৃষ্টান্ত-১ অবরোহ অনুমানের প্রকাশ ঘটেছে। নিচে তা ব্যাখ্যা করা হলো- যে অনুমানের সিদ্ধান্তটি আশ্রয়বাক্য থেকে কোনোক্রমেই বেশি ব্যাপক হতে পারে না তাকে অবরোহ অনুমান বলে। এ অনুমানে আমরা অধিকতর ব্যাপক ধারণা থেকে কম ব্যাপক ধারণা বা বিশেষ ধারণার দিকে অগ্রসর হই। প্রদর্শিত দৃষ্টান্ত-১ এ বলা হয়েছে, সকল ফুল হয় সুন্দর। শাপলা হয় ফুল। অতএব, শাপলা হয় সুন্দর। এ অনুমানটিতে সকল ফুল সুন্দর এ ধারণা থেকে সিদ্ধান্ত গ্রহণ করা হয়েছে যে, শাপলা হয় সুন্দর। অর্থাৎ এখানে সার্বিক আশ্রয়বাক্য থেকে বিশেষ সিদ্ধান্ত গ্রহণ করা হয়েছে। তাই বলা যায় যে,  উদ্দীপকে প্রদর্শিত দৃষ্টান্ত-১ অবরোহ অনুমানের প্রকাশ ঘটেছে।"
        },
        {
          "label": "ঘ",
          "question": "",
          "explanation": "দৃষ্টান্ত-১ এ অবরোহ অনুমান এবং দৃষ্টান্ত-২ আরোহ অনুমানের প্রকাশ ঘটেছে। নিচে উভয় অনুমানের মধ্যে পার্থক্য বিশ্লেষণ করা হলো— অবরোহ অনুমান হচ্ছে সকল থেকে কিছুতে গমনের প্রক্রিয়া। এতে একটি 'প্রতিষ্ঠিত সার্বিক ধারণা থেকে শুরু করে একটি বিশেষ ধারণায় উপনিত হতে হয়। তাই এই অনুমানের গতি নিম্নমুখী। কিন্তু আরোহ অনুমান হচ্ছে কিছু থেকে সকলে গমনের প্রক্রিয়া। এতে কোনো শ্রেণির কতিপয় বিশিষ্ট দৃষ্টান্তের অভিজ্ঞতা থেকে সার্বিক ধারণায় উপনিত হতে হয়। এ কারণে আরোহ অনুমানের প্রকৃতি ঊর্ধ্বগামী। অবরোহ অনুমানের সিদ্ধান্ত আশ্রয়বাক্য থেকে বেশি ব্যাপক হতে পারে না। অপরপক্ষে, আরোহ অনুমানের সিদ্ধান্ত সব সময়ই আশ্রয়বাক্য থেকে বেশি ব্যাপক হয়। আবার অবরোই অনুমানের লক্ষ্য হলো আকারগত সভ্যতা অর্জন করা। কিন্তু আরোহ অনুমানের লক্ষ্য আকারগত ও বস্তুগত উভয় সত্যতা অর্জন করা। তাই বলা যায় যে, দৃষ্টান্ত-১ ও দৃষ্টান্ত-২ এ পরিলক্ষিত অবরোহ অনুমান ও আরোহ অনুমান দুটি পরস্পর থেকে ভিন্ন।"
        }
      ]
    },
    {
      "number": "6",
      "uddipok": "তথ্য-১: সকল কবি হয় দার্শনিক। আল মাহমুদ হয় একজন কবি। সুতরাং  আল মাহমুদ হয় দার্শনিক। তথ্য-২: সকল কবি হয় দার্শনিক।  সুতরাং  কোনো কবি নয় অদার্শনিক।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "কোনো জানা বিষয়ের ওপর ভিত্তি করে অজানা বিষয় সম্বন্ধে জ্ঞান লাভের মানসিক প্রক্রিয়াকে অনুমান বলে।"
        },
        {
          "label": "খ",
          "question": "",
          "explanation": "অবরোহ অনুমান সার্বিক থেকে বিশেষে যাওয়ার প্রক্রিয়া। তাই এ অনুমানের সিদ্ধান্ত আশ্রয়বাক্যের তুলনায় বেশি ব্যাপক হয় না । যে অনুমান প্রক্রিয়ায় এক বা একাধিক আশ্রয়বাক্য থেকে তার চেয়ে অপেক্ষাকৃত কম ব্যাপক কোনো সিদ্ধান্ত অনুমিত হয় তাকে অবরোহ অনুমান বলে। যেমন— সকল বেলীফুল হয় লাল। অতএব, কিছু সাদা ফুল হয় বেলী। এ যুক্তিতে আশ্রয়বাক্যটি একটি সার্বিক যুক্তিবাক্য কিন্তু সিদ্ধান্তটি বিশেষ যুক্তিবাক্য। এভাবে অবরোহ অনুমানে সার্বিক আশ্রয়বাক্য থেকে বিশেষ সিদ্ধান্ত গ্রহণ করা হয় বলে সিদ্ধান্ত আশ্রয়বাক্যের তুলনায় বেশি ব্যাপক হয় না।"
        },
        {
          "label": "গ",
          "question": "",
          "explanation": "তথ্য-২ অমাধ্যম অনুমানকে নির্দেশ করে।নিচে অমাধ্যম অনুমানের ব্যাখ্যা করা হলো-  যে অবরোহ অনুমানে একটি আশ্রয়বাক্য থেকে সরাসরি সিদ্ধান্ত অনুমিত হয় তাকে অমাধ্যম অনুমান বলে। যেমন:সকল মানুষ হয় মরনশীল, সুতরাং কোনো মানুষ নয় অমরনশীল। তেমনি উদ্দীপকের তথ্য-২ এ বলা হয়েছে ,সকল কবি হয় দার্শনিক। অতএব, কোনো কবি নয় আদৰ্শনিক। উল্লেখিত উদাহরণে একটি মাত্র আশ্রয়বাক্য থেকে সরাসরি সিদ্ধান্ত অনুমিত হয়েছে। এ ক্ষেত্রে সিদ্ধান্ত গ্রহণের জন্য অন্য কোনো যুক্তিবাক্যকে মাধ্যম হিসেবে ব্যবহার করা হয়নি। অর্থাৎ সিদ্ধান্ত সরাসরি একটি আশ্রয়বাক্য থেকে নিঃসৃত হয়েছে। তাই এ ধরনের অনুমানকে বলা হয় অমাধ্যম অনুমান ।"
        },
        {
          "label": "ঘ",
          "question": "",
          "explanation": "তথ্য-১ এবং তথ্য-২ যথাক্রমে মাধ্যম ও অমাধ্যম অবরোহ অনুমানকে নির্দেশ করে । নিচে উভয় অনুমানের মধ্যে পার্থক্য বিশ্লেষণ করা হলো— মাধ্যম অনুমানে সিদ্ধান্ত একের অধিক আশ্রয়বাক্য থেকে অনুমিত হয়। তথ্য-১ এ দুটি আশ্রয়বাক্য থেকে সিদ্ধান্ত গ্রহণ করা হয়েছে। এ কারণে এটি মাধ্যম অবরোহ অনুমান। কিন্তু অমাধ্যম অনুমানে সিদ্ধান্ত একটি মাত্র আশ্রয়বাক্য থেকে অনুমিত হয়। যার দৃষ্টান্ত তথ্য-২ এ লক্ষ করা যায়। অমাধ্যম অনুমানকে প্রকৃত অনুমান বলা যায় না। কারণ এখানে জানা থেকে অজানায় উত্তরণের কোনো সুযোগ নেই। এই অনুমানের সিদ্ধান্ত শুধু আশ্রয়বাক্যের পুনরুক্তি মাত্র। অমাধ্যম অনুমানের সিদ্ধান্তে নতুন তথ্য পাওয়া যায় না। অন্যদিকে, মাধ্যম অনুমান হলো যথার্থ অনুমান। এতে জানা থেকে অজানায় উত্তরণের সুযোগ রয়েছে। সিদ্ধান্তে তথ্য পাওয়া যায়। তাই বলা যায়, মাধ্যম ও অমাধ্যম অনুমান দুটি ভিন্ন অবরোহ অনুমান ।"
        }
      ]
    },
    {
      "number": "7",
      "uddipok": "যুক্তি-১: সকল বিজ্ঞানী হয় গবেষক।  সুতরাং কোনো বিজ্ঞানী নয় অ-গবেষক।   যুক্তি-২:সকল মানুষ হয় মরণশীল। সুতরাং  সকল মরণশীল জীব হয় মানুষ।",
      "tag": "RB 21,BAFSC 24",
      "sub_questions": [
        {
          "label": "ক",
          "question": "",
          "explanation": "আবর্তন দুই প্রকার। যথা— সরল আবর্তন ও অসরল আবর্তন।"
        },
        {
          "label": "খ",
          "question": "",
          "explanation": "ব্যাপ্যতাজনিত কারণে 'O' বাক্যের বৈধ আবর্তন সম্ভব নয়। 'O' বাক্যে আবর্তনীয়ের উদ্দেশ্য হিসেবে যে পদটি অব্যাপ্য থাকে, তা আবর্তিতে বা সিদ্ধান্তে নঞর্থক বাক্যের বিধেয় হিসেবে ব্যাপ্য হয়ে যায়। ফলে আবর্তনের নিয়ম লঙ্ঘন করা হয়। কেননা আবর্তনের নিয়ম অনুসারে যে পদ আবর্তনীয়ে ব্যাপ্য নয়, তা আবর্তিতে বা সিদ্ধান্তে ব্যাপ্য হতে পারে না। এ কারণে 'O' বাক্যের আবর্তন সম্ভব নয়।"
        },
        {
          "label": "গ",
          "question": "",
          "explanation": "যুক্তি-১ এ প্রতিবর্তন অনুমানের ইঙ্গিত রয়েছে।নিয়ম উল্লেখপূর্বক ব্যাখ্যা করা হলো- প্রতিবর্তন একটি অমাধ্যম অনুমান। এতে একটি আশ্রয়বাক্য থেকে সিদ্ধান্ত টানা হয় । এখানে কোনো সদর্থক যুক্তিবাক্য থেকে একই অর্থবোধক কোনো নঞর্থক যুক্তিবাক্য অথবা কোনো নঞর্থক যুক্তিবাক্য থেকে একই অর্থবোধক কোনো সদর্থক যুক্তিবাক্য অনুমান করা হয়। যেমন- যুক্তি-১ এ বলা হয়েছে, সকল বিজ্ঞানী হয় গবেষক ।অতএব, কোনো বিজ্ঞানী নয় অ-গবেষক। এ যুক্তিতে ‘সকল বিজ্ঞানী হয় গবেষক' হচ্ছে আশ্রয়বাক্য এবং 'কোনো বিজ্ঞানী নয় অ-গবেষক' হচ্ছে সিদ্ধান্ত। এখানে আশ্রয়বাক্যের উদ্দেশ্য পদটি ঠিক রেখে, বিধেয় পদের স্থলে বিরুদ্ধ পদ ব্যবহার করে এবং গুণের পরিবর্তন ঘটিয়ে সিদ্ধান্ত অনুমান করা হয়েছে। তাই বলা যায় যে, এটি প্রতিবর্তন অনুমানের দৃষ্টান্ত ।"
        },
        {
          "label": "ঘ",
          "question": "",
          "explanation": "না, যুক্তি-২ আবর্তিত রূপটি যথার্থ নয়।নিচে তা বিশ্লেষণ করা হলো- প্রদত্ত যুক্তিটি অমাধ্যম অনুমানের অন্তর্গত আবর্তনের নিয়ম লঙ্ঘনজনিত একটি অবৈধ যুক্তি। আবর্তনের নিয়মানুযায়ী, আশ্রয়বাক্যের অব্যাপ্য পদকে সিদ্ধান্তে ব্যাপ্য করা যাবে না। কিন্তু যুক্তি-২ এ আবর্তনের এ নিয়মটি লঙ্ঘন করা হয়েছে। আবর্তনে আশ্রয়বাক্য ও সিদ্ধান্তের পরিমাণ একই থাকে। তাই সার্বিক সদর্থক যুক্তিবাক্যকে আবর্তন করলে বিশেষ সদর্থক যুক্তিবাক্য পাওয়া যায়। A বাক্য একটি সদর্থক যুক্তিবাক্য। আবর্তনের সিদ্ধান্তে উদ্দেশ্য ও বিধেয়ের স্থান পরিবর্তিত হয়। তাই সিদ্ধান্তটি A যুক্তিবাক্য হতে পারে না। কেননা সেক্ষেত্রে আশ্রয়বাক্যের অব্যাপ্য বিধেয় পদটি সিদ্ধান্তে এসে ব্যাপ্য হয়ে যায়। তাই A যুক্তিবাক্যের আবর্তন  যুক্তিবাক্য হবে। কিন্তু যুক্তি-২ এ বলা হয়েছে ‘সকল মানুষ হয় মরণশীল'। অতএব, সকল মরণশীল জীব হয় মানুষ। এই আবর্তনের আশ্রয়বাক্য ও সিদ্ধান্ত উভয়ই A-যুক্তিবাক্য এবং আশ্রয়বাক্যের অব্যাপ্য বিধেয় সিদ্ধান্তে ব্যাপ্য হয়ে গেছে। তাই যুক্তিটি যথার্থ নয় ।"
        }
      ]
    },
    {
      "number": "8",
      "uddipok": "আবির ও আকিব দুই ভাই। তারা প্রায়ই খেলনা নিয়ে ঝগড়া করে। তখন তাদের বাবা রহিম সাহের প্রথমে আবিরের সাথে এবং পরবর্তীতে আকিবের সাথে পৃথকভাবে আলোচনা করেন। বাবা রহিম সাহেব তাদের দুই জনকে বোঝাতে সক্ষম হন । এতে দুই ভাইয়ের ঝগড়ার অবসান হয় এবং তারা একত্রে খেলাধুলা করতে থাকে।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "যে অবরোহ মাধ্যম অনুমানে পরস্পর সম্পর্কযুক্ত দুটি আশ্রয়বাক্য থেকে অনিবার্যভাবে সিদ্ধান্ত অনুমিত হয় তাকে সহানুমান বলে।"
        },
        {
          "label": "খ",
          "question": "",
          "explanation": "সহানুমানে চারটি পদের ব্যবহারজনিত সমস্যাকে চতুষ্পদী অনুপপত্তি বলে। একটি সহানুমানে তিনটি পদ থাকে এবং প্রতিটি পদ দুই বার করে ব্যবহৃত হয়। সহানুমানে কোনোভাবেই তিনটির অধিক পদ ব্যবহার করা যায় না। যদি কোনো কারণে তিনটির অধিক পদ ব্যবহার করা হয় তাহলে সহানুমানের সেই সিদ্ধান্তটি ত্রুটিপূর্ণ হয়। সহানুমানের এই ত্রুটিকে চতুষ্পদী অনুপপত্তি বলে।"
        },
        {
          "label": "গ",
          "question": "",
          "explanation": "রহিম সাহেবের ভূমিকা সহানুমানের মধ্যপদের সাথে সাদৃশ্যপূর্ণ।নিচে তা ব্যাখ্যা করা হলো- সহানুমানে দুটি আশ্রয়বাক্য পরস্পর সম্পর্কযুক্ত হয় মধ্যপদের মধ্যস্থতার ফলে। প্রাথমিক অবস্থায় প্রধান আশ্রয়বাক্য ও অপ্রধান আশ্রয়বাক্যের মধ্যে কোনো সম্বন্ধ থাকে না। অর্থাৎ একে অপরের সাথে পুরোপুরি সম্পর্কহীন অবস্থায় থাকে। পরবর্তীতে প্রধান আশ্রয়বাক্যে প্রধান পদের সাথে মধ্যপদের সম্বন্ধ স্থাপিত হয়। আবার অপ্রধান আশ্রয়বাক্যে অপ্রধান পদের সাথে মধ্যপদের সম্বন্ধ প্রতিষ্ঠিত হয়। এর ফলে প্রধান ও অপ্রধান আশ্রয়বাক্য দুটোর মধ্যে একটা অবিচ্ছেদ্য সম্পর্ক প্রতিষ্ঠিত হয়। উদ্দীপকের রহিম সাহেবকে তার দুই ছেলের কাছে মধ্যস্থতাকারীর ভূমিকায় দেখা যায়। তিনি ছেলেদেও সমস্যা সমাধানে প্রথমে আবিরের সাথে এবং পরবর্তীতে আকিবের সাথে পৃথকভাবে আলোচনা করেন। তিনি তাদের দুই জনকে বোঝাতে সক্ষম হন। এতে দুই ভাইয়ের ঝগড়ার অবসান হয়। তাই বলা যায় যে, রহিম সাহেবের ভূমিকা সহানুমানের মধ্যপদের সাথে সাদৃশ্যপূর্ণ"
        },
        {
          "label": "ঘ",
          "question": "",
          "explanation": "উদ্দীপকে আবির, আকিব ও বাবা রহিম সাহেবের সাথে যথাক্রমে সহানুমানের প্রধান পদ, অপ্রধান পদ ও মধ্যপদকে তুলনা করা যায়। এই তিনটি পদের মধ্যে আন্তঃসম্পর্ক বিদ্যমান। নিচে তা বিশ্লেষণ করা হলো- সহানুমানে তিনটি যুক্তিবাক্য থাকে। এদের মধ্যে দুটি আশ্রয়বাক্য এবং তৃতীয়টি হলো সিদ্ধান্ত। সিদ্ধান্তটি আশ্রয়বাক্য দুটি থেকে অনিবার্যভাবে নিঃসৃত হয়। সহানুমানের সিদ্ধান্তের বিধেয় পদকে প্রধান পদ বলে। এই পদটি প্রধান আশ্রয়বাক্যের মধ্যপদের সাথে সংযুক্ত। মধ্যপদের মধ্যস্থতায় এই পদটি শেষ পর্যন্ত সিদ্ধান্তে এসে অপ্রধান পদের সাথে সম্পর্ক তৈরি করে। আবার সহানুমানের সিদ্ধান্তের উদ্দেশ্যকে বলা হয় অপ্রধান পদ । এই পদটি অপ্রধান আশ্রয়বাক্যে ব্যবহৃত হয় এবং অপ্রধান আশ্রয়বাক্যের মধ্যপদের সাথে যুক্ত থাকে। মধ্যপদের মধ্যস্থতায় এই পদটি সিদ্ধান্তে এসে প্রধান পদের সাথে সম্পর্ক তৈরি করে। সহানুমানে মধ্যপদ বা হেতুপদের ভূমিকা অত্যন্ত গুরুত্বপূর্ণ। এই মধ্যপদ সহানুমানের উভয় আশ্রয়বাক্যের পাশাপাশি ‘প্রধান পদ' ও 'অপ্রধান পদের মধ্যে একটি সম্পর্ক তৈরি করে। উদ্দীপকে আবিরকে প্রধান পদ, আকিবকে অপ্রধান পদ এবং বাবা রহিম সাহেবকে মধ্যপদ বলা যায়। কারণ রহিম সাহেবের মধ্যস্থতায় অর্থাৎ মধ্যপদের ভূমিকায় আবির ও আকিবের বা প্রধান পদ ও অপ্রধান পদের মধ্যে সম্পর্ক স্থাপিত হয়েছে। পরিশেষে বলা যায়, সহানুমানে প্রধান পদ, অপ্রধান পদ ও মধ্যপদের মধ্যে অবিচ্ছেদ্য সম্পর্ক প্রকাশ পায় ।"
        }
      ]
    },
    {
      "number": "9",
      "uddipok": "যুক্তি-১: সকল কোকিল হয় কালো । সকল কাক হয় কালো। সুতরাং সকল কাক হয় কোকিল। যুক্তি-২: সকল মানুষ হয় মরণশীল। কোনো ফেরেশতা নয় মরণশীল।  সুতরাং কোনো ফেরেশতা নয় মানুষ।   যুক্তি-৩: সকল মানুষ হয় জ্ঞানী। কোনো পাখি নয় মানুষ । সুতরাং কোনো পাখি নয় জ্ঞানী।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "সহানুমান প্রধানত দুই প্রকার। যথা- মিশ্র সহানুমান ও অমিশ্র সহানুমান।"
        },
        {
          "label": "খ",
          "question": "",
          "explanation": "সহানুমানের দুটি বৈশিষ্ট্য হলো— ১. সহানুমানে দুটি আশ্রয়বাক্য থাকে। এই দুটি আশ্রয়বাক্যের ভিত্তিতে সিদ্ধান্ত অনুমিত হয়। ২. সহানুমানে মোট তিনটি যুক্তিবাক্য থাকে। দুটি আশ্রয়বাক্য এবং একটি সিদ্ধান্ত মিলে মোট তিনটি যুক্তিবাক্য হয়।"
        },
        {
          "label": "গ",
          "question": "",
          "explanation": "যুক্তি-১ এ অব্যাপ্য মধ্যপদজনিত অনুপপত্তি ঘটেছে।ব্যাখ্যা করা হলো- সহানুমানের নিয়ম অনুসারে, মধ্যপদকে অন্তত একবার ব্যাপ্য হতে হবে। এ নিয়ম লঙ্ঘন করলে অব্যাপ্য মধ্যপদজনিত অনুপপত্তি ঘটে। যুক্তি-১ এ বলা হয়েছে — সকল কোকিল হয় কালো। সকল কাক হয় কালো। অতএব, সকল কাক হয় কোকিল । ব্যাপ্যতার নিয়ম অনুসারে সার্বিক, সদর্থক হিসেবে A-যুক্তিবাক্যের উদ্দেশ্য পদ ব্যাপ্য ও বিধেয় পদ অব্যাপ্য হয়। তাই যুক্তি-১ এর যুক্তি দুটি A-যুক্তিবাক্য বলে মধ্যপদ 'কালো' দু'বারই অব্যাপ্য হয়েছে। এটি সহানুমানের নিয়ম বিরুদ্ধ। আর এরূপ অবস্থায় সিদ্ধান্ত গৃহীত হওয়ায় প্রধান পদ কোকিল ও অপ্রধান পদ কাকের মধ্যকার সম্পর্ক বৈধ হয়নি। ফলে আলোচ্য যুক্তিটি অবৈধ হয়ে এ ক্ষেত্রে অব্যাপ্য মধ্যপদজনিত অনুপপত্তির উদ্ভব ঘটেছে।"
        },
        {
          "label": "ঘ",
          "question": "",
          "explanation": "যুক্তি-২ এবং যুক্তি-৩ এর মধ্যে পার্থক্য হলো প্রথমটি বৈধ যুক্তি হলেও পরেরটি অবৈধ যুক্তি।নিচে বৈধ ও অবৈধ যুক্তির তুলনামূলক পার্থক্য বিশ্লেষণ করা হলো- যুক্তি-২ এ উল্লেখ করা হয়েছে, সকল মানুষ হয় মরণশীল। কোনো ফেরেশতা নয় মরণশীল। অতএব, কোনো ফেরেশতা নয় মানুষ। এখানে তিনটি পদের সমন্বয়ে দুটি আশ্রয়বাক্য ও একটি সিদ্ধান্ত রয়েছে। পাশাপাশি আশ্রয়বাক্য থেকে যথাযথভাবে সিদ্ধান্ত গ্রহণ করা হয়েছে। পদের ব্যাপ্যতার বিষয়টিও যথাযথভাবে অনুসরণ করা হয়েছে। এসব বিবেচনায় বলা যায়, এটি বৈধ সহানুমানের দৃষ্টান্ত। অন্যদিকে যুক্তি-৩ এ বর্ণিত, সকল মানুষ হয় জ্ঞানী।কোনো পাখি নয় মানুষ । অতএব, কোনো পাখি নয় জ্ঞানী । এখানে প্রধান পদ 'জ্ঞানী' প্রধান আশ্রয়বাক্যে সার্বিক যুক্তিবাক্যের বিধেয় হিসেবে অব্যাপ্য। কিন্তু সিদ্ধান্তে 'জ্ঞানী' পদটি সার্বিক নঞর্থক যুক্তিবাক্যের বিধেয় হওয়ায় ব্যাপ্য হয়ে গেছে। তাই এখানে অবৈধ প্রধান পদজনিত অনুপপত্তি ঘটেছে। তাই বলা যায়, যুক্তি-২ বৈধ যুক্তি হলেও যুক্তি-৩ অবৈধ যুক্তি ।"
        }
      ]
    },
    {
      "number": "10",
      "uddipok": "দৃশ্যকল্প-১: যুক্তিবিদ্যার স্যার ক্লাসে বললেন, প্রত্যেক ঘটনার পূর্ববর্তী কারণ থাকে। যেমন- বৃষ্টি হলে মাটি ভিজে। দৃশ্যকল্প-২: প্রতি বছর বর্ষাকালে বৃষ্টি হয়, শীতকালে ঠান্ডা পড়ে এবং গ্রীষ্মকালে গরম পড়ে ।",
      "tag": "RB 21,BB 21,BAFSC 24",
      "sub_questions": [
        {
          "label": "ক",
          "question": "",
          "explanation": "যে অনুমানে কতিপয় বিশেষ ঘটনার অভিজ্ঞতার ওপর ভিত্তি করে সার্বিক সত্য বা নিয়ম প্রতিষ্ঠা করা হয় তাকে আরোহ বলে।"
        },
        {
          "label": "খ",
          "question": "",
          "explanation": "যদি কোনো শর্তের অনুপস্থিতিতে একটি ঘটনা ঘটা সম্ভব না হয়, তাহলে ঐ বিশেষ শর্তটিকে ঐ ঘটনার আবশ্যিক বা অনিবার্য শর্ত বলা হয়। কোনো ঘটনার আবশ্যিক শর্ত হচ্ছে ঐ বিষয়টি যার অনুপস্থিতিতে ঘটনাটি ঘটতে পারে না। অর্থাৎ যখন ঘটনাটি ঘটে তখন আবশ্যিক শর্তটি অবশ্যই উপস্থিত থাকে। যেমন— মেঘ ছাড়া বৃষ্টি হয় না। মেঘ অনুপস্থিত থাকলে বৃষ্টিও অনুপস্থিত থাকে। আবার, বৃষ্টি উপস্থিত হলে তার পূর্বে অবশ্যই মেঘ উপস্থিত থাকে । সুতরাং মেঘ হচ্ছে বৃষ্টির আবশ্যিক শর্ত।"
        },
        {
          "label": "গ",
          "question": "",
          "explanation": "দৃশ্যকল্প-২ এ আরোহের প্রকৃতির নিয়মানুবর্তিতা নীতি নামক ভিত্তিটির ইঙ্গিত রয়েছে। প্রকৃতির নিয়মানুবর্তিতা নীতি অনুযায়ী, প্রকৃতি সর্বদা নিয়মের অনুগামী। প্রকৃতি কখনো বিরূপ আচরণ করে না। সর্ব অবস্থায় একই আচরণ করে। আরোহ অনুমানে কোনো বিষয় সম্পর্কে সার্বিক সিদ্ধান্ত গ্রহণ করার সময় এ নীতিকে অনুসরণ করা হয়। যেমন- 'সকল মানুষ হয় মরণশীল'। এই সার্বিক সংশ্লেষক যুক্তিবাক্যটির বস্তুগত সত্যতা প্রতিষ্ঠা করতে গেলে প্রকৃতির নিয়মকে বিশ্বাস করতে হবে এবং মনে করতে হবে প্রাণীর নিজস্ব প্রকৃতি অনুযায়ী এবং পারিপার্শ্বিক পরিবেশে যে অবস্থায় মানুষ, গরু, ছাগল, পাখি প্রভৃতির মৃত্যু হয়; সেই একই অবস্থায় অন্যান্য সকল প্রাণীর মৃত্যু হবে। এজন্য আরোহ অনুমানে প্রকৃতির নিয়মানুবর্তিতা নীতির ওপর ভিত্তি করে সিদ্ধান্ত নেওয়া হয়। উদ্দীপকে দৃশ্যকল্প-২ এ বর্ণিত, প্রতি বছর বর্ষাকালে বৃষ্টি হয়, শীতকালে ঠান্ডা পড়ে এবং গ্রীষ্মকালে গরম পড়ে। এটিই প্রকৃতির নিয়মানুবর্তিতা নীতি । আরোহ অনুমান এই নীতির ওপর নির্ভরশীল।"
        },
        {
          "label": "ঘ",
          "question": "",
          "explanation": "দৃশ্যকল্প-১ এ ইঙ্গিতকৃত বিষয় হলো কারণ। নিচে কারণের গুণগত বৈশিষ্ট্যগুলো বিশ্লেষণ করা হলো- যে ঘটনাকে কেন্দ্র করে অন্য একটি নতুন ঘটনা সৃষ্টি হয় তাই কারণ। অর্থাৎ কারণ কোনো বাস্তব ঘটনার কার্যের অব্যবহিত পূর্ববর্তী অবস্থা প্রকাশ করে। তাই বলা হয়, কারণ হলো ঘটনার পূর্ববর্তী ঘটনা, আর কার্য হলো পরবর্তী ঘটনা। এজন্য যুক্তিবিদরা মনে করেন, কারণ ও কার্য পরস্পর সাপেক্ষ পদ। যেখানে কোনো ঘটনাকে কারণ বলার অর্থ হলো তাকে একটি কার্যের কারণ হিসেবে বিবেচনা করা। সময়ের দিক থেকে বিচার করলে কারণ আগে আসে এবং কার্য পরে আসে । যেমন: উদ্দীপকে বর্ণিত ‘বৃষ্টি হলে মাটি ভিজে' । এখানে বৃষ্টি হওয়া হলো কারণ, আর মাটি ভেজা হলো কার্য। অর্থাৎ বৃষ্টি হয় আগে, আর মাটি ভিজে পরে। যুক্তিবিদরা বলেন, কারণ হবে কোনো কার্যের অপরিবর্তনীয় পূর্ববর্তী ঘটনা। আর এই অপরিবর্তনীয় পূর্ববর্তী ঘটনা হবে শর্তনিরপেক্ষ। অর্থাৎ, একটি ঘটনার কারণ হওয়ার জন্য তাকে অন্যকোনো শর্তের অধীন হলে চলবে না । এজন্য কারণ হবে শর্তনিরপেক্ষ এবং স্বাধীন পরিশেষে বলা যায়, জগতে প্রতিটি ঘটনার কারণ আছে। আর কারণের গুণগত দিক বলতে উল্লেখিত বৈশিষ্ট্যগুলোকেই বোঝায় ।"
        }
      ]
    },
    {
      "number": "11",
      "uddipok": "",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "আরোহের ভিত্তি দুইটি। যথা- আকারগত ভিত্তি ও বস্তুগত ভিত্তি।"
        },
        {
          "label": "খ",
          "question": "",
          "explanation": "কতগুলো শর্তের সমন্বয়ে কারণ সৃষ্টি হওয়ায় কারণ ও শর্ত এক নয়। কোনো কার্যকে ঘটানোর জন্য যে সকল পূর্ববর্তী ঘটনার প্রয়োজন হয় তাদের সমষ্টিকে কারণ বলে এবং কারণ হিসেবে গৃহীত ঘটনাসমূহের প্রত্যেকটি অংশ হলো এক একটি শর্ত । কারণ ও শর্ত পরস্পর থেকে ভিন্ন। কেননা কারণ হলো শর্তের সমষ্টি, আর শর্ত হলো কারণের অংশ। পাশাপাশি কারণকে গুণগত ও পরিমাণগত উভয় দিক থেকে বিচার করা হয়, কিন্তু শর্তকে গুণগত ও পরিমাণগত দিক থেকে বিচার করা যায় না । এজন্য কারণ ও শর্ত পরস্পর থেকে ভিন্ন।"
        },
        {
          "label": "গ",
          "question": "",
          "explanation": "উদ্দীপকের চিত্রের কার্যকারণে পাঠ্যবইয়ের বহুকারণবাদের বিষয়টি প্রকাশ পেয়েছে।ব্যাখ্যা করা হলো- উদ্দীপকের চিত্রে তাপের বিভিন্ন কারণ দেখানো হয়েছে। একইভাবে বহুকারণবাদে একটি কার্যের বিভিন্ন কারণ দেখানো হয়। তাই উদ্দীপকের চিত্রটি বহুকারণবাদের ইঙ্গিত দেয়। কার্যকারণ নিয়ম অনুযায়ী কারণ ও কার্যের মধ্যে আবশ্যিক সম্পর্ক বিদ্যমান। অর্থাৎ প্রতিক্ষেত্রে কারণ ও কার্য একই ঘটনা ঘটায়। তাই কার্যকারণ নিয়ম অনুযায়ী প্রতিটি কাজের একটি কারণ আছে এবং প্রতিক্ষেত্রে একই কারণ একই কার্য উৎপন্ন করে। কিন্তু অনেক সময় একটি কার্যের একাধিক কারণ আছে বলে মনে করা হয়, তখন তাকে বহুকারণ বলা হয়। আর বহুকারণ সংক্রান্ত এ মতবাদটিকে বহুকারণবাদ বলে। অর্থাৎ বহুকারণবাদ অনুযায়ী কোনো কার্যের কারণ একটি নয় বরং বহু । তেমনি উদ্দীপকের চিত্রটিতে দেখানো হয়েছে আগুন, বিদ্যুৎ, সূর্য, সৌরবিদ্যুৎ এর কারণে তাপ সৃষ্টি হয়। অর্থাৎ তাপ নামক কার্যের কারণ বিভিন্ন । তাই বলা যায়, উদ্দীপকের চিত্রে পাঠ্যবইয়ের বহুকারণবাদ প্রকাশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের চিত্রে ইঙ্গিতকৃত বিষয়টি হলো বহুকারণবাদ। বিভিন্ন ত্রুটির কারণে আমি এই মতবাদটিকে গ্রহণযোগ্য বলে মনে করি না।আমার মতামত দেওয়া হলো- বহুকারণ মতবাদে কোনো কারণকে একটি বিশিষ্ট ঘটনা হিসেবে প্রকাশ করা হয়। কিন্তু কারণের মতো কার্যকেও যদি একটি বিশিষ্ট ঘটনা হিসেবে গ্রহণ করা হয়, তাহলে বহুকারণবাদ ভ্রান্ত বলে প্রমাণিত হয়। কার্যকারণ নিয়মানুযায়ী, কারণ ও কার্যের মধ্যে অনিবার্য সম্পর্ক বিদ্যমান। আর প্রতিক্ষেত্রে একটি কারণ একটিই কার্য ঘটায়। তাই প্রতিটি কার্যের কারণ একটি। কার্যকারণের এই নিয়ম মেনে নিলে বহুকারণবাদ বাতিল হয়ে যায়। কারণের সংজ্ঞা অনুযায়ী, কারণ হলো কার্যের অপরিবর্তনীয়, শর্তহীন ও অব্যবহিত পূর্ববর্তী ঘটনা। আর একটি কার্যের অব্যবহিত পূর্ববর্তী একটি মাত্র ঘটনা থাকে। তাই কারণের বিজ্ঞানসম্মত সংজ্ঞা মেনে নিলে বহুকারণবাদকে অস্বীকার করতে হয়। বহুকারণবাদে বিভিন্ন ধরনের কার্যের সার্বিকীকরণ করে একটি কার্য বলে সিদ্ধান্ত গ্রহণ করা হয়। অথচ বহুকারণবাদে প্রতিটি কারণকে বিশিষ্ট কারণ হিসেবে উপস্থাপন করা হয়। যদি কারণের মতো কার্যকেও সার্বিকীকরণ করা হয় তাহলে বহুকারণবাদ ভ্রান্ত প্রমাণিত হয়। পরিশেষে বলা যায় যে, বহুকারণবাদের বিভিন্ন রকম ত্রুটি রয়েছে। এরূপ ত্রুটির কারণে বহুকারণবাদ আমার কাছে গ্রহণযোগ্য নয় ।"
        }
      ]
    }
  ]
}