{
  "title": "বরিশাল বোর্ড ২০১৭",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "বিপ্লব সরকার ও তাঁর স্ত্রী সুজাতা সরকার দু'জন একটি বিদ্যালয়ে জনপ্রিয় শিক্ষক। বিপ্লব সরকার তাঁর পাঠদানে জীবন ও শিল্পের নান্দনিক বৈচিত্র্য, শৈল্পিক চিন্তা ও সংস্কৃতির সামগ্রিক সত্তাকে তুলে ধরেন। পক্ষান্তরে, সুজাতা সরকার তাঁর পাঠদানে প্রতীকমূলক পদ্ধতির ব্যবহার করেন। তাঁর পাঠদানের বৈশিষ্ট্য হল সরলতা, যথার্থতা ও উত্তরের নিশ্চয়তা। ইহা পরিমাণ ও পরিমাপের সুস্পষ্ট ধারণা দেয়।",
      "tag": "BB 17",
      "sub_questions": [
        {
          "label": "ক",
          "question": "যুক্তিবিদ্যার অভিধানিক অর্থ কী?",
          "explanation": "যুক্তিবিদ্যা (Logic) গ্রিক শব্দ Logos থেকে এসেছে। যার অর্থ হচ্ছে, চিন্তা, শব্দ বা ভাষা।"
        },
        {
          "label": "খ",
          "question": "‘সৌন্দর্য বিষয়ক বিজ্ঞান' বলতে কী বোঝায়?",
          "explanation": "সৌন্দর্য বিষয়ক বিজ্ঞান বলতে বোঝায় নন্দনতত্ত্বকে (Aesthetics)। নন্দনতত্ত্ব এমন একটি বিদ্যা যা বিভিন্ন প্রকারে সৌন্দর্য চর্চার জন্য নিয়ম কানুন প্রণয়ন করে এবং সেগুলোকে আমাদের বাস্তব জীবনে প্রয়োগ করে সুন্দরভাবে জীবন যাপন করার নির্দেশনা দান করে। যেমন: সুন্দর করে কথা বলা, সুন্দর পোশাক পরা, নিজ দেহের অঙ্গ-প্রত্যঙ্গের পরিচর্যা করে সুন্দরভাবে সাজাতে পারা। এ সকল সৌন্দর্য বিজ্ঞানের অন্তর্ভুক্ত।"
        },
        {
          "label": "গ",
          "question": "উদ্দীপকে বর্ণিত বিপ্লব সরকার ও সুজাতা সরকারের পাঠদানের বিষয়টি পাঠ্যসূচির কোন বিষয়ের সাথে সঙ্গতিপূর্ণ? ব্যাখ্যা কর।",
          "explanation": "উদ্দীপকে বর্ণিত বিপ্লব সরকার ও সুজাতা সরকারের পাঠদানের বিষয়টি যথাক্রমে পাঠ্যসূচীর নন্দনতত্ত্ব (Aestheticis) এবং গণিত (Mathematics) বিষয়ের সাথে সঙ্গতিপূর্ণ। নন্দনতত্ত্ব হচ্ছে সৌন্দর্য বিষয়ক বিজ্ঞান। নন্দনতত্ত্বে বিভিন্ন প্রকারে সৌন্দর্য চর্চার জন্য নিয়ম-কানুন প্রণয়ন করে এবং সেগুলোকে বাস্তব জীবনে প্রয়োগ করে সুন্দরভাবে জীবন যাপন করার নির্দেশনা দেয়। যেমন: একজন চিত্র শিল্পীর অংকিত শিল্পকর্মের দ্বারা সামগ্রিক সত্তার সৌন্দর্য ফুটে ওঠে। অপরদিকে, গণিত একটি পরিমাণ সংক্রান্ত বিজ্ঞান। কোনো কিছুর গণনা বা পরিমাণ করাই গণিতের মূল লক্ষ্য। সংখ্যা বা প্রতীক হচ্ছে গণিতের প্রাণ যার মধ্যে কোনো অযৌক্তিক তত্ত্ব নেই এবং এটি সরল, যথার্থ ও নিশ্চিত জ্ঞান দান করে। যেমন: ২ + ২ = ৪, এটি নিশ্চিত জ্ঞান। উদ্দীপকে বিপ্লব সরকার তাঁর পাঠদানে জীবন ও শিল্পের যে নান্দনিক বৈচিত্র্য তুলে ধরেন তা নন্দনতত্ত্বের জ্ঞানের উপর ভিত্তি করে। যেখানে নন্দনতত্ত্ব সৌন্দর্য চর্চার নিয়ম শিক্ষা দেয় এবং তা বাস্তব জীবনে প্রয়োগের নির্দেশনা প্রদান করে। অপরদিকে, তাঁর স্ত্রী সুজাতা সরকার পাঠদানে প্রতীকমূলক পদ্ধতির ব্যবহার করেন। যে পদ্ধতি সর্বদা সঠিক, সরল এবং নিশ্চিত তথ্য প্রদান করে।"
        },
        {
          "label": "ঘ",
          "question": "বিপ্লব সরকার ও সুজাতা সরকারের পাঠদানের বিষয়ের তুলনামূলক বিশ্লেষণ কর।",
          "explanation": "বিপ্লব সরকার ও সুজাতা সরকারের পাঠদানের বিষয় হলো নন্দনতত্ত্ব (Aesthetics) এবং গণিত (Mathematics)। যাদের মধ্যে বিভিন্ন বিষয়ে মিল ও অমিল রয়েছে। নন্দনতত্ত্ব হচ্ছে সৌন্দর্য বিষয়ক বিজ্ঞান। সৌন্দর্যকে আয়ত্ত্ব করা নন্দনতত্ত্বের আদর্শ। এই বিদ্যা বিভিন্ন প্রকারে সৌন্দর্য চর্চার জন্য নিয়ম-কানুন প্রণয়ন করে এবং সেগুলোর বাস্তব জীবনে প্রয়োগ করে। অপরদিকে, গণিত একটি পরিমাণ সংক্রান্ত বিজ্ঞান। কোনো কিছুর গণনা বা পরিমাণ করাই গণিতের মূল লক্ষ্য। সংকেত বা প্রতীক ব্যবহার করার মাধ্যমে গণিতের আকার প্রকাশ পায়। নন্দনতত্ত্ব এবং গণিত উভয়ই যুক্তিনির্ভর ব্যবহারিক বিজ্ঞান। কারণ তারা তাদের লক্ষ্য অর্জনে বিভিন্ন নিয়ম-কানুন প্রণয়ন করে এবং সেগুলো বাস্তব জীবনে প্রয়োগের নির্দেশ দান করে। অপরদিকে নন্দনতত্ত্ব আদর্শমূলক গুণ হলেও গণিতের কোন আদম নেই। গণিতের লক্ষ্য কেবলই পরিমাপ তাদের মধ্যে বিষয়গত পার্থক্যও বিদ্যমান। নন্দনতত্ত্বের আলোচ্য বিষয় সৌন্দর্য পক্ষান্তরে গণিতের আলোচ্য বিষয় সংখ্যা বা পরিমাণ। উদ্দীপকে বিপ্লব সরকার পাঠদানে জীবন ও শিল্পের যে নান্দনিক বৈচিত্র্য তুলে ধরেন তা নন্দনতত্ত্বের জ্ঞানের উপর ভিত্তি করে। তার পাঠদানকৃত বিষয়টি সৌন্দয্যবোধ এবং তা চর্চার ওপর গুরুত্ব দেয়। অপরদিকে, তার স্ত্রী সুজাতা সরকার পাঠদানে প্রতীকমূলক পদ্ধতির ব্যবহার করেন। যা গণিতের সাথে সংশ্লিষ্ট। এর পদ্ধতি সর্বদা সঠিক, সরল ও নিশ্চিত জ্ঞান প্রদান করে। পরিশষে বলা যায়, ব্যবহারিক এবং যুক্তিনির্ভর মিল ছাড়া নন্দনতত্ত্ব এবং গণিতের প্রকৃতি ভিন্নরূপ। আদর্শ, বিষয়বস্তু এবং নিয়মাবলির ক্ষেত্রে উভয়ের মধ্যে পার্থক্য বিদ্যমান। যুক্তিবিদ্যা এই দুটি বিষয়ের সাথে সম্পর্ক তৈরিতে সহায়ক ভূমিকা পালন করে।"
        }
      ]
    },
    {
      "number": "2",
      "uddipok": "",
      "tag": "BB 17",
      "sub_questions": [
        {
          "label": "ক",
          "question": "পদ কী?",
          "explanation": ""
        },
        {
          "label": "খ",
          "question": "‘কলম' শব্দটি কেন পদ?",
          "explanation": ""
        },
        {
          "label": "গ",
          "question": "‘সদর্থক যুক্তিবাক্যের বিধেয়পদ অব্যাপ্য’— উদ্দীপকের আলোকে ব্যাখ্যা কর।",
          "explanation": ""
        },
        {
          "label": "ঘ",
          "question": "উদ্দীপকের বিষয়ের সাথে ব্যক্ত্যর্থের সম্পর্ক বেশ গভীর— আলোচনা কর।",
          "explanation": ""
        }
      ]
    },
    {
      "number": "3",
      "uddipok": "দৃশ্যকল্প-১ : সকল মানুষ হয় দ্বিপদ। কিছু ছাত্র হয় মেধাবী। দৃশ্যকল্প-২: কোনো ফুল নয় ফল। কিছু ছাত্র নয় মেধাবী।",
      "tag": "BB 17",
      "sub_questions": [
        {
          "label": "ক",
          "question": "যুক্তিবাক্যের অংশ কয়টি?",
          "explanation": ""
        },
        {
          "label": "খ",
          "question": "কোন ধরনের বাক্যকে A যুক্তিবাক্যে রূপান্তর করা হয়?",
          "explanation": ""
        },
        {
          "label": "গ",
          "question": "দৃশ্যকল্প-১ কোন নীতিতে গঠিত হয়েছে বিশ্লেষণ কর।",
          "explanation": ""
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-২ এর পার্থক্য নির্দেশ কর।",
          "explanation": ""
        }
      ]
    },
    {
      "number": "4",
      "uddipok": "",
      "tag": "BB 17",
      "sub_questions": [
        {
          "label": "ক",
          "question": "বিধেয়ক কী?",
          "explanation": "সদর্থক যুক্তিবাক্যের বিধেয় পদ উদ্দেশ্য পদের সাথে যে সম্পর্ক নির্দেশ করে তাকে বলা হয় বিধেয়ক (Predicables)।"
        },
        {
          "label": "খ",
          "question": "সমজাতীয় উপজাতির ধারণাটি ব্যাখ্যা কর।",
          "explanation": "একটি জাতিকে (Genus) যখন একাধিক উপজাতিতে ভাগ করা হয় তখন ওই উপজাতিগুলোকে পরস্পরের সহযোগী বা সমজাতীয় উপজাতি (Cognate Specics) বলে। এক্ষেত্রে সহযোগী উপজাতিগুলো এক সাথে একই জাতির অন্তর্ভুক্ত। অর্থাৎ এরা একটি বৃহত্তর জাতির ক্ষুদ্র ক্ষুদ্র অংশ বিশেষ। প্রাণিজাতির অন্তর্ভুক্ত মানুষ, গরু, ছাগল ইত্যাদি উপজাতি সম্বন্ধের দিক থেকে সহযোগী বা সমজাতীয় উপজাতি।"
        },
        {
          "label": "গ",
          "question": "উদ্দীপকে দানাযুক্ত ও দানামুক্ত কলার মাধ্যমে বিধেয়কের কোন ধারণাটি প্রকাশ পেয়েছে? ব্যাখ্যা কর।",
          "explanation": "উদ্দীপকের দানাযুক্ত ও দানামুক্ত কলার মাধ্যমে বিধেয়কের আসন্নতম জাতি ও আসন্নতম উপজাতির ধারণা প্রকাশ পেয়েছে। একটি উপজাতির সবচেয়ে নিকটতম জাতিকে ‘আসন্নতম জাতি' বলে। একটি উপজাতি একাধিক জাতির সাথে সম্পর্কিত হতে পারে। ব্যাপকতার দিক থেকে কোনোটি খুব কাছে; আবার কোনোটি দূরে। তবে এদের মধ্যে যেটি সবচেয়ে কাছে সেটিকে উপজাতিটির আসন্নতম জাতি বলে। যদি মানুষকে উপজাতি হিসেবে বিবেচনা করা হয় তবে তার নিকটতম বা আসন্নতম জাতি হবে জীব। একইভাবে একটি জাতি একাধিক উপজাতির সাথে সম্পর্কিত হতে পারে। উপজাতিগুলোর মধ্যে যেটি সবচেয়ে কাছে তাকে ঐ জাতির আসন্নতম উপজাতি (Proximate Species) বলে। যেমন: ‘জীব’ যদি জাতি হয় তবে তার আসন্নতম উপজাতি হচ্ছে ‘মানুষ’ এবং মানুষের আসন্নতম উপজাতি হচ্ছে ‘সৎ মানুষ'। উদ্দীপকে, দানাযুক্ত কলা হচ্ছে আসন্নতম জাতি এবং দানামুক্ত কলা হচ্ছে আসন্নতম উপজাতি।"
        },
        {
          "label": "ঘ",
          "question": "উদ্দীপকে ইঙ্গিতকৃত বিষয় দুটির আন্তঃসম্পর্ক বিশ্লেষণ কর।",
          "explanation": "উদ্দীপকে ইঙ্গিতকৃত বিষয় দুটি হলো জাতি ও উপজাতি। এদের মধ্যে আন্তঃসম্পর্ক বিদ্যমান। জাতি ও উপজাতির মধ্যে গভীর সম্পর্ক বিদ্যমান। উভয়ই শ্রেণিবাচক পদ। উভয়েরই বিশেষ বিশেষ সদস্য রয়েছে। তবে জাতি ও উপজাতি একে অন্যের সাথে অস্তিত্বের দিক থেকে নির্ভরশীল। এদের কোনোটিই এককভাবে অস্তিত্বশীল থাকতে পারে না। জাতি হতে হলে তার সাথে উপজাতি থাকতে হয় এবং উপজাতি হতে হলে তার সাথে জাতি থাকতে হয়। তবে মজার ব্যাপার হলো দুটি শ্রেণিবাচক পদের একই যুক্তিবাক্যে অবস্থানের ফলেই এদের জাতি-উপজাতি সম্পর্ক নির্ধারিত হতে পারে। এককভাবে এদেরকে জাতি-উপজাতি আখ্যা দেওয়া কঠিন। কেননা কোনো পদ এককভাবে জাতি হতে পারে না আবার উপজাতিও হতে পারে না। যেমন: ‘জীব’ পদটির তুলনায় মানুষ একটি উপজাতি। অন্যদিকে, সৎ মানুষ, দার্শনিক, কবি ইত্যাদি পদের তুলনায় ‘মানুষ’ একটি জাতি। তাই যুক্তিবিদ্যায় জাতি ও উপজাতিকে কোনো যুক্তিবাক্যে ব্যবহৃত দুটি শ্রেণিবাচক পদের তুলনামূলক সম্পর্কের মাধ্যমে নির্ণয় করা হয়। সুতরাং, উক্ত আলোচনা থেকে বলা যায়, জাতি ও উপজাতির আন্তঃসম্পর্ক হলো এরা একে অপরের ওপর নির্ভরশীল। একটি ছাড়া অপরটি অস্তিত্বশীল হয় না।"
        }
      ]
    },
    {
      "number": "5",
      "uddipok": "",
      "tag": "BB 17",
      "sub_questions": [
        {
          "label": "ক",
          "question": "অনুমান প্ৰধানত কত প্রকার ও কী কী?",
          "explanation": ""
        },
        {
          "label": "খ",
          "question": "অনুমান ও যুক্তি দু'টি ভিন্ন বিষয় ব্যাখ্যা কর।",
          "explanation": ""
        },
        {
          "label": "গ",
          "question": "চিত্র-ক দ্বারা নির্দেশিত অনুমানের প্রকৃত উদাহরণসহ ব্যাখ্যা কর।",
          "explanation": ""
        },
        {
          "label": "ঘ",
          "question": "চিত্র-ক ও চিত্র-খ দ্বারা নির্দেশিত অনুমানের পার্থক্য বিশ্লেষণ কর।",
          "explanation": ""
        }
      ]
    },
    {
      "number": "6",
      "uddipok": "যুক্তি-১ : সকল আম হয় মিষ্টি। ∴ \\therefore ∴ কিছু মিষ্টি ফল হয় আম। যুক্তি-২ : কোনো কাক নয় সাদা। ∴ \\therefore ∴ কোনো সাদা জীব নয় কাক।",
      "tag": "BB 17",
      "sub_questions": [
        {
          "label": "ক",
          "question": "আবর্তনের নিয়ম কয়টি?",
          "explanation": ""
        },
        {
          "label": "খ",
          "question": "অমাধ্যম অনুমানের সিদ্ধান্ত একটি নতুন যুক্তিবাক্য নয়— ব্যাখ্যা কর।",
          "explanation": ""
        },
        {
          "label": "গ",
          "question": "যুক্তি-২ দ্বারা কোন যুক্তিবাক্যের আবর্তনকে নির্দেশ করা হয়েছে? ব্যাখ্যা কর।",
          "explanation": ""
        },
        {
          "label": "ঘ",
          "question": "উদ্দীপকে উল্লিখিত যুক্তি-১ ও যুক্তি-২ এর আন্তঃসম্পর্ক পাঠ্যবইয়ের আলোকে ব্যাখ্যা কর।",
          "explanation": ""
        }
      ]
    },
    {
      "number": "7",
      "uddipok": "",
      "tag": "BB 17",
      "sub_questions": [
        {
          "label": "ক",
          "question": "কারণ কাকে বলে?",
          "explanation": "কারণ (Cause) হলো কোনো ঘটনার পূর্ববর্তী ঘটনা বা ঘটনাসমূহের সমষ্টি যাকে ঐ ঘটনাটি অপরিবর্তনীয় ও শর্তনিরপেক্ষভাবে অনুসরণ করে।"
        },
        {
          "label": "খ",
          "question": "কারণ ও শর্ত কেন ভিন্ন? ব্যাখ্যা কর।",
          "explanation": "কতগুলো শর্তের সমন্বয়ে কারণ সৃষ্টি হওয়ায় কারণ ও শর্ত পরস্পর থেকে ভিন্ন। কোনো কার্যকে ঘটানোর জন্য যে সকল পূর্ববর্তী ঘটনার প্রয়োজন হয় তাদের সমষ্টিকে কারণ (Cause) বলে এবং কারণ হিসেবে গৃহীত ঘটনাসমূহের প্রত্যেকটি অংশ হলো এক একটি শর্ত (Condition)। কারণ ও শর্ত পরস্পর থেকে ভিন্ন। কেননা— প্রথমত, কারণ হলো শর্তের সমষ্টি, আর শর্ত হলো কারণের অংশ। দ্বিতীয়ত, কারণকে গুণগত ও পরিমাণগত দিক থেকে বিচার করা যায়, কিন্তু শর্তকে গুণগত ও পরিমাণগত দিক থেকে বিচার করা যায় না। এসব কারণ ও শর্ত পরস্পর থেকে ভিন্ন।"
        },
        {
          "label": "গ",
          "question": "উদ্দীপকের বিষয়টি পাঠ্যবইয়ের কোন বিষয়কে নির্দেশ করে? ব্যাখ্যা কর।",
          "explanation": "উদ্দীপকে উল্লেখিত চিত্র পাঠ্যপুস্তকের বহুকারণবাদকে নির্দেশ করে। কার্যকারণ নিয়ম অনুযায়ী কারণ ও কার্যের মধ্যে অপরিহার্য সম্পর্ক বিদ্যমান। এই নিয়ম অনুযায়ী প্রতিটি কার্যের একটি করে কারণ আছে এবং প্রতিক্ষেত্রে একই কারণ একই কার্য ঘটায়। কিন্তু অনেক সময় মনে করা হয় যে, একটি ঘটনা বিভিন্ন কারণে ঘটে। যখন কোনো একটি কার্যের অনেকগুলো কারণ আছে বলে মনে করা হয়, তখন তাকে বলে বহুকারণ আর এই সংক্রান্ত মতবাদটিেেক বলা হয় বহুকারণবাদ। এই মতবাদ অনুযায়ী কোনো কার্যের কারণ একটি নয়, বিভিন্ন কারণে একটি কার্য ঘটতে পারে। যুক্তিবিদ জন স্টুয়ার্ট মিল বহুকারণবাদ প্রবর্তন করেন। উদ্দীপকে উল্লেখিত চিত্রে সূর্য, মোম, বাল্ব, টর্চ লাইট এর ছবি দেয়া আছে— যা থেকে আলো উৎপন্ন হচ্ছে। অর্থাৎ উদ্দীপক অনুযায়ী কোনো কার্যের একটি কারণ নয় বরং একাধিক কারণ আছে। এক্ষেত্রে আলো কার্যটি সূর্য, মোম, বাল্ব, টর্চলাইটের কারণে সৃষ্ট হয় যা বহুকারণবাদকে প্রতিফলিত করেছে।"
        },
        {
          "label": "ঘ",
          "question": "উদ্দীপকে উল্লিখিত বিষয়টির গ্রহণযোগ্যতা পাঠ্যবই-এর আলোকে মূল্যায়ন কর।",
          "explanation": "উদ্দীপকে উল্লেখিত বহুকারণবাদ (Plurality of Causes) বিষয়টি বৈজ্ঞানিক দৃষ্টিকোণ থেকে গ্রহণযোগ্য নয়। বহুকারণবাদ অনুযায়ী একটি কার্যের একাধিক কারণ থাকতে পারে। অর্থাৎ একই কার্য বিভিন্ন সময় বিভিন্ন কারণ দ্বারা সংঘটিত হতে পারে। বহুকারণবাদ বিজ্ঞানসম্মত কোনো মতবাদ নয়। বহুকারণবাদীরা কারণকে ব্যাখ্যা করেছেন বিশেষভাবে, কিন্তু কার্যকে ব্যাখ্যা করেছেন সার্বিকভাবে। আমরা যদি কার্য ও কারণ উভয়কে একই দৃষ্টিকোণ থেকে মূল্যায়ন করি অর্থাৎ উভয়কেই বিশেষভাবে অথবা উভয়কেই সার্বিকভাবে বিচার করি, তাহলে দেখা যায় বহুকারণবাদ কোনো যথার্থ মতবাদ নয়। যেমন: ‘মৃত্যু’ নামক কার্যটির সাধারণ কারণ হলো হৃদযন্ত্রের ক্রিয়া বন্ধ হয়ে যাওয়া। দুর্ঘটনা, বিষপান, গুলিবিদ্ধ হওয়া কিংবা কোনো রোগ-শোক যেভাবেই মৃত্যু হোক না কেন প্রত্যেক ক্ষেত্রেই মৃত্যুর মূল কারণ একটি, আর তা হলো হৃদযন্ত্রের ক্রিয়া বন্ধ হয়ে যাওয়া। বিজ্ঞানসম্মত সংজ্ঞা অনুযায়ী, কারণ (Cause) হলো কোনো কার্যের অব্যবহিত পূর্ববর্তী, অপরিবর্তনীয় ও শর্তহীন ঘটনা বা ঘটনাসমূহের সমষ্টি। কিন্তু বহুকারণবাদ অনুযায়ী কোনো কার্যের কারণ সর্বদা পরিবর্তনশীল, যাকারণের বিজ্ঞানসম্মত সংজ্ঞার সাথে অসংগতিপূর্ণ। উদ্দীপকে বর্ণিত ‘আলো' প্রাপ্তি একটি কার্য। এখানে আলোর কারণ হিসেবে সূর্য, বিদ্যুৎ, মোমবাতি, টর্চলাইট ও হারিকেনকে উল্লেখ করা হয়েছে, যা বহুকারণবাদকে নির্দেশ করে। কিন্তু প্রকৃতপক্ষে আলোর অব্যবহিত, পূর্ববর্তী, অপরিবর্তনীয় ও শর্তহীন ঘটনা হচ্ছে ফোটন (Photon)। অর্থাৎ ‘আলো’ কার্যের মূল কারণ হলো ফোটন। যেকোনো উৎস থেকে বা যেভাবেই আলো আসুক না কেনো মূলত ফোটনের কারণেই আমরা আলো পেয়ে থাকি। তাই আলোর উৎস বহু হলেও কারণ বহু নয়। উপরের আলোচনার প্রেক্ষিতে বলা যায়, বহুকারণবাদ বিষয়টি বৈজ্ঞানিক দৃষ্টিকোণ থেকে গ্রহণযোগ্য নয়। তবে আমাদের দৈনন্দিন জীবনে এর ব্যবহারিক মূল্য অস্বীকার করা যায় না।"
        }
      ]
    },
    {
      "number": "8",
      "uddipok": "",
      "tag": "BB 17",
      "sub_questions": [
        {
          "label": "ক",
          "question": "সহানুমানে ব্যবহৃত মধ্যপদের প্রতীক কী?",
          "explanation": "সহানুমানে ব্যবহৃত মধ্যপদের প্রতীক হলো ‘M’।"
        },
        {
          "label": "খ",
          "question": "সহানুমানের সিদ্ধান্ত কীভাবে আশ্রয় বাক্য নির্ভর? ব্যাখ্যা কর।",
          "explanation": "সহানুমানের সিদ্ধান্ত আশ্রয়বাক্য থেকে অনিবার্যভাবে নিঃসৃত হয় তাই এর সিদ্ধান্ত আশ্রয়বাক্য নির্ভর। যে মাধ্যম অবরোহ অনুমানে সিদ্ধান্তটি পরস্পর সংযুক্ত দুটি আশ্রয়বাক্য থেকে অনিবার্যভাবে নিঃসৃত হয় তাকে সহানুমান বলে। যেমন— সকল ছাত্র হয় মেধাবী। সেলিম হয় একজন ছাত্র। অতএব, সেলিম হয় মেধাবী এখানে উভয় আশ্রয়বাক্য সাধারণ হিসেবে ‘ছাত্র’ পদটি বাক্য দুটিকে পারস্পরিকভাবে সংযুক্ত করেছে। আর বাক্য দুটি সংযুক্ত থাকায় এদের থেকে সিদ্ধান্ত হিসেবে তৃতীয় বাক্যটি অনিবার্যভাবে নিঃসৃত হয়েছে। এ কারণেই বলা হয়, সহানুমানের সিদ্ধান্ত আশ্রয়বাক্য নির্ভর।"
        },
        {
          "label": "গ",
          "question": "উদ্দীপকে প্রশ্নবোধক (?) চিহ্নিত স্থানে পাঠ্যবইয়ের আলোকে উপযুক্ত প্রতীক বসাও।",
          "explanation": "উদ্দীপকে প্রশ্নবোধক চিহ্নিত স্থানে পাঠ্যবইয়ের আলোকে উপর্যুক্ত প্রতীক বসানো হলো। এখানে M দ্বারা মধ্যপদ, P দ্বারা প্রধান পদ এবং S দ্বারা অপ্রধান পদকে নির্দেশ করা হয়েছে।"
        },
        {
          "label": "ঘ",
          "question": "সহানুমানের ক্ষেত্রে উদ্দীপকে নির্দেশিত বিষয়টির গুরুত্ব বর্ণনা কর।",
          "explanation": "সহানুমানের ক্ষেত্রে উদ্দীপকে নির্দেশিত বিষয়টি হলো- সংস্থান। সহানুমানে সংস্থানের গুরুত্ব অত্যধিক। সহানুমানের যুক্তিতে তিনটি বাক্য থাকে। এগুলো হলো প্রধান আশ্রয়বাক্য, অপ্রধান আশ্রয়বাক্য ও সিদ্ধান্ত। এ বাক্যগুলোতে ব্যবহৃত হয় তিনটি পদ। এগুলো হলো প্রধান, অপ্রধান ও মধ্যপদ। মধ্যপদ আশ্রয়বাক্যদ্বয়ে থাকে, কিন্তু সিদ্ধান্তে থাকে না। বস্তুত সিদ্ধান্তে প্রধান ও অপ্রধান পদের অবস্থান নির্ধারিত হলেও আশ্রয়বাক্যদ্বয়ে মধ্য পদের অবস্থান নির্ধারিত নয়। অর্থাৎ মধ্যপদ আশ্রয়বাক্য দুটির উদ্দেশ্য বা বিধেয় যেকোনো স্থানে অবস্থান করতে পারে। আর সহানুমানের আশ্রয়বাক্যদ্বয়ে উদ্দেশ্য ও বিধেয়তে মধ্যপদের অবস্থান অনুযায়ী যুক্তির আকারকে বলে সংস্থান। সংস্থানের মাধ্যমে সহানুমানে বিভিন্ন পদের অবস্থান সম্পর্কে জানা যায়। পাশাপাশি মধ্যপদের অবস্থান অনেক ক্ষেত্রে যুক্তির বৈধতা নির্ণয়ে সহায়ক ভূমিকা পালন করে। সে কারণেই সহানুমানের সঠিক আকার প্রদানের মাধ্যমে যুক্তির যথার্থতা প্রতিপাদনের ক্ষেত্রে সংস্থানগুলো সম্পর্কে সম্যক জ্ঞান থাকা অত্যন্ত জরুরি। সুতরাং সহানুমানের ক্ষেত্রে সংস্থান একটি গুরুত্বপূর্ণ ভূমিকা পালন করে।"
        }
      ]
    },
    {
      "number": "9",
      "uddipok": "",
      "tag": "BB 17",
      "sub_questions": [
        {
          "label": "ক",
          "question": "সংযৌগিক বাক্যের একটি প্রতীকী দৃষ্টান্ত দাও।",
          "explanation": "সংযৌগিক বাক্যের একটি প্রতীকী দৃষ্টান্ত হলো p. q । যেখানে p ও q হলো দুটি আপেক্ষিক ঘটনা এবং . (ডট) হলো সংযৌগিক চিহ্ন।"
        },
        {
          "label": "খ",
          "question": "প্রাকল্পিক বাক্যের সত্য সারণি লেখ।",
          "explanation": "প্রাকল্পিক বাক্যকে প্রকাশ করা হয় 'כ ’ যোজক দ্বারা। নিচে প্রাকল্পিক বাক্যের সত্য সারণি উপস্থাপন করা হলো-"
        },
        {
          "label": "গ",
          "question": "উদ্দীপকের উল্লিখিত ছক-১ দ্বারা পাঠ্যবইয়ের কোন বিষয়কে ইঙ্গিত করছে? ব্যাখ্যা কর।",
          "explanation": "উদ্দীপকে ‘লাল বাতি’ যুক্তিবিদ্যার সংকেত (Sign) এর বিষয়টিকে প্রকাশ করে। কোনো বস্তু বা বিষয় যখন একজন ব্যক্তির কাছে নির্দিষ্ট কিছুর প্রতিনিধি হিসেবে প্রকাশিত হয় তখন তাকে সংকেত বলে। প্রখ্যাত চিন্তাবিদ হসপার্স মনে করেন, যখন একটি বিষয় অন্য কোনো বিষয়ের নির্দেশ হিসেবে বিশেষ অর্থ বহন করে তখন তা হবে Sign বা সংকেত। যেমন— রাস্তায় ব্যবহৃত লাল-হলুদ-সবুজ বাতিগুলো দ্বারা গাড়ি থামানো এবং গাড়ি চলার নির্দেশ প্রদান করে। এটি ট্রাফিক নিয়ম অনুযায়ী সার্বজনীনভাবে গৃহীত। তাই এগুলোকে সংক্ষেপে সংকেত হিসেবে চিহ্নিত করা হয়েছে। এ সংকেত ট্রাফিকের প্রতিনিধিত্ব হিসেবে কাজ করে। উদ্দীপকে বর্ণিত ঘটনায় মি. আজহারের ড্রাইভার ট্রাফিক মোড়ে লাল বাতি জ্বলতে দেখে গাড়ি থামিয়ে দিলেন। অর্থাৎ ট্রাফিকের লাল বাতি প্রতীক রূপে বিবেচিত হলেও আমাদের কাছে গাড়ি থামানোর সংকেত হিসেবে বিবেচিত।"
        },
        {
          "label": "ঘ",
          "question": "উদ্দীপকের ছকে নির্দেশিত বিষয়গুলো আসলে আপেক্ষিক— বিশ্লেষণ কর।",
          "explanation": "ছকে নির্দেশিত দিকগুলো সংকেত ও প্রতীকের ইঙ্গিত বহন করে যেগুলোকে আমরা চিরন্তন বলতে পারি না। অর্থাৎ সংকেত ও প্রতীক হলো আপেক্ষিক বিষয়। নিচে এ বিষয়টি বিশ্লেষণ করা হলো— কোনো কিছুকে নির্দেশ করার, বোঝার এবং ব্যক্ত করার জন্য যে লিখিত বা কথিত চিহ্ন ব্যবহার করা হয় তাকে প্রতীক বলে। যেমন— কোনো উত্তরের পাশে (√) ‘টিক’ চিহ্ন ঠিক উত্তরের প্রতীক এবং (x) ‘ক্রস' চিহ্ন ভুল উত্তরের প্রতীক বলে গণ্য হয়। অন্যদিকে, কোনো বিষয় যখন কোনো কিছুর নির্দেশ বা আভাস দেয়, তখন তাকে সংকেত বলে। যেমন— আকাশে লালচে ধূসর বর্ণের মেঘ ঝড়-ঝঞ্ঝার সংকেত এবং ফায়ার ব্রিগেডের সাইরেন কোথাও আগুন লাগার সংকেত হিসেবে কাজ করে। প্রতীক হলো কোনো কিছুর সংকেত। তবে সব ধরনের প্রতীক সংকেতের মর্যাদা পেলেও সব ধরনের সংকেত কখনও প্রতীকের মর্যাদা পায় না। কারণ যুক্তিবিদদের মতে কেবল কৃত্রিম সংকেতই প্রতীক হওয়ার যোগ্যতা রাখে,কেননা ট্রাফিকের লাল বাতি একদিকে প্রতীক এবং অন্যদিকে গাড়ি থামানোর সংকেত হিসেবে কাজ করে। প্রতীক ও সংকেতের মধ্যে কিছু পার্থক্য থাকলেও কোনো কোনো যুক্তিবিদ মনে করেন, প্রতীক ও সংকেত আসলে আপেক্ষিক বিষয়। একই বিষয় একজনের কাছে প্রতীক আবার অন্যজনের কাছে সংকেত বলে পরিগণিত হচ্ছে। কাজেই প্রতীক ও সংকেতের মধ্যে ঘনিষ্ঠ সম্পর্ক আছে। প্রতীক ও সংকেতকে চিরন্তন বলা যায় না। আজ একটা চিহ্ন কোনো একটা বিষয়টাকে প্রতীকায়িত করতে ব্যবহার করা হচ্ছে কাল সেটা নাও ব্যবহৃত হতে পারে । তাই বলা যায় প্রতীক ও সংকেত আপেক্ষিক।"
        }
      ]
    },
    {
      "number": "10",
      "uddipok": "দৃশ্যকল্প-১: শহরে যত মানুষ দেখা গেল তাদের কেউ আত্মকেন্দ্রিক নয়, সুতরাং সকল শহরবাসীই পরার্থবাদী। দৃশ্যকল্প-২: রাতে গাছের ডালকে কোনো প্রাণীর উপস্থিতি মনে করে কেউ ভয়ে চিৎকার দিল।",
      "tag": "RB 19,BB 17",
      "sub_questions": [
        {
          "label": "ক",
          "question": "পরীক্ষণ কী?",
          "explanation": "পরীক্ষণ হচ্ছে পূর্বপরিকল্পিত এবং জ্ঞাত অবস্থাবলির ভিত্তিতে নিরীক্ষণ।"
        },
        {
          "label": "খ",
          "question": "পরীক্ষণ কি সব সময় সত্যতা নিশ্চিত করতে পারে? ব্যাখ্যা করো।",
          "explanation": "হ্যাঁ, পরীক্ষণ (Experiment) সব সময় সত্যতা নিশ্চিত করতে পারে। পরীক্ষণ কৃত্রিম পরিবেশে করা হয় এবং এর ওপর পরীক্ষকের পূর্ণ নিয়ন্ত্রণ থাকে। তাই পরীক্ষক তার প্রয়োজনমতো একটি বিষয়কে বার বার পরীক্ষা করে দেখতে পারেন। এজন্য পরীক্ষণ সব সময় সত্যতা নিশ্চিত করতে পারে। যেমন: কোনো এক গবেষণাগারে পরীক্ষা করে দেখা গেল, আগুন জ্বালানোর জন্য অক্সিজেনের উপস্থিতি অপরিহার্য। এই সিদ্ধান্তের নিশ্চয়তা প্রমাণের জন্য অন্য গবেষণাগারেও একই পরীক্ষা করা হলো এবং সেখানেও একই ফল পাওয়া গেল। এভাবে একটা নিশ্চিত সিদ্ধান্ত নেওয়া হলো যে, আগুন জ্বালানোর জন্য অক্সিজেন অপরিহার্য।"
        },
        {
          "label": "গ",
          "question": "দৃশ্যকল্প-১ এ কোন ধরনের অনুপপত্তি ঘটেছে? ব্যাখ্যা করো।",
          "explanation": "উদ্দীপকের দৃশ্যকল্প-১ এ দৃষ্টান্তের অনিরীক্ষণজনিত অনুপপত্তি ঘটেছে। কোনো বিষয়ে সিদ্ধান্ত গ্রহণের পূর্বে যেসব দৃষ্টান্ত নিরীক্ষণ করা দরকার সেসব দৃষ্টান্ত নিরীক্ষণ না করে সিদ্ধান্ত গ্রহণ করলে যে অনুপপত্তি ঘটে তাকে দৃষ্টান্তের অনিরীক্ষণ অনুপপত্তি (Fallacy of Non-Observation of Instances) বলে। যেমন: একজন লোক ডাক্তারের পরামর্শ গ্রহণ করে না। কারণ যারা ডাক্তারের পরামর্শ গ্রহণ করে তারাও মৃত্যুবরণ করে। এক্ষেত্রে দৃষ্টান্তের অনিরীক্ষণ অনুপপত্তি ঘটেছে। কেননা প্রয়োজনীয় দৃষ্টান্ত অনিরীক্ষিত রেখেই সিদ্ধান্ত গ্রহণ করা হয়েছে। দৃশ্যকল্প-১ এ শহরে যত মানুষ দেখা গেল তাদের কেউ আত্মকেন্দ্রিক নয়। সুতরাং সকল শহরবাসীই পরার্থবাদী। দৃশ্যকল্পের এই সিদ্ধান্তে দৃষ্টান্তের অনিরীক্ষণজনিত অনুপপত্তি ঘটেছে। কারণ আত্মকেন্দ্রিক লোক নিরীক্ষণের বাইরে থেকে যাচ্ছে।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-২ এর মধ্যে কোনো আন্তঃসম্পর্ক আছে কি? মূল্যায়ন করো।",
          "explanation": "দৃশ্যকল্প-১ এ দৃষ্টান্তের অনিরীক্ষণজনিত অনুপপত্তি এবং দৃশ্যকল্প-২ ব্যক্তিগত ভ্রান্ত নিরীক্ষণ অনুপপত্তি ঘটেছে। কোনো বিষয়ে সিদ্ধান্ত গ্রহণের পূর্বে যেসব দৃষ্টান্ত নিরীক্ষণ করা দরকার সেসব দৃষ্টান্ত নিরীক্ষণ না করে সিদ্ধান্ত গ্রহণ করলে যে অনুপপত্তি ঘটে তাকে দৃষ্টান্তের অনিরীক্ষণ অনুপপত্তি (Fallacy of Non-Observation of Instances) বলে। যেমন: একজন লোক ডাক্তারের পরামর্শ গ্রহণ করে না, কারণ যারা ডাক্তারের পরামর্শ গ্রহণ করে তারাও মৃত্যুবরণ করে। এক্ষেত্রে দৃষ্টান্তের অনিরীক্ষণ অনুপপত্তি ঘটেছে। কেননা প্রয়োজনীয় দৃষ্টান্ত অনিরীক্ষিত রেখেই সিদ্ধান্ত গ্রহণ করা হয়েছে। অন্যদিকে কোনো ব্যক্তি কোনো বস্তু বা ঘটনাকে যেভাবে নিরীক্ষণ করার কথা সেভাবে নিরীক্ষণ না করে যদি ভিন্নভাবে নিরীক্ষণ করে তখন তাকে ব্যক্তিগত ভ্রান্ত নিরীক্ষণ (Individual Mal-Observation) বলে। যেমন: অন্ধকারে খুঁটিকে গোরস্থানের ভূত মনে করা।' দৃশ্যকল্প-১ এ দেখা যাচ্ছে শহরে যত মানুষ দেখা গেল তাদের কেও আত্মকেন্দ্রিক নয় সুতরাং সকল শহরবাসীই পরার্থবাদী, এখানে শহরের আত্মকেন্দ্রিক লোকগুলো নিরীক্ষণের বাইরে থেকে যাচ্ছে তাই এটি দৃষ্টান্তের অনিরীক্ষণজনিত অনুপপত্তি। অন্যদিকে দৃশ্যকল্প-২ এ, অন্ধকার রাতে গাছের ডালকে কোনো প্রাণীর উপস্থিতি মনে করে কেউ ভয়ে চিৎকার দিল। এটি ব্যক্তিগত ভ্রান্ত নিরীক্ষণের একটি অংশ। দৃষ্টান্তের অনিরীক্ষণ ও ব্যক্তিগত ভ্রান্ত নিরীক্ষণ উভয়ই নিরীক্ষণজনিত। অনুপপত্তির অংশ। দৃষ্টান্তের অনিরীক্ষণের ক্ষেত্রে কাজ করে অন্ধবিশ্বাস ও কুসংস্কার। ব্যক্তিগত ভ্রান্ত নিরীক্ষণের ক্ষেত্রে কাজ করে ব্যক্তির দৃষ্টিভ্রম। সুতরাং, উপরের আলোচনা থেকে বলা যায়, দৃশ্যকল্প-১ এবং দৃশ্যকল্প-২. নিরীক্ষণজনিত অনুপপত্তির অংশ হওয়ায় এদের মধ্যে একটি আন্তঃসম্পর্ক রয়েছে ।"
        }
      ]
    },
    {
      "number": "11",
      "uddipok": "",
      "tag": "BB 17",
      "sub_questions": [
        {
          "label": "ক",
          "question": "ভাষায় ব্যবহৃত প্রতীককে কী বলা হয়?",
          "explanation": ""
        },
        {
          "label": "খ",
          "question": "প্রতীক ও সংকেত সম্পূর্ণ অভিন্ন নয় কেন?",
          "explanation": ""
        },
        {
          "label": "গ",
          "question": "উদ্দীপকে প্রতীকী যুক্তিবিদ্যার কোন ধারণাটি ফুটে উঠেছে? বাস্তব উদাহরণসহ লিখ।",
          "explanation": ""
        },
        {
          "label": "ঘ",
          "question": "প্রচলিত পদ্ধতির চেয়ে সত্যসারণির কৌশল বৈধতা নির্ণয়ে অধিক শ্রেয়— বর্ণনা কর।",
          "explanation": ""
        }
      ]
    }
  ]
}