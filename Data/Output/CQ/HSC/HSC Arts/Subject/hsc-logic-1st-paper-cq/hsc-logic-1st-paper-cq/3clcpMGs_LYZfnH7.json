{
  "title": "ঢাকা বোর্ড ২০২৪",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "লাবণীর বাবা এইচএসসি অধ্যয়নকালে তার একটি বিষয় ছিল যা তাকে খুবই আনন্দ দিত। কারণ প্রকৃত অর্থে সৃজনশীল বলতে যা বোঝায় তিনি এই বিষয়টি পড়ে তা পেয়েছেন। তিনি চান লাবণীও উচ্চ মাধ্যমিকে বিষয়টি পড়ুক। বিষয়টি বুদ্ধিবৃত্তিকে যেমন শানিত করে তেমনি এর ব্যবহারিক দিকও রয়েছে।",
      "tag": "DB 24",
      "sub_questions": [
        {
          "label": "ক",
          "question": "যুক্তিবিদ্যার জনক কে?",
          "explanation": "যুক্তিবিদ্যার জনক হলেন গ্রিক দার্শনিক এরিস্টটল।"
        },
        {
          "label": "খ",
          "question": "'চিন্তা যুক্তিবিদ্যার আলোচ্য বিষয়' কেন?",
          "explanation": "যুক্তিবিদ্যাকে উৎপত্তিগত দিক থেকে ভাষায় প্রকাশিত চিন্তা সম্পর্কিত বিজ্ঞান বলা হয়। চিন্তা একটি ব্যাপক বিষয়। ব্যাপক অর্থে চিন্তা বলতে কল্পনা, স্মৃতি, অনুমান, প্রত্যক্ষণ ইত্যাদিকে বোঝায়। অনুমান প্রক্রিয়া বা যুক্তি প্রদানের জন্য যে চিন্তা করা হয় সেটি যুক্তিবিদ্যার অন্তর্ভুক্ত। এক্ষেত্রে অনুধ্যানমূলক চিন্তা (Reflective Thinking) বিষয়টি যুক্তিবিদ্যার সাথে সম্পর্কিত। এদিক থেকে বিচার করলে বলা যায়, \"চিন্তা যুক্তিবিদ্যার আলোচ্য বিষয়।”"
        },
        {
          "label": "গ",
          "question": "উদ্দীপকে নির্দেশিত বিষয়টি তোমার পাঠ্যক্রমের কোন বিষয়কে নির্দেশ করছে? বুঝিয়ে লেখো।",
          "explanation": "উদ্দীপকের মাধ্যমে পাঠ্যক্রমের বিষয় হিসেবে যুক্তিবিদ্যা নির্দেশিত হয়েছে। কেননা এখানে যেসব বিষয়ের উল্লেখ করা হয়েছে সেগুলো যুক্তিবিদ্যার মধ্যে বিদ্যমান রয়েছে। যুক্তিবিদ্যা যুক্তিসংক্রান্ত বিজ্ঞান। তাই যুক্তিবিদ্যার প্রধান আলোচ্য বিষয় হলো যুক্তি। তবে আধুনিককালে যুক্তিবিদ্যাকে বৈধ ও অবৈধ যুক্তির পার্থক্যকরণের বিদ্যা হিসেবে অভিহিত করা হয়। অর্থাৎ অবৈধ যুক্তি থেকে বৈধ যুক্তিকে পৃথক করার পদ্ধতি ও নীতিসমূহের একটি বিশিষ্ট বিদ্যা হলো যুক্তিবিদ্যা। উদ্দীপকের বিবরণ অনুযায়ী লাবণীর বাবা এইচএসসিতে অধ্যয়নকালে যে বিষয়টি পড়েছেন সেটি সৃজনশীল, 'বুদ্ধিবৃত্তিকে শানিত করে এবং যার ব্যবহারিক দিকও রয়েছে। যুক্তিবিদ্যা সৃজনশীল, এটি বুদ্ধিবৃত্তিকে শানিত করে এবং এর ব্যবহারিক দিকও রয়েছে। তাই উদ্দীপকের মাধ্যমে পাঠ্যক্রমের বিষয় হিসেবে যুক্তিবিদ্যা নির্দেশিত হয়েছে। যুক্তিবিদ্যা যুক্তি সংক্রান্ত বিজ্ঞান হিসেবে এর মূল কাজ অবৈধ যুক্তি থেকে বৈধ যুক্তিকে পৃথক করা। যুক্তিবিদ্যা একটি আকারগত বিজ্ঞান। যুক্তিবিদ্যা একটি আদর্শনিষ্ঠ বিজ্ঞানও। আর যুক্তিবিদ্যা আকারগত ও বস্তুগত উভয় প্রকার সত্যতা প্রতিষ্ঠা করতে চায়।"
        },
        {
          "label": "ঘ",
          "question": "উদ্দীপকে যে দুটি দিকের ইঙ্গিত রয়েছে তা ব্যাখ্যা করো।",
          "explanation": "উদ্দীপকের মাধ্যমে যুক্তিবিদ্যার কলা ও বিজ্ঞানের দিক নির্দেশিত হয়েছে। কেননা এখানে বুদ্ধিবৃত্তিকে শানিত করা এবং ব্যবহারিক এই দুটি দিকের উল্লেখ করা হয়েছে। উদ্দীপকের লাবণীর বাবা এমন একটি বিষয়ের ইঙ্গিত করেছেন যেটি বুদ্ধিবৃত্তিকে শানিত করে এবং এর ব্যবহারিক দিকও রয়েছে। অর্থাৎ বিষয়টির তাত্ত্বিক ও ব্যবহারিক দিকের নির্দেশ করা হয়েছে। এর দ্বারা যুক্তিবিদ্যার কলা ও বিজ্ঞানের দিক নির্দেশিত হয়েছে। অন্যান্য বিজ্ঞানের মতোই যুক্তিবিদ্যার নিজেস্ব বিষয়বস্তু রয়েছে। বিজ্ঞানের মতোই যুক্তিবিদ্যা নিজেস্ব বিষয়বস্তুকে আকারগতভাবে যথার্থই আলোচনা করতে পারে। যুক্তিবিদ্যার আলোচনা পদ্ধতি সুশৃঙ্খল। আর বিজ্ঞান যেমন সাধারণ নীতি প্রণয়ন করে যুক্তিবিদ্যাও তেমনি অবৈধ ও বৈধ যুক্তির পার্থক্য নির্ণয়ের জন্য কিছু নিয়মে নির্ধারণ করে। তাই এসব দিক বিবেচনা করে যুক্তিবিদ্যাকে বিজ্ঞান বলে অভিহিত করা হয়। আবার, যুক্তিবিদ্যা আকারতগত বিজ্ঞান হিসেবে বৈধ যুক্তির কিছু নমুনা প্রদান করে। এছাড়া যুক্তিবিদ্যা বৈধ ও অবৈধ যুক্তির পার্থক্যকরণের জন্য কিছু নিয়ম-কানুন শিক্ষা দেয়। যুক্তির এসব নমুনা ও নিয়ম-কানুন বাস্তবে প্রয়োগযোগ্য। তাই এসব দিক বিবেচনা করে যুক্তিবিদ্যাকে কলাবিদ্যা বলে অভিহিত করা হয়। যুক্তিবিদ্যার মধ্যে যেমন বিজ্ঞানের দিক বিদ্যমান রয়েছে, তেমনি কলাবিদ্যার দিকও বিদ্যমান রয়েছে। সুতরাং যুক্তিবিদ্যা বিজ্ঞান ও কলা উভয়ই।"
        }
      ]
    },
    {
      "number": "2",
      "uddipok": "ঈশিতা বললো, 'কোনো মানুষ নয় জ্ঞানী।' অর্পিতা বললো, 'কিছু কিছু মানুষ হয় ধনী।'",
      "tag": "DB 24",
      "sub_questions": [
        {
          "label": "ক",
          "question": "'Terminus' শব্দের অর্থ কী?",
          "explanation": "'Terminus' শব্দের অর্থ সীমা বা প্রান্ত।"
        },
        {
          "label": "খ",
          "question": "পিতা-পুত্র সাপেক্ষ পদ কেন?",
          "explanation": "অর্থ প্রকাশের দিক থেকে পরস্পর নির্ভরশীল হওয়ার কারণে পিতা- পুত্র সাপেক্ষ পদ। যে পদ অন্য পদের সাহায্য ছাড়া অর্থপূর্ণ হতে পারে না তাকে সাপেক্ষ পদ বলে। 'পিতা' পদের অর্থ প্রকাশের জন্য 'সন্তান' পদের সাহায্যের প্রয়োজন হয়। আবার, 'পুত্র' পদের অর্থ প্রকাশের জন্য 'পিতা' পদের সাহায্যের প্রয়োজন হয়। তাই পিতা-পুত্র সাপেক্ষ পদ।"
        },
        {
          "label": "গ",
          "question": "উদ্দীপকে ঈশিতার বক্তব্য কোন ধরনের যুক্তিবাক্যকে নির্দেশ করে পাঠ্যবইয়ের আলোকে বিশ্লেষণ করো।",
          "explanation": "উদ্দীপকে ঈশিতার বক্তব্য দ্বারা সার্বিক নঞর্থক বা 'E' যুক্তিবাক্য নির্দেশিত হয়েছে। কেননা সার্বিক নঞর্থক বা 'E' যুক্তিবাক্যের সাথে ঈশিতার বক্তব্যের সাদৃশ্য রয়েছে। যুক্তিবাক্য হলো দুটি পদের মধ্যকার সম্পর্কের লিখিত বা মৌখিক বিবৃতি। যুক্তিবাক্যকে বিভিন্ন দিক থেকে শ্রেণিবিভাগ করা হয়ে থাকে। এর মধ্যে গুণ ও পরিমাণের যৌথ নীতি অনুযায়ী যুক্তিবাক্যকে চারভাগে ভাগ করা হয়, যার, মধ্যে একটি হলো সার্বিক নঞর্থক বা 'E' যুক্তিবাক্য। এই প্রকার যুক্তিবাক্য গুণের দিক থেকে নঞর্থক এবং পরিমাণের দিক থেকে সার্বিক। যে যুক্তিবাক্যের বিধেয় পদটি উদ্দেশ্য পদের সম্পূর্ণ ব্যক্ত্যর্থকে অস্বীকার করে তাকে সার্বিক নঞর্থক বা 'E' যুক্তিবাক্য বলে। উদ্দীপকের' ঈশিতার বক্তব্য হলো- 'কোনো মানুষ নয় জ্ঞানী'। এখানে ঈশিতার বক্তব্যের বিধেয় পদটি (জ্ঞানী) উদ্দেশ্য পদের (মানুষ) সমগ্র ব্যক্ত্যর্থকে অস্বীকার করে বলে সেটি সার্বিক নঞর্থক বা 'E' যুক্তিবাক্য। তাই বলা যায়, উদ্দীপকের ঈশিতার বক্তব্যের মাধ্যমে সার্বিক নঞর্থক বা 'E' যুক্তিবাক্য নির্দেশিত হয়েছে।"
        },
        {
          "label": "ঘ",
          "question": "ঈশিতা ও অর্পিতার বক্তব্য পাঠ্যপুস্তকের আলোকে বিশ্লেষণ করো।",
          "explanation": "উদ্দীপকের ঈশিতার বক্তব্যের মাধ্যমে সার্বিক নঞর্থক এবং অর্পিতার বক্তব্যের মাধ্যমে বিশেষ সদর্থক যুক্তিবাক্য নির্দেশিত হয়েছে। আর গুণ, পরিমাণ ও ব্যাপ্যতা প্রভৃতি বিষয়ে এই দুই প্রকার যুক্তিবাক্য পরস্পর থেকে পৃথক। যুক্তিবাক্যকে বিভিন্ন দিক থেকে শ্রেণিবিভাগ করা হয়ে থাকে। এর মধ্যে গুণ ও পরিমাণের যৌথ নীতি অনুযায়ী যুক্তিবাক্যকে চারভাগে ভাগ করা যায়। যার মধ্যে একটি হলো সার্বিক নঞর্থক বা 'E' যুক্তিবাক্য। এই প্রকার যুক্তিবাক্য গুণের দিক থেকে নঞর্থক এবং পরিমাণের দিক থেকে সার্বিক। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে অস্বীকার করে তাকে সার্বিক নঞর্থক বা 'E' যুক্তিবাক্য বলে। উদ্দীপকের ঈশিতার বক্তব্য হলো- 'কোনো মানুষ নয় জ্ঞানী।' এখানে ঈশিতার বক্তব্যের বিধেয় পদটি (জ্ঞানী) উদ্দেশ্য পদের (মানুষ) সমগ্র ব্যত্যর্থকে অস্বীকার করেছে। তাই ঈশিতার বক্তব্যের দ্বারা সার্বিক নঞর্থক বা 'E' যুক্তিবাক্য নির্দেশিত হয়েছে। পদের ব্যাপ্যতার নিয়ম অনুযায়ী সার্বিক হিসেবে 'E' যুক্তিবাক্যের উদ্দেশ্য পদ এবং নঞর্থক হিসেবে 'E' যুক্তিবাক্যের বিধেয় পদ অর্থাৎ উভয় পদই ব্যাপ্য। আবার, গুণ ও পরিমাণের যৌথ নীতি অনুযায়ী যুক্তিবাক্যকে যে চারভাগে ভাগ করা যায় এর মধ্যে একটি হলো বিশেষ সদর্থক বা 'I' যুক্তিবাক্য। 'যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থ স্বীকার করে তাকে বিশেষ সদর্থক সদর্থক বা 'I' যুক্তিবাক্য বলে। উদ্দীপকের অর্পিতার বক্তব্য হলো- 'কিছু কিছু মানুষ হয় ধনী।' এখানে অর্পিতার বক্তব্যের বিধেয় পদটি (ধনী) উদ্দেশ্য পদ (মানুষ) এর আংশিক ব্যত্যর্থ স্বীকার করেছে। তাই অর্পিতার বক্তব্যের মাধ্যমে বিশেষ সদর্থক বা 'T' যুক্তিবাক্য নির্দেশিত হয়েছে। পদের ব্যাপ্যতার নিয়ম অনুযায়ী বিশেষ হওয়ার 'I' যুক্তিবাক্যের উদ্দেশ্য পদ অব্যাপ্য এবং সদর্থক হওয়ায় বিধেয় পদ ও অব্যাপ্য। তাই 'I' যুক্তিবাক্যের কোনো পদই ব্যাপ্য নয়।"
        }
      ]
    },
    {
      "number": "3",
      "uddipok": "",
      "tag": "DB 24",
      "sub_questions": [
        {
          "label": "ক",
          "question": "পদের ব্যাপ্যতা কী?",
          "explanation": "কোনো পদের ব‍্যাপ্যতা বলতে পদের ব্যাপকতা বা বিস্তৃতিকে বোঝায়।"
        },
        {
          "label": "খ",
          "question": "যুক্তিবাক্যের জন্য 'সংযোজক' গুরুত্বপূর্ণ- বুঝিয়ে লেখো।",
          "explanation": "একটি যুক্তিবাক্য তিনটি অংশ থাকে যার মধ্যে দুটি পদ এবং একটি সংযোজক। যুক্তিবাক্য হলো দুটি পদের মধ্যকার স্বীকৃতি বা অস্বীকৃতিজ্ঞাপক সম্পর্কে লিখিত বা মৌখিক বিবৃতি। যে শব্দের মাধ্যমে দুটি পদের মধ্যে সম্পর্ক তৈরি হয় তাকে বলে সংযোজক। সংযোজক যুক্তিবাক্যের জন্য অপরিহার্য। যুক্তিবাক্যের যথার্থ আকার বজায় রাখার জন্য সংযোজক প্রয়োজন। একটি যুক্তিবাক্যের ধরন সদর্থক বা নঞর্থক সংযোজকের মাধ্যমে বোঝা যায়। সংযোজক দ্বারা উদ্দেশ্য ও বিধেয় পদের সীমা নির্ধারিত হয়। তাই সংযোজক খুবই গুরুত্বপূর্ণ একটি বিষয়।"
        },
        {
          "label": "গ",
          "question": "দৃশ্যকল্প-২ এ কোন ধরনের যুক্তিবাক্য প্রকাশ পেয়েছে? ব্যাখ্যা করো।",
          "explanation": "উদ্দীপকের দৃশ্যকল্প-২ এর মাধ্যমে সার্বিক নঞর্থক বা 'E' যুক্তিবাক্য প্রকাশ পেয়েছে। দুটি পদের মধ্যকার স্বীকৃতি বা অস্বীকৃতি জ্ঞাপক সম্পর্কের লিখিত বা মৌখিক বিবৃতিকে 'যুক্তিবাক্য বলে। যুক্তিবাক্যকে বিভিন্ন দিক থেকে শ্রেণিবিভাগ করা হয়ে থাকে। এর মধ্যে গুণ ও পরিমাণের যৌথ নীতি অনুযায়ী যুক্তিবাক্যকে চারভাগে ভাগ করা যায় যার মধ্যে একটি হলো- সার্বিক নঞর্থক বা 'E' যুক্তিবাক্য। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে অস্বীকার করে তাকে সার্বিক নঞর্থক বা 'E' যুক্তিবাক্য বলে। উদ্দীপকের দৃশ্যকল্প-২ এ দুটি মোমবাতি প্রজ্জলিত বিধায় উভয় পদ ব্যাপ্য। আর পদের ব্যাপ্যতার নিয়ম অনুযায়ী 'E' যুক্তিবাক্যের উভয় পদ ব্যাপ্য। কেননা 'E' যুক্তিবাক্য সার্বিক যুক্তিবাক্য বিধায় পদের ব্যাপ্যতার নিয়ম অনুযায়ী এর উদ্দেশ্য পদ ব্যাপ্য। আর 'E' যুক্তিবাক্য নঞর্থক যুক্তিবাক্য বিধায় পদের ব্যাপ্যতার নিয়ম অনুযায়ী এর বিধেয় পদ ব্যাপ্য। তাই উদ্দীপকের দৃশ্যকল্প-২ এ যেহেতু উভয় পদ ব্যাপ্য দেখানো হয়েছে, তাই দৃশ্যকল্প-২ এর মাধ্যমে সার্বিক নঞর্থক বা 'E' যুক্তিবাক্য নির্দেশিত হয়েছে।"
        },
        {
          "label": "ঘ",
          "question": "ব্যাপ্যতার নিয়মের আলোকে দৃশ্যকল্প-১ ও দৃশ্যকল্প-৩ বিশ্লেষণ করো।",
          "explanation": "পদের ব্যাপ্যতার নিয়মের আলোকে দৃশ্যকল্প-১ দ্বারা সার্বিক সদর্থক বা 'A' যুক্তিবাক্য এবং দৃশ্যকল্প-৩ দ্বারা বিশেষ সদর্থক বা '।' যুক্তিবাক্য নির্দেশিত হয়েছে। গুণ ও-পরিমাণের যৌথ নীতি অনুযায়ী যুক্তিবাক্য যে চারভাগে ভাগ করা যায় তার মধ্যে একটি হলো সার্বিক সদর্থক বা 'A' যুক্তিবাক্য। যে যুক্তিবাক্যে বিধেয় পদটি উদ্দেশ্য পদের সমগ্র ব্যক্ত্যর্থকে স্বীকার করে তাকে সার্বিক সদর্থক বা 'A' যুক্তিবাক্য বলে.। আর পদের ব্যাপ্যতার - নিয়ম অনুযায়ী সার্বিক সদর্থক বা 'A' যুক্তিবাক্যের কেবল উদ্দেশ্য পদ ব্যাপ্য। উদ্দীপকের দৃশ্যকল্প-১-এ কেবল প্রথম মোমবাতি প্রজ্জ্বলিত দেখানো হয়েছে। তাই এখানে কেবল উদ্দেশ্য পদ ব্যাপ্য দেখানো হয়েছে। আর সার্বিক সদর্থক বা 'A' যুক্তিবাক্যের কেবল উদ্দেশ্য পদ ব্যাপ্য। তাই পদের ব্যাপ্যতার দিক থেকে দৃশ্যকল্প-১ দ্বারা সার্বিক সদর্থক বা 'A' যুক্তিবাক্য নির্দেশিত হয়েছে। আবার, গুণ ও পরিমাণের যৌথ নীতি অনুযায়ী যুক্তিবাক্যকে যে চারভাগে ভাগ করা যায় তার একটি হলো বিশেষ সদর্থক বা '' যুক্তিবাক্য। যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থকে স্বীকার করে তাকে বিশেষ সদর্থক বা 'I' যুক্তিবাক্য বলে। আর পদের ব্যাপ্যতার নিয়ম অনুযায়ী '' যুক্তিবাক্যের কোনো পদই ব্যাপ্য নয়। উদ্দীপকের দৃশ্যকল্প-৩-এ পদের ব্যাপ্যতার যে চিত্র দেখানো হয়েছে সেখানে উভয় মোমবাতি অপ্রজ্জলিত দেখানো হয়েছে। আর পদের ব্যাপ্যতার নিয়ম অনুযায়ী '' যুক্তিবাক্যের কোনো পদই ব্যাপ্য নয়। তাই উদ্দীপকের দৃশ্যকল্প-৩ দ্বারা বিশেষ সদর্থক বা '।' যুক্তিবাক্য নির্দেশিত হয়েছে।"
        }
      ]
    },
    {
      "number": "4",
      "uddipok": "দৃষ্টান্ত-১: ম্যাডাম ইরিতা বললেন, \"মানুষই একমাত্র জীব যে তার নিজস্ব চিন্তাশক্তি, বিচারশক্তি দিয়ে জগতে শ্রেষ্ঠত্বের প্রমাণ দিয়েছে।\" দৃষ্টান্ত-২: ম্যাডাম জয়িতা এ কথার সাথে যুক্ত করলেন, \"মানুষ বন্ধুবৎসল, রুচিশীল এবং সামাজিক জীবও বটে।\" দৃষ্টান্ত-৩: স্যার ইফফাত বললেন, \"সকল মানুষ হয় বুদ্ধিবৃত্তিসম্পন্ন।\"",
      "tag": "DB 24",
      "sub_questions": [
        {
          "label": "ক",
          "question": "জাতি কী?",
          "explanation": "দুটি শ্রেণিবাচক পদ যখন এমনভাবে সম্পর্কযুক্ত থাকে যে এদের একটির ব্যক্ত্যর্থ অন্যটির ব্যক্ত্যর্থের চেয়ে বেশি এবং কম ব্যক্ত্যর্থযুক্ত পদটি বেশি ব্যক্ত্যর্থযুক্ত পদটির অন্তর্ভুক্ত, তখন বেশি ব্যক্ত্যর্থযুক্ত পদটিকে জাতি বলে।"
        },
        {
          "label": "খ",
          "question": "কোন ধরনের যুক্তিবাক্যে বিধেয়ক থাকে?",
          "explanation": "সদর্থক যুক্তিবাক্যে বিধেয়ক থাকে। কোনো জাতি বা শ্রেণিবাচক বিধেয় পদ বিশিষ্ট সদর্থক যুক্তিবাক্যের উদ্দেশ্য পদের সাথে বিধেয় পদের যেসব সম্পর্ক থাকতে পারে সেসব সম্পর্ককে বিধেয়ক বলে। নঞর্থক যুক্তিবাক্যের উদ্দেশ্য ও বিধেয় পদের মধ্যে কোনো সম্পর্ক স্থাপিত হয় না। তাই নঞর্থক যুক্তিবাক্যে বিধেয়ক থাকে না। সদর্থক যুক্তিবাক্যের উদ্দেশ্য ও বিধেয় পদের মধ্যে সম্পর্ক স্থাপিত হয়। তাই কেবল সদর্থক যুক্তিবাক্যে বিধেয়ক থাকে।"
        },
        {
          "label": "গ",
          "question": "দৃষ্টান্ত-৩ এ কোন ধরনের বিধেয়ক রয়েছে? ব্যাখ্যা করো।",
          "explanation": "উদ্দীপকের দৃষ্টান্ত-৩ এ বিধেয়ক হিসেবে বিভেদক লক্ষণ নির্দেশিত হয়েছে। কেননা- এখানে 'বুদ্ধিবৃত্তি' নামক গুণের উল্লেখ করা হয়েছে যেটি মানুষ পদের বিভেদক লক্ষণ। বিধেয়ক হলো যুক্তিবাক্যের উদ্দেশ্য ও বিধেয় পদের মধ্যকার এক প্রকার সম্পর্ক। বিধেয়ককে পাঁচভাগে ভাগ করা যায় যার মধ্যে একটি হলো বিভেদক লক্ষণ। সাধারণত বিভেদক লক্ষণ বলতে বিভেদ বা পৃথক করার গুণ বা গুণাবলিকে বুঝায়। অর্থাৎ যে গুণ বা গুণাবলি কোনো জাতি-বা শ্রেণিকে সমজাতীয় অন্যান্য জাতি বা শ্রেণি থেকে পৃথক সেই গুণ বা গুণাবলিকে বিভেদক লক্ষণ বলে। উদ্দীপকের দৃষ্টান্ত-৩ এ 'সকল মানুষ হয় বুদ্ধিবৃত্তিসম্পন্ন'- এমনটি উপস্থাপন করা হয়েছে। এখানে 'বুদ্ধিবৃত্তি' গুণটি 'মানুষ' পদের বিভেদক লক্ষণ। কেননা 'বুদ্ধিবৃত্তি' নামক গুণের কারণে 'মানুষ' জাতি বা শ্রেণিটি অন্যান্য শ্রেণি থেকে পৃথক। অর্থাৎ, 'মানুষ' ও অন্যান্য প্রাণীর মধ্যে বিভেদ বা পৃথক করার গুণটি হলো, 'বুদ্ধিবৃত্তি'। তাই 'বুদ্ধিবৃত্তি' এখানে 'মানুষ' পদের বিভেদক লক্ষণ। সুতরাং বলা যায়, উদ্দীপকের দৃষ্টান্ত-৩ এ বিধেয়কের প্রকারভেদ বিভেদক লক্ষণ রয়েছে।"
        },
        {
          "label": "ঘ",
          "question": "দৃষ্টান্ত-১ ও দৃষ্টান্ত-২ এর বক্তব্য পৃথক কেন? বিধেয়কের আলোকে বিশ্লেষণ করো।",
          "explanation": "উদ্দীপকের দৃষ্টান্ত-১ দ্বারা উপলক্ষণ এবং দৃষ্টান্ত-২ দ্বারা অবান্তর লক্ষণ নির্দেশিত হয়েছে। আর এই দুই প্রকার বিধেয়কের মধ্যে বিভিন্ন দিক দিয়ে পার্থক্য রয়েছে। বিধেয়কের প্রকারভেদগুলোর মধ্যে একটি হলো উপলক্ষণ। যে গুণ বা গুণাবলি কোনো পদের জাত্যর্থের অংশ নয়; তবে পদটির জাত্যর্থ থেকে অনিবার্যভাবে নিঃসৃতও হয় সেসব গুণ বা গুণাবলিকে উপলক্ষণ বলে। উদ্দীপকের দৃষ্টান্ত-১ এ মানুষের 'বিচারশক্তি' নামক গুণের উল্লেখ করা হয়েছে। এখানে 'বিচারশক্তি' গুণটি 'মানুষ' পদের জাত্যর্থের অংশ নয়, তবে এটি 'মানুষ' পদের জাত্যর্থ 'বুদ্ধিবৃত্তি' থেকে অনিবার্যভাবে পাওয়া যায়। আর যে গুণ বা গুণাবলি জাত্যর্থের অংশ না হলেও জাত্যর্থ থেকে পাওয়া যায় তাকে উপলক্ষণ বলে। তাই দৃষ্টান্ত-১ এর বক্তব্য দ্বারা বিধেয়ক হিসেবে উপলক্ষণ নির্দেশিত হয়েছে। অপরপক্ষে, বিধেয়কের প্রকারভেদগুলোর মধ্যে সর্বশেষটি হলো অবান্তর লক্ষণ। যে গুণ বা গুণাবলি কোনো পদের জাত্যর্থের অংশ নয়; আবার পদটির জাত্যর্থ থেকে নিঃসৃতও নয় সেসব গুণ বা গুণাবলিকে অবান্তর লক্ষণ বলে। উদ্দীপকের দৃষ্টান্ত-২ এর বক্তব্যে 'মানুষ' পদের বিভিন্ন গুণ মানুষ বন্ধুবৎসল, রুচিশীল, সামাজিক ইত্যাদি গুণের উল্লেখ করা হয়েছে। এসব গুণ 'মানুষ' পদের জাত্যর্থের অংশ নয়; আবার 'মানুষ' পদের জাত্যর্থ থেকে অনিবার্যভাবে নিঃসৃতও নয়। তাই দৃষ্টান্ত-৩ এর বক্তব্য দ্বারা বিধেয়ক হিসেবে অবান্তর লক্ষণ নির্দেশিত হয়েছে। পরিশেষে বলা যায়, উপলক্ষণ ও অবান্তর লক্ষণ দুটি ভিন্ন প্রকৃতির বিধেয়ক। এই কারণে উভয়ের মধ্যে পার্থক্য বিদ্যমান।"
        }
      ]
    },
    {
      "number": "5",
      "uddipok": "",
      "tag": "DB 24",
      "sub_questions": [
        {
          "label": "ক",
          "question": "অনুমান কত প্রকার?",
          "explanation": "অনুমান প্রধানত দুই প্রকার।"
        },
        {
          "label": "খ",
          "question": "\"অনুমান এক ধরনের মানসিক প্রক্রিয়া\"-ব্যাখ্যা করো। ২",
          "explanation": "জ্ঞাত বা জানা বিষয়ের ওপর ভিত্তি করে কোনো অজ্ঞাত বিষয় সম্পর্কে সিদ্ধান্ত প্রতিষ্ঠার মানসিক প্রক্রিয়াকে অনুমান বলে। অনুমানের প্রকৃতি এমন যে, এটি একটি মানসিক বিষয় হিসেবে অবস্থান করে। আর অনুমানকে যখন ভাষায় প্রকাশ করা হয় তখন সেটিকে বলা হয় যুক্তি। অর্থাৎ এখানে যুক্তির অপ্রকাশিত রূপ হিসেবে অনুমান অবস্থান করে। তাই বলা যায়, \"অনুমান এক ধরনের মানসিক প্রক্রিয়া\""
        },
        {
          "label": "গ",
          "question": "উদ্দীপকের B অংশটি কোন বিষয়কে ইঙ্গিত করে? এর প্রকৃতি ব্যাখ্যা করো।",
          "explanation": "উদ্দীপকের 'B' অংশটি অবরোহ অনুমানকে নির্দেশ করে। কেননা এখানে সার্বিক থেকে বিশেষে গমন যেটি অবরোহ অনুমানের ক্ষেত্রে প্রযোজ্য। অনুমানকে প্রধানত দুইভাগে ভাগ করা হয় যার মধ্যে একটি হলো অবরোহ অনুমান। যে অনুমানে এক বা একাধিক আশ্রয়বাক্য থেকে সিদ্ধানটি অনিবার্যভাবে অনুমিত হয় তাকে অবরোহ অনুমান বলে। এখানে সাধারণত সার্বিক থেকে বিশেষে গমন করা হয়। উদ্দীপকের 'B' অংশে 'সার্বিক বিশেষ' এমনটি দেখানো হয়েছে। আর অবরোহ অনুমানে যেহেতু সার্বিক থেকে বিশেষে গমন করা হয়, তাই 'B' অংশ দ্বারা অবরোহ অনুমান নির্দেশিত হয়েছে। অবরোহ অনুমানে এক বা একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয়। তাই অবরোহ অনুমানে আশ্রয়বাক্য ও সিদ্ধান্তের মধ্যে অনিবার্য সম্পর্ক থাকে। অবরোহ অনুমানের সিদ্ধান্ত আশ্রয়বাক্যের সাথে সমব্যাপক বা আশ্রয়বাক্য থেকে কম ব্যাপক হয়। কিন্তু কোনোভাবেই অবরোহ অনুমানের সিদ্ধান্ত আশ্রয়বাক্য থেকে বেশি ব্যাপক-হয় না। আর অবরোহ অনুমানের লক্ষ্য থাকে কেবল আকারগত সত্যতা প্রতিষ্ঠা করা।"
        },
        {
          "label": "ঘ",
          "question": "উদ্দীপকের C ও উদ্দীপকের B এর মধ্যে বৈসাদৃশ্য মূল্যায়ন করো।",
          "explanation": "উদ্দীপকের 'B' দ্বারা অবরোহ অনুমান এবং 'C' দ্বারা আরোহ অনুমান নির্দেশিত হয়েছে। আর এই দুই প্রকার অনুমানের মধ্যে বিভিন্ন দিক দিয়ে বৈসাদৃশ্য রয়েছে। উদ্দীপকের 'B' অংশে 'সার্বিক বিশেষ'- এমনটি উপস্থাপন করা হয়েছে। অবরোহ অনুমানে সাধারণত সার্বিক থেকে বিশেষে গমন করা হয়। তাই উদ্দীপকের 'B' অংশ দ্বারা অবরোহ অনুমান নির্দেশিত হয়েছে। যে অনুমানে এক বা একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অবরোহ অনুমান বলে। অবরোহ অনুমানে আশ্রয়বাক্য ও সিদ্ধান্তের মধ্যে অনিবার্য সম্পর্ক থাকে। অবরোহ অনুমানের সিদ্ধান্ত এর আশ্রয়বাক্য থেকে কম ব্যাপক হয়ে থাকে। তবে অবরোহ অনুমানের সিদ্ধান্ত আশ্রয়বাক্যের সাথে সমব্যাপক হতে পারে। আর আরোহ অনুমানের লক্ষ্য থাকে কোনো আকারগত সত্যতা প্রতিষ্ঠা করা। অপরপক্ষে, উদ্দীপকের 'C' অংশে 'বিশেষ সার্বিক' এমনটি উপস্থাপন করা হয়েছে। আরোহ অনুমানে বিশেষ থেকে সার্বিকে গমন করা হয়। তাই উদ্দীপকের 'C' অংশ দ্বারা আরোহ অনুমান নির্দেশিত হয়েছে। যে অনুমানে বিশেষ বিশেষ দৃষ্টান্তের পর্যবেক্ষণের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয় তাকে আরোহ অনুমান বলে। আরোহ অনুমানের সিদ্ধান্ত সব সময় আশ্রয়বাক্য থেকে বেশি ব্যাপক হয়ে থাকে। আরোহ অনুমানে আশ্রয়বাক্য ও সিদ্ধান্তের মধ্যে অনিবার্য সম্পর্ক সকল ক্ষেত্রে বিদ্যমান থাকে না। আর আরোহ অনুমানের লক্ষ্য থাকে আকারগত ও বস্তুগত উভয় প্রকার সত্যতা প্রতিষ্ঠা করা।"
        }
      ]
    },
    {
      "number": "6",
      "uddipok": "",
      "tag": "DB 24",
      "sub_questions": [
        {
          "label": "ক",
          "question": "অমাধ্যম অনুমানে কয়টি যুক্তিবাক্য থাকে?",
          "explanation": "অমাধ্যম অনুমানে দুটি যুক্তিবাক্য থাকে।"
        },
        {
          "label": "খ",
          "question": "মধ্যপদ সিদ্ধান্তে থাকে না কেন?",
          "explanation": "সহানুমানের সিদ্ধান্তের মধ্যপদের প্রয়োজন থাকে না বিধায় সিদ্ধান্তে মধ্যপদ থাকেনা। সহানুমানের যে পদটি উভয় আশ্রয়বাক্যে বিদ্যমান থাকে কিন্তু সিদ্ধান্তে থাকেনা তাকে মধ্যপদ বলে। সহানুমানের প্রধান ও অপ্রধান আশ্রয়বাক্যে ব্যবহৃত হয়ে মধ্যপদ প্রধান ও অপ্রধান আশ্রয়বাক্যের মধ্যে একটি অনিবার্য সম্পর্ক তৈরি করে। আর ঐ অনিবার্য সম্পর্কের ভিত্তিতে সহানুমানের সিদ্ধান্ত অনুমিত হয়। সিদ্ধান্তে মধ্যপদের অবস্থানের কোনো প্রয়োজন হয় না বিধায় সহানুমানের সিদ্ধান্তে মধ্যপদ থাকে না।"
        },
        {
          "label": "গ",
          "question": "উদ্দীপকে 'A' অংশের মধ্যপদের ভূমিকা ব্যাখ্যা করো।",
          "explanation": "উদ্দীপকের 'A' অংশ দ্বারা সহানুমান নির্দেশিত হয়েছে। আর সহানুমানের ক্ষেত্রে মধ্যপদ গুরুত্বপূর্ণ ভূমিকা পালন করে। সহানুমান বিশেষ এক প্রকার মাধ্যম অবরোহ অনুমান। যে অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। উদ্দীপকে 'A' অংশে 'একাধিক আশ্রয়বাক্য ও সিদ্ধান্ত'- এমনটি উপস্থাপন করা হয়েছে। আর সহানুমানে যেহেতু একাধিক আশ্রয়বাক্য ও সিদ্ধান্ত থাকে তাই 'A' অংশ দ্বারা সহানুমান নির্দেশিত হয়েছে। সহানুমানের তিনটি পদের মধ্যে একটি 'হলো মধ্যপদ। সহানুমানের যে পদটি উভয় আশ্রয়বাক্যে থাকে কিন্তু সিদ্ধান্তে থাকেনা তাকে মধ্যপদ বলে। সহানুমানের প্রধান আশ্রয়বাক্যে মধ্যপদটি প্রধান পদের সাথে ব্যবহৃত হয়। আর অপ্রধান আশ্রয়বাক্যে মধ্যপদটি অপ্রধান পদের সাথে ব্যবহৃত হয়। এভাবে প্রধান ও অপ্রধান পদের সাথে ব্যবহৃত হয়ে মধ্যপদ প্রধান ও অপ্রধান পদের মধ্যে একটি অনিবার্য সম্পর্ক তৈরি করে। আর ঐ অনিবার্য সম্পর্কের ভিত্তিতে সহানুমানের সিদ্ধান্ত অনুমিত হয়। তাই সহানুমানে মধ্যপদের ভূমিকা অপরিহার্য।"
        },
        {
          "label": "ঘ",
          "question": "উদ্দীপকের আলোকে 'A' এবং 'B' অংশের মধ্যকার পার্থক্য বিশ্লেষণ করো।",
          "explanation": "উদ্দীপকের 'A' অংশ দ্বারা মাধ্যম অনুমান এবং 'B' অংশ দ্বারা অমাধ্যম অনুমান নির্দেশিত হয়েছে। আর এই দুই প্রকার অনুমানের মধ্যে বিভিন্ন দিক দিয়ে পার্থক্য রয়েছে। উদ্দীপকের 'A' অংশে 'একাধিক আশ্রয়বাক্য ও সিদ্ধান্ত'- এমনটি উপস্থাপন করা হয়েছে। মাধ্যম অনুমানে একাধিক আশ্রয়বাক্য ও সিদ্ধান্ত থাকে। তাই 'A' অংশ দ্বারা মাধ্যম অনুমান নির্দেশিত হয়েছে। যে অবরোহ অনুমানে একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে মাধ্যম অনুমান বলে। মাধ্যম অনুমানে তাই সব সময় একাধিক আশ্রয়বাক্য থাকে। মাধ্যম অনুমানের আশ্রয়বাক্য ও সিদ্ধান্তের মধ্যে অনিবার্য সম্পর্ক থাকে। মাধ্যম অনুমান অবরোহ অনুমান বিধায় এর সিদ্ধান্ত কোনোভাবেই আশ্রয়বাক্য থেকে বেশি ব্যাপক হতে পারে না। আর অবরোহ অনুমানের শ্রেণিবিভাগ বিধায় মাধ্যম অনুমানের লক্ষ্য থাকে কেবল আকারগত সত্যতা প্রতিষ্ঠা করা। অপরপক্ষে, উদ্দীপকের 'B' অংশে 'একটি আশ্রয়বাক্য ও সিদ্ধান্ত'- এমনটি উপস্থাপন করা হয়েছে। অমাধ্যম অনুমানে একটি আশ্রয়বাক্য ও সিদ্ধান্ত থাকে। তাই 'B' অংশ দ্বারা অমাধ্যম অনুমান নির্দেশিত হয়েছে। যে অবরোহ অনুমানে মাত্র একটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অমাধ্যম অনুমান বলে। একটি আশ্রয়বাক্য থাকার কারণে অমাধ্যম অনুমানের সিদ্ধান্তে তেমন কোনো নতুনত্ব থাকে না। অবরোহ অনুমানের প্রকারভেদ বিধায় এর সিদ্ধান্ত কোনোভাবেই আশ্রয়বাক্য থেকে বেশি ব্যাপক হতে পারে না। আর অবরোহ অনুমানের প্রকারভেদ হবার কারণে অমাধ্যম অনুমানের লক্ষ্য থাকে কেবল আকারগত সত্যতা প্রতিষ্ঠা করা।"
        }
      ]
    },
    {
      "number": "7",
      "uddipok": "যুক্তি-১: কোনো মানুষ নয় ফেরেস্তা। কোনো ফেরেস্তা নয় মানুষ। যুক্তি-২: সকল ধার্মিক হয় সুখী। সকল সুখী ব্যক্তি হয় ধার্মিক।",
      "tag": "DB 24",
      "sub_questions": [
        {
          "label": "ক",
          "question": "আশ্রয়বাক্য কী?",
          "explanation": "যুক্তির সিদ্ধান্তের স্বপক্ষে প্রমাণ হিসেবে যে যুক্তিবাক্য বা যুক্তিবাক্যসমূহ উপস্থাপন করা হয় তাকে আশ্রয়বাক্য বলে।"
        },
        {
          "label": "খ",
          "question": "কোন নিয়ম লঙ্ঘন করলে চতুষ্পদজনিত অনুপপত্তি ঘটে?",
          "explanation": "যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। সহানুমানের জন্য নির্দিষ্ট কতকগুলো নিয়ম রয়েছে যার মধ্যে একটি হলো- একটি সহানুমানে তিনটি এবং কেবল তিনটি পদ থাকবে, তিনটির অধিক পদ ব্যবহার করা যাবে না। সহানুমানের এই নিয়ম লঙ্ঘন করে কোনো সহানুমানে তিনটির অধিক পদ ব্যবহার করলে সিদ্ধান্ত ত্রুটিপূর্ণ হয়। সহানুমানের সিদ্ধান্তের এই ত্রুটিকে চতুষ্পদী অনুপত্তি বলে। তাই বলা যায়, সহানুমানের পদ ব্যবহারের নিয়ম লঙ্ঘন করলে চতুষ্পদী অনুপপত্তি ঘটে।"
        },
        {
          "label": "গ",
          "question": "যুক্তি-১ এ আবর্তনের কোনো নিয়ম লঙ্ঘিত হয়েছে কি? পাঠ্যবইয়ের আলোকে ব্যাখ্যা করো।",
          "explanation": "উদ্দীপকের যুক্তি-১-এ আবর্তনের কোনো নিয়ম লঙ্ঘিত হয়নি। কেননা এখানে যুক্তি উপস্থাপনের ক্ষেত্রে আবর্তনের নিয়মগুলো অনুসরণ করা হয়েছে। অমাধ্যম অনুমানের প্রকারভেদগুলোর মধ্যে একটি হলো আবর্তন। যে অমাধ্যম অবরোহ অনুমানে আশ্রয়বাক্যের গুণের পরিবর্তন না করে আশ্রয়বাক্যের উদ্দেশ্য ও বিধেয়ের ন্যায়সঙ্গতভাবে স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে। উদ্দীপকের 'যুক্তি-১'-এ প্রদত্ত যুক্তিতে 'কোনো মানুষ নয় ফেরেস্তা' এই আশ্রয়বাক্য থেকে 'কোনো ফেরেস্তা নয় মানুষ' এই সিদ্ধান্ত প্রতিষ্ঠা করা হয়েছে। এখানে আশ্রয়বাক্যে উদ্দেশ্য পদ সিদ্ধান্তে বিধেয় হিসেবে ব্যবহৃত হয়েছে' এবং বিধেয় পদ সিদ্ধান্তে উদ্দেশ্য পদ হিসেবে ব্যবহৃত হয়েছে। আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হয়নি। তাই উদ্দীপকের 'যুক্তি-১' আবর্তনের কোনো নিয়ম লঙ্ঘিত হয়নি।"
        },
        {
          "label": "ঘ",
          "question": "যুক্তি-২. এ কোন ধরনের অনুপপত্তি ঘটেছে? আবর্তনের নিয়মানুসারে বিশ্লেষণ করো।",
          "explanation": "উদ্দীপকের 'যুক্তি-২' এ 'A' যুক্তিবাক্যের অবৈধ সরল আবর্তনজনিত অনুপপত্তি ঘটেছে। কেননা এখানে আবর্তনের নিয়ম লঙ্ঘন করে 'A' যুক্তিবাক্যের সরল আবর্তন করা হয়েছে। যে অমাধ্যম অবরোহ অনুমানে আশ্রয়বাক্যের গুণের পরিবর্তন না করে আশ্রয়বাক্যের উদ্দেশ্য ও বিধেয় পদের ন্যায়সঙ্গতভাবে স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে। আবর্তনের জন্য নির্দিষ্ট কিছু নিয়ম রয়েছে। আবর্তনের কোনো যুক্তি প্রতিষ্ঠা করতে হলে ঐ নিয়মগুলো আবশ্যিকভাবে অনুসরণ করতে হয়। উদ্দীপকের 'যুক্তি-২' এ সকল ধার্মিক হয় সুখী' এই আশ্রয়বাক্য থেকে 'সকল সুখী ব্যক্তি হয় ধার্মিক'- এই সিদ্ধান্ত প্রতিষ্ঠা করা হয়েছে। এখানে আশ্রয়বাক্যটি একটি সার্বিক সদর্থক বা 'A' যুক্তিবাক্য এবং এর 'সুখী' পদটি অব্যাপ্য। আশ্রয়বাক্যের অব্যাপ্য বিধেয় পদ (সুখী) সিদ্ধান্তে উদ্দেশ্য হিসেবে ব্যবহৃত হয়েছে এবং ব্যাপ্য হয়েছে। আবর্তনের নিয়ম অনুযায়ী আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হতে পারে না। যেহেতু এখানে আবর্তনের নিয়ম লঙ্ঘন করে 'A' যুক্তিবাক্যের আবর্তিত 'A' যুক্তিবাক্য দেখানো হয়েছে এবং আশ্রয়বাক্যের অব্যাপ্য পদ সিদ্ধান্তে ব্যাপ্ত হয়েছে। তাই উদ্দীপকের 'যুক্তি-২' এ 'A' অবৈধ সরল আবর্তনজনিত অনুপপত্তি ঘটেছে।"
        }
      ]
    },
    {
      "number": "8",
      "uddipok": "পারিবারিক সমঝোতা, শ্রদ্ধাবোধ ও বিশ্বাস ছাড়া সংসার টিকে থাকা দায়। শরীফ ও শারিকার পারিবারিক দ্বন্দ্বে সংসারে ভাঙন ধরে। তারা আলাদা বসবাস করতে থাকে। তৃতীয় পক্ষ মিঃ সোবহানের মাধ্যমে তাদের মধ্যে সমঝোতা হয় এবং তারা পুনরায় সংসারের স্বাভাবিক জীবনে ফিরে আসে।",
      "tag": "DB 24",
      "sub_questions": [
        {
          "label": "ক",
          "question": "প্রধান আশ্রয়বাক্য কী?",
          "explanation": "সহানুমানের যে আশ্রয়বাক্যে প্রধান পদ থাকে তাকে প্রধান আশ্রয়বাক্য বলে।"
        },
        {
          "label": "খ",
          "question": "সহানুমানকে মাধ্যম অনুমান বলা হয় কেন?",
          "explanation": "যে অবরোহ অনুমানে একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে মাধ্যম অনুমান বলে। সহানুমানের ক্ষেত্রে দেখা যায় যে, এখানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয়। যেহেতু সহানুমানের সিদ্ধান্তটি একাধিক আশ্রয়বাক্য থেকে অনিবার্যভাবে অনুমিত হয়, তাই সহানুমানকে মাধ্যম অনুমান বলা হয়।"
        },
        {
          "label": "গ",
          "question": "মিঃ সোবহান সাহেবের ভূমিকা সহানুমানের কোন পদের সাথে তুলনাযোগ্য? ব্যাখ্যা করো।",
          "explanation": "উদ্দীপকের মি. সোবহান সাহেবের ভূমিকা সহানুমানের মধ্যপদের সাথে তুলনাযোগ্য। কেননা সহানুমানে মধ্যপদ যেরূপ ভূমিকা পালন করে উদ্দীপকের সোবহান সাহেব সেরূপ ভূমিকা পালন করেছেন। যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। সহানুমানে তিনটি পদ থাকে যার মধ্যে একটি হলো মধ্যপদ। সহানুমানের যে পদটি উভয় আশ্রয়বাক্যে থাকে কিন্তু সিদ্ধান্তে থাকে না থাকে মধ্যপদ বলে। সহানুমানে মধ্যপদ প্রধান আশ্রয়বাক্যে প্রধান পদের সাথে ব্যবহৃত হয়। আর অপ্রধান আশ্রয়বাক্যে মধ্যপদ অপ্রধান পদের সাথে ব্যবহৃত হয়। এভাবে প্রধান ও অপ্রধান পদের সাথে ব্যবহৃত হয়ে মধ্যপদ প্রধান ও অপ্রধান পদের মধ্যে একটি অনিবার্য সম্পর্ক তৈরি করে। আর ঐ অনিবার্য সম্পর্কের ভিত্তিতে সহানুমানের সিদ্ধান্ত অনুমিত হয়। উদ্দীপকের সোবহান সাহেব শরীফ ও শারিকার মধ্যে মধ্যস্থতা করেছেন। সোবহান সাহেবের মধ্যস্থতার কারণে তারা আলাদাভাবে বসবাস ত্যাগ করে পুনরায় সংসারের স্বাভাবিক জীবনে ফিরে আসে। এখানে সোবহান সাহেব শরীফ ও শারিকার মধ্যে মধ্যস্থতাকারী হিসেবে ভূমিকা পালন করেছেন। আর সহানুমানের দিক থেকে বিবেচনা করলে তার ভূমিকা মধ্যপদের সাথে তুলনাযোগ্য।"
        },
        {
          "label": "ঘ",
          "question": "শরীফ, শারিকা ও মিঃ সোবহান সহানুমানের কোন কোন পদের ভূমিকায় রয়েছেন? তাদের মধ্যে আন্তঃসম্পর্ক বিশ্লেষণ করো।",
          "explanation": "উদ্দীপকের শরীফ, শারিকা ও সোবহান সাহেব যথাক্রমে সহানুমানের - প্রধান পদ, অপ্রধান পদ এবং মধ্যপদের ভূমিকায় রয়েছেন। কেননা সহানুমানে প্রধান, অপ্রধান ও মধ্যপদ যেরূপ ভূমিকা পালন করে ঐ তিনজন সেরূপ ভূমিকা পালন করেছেন। সহানুমান হলো এক বিশেষ প্রকার মাধ্যম অবরোহ অনুমান। যে মাধ্যম - অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। একটি সহানুমানে তিনটি পদ থাকে যথা- প্রধান, অপ্রধান এবং মধ্যপদ। সহানুমানের সিদ্ধান্তের বিধেয়কে বলে প্রধান পদ। সহানুমানের সিদ্ধান্তের উদ্দেশ্যকে বলে অপ্রধান পদ। আর যে পদটি সহানুমানের উভয় আশ্রয়বাক্যে থাকে কিন্তু সিদ্ধান্তে থাকে না তাকে বলে মধ্যপদ। উদ্দীপকের শরীফ যে ভূমিকা পালন করেছে সেটি সহানুমানের প্রধান পদের সাথে তুলনাযোগ্য। শরিফা যে ভূমিকা পালন করেছে সেটি অপ্রধান পদের সাথে তুলনাযোগ্য। আর মি. সোবহান যে ভূমিকা পালন করেছে সেটি মধ্যপদের সাথে তুলনাযোগ্য। তাই বলা যায়, উদ্দীপকের শরীফ, শারিকা ও সোবহান সাহেবের ভূমিকা যথাক্রমে সহানুমানের প্রধান, অপ্রধান এবং মধ্যপদের সাথে তুলনাযোগ্য।"
        }
      ]
    },
    {
      "number": "9",
      "uddipok": "ঘটনা-১: আবীর তার বন্ধু ইমরানের বাবার মৃত্যুর সময় সান্ত্বনা দিতে গিয়ে বলে, “দেখ তোমার বড় আব্বা, দাদা, চাচা মারা গিয়েছেন ঠিক তেমনি আমার দাদাও মারা গিয়েছেন। এমনকি আমি এবং তুমিও একদিন মারা যাবো। মনকে শক্ত করতে হবে কারণ এটিই প্রকৃতির নিয়ম।\" ঘটনা-২: দিনের পরে রাত হয়।",
      "tag": "DB 24",
      "sub_questions": [
        {
          "label": "ক",
          "question": "কারণ কী?",
          "explanation": "কোনো ঘটনার পূর্ববর্তী, অপরিবর্তনীয়, শর্তনিরপেক্ষ ও অব্যবহিত পূর্ববর্তী ঘটনাকে ঐ ঘটনার কারণ বলে।"
        },
        {
          "label": "খ",
          "question": "আরোহ অনুমানের সিদ্ধান্ত বিশ্লেষক নয় কেন?",
          "explanation": "আরোহ অনুমানে বিশেষ বিশেষ দৃষ্টান্তের পর্যবেক্ষণের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয়। এখানে বিশেষ বিশেষ দৃষ্টান্ত পর্যবেক্ষণ করে যে সিদ্ধান্ত প্রতিষ্ঠা করা হয় সেখানে একটি নতুন তথ্য থাকে। এই কারণে আরোহ অনুমানের সিদ্ধান্ত সংশ্লেষক, বিশ্লেষক নয়।"
        },
        {
          "label": "গ",
          "question": "ঘটনা-১ এ নির্দেশিত বিষয়টি পাঠ্যবইয়ের আলোকে ব্যাখ্যা করো।",
          "explanation": "উদ্দীপকের ঘটনা-১ এর দ্বারা আরোহ অনুমানের আকারগত ভিত্তি নির্দেশিত হয়েছে। কেননা এখানে যে ঘটনা ব্যাখ্যা করা হয়েছে সেখানে প্রকৃতির নিয়মানুবর্তিতা নীতি ও কার্যকারণ নিয়ম প্রকাশিত হয়েছে। আরোহের দুটি ভিত্তির একটি হলো আকারগত ভিত্তি। আরোহের আকারগত ভিত্তির দুটি দিক আছে। যথা: (১) প্রকৃতির নিয়মানুবর্তিতা নীতি এবং (২) কার্যকারণ নিয়ম। প্রকৃতির নিয়মানুবর্তিতা নীতি আরোহের একটি মৌলিক নীতি। এই নীতি সম্পর্কে বলা হয় যে, প্রকৃতির বিভিন্ন স্থানে একই অবস্থায় একই রূপ বিদ্যমান থাকে। পরিস্থিতির পরিবর্তন না হলে প্রকৃতিতে একই অবস্থায় একই ফল পাওয়া যায়। কারণ প্রকৃতি সর্বত্রই শৃঙ্খলা দ্বারা পরিচালিত। আর কার্যকারণ নিয়মও আরোহের একটি মৌলিক নীতি। এই নীতি অনুযায়ী জগতের প্রতিটি ঘটনাই কার্যকারণ শৃঙ্খলে যুক্ত এবং প্রতিক্ষেত্রে একই কারণ একই কার্য ঘটায়। এই হিসেবে প্রতিটি ঘটনারই নির্দিষ্ট কারণ রয়েছে। উদ্দীপকের আবীর তার বন্ধু ইমরানের বাবার মৃত্যুর সময় যে কথাগুলো বলেছে সেখানে কার্যকারণ নিয়ম প্রকাশিত হয়েছে। আবার, সবশেষে সে প্রকৃতির নিয়মের কথা উল্লেখ করেছে। অর্থাৎ, আবীরের বক্তব্য দ্বারা প্রকৃতির নিয়মানুবর্তিতা নীতি ও কার্যকারণ নিয়ম প্রকাশিত হয়েছে। তাই বলা যায়, উদ্দীপকের ঘটনা-১ দ্বারা প্রকৃতির নিয়মানুবর্তিতা নীতি ও কার্যকারণ নিয়ম তথা আরোহের আকারগত ভিত্তি নির্দেশিত হয়েছে।"
        },
        {
          "label": "ঘ",
          "question": "ঘটনা-১ ও ঘটনা-২ আরোহ অনুমানের সিদ্ধান্ত গ্রহণে কীভাবে সহায়তা করে? এ সম্পর্কে তোমার মতের বহিঃপ্রকাশ ঘটাও।",
          "explanation": "উদ্দীপকের ঘটনা-১ দ্বারা আরোহের আকারগত ভিত্তি এবং ঘটনা-২ 'দ্বারা আরোহের বস্তুগত ভিত্তি নির্দেশিত হয়েছে। আর এই দুটি ভিত্তির সমন্বয়ে আরোহের সিদ্ধান্ত প্রতিষ্ঠিত হয়। উদ্দীপকের ঘটনা-১ এ আবীর তার বন্ধু ইমরানের বাবার মৃত্যুর সময় সান্ত্বনা দিতে গিয়ে প্রথমে যে কথাগুলো বলেছে এখানে কার্যকারণ নিয়ম প্রকাশিত হয়েছে। আর সবশেষে সে প্রকৃতির নিয়মের কথা উল্লেখ করেছে। কার্যকারণ নিয়ম আরোহের একটি মৌলিক নিয়ম। এই নিয়ম অনুযায়ী জগতের প্রতিটি ঘটনাই কার্যকারণ শৃঙ্খলে যুক্ত এবং প্রতিক্ষেত্রে একই কারণ একই কার্য উৎপন্ন করে। আবার, প্রকৃতির নিয়মানুবর্তিতা নীতি অনুযায়ী প্রকৃতিতে সর্বত্র একই অবস্থায় একই রূপ বিরাজমান থাকে। এই প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে আরোহের আকারগত দিক গড়ে ওঠে। আবার, ঘটনা-২ এ দিনের পরে রাত হয়- এমনটি উপস্থাপন করা হয়েছে। আমরা নিরীক্ষণে দিনের শেষে রাত হতে দেখি। আর পরীক্ষার মাধ্যমে প্রমাণিত হয়েছে যে, আহ্নিক গতির কারণে দিন-রাত হয়। তাই ঘটনা-২ এর মাধ্যমে নিরীক্ষণ ও পরীক্ষণ নির্দেশিত হয়েছে। আর এই দুটি বিষয় আরোহের বস্তুগত ভিত্তি। সুতরাং দেখা যাচ্ছে যে, ঘটনা-১ দ্বারা আরোহের আকারগত ভিত্তি এবং ঘটনা-২ দ্বারা আরোহের বস্তুগত ভিত্তি নির্দেশিত হয়েছে। আর আরোহের আকারগত ও বস্তুগত দিকের সমন্বয়ে আরোহের সিদ্ধান্ত গড়ে ওঠে।"
        }
      ]
    },
    {
      "number": "10",
      "uddipok": "",
      "tag": "DB 24",
      "sub_questions": [
        {
          "label": "ক",
          "question": "আরোহ কী?",
          "explanation": "বিশেষ বিশেষ দৃষ্টান্তের পর্যবেক্ষণের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠার প্রক্রিয়াকে আরোহ বলে।"
        },
        {
          "label": "খ",
          "question": "কারণ ও শর্ত কী একই? ব্যাখ্যা করো।",
          "explanation": "কারণ ও শর্ত এক নয়। কোনো ঘটনার পূর্ববর্তী, অপরিবর্তনীয়, শর্তনিরপেক্ষ ও অব্যবহিত পূর্ববর্তী ঘটনাকে ঐ ঘটনার কারণ বলে। আর কারণ হিসেবে গৃহীত ঘটনার প্রতিটি অংশই হলো শর্ত। একটি কারণের মধ্যে অনেকগুলো শর্ত থাকতে পারে। শর্ত যেমন সদর্থক হতে পারে তেমনি নঞর্থক হতে পারে। সদর্থক ও নঞর্থক সকল প্রকার শর্তের সমষ্টি হলো কারণ। তাই কারণ একটি সমগ্র বিষয়; আর শর্ত খণ্ডিত। এইজন্য কারণ ও শর্ত একই নয়।"
        },
        {
          "label": "গ",
          "question": "উদ্দীপকটিতে কোন বিষয়ের প্রতিফলন ঘটেছে? ব্যাখ্যা, করো।",
          "explanation": "উদ্দীপকটিতে বহুকারণ সমন্বয়বাদের প্রতিফলন ঘটেছে। কার্যকারণ নিয়ম অনুযায়ী কারণ ও কার্যের মধ্যে অপরিহার্য সম্পর্ক বিদ্যমান। আর প্রতিক্ষেত্রে একই কারণ একই কার্য উৎপন্ন করে। এই হিসেবে প্রতিটি কার্যের নির্দিষ্ট কারণ রয়েছে। কিন্তু অনেক সময় দেখা যায় যে, কোনো একটি জটিল কার্য সম্পাদনের জন্য একাধিক কারণের দরকার হয়। এভাবে যখন একাধিক কারণ মিলে কোনো একটি জটিল কার্য উৎপন্ন করে তখন তাকে বহুকারণ সমন্বয় বলে। অর্থাৎ, বহুকারণের সমন্বিত রূপ হলো জটিল কার্যটি। উদ্দীপকে 'পরীক্ষায় ভালো ফলাফল' নামক কার্যটির কারণ হিসেবে ভালো পড়াশোনা, সুস্থ শরীর, অধ্যবসায়, নিয়মিত ক্লাস ইত্যাদি কারণ দেখানো হয়েছে। অর্থাৎ একাধিক কারণ মিলিতভাবে কাজ করার ফলে 'পরীক্ষায় ভালো ফলাফল' নামক কার্যটি সংঘটিত হয়। তাই এটি বহুকারণ সমন্বয়বাদের নির্দেশক। সুতরাং বলা যায়, উদ্দীপকের মাধ্যমে বহুকারণ সমন্বয়বাদের প্রতিফলন ঘটেছে।"
        },
        {
          "label": "ঘ",
          "question": "নির্দেশিত বিষয়টির যথার্থতা বিচার ও মূল্যায়ন করো।",
          "explanation": "উদ্দীপকের মাধ্যমে বহুকারণ সমন্বয়বাদের প্রতিফলন ঘটেছে। আর বিভিন্ন দিকের বিচারে বহুকারণ সমন্বয় একটি, গ্রহণযোগ্য মতবাদ নয়। জগতের প্রতিটি ঘটনাই কার্যকারণ শৃঙ্খলে আবদ্ধ। প্রতিটি ঘটনারই কারণ আছে। আর প্রতিক্ষেত্রে একই কারণ একই কার্য উৎপন্ন করে। এই হিসেবে প্রতিটি ঘটনার কেবল একটি কারণ আছে। কিন্তু অনেক সময় দেখা যায় যে, কোনো জটিল কার্য সম্পাদনের জন্য একাধিক কারণের দরকার হয়। এভাবে যখন একাধিক কারণ মিলে যখন কোনো জটিল কার্য সম্পাদন করে তখন তাকে বহুকারণ সমন্বয় বলে। উদ্দীপকের ঘটনাটিতে 'পরীক্ষায় ভালো ফলাফল' নামক কার্যের কারণ হিসেবে ভালো পড়াশুনা, সুস্থ শরীর, অধ্যবসায়, নিয়মিত ক্লাস ইত্যাদিকে দেখানো হয়েছে। অর্থাৎ, একাধিক কারণ মিলে 'পরীক্ষায় ভালো ফলাফল'- নামক কার্যটি উৎপন্ন করে। এটি বহুকারণ সমন্বয়ের নির্দেশক। তাই উদ্দীপকের মাধ্যমে বহুকারণ সমন্বয় নির্দেশিত হয়েছে। কিন্তু বিভিন্ন কারণে বহুকারণবাদ গ্রহণযোগ্য নয়। কার্যকারণের দিক বিচার করলে বহুকারণবাদ কোনো গ্রহণযোগ্য মতবাদ নয়। কারণের সার্বিকীকরণ করলে বহুকারণবাদ মিথ্যা প্রতিপন্ন হয়। কারণের মতো কার্যকেও একটি বিশিষ্ট ঘটনা হিসেবে গ্রহণ করলে বহুকারণবাদ অসার প্রমাণিত হয়। এছাড়া কারণের সংজ্ঞা অনুযায়ী প্রতিটি কার্যের একটিমাত্র কারণ রয়েছে। তাই বলা যায়, বহুকারণবাদ বিভিন্ন কারণে গ্রহণযোগ্য মতবাদ নয়। আলোচনা শেষে বলা যায়, কারণের সংজ্ঞা, অনুযায়ী প্রতিটি কার্যের একটি কারণ আছে। তাই কারণের সংজ্ঞাকে মেনে নিলে বলা যায় বহুকারণবাদ গ্রহণযোগ্য নয়।"
        }
      ]
    },
    {
      "number": "11",
      "uddipok": "দৃষ্টান্ত-১: সকল মানুষ হয় মরণশীল। সকল শিক্ষক হয় মানুষ। অতএব, সকল শিক্ষক হয় মরণশীল। দৃষ্টান্ত-২: সকল রাজা হয় মরণশীল। কিছু মানুষ নয় রাজা অতএব, কিছু মানুষ নয় মরণশীল।",
      "tag": "DB 24",
      "sub_questions": [
        {
          "label": "ক",
          "question": "প্রধান পদ কী?",
          "explanation": "সহানুমানের সিদ্ধান্তের বিধেয় পদকে প্রধান পদ বলে।"
        },
        {
          "label": "খ",
          "question": "সহানুমানের দুইটি বৈশিষ্ট্য উল্লেখ করো।",
          "explanation": "যে মাধ্যম অবরোহ অনুমানে দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। এর দুটি বৈশিষ্ট্য হলো- প্রথমত, সহানুমানে সর্বদা দুটি আশ্রয়বাক্য থাকে। এই বৈশিষ্ট্যের কারণে সহানুমান অমাধ্যম অনুমান থেকে পৃথক। দ্বিতীয়, সহানুমান অবরোহ অনুমান বিধায় এর সিদ্ধান্ত আশ্রয়বাক্যের সমব্যাপক বা আশ্রয়বাক্য থেকে কম ব্যাপক হয়। কিন্তু কোনোভাবেই আশ্রয়বাক্য থেকে বেশি ব্যাপক হয় না।"
        },
        {
          "label": "গ",
          "question": "দৃষ্টান্ত-২ এ কোন ধরনের অনুপপত্তি ঘটেছে? ব্যাখ্যা করো।",
          "explanation": "উদ্দীপকের দৃষ্টান্ত-২ এ অবৈধ প্রধান পদজনিত অনুপপত্তি ঘটেছে। কেননা এখানে প্রধান পদটি আশ্রয়বাক্যে অব্যাপ্য কিন্তু সিদ্ধান্তে সেটি ব্যাপ্য হয়েছে। যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। সহানুমানের জন্য নির্দিষ্ট কতকগুলো নিয়ম রয়েছে। সহানুমানের কোনো যুক্তি প্রতিষ্ঠা করতে গেলে ঐ নিয়মগুলো আবশ্যিকভাবে অনুসরণ করতে হয়। সহানুমানের নিয়মগুলোর একটি হলো আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হতে পারবে না। উদ্দীপকের দৃষ্টান্ত-২ এ 'সকল রাজা হয় মরণশীল' এবং 'কিছু মানুষ নয় রাজা' এই দুটি আশ্রয়বাক্য থেকে 'কিছু মানুষ নয় মরণশীল' এই সিদ্ধান্ত প্রতিষ্ঠা করা হয়েছে। এখানে প্রধান পদ (মরণশীল, প্রধান আশ্রয়বাক্যে অব্যাপ্য। আর সিদ্ধান্তে এটি ব্যাপ্য হয়েছে। অর্থাৎ, প্রধান পদটি আশ্রয়বাক্যে অব্যাপ্য হয়ে সিদ্ধান্তে ব্যাপ্য হয়েছে। তাই উদ্দীপকের দৃষ্টান্ত-২ এ অবৈধ প্রধান পদজনিত অনুপপত্তি ঘটেছে।"
        },
        {
          "label": "ঘ",
          "question": "দৃষ্টান্ত-১ ও দৃষ্টান্ত-২ এর মধ্যে পার্থক্য দেখাও।",
          "explanation": "উদ্দীপকের দৃষ্টান্ত-১ এর যুক্তিটি সহানুমানের একটি বৈধ যুক্তি এবং দৃষ্টান্ত-২ এর যুক্তিটি অনুপপত্তি ঘটায় অবৈধ যুক্তি। তাই যুক্তি দুটি পরস্পর থেকে পৃথক। উদ্দীপকের 'দৃষ্টান্ত-১' 'সকল মানুষ হয় মরণশীল' এবং 'সকল শিক্ষক হয় মানুষ'- এই দুটি আশ্রয়বাক্য থেকে অনিবার্যভাবে 'সকল শিক্ষক হয় মরণশীল' এই সিদ্ধান্ত প্রতিষ্ঠা করা হয়েছে। এখানে যুক্তিটিতে দুটি আশ্রয়বাক্য এবং একটি সিদ্ধান্ত রয়েছে। যুক্তিটিতে তিনটি পদ আছে এবং প্রতিটি পদ দুইবার করে ব্যবহৃত হয়েছে। এখানে মধ্যপদ প্রধান আশ্রয়বাক্যে ব্যাপ্য হয়েছে। আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হয়নি। এছাড়া সহানুমানের অন্যান্য নিয়মও এখানে অনুসরণ করা হয়েছে। তাই এটি সহানুমানের একটি বৈধ যুক্তি। অপরপক্ষে, উদ্দীপকের 'দৃষ্টান্ত-২' এ 'সকল রাজা হয় মরণশীল' এবং 'কিছু মানুষ নয় রাজা' এই দুটি আশ্রয়বাক্য থেকে 'কিছু মানুষ নয় মরণশীল' এই সিদ্ধান্ত প্রতিষ্ঠা করা হয়েছে। এখানে দুটি আশ্রয়বাক্য এবং একটি সিদ্ধান্ত আছে। যুক্তিটিতে তিনটি পদ আছে এবং প্রতিটি পদ দুইবার করে ব্যবহৃত হয়েছে। প্রধান পদটি (মরণশীল) প্রধান আশ্রয়বাক্যে অব্যাপ্য কিন্তু সিদ্ধান্তে সেটি ব্যাপ্য হয়েছে। তাই যুক্তিটিতে অবৈধ প্রধান পদজনিত অনুপপত্তি ঘটেছে। সুতরাং বলা যায়, দৃষ্টান্ত-১ সহানুমানের বৈধ রূপ এবং দৃষ্টান্ত-২ অবৈধ রূপ তুলে ধরেছে।"
        }
      ]
    }
  ]
}