{
  "title": "সিলেট বোর্ড ২০১৯",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: একজন লোক গোধূলী লগ্নে পথ চলার সময় পথের ওপর একটি দড়িকে সাপ মনে করে লাফিয়ে উঠল। দৃশ্যকল্প-২: একজন রসায়নবিদ তার গবেষণাগারে নির্দিষ্ট অনুপাত হাইড্রোজেন ও অক্সিজেন গ্যাস একসাথে মিশিয়ে তাতে বৈদ্যুতিক শক্তিপ্রবাহ করে পানি উৎপন্ন করলেন।",
      "tag": "JB 21,SB 19",
      "sub_questions": [
        {
          "label": "ক",
          "question": "",
          "explanation": "কোনো বিশেষ উদ্দেশ্য সাধনের জন্য প্রাকৃতিক ঘটনাবলি প্রাকৃতিক পরিবেশে প্রত্যক্ষণ করাই হলো নিরীক্ষণ।"
        },
        {
          "label": "খ",
          "question": "",
          "explanation": "প্রকৃতির ঐক্য বলতে বিভিন্ন বৈচিত্র্যের মাঝে প্রকৃতির ধারাবাহিকতা বা অপরিবর্তনীয় অবস্থাকে বোঝায়। প্রকৃতির নিয়মানুবর্তিতা নীতি অনুযায়ী প্রকৃতিতে সর্বত্র একই নিয়ম কার্যকর। যুক্তিবিদগণ মতামত দিয়েছেন যে, প্রকৃতির বিভিন্ন বিভাগ রয়েছে। আর প্রকৃতির বিভিন্ন বিভাগের নিজস্ব নিয়ম রয়েছে। এই নিয়মের মাধ্যমে প্রকৃতির অখণ্ড রূপ বা একতা বজায় থাকে। একেই প্রকৃতির ঐক্য বলে।"
        },
        {
          "label": "গ",
          "question": "",
          "explanation": "দৃশ্যকল্প-১ এ উল্লেখিত নিরীক্ষণ যথার্থ নয়।নিচে ব্যখ্যা করা হলো,- আমরা জানি, কোনো বিশেষ উদ্দেশ্য সাধনের জন্য বিভিন্ন বস্তু বা ঘটনাবলি প্রাকৃতিক পরিবেশে প্রত্যক্ষ করাই হলো নিরীক্ষণ। আর কোনো বিষয় বা ঘটনা যেভাবে ঘটে সেভাবে নিরীক্ষণ না করে ভুল ভাবে নিরীক্ষণ করাল নিরীক্ষণ ত্রুটিপূর্ণ হয়। এটিকে নিরীক্ষণের অনুপপত্তি বলে। আর এই নিরীক্ষণ যখন ব্যক্তির ক্ষেত্রে সংঘটিত হয় তখন তাকে ব্যক্তিগত ভ্রান্ত নিরীক্ষণ বলে। যেমন: একজন ব্যক্তি যখন অন্ধকারে একটি কুকুরকে শেয়াল মনে করে তখন সেটি হয় ব্যক্তিগত ভ্রান্ত নিরীক্ষণ। তেমনি উদ্দীপকের দৃশ্যকল্প-১ এ একজন ব্যক্তি গোধূলীলগ্নে পথ চলার সময় পথের ওপর একটি দড়িকে সাপ মনে করে লাফিয়ে উঠেছে বলে উল্লেখ করা হয়েছে। এখানে সংশ্লিষ্ট ব্যক্তির নিরীক্ষণ ত্রুটিপূর্ণ হয়েছে অর্থাৎ | ভ্রান্ত নিরীক্ষণ ঘটেছে। তাই বলা যায় দৃশ্যকল্প-১ নিরীক্ষণ যথার্থ নয়।"
        },
        {
          "label": "ঘ",
          "question": "",
          "explanation": "দৃশ্যকল্প-১ এর মাধ্যমে নিরীক্ষণ এবং দৃশ্যকল্প-২ এর মাধ্যমে পরীক্ষণ পদ্ধতি নির্দেশিত হয়েছে। নিরীক্ষণ ও পরীক্ষণের মধ্যে বিভিন্ন পার্থক্য বিদ্যমান।এদের মধ্যকার পার্থক্য বিশ্লেষণ করা হলো- বিভিন্ন ঘটনাবলির উদ্দেশ্যমূলক প্রত্যক্ষণই হলো নিরীক্ষণ। এটি প্রাকৃতিক পরিবেশে সম্পন্ন হয়। তাই বিশেষ উদ্দেশ্য সাধনের জন্য কোনো বস্তু বা ঘটনাকে প্রাকৃতিক পরিবেশে প্রত্যক্ষণ করাই হলো নিরীক্ষণ। দৃশ্যকল্প-১ এ যেহেতু একজন ব্যক্তি প্রাকৃতিক পরিবেশে একটি বিষয়কে প্রত্যক্ষ করেছে, তাই এটির মাধ্যমে নিরীক্ষণ নির্দেশিত হয়েছে। অপরপক্ষে, কোনো বিশেষ উদ্দেশ্য সাধনের জন্য কৃত্রিমভাবে উৎপাদিত ঘটনাবলি কৃত্রিম পরিবেশে প্রত্যক্ষ করার নামই হলো পরীক্ষণ। এক্ষেত্রে ঘটনা ও পরিবেশ উভয়ই কৃত্রিম। দৃশ্যকল্প-২ এ একজন রসায়নবিদ নির্দিষ্ট অনুপাতে হাইড্রোজেন ও অক্সিজেন গ্যাস মিশিয়ে পানি উৎপন্ন করেছেন বলে উল্লেখ করা হয়েছে। অর্থাৎ এক্ষেত্রে কৃত্রিমভাবে উৎপাদিত ঘটনা কৃত্রিম পরিবেশেই সম্পন্ন হয়েছে। তাই দৃশ্যকল্প-২ এর মাধ্যমে পরীক্ষণ নির্দেশিত হয়েছে। নিরীক্ষণের ঘটনা ও পরিবেশ উভয়ই প্রাকৃতিক বিধায় এটি একটি নির্ভরশীল, পদ্ধতি। নিরীক্ষণকে ব্যক্তি নিয়ন্ত্রণ করতে পারে না। তাই অনেক ক্ষেত্রেই নিরীক্ষণের সিদ্ধান্ত সম্ভাব্য হয়ে থাকে। অপরপক্ষে, পরীক্ষণের ঘটনা পরীক্ষকের ইচ্ছার অধীন। তাই পরীক্ষত ইচ্ছা করলে বারবার ঘটনা উৎপা করতে পারেন। পরীক্ষণের ঘটনা যেহেতু বারবার উৎপন্ন করা যায়, তাই এক্ষেত্রে সিদ্ধান্তের নিশ্চয়তা দেওয়া যায়। পাশাপাশি নিরীক্ষণের পরিধি বিস্তৃত। কিন্তু অনেক প্রাকৃতিক ঘটনা রয়েছে যেখানে পরীক্ষণ পদ্ধতি প্রয়োগ করা যায় না । তাই নিরীক্ষণের তুলনায় পরীক্ষণের পরিধি সীমিত।"
        }
      ]
    },
    {
      "number": "2",
      "uddipok": "",
      "tag": "SB 19",
      "sub_questions": [
        {
          "label": "ক",
          "question": "সহানুমান কী?",
          "explanation": "যে মাধ্যম অবরোহ অনুমানে যুক্তভাবে দুটি আশ্রয়বাক্য থেকে সিদ্ধান্তটি অনিবার্যভাবে নিঃসৃত হয়, তাই সহানুমান।"
        },
        {
          "label": "খ",
          "question": "‘সহানুমানের কেবল তিনটি পদই থাকবে’- বুঝিয়ে লিখ ।",
          "explanation": "সহানুমান একটি মাধ্যম অনুমান হওয়ায় এখানে তিনটি পদের প্রয়োজন হয়। আমরা জানি, সহানুমানে দুইটি আশ্রয়বাক্য ও একটি সিদ্ধান্ত অর্থাৎ মোট তিনটি যুক্তিবাক্য থাকে এবং প্রতিটি পদই দুই বার করে বসে। পদ তিনটি হলো- ক. প্রধান পদ খ. অপ্রধান পদ এবং গ. মধ্যপদ। মাধ্যম অনুমান হওয়ার কারণে প্রতিটি পদ দুইবার ব্যবহৃত হয়। যেমন- সকল মানুষ হয় মরণশীল - প্রধান আশ্রয়বাক্য রহিম হয় একজন মানুষ - অপ্রধান আশ্রয়বাক্য ∴ \\therefore ∴ রহিম হয় মরণশীল সিদ্ধান্ত এখানে তিনটি যুক্তিবাক্যে 'মানুষ', 'মরণশীল' ও 'রহিম' প্রতিটি পদই দুইবার ব্যবহার হয়েছে। সুতরাং সহানুমানে তিনটি পদই থাকবে।"
        },
        {
          "label": "গ",
          "question": "উপরের চিত্রগুলোতে M এর ভূমিকা তোমার পাঠ্যবইয়ের আলোকে ব্যাখ্যা করো।",
          "explanation": "উদ্দীপকে উল্লিখিত চিত্রগুলোতে M এর ভূমিকা মধ্যপদ হিসেবে। নিরপেক্ষ সহানুমানের যে পদ উভয় আশ্রয়বাক্যে সাধারণভাবে বর্তমান থাকে কিন্তু সিদ্ধান্তে থাকে না, তাকে মধ্যপদ বলে। অর্থাৎ, সহানুমানে দুটি আশ্রয়বাক্য পরস্পর সম্পর্কযুক্ত হয় মধ্যপদের মধ্যস্থতার ফলে। প্রাথমিক অবস্থায় প্রধান আশ্রয়বাক্য ও অপ্রধান আশ্রয়বাক্যের মধ্যে কোনো সম্বন্ধ থাকে না। অর্থাৎ, একে অপরের সাথে পুরোপুরি সম্পর্কহীন অবস্থায় থাকে। পরবর্তীতে প্রধান আশ্রয়বাক্যে প্রধান পদের সাথে মধ্যপদের সম্বন্দ্ব স্থাপিত হয়। এর ফলে প্রধান ও অপ্রধান আশ্রয়বাক্য দুটোর মধ্যে অবিচ্ছ্যে সম্পর্ক প্রতিষ্ঠিত হয়। উদ্দীপকে চিত্র-১ ও চিত্র-২ এ প্রধান পদকে P দ্বারা এবং অপ্রধান পদকে ১ দ্বারা প্রকাশ করা হয়েছে। এখানে P ও S পরম্পর সম্পর্কহীন। এদের মধ্যে 'M' মধ্যস্থতা করায় P ও S এর মধ্যে সম্পর্ক স্থাপিত হয়। সুতরাং, M হলো মধ্যপদ-যা দুটি অজানা পদের মধ্যে সম্পর্ক স্থাপন করে। প্রকৃতপক্ষে মধ্যপদ হচ্ছে সহানুমানের ভিত্তি।"
        },
        {
          "label": "ঘ",
          "question": "চিত্র-১ এবং চিত্র-২ দ্বারা কোন ধরনের সংস্থান নির্দেশ করে তা বিশ্লেষণ করো।",
          "explanation": "উদ্দীপকে চিত্র-১ দ্বারা সহানুমানের প্রথম সংস্থান এবং চিত্র-২ দ্বার চতুর্থ সংস্থানকে নির্দেশ করে। সহানুমানের কোনো যুক্তিতে যখন মধ্যপদ প্রধান আশ্রয়বাক্যের উদ্দেশ্যে এবং অপ্রধান আশ্রয়বাক্যের বিধেয়ে অবস্থান করে, তখন সহানুমানের সেই আকারকে বলা হয় প্রথম সংস্থান। যেমন- সকল মানুষ হয় মরণশীল সকল শিক্ষক হয় মানুষ। ∴ \\therefore ∴ সকল শিক্ষক হয় মরণশীল। আবার, সহানুমানের কোনো যুক্তিতে যখন মধ্যপদ আশ্রয়বাক্যের বিধেয়ে এবং অপ্রধান আশ্রয়বাক্যের উদ্দেশ্যে অবস্থান করে, তখন সহানুমানের সেই আকারকে বলা হয় চতুর্থ সংস্থান। যেমন- কোনো কাক নয় কোকিল সকল কোকিল হয় পাখি ∴ \\therefore ∴ কিছু পাখি নয় কাক। উদ্দীপকে উল্লিখিত চিত্র-১ এ মধ্যপদ M প্রধান আশ্রয়বাক্যের উদ্দেশ্যে এবং অপ্রধান আশ্রয়বাক্যের বিধেয়ে অবস্থান করায় তা সহানুমানের প্রথম সংস্থান। আবার, চিত্র-২ এ মধ্যপদ M আশ্রয়বাক্যের বিষেয়ে এবং অপ্রধান আশ্রয়বাক্যের উদ্দেশ্যে অবস্থান করায় তা সহানুমানের চতুর্থ সংস্থান।"
        }
      ]
    },
    {
      "number": "3",
      "uddipok": "তথ্য-১: আকাশে ঘন কালো মেঘ দেখে মাঝিরা দ্রুত সমুদ্রতীরে ফিরে এলেন। তথ্য-২: রাস্তায় লালবাতি জ্বলে ওঠায় ড্রাইভার পাড়ি থামালেন এবং সবুজ বাতি জ্বলে উঠায় পুনরায় গাড়ি চালানো শুরু করলেন।",
      "tag": "SB 19",
      "sub_questions": [
        {
          "label": "ক",
          "question": "প্রতীকী যুক্তিবিদ্যা কী?",
          "explanation": "যুক্তিবিদ্যায়' যুক্তির অন্তর্গত বাক্যের পরিবর্তে নির্দিষ্ট প্রতীক ব্যবহারের মাধ্যমে সংশ্লিষ্ট যুক্তির বৈধতা বা অবৈধতা নির্ণয় করাকেই প্রতীকী যুক্তিবিদ্যা বলে।"
        },
        {
          "label": "খ",
          "question": "সত্যতা ও বৈধতা কি অভিন্ন? বুঝিয়ে লেখো।",
          "explanation": "সত্যতা ও বৈধতা অভিন্ন নয়। বাস্তব ঘটনার সাথে সংগতিপূর্ণ বিষয় হলো সত্যতা। অপরদিকে, বৈধতা হলো যুক্তিপদ্ধতির নিয়মের সাথে সঙ্গতিপূর্ণ। সত্যতা ও বৈধতার মূল ভিন্নতা হলো সত্যতা বচনের বৈশিষ্ট্য আর বৈধতা যুক্তির বৈশিষ্ট্য। এছাড়া সত্যতা বাক্যের আকারগত ও বস্তুগত উভয় দিকের উপর নির্ভর করে কিন্তু বৈধতা কেবল আকারগত দিকের ওপর নির্ভর করায় এর পরস্পর ভিন্ন।"
        },
        {
          "label": "গ",
          "question": "ছক-১ এর চিহ্নগুলো যুক্তিবিদ্যায় ব্যবহার করা প্রয়োজন কেন? ব্যাখ্যা করো।",
          "explanation": "ছক-১ এর চিহ্নগুলো হলো প্রতীক যার 'ব্যবহার যুক্তিবিদ্যায় অভ্যন্ত, প্রয়োজনীয়। কোনোকিছুকে নির্দেশ করা, বোঝা বা ব্যস্ত করার জন্য যে লিখিত ব বাচনিক চিহ্ন ব্যবহার করা হয়, তাকে প্রতীক বলে। যেমন- কোনো দেশের পতাকা সে দেশের প্রতীক। প্রতীক ব্যবহারের মাধ্যমে সাধারণত ভাষার অস্পষ্টতা, দুর্বোধ্যতা, দ্ব্যর্থকতা জাতীয় দোষত্রুটি এবং ভাষার, সীমাবদ্ধতা দূর করা সম্ভব হয়। ছক-১ এ .   ,   ⊃ ,   V ,   − .\\ ,\\ \\supset,\\ V,\\ - .   ,   ⊃ ,   V ,   − হলো যথাক্রমে সংযৌগিক, প্রাকল্পিক, বৈকল্পিক, নিষেধক এবং সমমানিক যৌগিক বাক্যের প্রতীকী রূপ। যেমন- 'যদি বৃষ্টি হয় তাহলে মাটি ভিজবে' এই বাক্যটিকে যুক্তির আকার নির্ধারণ করে সুনির্দিষ্টভাবে p ⊃ q p\\supset q p ⊃ q দ্বারা প্রকাশ করা হয়। এর ফলে যুক্তির বৈধতা বা অবৈধতা নির্ণয় করা সম্ভব হয়। এছাড়া, সাধারণ ভাষার অস্পষ্টত, দুর্বোধ্যতা ও দ্ব্যর্থকতা, জাতীয় দোষত্রুটি এবং ভাষার সীমাবদ্ধতা দূর করা সম্ভব হয় প্রতীক ব্যবহারের মাধ্যমে।"
        },
        {
          "label": "ঘ",
          "question": "তথ্য-১ ও তথ্য-২ দ্বারা তোমার পাঠ্যবইয়ে যে দুটি বিষয়কে। নির্দেশ করে তাদের পার্থক্য বিশ্লেষণ করো।",
          "explanation": "তথ্য-১ ও তথ্য-২ দ্বারা পাঠ্যবইয়ের স্বাভাবিক সংকেত ও কৃত্রিম সংকেত বিষয়কে নির্দেশ করে। যে সংকেত ব্যক্তির ইচ্ছা নিরপেক্ষভাবে কোনো কিছু নির্দেশ করে তাকে স্বাভাবিক সংকেত বলে। অন্যভাবে বলা যায়, যখন প্রকৃতির বুকে প্রতিনিয়ত ঘটা বিভিন্ন ঘটনা থেকে প্রাপ্ত অভিজ্ঞতা অন্য কোনো ঘটনা করার সংকেত হিসেবে ব্যবহার করা হয় তাকে স্বাভাবিক সংকেত বলে। কেমন- 'ধোঁয়া' আগুনের সংকেত। অপরদিকে, দৈনন্দিন ব্যবহারের মাধ্যমে যেসকল সংকেত বিশেষভাবে অর্থপূর্ণ হয় তাকে কৃত্রিম সংকেত সেনাবাহিনীর বিউগল বাজানো শোকের সংকেত । উদ্দীপকের তথ্য-১ এ আকাশে ঘন কালো মেঘ দেখে মাঝিরা ঝড়-বৃষ্টির সাকেত পায় যা স্বাভাবিক সংকেত। অপরদিকে, রাস্তায় লালবাতি জ্বলে উঠায় গাড়ি থামে এবং সবুজ বাতি জ্বলে উঠায় গাড়ি চলতে শুরু করে। এই লালবাতি ও সবুজবাতি কৃত্রিম সংকেত। মূলত, স্বাভাবিক সংকেত প্রকৃতি প্রদত্ত এবং কৃত্রিম সংকেত মানুষ সৃষ্টি করে। আমাদের চারপাশের প্রকৃতি থেকে অভিজ্ঞতার মাধ্যমে আমরা যে সংকেত পাই তা মাতাবিক সংকেত। আর নিজেদের প্রয়োজনে আমরা যেসব সংকেত হ্যবহার করি তা কৃত্রিম সংকেত। ওপরের আলোচনার পরিপ্রেক্ষিতে বলা যায় যে, স্বাভাবিক ও কৃত্রিম ইডর সংকেতের মধ্যে পার্থক্য বিদ্যমান থাকলেও উভয় প্রকার সংকেতই আমরা প্রাত্যহিক জীবনে ব্যবহার করি।"
        }
      ]
    },
    {
      "number": "4",
      "uddipok": "S.S.C পরীক্ষার পর জামাল এবং কামাল গ্রুপ নির্ধারণ নিয়ে কথা বলছিল। জামাল বলল, “যে গ্রুপে সুসংবদ্ধ, সুশৃঙ্খল ও সুনিশ্চিত জ্ঞান লাভ করা যায় সে গ্রুপে ভর্তি হব।” উত্তরে কামাল বলল, “জ্ঞানকে বাস্তব জীবনে কাজে লাগানো যায় তেমন গ্রুপে আমি ভর্তি হব।”",
      "tag": "CB 19,SB 19",
      "sub_questions": [
        {
          "label": "ক",
          "question": "যুক্তিবিদ্যা কী?",
          "explanation": "যুক্তিবিদ্যা হলো ভাষায় প্রকাশিত চিন্তা সম্পর্কিত বিজ্ঞান ।"
        },
        {
          "label": "খ",
          "question": "“যুক্তিবিদ্যা ভাষায় প্রকাশিত চিন্তা সম্পৰ্কীয় বিজ্ঞান” – বুঝিয়ে লেখ ।",
          "explanation": "যুক্তিবিদ্যা ভাষায় প্রকাশিত চিন্তা সম্পৰ্কীয় বিজ্ঞান। যুক্তিবিদ্যা বা Logic শব্দটি এসেছে গ্রিক শব্দ 'Logos’ থেকে যার অর্থ চিন্তা, ভাষা বা শব্দ । তাই বুৎপত্তিগতভাবে যুক্তিবিদ্যা শব্দটি দিয়ে ভাষায় প্রকাশিত চিন্তার বিজ্ঞানকে বোঝায়। এরিস্টটল চিন্তা অর্থেই যুক্তিবিদ্যার প্রচলন করেন। তবে এখানে চিন্তা বলতে অনুমানমূলক বা যৌক্তিক চিন্তার কথা বলেছেন। ব্রিটিশ যুক্তিবিদ যোসেফ চিন্তার বিভাজন হিসেবে যুক্তিবিদ্যাকে সংজ্ঞায়িত করেন।"
        },
        {
          "label": "গ",
          "question": "উদ্দীপকে জামালের বক্তব্যে নির্দেশিত বিষয় পাঠ্যবইয়ের আলোকে ব্যাখ্যা করো।",
          "explanation": "উদ্দীপকে জামালের বক্তব্যে নির্দেশিত বিষয় হলো যুক্তিবিদ্যা । যে বিদ্যা বৈধ যুক্তি থেকে অবৈধ যুক্তিকে পৃথক করার পদ্ধতি ও নিয়মসমূহ সম্পর্কে আলোচনা করে তাকে যুক্তিবিদ্যা বা Logic বলে। যুক্তিবিদ্যা সঠিক যুক্তি পদ্ধতির নিয়মাবলি প্রণয়ন করে এবং এসব নিয়মের সাহায্যে যুক্তির বৈধতা যাচাই করে । এ কারণে যুক্তিবিদ্যা একটি বিজ্ঞান ও কলাবিদ্যা। এ বিদ্যা তাত্ত্বিক বা বিজ্ঞান বিষয়ক ও ব্যবহারিক জ্ঞান দান করে। তাত্ত্বিক জ্ঞানের মাধ্যমে সুশৃঙ্খল ও সুসংবদ্ধভাবে সুনিশ্চিত জ্ঞান লাভ করা যায়। যেহেতু, যুক্তিবিদ্যা একটি চিন্তার বিজ্ঞান তাই চিন্তার আকারগত এবং বস্তুগত উভয় দিক এ শাস্ত্রে আলোচনা করা হয়। এ বিদ্যায় আলোচ্য বিষয় সুশৃঙ্খল ও সুসংঘবদ্ধভাবে আলোচনা করা হয় ফলে এ বিদ্যা বাস্তব জীবনে কাজে লাগে। উদ্দীপকে SSC পরীক্ষার পর জামাল ও কামাল গ্রুপ নির্ধারণ নিয়ে কথা বলার এক পর্যায়ে জামাল বলল 'যে গ্রুপে সুসংঘবদ্ধ, সুশৃঙ্খল ও সুনিশ্চিত জ্ঞান লাভ করা যায়, সে গ্রুপে ভর্তি হব। এ বক্তব্যে সুসংঘবদ্ধ, সুশৃঙ্খল ও সুনিশ্চিত জ্ঞানের কথা বলা হয়েছে যা যুক্তিবিদ্যার মাধ্যমে পাওয়া যায়। তাই জামালের বক্তব্যের মাধ্যমে যুক্তিবিদ্যার বিষয়টিই প্রতিফলিত হয়েছে।"
        },
        {
          "label": "ঘ",
          "question": "যুক্তিবিদ্যা সকল বিজ্ঞানের বিজ্ঞান এবং সকল কলার কলা”- উদ্দীপকের আলোকে বিশ্লেষণ করো।",
          "explanation": "যুক্তিবিদ্যা সকল বিজ্ঞানের বিজ্ঞান এবং সকল কলার কলা। বিজ্ঞান হলো কোনো সাধারণ নিয়মের ভিত্তিতে প্রকৃতির কোনো একটি বিশেষ বিষয় সম্পর্কে অর্জিত সুনির্দিষ্ট ও সুশৃঙ্খল জ্ঞান। অপরদিকে, কলা বলতে দক্ষতা, পারদর্শিতা, নৈপুণ্য বা কোনো বিশেষ জ্ঞানকে বাস্তব ক্ষেত্রে প্রয়োগ করার কৌশলকে বোঝায়। আবার, সকল বিজ্ঞানই তার নিয়মের কাঠামোর জন্য যুক্তিবিদ্যার ওপর নির্ভরশীল কারণ, সত্যকে প্রতিষ্ঠা করার জন্য প্রতিটি বিজ্ঞানকে যুক্তির ওপর নির্ভর হতে হয়। এজন্য যুক্তিবিদ্যাকে সকল বিজ্ঞানের বিজ্ঞান বলা হয়। অপরদিকে প্রতিটি কলাবিদ্যারই মূল লক্ষ্য হচ্ছে সত্য অর্জন করা যার জন্য যুক্তিসঙ্গত চিন্তা ও তা যথাযথভাবে প্রয়োগের কলাকৌশল জানা দরকার। অর্থাৎ সত্যকে অর্জন ও ভ্রান্তিকে বর্জনের লক্ষ্যে প্রতিটি কলাবিদ্যাকেই যুক্তিবিদ্যার নীতিমালা অনুসরণ করতে হয়, এজন্য যুক্তিবিদ্যাকে সকল কলার কলা বলা হয়। যুক্তিবিদ ডান্সস্কোটাস যুক্তিবিদ্যাকে \"বিজ্ঞানের বিজ্ঞান' এবং কলার মধ্যে শ্রেষ্ঠ কলা বলেছেন। উদ্দীপকে জামাল সুসংঘবদ্ধ, সুশৃঙ্খল ও সুনিশ্চিত জ্ঞানের কথা বলেন যা যুক্তিবিদ্যার বৈজ্ঞানিক দিককে ফুটিয়ে তুলেছে। আবার কামাল বাস্তব জীবনে জ্ঞানকে কাজ লাগানোর কথা বলেছেন যা যুক্তিবিদ্যার কলার দিককে নির্দেশ করেছে। উপরের আলোচনার পরিপ্রেক্ষিতে বলা যায়, যুক্তিবিদ্যা বিজ্ঞান ও কলা উভয়কেই নির্দেশ করে। আবার বিজ্ঞান ও কলার নিয়মকানুন কৌশল যুক্তিবিদ্যার ওপর নির্ভরশীল তাই যুক্তিবিদ্যাকে “সকল বিজ্ঞানের বিজ্ঞান এবং সকল কলার কলা” বলা হয়েছে।"
        }
      ]
    },
    {
      "number": "5",
      "uddipok": "",
      "tag": "SB 19,BAFSC 24",
      "sub_questions": [
        {
          "label": "ক",
          "question": "পদযোগ্য শব্দ কী?",
          "explanation": "যেসব শব্দ অন্য কোনো শব্দের সাহায্য ছাড়া নিজে নিজেই কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে, তাকে পদযোগ্য শব্দ বলে ।"
        },
        {
          "label": "খ",
          "question": "যুক্তিবাক্যের জন্য ‘সংযোজক' গুরুত্বপূর্ণ— বুঝিয়ে লেখ ।",
          "explanation": "যুক্তিবাক্যে উদ্দেশ্য ও বিধেয় পদের মধ্যে সদর্থক বা নঞর্থক সম্পর্ক স্থাপনের জন্য সংযোজক গুরুত্বপূর্ণ। যুক্তিবাক্যে উদ্দেশ্য ও বিধেয় পদ যে শব্দ বা চিহ্ন দিয়ে সংযুক্ত থাকে তাকে সংযোজক (Copula) বলে। বস্তুত এটি একটি চিহ্ন, কোনো পদ নয়। এই চিহ্নের মাধ্যমে উদ্দেশ্য পদের সাথে বিধেয় পদের সম্বন্ধ প্রকাশ পায়। যেমন- আকাশ হয় নীল। এখানে আকাশ (উদ্দেশ্য পদ) ও নীল (বিধেয় পদ) এ দুটি পদের মধ্যে 'হয়' সংযোজক ব্যবহারের মাধ্যমে যৌক্তিক সম্পর্ক স্থাপিত হয়। এ কারণেই যুক্তিবিদ্যায় সংযোজকের প্রয়োজনীয়তা অপরিহার্য।"
        },
        {
          "label": "গ",
          "question": "ধারণা-৩ এ উল্লেখিত শব্দগুলো যুক্তিবাক্যে পদ হিসেবে ব্যবহৃত হতে পারে কি? উত্তরের পক্ষে ব্যাখ্যা দাও ।",
          "explanation": "উদ্দীপকে উল্লেখিত বাক্যগুলোতে চিহ্নিত শব্দগুলো পদ-নিরপেক্ষ শব্দ (A-Categorematic Word)। তাই এগুলো পদ নয়। যেসব শব্দের নিজস্ব কোনো অর্থ নেই। যেগুলো এককভাবে বা অন্য কোনো পদযোগ্য শব্দের সাথে যুক্ত হয়েও কোনো যুক্তিবাক্যের উদ্দেশ্য ও বিধেয় পদ হিসেবে ব্যবহৃত হতে পারে না, সেসব শব্দকে পদ নিরপেক্ষ বা পদ-অযোগ্য শব্দ বলে। যেমন— বাহ্, আহা, হায় হায়, সাবাস, হুররে ইত্যাদি। এ জাতীয় শব্দ বাক্যের অলংকরণে বা বাক্যের গুরুত্ব বোঝাতে অথবা মনের আবেগ প্রকাশের লক্ষ্যে বাক্যে ব্যবহৃত হয়। দৃষ্টান্তস্বরূপ, 'বাহ্, কী সুন্দর দৃশ্য!' এ শব্দগুলো বাক্যের উদ্দেশ্য ও বিধেয় গঠনে অপরিহার্য নয়। তাই এ শব্দগুলোকে পদ হিসেবে গণ্য করা যায় না। উদ্দীপকের বাক্যগুলোতে ব্যবহৃত বাহ্, চমৎকার, আহ্ প্রত্যেকটি শব্দই পদ-নিরপেক্ষ শব্দ। তাই এগুলো পদ নয়।"
        },
        {
          "label": "ঘ",
          "question": "ধারণা-১ ও ধারণা-২ এ উল্লেখিত শব্দগুলো কোন কোন পদকে চিহ্নিত করে তা উল্লেখ কর এবং পদের পার্থক্য দেখাও।",
          "explanation": "উদ্দীপকে উল্লেখিত ধারণা-১ ও ধারণা-২ এ উল্লিখিত শব্দগুলো যথাক্রমে নিরপেক্ষ পদ ও সাপেক্ষ পদ । যে সব পদের নিজস্ব অর্থ আছে এবং যেগুলোকে বোঝার জন্য অন্য কোনো পদের সাহায্য নিতে হয় না সেসব পদকে নিরপেক্ষ পদ বলে । যেমন- মানুষ, কবি ইত্যাদি। আবার, যেসব পদের স্বয়ংসম্পূর্ণ কোনো অর্থ নেই এবং যেসব পদের অর্থ বোঝার জন্য অন্য কোনো পদের সাহায্য নিতে হয়, সেসব পদকে সাপেক্ষ পদ বলে। যেমন- পিতা, স্বামী ইত্যাদি। উদ্দীপকে ধারণা-১ এ বই, চেয়ার, কলমের কালি উল্লেখ আছে। এই পদগুলোর প্রতিটিরই নিজ নিজ অর্থ আছে এবং এগুলোর অর্থপূর্ণতার জন্য অন্য কোনো পদের উপর নির্ভরশীল না অর্থাৎ এগুলো নিরপেক্ষ পদ। অপরদিকে ধারণা-২ এ উল্লিখিত ছাত্র-শিক্ষক, রাজা-প্রজা এর মাধ্যমে পদের পারস্পরিক নির্ভরশীলতা বিষয়টা ফুটে উঠেছে। 'শিক্ষক' শব্দটির উদ্ভব হয়েছে 'ছাত্র' শব্দটির উদ্ভবের মাধ্যমে। কারণ, ছাত্র ছাড়া কেউ শিক্ষক হতে পারে না। এরা একে অপরের পরিপূরক এবং পরস্পর নির্ভরশীল। একইভাবে, 'প্রজা' না থাকলে 'রাজা' হওয়া যায় না। অর্থাৎ, সাপেক্ষ পদ হলো নির্ভরশীল। অপরদিকে নিরপেক্ষ পদ স্বাধীন । পরিশেষে বলা যায়, 'নির্ভরশীলতার' ওপর ভিত্তি করে নিরপেক্ষ পদ ও সাপেক্ষ পদের মধ্যে পার্থক্য গড়ে ওঠেছে।"
        }
      ]
    },
    {
      "number": "6",
      "uddipok": "",
      "tag": "SB 19",
      "sub_questions": [
        {
          "label": "ক",
          "question": "যুক্তিবাক্য কাকে বলে?",
          "explanation": "দুটি পদের মধ্যে স্বীকৃতি বা অস্বীকৃতিমূলক সম্পর্কের বর্ণনাকে যুক্তিবাক্য বলে।"
        },
        {
          "label": "খ",
          "question": "কোনো অবধারণই যুক্তিবাক্য নয়? বুঝিয়ে লেখ ।",
          "explanation": "কোনো অবধারণই যুক্তিবাক্য নয়। চিন্তার সরলতম রূপ হচ্ছে অবধারণ। একটি অবধারণ যখন ভাষায় প্রকাশিত হয়, তখন তাকে যুক্তিবাক্য বলে। যুক্তিবাক্যে অবশ্যই উদ্দেশ্য, সংযোজক ও বিধেয় থাকতে হয়। কিন্তু অবধারণ মানসিক প্রক্রিয়া হওয়ায় এর কোনো ভাষাগত রূপ নেই। তাই কোনো অবধারণই যুক্তিবাক্য নয় ।"
        },
        {
          "label": "গ",
          "question": "১নং চিত্র কোন যুক্তিবাক্যকে নির্দেশ করে ? পাঠ্যপুস্তকের আলোকে ব্যাখ্যা কর।",
          "explanation": "১নং চিত্র সার্বিক সদর্থক বা A যুক্তিবাক্যকে নির্দেশ করে । যুক্তিবাক্য হলো দুটি পদের মধ্যকার স্বীকৃতি বা অস্বীকৃতি জ্ঞাপক কোনো সম্পর্কের লিখিত বা মৌখিক বিবৃতি। যুক্তিবাক্যকে বিভিন্ন দৃষ্টিকোণ থেকে ভাগ করা হয় তার মধ্যে গুণ ও পরিমাণের যৌথ নীতি অনুযায়ী যুক্তিবাক্যকে চারভাগে ভাগ করা যায় যার মধ্যে প্রথমটি হলো সার্বিক সদর্থক বা A যুক্তিবাক্য। A যুক্তিবাক্য পরিমাণের দিক থেকে সার্বিক এবং গুণের দিক থেকে সদর্থক। অর্থাৎ, এই যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে স্বীকার করে। আর ব্যাপ্যতার নিয়ম অনুযায়ী যেহেতু সার্বিক যুক্তিবাক্যের উদ্দেশ্য পদ ব্যাপ্য, তাই A যুক্তিবাক্যের উদ্দেশ্য পদ ব্যাপ্য। কিন্তু সদর্থক যুক্তিবাক্য হওয়ার কারণে A যুক্তিবাক্যের বিধেয় পদ অব্যাপ্য। উদ্দীপকে ১নং চিত্রে এ নির্দেশিত যুক্তিবাক্যের উদ্দেশ্য পদ ব্যাপ্য এবং বিধেয় পদ অব্যাপ্য, যা সার্বিক সদর্থক বা A যুক্তিবাক্যের অনুরূপ।"
        },
        {
          "label": "ঘ",
          "question": "২নং চিত্রের নির্দেশিত যুক্তিবাক্যের সাথে ৩নং চিত্রের যুক্তিবাক্যের মৌলিক পার্থক্যসমূহ বিশ্লেষণ কর।",
          "explanation": "উদ্দীপকে উল্লেখিত ২নং চিত্রের বিশেষ সদর্থক যুক্তিবাক্যের সাথে ৩ নং চিত্রের বিশেষ নঞর্থক যুক্তিবাক্যের মৌলিক পার্থক্য আছে। যে সব বাক্যের বিধেয় উদ্দেশ্যের আংশিক ব্যক্ত্যর্থ সম্পর্কে স্বীকৃত হয় সেসব বাক্যকে বিশেষ সদর্থক যুক্তিবাক্য বা I \\mathrm{I} I বাক্য বলে। বিশেষ যুক্তিবাক্য হওয়ায় এর উদ্দেশ্য পদ অব্যাপ্য এবং সদর্থক বাক্য হওয়ার জন্য এর বিধেয় পদটিও অব্যাপ্য। তাই, I \\mathrm{I} I যুক্তি বাক্যের কোনো পদই ব্যাপ্য নয়, যেমন- কিছু ফুল হয় লাল । এখানে 'ফুল' উদ্দেশ্য পদটি ব্যাপ্য নয় এবং ‘লাল’ বিধেয় পদটিও ব্যাপ্য নয়। অপরদিকে, যেসব বাক্যের বিধেয় উদ্দেশ্যের আংশিক ব্যক্ত্যর্থ সম্পর্ক অস্বীকৃত হয়, সেসব বাক্যকে বিশেষ নঞর্থক যুক্তিবাক্য বা O বাক্য বলে। বিশেষ হওয়ায় এর উদ্দেশ্য পদ অব্যাপ্য, কিন্তু নঞর্থক হওয়ায় এর বিধেয় পদ ব্যাপ্য হয়। যেমন- কিছু আম নয় মিষ্টি। এখানে 'আম' পদটি ব্যাপ্য নয় কিন্তু বিধেয় ‘মিষ্টি’ পদটি সার্বিক অর্থে ব্যাহত হয়েছে, তাই বিধেয় পদটি ব্যাপ্য। উদ্দীপকে উল্লেখিত ২নং চিত্রে ক ও খ অর্থাৎ উদ্দেশ্য ও বিধেয় উভয়ই অব্যাপ্য পদ হওয়ায় তা বিশেষ সদর্থক যুক্তিবাক্য। কারণ, I \\mathrm{I} I যুক্তিবাক্যের উভয় পদ অব্যাপ্য। আবার, ৩নং চিত্রে ক অব্যাপ্য এবং খ ব্যাপ্য অর্থাৎ উদ্দেশ্য পদ অব্যাপ্য ও বিধেয় পদ ব্যাপ্য হওয়ায় তা বিশেষ নঞর্থক যুক্তিবাক্য। কারণ, O যুক্তিবাক্যের উদ্দেশ্য অব্যাপ্য ও বিধেয় ব্যাপ্য হয়। সুতরাং বলা যায়, I \\mathrm{I} I ও O উভয় যুক্তিবাক্যের উদ্দেশ্য পদ অব্যাপ্য হলেও এদের মৌলিক পার্থক্য হলো I \\mathrm{I} I বাক্যে বিধেয় পদ অব্যাপ্য এবং O বাক্যে বিধেয় পদ ব্যাপ্য ।"
        }
      ]
    },
    {
      "number": "7",
      "uddipok": "মানুষ বুদ্ধিবৃত্তিসম্পন্ন জীব। এই গুণটির কারণে মানুষ অন্যান্য প্রাণী হতে আলাদা, আবার মানুষের বিচারক্ষমতা ও বিবেকবোধ রয়েছে। এইজন্য মানুষ বিশাল আকৃতির হিংস্র চতুষ্পদ প্রাণীকেও বশে আনতে পারে ।",
      "tag": "SB 19",
      "sub_questions": [
        {
          "label": "ক",
          "question": "জাত্যর্থ কাকে বলে?",
          "explanation": "একটি পদ যে আবশ্যিক বা সাধারণ গুণ বা গুণাবলি প্রকাশ করে সেই গুণ বা গুণাবলিকে উক্ত পদের জাত্যর্থ বলে ।"
        },
        {
          "label": "খ",
          "question": "'বিধেয়' এবং বিধেয়ক' এক নয় কেন? বুঝিয়ে লেখ ।",
          "explanation": "বিধেয় (Predicate) হচ্ছে একটি পদ এবং বিধেয়ক (Predicables) একটি সম্পর্কের নাম বিধায় এরা সমার্থক নয় । যে পদ দ্বারা উদ্দেশ্য সম্বন্ধে কোনো কিছু স্বীকার বা অস্বীকার করা হয় তাকেই বলে বিধেয়। যেমন— মানুষ হয় দ্বিপদী। এ যুক্তিবাক্যে 'দ্বিপদী' কথাটি 'মানুষ' পদ সম্বন্ধে স্বীকার করা হয়েছে। কাজেই ‘দ্বিপদী' পদটি বিধেয় পদ। কিন্তু এই যুক্তিবাক্যে মানুষ ও দ্বিপদী পদের মধ্যে যে বিশেষ সম্পর্ক বিদ্যমান তাকে বলা হয় বিধেয়ক। সুতরাং বিধেয় ও বিধেয়ক এক নয়। বিধেয় হচ্ছে একটি পদ। অপরদিকে, বিধেয়ক হলো একটি সম্পর্কের নাম ।"
        },
        {
          "label": "গ",
          "question": "উদ্দীপকে মানুষকে অন্যান্য প্রাণী হতে আলাদা করার গুণটি কোন ধরনের বিধেয়ককে নির্দেশ করে? ব্যাখ্যা করো ।",
          "explanation": "উদ্দীপকে মানুষকে অন্যান্য প্রাণী হতে আলাদা করার গুণটি হলো বুদ্ধিবৃত্তি। এই 'বুদ্ধিবৃত্তি' গুণটি বিভেদক লক্ষণ নামক বিধেয়ককে নির্দেশ করে । যে গুণের কারণে একই জাতির অন্তর্ভুক্ত একটি উপজাতিকে তার সমজাতীয় অন্যান্য উপজাতি থেকে পৃথক করা হয় তাকে বিভেদক লক্ষণ বলে। বিভেদক লক্ষণ হলো জাত্যর্থের অপরিহার্য অংশ বিশেষ। যেমন— মানুষের মধ্যে রয়েছে 'বুদ্ধিবৃত্তি' ও 'জীববৃত্তি' নামক গুণ। অন্যদিকে, বিভিন্ন প্রাণীর রয়েছে 'জীববৃত্তি’ গুণ। এই 'বুদ্ধিবৃত্তি' গুণের কারণে মানুষ তার সমজাতীয় অন্যান্য উপজাতি থেকে পৃথক। এজন্য 'বুদ্ধিবৃত্তি' গুণকে মানুষ পদের বিভেদক লক্ষণ বলে । উদ্দীপকে বলা হয়েছে 'মানুষ হয় বুদ্ধিবৃত্তিসম্পন্ন জীব'। এখানে বুদ্ধিবৃত্তি গুণটি মানুষ পদের বিভেদক লক্ষণ। এ গুণের কারণেই মানুষ তার অন্যান্য উপজাতি থেকে আলাদা ।"
        },
        {
          "label": "ঘ",
          "question": "উদ্দীপকে 'বিচারক্ষমতা' এবং 'চতুষ্পদ' গুণটি দ্বারা যে সমস্ত বিধেয়ককে নির্দেশ করে তা পাঠ্যপুস্তকের আলোকে বিশ্লেষণ করো।",
          "explanation": "উদ্দীপকে বিচার ক্ষমতা' গুণটি উপলক্ষণ এবং 'চতুষ্পদ' গুণটি অবান্তর লক্ষণকে নির্দেশ করে। যে গুণ বা গুণসমষ্টি কোনো পদের জাত্যর্থের অংশ নয় অথচ জাত্যর্থ থেকে অনিবার্যভাবে নিঃসৃত হয় তাকে উপলক্ষণ বলে। যেমন— মানুষ হয় বিচারশক্তিসম্পন্ন। বিচারশক্তিসম্পন্ন গুণটি মানুষ পদের জাত্যর্থের (জীববৃত্তি ও বুদ্ধিবৃত্তি) অংশ নয়। কিন্তু জাত্যর্থ (বুদ্ধিবৃত্তি) থেকে অনিবার্যভাবে নিঃসৃত হয়। আবার যে গুণ বা গুণসমষ্টি কোনো পদের জাত্যর্থের অংশ নয় কিংবা জাত্যর্থ থেকে অনিবার্যভাবে বেরিয়েও আসে না, তাকে অবান্তর লক্ষণ বলে। যেমন— সব মানুষ হয় সঙ্গীতপ্রিয়। এই যুক্তিবাক্যে সংগীত প্রিয়তা গুণটি মানুষ পদের জাত্যর্থ (জীববৃত্তি ও বুদ্ধিবৃত্তি) এর অংশ নয় কিংবা অনিবার্যভাবে নিঃসৃতও নয়। এটি একটি অবান্তর গুণ যা কোনো পদের মধ্যে থাকতে পারে আবার নাও থাকতে পারে । উদ্দীপকে বলা হয়েছে, মানুষের বিচারক্ষমতা ও বিবেকবোধ রয়েছে। এই জন্য মানুষ বিশাল আকৃতির হিংস্র চতুষ্পদ প্রাণীকেও বশে আনতে পারে। এখানে 'বিচারক্ষমতা' গুণটি মানুষ পদের জাত্যর্থের অংশ না। কিন্তু জাত্যর্থ (বুদ্ধিবৃত্তি) থেকে অনিবার্য ও নিঃসৃত হওয়ায় তা উপলক্ষণ। আবার 'চতুষ্পদ' গুণটি জাত্যর্থ থেকে নিঃসৃত না বা জাত্যর্থের অংশও না এই গুণটি কোনো পদের মধ্যে থাকতেও পারে আবার নাও থাকতে পারে, তাই এই গুণটি অবান্তর লক্ষণ। ওপরের আলোচনার পরিপ্রেক্ষিতে বলা যায়, 'বিচারক্ষমতা' এবং 'চতুষ্পদ' গুণটির একটি জাত্যর্থ থেকে নিঃসৃত অপরটি জাত্যর্থের সাথে সম্পর্কিত না ।"
        }
      ]
    },
    {
      "number": "8",
      "uddipok": "",
      "tag": "SB 19",
      "sub_questions": [
        {
          "label": "ক",
          "question": "আবর্তন কাকে বলে?",
          "explanation": "যে অমাধ্যম অবরোহ অনুমানে গুণের পরিবর্তন না করে আশ্রয়বাক্যের উদ্দেশ্য ও বিধেয় পদকে ন্যায়সঙ্গতভাবে স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে।"
        },
        {
          "label": "খ",
          "question": "'O' যুক্তিবাক্যের বৈধ আবর্তন সম্ভব নয় কেন?",
          "explanation": "ব্যাপ্যতাজনিত সমস্যার কারণে 'O' বাক্যের আবর্তন (Conversion) সম্ভব নয় । 'O' বাক্যে আবর্তনীয়ের উদ্দেশ্য হিসেবে যে পদটি অব্যাপ্য থাকে, তা আবর্তিতে বা সিদ্ধান্তে নঞর্থক বাক্যের বিধেয় হিসেবে ব্যাপ্য হয়ে যায়। ফলে আবর্তনের নিয়ম লঙ্ঘন করা হয়। কেননা আবর্তনের নিয়মানুসারে যে পদ আবর্তনীয়ে ব্যাপ্য নয়, তা আবর্তিতে বা সিদ্ধান্তে ব্যাপ্য হতে পারে না । একারণে 'O' বাক্যের আবর্তন সম্ভব নয়।"
        },
        {
          "label": "গ",
          "question": "৩নং তথ্য কোন ধরনের অমাধ্যম অনুমানকে নির্দেশ করে? ব্যাখ্যা করো।",
          "explanation": "উদ্দীপকে উল্লিখিত ৩নং তথ্যে প্রতিবর্তনকে নির্দেশ করে । যে অমাধ্যম অবরোহ অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে এবং বিধেয়ের বিরুদ্ধ পদকে সিদ্ধান্তের বিধেয় হিসেবে গ্রহণ করা হয়, তাকে প্রতিবর্তন বলে। যেমন- সকল মানুষ হয় মরণশীল অতএব, কোনো মানুষ নয় অমর। এখানে আশ্রয়বাক্য ও সিদ্ধান্তের কোনো পার্থক্য নেই। উভয়ই একই অর্থ প্রকাশ করে। আশ্রয়বাক্য ও সিদ্ধান্তের পরিমাণও অপরিবর্তিত আছে। কেননা উভয়ই সার্বিক যুক্তিবাক্য। কিন্তু গুণের দিক থেকে আশ্রয়বাক্য সদর্থক এবং সিদ্ধান্ত নঞর্থক। অন্যদিকে আশ্রয়বাক্যের বিধেয় পদ 'মরণশীল' এর বিরুদ্ধ পদ 'অমর' পদটিকে সিদ্ধান্তের বিধেয় করা হয়েছে। তাই এটি প্রতিবর্তনের দৃষ্টান্ত। তথ্য-৩ এ আশ্রয়বাক্য 'A - সকল S হয় P” সদর্থক এবং সিদ্ধান্ত ‘E-কোনো S নয় P” নঞর্থক। এখানে, আশ্রয়বাক্য ও সিদ্ধান্তের পরিমাণও অপরিবর্তিত আছে। কেননা উভয়ই সার্বিক যুক্তিবাক্য। আবার, আশ্রয়বাক্যের বিধেয় পদ “P”-এর বিরুদ্ধ পদকে সিদ্ধান্তের বিধেয় করা হয়েছে। তাই উল্লেখিত উদ্দীপকটি অমাধ্যম অনুমানের প্রতিবর্তনকে নির্দেশ করে।"
        },
        {
          "label": "ঘ",
          "question": "পাঠ্যবইয়ের আলোকে তথ্য-১ এবং তথ্য-২ এর মধ্যে পার্থক্য বিশ্লেষণ করো ।",
          "explanation": "উদ্দীপকে উল্লিখিত তথ্য-১ সরল আবর্তন এবং তথ্য-২ অ-সরল আবর্তনকে নির্দেশ করছে। আবর্তনকে দুই ভাগে ভাগ করা হয়। যথা- সরল আবর্তন ও অ-সরল আবর্তন । যে আবর্তনে আশ্রয়বাক্য ও সিদ্ধান্তের পরিমাণ একই তাকে তাকে সরল আবর্তন বলে। অর্থাৎ, সরল আবর্তনে আশ্রয়বাক্য ও সিদ্ধান্তের পরিমাণ অভিন্ন থাকে। যেমন- 'তথ্য-১' এ আশ্রয়বাক্য ‘E-কোনো S নয় P এবং সিদ্ধান্ত ‘E-কোনো P নয় S'। যেখানে উভয়ের পরিমাণ একই আছে। তাই এটি সরল আবর্তন। আবার, যে আবর্তনে আশ্রয়বাক্যের চেয়ে সিদ্ধান্তের পরিমাণ ভিন্ন হয়। তাকে অ-সরল আবর্তন বলে। অর্থাৎ, অ- সরল আবর্তনে আশ্রয়বাক্যের চেয়ে সিদ্ধান্তের পরিমাণ ভিন্ন হয়। যেমন- ‘তথ্য-২' এ আশ্রয়বাক্য ‘A- সকল S হয় P” এবং সিদ্ধান্ত ‘ I \\mathrm{‘I} ‘I -কিছু P হয় S ’ \\mathrm{S’} S’ - এর পরিমাণ ভিন্ন । তাই এটি অ-সরল আবর্তন। আবর্তনের নিয়ম অনুযায়ী, সকল প্রকার যুক্তিবাক্যের সরল-আবর্তন করা যায় না। যেসব ক্ষেত্রে সরল আবর্তন করা যায় না সেসব ক্ষেত্রে অ-সরল আবর্তন করা হয়। যেমন- A যুক্তিবাক্যের সরল আবর্তন করা যায় না। কারণ এর অব্যাপ্য বিধেয় পদ উদ্দেশ্য পদ হিসেবে ব্যবহৃত হয় যা আবর্তনের নিয়ম বিরুদ্ধ। কিন্তু A যুক্তিবাক্যের অ-সরল আবর্তন করা যায়। এক্ষেত্রে আবর্তনের নিয়ম মেনে অ-সরল আবর্তন করা হয়। পরিশেষে বলা যায়, সরল ও অ-সরল আবর্তনের মধ্যে পার্থক্য থাকলেও আবর্তনের ক্ষেত্রে উভয় প্রকার আবর্তনের গুরুত্ব সমান ।"
        }
      ]
    },
    {
      "number": "9",
      "uddipok": "যুক্তি-১: সব মানুষ হয় প্রাণী অতএব, কিছু প্রাণী হয় মানুষ। যুক্তি-২: সকল মানুষ হয় মরণশীল সকল শিক্ষক হয় মানুষ অতএব, সকল শিক্ষক হয় মরণশীল।",
      "tag": "SB 19",
      "sub_questions": [
        {
          "label": "ক",
          "question": "অনুমান কী?",
          "explanation": "কোনো জ্ঞাত বিষয় বা তথ্যের উপর নির্ভর করে কোনো এক অজ্ঞাত বিষয়ে বা তথ্যে উপনীত হওয়ার মানসিক প্রক্রিয়াকে অনুমান বলে ।"
        },
        {
          "label": "খ",
          "question": "অবরোহ অনুমানের সিদ্ধান্ত আশ্রয়বাক্য হতে বেশি ব্যাপক হয় না কেন?",
          "explanation": "অবরোহ অনুমানের আশ্রয়বাক্য সার্বিক যুক্তিবাক্য এবং সিদ্ধান্ত বিশেষ যুক্তিবাক্য হওয়ায় সিদ্ধান্ত আশ্রয়বাক্যের তুলনায় বেশি ব্যাপক হয় না । যে অনুমান প্রক্রিয়ায় এক বা একাধিক আশ্রয়বাক্য থেকে তার চেয়ে অপেক্ষাকৃত কম ব্যাপক কোনো সিদ্ধান্ত অনুমিত হয় তাকে অবরোহ অনুমান বলে। যেমন— সকল গোলাপ হয় লাল। অতএব, কিছু লাল ফুল হয় গোলাপ। এ যুক্তিটিতে আশ্রয়বাক্যটি একটি সার্বিক যুক্তিবাক্য কিন্তু সিদ্ধান্তটি একটি বিশেষ যুক্তিবাক্য। তাই সিদ্ধান্তটি আশ্রয়বাক্যের তুলনায় কম ব্যাপক ।"
        },
        {
          "label": "গ",
          "question": "যুক্তি-১ এর অনুমানটি কোন ধরনের এবং এটি যথার্থ কি না? ব্যাখ্যা করো।",
          "explanation": "উদ্দীপকে উল্লিখিত যুক্তি-১ এর অনুমানটি অমাধ্যম অনুমান, যা যথার্থ নয় । যে অবরোহ অনুমানে একটি আশ্রয়বাক্য থেকে সরাসরি সিদ্ধান্ত নিঃসৃত হয়, তাকে অমাধ্যম অনুমান বলে। যেমন- সকল অধ্যাপক হন উচ্চ শিক্ষিত মানুষ । অতএব, কিছু উচ্চ শিক্ষিত মানুষ হন অধ্যাপক । এতে একটিমাত্র আশ্রয়বাক্য থেকে সিদ্ধান্ত অনুমান করা হয় বলে অজানায় যাওয়ার কোনো সুযোগ নেই। সিদ্ধান্তে আশ্রয়বাক্যের পুনরুক্তি হয় এজন্য একে যথার্থ অনুমান বলা যায় না । উদ্দীপকে যুক্তি-১ এ একটিমাত্র আশ্রয়বাক্য 'সব মানুষ হয় প্রাণী' থেকে সিদ্ধান্ত গ্রহণ করা হয় ‘কিছু প্রাণী হয় মানুষ’। সব মানুষকে প্রাণী উল্লেখ করে সিদ্ধান্তে কিছু প্রাণীকে মানুষ বলে স্বীকার করার মাধ্যমে আশ্রয়বাক্যের পুনরাবৃত্তি হয়েছে। নতুন কোনো তথ্যের সন্ধান পাওয়া যায় না। কিন্তু অনুমানের মূল বৈশিষ্ট্য হলো জ্ঞাত তথ্য থেকে অজ্ঞাত তথ্যে উপনীত হওয়া। অর্থাৎ অনুমানের এই মূল বৈশিষ্ট্য অনুপস্থিত থাকায় এটি যথার্থ অনুমান নয় ।"
        },
        {
          "label": "ঘ",
          "question": "'যুক্তি-২ এর অনুমান টি যুক্তি-১ হতে পৃথক’– বিশ্লেষণ করো।",
          "explanation": "উদ্দীপকে যুক্তি-২ এর মাধ্যম অনুমানটি যুক্তি-১ এর অমাধ্যম অনুমান হতে পৃথক যে অবরোহ অনুমানে একটিমাত্র আশ্রয়বাক্য থেকে সিদ্ধান্ত সরাসরি অনুমিত হয়, তাকে অমাধ্যম অনুমান বলে। যুক্তি-১ এ ‘সব মানুষ হয় প্রাণী' আশ্রয়বাক্য থেকে অতএব, কিছু প্রাণী হয় মানুষ' সিদ্ধান্তে সরাসরি অনুমিত হয়। অপরদিকে যে, অবরোহ অনুমানে একাধিক আশ্রয়বাক্য থেকে সিদ্ধান্তটি অনুমিত হয় তাকে মাধ্যম অনুমান বলে। যুক্তি-২ এ ‘সকল মানুষ হয় মরণশীল এবং ‘সকল শিক্ষক হয় মানুষ’— এ দুটি আশ্যয়বাক্য থেকে অতএব, 'সকল শিক্ষক হয় মরণশীল' সিদ্ধান্ত গ্রহণ করা হয়েছে। অর্থাৎ যুক্তি-২ এ একাধিক আশ্রয়বাক্য থেকে সিদ্ধান্ত গ্রহণ করা হয়। যুক্তি-১ এ একটি আশ্রয়বাক্য থেকে সিদ্ধান্ত গ্রহণ করায় নতুন তথ্য পাওয়া যায় না যা অনুমানের মূল বৈশিষ্ট্যের সাথে অসামঞ্জস্যপূর্ণ। তাই, অমাধ্যম অনুমানটি প্রকৃত অনুমান না। অপরদিকে যুক্তি-২ এ একাধিক আশ্রয়বাক্য থেকে সিদ্ধান্ত গ্রহণ করায় নতুন তথ্য পাওয়া যায়। তাই এটি প্রকৃত অনুমান । আবার, যুক্তি-১ এর অমাধ্যম অনুমানে আশ্রয়বাক্যের পুনরাবৃত্তি সিদ্ধান্তে ঘটায় এর মূল্য নগণ্য। অপরদিকে যুক্তি-২ এর মাধ্যম অনুমানে একাধিক আশ্রয়বাক্যের কারণে সিদ্ধান্তে নতুন বা অজানা তথ্য পাওয়া যার জন্য এর মূল্য বা গুরুত্ব অপরিসীম। ওপরের আলোচনা থেকে বলা যায়, যুক্তি-২ এর অনুমানটি যুক্তি-১ হতে পৃথক ।"
        }
      ]
    },
    {
      "number": "10",
      "uddipok": "",
      "tag": "SB 19",
      "sub_questions": [
        {
          "label": "ক",
          "question": "কারণ কী?",
          "explanation": "কারণ হলো কোনো ঘটনার পূর্ববর্তী ঘটনা বা ঘটনাসমূহের যোগফল যাকে ঐ ঘটনাটি অপরিবর্তনীয় ও শর্তনিরপেক্ষভাবে অনুসরণ করে ।"
        },
        {
          "label": "খ",
          "question": "কার্য সংমিশ্রণ বলতে কী বোঝায়?",
          "explanation": "একাধিক কারণ সমন্বিত হয়ে যে মিশ্র কারণের সৃষ্টি করে তা পৃথকভাবে প্রকাশিত না হয়ে একত্রে প্রকাশিত হয়। একে কার্য সংমিশ্রণ বলে। যখন একাধিক কারণ একসঙ্গে মিলিত হয়ে একটি কার্য সম্পন্ন করে এবং পৃথক পৃথক কার্য পরস্পরের সাথে মিলিত হয়ে একত্রে আত্মপ্রকাশ করে তাকে কার্য সংমিশ্রণ বলে। কার্য সংমিশ্রণে কারণগুলো স্বতন্ত্রভাবে অবস্থান করে না। যেমন— ৫টি মোমবাতি ভিন্নভাবে জ্বললেও তার থেকে যে কার্য সম্পন্ন হচ্ছে তা হচ্ছে 'আলো' ।"
        },
        {
          "label": "গ",
          "question": "উদ্দীপকে তোমার পাঠ্যপুস্তকের কোন বিষয়টি নির্দেশ করে? ব্যাখ্যা কর।",
          "explanation": "উদ্দীপকে উল্লেখিত চিত্র পাঠ্যপুস্তকের বহুকারণবাদকে নির্দেশ করে। কার্যকারণ নিয়ম অনুযায়ী কারণ ও কার্যের মধ্যে অপরিহার্য সম্পর্ক বিদ্যমান। এই নিয়ম অনুযায়ী প্রতিটি কার্যের একটি করে কারণ আছে এবং প্রতিক্ষেত্রে একই কারণ একই কার্য ঘটায়। কিন্তু অনেক সময় মনে করা হয় যে, একটি ঘটনা বিভিন্ন কারণে ঘটে। যখন কোনো একটি কার্যের অনেকগুলো কারণ আছে বলে মনে করা হয়, তখন তাকে বলে বহুকারণ আর এই সংক্রান্ত মতবাদটিেেক বলা হয় বহুকারণবাদ। এই মতবাদ অনুযায়ী কোনো কার্যের কারণ একটি নয়, বিভিন্ন কারণে একটি কার্য ঘটতে পারে । যুক্তিবিদ জন স্টুয়ার্ট মিল বহুকারণবাদ প্রবর্তন করেন। উদ্দীপকে উল্লেখিত চিত্রে সূর্য, মোম, বাল্ব, টর্চ লাইট এর ছবি দেয়া আছে— যা থেকে আলো উৎপন্ন হচ্ছে। অর্থাৎ উদ্দীপক অনুযায়ী কোনো কার্যের একটি কারণ নয় বরং একাধিক কারণ আছে। এক্ষেত্রে আলো কার্যটি সূর্য, মোম, বাল্ব, টর্চলাইটের কারণে সৃষ্ট হয় যা বহুকারণবাদকে প্রতিফলিত করেছে।"
        },
        {
          "label": "ঘ",
          "question": "উক্ত বিষয়টির অসারতা প্রমাণ করা যায় কি? তোমার মতামতের পক্ষে যুক্তি দাও ।",
          "explanation": "উদ্দীপকে উল্লেখিত বহুকারণবাদ (Plurality of Causes) বিষয়টি বৈজ্ঞানিক দৃষ্টিকোণ থেকে গ্রহণযোগ্য নয় । বহুকারণবাদ অনুযায়ী একটি কার্যের একাধিক কারণ থাকতে পারে। অর্থাৎ একই কার্য বিভিন্ন সময় বিভিন্ন কারণ দ্বারা সংঘটিত হতে পারে। বহুকারণবাদ বিজ্ঞানসম্মত কোনো মতবাদ নয়। বহুকারণবাদীরা কারণকে ব্যাখ্যা করেছেন বিশেষভাবে, কিন্তু কার্যকে ব্যাখ্যা করেছেন সার্বিকভাবে। আমরা যদি কার্য ও কারণ উভয়কে একই দৃষ্টিকোণ থেকে মূল্যায়ন করি অর্থাৎ উভয়কেই বিশেষভাবে অথবা উভয়কেই সার্বিকভাবে বিচার করি, তাহলে দেখা যায় বহুকারণবাদ কোনো যথার্থ মতবাদ নয়। যেমন: ‘মৃত্যু' নামক কার্যটির সাধারণ কারণ হলো হৃদযন্ত্রের ক্রিয়া বন্ধ হয়ে যাওয়া। দুর্ঘটনা, বিষপান, গুলিবিদ্ধ হওয়া কিংবা কোনো রোগ- শোক যেভাবেই মৃত্যু হোক না কেন প্রত্যেক ক্ষেত্রেই মৃত্যুর মূল কারণ একটি, আর তা হলো হৃদযন্ত্রের ক্রিয়া বন্ধ হয়ে যাওয়া । বিজ্ঞানসম্মত সংজ্ঞা অনুযায়ী, কারণ (Cause) হলো কোনো কার্যের অব্যবহিত পূর্ববর্তী, অপরিবর্তনীয় ও শর্তহীন ঘটনা বা ঘটনাসমূহের সমষ্টি। কিন্তু বহুকারণবাদ অনুযায়ী কোনো কার্যের কারণ সর্বদা পরিবর্তনশীল, যাকারণের বিজ্ঞানসম্মত সংজ্ঞার সাথে অসংগতিপূর্ণ । উদ্দীপকে বর্ণিত 'আলো' প্রাপ্তি একটি কার্য। এখানে আলোর কারণ হিসেবে সূর্য, বিদ্যুৎ, মোমবাতি, টর্চলাইট ও হারিকেনকে উল্লেখ করা হয়েছে, যা বহুকারণবাদকে নির্দেশ করে। কিন্তু প্রকৃতপক্ষে আলোর অব্যবহিত, পূর্ববর্তী, অপরিবর্তনীয় ও শর্তহীন ঘটনা হচ্ছে ফোটন (Photon)। অর্থাৎ 'আলো' কার্যের মূল কারণ হলো ফোটন। যেকোনো উৎস থেকে বা যেভাবেই আলো আসুক না কেনো মূলত ফোটনের কারণেই আমরা আলো পেয়ে থাকি । তাই আলোর উৎস বহু হলেও কারণ বহু নয়। উপরের আলোচনার প্রেক্ষিতে বলা যায়, বহুকারণবাদ বিষয়টি বৈজ্ঞানিক দৃষ্টিকোণ থেকে গ্রহণযোগ্য নয়। তবে আমাদের দৈনন্দিন জীবনে এর ব্যবহারিক মূল্য অস্বীকার করা যায় না।"
        }
      ]
    },
    {
      "number": "11",
      "uddipok": "তথ্য-১: মতিন হয় বুদ্ধিমান এবং সৎ। তথ্য-২: যদি তুমি পরিশ্রম কর তবে তুমি কৃতকার্য হবে। তথ্য-৩: লোকটি হয় সৎ না হয় বুদ্ধিমান।",
      "tag": "SB 19",
      "sub_questions": [
        {
          "label": "ক",
          "question": "ব্যাহতার্থক পদ কী?",
          "explanation": "যে পদ দিয়ে কোনো কিছুর মধ্যে স্বাভাবিকভাবে বিদ্যমান গুণের সাময়িক অনুপস্থিতি বোঝায় তাকে ব্যাহতার্থক পদ বলে ।"
        },
        {
          "label": "খ",
          "question": "সার্বিক যুক্তিবাক্যের প্রকৃতি বুঝিয়ে লেখ।",
          "explanation": "সার্বিক যুক্তিবাক্যে উদ্দেশ্য সমগ্র ব্যক্ত্যর্থ সম্পর্কে কোনো কিছু স্বীকার বা অস্বীকার করে । যে সব বাক্যের বিধেয় পদ উদ্দেশ্য পদের সম্পূর্ণ ব্যক্ত্যর্থ সম্পর্কে স্বীকৃত হয় বা অস্বীকৃত হয়। সেসব বাক্যকে বলে সার্বিক যুক্তিবাক্য। যেমন ‘সকল দার্শনিক হন বিচক্ষণ'। এখানে বিধেয় ‘বিচক্ষণ' পদটি উদ্দেশ্য ‘দার্শনিক' পদের সমগ্র সম্পর্কে প্রযোজ্য। সার্বিক যুক্তিবাক্য সদর্থক ও নঞর্থক উভয় বাক্যের ক্ষেত্রে ব্যবহৃত হয়। সাধারণত, এ বাক্যে পরিমাণসূচক শব্দ হিসেবে ‘সব’, ‘সকল’, ‘কোনো’ ইত্যাদি জাতীয় শব্দ ব্যবহৃত হয় ।"
        },
        {
          "label": "গ",
          "question": "তথ্য-১ এ কোন ধরনের বাক্যের প্রকাশ ঘটেছে? ব্যাখ্যা কর।",
          "explanation": "তথ্য-১ সংযোজক যুক্তিবাক্যের প্রকাশ ঘটেছে। একাধিক উদ্দেশ্য বা একাধিক বিধেয় নিয়ে গঠিত যুক্তিবাক্যকে যৌগিক যুক্তিবাক্য বলে। আর যে যৌগিক যুক্তিবাক্য একাধিক সদর্থক সরল যুক্তিবাক্য দিয়ে গঠিত হয় তাকে সংযোজক যুক্তিবাক্য বলে। যেমন- সকল শিশুই সুন্দর ও নিষ্পাপ, এ যুক্তিবাক্যটি বিশ্লেষণ করলে দুটি সদর্থক সরল যুক্তিবাক্য পাওয়া যায়— (ক) সকল শিশু হয় সুন্দর এবং (খ) সকল শিশু হয় নিষ্পাপ। সংযোজক যুক্তিবাক্য ‘ও’, ‘এবং’ ইত্যাদি দিয়ে যুক্ত থাকে । উদ্দীপকে উল্লেখিত তথ্য-১ এ বলা হয়েছে— 'মতিন হয় বুদ্ধিমান এবং সৎ। এখানে দুটি সদর্থক সরল যুক্তিবাক্য পাওয়া যায়। (ক) মতিন হয় বুদ্ধিমান এবং (খ) মতিন হয় সৎ। এই দুটি বাক্য ‘এবং’ সংযোজকের মাধ্যমে একটি সদর্থক যুক্তিবাক্য গঠন করেছে। তাই, উল্লেখিত বাক্যটি সংযোজক যুক্তিবাক্য।"
        },
        {
          "label": "ঘ",
          "question": "তথ্য-২ ও তথ্য-৩ এর পার্থক্য যুক্তিবাক্যের আলোকে বিশ্লেষণ কর।",
          "explanation": "উদ্দীপকে তথ্য-২ এ প্রাকল্পিক যুক্তিবাক্য ও তথ্য-৩ এ বৈকল্পিক যুক্তিবাক্য নির্দেশিত হয়েছে। যে সাপেক্ষ যুক্তিবাক্য 'যদি … তবে' বা তার সমার্থক কোনো শর্ত দ্বারা নির্দেশিত হয় তাকে প্রাকল্পিক যুক্তিবাক্য বলে। যেমন- যদি মেঘ হয় তাহলে বৃষ্টি হবে। প্রাকল্পিক যুক্তিবাক্যে কোনো কিছুর স্বীকৃতি বা অস্বীকৃতি স্পষ্টভাবে অপর একটি শর্তের ওপর নির্ভর করে। এ ধরনের বাক্যে দুটি অংশ থাকে। শর্ত অংশকে পূর্বর্গ বলে এবং বক্তব্য অংশকে বলে অনুগ। আবার, যে সাপেক্ষ যুক্তিবাক্যে দুই বা ততোধিক সরল যুক্তিবাক্য পরস্পর বিকল্প হিসেবে ‘হয়... না হয়’, ‘অথবা’, ‘বা’ ইত্যাদি দ্বারা যুক্ত থাকে তাকে বৈকল্পিক যুক্তিবাক্য বলে। যেমন- সে হয় সুখী না হয় বোকা। সাধারণত এ ধরনের যুক্তিবাক্যে দুটি পৃথক বাক্য পরস্পরের বিকল্প হিসেবে কাজ করে । উদ্দীপকে তথ্য-২ এ 'যদি তুমি পরিশ্রম কর তবে তুমি কৃতকার্য হবে বাক্যটি ‘যদি... তবে’ দ্বারা যুক্ত হওয়ায় এটি প্রাকল্পিক যুক্তিবাক্য। এখানে, পূর্বগ বা শর্ত অংশ হলো 'যদি তুমি পরিশ্রম কর' এবং অনুগ হলো ‘তবে তুমি কৃতকার্য হবে' । আবার, তথ্য-৩ এ ‘লোকটি হয় সৎ না হয় বুদ্ধিমান' বাক্যটি ‘হয়... না হয়' দ্বারা যুক্ত হয়েছে। এখানে ‘লোকটি হয় সৎ’ অথবা ‘লোকটি হয় বুদ্ধিমান' পৃথক বাক্য দুটি ‘হয়... না হয়’ দ্বারা যুক্ত হয়ে পরস্পরের বিকল্প হিসেবে কাজ করছে। তাই এটি বৈকল্পিক যুক্তিবাক্য। পরিশেষে বলা যায়, প্রাকল্পিক ও বৈকল্পিক উভয়ই যৌগিক বাক্য হলেও এদের মধ্যে শর্তগত ও আকারগত ভিন্নতা বিদ্যমান ।"
        }
      ]
    }
  ]
}