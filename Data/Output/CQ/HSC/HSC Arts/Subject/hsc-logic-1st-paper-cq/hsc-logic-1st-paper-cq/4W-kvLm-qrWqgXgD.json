{
  "title": "ময়মনসিংহ বোর্ড ২০২৫",
  "subtitle": "(11)",
  "questions": [
    {
      "number": "1",
      "uddipok": "",
      "tag": "MB 25",
      "sub_questions": [
        {
          "label": "ক",
          "question": "যুক্তিবিদ্যা কাকে বলে?",
          "explanation": "বৈধ যুক্তি থেকে অবৈধ যুক্তির পার্থক্য নির্দেশ করার জন্য ব্যবহৃত পদ্ধতি ও নীতিসমূহের একটি বিশেষ বিদ্যাকে যুক্তিবিদ্যা বলে।"
        },
        {
          "label": "খ",
          "question": "যুক্তিবিদ্যা কোন ধরনের বিজ্ঞান? বুঝিয়ে লেখো।",
          "explanation": "যুক্তিবিদ্যা একটি আদর্শনিষ্ঠ বিজ্ঞান। আদর্শনিষ্ঠ বিজ্ঞান নির্দিষ্ট আদর্শের ভিত্তিতে বিষয়বস্তুর মান নির্ধারণ করে। যুক্তিবিদ্যা সত্যের আদর্শকে সামনে রেখে মানুষের চিন্তার বৈধতা-অবৈধতা নির্ণয় করে। অর্থাৎ সত্যের আদর্শকে সামনে রেখে যুক্তিবিদ্যা বচনের বৈধতার নিয়মসমূহ পরিচালনা করে থাকে। আমরা কীভাবে চিন্তা করলে সত্য প্রতিষ্ঠা করতে পারর বা আমাদের কীভাবে চিন্তা করা উচিত তাই যুক্তিবিদ্যার আদর্শ। এ কারণে যুক্তিবিদ্যাকে আদর্শনিষ্ঠ বিজ্ঞান বলা হয়।"
        },
        {
          "label": "গ",
          "question": "ধাপ-৩ যুক্তিবিদ্যার ক্রমবিকাশের কোন যুগকে তুলে ধরা হয়েছে? ব্যাখ্যা করো।",
          "explanation": "ধাপ-৩ দ্বারা যুক্তিবিদ্যার ক্রমবিকাশের আধুনিক যুগকে তুলে ধরা হয়েছে। উদ্দীপকের উল্লেখিত ছকে মানুষের বয়সভেদে চারটি ধাপ উল্লেখ করা হয়েছে। যার প্রথম ধাপে শিশু, দ্বিতীয় ধাপে কিশোর, তৃতীয় ধাপে যুবক এবং চতুর্থ ধাপকে বৃদ্ধ হিসেবে উল্লেখ করা হয়েছে। যুক্তিবিদ্যা চর্চার ধারাও প্রধানত চারটি যুগে বিভক্ত। যথা- ১. প্রাচীন যুগ (Ancient Age), ২. মধ্যযুগ (Medieval Age), ৩. আধুনিক যুগ (Modern Age) এবং ৪. সাম্প্রতিক যুগ (Contemporary Age) । তাই উদ্দীপকের সাথে সাদৃশ্য রেখে বলা যায়, ধাপ-৩ যুক্তিবিদ্যার ক্রমবিকাশের আধুনিক যুগকে তুলে ধরে। রেনেসাঁ পরবর্তী সময় যুক্তিবিদ্যা তথা দর্শনের ইতিহাসে আধুনিক যুগ বলে বিবেচিত। এই যুগের উল্লেখযোগ্য দার্শনিক বলে পরিচিত ফ্রান্সিস বেকন (১৫৬১-১৬২৬ খ্রি.)। তিনি জ্ঞানানুশীলনের জন্য এক নতুন পদ্ধতি আবিষ্কার করেন। তার নাম আরোহ পদ্ধতি। এ সময় ফরাসি দার্শনিক অ্যান্টোনি আরনন্ড এবং পিয়ের নিকোলি Logic, or' the Art of Thinking নামে একটি গ্রন্থ প্রকাশ করেন। এটি পরবর্তীতে 'Port Royal Logic' নামে পরিচিত হয়। এছাড়াও জন স্টুয়ার্ট মিলের ‘A System of Logic' ও জার্মান দার্শনিক হেগেলের 'Science of Logia' আধুনিক যুগের যুক্তিবিদ্যায় প্রভাব ফেলতে সক্ষম হয়।"
        },
        {
          "label": "ঘ",
          "question": "ধাপ-১ যুক্তিবিদ্যার যে যুগকে নির্দেশ করে, সে যুগের একজন যুক্তিবিদের ধারণা পাঠ্যবইয়ের আলোকে বিশ্লেষণ করো।",
          "explanation": "উদ্দীপকের ধাপ-১ দ্বারা যুক্তিবিদ্যার ক্রমবিকাশের ধারায় প্রাচীন যুগকে নির্দেশ করা হয়েছে। কেননা উদ্দীপকের প্রক্রিয়ায় ধাপ-১ প্রথম স্থানে রয়েছে,আর যুক্তিবিদ্যার ক্রমবিকাশের ধারায় প্রথম যুগ হলো প্রাচীন যুগ। প্রাচীন যুগের একজন যুক্তিবিদ হলেন এরিস্টটল। গ্রিক দার্শনিক এরিস্টটল যুক্তিবিদ্যাকে চিন্তার বিজ্ঞান বলে অভিহিত করেছেন। তিনি মনে করেন, চিন্তার আকার ও উপাত্ত নিয়ে আলোচনা করা যুক্তিবিদ্যার কাজ। তার মতে, জ্ঞান আহরণের ভিত্তি হলো চিন্তা। তাই চিন্তা পদ্ধতি সঠিক না হলে যথার্থ জ্ঞান অন্বেষণ করা সম্ভব নয়। এই কারণে চিন্তা প্রক্রিয়াকে সঠিক করার জন্য একটি স্বতন্ত্র বিদ্যা বা বিজ্ঞান প্রয়োজন। যুক্তিবিদ্যা হলো চিন্তাকে সুশৃঙ্খল করার বিদ্যা। এদিক থেকে এরিস্টটল যুক্তিবিদ্যাকে চিন্তার বিজ্ঞান বলে অভিহিত করেছেন। তিনি চিন্তা পদ্ধতির চারটি মৌলিক নিয়মের কথা বলেছেন যা যৌস্তিক চিন্তার ক্ষেত্রে গুরুত্বপূর্ণ স্থান দখল করে আঁছে। যুক্তিবিদ্যায় এরিস্টটলের শ্রেষ্ঠ অবদান হলো সহানুমান (Syllogism)সম্বন্ধে ধারণা প্রবর্তন। সহানুমানে যুক্তির বৈধতা বিচারের জন্য তিনি আবার একটি সূত্র উদ্ভাবন করেছেন যা 'এরিস্টটলের সূত্র' (Aristotle's Dictum) নামে পরিচিত। এরিস্টটল যুক্তিবিদ্যাকে একটি কলাবিদ্যা বলে মনে করেন। তার মতে, কলাবিদ্যা বস্তুর সত্তার মধ্যে পরিবর্তন ঘটায়! পরিশেষে বলা যায়, এরিস্টটল যুক্তিবিদ্যার সংজ্ঞা প্রদান এবং চিন্তা পদ্ধতির আলোচনার মাধ্যমে গুরুত্বপূর্ণ অবদান রেখেছেন। এ কারণে আধুনিক জার্মান দার্শনিক ইমানুয়েল কান্ট বলেছেন, 'যুক্তিবিদ্যার ক্ষেত্রে যা যা জানতে হয় তার সবই এরিস্টটল আবিষ্কার করেছেন।'"
        }
      ]
    },
    {
      "number": "2",
      "uddipok": "",
      "tag": "MB 25",
      "sub_questions": [
        {
          "label": "ক",
          "question": "পদ কাকে বলে?",
          "explanation": "যুক্তিবাক্যে উদ্দেশ্য ও বিধেয় হিসেবে ব্যবহৃত শব্দকে পদ বলে।"
        },
        {
          "label": "খ",
          "question": "সকল শব্দ পদ নয় কেন?",
          "explanation": "সকল শব্দই উদ্দেশ্য বা বিধেয় হতে পারে না বলেই তা পদ নয়। পদের ক্ষেত্রে দেখা যায়, যে সব শব্দ বা শব্দসমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয়'বা হওয়ার যোগ্যতা রাখে সেসব শব্দসমষ্টিকে পদ বলে। তাই সকল শব্দের মধ্যে একটি অংশ পদ হিসেবে ব্যবহৃত হয়। সুতরাং সকল শব্দকে পদ বলা যায় না।"
        },
        {
          "label": "গ",
          "question": "ছক-১ কোন ধরনের পদকে নির্দেশ করে? ব্যাখ্যা করো।",
          "explanation": "ছক-১ ব্যাহতার্থক পদকে (Privative Term)নির্দেশ করে। যে পদ দিয়ে কোনো কিছুর মধ্যে স্বাভাবিকভাবে বিদ্যমান গুণের সাময়িক অনুপস্থিতি বোঝায় তাকে ব্যাহতার্থক পদ বলে। যেমনঅন্ধ, খোঁড়া, বোবা ইত্যাদি হলো ব্যাহতার্থক পদ। কেননা এসব পদের মাধ্যমে কোনো স্বাভাবিক গুণের অনুপস্থিতি বা অভাবকে বোঝায়। যুক্তিবিদ যোসেফের মতে, 'ব্যাহতার্থক পদ হলো এমন পদ যা কোনো গুণের অনুপস্থিতি প্রকাশ করে, যে গুণ স্বাভাবিকভাবে থাকে অথবা থাকবে বলে আশা করা হয়।' উদ্দীপকের ছক-১ এ 'অন্ধ, কালা, বোবা, খোঁড়া' পদগুলো উল্লেখ করা হয়েছে। এসব পদের মধ্যে স্বাভাবিকভাবে বিদ্যমান গুণের সাময়িক অনুপস্থিতি লক্ষ করা যায়। এ কারণে এসব পদ হলো ব্যাহতার্থক পদ।"
        },
        {
          "label": "ঘ",
          "question": "ছক-২ ও ছক-৩ এ নির্দেশিত পদসমূহের তুলনা বিশ্লেষণ করো।",
          "explanation": "ছক-২ ও ছক-৩ এ যথাক্রমে গুণবাচক পদ (Abstract Term) এবং বস্তুবাচক পদ (Concrete Term) নির্দেশিত হয়েছে। একটি পদ গুণ প্রকাশ করতে পারে, আবার কেবলমাত্র কোনো ব্যক্তি, বস্তু বা বিষয়কে প্রকাশ করতে পারে। এর ভিত্তিতে পদকে দুই ভাগে ভাগ করা হয়। যথা- গুণবাচক পদ এবং বস্তুবাচক পদ। যে পদ বাস্তবিকভাবে বিদ্যমান থাকতে পারে এমন কোনো বস্তু, বিষয় বা ব্যক্তিকে না বুঝিয়ে কেবল কোনো গুণকে স্বতন্ত্রভাবে প্রকাশ করে তাকে গুণবাচক পদ বলে। অর্থাৎ, গুণবাচক পদ একটি বিমূর্ত ধারণা। এটা কোনো বাস্তব বিষয়ের নির্দেশক নয়। এজন্য এই পদকে বিমূর্ত পদও বলা চলে। উদ্দীপকের ছক-২ এ সততা, মিষ্টতা, দয়ালু নামক যে পদগুলো উল্লেখ করা হয়েছে তা এক একটি গুণের কথা প্রকাশ করেছে, কোনো বস্তু বা বিষয়ের কথা ব্যক্ত করেনি। তাই এসব গুণবাচক পদ। অন্যদিকে, যে 'পদ কোনো বস্তু, বিষয় বা ব্যক্তিকে বোঝায় তাকে বস্তুবাচক পদ বলে। উল্লেখ্য যে, বস্তুবাচক পদ বাস্তব বিষয়কে বোঝায়। অর্থাৎ এর দ্বারা এমন কোনো কিছুকে নির্দেশ করা হয় যার অস্তিত্ব বস্তুজগতে কোনো না কোনো কালে থাকা সম্ভব। উদ্দীপকের ছক-৩ এ চেয়ার, স্বর্ণ, ফুল নামক তিনটি পদ উল্লেখ করা হয়েছে। এ পদগুলোর প্রত্যেকটি বাস্তব অস্তিত্ব নির্দেশ করছে। তাই এগুলো বস্তুবাচক পদ। পরিশেষে বলা যায়, গুণবাচক পদ এবং বস্তুবাচক পদ দুটির ধরন ভিন্ন ভিন্ন। এই ভিন্নতার কারণেউদ্দীপকে পরিলক্ষিত ছক-২ ও ছক-৩ এর দৃষ্টান্ত একটি থেকে অন্যটি আলাদা।"
        }
      ]
    },
    {
      "number": "3",
      "uddipok": "",
      "tag": "MB 25",
      "sub_questions": [
        {
          "label": "ক",
          "question": "যুক্তিবাক্যের কয়টি অংশ?",
          "explanation": "যুস্তিবাক্যের তিনটি অংশ। যথা- উদ্দেশ্যে, বিধেয় ও সংযোজক।"
        },
        {
          "label": "খ",
          "question": "সকল বাক্যকে যুক্তিবাক্য বলা যায় না কেন?",
          "explanation": "গঠনগত ভিন্নতার কারণেসকল বাক্যকে যুক্তিবাক্য বলা যায় না। যুক্তিবাক্য হলো দুটি পদের মধ্যকার সম্পর্কের লিখিত বা মৌখিক বিবৃতি। অর্থাৎ, দুটি পদের মধ্যে স্বীকৃতি বা অস্বীকৃতিজ্ঞাপক সম্পর্কের লিখিত বা মৌখিক বিবৃতিকে যুক্তিবাক্য বলে। আর কতকগুলো শব্দ মিলে যখন মনের ভাব প্রকাশ করে তখন তাকে বাক্য বলে। যুক্তিবাক্য সবসময় 'উদ্দেশ্য-সংযোজক-বিধেয়' আকারে গঠিত হয়ে থাকে। কিন্তু সকল বাক্য 'উদ্দেশ্য-সংযোজক-বিধেয়' আকারে গঠিত হয় না। তাই সকল বাক্য যুক্তিবাক্য নয়।"
        },
        {
          "label": "গ",
          "question": "ছক-২ কোন যুক্তিবাক্যকে নির্দেশ করে? ব্যাখ্যা করো।",
          "explanation": "ছক-২ সার্বিক নঞর্থক বা 'B' যুক্তিবাক্যকে নির্দেশ করে। গুণ ও পরিমাণের যৌথ নীতি অনুযায়ী যুক্তিবাক্যকে চার ভাগে ভাগ করা যায়। যার মধ্যে একটি হলো সার্বিক নঞর্থক বা 'E' যুক্তিবাক্য। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে অস্বীকার করে তাকে সার্বিক নঞর্থক বা 'E' যুক্তিবাক্য বলে। উদ্দীপকে ছক-২ এ যুক্তিবাক্যের উদ্দেশ্য ও বিধেয় উভয় পদই ব্যাপ্য দেখানো হয়েছে। সুতরাং এটি 'সার্বিক নঞর্থক' যুক্তিবাক্য অর্থাৎ 'E যুক্তিরাক্যকে প্রকাশ করছে। কেননা ব্যাপ্যতার নিয়ম অনুসারে সার্বিক যুক্তিবাক্যের উদ্দেশ্য পদ ব্যাপ্য, সে অর্থে এটি সার্বিক এবং নঞর্থক যুক্তিবাক্যের বিধেয় পদ ব্যাপ্য, সে অর্থে এটি নঞর্থক। তাই বলা যায়, ছক-২ এ সার্বিক নঞর্থক যুক্তিবাক্য বা 'E' যুক্তিবাক্যকে প্রকাশ করছে।"
        },
        {
          "label": "ঘ",
          "question": "ছক-১ এবং ছক-৩ নির্দেশিত যুক্তিবাক্যের পার্থক্য আলোচনা করো।",
          "explanation": "'ছক-১' এর মাধ্যমে সার্বিক সদর্থক বা 'A' যুক্তিবাক্য নির্দেশিত হয়েছে। আর 'ছক-৩' এর মাধ্যমে বিশেষ নঞর্থক বা ০-যুস্তিবাক্য নির্দেশিত হয়েছে। গঠনগত ও ব্যাপ্যতার দিক থেকে এই দুই প্রকার যুক্তিবাক্যের মধ্যে পার্থক্য রয়েছে। 'ছক-১' এর ব্যাপ্যতার যে ধরন দেখানো হয়েছে, সেখানে কেবল উদ্দেশ্যপদ ব্যাপ্য। আর সার্বিক সদর্থক বা 'A' যুক্তিস্তবাক্যের উদ্দেশ্য পদ ব্যাপ্য। তাই 'চিত্র-১' এর মাধ্যমে সার্বিক সদর্থক বা 'A' যুক্তিবাক্য নির্দেশিত হয়েছে। আর যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে স্বীকার করে তাকে সার্বিক সদর্থক বা 'A' যুস্তিবাক্য বলে। ব্যাপ্যতার নিয়ম অনুযায়ী সার্বিক সদর্থক যুক্তিবাক্যের উদ্দেশ্য পদ ব্যাপ্য, বিধেয় পদ ব্যাপ্য নয়। তাই 'A' যুক্তিবাক্যের কেবল উদ্দেশ্য পদ ব্যাপ্য। অপরপক্ষে, 'চিত্র-৩' এ ব্যাপ্যতার যে ধরন দেখানো হয়েছে, সেখানে কেবল বিধেয় পদ ব্যাপ্য দেখানো হয়েছে। আর বিশেষ নঞর্থক যুক্তিবাক্যের কেবল বিধেয় পদ ব্যাপ্য। তাই 'চিত্র-৩' এর মাধ্যমে বিশেষ নঞর্থক বা 'O' যুক্তিবাক্য নির্দেশিত হয়েছে। আর যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থ অস্বীকার করে, তাকে বিশেষ নঞর্থক বা 'O' যুক্তিবাক্য বলে। এই প্রকার যুক্তিবাক্য পরিমাণের দিক থেকে বিশেষ। আর গুণের দিক থেকে নঞর্থক। ব্যাপ্যতার নিয়ম অনুযায়ী বিশেষ নঞর্থক যুক্তিবাক্যের কেবল বিধেয় পদ ব্যাপ্য, উদ্দেশ্য পদ ব্যাপ্য নয়। তাই 'O' যুক্তিবাক্যের কেবল বিধেয় পদব্যাপ্য। উল্লেখিত আলোচনা প্রেক্ষিতে বলা যায়, সার্বিক সদর্থক বা A-যুক্তিবাক্য ও বিশেষ নঞ্চর্থক বা O-যুক্তিবাক্যের মধ্যে যথেষ্ট পার্থক্য বিদ্যমান!"
        }
      ]
    },
    {
      "number": "4",
      "uddipok": "",
      "tag": "MB 25",
      "sub_questions": [
        {
          "label": "ক",
          "question": "যুক্তিবিদ্যায় শব্দ কয় প্রকার?",
          "explanation": "যুক্তিবিদ্যায় শব্দ তিন প্রকার।"
        },
        {
          "label": "খ",
          "question": "অজাত্যার্থক পদ বলতে কী বোঝ?",
          "explanation": "যে পদ শুধু ব্যক্ত্যর্থ অথবা শুধু জাত্যর্থকে নির্দেশ করে তাকে অজাত্যর্থক পদ বলে। ব্যক্ত্যর্থ হলো পদের পরিমাণগত দিক আর জাত্যর্থ হলো পদের গুণগত দিক। তাই যে পদের মাধ্যমে শুধু ব্যক্ত্যর্থ অথবা জাত্যর্থ প্রকাশ পায় তাই অজাত্যর্থক পদ। যেমন- 'ঢাকা' শব্দটি দ্বারা কেবল একটি জেলাকে নির্দেশ করে।তাই এই শব্দটির দ্বারা কেবল ব্যক্ত্যর্থ প্রকাশ পেয়েছে, কোনো জাত্যর্থ প্রকাশিত হয়নি। তাই পদটি অজাত্যর্থক।"
        },
        {
          "label": "গ",
          "question": "উদ্দীপক 'A' তে পদের কোন দিক প্রতিফলিত হয়েছে? ব্যাখ্যা করো।",
          "explanation": "উদ্দীপকের 'A' তে পদের ব্যক্তার্থের দিক প্রতিফলিত হয়েছে। ব্যক্ত্যর্থ বলতে কোনো একটি পদের সংখ্যার দিককে বোঝায়। অর্থাৎ, একটি পদের পরিমাণগত দিককে বোঝায়। যুক্তিবিদ্যায় কোনো একটি পদ. একই সঙ্গে যে বস্তু বা বস্তুসমূহের ওপর প্রযোজ্য হয় তাকে ঐ পদের ব্যক্ত্যর্থবলে। অর্থাৎ ব্যক্ত্যর্থ হলো কোনো একটি পদের সংখ্যা, ব্যাপ্তি বা বিস্তৃতির দিক। যেমন- 'মানুষ' পদটির ব্যক্ত্যর্থ হলো 'সকল মানুষ'। কেননা 'মানুষ' পদটি অতীত, বর্তমান ও ভবিষ্যতের সকল মানুষের ওপর প্রযোজ্য হয়। তাই 'মানুষ' পদটি দ্বারা সংখ্যাগত দিক থেকে সকল মানুষকে বোঝায়। উদ্দীপকের চিত্র 'A' অংশে 'মানুষ', 'শিক্ষিত মানুষ', 'শিক্ষিত সৎ মানুষ' হিসেবে পদের সংখ্যাগত দিক উল্লেখ করা হয়েছে। আর যুক্তিবিদ্যায় পদের সংখ্যাগত দিক বলতে পদের ব্যক্ত্যর্থকে বোঝায়। যেহেতু চিত্র 'A’ অংশ দ্বারা পদের সংখ্যাগত দিককে নির্দেশ করা হয়েছে, তাই চিত্রA' এ ব্যক্ত্যর্থের প্রতিফলন ঘটেছে।"
        },
        {
          "label": "ঘ",
          "question": "উদ্দীপক 'A' ও 'B' এর পারস্পরিক হ্রাসবৃদ্ধির সম্পর্ক বিশ্লেষণ করো।",
          "explanation": "উদ্দীপকের'চিত্র 'A' অংশ দ্বারা পদের ব্যক্ত্যর্থের দিক প্রকাশিত হয়েছে। আর চিত্র 'B' অংশ পদের জাত্যর্থ প্রকাশিত হয়েছে। পদের ব্যক্ত্যর্থ ও জাত্যর্থের মধ্যে সম্পর্ক বিদ্যমান। তবে এ সম্পর্ক হলো বিপরীতক্রমে হ্রাস-বৃদ্ধির সম্পর্ক। ব্যক্ত্যর্থ কোনো পদের সংখ্যা বা বিস্তৃতিকে নির্দেশ করে। অর্থাৎ, ব্যক্ত্যর্থ কোনো বস্তু বা বিষয়ের পরিমাণ বা সংখ্যাগত দিককে নির্দেশ করে। আর জাত্যর্থ হলো কোনো পদের গুণগত দিক। অর্থাৎ, কোনো বস্তু বা বিষয়ের আবশ্যিক গুণকে তার জাত্যর্থ বলে। অধিকাংশ পদের ব্যক্ত্যর্থ এবং জাত্যর্থ উভয়ই বিদ্যমান রয়েছে। আর ব্যক্ত্যর্থ ও জাত্যর্থের মধ্যে গভীর সম্পর্ক বিদ্যমান। তবে এ সম্পর্ক বিপরীত। অর্থাৎ; যখন কোনো পদের ব্যক্ত্যর্থ বৃদ্ধি পায় তখন ঐ পদের জাত্যর্থ হ্রাস পায়। আবার যখন কোনো পদের ব্যক্ত্যর্থ হ্রাস পায়, তখন ঐ পদের জাত্যর্থ বৃদ্ধি পায়। উদ্দীপকের চিত্র 'A’ অংশ ও চিত্র ‘B’ অংশের আলোকে বলা যায়, 'শিক্ষিত সৎ মানুষ' পদটির জাত্যর্থ হলো 'জীববৃত্তি + বুদ্ধিবৃত্তি + শিক্ষা + সততা'। আবার পদটির ব্যক্ত্যর্থ বেড়ে 'মানুষ' হলো তখন পদটির জাত্যর্থ কমে কেবল 'জীববৃত্তি + বুদ্ধিবৃত্তি হয়। অনুরূপভাবে কোনো পদের জাত্যর্থ বৃদ্ধি পেলে পদটির ব্যক্ত্যর্থ কমে যায় এবং জাত্যর্থ কমে গেলে ব্যক্ত্যর্থ বেড়ে যায়। তাই পদের ব্যক্ত্যর্থ ও জাত্যর্থের মধ্যে বিপরীতক্রমে হ্রাস-বৃদ্ধির সম্পর্ক বিদ্যমান-। পরিশেষে বলা যায় যে, পদের ব্যক্ত্যর্থ ও জাত্যর্থের মধ্যে বিপরীতক্রমে হ্রাসবৃদ্ধির সম্পর্ক বিদ্যমান থাকলেও এই নিয়মটির ব্যতিক্রম রয়েছে। অর্থাৎ, পদের বিপরীতক্রমে হ্রাস-বৃদ্ধির সম্পর্ক সকল ক্ষেত্রে কার্যকর হয় না।"
        }
      ]
    },
    {
      "number": "5",
      "uddipok": "তথ্য-১: জাতীয় কবি কাজী নজরুল ইসলাম ১৮৯৯ সালের ২৫শে মে জন্মগ্রহণ করেন। তথ্য-২: নজরুল ছিলেন বিচক্ষণ ও হাস্যপ্রিয়।",
      "tag": "MB 25",
      "sub_questions": [
        {
          "label": "ক",
          "question": "পরফিরির'মতে বিধেয়ক কয় প্রকার?",
          "explanation": "পরিফিরির মতেবিধেয়ক পাঁচ প্রকার।"
        },
        {
          "label": "খ",
          "question": "বিধেয় ও বিধেয়ক কি সমার্থক? বুঝিয়ে লেখো।",
          "explanation": "বিধেয় হলো একটি পদ ও বিধেয়ক হলো একটি সম্পর্ক বিধায় এরা সমার্থক নয়। কোনো একটি যুক্তিবাক্যের উদ্দেশ্য পদ সম্পর্কে যা কিছু বলা হয় তাকে বিধেয় বলে। তাই বিধেয় হচ্ছে যুক্তিবাক্যের একটি পদ। আর জাতি বা শ্রেণিবাচক বিধেয় পদ বিশিষ্ট কোনো সদর্থক যুক্তিবাক্যে উদ্দেশ্য পদের সাথে বিধেয় পদের যেসব সম্পর্ক হতে পারে, যেসব সম্পর্ককে বিধেয়ক বলে। তাই বিধেয়ক হলো এক প্রকার সম্পর্ক, যা কেবল সদর্থক যুক্তিবাক্যে থাকে। যেহেতু বিধেয় একটি পদ এবং বিধেয়ক এক প্রকার সম্পর্ক, তাই বিধেয় ও বিধেয়ক সমার্থক নয়।"
        },
        {
          "label": "গ",
          "question": "তথ্য-১ দ্বারা পাঠ্যবইয়ের কোন দিকটির প্রতিফলন ঘটেছে? ব্যাখ্যা করো।",
          "explanation": "তথ্য-১ দ্বারা বিধেয়ক হিসেবে অবান্তর লক্ষণ প্রকাশিত হয়েছে। বিধেয়কের প্রকারভেদগুলোর মধ্যে সর্বশেষটি হলো অবান্তর লক্ষণ। যে গুণ বা গুণাবলি কোনো পদের ও জাত্যর্থের অংশ নয়, এমনকি পদটির জাত্যর্থ থেকে অনিবার্যভাবে নিঃসৃতও হয় না তাকে অবান্তর লক্ষণ বলে। কোনো ব্যক্তির জন্মতারিখ কোনো পদের জাত্যর্থের অংশ নয়; আবার পদটির জাত্যর্থ থেকে. অনিবার্যভাবে নিঃসৃত হয় না। তাই জন্মতারিখ হলো বিধেয়ক হিসেবে অবান্তর লক্ষণ। উদ্দীপকের 'তথ্য-১'-এ বলা হয়েছে যে, কাজী নজরুল ইসলাম ১৮৯৯ সালের ২৫ মে জন্মগ্রহণ করেন। এখানে কবির জন্মতারিখ কোনো পদের জাত্যর্থের অংশ নয়; আবার পদটির জাত্যর্থ থেকে অনিবার্যভাবে নিঃসৃতও হয় না। তাই 'তথ্য-১'-এ উল্লেখিত জন্মতারিখ বিধেয়ক হিসেবে 'অবান্তর লক্ষণ'। আর অবান্তর লক্ষণের শ্রেণিবিভাগের দিক থেকে বিবেচনা করলে জন্মতারিখ ব্যক্তিগত অবিচ্ছেদ্য অবান্তর লক্ষণ।"
        },
        {
          "label": "ঘ",
          "question": "তথ্য-২ এ বর্ণিত গুণগুলো বিশ্লেষণ করো।",
          "explanation": "থ্য-২ এ বর্ণিত, 'বিচক্ষণ' গুণটি বিধেয়ক হিসেবে উপলক্ষণ এবং 'হাস্যপ্রিয়' গুণটি অবান্তর লক্ষণের ইঙ্গিত প্রদান করে। নিচে এই দুই প্রকার গুণের তুলনামূলক বিশ্লেষণ করা হলো- তথ্য-২ এ নজরুলের 'বিচক্ষণতা' নামক যে গুণটি প্রকাশ করা হয়ছে 'সেটি বিধেয়ক হিসেবে উপলক্ষণকে নির্দেশ করে। উপলক্ষণ কোনো পদের জাত্যর্থের অংশ নয়, তবে পদের জাত্যর্থ থেকে পাওয়া যায়। তাই বলা যায় যে, গুণ বা গুণাবলি কোনো পদের জাত্যর্থের অংশ নয় কিন্তু পদটির জাত্যর্থ থেকে অনিবার্যভাবে নিঃসৃত হয় তাকে উপলক্ষণ বলে। উদ্দীপকে উল্লিখিত 'বিচক্ষণ' নামৃক গুণটি 'মানুষ' পদের জাত্যর্থের অংশ নয় কিন্তু 'মানুষ' পদের জাত্যর্থ 'বুদ্ধিবৃত্তি' থেকে অনিবার্যভাবে নিঃসৃত হয়। তাই 'বিচক্ষণ' নামক গুণটি বিধেয়ক হিসেবে উপলক্ষণ। তথ্য-২ এ নজরুলের, 'হাস্যপ্রিয়' নামক যে গুণটি উল্লেখ করা হয়েছে সেটি বিধেয়ক হিসেবে অবান্তর লক্ষণকে প্রকাশ করে। কারণ যে গুণ বা গুণাবলি কোনো পদের জাত্যর্থের অংশ নয় এমনকি পদটির জাত্যর্থ থেকে নিঃসৃতও নয় যেসব গুণ বা গুণাবলিকে অবান্তর লক্ষণ বলে। তথ্য-২ এ বর্ণিত 'হাস্যপ্রিয়' গুণটি জাত্যর্থের অংশ নয়; এমনকি জাত্যর্থ থেকে নিঃসৃত নয়। তাই এই গুণটি অবান্তর লক্ষণ। পরিশেষে বলা যায়, বিধেয়ক হিসেবে উপলক্ষণ ও অবান্তর লক্ষণ বিভিন্ন দিক দিয়ে ভিন্ন। উপলক্ষণকে জাত্যর্থ থেকে পাওয়া গেলেও অবান্তর লক্ষণকে জাত্যর্থ থেকে পাওয়া যায় না। এ কারণে তথ্য-২ এ বর্ণিত 'বিচক্ষণ' ও 'হাস্যপ্রিয়' গুণগুলো একটি থেকে অন্যটি আলাদা।"
        }
      ]
    },
    {
      "number": "6",
      "uddipok": "তথ্য-১: সকল মানুষ হয় মরণশীল, ∴ \\therefore ∴ কোনো মানুষ নয় অমরণশীল। তথ্য-২: সকল দার্শনিক হয় প্রজ্ঞাবান সক্রেটিস হয় একজন দার্শনিক ∴ \\therefore ∴ সক্রেটিস হয় প্রজ্ঞাবান।",
      "tag": "MB 25",
      "sub_questions": [
        {
          "label": "ক",
          "question": "মাধ্যম অনুমান কাকে বলে?",
          "explanation": "যে অবরোহ অনুমানে পরস্পর সম্পর্কযুক্ত একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে মাধ্যম অনুমান বলে।"
        },
        {
          "label": "খ",
          "question": "অমাধ্যম অনুমান কি প্রকৃত অনুমান? ব্যাখ্যা করো।",
          "explanation": "যে অবরোহ অনুমানে মাত্র একটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অমাধ্যম অানুমান বলে। অমাধ্যম অনুমান নিয়ে যুক্তিবিদদের মধ্যে মত পার্থক্য রয়েছে। যুক্তিবিদ মিল ও বেইন অমাধ্যম অনুমানকে প্রকৃত অনুমান বলতে রাজি নন। কেননা তাদের মতে, অমাধ্যম অনুমানের আশ্রয়বাক্যে বিবৃত বিষয়কেই সিদ্ধান্ত আকারে উপস্থাপন করা হয়। কিন্তু যুক্তিবিদ ওয়েলটনের মতে, অমাধ্যম অনুমানের আশ্রয়বাক্য থেকে সিদ্ধান্তে উত্তরণের পথ সংক্ষিপ্ত হলেও এটি প্রকৃত অনুমান। তাই ওয়েলটনের মত অনুযায়ী অমাধ্যম অনুমানকে প্রকৃত অনুমান বলা যায়।"
        },
        {
          "label": "গ",
          "question": "তথ্য-১ কোন ধরনের অনুমানকে নির্দেশ করে? বিস্তারিত লেখো।",
          "explanation": "'তথ্য-১' অমাধ্যম অনুমানকে নির্দেশ করে। যে অবরোহ অনুমানে একটিমাত্র আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অমাধ্যম অনুমান বলে। এক্ষেত্রে আশ্রয়বাক্য থেকে সিদ্ধান্তটি সরাসরি অনুমিত হয়। তাই এক্ষেত্রে আশ্রয়বাক্যের পদ দুটির স্থান পরিবর্তিত হয়ে সিদ্ধান্ত প্রকাশিত হয়। উদ্দীপকের তথ্য-১ এ উল্লেখ করা হয়েছে যে- সকল মানুষ হয় মরণশীল। অতএব, কিছু মানুষ নয় অমরণশীল। উপর্যুক্ত উদাহরণটি একটিমাত্র আশ্রয়বাক্য থেকেসিদ্ধান্ত অনুমিত হয়েছে। আশ্রয়বাক্যের পদ দুটির স্থান পরিবর্তনের মাধ্যমে সিদ্ধান্ত প্রতিষ্ঠা করা হয়েছে। আর আশ্রয়বাক্য ও সিদ্ধান্তের মধ্যে অনিবার্য সম্পর্ক রয়েছে। তাই 'তথ্য-১'এর মাধ্যমে অমাধ্যম অনুমান প্রকাশিত হয়েছে।"
        },
        {
          "label": "ঘ",
          "question": "তথ্য-১ ও ২ এর মধ্যে তুলনামূলক আলোচনা করো।",
          "explanation": "উদ্দীপকের 'তথ্য-১'এ অমাধ্যম অনুমান এবং 'তথ্য-২'এ মাধ্যম অনুমান নির্দেশিত হয়েছে। আর এই দুই প্রকার অনুমানে পারস্পরিক বিভিন্ন পার্থক্য রয়েছে। উদ্দীপকের 'তথ্য-১'এ 'সকল মানুষ হয় মরণশীল' এই আশ্রয়বাক্য থেকে 'কোনো মানুষ নয় অমরণশীল'— এই সিদ্ধান্ত প্রতিষ্ঠা করা হয়েছে। এখানে মাত্র একটি আশ্রয়বাক্য থেকে সিদ্ধান্তটি অনিবার্যভাবে অনুমিত হয়েছে। তাই 'তথ্য-১'এর মাধ্যমে অমাধ্যম অনুমান নির্দেশিত হয়েছে। অন্যদিকে, 'তথ্য২'এ 'সকল দার্শনিক হয় প্রজ্ঞাবান', 'সক্রেটিস হয় একজন দার্শনিক' এ দুটি আশ্রয়বাক্য থেকে 'সক্রেটিস হয় প্রজ্ঞাবান'- সিদ্ধান্ত প্রতিষ্ঠা করা হয়েছে। এখানে দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয়েছে। তাই 'তথ্য-২' এ মাধ্যম অনুমান নির্দেশিতহয়েছে। মাধ্যম অনুমানে একাধিক আশ্রয়বাক্যের অনিবার্য সম্পর্কের ভিত্তিতে সিদ্ধান্ত অনুমিত হয়। যার ফলে এ অনুমানের সিদ্ধান্তে নতুনত্ব থাকে। অন্যদিকে, অমাধ্যম অনুমানে একটিমাত্র আশ্রয়বাক্য থেকে সিদ্ধান্ত গ্রহণ করা হয়। এ কারণে অমাধ্যম অনুমানের সিদ্ধান্তের নতুনত্ব থাকে না। অমাধ্যম অনুমানের মধ্যে রয়েছে আবর্তন, প্রতিবর্তন, প্রতি-আবর্তন, বিরোধানুমান, অন্তরাবর্তন ইত্যাদি আরও অনেক কিছু। অন্যদিকে, মাধ্যম অনুমান সহানুমান বা ন্যায়ানুমান নিয়ে আলোচনা করে! পরিশেষে বলা যায়, অমাধ্যম অনুমান হলো প্রত্যক্ষ অনুমান। কারণ এখানে প্রত্যক্ষভাবে আশ্রয়বাক্য থেকে সিদ্ধান্ত অনুমিত হয়। অপরদিকে, মাধ্যম অনুমান হলো পরোক্ষ অনুমান। এসব বৈসাদৃশ্যের কারণে উদ্দীপকের তথ্য-১ ও তথ্য-২ এর মধ্যে ভিন্নতা পরিলক্ষিত হয়।"
        }
      ]
    },
    {
      "number": "7",
      "uddipok": "সজল ও সুমন ঘনিষ্ঠ বন্ধু। সব কিছুতে একসাথে থাকে। কিন্তু ক্রিকেট খেলাকে কেন্দ্র করে দু'বন্ধুর ঝগড়া হয়। তাদের শিক্ষক ফরিদ স্যার দুজনের সাথে আলাদাভাবে কথা বলেন এবং দু'বন্ধুর ভুল বুঝাবুঝির অবসান ঘটান। সুমন ও সজল আবার আগের মতো আনন্দে মেতে উঠে।",
      "tag": "MB 25",
      "sub_questions": [
        {
          "label": "ক",
          "question": "সহানুমান কী?",
          "explanation": "যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকেসিদ্ধান্তটি অনিবার্যভাবে অনুমিত হয় তাকে সহানুমান বলে।"
        },
        {
          "label": "খ",
          "question": "সহানুমানের সিদ্ধান্ত আশ্রয়বাক্য থেকে ব্যাপক হয় না কেন?",
          "explanation": "অবরোহ অনুমানের প্রকারভেদ হওয়ার কারণে সহানুমানের সিদ্ধান্ত আশ্রয়বাক্য থেকে ব্যাপক হয় না। সহানুমান হলো বিশেষ এক প্রকার মাধ্যম অবরোহ অনুমান। যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয়। আমরা জানি, অবরোহ অনুমানের সিদ্ধান্ত আশ্রয়বাক্য থেকে বেশি ব্যাপক হয় না। সহানুমান যেহেতু এক বিশেষ প্রকার অবরোহ অনুমান তাই সহানুমানের সিদ্ধান্ত আশ্রয়বাক্য থেকে বেশি ব্যাপক হয় না।"
        },
        {
          "label": "গ",
          "question": "উদ্দীপকে ফরিদ স্যারের ভূমিকা সহানুমানের কোন পদের সাথে তুলনাযোগ্য? আলোচনা করো।",
          "explanation": "উদ্দীপকে ফরিদ স্যারের ভূমিকা সহানুমানের মধ্যপদকে নির্দেশ করে। একটি সহানুমানে তিনটি পদ থাকে যার মধ্যে একটি হলো মধ্যপদ। সহানুমানের যে পদটি উভয় আশ্রয়বাক্যে থাকে কিন্তু সিদ্ধান্তে থাকে না তাকে মধ্যপদ বলে। মধ্যপদ. প্রধান আশ্রয়বাক্যে প্রধান পদের সাথে ব্যবহৃত হয়। আর অপ্রধান আশ্রয়বাক্যে মধ্যপদ অপ্রধান পদের সাথে ব্যবহৃত হয়। এভাবে প্রধান ও অপ্রধান পদের সাঁথে ব্যবহৃত হয়ে মধ্যপদ উভয় পদের মধ্যে একটি অনিবার্য সম্পর্ক তৈরি করে। এর ফলে সহানুমানের প্রধান ও অপ্রধান আশ্রয়বাক্যের মধ্যে একটি অনিবার্য সম্পর্ক তৈরি হয়। আর ওই অনিবার্য সম্পর্কের ভিত্তিতে সহানুমানের সিদ্ধান্ত অনুমিত হয়। সুতরাং সহানুমানের সিদ্ধান্ত প্রতিষ্ঠায় মধ্যপদ ভূমিকা পালন করে। এক্ষেত্রে মধ্যপদ সহানুমানের প্রধান ও অপ্রধান পদের মধ্যে সম্পর্ক স্থাপনকারী হিসেবে ভূমিকা পালন করে।"
        },
        {
          "label": "ঘ",
          "question": "সুমন, সজল ও ফরিদ স্যারের তুলনাযোগ্য পদের আন্তঃসম্পর্কবিশ্লেষণ করো।",
          "explanation": "উদ্দীপকের ফরিদ স্যার সজল ও সুমনের সাথে আলাদাভাবে কথা বলে তাদের মধ্যে ভুল, বোঝাবুঝির অবসান ঘটান। এখানে ফরিদ স্যার সম্পর্ক স্থাপনকারী হিসেবে ভূমিকা পালন করেছেন। তাই সহানুমানের দিক থেকে বিবেচনা করলে তার এই ভূমিকার মাধ্যমে মধ্যপদনির্দেশিত হয়েছে। উদ্দীপকের, সুমন, সজল ও ফরিদ স্যারের সাথে তুলনাযোগ্য সহানুমানের প্রধান, অপ্রধান এবং মধ্যপদ। কেননা, উদ্দীপকের তিনজনের ভূমিকার মাধ্যমে সহানুমানের তিনটি পদ নির্দেশিত হয়েছে। সহানুমানের গঠন অনুযায়ী একটি সহানুমানে তিনটি পদ থাকে যথা- প্রধান পদ, অপ্রধান পদ এবং মধ্যপদ। সহানুমানের সিদ্ধান্তের বিধেয়কে বলে প্রধান পদ। সহানুমানের সিদ্ধান্তের উদ্দেশ্যকে বলে অপ্রধান পদ। আর সহানুমানের যে পদটি উভয় আশ্রয়বাক্যে থাকে কিন্তু সিদ্ধান্তে থাকে না তাকে মধ্যপদ বলে। সহানুমানের যে আশ্রয়বাক্যে প্রধান পদ থাকে তাকে প্রধান আশ্রয়বাক্য বলে। সহানুমানের যে আশ্রয়বাক্যে অপ্রধান পদ থাকে তাকে অপ্রধান আশ্রয়বাক্য বলে। আর মধ্যপদ সহানুমানের উভয় আশ্রয়বাক্যে বিদ্যমান থাকে। মধ্যপদ প্রধান আশ্রয়বাক্যে প্রধান পদের সাথে ব্যবহৃত হয়। আর অপ্রধান আশ্রয়বাক্যে মধ্যপদ অপ্রধান পদের সাথে ব্যবহৃত হয়। এভাবে প্রধান ও অপ্রধান পদের সাথে ব্যবহৃত হয়ে মধ্যপদ প্রধান ও অপ্রধান পদের মধ্যে একটি অনিবার্য সম্পর্ক তৈরি করে। আর ওই অনিবার্য সম্পর্কের ভিত্তিতে সহানুমানে সিদ্ধান্ত অনুমিত হয়। সহানুমানের সিদ্ধান্ত প্রতিষ্ঠার ক্ষেত্রে মধ্যপদ সম্পর্ক স্থাপনকারী হিসেবে গুরুত্বপূর্ণ ভূমিকা পালন করে। উদ্দীপকের সুমন ও সজল দুই বন্ধুর মধ্যে ভুল বোঝাবুঝি ছিল। ফরিদ স্যার পরবর্তী সময়ে তাদের ভুল-বোঝাবুঝির অবসান ঘটান। এখানে |সহানুমানের দিক থেকে ফরিদ স্যারের ভূমিকার মাধ্যমে 'মধ্যপদ নির্দেশিত হয়েছে। আর সুমন ও সজলের ভূমিকার দ্বারা প্রধান ও অপ্রধান পদ নির্দেশিত হয়েছে। তাই উদ্দীপকের সুমন, সজল ও ফরিদ স্যারের সাথে সহানুমানের প্রধান, অপ্রধান এবং মধ্যপদ তুলনাযোগ্য।"
        }
      ]
    },
    {
      "number": "8",
      "uddipok": "যুক্তি-১: কিছু মানুষ হয় সৎ- I ∴ \\therefore ∴ কিছু মানুষ নয় অসৎ- ০ যুক্তি-২: সকল কাপুরুষ হয় অসাধু- A ∴ \\therefore ∴ সকল অসাধু লোক হয় কাপুরুষ- A",
      "tag": "MB 25",
      "sub_questions": [
        {
          "label": "ক",
          "question": "আবর্তনের নিয়ম কয়টি?",
          "explanation": "আবর্তন এর নিয়ম চারটি।"
        },
        {
          "label": "খ",
          "question": "'O' বাক্যের আবর্তন সম্ভব নয় কেন?",
          "explanation": "'O' যুক্তিবাক্যে আবর্তনের নিয়ম প্রয়োগ করা যায় না বিধায় 'O' যুক্তিবাক্যের আবর্তন সম্ভব নয়। আবর্তনের নিয়ম অনুযায়ী আশ্রয়বাক্যের উদ্দেশ্য পদ সিদ্ধান্তে বিধেয় পদ হিসেবে ব্যবহৃত হয়। কিন্তু 'O' যুক্তিবাক্যের উদ্দেশ্য পদ অব্যাপ্য। তাই 'O' যুক্তিবাক্যের আবর্তন করতে গেলে এর অব্যাপ্য উদ্দেশ্য পদ সিদ্ধান্তে বিধেয় হিসেবে ব্যবহৃত হয় এবং ব্যাপ্য হয়, যা আবর্তনের নিয়ম বিরোধী। তাই 'O' যুক্তিবাক্যের আবর্তন করা যায় না।"
        },
        {
          "label": "গ",
          "question": "যুক্তি-১ এ কোন অমাধ্যম অনুমান নির্দেশ করা হয়েছে? ব্যাখ্যা করো।",
          "explanation": "যুক্তি-১ এ অমাধ্যম অনুমানের একটা বিশেষ ধরন প্রতিবর্তনকে নির্দেশ করা হয়েছে। যে অমাধ্যম অবরোহ অনুমানে কোনো প্রদত্ত বাক্যের বিধেয়ের বিরুদ্ধ পদকেসিদ্ধান্তের বিধেয় হিসেবে ব্যবহার করে গুণ পরিবর্তন করে এবং অর্থ অপরিবর্তিত রেখে সিদ্ধান্ত অনুমান করা হয় তাকে প্রতিবর্তন বলে। প্রতিবর্তনে একটিমাত্র আশ্রয়বাক্য থেকে সরাসরি সিদ্ধান্ত টানা হয়। এখানে একটি সদর্থক যুক্তিবাক্য থেকে একই অর্থবোধক কোনো নঞর্থক যুক্তিবাক্য বা কোনো নঞর্থক যুক্তিবাক্য থেকে একই অর্থবোধক কোনো সদর্থক যুক্তিবাক্য অনুমান করা হয়। যার দৃষ্টান্ত যুক্তি-১ এ প্রতীয়মান। যুক্তি-১ এ বলা হয়েছে, 'কিছু মানুষ হয় সৎ। অতএব, কিছু মানুষ নয় অসৎ' এ যুক্তিটিতে 'কিছু মানুষ হয় সৎ' হচ্ছে আশ্রয়বাক্য এবং 'কিছু মানুষ নয় অসৎ' হচ্ছে সিদ্ধান্ত। এখানে আশ্রয়বাক্যের উদ্দেশ্য পদটি ঠিক রেখে বিধেয় পদের স্থলে বিরুদ্ধ পদ ব্যবহার করে এবং গুণের পরিবর্তন ঘটিয়ে সিদ্ধান্ত অনুমান করা হয়েছে। সুতরাং এই যুক্তিটি প্রতিবর্তন অনুমানের দৃষ্টান্ত।"
        },
        {
          "label": "ঘ",
          "question": "আবর্তনের নিয়মানুসারে যুক্তি-২ এর বৈধতা বিচার করো।",
          "explanation": "আবর্তনের নিয়মানুসারে যুক্তি-২ এর আবর্তন প্রক্রিয়াটি বৈধ নয়। কেননা এখানে A-যুক্তিবাক্যের অবৈধ সরল আবর্তন করা হয়েছে। আবর্তনে আশ্রয়বাক্য ও সিদ্ধান্তের গুণ সবসময় অভিন্ন থাকে। কিন্তু পরিমাণ কখনো ভিন্ন কখনো অভিন্ন হয়। পরিমাণ অভিন্ন থাকলে তাকে সরল আবর্তন বলে। আর পরিমাণ ভিন্ন হলে তাকে অসরল আবর্তন বলে। এ হিসেবে A-বাক্যের আবর্তন হচ্ছে অসরল আবর্তন। A বাক্যকে যদি সরল আবর্তন করা হয় তবে অপর একটি A বাক্য হিসেবে এর অব্যাপ্য বিধেয় পদটি সিদ্ধান্তে গিয়ে ব্যাপ্য হয়ে যাবে। যা আবর্তনের নিয়ম লঙ্ঘন করে। উদ্দীপকের যুক্তি-২ এ বলা হয়েছে- 'A-সকল কাপুরুষ হয় অসাধু। অতএব, A-সকল অসাধু লোক হয় কাপুরুষ।' এ যুক্তিতে আবর্তনের নিয়ম লঙ্ঘন করা হয়েছে। A বাক্যের সরল আবর্তন করতে গিয়ে অন্য একটি A বাক্য সিদ্ধান্তে আনা হয়েছে। ফলে আশ্রয়বাক্যে অব্যাপ্য বিধেয় 'অসাধু' পদটিসিদ্ধান্তের উদ্দেশ্য হিসেবে ব্যবহৃত হয়ে ব্যাপ্য হয়ে গেছে। সুতরাং আবর্তনের নিয়ম অনুসারে যুক্তি-২ এর দৃষ্টান্তটি A বাক্যের অবৈধ সরল আবর্তন।"
        }
      ]
    },
    {
      "number": "9",
      "uddipok": "",
      "tag": "MB 25",
      "sub_questions": [
        {
          "label": "ক",
          "question": "পরতম জাতি কী?",
          "explanation": "যে জাতিকে কোনো উপজাতির অন্তর্ভুক্ত করা যায় না তাকে পরতম জাতি বলে।"
        },
        {
          "label": "খ",
          "question": "ব্যক্তিগত অবিচ্ছেদ্য অবান্তর লক্ষণ বলতে কী বোঝ?",
          "explanation": "যে অবান্তর লক্ষণ কোনো ব্যক্তির ক্ষেত্রে সবসময় উপস্থিত থাকে তাকে ব্যক্তির ব্যক্তিগত অবিচ্ছেদ্য অবান্তর লক্ষণ বলে। অবান্তর লক্ষণের একটি প্রকরণ হলো ব্যক্তিগত অবিচ্ছেদ অবান্তর লক্ষণ। এ জাতীয় অবান্তর লক্ষণ এমন যে এটি ব্যক্তি ইচ্ছামত পরিবর্তন করতে পারে না। যেমন- কোনো ব্যক্তির জন্মতারিখ ব্যক্তির ক্ষেত্রে সবসময় উপস্থিত থাকে। তাই জন্মতারিখ ব্যক্তির ব্যক্তিগত অবিচ্ছেদ্য অবান্তর লক্ষণ।"
        },
        {
          "label": "গ",
          "question": "ছক-১ এ 'A' কোন ধরনের বিধেয়ককে নির্দেশ করে? আলোচনা করো।",
          "explanation": "ছক-১ এ 'A' নির্দেশিত অংশে 'বুদ্ধি' দ্বারা বিধেয়কের 'লক্ষণ বা বিভেদক লক্ষণকে নির্দেশ করে। যে গুণ বা গুণাবলি একটি জাতির অন্তর্গত একটি উপজাতিকে অপরাপর উপজাতি থেকে আলাদা করে সে গুণ বা গুণাবলিকে উপজাতিটির লক্ষণ বা বিভেদক লক্ষণ বলে। বিভেদক লক্ষণ একটি উপজাতির জাত্যর্থে অতিরিক্ত গুণ যা তার নিকটতম জাতির মধ্যে নেই এবং যে গুণটি একটি উপজাতিকে তার সমজাতীয় অন্যান্য উপজাতি থেকে আলাদা করে। উদ্দীপকের 'ছক-১' এর 'A'-তে 'বুদ্ধি' গুণটি উপস্থাপন করা হয়েছে। আর বুদ্ধিবৃত্তি হলো 'মানুষ' শ্রেণির বিভেদক লক্ষণ। কেননা 'বুদ্ধিবৃত্তি' নামক গুণটি 'জীব' জাতির অন্যান্য উপজাতি যেমন- গরু, ছাগল, ভেড়া ইত্যাদি থেকে 'মানুষ'কে পৃথক করে। অর্থাৎ 'মানুষ' ও অন্যান্য উপজাতির মধ্যে বিভেদ বা পৃথক হবার কারণ 'বুদ্ধি'। তাই 'বুদ্ধি' হলো মানুষ পদের বিভেদক লক্ষণ। সুতরাং বলা যায়, 'ছক-১' এর 'A' দ্বারা বিধেয়কের প্রকারভেদ বিভেদক লক্ষণ নির্দেশিত হয়েছে।"
        },
        {
          "label": "ঘ",
          "question": "ছক-২ বিধেয়কের আলোকে বিশ্লেষণ করো।",
          "explanation": "'ছক-২' দ্বারা বিধেয়কের জাতি ও উপজাতি নির্দেশিত হয়েছে। কেননা, এখানে 'জীব' জাতি ও এর অন্তর্ভুক্ত বিভিন্ন উপজাতি উপস্থাপন করা হয়েছে। বিধেয়কের প্রকারভেদগুলোর মধ্যে অন্যতম দুটি হলো জাতি ও উপজাতি। ব্যক্ত্যর্থের দিক থেকে জাতি বড় এবং উপজাতি ছোট। কেননা উপজাতিগুলোর ব্যক্ত্যর্থ জাতির ব্যক্ত্যর্থের মধ্যে অন্তর্ভুক্ত থাকে। দুটি শ্রেণিবাচক পদ যখন এমনভাবে সম্পর্কযুক্ত থাকে যে এদের একটির ব্যক্ত্যর্থ অন্যটির ব্যক্ত্যর্থের অন্তর্ভুক্ত এবং বেশি ব্যক্ত্যর্থযুক্ত পদটি কম ব্যক্ত্যর্থযুক্ত পদটিকে অন্তর্ভুক্ত করে তখন বেশি ব্যক্ত্যর্থযুক্ত পদটিকে বলা হয় জাতি। আর কম ব্যক্ত্যর্থযুক্ত পদটিকে বলা হয় উপজাতি। জাতি ও উপজাতি পরস্পর সাপেক্ষভাবে যুক্ত। কেননা, কোনো একটি জাতি হতে হলে তার উপজাতি থাকতে হয়। আর উপজাতি হতে গেলে কোনো একটি জাতির অন্তর্ভুক্ত হয়ে থাকতে হয়। উদ্দীপকের 'ছক-২' এ 'জীব' জাতির অন্তর্ভুক্ত মানুষ, বাঘ, বিড়ালকে দেখানো হয়েছে। অর্থাৎ 'জীব' জাতি ও তার কয়েকটি উপজাতি দেখানো হয়েছে। আলোচনা শেষে তাই বলা যায়, 'ছক-২' দ্বারা বিধেয়কের প্রকারভেদ জাতি ও উপজাতি নির্দেশিত হয়েছে।"
        }
      ]
    },
    {
      "number": "10",
      "uddipok": "",
      "tag": "MB 25",
      "sub_questions": [
        {
          "label": "ক",
          "question": "কারণ কী?",
          "explanation": "কোনো কার্যের পূর্ববর্তী ঘটনা বা ঘটনাবলির সমষ্টিই হলো ওই কার্যের কারণ।"
        },
        {
          "label": "খ",
          "question": "কারণ ও শর্তের মধ্যে সম্পর্ক লেখো।",
          "explanation": "কারণ ও শর্ত বিভিন্ন দিক থেকে সম্পর্কিত। কারণ ও শর্ত উভয়ই কোনো কার্যের পূর্ববর্তী,ঘটনা। অর্থাৎ, কারণ ও কার্য, সবসময় কোনো সংঘটিত কার্যের পূর্বে অবস্থান করে। শর্ত দিয়েই কারণ তৈরি হয়। কেননা কারণ হলো শর্তের সমষ্টি। কারণের যেমন সদর্থক ও নঞ্চর্থক দিক আছে, তেমনি কার্যেরও সদর্থক ও নঞর্থক দিক আছে।"
        },
        {
          "label": "গ",
          "question": "উদ্দীপকে কোন বিষয়টির প্রতিফলন ঘটেছে? ব্যাখ্যা করো।",
          "explanation": "উদ্দীপকে পাঠ্যপুস্তকের বহুকারণবাদ বিষয়টির প্রতিফলন ঘটেছে। জগতের প্রতি কার্যের কারণ রয়েছে এবং প্রতিক্ষেত্রে একই কারণ একই কার্য উৎপন্ন করে। এই হিসেবে প্রতিটি কার্যের কারণ নির্দিষ্ট। অর্থাৎ, প্রতিটি কার্যের মাত্র একটি কারণ রয়েছে। কিন্তু অনেক সময় দেখা যায় যে,কোনো একটি কার্য বিভিন্ন কারণে ঘটে থাকে। অর্থাৎ, একটি কার্যের বিভিন্ন কারণ রয়েছে। যখন কোনো একটি কার্যের একাধিক কারণ আছে বলে মনে করা হয় তখন তাকে বহুকারণ বলা হয়। আর বহুকারণবাদ সংক্রান্ত মতবাদটিকে বহুকারণবাদ বলা হয়। তাই বহুকারণবাদ অনুযায়ী কোনো কার্যের কারণ একটি নয়, বহু। অর্থাৎ, বিভিন্ন কারণে একটি কার্য ঘটতে পারে। উদ্দীপকে 'আলো' নামক কার্যের কারণ হিসেবে চন্দ্র, বিদ্যুৎ, সূর্য, মোমবাতি ও টর্চলাইটকে দেখানো হয়েছে। অর্থাৎ, আলো' নামক কার্যের একাধিক কারণ রয়েছে। যেহেতু উদ্দীপকে আলো নামক কার্যের একাধিক কারণ আছে বলে দেখানো হয়েছে, তাই এর মাধ্যমে বহুকারণবাদ নির্দেশিত হয়েছে।"
        },
        {
          "label": "ঘ",
          "question": "উদ্দীপকে নির্দেশিত বিষয়টির যথার্থতা বিচার করো।",
          "explanation": "উদ্দীপকের মাধ্যমে বহুকারণবাদ প্রতিফলিত হয়েছে। আর বিভিন্ন দৃষ্টিকোণ থেকে বিচার করলে বহুকারণবাদ কোনো যথার্থ মতবাদ নয়। উদ্দীপকে 'আলো'-এর কারণ হিসেবে চন্দ্র, বিদ্যুৎ, সূর্য, মোমবাতি ও টর্চলাইটকে দেখানো হয়েছে। অর্থাৎ, এখানে একটি কার্যের কয়েকটি কারণ দেখানো হয়েছে। তাই উদ্দীপকের মাধ্যমে বহুকারণবাদের প্রতিফলন. ঘটেছে। আর যে মতবাদে কোনো কার্যের' একাধিক কারণ আছে বলে মনে করা হয় তাকে বহুকারণবাদ বলে। এই মতবাদ অনুযায়ী কোনো কার্যের কারণ একটি নয়, বহু। কিন্তু কার্যকারণ নিয়ম অনুযায়ী প্রতিক্ষেত্রে একই কারণ একই কার্য' ঘটায়। তাই প্রতিটি কার্যের কারণ একটি। এদিক থেকে বহুকারণবাদ গ্রহণযোগ্য মতবাদ নয়। কারণের মতো কার্যকে বিশিষ্ট ঘটনা হিসেবে গ্রহণ করলে বহুকারণবাদকে গ্রহণ করা যায় না। আবার, কারণের সার্বিকীকরণ করলেও বহুকারণবাদ মিথ্যা প্রমাণিত 'হয়। কারণের সংজ্ঞা অনুযায়ী কারণ হলো কার্যের অপরিবর্তনীয়, শর্তহীন ও অব্যবহিত পূর্ববর্তী ঘটনা। এই সংজ্ঞা অনুযায়ীও বহুকারণবাদ মিথ্যা প্রমাণিত হয়। আলোচনা শেষে তাই বলা যায়, বহুকারণবাদে একটি ঘটনার একাধিক কারণের কথা বলা হুলেও এটি যথার্থ নয়। কেননা, বিভিন্ন দিক থেকে বিচার করলে বহুকারণবাদ ভুল প্রমাণিত হয়।"
        }
      ]
    },
    {
      "number": "11",
      "uddipok": "",
      "tag": "MB 25",
      "sub_questions": [
        {
          "label": "ক",
          "question": "আরোহ কী?",
          "explanation": "কয়েকটি'বিশেষ বস্তু বা ঘটনার অভিজ্ঞতার ওপর ভিত্তি করে কোনো সার্বিক সিদ্ধান্ত অনুমান করার পদ্ধতিকে আরোহ বলে।"
        },
        {
          "label": "খ",
          "question": "কারণ কেন শুধুমাত্র সদর্থক শর্তের সমষ্টি নয়?",
          "explanation": "কোনো কার্য উৎপাদনের জন্য সদর্থক শর্তাবলির উপস্থিতি এবং নঞ্চর্থক শর্তাবলির অনুপস্থিতি অপরিহার্য বিধায় কারণ শুধু সদর্থক শর্তের সমষ্টি নয়। কারণের শর্তগুলোকে দুই ভাগে ভাগ করা যায়। একটি সদর্থক, আরেকটি নঞর্থক। যে শর্তের উপস্থিতি কার্য উৎপাদনের পক্ষে প্রয়োজনীয় তাকে সদর্থক শর্ত বলে। আর যে শর্তের অনুপস্থিতি কার্য উৎপাদনের পক্ষে প্রয়োজনীয় তাকে নঞ্চর্থক শর্ত বলে। সুতরাং দেখা যায়; কোনো কার্য উৎপাদনের জন্য সদর্থক শর্তাবলির উপস্থিতি এবং নঞর্থক শর্তাবলির অনুপস্থিতি একান্ত প্রয়োজন। কেননা, 'কার্য উৎপাদনের জন্য সদর্থক শর্তগুলোর প্রত্যক্ষ এবং নএর্থক শর্তগুলোর পরোক্ষ অবদান থাকে। তাই উভয় প্রকার শর্তই কারণ হিসেবে গণ্য হয়। এজন্যই বলা হয়, কারণ শুধু সদর্থক শর্তের সমষ্টি নয়।"
        },
        {
          "label": "গ",
          "question": "ছকের 'A' কোন বিষয়কে নির্দেশ করে? ব্যাখ্যা করো।",
          "explanation": "ছক 'A' প্রকৃতির নিয়মানুবর্তিতা নীতিকে নির্দেশ করে। প্রকৃতির নিয়মানুবর্তিতা নীতিটি আরোহ অনুমানের অন্যতম আকারগত ভিত্তি। বিশ্বজগতের মধ্যে যা কিছু আছে এবং যা কিছু ঘটে সবই এ নিয়মের অধীন। জগতের কোনো কিছুর পক্ষে এ সর্বব্যাপক নিয়মের \"বাইরে অবস্থান করা সম্ভব নয়। প্রকৃতির এই গতিবিধি ও সমরূপতা দেখে আমরা ভাবতে পারি, প্রকৃতিতে কোনো বৈচিত্র্য নেই। কিন্তু প্রকৃতি অপরূপ রৈচিত্র্যে ভরপুর। এর প্রতিটি ভিন্ন ঘটনাই এক একটি ভিন্ন কারণের সাথে যুক্ত। আমরা তনেক 'সময় প্রকৃতিতে নানা ধরনের অস্বাভাবিক ঘটনা দেখতে পাই। যেমন- ঘূর্ণিঝড়, ভূমিকম্প, জলোচ্ছ্বাস, মহামারি ইত্যাদি। এ ধরনের বিচিত্র ঘটনা প্রকৃতির নিয়মানুবর্তিতা নীতির পরিপন্থি নয়। কারণ এ নীতিটির মূল কথা হচ্ছে, প্রকৃতিতে যত ধরনের ঘটনাই ঘটুক না কেন তারা সবাই প্রকৃতির নিয়মকানুনের অধীন। উদ্দীপকে ছকের দৃষ্টান্ত' 'A' অংশে বলা হয়েছে, শীতের পর বসন্ত আসে। এটাও প্রকৃতির নিয়মের ফল। প্রকৃতির নিয়ম অনুসারে ঋতুকে ছয় ভাগে ভাগ করা হয়। এখানে ঋতুবৈচিত্র্য লক্ষ করলে দেখা যায় প্রকৃতিতে সবসময় শীতের পর বসন্ত আসে। এটাই প্রকৃতির নিয়মের একটা অংশ। তাই বলা যায়, ছকে 'A' অংশে নির্দেশিত বিষয়টি হচ্ছে প্রকৃতিরনিয়মানুবর্তিতা নীতি। এ নীতি প্রকৃতির নিয়মের অধীন।"
        },
        {
          "label": "ঘ",
          "question": "ছকের 'B' কোন বিষয়কে নির্দেশ করে? বিশ্লেষণ করো।",
          "explanation": "ছকের 'B' অংশে কার্যকারণ নিয়মের বিষয়টিকে নির্দেশ করে। কার্যকারণ নিয়ম একটি মৌলিক নিয়ম। এ নিয়ম অনুযায়ী কারণ ও কার্য আবশ্যিক সম্পর্কে সম্পর্কযুক্ত। কারণই কার্যকে সংঘটিত করে। তাই কারণ ঘটলে কার্যটি ঘটে। আর কারণ না ঘটলে কার্য ঘটে না। অর্থাৎ, কারণ ছাড়া কার্য হয় না। কার্যকারণ নিয়ম অনুযায়ী প্রতিটি কার্যের কারণ একটি।তাই প্রকৃতিতে একই কারণে একই কার্য ঘটে থাকে। কিন্তু অনেক সময় মনে হয় যে, একই কার্য ভিন্ন ভিন্ন কারণে ঘটে থাকে। তাই বিষয়টি বিভ্রান্তির সৃষ্টি করে। কিন্তু পর্যালোচনা করলে দেখা যায় যে, প্রকৃতিতে একই কারণে এরূই কার্য ঘটে থাকে। অর্থাৎ কারণ ও কার্য আবশ্যিক সম্পর্কে সম্পর্কযুক্ত। এক্ষেত্রে কারণ থাকে আগে; আর কার্য থাকে পরে। তাই কারণটি ঘলে কার্যটি ঘটে এবং কারণটি না ঘটলে কার্যটি ঘটে না। উদ্দীপকের 'B' অংশে বলা হয়েছে, এডিস মশার কামড়ে ডেঙ্গু হয়। এখানে এডিস মশার কামড়ের দ্বারা 'কারণ' এবং ডেঙ্গু জ্বরের দ্বারা 'কার্য'কে বোঝানো হয়েছে। অর্থাৎ এখানে পাঠ্যবইয়ের কার্যকারণ সম্পর্ক প্রকাশ পেয়েছে। পরিশেষে বলা যায় যে, কারণ ও কার্যের মধ্যে অনিবার্য সম্পর্ক বিদ্যমান। কারণের মধ্যে এমন শক্তি আছে যা কার্যকে উৎপন্ন করতে রাধ্য করে। যার দৃষ্টান্ত উদ্দীপকে ছক 'B' এ লক্ষ করা যায়। কারণ জগতের সব ঘটনাই কার্যকারণ নিয়মে ঘটে থাকে।"
        }
      ]
    }
  ]
}