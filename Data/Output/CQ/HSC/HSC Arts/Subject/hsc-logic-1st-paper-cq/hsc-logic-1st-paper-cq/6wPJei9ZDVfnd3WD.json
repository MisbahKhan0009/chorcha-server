{
  "title": "চট্টগ্রাম বোর্ড ২০২৪",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: মোহন এমন একটি বিষয় পাঠ করে যার লক্ষ্য হচ্ছে সত্যকে অর্জন ও মিথ্যাকে বর্জন করা। সত্যকে আদর্শ হিসেবে গ্রহণ করে কার্যক্রম সঠিকভাবে পরিচালনা করা। দৃশ্যকল্প-২: রাজন কারিগরি প্রশিক্ষণ কেন্দ্র থেকে ইলেকট্রনিক্স বিষয়ে বিশেষ জ্ঞান অর্জন করে। পরবর্তীতে সে গ্রামে গিয়ে ইলেকট্রনিক্স সামগ্রী মেরামতের কাজ করে।",
      "tag": "CTG.B 24",
      "sub_questions": [
        {
          "label": "ক",
          "question": "যুক্তিবিদ্যা কাকে বলে?",
          "explanation": "অবৈধ যুক্তি থেকে বৈধ যুক্তিকে পৃথক করার পদ্ধতি ও নীতিসমূহের একটি বিশিষ্ট বিদ্যা হলো যুক্তিবিদ্যা।"
        },
        {
          "label": "খ",
          "question": "অনুমানই হলো যুক্তিবিদ্যার প্রধান আলোচ্য বিষয়- ব্যাখ্যা করো।",
          "explanation": "যুক্তিবিদ্যা প্রধানত অনুমান বা যুক্তি নিয়ে আলোচনা করে। অনুমানের মাধ্যমে আমরা যে জ্ঞান লাভ করি তা হলো পরোক্ষ জ্ঞান। এ পরোক্ষ জ্ঞান প্রমাণ সাপেক্ষ। কিন্তু ইন্দ্রিয়লব্ধ জ্ঞান হলো প্রত্যক্ষ জ্ঞান যার প্রমাণের প্রয়োজন হয় না। কাজেই পরোক্ষ জ্ঞান বা অনুমানই যুক্তিবিদ্যার আলোচ্য বিষয়।"
        },
        {
          "label": "গ",
          "question": "দৃশ্যকল্প-১ এ মোহনের পঠিত বিষয় কোনটি? ব্যাখ্যা করো।",
          "explanation": "দৃশ্যকল্প-১ এ মোহনের পঠিত বিষয় হলো যুক্তিবিদ্যা। ইংরেজি 'Logic' শব্দের বাংলা প্রতিশব্দ হলো যুক্তিবিদ্যা। শব্দগত অথে যুক্তিবিদ্যা ভাষায় প্রকাশিত চিন্তা সম্পর্কীয় বিজ্ঞান। বস্তুত যুক্তিবিদ্যা আদর্শনিষ্ঠ বিজ্ঞান। যুক্তিবিদ্যার এই আদর্শ হলো সত্যের আদর্শ। অর্থাৎ, সত্যের আদর্শের ভিত্তিতে যুক্তিবিদ্যা নিজস্ব বিষয়বস্তুর মূল্যায়ন করে যুক্তিবিদ্যা শুধু সত্যের আদর্শ নির্দেশ করে না, উপরন্তু কার্যক্ষেত্রে এ আদর্শের সন্ধান লাভের উদ্দেশ্যে নিয়মসমূহ নিরূপণ করে থাকে। অথাৎ যুক্তিবিদ্যা শুধু নির্ভুল চিন্তার নিয়ম-কানুন নির্দেশ করে না, ব্যবহারিক জীবনে সত্যের সন্ধান ও ভ্রান্তি পরিহারের উদ্দেশ্যে আমাদের চিন্তাও নিয়ন্ত্রণ করে থাকে। দৃশ্যকল্প-১ এ বর্ণিত, মোহন এমন একটি বিষয় পাঠ করে যার লক্ষ্য হচ্ছে সত্যকে অর্জন ও মিথ্যাকে বর্জন করা। সত্যকে আদর্শ হিসেবে গ্রহণ করে কার্যক্রম সঠিকভাবে পরিচালনা করা। মোহনের পঠিত বিষয় সংশ্লিষ্ট এসব তথ্য যুক্তিবিদ্যার সাথে সাদৃশ্যপূর্ণ। কারণ যুক্তিবিদ্যা সত্যকে প্রতিষ্ঠা করতে চায়। তাই উদ্দীপকের মাধ্যমে নির্দেশিত বিষয় হিসেবে যুক্তিবিদ্যার ইঙ্গিত পাওয়া যায়।"
        },
        {
          "label": "ঘ",
          "question": "দৃশ্যকল্প-২ এ রাজনের কার্যক্রম যুক্তিবিদ্যার স্বরূপের আলোকে বিশ্লেষণ করো।",
          "explanation": "দৃশ্যকল্প-২ এ রাজনের কার্যক্রমে যুক্তিবিদ্যার তাত্ত্বিক ও ব্যবহারিক | দিক প্রকাশ পেয়েছে। আমরা জানি, বিজ্ঞান সাধারণ নিয়মাবলির তত্ত্বগত জ্ঞান প্রদান করে। কিন্তু ফলিত কলা এ তত্ত্বগত জ্ঞান বাস্তব ক্ষেত্রে প্রয়োগ করতে শেখায়। যুক্তিবিদ্যা একটি বিজ্ঞান, কারণ যুক্তিবিদ্যা নির্ভুল চিন্তার নিয়মাবলি উদ্ভাবন করে এবং নির্ভুল চিন্তা কাকে বলে, তা আমাদের শেখায়। যুক্তিবিদ্যা একটি ফলিত কলাও বটে। কারণ যুক্তিবিদ্যা সত্য সন্ধানের জন্য নিয়মাবলি নির্দেশ করে এবং সত্যে উপনীত হতে এবং ভ্রান্তি পরিহার করতে শেখায়। এ কারণে যুক্তিবিদ্যাকে ব্যবহারিক বা প্রায়োগিক বিজ্ঞান (Practical Science) বলা যায়। কারণ, নির্ভুল চিন্তার সাধারণ নিয়মাবলি উদ্ভাবন এবং সত্য সন্ধান ও ভ্রান্তি পরিহারের উদ্দেশ্যে কার্যক্ষেত্রে তাদের প্রয়োগ-এ দুটোই যুক্তিবিদ্যার লক্ষ্য। যুক্তিবিদ্যার স্বরূপের এ দিকটি দৃশ্যকল্প-২ এ উল্লিখিত রাজনের কার্যক্রমে প্রকাশ পায়। দৃশ্যকল্প-২ এ বর্ণিত, রাজন কারিগরি প্রশিক্ষণ কেন্দ্র' থেকে ইলেকট্রনিক্স বিষয়ে বিশেষ জ্ঞান অর্জন করে। পরবর্তীতে সে গ্রামে গিয়ে ইলেকট্রনিক্স সামগ্রী মেরামতের কাজ করে। অর্থাৎ সে তার তাত্ত্বিক জ্ঞান ব্যবহারিক জীবনে কাজে লাগায়, যা যুক্তিবিদ্যার স্বরূপের সাথে সাদৃশ্যপূর্ণ। পরিশেষে বলা যায়, যুক্তিবিদ্যা তাত্ত্বিক ও ব্যবহারিক উভয় দিক নিয়ে আলোচনা করে। এ কারণেই যুক্তিবিদ্যা যেমন একটি বিজ্ঞান তেমনি এটাকে কলা বিদ্যাও বলা হয়।"
        }
      ]
    },
    {
      "number": "2",
      "uddipok": "দৃশ্যকল্প-১: কার্য-কারণ, মামা-ভাগ্নে, জাতি-উপজাতি। দৃশ্যকল্প-২: বিদ্যালয়, দেশপ্রেমিক, বাংলাদেশ। দৃশ্যকল্প-৩: হায়! হায়!, মরি! মরি!, ছি! ছি!।",
      "tag": "CTG.B 24",
      "sub_questions": [
        {
          "label": "ক",
          "question": "গুণবাচক পদ কাকে বলে?",
          "explanation": "যে.পদ দ্বারা কোনো গুণকে নির্দেশ করা হয় তাকে গুণবাচক পদ বলে।"
        },
        {
          "label": "খ",
          "question": "সকল শব্দ পদ নয় কেন? ব্যাখ্যা করো।",
          "explanation": "সকল শব্দ কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না বিধায় সকল শব্দ পদ নয়। যে শব্দ বা শব্দ সমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা হতে পারে সেসব শব্দ বা শব্দ সমষ্টিকে পদ বলে। শব্দের অনেক প্রকারভেদ আছে। বিভিন্ন প্রকার শব্দের মধ্য থেকে একটি অংশ কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে। আর যেসব শব্দ যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা হতে পারে সেসব শব্দ হলো পদ, বাকি শব্দগুলো পদ নয়। এই কারণে বলা যায়, সকল শব্দই পদ নয়।"
        },
        {
          "label": "গ",
          "question": "দৃশ্যকল্প-৩ কোন ধরনের শব্দকে নির্দেশ করে? ব্যাখ্যা করো।",
          "explanation": "দৃশ্যকল্প-৩ এর শব্দগুলো পদ-নিরপেক্ষ শব্দকে নির্দেশ করে। যে শব্দ বা শব্দ সমষ্টি সরাসরি অথবা অন্য কোনো শব্দের সাহায্য নিয়েও কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না তাকে পদ-নিরপেক্ষ শব্দ বলে। যেমন- বাহবা! সাবাশ, আহা! এ শব্দগুলো সরাসরি অথবা অন্য কোনো শব্দের সাহায্য নিয়েও কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না। তাই শব্দগুলো পদ-নিরপেক্ষ শব্দ। উদ্দীপকের দৃশ্যকল্প-৩ এর শব্দগুলো হলো হায়! হায়!, মরি! মরি!, ছি! ছি!। এ শব্দগুলো সরাসরি অথবা অন্য কোনো শব্দের সাহায্য নিয়েও যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না। তাই বলা যায়, দৃশ্যকল্প- ৩ এর শব্দগুলো পদ-নিরপেক্ষ শব্দকে নির্দেশ করে।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-২ পদের যে দুটি রূপকে নির্দেশ করে তা বিশ্লেষণ করো।",
          "explanation": "দৃশ্যকল্প-১ ও দৃশ্যকল্প-২ পদের যে দুটি রূপকে নির্দেশ করে তা হলো যথাক্রমে সাপেক্ষ পদ ও নিরপেক্ষ পদ। নিরপেক্ষ পদ স্বাধীনভাবে অর্থ প্রকাশ করতে পারলেও সাপেক্ষ পদ অর্থ প্রকাশের জন্য অন্য পদের ওপর নির্ভরশীল। যে পদ অন্য পদের সাহায্য ছাড়া অর্থপূর্ণ হতে পারে না তাকে সাপেক্ষ পদ বলে। সাপেক্ষ পদ অর্থ প্রকাশের জন্য অন্য পদের ওপর নির্ভরশীল। অর্থাৎ অর্থ প্রকাশের দিক থেকে সাপেক্ষ পদ স্বয়ংসম্পূর্ণ নয়। উদ্দীপকের দৃশ্যকল্প- ১ এর পদগুলো হলো- কার্য-কারণ, মামা-ভাগ্নে, জাতি-উপজাতি। এ পদগুলো অর্থ প্রকাশের জন্য অন্য পদের ওপর নির্ভরশীল। 'কার্য' পদের জন্য 'কারণ', 'মামা' পদের জন্য 'ভাগ্নে' এবং 'জাতি' পদের জন্য 'উপজাতি' পদটি প্রয়োজন। অর্থাৎ পদগুলো অর্থ প্রকাশের জন্য অন্য পদের ওপর নির্ভরশীল। তাই দৃশ্যকল্প-১ এর পদগুলো দ্বারা সাপেক্ষ পদ নির্দেশিত হয়েছে। আবার, যে পদ অন্য কোনো পদের সাহায্য ছাড়াই অর্থপূর্ণ হতে পারে সেসব পদকে নিরপেক্ষ পদ বলে। নিরপেক্ষ পদ স্বাধীনভাবেই অর্থপূর্ণ হতে পারে। অর্থাৎ অর্থের দিক থেকে নিরপেক্ষ পদ স্বয়ংসম্পূর্ণ। উদ্দীপকের দৃশ্যকল্প-২ এর পদগুলো হলো বিদ্যালয়, দেশপ্রেমিক, বাংলাদেশ। এ পদগুলো অর্থ প্রকাশের জন্য অন্য কোনো পদের ওপর নির্ভরশীল নয়। তাই দৃশ্যকল্প-২ এর পদগুলো দ্বারা নিরপেক্ষ পদ নির্দেশিত হয়েছে। পরিশেষে বলা যায়, সাপেক্ষ পদ অর্থ প্রকাশের দিক থেকে নির্ভরশীল হলেও নিরপেক্ষ পদ অন্য কোনো শব্দ বা পদের সাহায্য ছাড়াই স্বাধীনভাবে যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে। এ কারণে দৃশ্যকল্প-১ ও দৃশ্যকল্প-২ একটি থেকে অন্যটি ভিন্ন।"
        }
      ]
    },
    {
      "number": "3",
      "uddipok": "দ্রব্যের মূল্য বৃদ্ধি বর্তমান একটি জটিল সমস্যা। অর্থনীতিবিদেরা মনে করেন, দ্রব্যের সরবরাহ কমে গেলে মূল্য বৃদ্ধি পায়। আবার দ্রব্যের সরবরাহ বৃদ্ধি পেলে মূল্য হ্রাস পায়। কিন্তু অনেক ক্ষেত্রে দেখা যায় যে, দ্রব্যের সরবরাহ স্বাভাবিক থাকার পরও মূল্য বৃদ্ধি পেয়েছে।",
      "tag": "CTG.B 24",
      "sub_questions": [
        {
          "label": "ক",
          "question": "পদ কাকে বলে?",
          "explanation": "যে অর্থপূর্ণ শব্দ বা শব্দসমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা হতে পারে, সেসব শব্দ বা শব্দসমষ্টিকে পদ (Term) বলে।"
        },
        {
          "label": "খ",
          "question": "একটি পদ কেন অব্যাপ্য হয়? ব্যাখ্যা করো।",
          "explanation": "একটি পদ আংশিক ব্যক্ত্যর্থ প্রকাশের মাধ্যমে কোনো যুক্তিবাক্যে ব্যবহৃত হলে সেই পদটি অব্যাপ্য হয়। কোনো পদ একটি যুক্তিবাক্যে কতটুকু ব্যক্ত্যর্থের ভিত্তিতে প্রকাশিত হলো তার ওপর নির্ভর করে পদটির ব্যাপ্যতা নির্ধারিত হয়। যখন একটি পদ তার সম্পূর্ণ ব্যক্ত্যর্থের ভিত্তিতে কোনো যুক্তিবাক্যে ব্যবহৃত হয় তখন পদটি ব্যাপ্য হয়। আর যখন একটি পদ কোনো যুক্তিবাক্যে আংশিক ব্যক্ত্যর্থে প্রকাশিত হয় তখন সেটিকে অব্যাপ্য পদ বলে। সুতরাং আংশিক ব্যস্ত্যর্থে কোনো যুক্তিবাক্যে ব্যবহৃত হওয়ার কারণে একটি পদ অব্যাপ্য হয়।"
        },
        {
          "label": "গ",
          "question": "উদ্দীপকে পদের কোন সম্পর্কের প্রতিফলন ঘটেছে? ব্যাখ্যা করো।",
          "explanation": "উদ্দীপকে পদের ব্যক্ত্যর্থ ও জাত্যর্থের হ্রাস-বৃদ্ধির বিপরীতমুখী সম্পর্কের প্রতিফলন ঘটেছে। পদের ব্যত্যর্থ হলো কোনো পদের সংখ্যা বা পরিমাণের দিক। আর জাত্যর্থ হলো কোনো পদের গুণের দিক। ব্যক্ত্যর্থ ও জাত্যর্থের মাঝে বিপরীতধর্মী সম্পর্ক বিদ্যমান। ব্যক্ত্যর্থ ও জাত্যর্থের হ্রাস-বৃদ্ধির এই নিয়ম অনুসারে ব্যার্থ বাড়লে জাত্যর্থ কমে, ব্য্যর্থ কমলে জাত্যর্থ বাড়ে। অপরদিকে, জাত্যর্থ বাড়লে ব্যস্থ্যর্থ কমে, জাত্যর্থ কমলে ব্যক্ত্যর্থ বাড়ে। যেমন- সমাজে শিক্ষিত মানুষের সংখ্যা বেড়ে গেলে দুর্নীতির পরিমাণ কমে যায়। আবার, শিক্ষিতের হার কমে গেলে দুর্নীতির পরিমাণ বেড়ে যায়। উদ্দীপকে বলা হয়েছে, দ্রব্যের সরবরাহ কমে গেলে মূল্য বৃদ্ধি পায়। আবার, দ্রব্যের সরবরাহ বৃদ্ধি পেলে মূল্য হ্রাস পায়। অর্থাৎ একটির বৃদ্ধিতে অপরটি হ্রাস পায়। আবার, অপরটি হ্রাস পেলে অন্যটি বৃদ্ধি পায়। এখানে দ্রব্যের সরবরাহ এবং দ্রব্যের মূল্যের মধ্যে একটি বিপরীতমুখী সম্পর্কের প্রকাশ ঘটেছে। অর্থাৎ একটির হ্রাস বা বৃদ্ধিতে অপরটির বৃদ্ধি বা হ্রাস হচ্ছে যা পদের ব্যক্ত্যর্থ ও জাত্যর্থের হ্রাস-বৃদ্ধির নিয়মের বিপরীতমুখী সম্পর্ককে প্রকাশ করে।"
        },
        {
          "label": "ঘ",
          "question": "উদ্দীপকে উল্লিখিত ব্যতিক্রমের বিষয়টি তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকের মাধ্যমে পদের ব্যক্ত্যর্থ ও জাত্যর্থের হ্রাস-বৃদ্ধির বিপরীতমুখী সম্পর্কের বিষয়টি প্রতিফলিত হয়েছে। তবে পদের ব্যক্ত্যর্থ ও জাত্যর্থের সম্পর্কের কিছু ব্যতিক্রম বা সীমাবদ্ধতা রয়েছে। ব্যক্ত্যর্থ ও জাত্যর্থের বিপরীতমুখী হ্রাস-বৃদ্ধির নিয়মটি গাণিতিক অনুপাতের বেলায় খাটে না। কারণ এ ধরনের বিপরীতমুখী হ্রাস-বৃদ্ধি সবক্ষেত্রে একই অনুপাতে ঘটে না। ঠিক কতটা জাত্যর্থ বাড়লে কতটা ব্যস্ত্যর্থ কমবে এ সম্বন্ধে কোনো নির্দিষ্ট নিয়ম নেই। আবার, কোনো কোনো ক্ষেত্রে ব্যক্ত্যর্থ বাড়ে কিন্তু জাত্যর্থ ঠিকই থেকে যায়। যেমন- অন্য একটি গ্রহে যদি হঠাৎ মানুষ আবিষ্কৃত হয় তবে এ যাবৎ আমরা মানুষের যে ব্যক্ত্যর্থ বা সংখ্যা জানি তা নতুন আবিষ্কারের মাধ্যমে বেড়ে যাবে কিন্তু জাত্যর্থ বা গুণ একই থেকে যাবে। একইভাবে কিছু ক্ষেত্রে জাত্যর্থ (গুণ) বাড়ে কিন্তু ব্যক্ত্যর্থ (পরিমাণ) একই থেকে যায়। যেমন- গবেষণা দ্বারা সোনার মধ্যে অতিরিক্ত গুণ আবিষ্কৃত - হলে জাত্যর্থ বাড়বে কিন্তু তাতে ব্যস্ত্যর্থের কোনো পরিবর্তন হবে না। বরং ব‍্যক্ত্যর্থ বাড়লে সেই পদটি সম্পূর্ণ নতুন পদে পরিণত হয়। ফলে নিয়মটি সেখানে খাটে না, যেমনটি উদ্দীপকেও দেখতে পাই। উদ্দীপকে বলা হয়েছে, দ্রব্যের সরবরাহ ও মূল্যের ল্যর বিপরীতমুখী হ্রাস-বৃদ্ধি ঘটে। কিন্তু অনেক ক্ষেত্রে দ্রব্যের সরবরাহ স্বাভাবিক থাকার পরও মূল্য বৃদ্ধি পায়, যা পদের ব্যক্ত্যর্থ ও জাত্যর্থের হ্রাস-বৃদ্ধির বিপরীতমুখী সম্পর্কের সীমাবদ্ধতাকে নির্দেশ করে। আলোচনা শেষে তাই বলা যায়, ব্যক্ত্যর্থ ও জাত্যর্থের মধ্যে বিপরীতমুখী সম্পর্ক থাকলেও এই সম্পর্ককে সবক্ষেত্রে সত্য বলা যায় না। এই নিয়মটির অনেক সীমাবদ্ধতা আছে। অর্থাৎ, হ্রাস-বৃদ্ধির নিয়মটি সকল ক্ষেত্রে কার্যকর হয় না।।"
        }
      ]
    },
    {
      "number": "4",
      "uddipok": "দৃশ্যকল্প-১: কোনো অন্যায়কারী নয় শ্রদ্ধেয়। দৃশ্যকল্প-২: সকল কবি হয় ভাববিলাসী। দৃশ্যকল্প-৩: কিছু ধনী ব্যক্তি নয় দানশীল।",
      "tag": "CTG.B 24",
      "sub_questions": [
        {
          "label": "ক",
          "question": "অবধারণ কাকে বলে?",
          "explanation": "দুটি ধারণার মধ্যে স্বীকৃতি বা অস্বীকৃতিজ্ঞাপক মানসিক অবস্থাকে অবধারণ বলে।"
        },
        {
          "label": "খ",
          "question": "যুক্তিবাক্যে সংযোজকের ভূমিকা গুরুত্বপূর্ণ কেন? ব্যাখ্যা করো।",
          "explanation": "একটি যুক্তিবাক্য তিনটি অংশ থাকে যার মধ্যে দুটি পদ এবং একটি সংযোজক। যে শব্দের মাধ্যমে দুটি পদের মধ্যে সম্পর্ক তৈরি হয় তাকে বলে সংযোজক। সংযোজক যুক্তিবাক্যের জন্য অপরিহার্য। একটি যুক্তিবাক্যের ধরন কেমন তা সদর্থক ও নঞর্থক সংযোজকের মাধ্যমে বোঝা যায় সংযোজক দ্বারা উদ্দেশ্য ও বিধেয় পদের সীমা নির্ধারিত হয়। তাই সংযোজক খুবই গুরুত্বপূর্ণ একটি বিষয়।"
        },
        {
          "label": "গ",
          "question": "দৃশ্যকল্প-১ কোন ধরনের যুক্তিবাক্য? ব্যাখ্যা করো।",
          "explanation": "দৃশ্যকল্প-১ এ সার্বিক নঞর্থক (Universal Negative Proposition) বা E-যুক্তিবাক্য প্রতিফলিত হয়েছে। যে যুক্তিবাক্যের বিধেয় পদ দ্বারা উদ্দেশ্য পদের সম্পূর্ণ ব্যক্ত্যর্থ অস্বীকার করা হয় তাকে সার্বিক নঞর্থক বা E-যুক্তিবাক্য বলে। যেমন- কোনো কাক নয় লাল। এ যুক্তিবাক্যের 'লাল' পদটির মাধ্যমে উদ্দেশ্য 'কাক' পদের ব্যক্ত্যর্থ অস্বীকার করা হয়েছে। কাজেই এটি একটি সার্বিক নঞর্থক বা E- যুক্তিবাক্য। ব্যাপ্যতার নিয়মানুযায়ী, সার্বিক নঞর্থক বা E-যুক্তিবাক্য নঞর্থক হওয়ায় বিধেয় পদ ব্যাপ্য। আর বিধেয় পদ দ্বারা উদ্দেশ্য পদের সম্পর্ক ব্যক্ত্যর্থকে অস্বীকার করায় উদ্দেশ্য পদটিও ব্যাপ্য। উদ্দীপকের দৃশ্যকল্প-১ এর যুক্তিবাক্যেও অনুরূপ দৃষ্টান্ত লক্ষ করা যায়। উদ্দীপকের দৃশ্যকল্প-১ এ বলা হয়েছে, কোনো অন্যায়কারী নয় শ্রদ্ধেয়। এ যুক্তিবাক্যের 'শ্রদ্ধেয়' পদটির মাধ্যমে উদ্দেশ্য 'অন্যায়কারী' পদের সমগ্র ব্যক্ত্যর্থকে অস্বীকার করা হয়েছে। তাই বলা যায়, এটি একটি সার্বিক নঞর্থক বা E-যুক্তিবাক্য।"
        },
        {
          "label": "ঘ",
          "question": "দৃশ্যকল্প-২ ও দৃশ্যকল্প-৩ এ নির্দেশিত যুক্তিবাক্যের তুলনামূলক আলোচনা করো।",
          "explanation": "দৃশ্যকল্প-২ ও দৃশ্যকল্প-৩ এ যথাক্রমে সার্বিক সদর্থক বা A- যুক্তিবাক্য ও বিশেষ নঞর্থক বা O-যুক্তিবাক্যের দৃষ্টান্ত প্রতিফলিত হয়েছ। নিচে উভয় যুক্তিবাক্যের তুলনামূলক আলোচনা করা হলো- যে যুক্তিবাক্যের বিধেয় পদ দ্বারা উদ্দেশ্য পদের সম্পূর্ণ ব্যক্ত্যর্থ সম্পরে কোনো কিছু স্বীকার করা হয় তাকে সার্বিক সদর্থক বা A-যুক্তিবাক্য বলে যেমন- উদ্দীপকের দৃশ্যকল্প-২ এ বলা হয়েছে, 'সকল কবি হ ভাববিলাসী।' এ যুক্তিবাক্যের বিধেয় 'ভাববিলাসী' পদ দ্বারা উদ্দেশ্য 'কাই পদের সম্পূর্ণ ব্যক্ত্যর্থ স্বীকার করা হয়েছে। কাজেই এটি একটি সাহিক সদর্থক বা A-যুক্তিবাক্য। অন্যদিকে, যে যুক্তিবাক্যের বিধেয় পদ স্থায় উদ্দেশ্য পদের আংশিক ব্যক্ত্যর্থ সম্পর্কে কোনো কিছু অস্বীকার করা ২২ তাকে বিশেষ নঞর্থক বা -যুক্তিবাক্য বলে। যেমন- উদ্দীপকের দৃশ্যকর ৩ এ বলা হয়েছে, 'কিছু ধনী ব্যক্তি নয় দানশীল।' এ যুক্তিবাক্যের বিধেং 'দানশীল' পদটিকে উদ্দেশ্য 'ধনী' পদটির ব্যক্ত্যর্থের অংশবিশেষ সম্পর্কে অস্বীকার করা হয়েছে। তাই এটি একটি বিশেষ নঞর্থক বা -যুক্তিবাক্য আবার পদের ব্যাপ্যতা অনুসারে, সার্বিক সদর্থক বা A-যুক্তিবাকে উদ্দেশ্য পদ ব্যাপ্য হলেও বিধেয় পদ অব্যাপ্য হয়। কিন্তু বিশেষ নঞর্থক বা ০-যুক্তিবাক্যে উদ্দেশ্য পদ অব্যাপ্য হলেও বিধেয় পদ ব্যাপ্য হয় তাই সার্বিক সদর্থক যুক্তিবাক্য ও বিশেষ নঞর্থক যুক্তিবাক্যের মধে বিপরীত সম্পর্ক লক্ষ করা যায়। আলোচনা শেষে বলা যায়, উদ্দীপকের দৃশ্যকল্প-২.ও দৃশ্যকল্প-৩ এ যথাক্রমে সার্বিক সদর্থক বা A-যুক্তিবাক্য ও বিশেষ নঞর্থক বা যুক্তিবাক্যের দৃষ্টান্ত লক্ষ করা যায়। উভয় যুক্তিবাক্য নিজস্ব বৈশিষ্টের কারণে একটি থেকে অন্যটি আলাদা।"
        }
      ]
    },
    {
      "number": "5",
      "uddipok": "সাইফুল শরীয়তপুর জেলায় ৫ জুলাই জন্মগ্রহণ করে। সে তার বন্ধুদের সাথে পদ্মা নদীতে নৌকা ভ্রমণে গেল। ভ্রমণের সময় মাঝ নদীতে তারা ঝড়ের কবলে পড়ে। অবশেষে মাঝির বুদ্ধিমত্তায় ও বিচক্ষণতায় তারা নিরাপদে তীরে আসতে পারলো।",
      "tag": "CTG.B 24",
      "sub_questions": [
        {
          "label": "ক",
          "question": "বিধেয়ক কাকে বলে?",
          "explanation": "কোনো জাতি বা শ্রেণিবাচক বিধেয় পদ বিশিষ্ট সদর্থক যুক্তিবাক্যের উদ্দেশ্য বা বিধেয় পদের মধ্যে যে সকল সম্পর্ক থাকতে 'পারে সেই সম্পর্কসমূহকে বিধেয়ক বলে।"
        },
        {
          "label": "খ",
          "question": "কোন ধরনের যুক্তিবাক্যে বিধেয়ক অনুপস্থিত থাকে? ব্যাখ্যা করো।",
          "explanation": "নঞর্থক যুক্তিবাক্যে (Negative Proposition) ও বিশিষ্ট বিধেয় পদ যুক্ত যুক্তিবাক্যে (Individual Term) বিধেয়ক থাকে না। নঞর্থক যুক্তিবাক্যে উদ্দেশ্য পদের সাথে বিধেয় পদের সম্পর্ককে অস্বীকার করা হয়। তাই এরূপ যুক্তিবাক্যে বিধেয়ক থাকে না। যেমন- 'সকল ফুল নয় লাল'। এখানে ফুলের সাথে লাল রঙের কোনো সম্পর্ক স্থাপিত হয়নি। আবার, যেসব যুক্তিবাক্যে বিধেয়টি 'বিশিষ্ট পদ' (Individual Term) সেখানে বিধেয়ক থাকে না। যেমন- জীবনানন্দ দাশ, সূর্য, ঢাকা ইত্যাদি।"
        },
        {
          "label": "গ",
          "question": "উদ্দীপকের প্রথম বাক্যে কোন বিধেয়কের ইঙ্গিত রয়েছে? ব্যাখ্যা করো।",
          "explanation": "উদ্দীপকের প্রথম বাক্যে ব্যক্তিগত অবিচ্ছেদ্য অবান্তর লক্ষণ বিধেয়কের ইঙ্গিত রয়েছে। যে অবান্তর লক্ষণ বা গুণ কোনো ব্যক্তি বিশেষের ক্ষেত্রে সবসময় উপস্থিত থাকে তাকে অবিচ্ছেদ্য অবান্তর লক্ষণ বলে। অর্থাৎ এ ধরনের গুণ কখনই ব্যক্তি থেকে আলাদা করা যায় না। যেমন- বাট্রান্ড রাসেল ইংল্যান্ডে জন্মগ্রহণ করেন। এখানে বাট্রান্ড রাসেলের জন্মস্থান কখনই তার ব্যক্তিসত্তা থেকে আলাদা করা যাবে না। এ কারণে জন্মস্থান, জন্মসাল এরূপ ব্যক্তিগত অপরিবর্তনীয় তথ্য বা গুণ হলো অবিচ্ছেদ্য অবান্তর লক্ষণ। অনুরূপ গুণ লক্ষ করা যায় উদ্দীপকের প্রথম বাক্যটিতে। উদ্দীপকের প্রথম বাক্যে বলা হয়েছে, সাইফুল শরীয়তপুর জেলায় ৫ জুলাই জন্মগ্রহণ করে। অর্থাৎ সাইফুলের জ্যাস্থান শরীয়তপুর জেলায় এবং জন্ম তারিখ ৫ জুলাই। এই তথ্যটি সাইফুলের সাথে অবিচ্ছেদ্যভাবে জড়িত। এ কারণে উদ্দীপকের প্রথম বাক্যটিতে ব্যক্তিগত অবিচ্ছেদ্য অবান্তর লক্ষণ বিধেয়কের ইঙ্গিত পাওয়া যায়।"
        },
        {
          "label": "ঘ",
          "question": "উদ্দীপকের শেষ বাক্য যে বিধেয়কগুলো নির্দেশ করা হয়েছে তার তুলনামূলক বিশ্লেষণ করো।",
          "explanation": "উদ্দীপকের শেষ বাক্যে 'বুদ্ধিমত্তা' ও 'বিচক্ষণতা' নামক দুটি গুণ প্রকাশ পেয়েছে যা পাঠ্যবইয়ের বিভেদক লক্ষণ ও উপলক্ষণ বিধেয়ককে নির্দেশ করে। যে গুণ বা গুণাবলি কোনো জাতির অন্তর্গত অন্যান্য উপজাতি থেকে একটি বিশেষ উপজাতিকে আলাদা করে সেই গুণ বা গুণাবলিকে বিভেদক লক্ষণ বলে। অর্থাৎ বিভেদক লক্ষণ হচ্ছে কোনো উপজাতির এমন কোনো গুণ বা গুণাবলি যা তার সারসত্তাকে প্রকাশ করে। এসব গুণের মাধ্যমে একই জাতি বা শ্রেণির অন্তর্গত অন্যান্য উপজাতি বা উপশ্রেণি থেকে একটি বিশেষ উপজাতি বা উপশ্রেণিকে আলাদা করা যায়। যেমন- উদ্দীপকের শেষ বাক্যে মাঝি সম্পর্কে বর্ণিত 'বুদ্ধিমত্তা' বা 'বুদ্ধিবৃত্তি' হচ্ছে বিভেদক লক্ষণ। কেননা এই গুণটিই মানুষকে জীব জাতির অন্তর্গত অন্যান্য উপজাতি, যেমন- গরু, ছাগল, ঘোড়া, ভেড়া, গাধা ইত্যাদি থেকে পৃথক করেছে। অন্যদিকে, উপলক্ষণ হলো বিভেদক লক্ষণ থেকে নিঃসৃত বা অনুমিত কোনো গুণ, যে গুণ কোনো একটি পদের জাত্যর্থ বা জাত্যর্থের অংশ নয়; কিন্তু জাত্যর্থ বা এর কোনো অংশ থেকে সুনির্দিষ্টভাবে নিঃসৃত হয়। অর্থাৎ উপলক্ষণ কোনো পদের এমন ধরনের গুণ যা জাত্যর্থের অংশ না হলেও জাত্যর্থের সাথে অনিবার্যভাবে যুক্ত। কারণ থেকে যেভাবে কার্য নিঃসৃত হয় অথবা আশ্রয়বাক্য থেকে যেভাবে সিদ্ধান্ত অনুমিত হয় সেভাবে জাত্যর্থ থেকে উপলক্ষণ অনুমিত হয়। যেমন- উদ্দীপকের শেষ বাক্যে মাঝি সম্পর্কে 'বিচক্ষণতা' গুণটি মানুষ পদের 'বুদ্ধিবৃত্তি' নামক গুণ থেকে অনিবার্যভাবে অনুমিত। কারণ বুদ্ধির গুণেই আমরা জগতের ভালো-মন্দ বিচার করতে পারি। আলোচনা শেষে তাই বলা যায়, উদ্দীপকের শেষ বাক্যে মাঝি সম্পর্কে 'বুদ্ধিমত্তা' ও 'বিচক্ষণতা' নামক গুণ দুটি বিধেয়কের বিভেদক লক্ষণ ও উপলক্ষণকে নির্দেশ করে। এ কারণে এ দুটি গুণ একটি থেকে অন্যটি আলাদা।"
        }
      ]
    },
    {
      "number": "6",
      "uddipok": "দৃশ্যকল্প-১: সকল মানুষ হয় জীব। দৃশ্যকল্প-২: মাহফুজ আনাম হয় সাংবাদিক। দৃশ্যকল্প-৩: সকল পাখি হয় দ্বিপদ।",
      "tag": "CTG.B 24",
      "sub_questions": [
        {
          "label": "ক",
          "question": "পরতম জাতি কাকে বলে?",
          "explanation": "যে বৃহত্তম জাতিকে অন্য কোনো ব্যাপকতর শ্রেণির অন্তর্ভুক্ত করা যায় না তাকে বৃহত্তম বা পরতম জাতি (Summum Genus) বলে।"
        },
        {
          "label": "খ",
          "question": "বিধেয় ও বিধেয়ক এক নয় কেন? ব্যাখ্যা করো।",
          "explanation": "বিধেয় (Predicate) হচ্ছে একটি পদ এবং বিধেয়ক (Predicables) একটি সম্পর্কের নাম বিধায় এরা সমার্থক নয়। যে পদ দ্বারা উদ্দেশ্য সম্বন্ধে কোনো কিছু স্বীকার বা অস্বীকার করা হয় তাকেই বলে বিধেয়। যেমন- মানুষ হয় দ্বিপদী। এ যুক্তিবাক্যে 'দ্বিপদী' কথাটি 'মানুষ' পদ সম্বন্ধে স্বীকার করা হয়েছে। কাজেই 'দ্বিপদী' পদটি বিধেয় পদ। কিন্তু এই যুক্তিবাক্যে মানুষ ও দ্বিপদী পদের মধ্যে যে বিশেষ সম্পর্ক বিদ্যমান তাকে বলা হয় বিধেয়ক। সুতরাং বিধেয় ও বিধেয়ক এক নয়। বিধেয় হচ্ছে একটি পদ। অপরদিকে, বিধেয়ক হলো একটি সম্পর্কের নাম।"
        },
        {
          "label": "গ",
          "question": "দৃশ্যকল্প-১ এ 'জীব' কোন ধরনের বিধেয়ক? ব্যাখ্যা করো।",
          "explanation": "দৃশ্যকল্প-১ এ 'জীব' জাতি নামক বিধেয়ককে নির্দেশ করে। দুটি জাতিবাচক শব্দের মধ্যে যেটির ব্যক্ত্যর্থের পরিধি অপরটির চেয়ে বৃহত্তর সেই শব্দ বা পদটিকে অপর পদের জাতি বলে। যেমন- 'সকল বাঘ হয় প্রাণী'। এখানে 'প্রাণী' এবং 'বাঘ' উভয়ই শ্রেণিবাচক, তবে প্রাণীর ব্যক্ত্যর্থ বাঘের ব্যক্ত্যর্থের চেয়ে বেশি এবং এটি বাঘের ব্যক্ত্যর্থকে অন্তর্ভুক্ত করে। বাঘ প্রাণী শ্রেণির অন্তর্গত এক ধরনের প্রাণী বলে বাঘের তুলনায় প্রাণী হচ্ছে জাতি। দৃশ্যকল্প-১ এ উল্লেখ করা হয়েছে, 'সকল মানুষ হয় জীব'। এখানে 'জীব' পদটি হলো জাতি। কেননা 'জীব' পদটি উদ্দেশ্য 'সকল মানুষ' পদের ব্যক্ত্যর্থকে অন্তর্ভুক্ত করে। আর 'জীব' শ্রেণির তুলনায় মানুষ হলো উপজাতি। কেননা, জীবের তুলনায় এদের ব্যক্ত্যর্থ কম। তাই বলা যায়, দৃশ্যকল্প-১ এ 'জীব' দ্বারা জাতি নামক বিধেয়ক প্রতিফলিত হয়েছে।"
        },
        {
          "label": "ঘ",
          "question": "দৃশ্যকল্প-২ ও দৃশ্যকল্প-৩ এ উল্লিখিত অবান্তর লক্ষণের মধ্যে তুলনামূলক আলোচনা করো।",
          "explanation": "দৃশ্যকল্প-২ ও দৃশ্যকল্প-৩ এ উল্লিখিত অবান্তর লক্ষণ হলো যথাক্রমে ব্যক্তিগত বিচ্ছেদ্য অবান্তর লক্ষণ ও শ্রেণিগত অবিচ্ছেদ্য অবান্তর লক্ষণ। যে অবান্তর লক্ষণ কোনো ব্যক্তি বিশেষের বেলায় সর্বদাই বর্তমান থাকে না এবং যা মাঝে মাঝেই পরিবর্তিত হতে পারে তাকে ব্যক্তিগত বিচ্ছেদ্য অবান্তর লক্ষণ বলে। যেমন- কোনো ব্যক্তির পোশাক, আচার-ব্যবহার, জীবিকা ইত্যাদি। এ গুণগুলো কোন ব্যক্তির বেলায় সবসময় একই রূপ থাকে না। অপরদিকে, যে অবান্তর লক্ষণ কোনো শ্রেণির ক্ষেত্রে সবসময় উপস্থিত থাকে তাকে শ্রেণিগত অবিচ্ছেদ্য অবান্তর লক্ষণ বলে। যেমন: 'ঘোড়ার ক্ষেত্রে 'চতুষ্পদ' কথাটি শ্রেণিগত অবিচ্ছেদ্য অবান্তর লক্ষণ। দৃশ্যকল্প-২ এ বলা হয়েছে, 'মাহফুজ আনাম হয় সাংবাদিক।' মাহফুজ আনামের এই বৈশিষ্ট্য বা গুণটি পরিবর্তনীয়। অর্থাৎ কোনো ব্যক্তি চাইলে তার পেশা পরিবর্তন করতে পারে। এ কারণেই 'সাংবাদিক' গুণটি ব্যক্তিগত বিচ্ছেদ্য অবান্তর লক্ষণ। অন্যদিকে, দৃশ্যকল্প-৩ এ বলা হয়েছে- 'সকল পাখি হয় দ্বিপদ।' সকল পাখির ক্ষেত্রে এই বৈশিষ্ট্য অপরিবর্তনীয়। তাই এটি শ্রেণিগত অবিচ্ছেদ্য অবান্তর লক্ষণ। কেননা তাদের দ্বিপদ গুণটি শ্রেণিগতভাবে সকলের ক্ষেত্রে সমভাবে প্রযোজ্য বা অপরিবর্তনীয়। আলোচনা শেষে তাই বলা যায়, দৃশ্যকল্প-২'ও দৃশ্যকল্প-৩ এ উল্লিখিত ব্যক্তিগত বিচ্ছেদ্য অবান্তর লক্ষণ এবং শ্রেণিগত অবিচ্ছেদ্য অবান্তর লক্ষণের মধ্যে মূল পার্থক্য হচ্ছে, প্রথমটি ব্যক্তি বিশেষের ক্ষেত্রে পরিবর্তনশীল এবং অন্যটি শ্রেণির ক্ষেত্রে অপরিবর্তনীয়।"
        }
      ]
    },
    {
      "number": "7",
      "uddipok": "দৃষ্টান্ত-১: কোনো মানুষ নয় পরিপূর্ণ। আবিদ হোসেন হয় মানুষ। অতএব, আবিদ হোসেন নয় পরিপূর্ণ। দৃষ্টান্ত-২: মেহগনি হয় মূল্যবান। সেগুন হয় মুল্যবান। শিমুল হয় মূল্যবান। গর্জন হয় মূল্যবান। অতএব, সকল গাছ হয় মূল্যবান।",
      "tag": "CTG.B 24",
      "sub_questions": [
        {
          "label": "ক",
          "question": "অনুমান কাকে বলে?",
          "explanation": "কোনো জানা বিষয়ের ওপর ভিত্তি করে কোনো অজানা বিষয় সম্বন্ধে জ্ঞান লাভের মানসিক প্রক্রিয়াকে অনুমান (Inference) বলে।"
        },
        {
          "label": "খ",
          "question": "অমাধ্যম অনুমান প্রকৃত অনুমান নয় কেন? ব্যাখ্যা করো",
          "explanation": "সিদ্ধান্তে কোনো নতুনত্ব না থাকায় অমাধ্যম অনুমান প্রকৃত অনুমান নয়। যে অবরোহ অনুমানে একটিমাত্র আশ্রয়বাক্য থেকে সিদ্ধান্ত অনুমান করা হয় তাকে অমাধ্যম অনুমান বলে। এতে একটিমাত্র আশ্রয়বাক্য থেকে সিদ্ধান্ত অনুমান করা হয় বলে জানা থেকে অজানায় যাওয়ার কোনো সুযোগ নেই। ফলে সিদ্ধান্ত নতুন কোনো তথ্যের সন্ধান দিতে পারে না। সিদ্ধান্তে আশ্রয়বাক্যের পুনরুক্তি হয় মাত্র। এ কারণে অমাধ্যম অনুমান প্রকৃত অনুমান নয়।"
        },
        {
          "label": "গ",
          "question": "দৃষ্টান্ত-১ কোন ধরনের অনুমান? ব্যাখ্যা করো।",
          "explanation": "দৃষ্টান্ত-১ হলো অবরোহ অনুমান। যে অনুমান প্রক্রিয়ায় সিদ্ধান্তটি এক বা একাধিক আশ্রয়বাক্য থেকে অনিবার্যভাবে নিঃসৃত হয় এবং তা কখনোই আশ্রয়বাক্যের চেয়ে ব্যাপক হয় না তাকে অবরোহ অনুমান বলে। যেমন- 'সকল পাখি হয় দ্বিপদ। বক হয় এক ধরনের পাখি। অতএব, বক হয় দ্বিপদ।' এভাবে অধিকাংশ ক্ষেত্রে অবরোহ অনুমানে সকল বা সার্বিক থেকে কিছু বা বিশেষে যাওয়া যায়। উদ্দীপকের দৃষ্টান্ত-১ এ ঠিক এ দিকটিই উল্লেখ করা হয়েছে। উদ্দীপকের দৃষ্টান্ত-১ এ বর্ণিত, 'কোনো মানুষ নয় পরিপূর্ণ। আবিদ হোসেন হয় মানুষ। অতএব, আবিদ হোসেন নয় পরিপূর্ণ।' এই অনুমানের সিদ্ধান্তটি বিশেষ। তাই দৃষ্টান্ত-১ হলো অবরোহ অনুমান।"
        },
        {
          "label": "ঘ",
          "question": "দৃষ্টান্ত-১ ও দৃষ্টান্ত-২ এ নির্দেশিত অনুমানের মধ্যে পার্থক্য বিশ্লেষণ করো",
          "explanation": "দৃষ্টান্ত-১ ও দৃষ্টান্ত-২ এ যথাক্রমে অবরোহ অনুমান এবং আরোহ অনুমান নির্দেশিত হয়েছে। বিভিন্ন দিক থেকে উভয় অনুমানের মধ্যে পার্থক্য পরিলক্ষিত হয়। যে অনুমানে এক বা একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অবরোহ অনুমান বলে। এ অনুমানের সিদ্ধান্ত আশ্রয়বাক্যের চেয়ে কম বা সমব্যাপক হতে পারে কিন্তু আশ্রয়বাক্য থেকে বেশি ব্যাপক হয় না। অপরপক্ষে, যে অনুমানে বিশেষ বিশেষ দৃষ্টান্তের পর্যবেক্ষণ থেকে সার্বিক সিদ্ধান্ত প্রতিষ্ঠা করা হয় তাকে আরোহ অনুমান বলে। আরোহ অনুমানের সিদ্ধান্ত সবসময় আশ্রয়বাক্য থেকে বেশি ব্যাপক হয়ে থাকে। দৃষ্টান্ত-১ এ নির্দেশিত অবরোহ অনুমানের সিদ্ধান্ত বিশেষ বাক্য হতে পারে। পাশাপাশি এ অনুমানের সিদ্ধান্ত বৈধ বা অবৈধ হয়। আর এরূপ অনুমানের মূল লক্ষ্য থাকে আকারগত সত্যতা অর্জন। অন্যদিকে, দৃষ্টান্ত-২ দ্বারা নির্দেশিত আরোহ অনুমানের সিদ্ধান্ত সবসময় সার্বিক বাক্য হয়। এ অনুমানের সিদ্ধান্ত নিশ্চিত বা সম্ভাব্য হয়। আর আরোহ অনুমানের লক্ষ্য থাকে আকারগত ও বস্তুগত উভয় সত্যতা প্রতিষ্ঠা করা। পরিশেষে বলা যায়, অবরোহ ও আরোহ অনুমানের মধ্যে বিভিন্ন পার্থক্য রয়েছে। তবে অনুমান সংক্রান্ত আলোচনায় উভয় প্রকার অনুমান গুরুত্বপূর্ণ।"
        }
      ]
    },
    {
      "number": "8",
      "uddipok": "দৃশ্যকল্প-১: সকল শিল্পী হয় সংস্কৃতিবান। অতএব, কোনো শিল্পী নয় অ-সংস্কৃতিবান। দৃশ্যকল্প-২: মিশরের রাজধানী হয় কায়রো। অতএব, কায়রো হয় মিশরের রাজধানী। দৃশ্যকল্প-৩: সকল কবি হয় কল্পনাবিলাসী। অতএব, কিছু কল্পনাবিলাসী হয় কবি।",
      "tag": "CTG.B 24",
      "sub_questions": [
        {
          "label": "ক",
          "question": "অমাধ্যম অনুমান কাকে বলে?",
          "explanation": "যে অবরোহ অনুমানে একটিমাত্র আশ্রয়বাক্য থেকে সিদ্ধান্তটি সরাসরি অনুমিত হয় তাকে অমাধ্যম অনুমান বলে।"
        },
        {
          "label": "খ",
          "question": "'O' যুক্তিবাক্যের আবর্তন সম্ভব নয় কেন? ব্যাখ্যা করো।",
          "explanation": "ব্যাপ্যতাজনিত নিয়মের কারণে '০' যুক্তিবাক্যের আবর্তন সম্ভব নয়। '০' যুক্তিবাক্যের আবর্তনীয়ের উদ্দেশ্য হিসেবে যে পদটি অব্যাপ্য থাকে, তা আবর্তিতে বা শিল্পান্তে নঞর্থক বাক্যের বিধেয় হিসেবে ব্যাপ্য হয়ে যায়। ফলে অর্থর্তনের নিয়ম লঙ্ঘন করা হয়। কেননা, আবর্তনের নিয়ম অনুসারে এ পদ আবর্তনীয়ে ব্যাপ্য নয়, তা আবর্তিতে বা সিদ্ধান্তে ব্যাপ্য হতে পারে না। এ কারণে '০' যুক্তিবাক্যের আবর্তন সম্ভব নয়।"
        },
        {
          "label": "গ",
          "question": "দৃশ্যকল্প-১ কোন ধরনের অমাধ্যম অনুমান? ব্যাখ্যা করো।",
          "explanation": "দৃশ্যকল্প-১ অমাধ্যম অনুমানের প্রতিবর্তনকে নির্দেশ করে। যে অমাধ্যম অবরোহ অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে এবং বিধেয়ের বিরুদ্ধ পদকে সিন্ধান্তের বিধেয় হিসেবে গ্রহণ করা হয় তাকে প্রতিবর্তন বলে। যেমন- A- সকল মানুষ হয় মরণশীল। অতএব, E- কোনো মানুষ নয় অমর। এখানে আশ্রয়বাক্য ও সিদ্ধান্তের অর্থগত ও পরিমাণগত কোনো পার্থক্য না করে • কেবল গুণের পরিবর্তন করে এবং আশ্রয়বাক্যের বিধেয় পদ 'মরণশীল' এর বিরুদ্ধ পদ 'অমর'কে সিদ্ধান্তের বিধেয় করে সিদ্ধান্ত গ্রহণ করা হয়েছে। উদ্দীপকের দৃশ্যকল্প-১ এ বলা হয়েছে- A-সকল শিল্পী হয় সংস্কৃতিবান। ... E-কোনো শিল্পী নয় অ-সংস্কৃতিবান। এটি একটি প্রতিবর্তনের দৃষ্টান্ত। কেননা এখানে আশ্রয়বাক্য ও সিদ্ধান্তের অর্থগত কোনো পার্থক্য নেই। আশ্রয়বাক্য ও সিদ্ধান্তের পরিমাণও অপরিবর্তিত রয়েছে। অর্থাৎ উভয় যুক্তিবাক্যই পরিমাণের দিক দিয়ে সার্বিক। কিন্তু গুণের পরিবর্তন করে সিদ্ধান্ত গ্রহণ করা হয়েছে। আর আশ্রয়বাক্যের বিধেয় পদ 'সংস্কৃতিবান' এর বিরুদ্ধ পদ 'অ- সংস্কৃতিবান' পদটিকে সিদ্ধান্তের বিধেয় করা হয়েছে। তাই এটি অমাধ্যম অনুমানের প্রতিবর্তনের একটি দৃষ্টান্ত।"
        },
        {
          "label": "ঘ",
          "question": "দৃশ্যকল্প-২ ও দৃশ্যকল্প-৩ এর সম্পর্ক আবর্তনের আলোকে আলোচনা করো।",
          "explanation": "দৃশ্যকল্প-২ ও দৃশ্যকল্প-৩ এ যথাক্রমে A-যুক্তিবাক্যের সরল ও অ- সরল আবর্তনকে নির্দেশ করছে। আবর্তনকে দুই ভাগে ভাগ করা হয়। যথা- ১. সরল আবর্তন এবং ২. অ-সরল আবর্তন। যে আবর্তনে আশ্রয়বাক্য ও সিদ্ধান্তের পরিমাণ একই থাকে তাকে সরল আবর্তন বলে। অর্থাৎ, সরল আবর্তনে আশ্রয়বাক্য ও সিদ্ধান্তের পরিমাণ অভিন্ন থাকে। যেমন: দৃশ্যকল্প-২ এ আছে- মিশরের রাজধানী হয় কায়রো। অতএব, কায়রো হয় মিশরের রাজধানী। এখানে আশ্রয়বাক্য ও সিদ্ধান্তের পরিমাণ অভিন্ন। সরল আবর্তনে আশ্রয়বাক্য ও সিদ্ধান্তের পরিমাণ অভিন্ন রাখতে হয় বিধায় A- যুক্তিবাক্যের সরল আবর্তন সম্ভব হয় না। কিন্তু এমন কতগুলো A- যুক্তিবাক্যের সরল আবর্তন সম্ভব যাদের উদ্দেশ্য ও বিধেয় পদের ব্যস্ত্যর্থ সমান, যেমনটি দৃশ্যকল্প-২ এ লক্ষণীয়। অপরপক্ষে, অ-সরল আবর্তনে আশ্রয়বাক্য ও সিদ্ধান্তের পরিমাণ ভিন্ন হয় অর্থাৎ, যে আবর্তনে আশ্রয়বাক্যের চেয়ে সিদ্ধান্তের পরিমাণ ভিন্ন হয় তাকে অ-সরল আবর্তন বলে। আবর্তনের নিয়ম অনুযায়ী সকল প্রকার যুক্তিবাক্যের সরল আবর্তন করা যায় না। যেসব ক্ষেত্রে সরল আবর্তন করা যায় না সেসব ক্ষেত্রে অ-সরল আবর্তনের আশ্রয় নিতে হয়। যেমন: দৃশ্যকল্প-৩ এ আছে- সকল কবি হয় কল্পনাবিলাসী। অতএব, কিছু কল্পনাবিলাসী হয় কবি। এখানে A-যুক্তিবাক্যের অ-সরল আবর্তন করা হয়েছে। কারণ এ যুক্তিবাক্যের সরল আবর্তন করা যায় না। মূলত আবর্তনের নিয়ম মেনে আবর্তন করার জন্যই অ-সরল আবর্তন করা হয়েছে। আলোচনা শেষে বলা যায়, A-যুক্তিবাক্যের সরল আবর্তনের ক্ষেত্র সীমাবদ্ধ যা দৃশ্যকল্প-২ এ প্রকাশ পেয়েছে। আর দৃশ্যকল্প-৩ এ অ-সরল আবর্তন করা হয়েছে। সরল ও অ-সরল এই দুই প্রকার আবর্তনের সমন্বয়েই আবর্তন প্রক্রিয়া সম্পন্ন হয়। তাই আবর্তনের ক্ষেত্রে উভয় প্রকার আবর্তনের গুরুত্ব অপরিসীম।."
        }
      ]
    },
    {
      "number": "9",
      "uddipok": "দৃশ্যকল্প-১: সকল সৈনিক হয় সাহসী। অতএব, সকল সাহসী ব্যক্তি হয় সৈনিক। দৃশ্যকল্প-২: সকল কবি হয় সৃজনশীল। সকল লেখক হয় সৃজনশীল। অতএব, সকল লেখক হয় কবি।",
      "tag": "CTG.B 24",
      "sub_questions": [
        {
          "label": "ক",
          "question": "সহানুমান কাকে বলে?",
          "explanation": "যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে অনিবার্যভাবে সিদ্ধান্ত অনুমিত হয় তাকে সহানুমান (Syllogism) বলে।"
        },
        {
          "label": "খ",
          "question": "চতুষ্পদী অনুপপত্তি কেন ঘটে? ব্যাখ্যা করো।",
          "explanation": "সহানুমানে তিনটি পদের পরিবর্তে চারটি পদের ব্যবহার করা হলে চতুষ্পদী অনুপপত্তি ঘটে। কোনো সহানুমানে তিনটি পদের অধিক পদ ব্যবহৃত হলে যে অনুপপত্তি ঘটে তাকে চতুষ্পদী অনুপপত্তি (Fallacy of Four Terms) বলে। যেমন- মানুষ হয় এমন যারা মুরগি খায় মুরগি হয় এমন যারা কেঁচো খায় অতএব, মানুষ হয় এমন যারা কেঁচো খায়। এই দৃষ্টান্তটিতে পদের সংখ্যা চারটি, যথা: ১. মানুষ, ২. এমন যারা মুরগি খায়, ৩. মুরগি, ৪. এমন যারা কেঁচো খায়। তাই এখানে চতুষ্পদী অনুপপত্তি ঘটেছে।"
        },
        {
          "label": "গ",
          "question": "দৃশ্যকল্প-১ এ কোন ধরনের অনুপপত্তি ঘটেছে? ব্যাখ্যা করো।",
          "explanation": "আবর্তনের নিয়ম অমান্য করে A-যুক্তিবাক্যের সরল আবর্তন করা হয়েছে বলে দৃশ্যকল্প-১ এ A-যুক্তিবাক্যের সরল আবর্তনজনিত অনুপপত্তি ঘটেছে। যে অমাধ্যম অবরোহ অনুমানে আশ্রয়বাক্যের গুণের পরিবর্তন না করে উদ্দেশ্য ও বিধেয়ের স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে। আর যে আবর্তনে আশ্রয়বাক্য ও সিদ্ধান্তের পরিমাণ একই থাকে তাকে সরল আবর্তন বলে। আবর্তনের নিয়ম অনুযায়ী A-যুক্তিবাক্যের সরল আবর্তন করা যায় না। কেননা এক্ষেত্রে আশ্রয়বাক্যের অব্যাপ্য বিধেয় পদ সিদ্ধান্তে উদ্দেশ্য হিসেবে ব্যবহৃত হয় এবং ব্যাপ্য হয় যা আবর্তনের নিয়ম বিরোধী। দৃশ্যকল্প-১ এর আবর্তনটি হলো- 'A' - সকল সৈনিক হয় সাহসী। অতএব, 'A'- সকল সাহসী ব্যক্তি হয় সৈনিক। উপরের আবর্তনটিতে দেখা যাচ্ছে যে, আশ্রয়বাক্যের অব্যাপ্য বিধেয় পদ (সাহসী) সিদ্ধান্তে উদ্দেশ্য হিসেবে ব্যবহৃত হয়েছে এবং ব্যাপ্য হয়েছে, যা আবর্তনের নিয়ম বিরোধী। তাই বলা যায়, দৃশ্যকল্প-১ এ A- যুক্তিবাক্যের সরল আবর্তনজনিত অনুপপত্তি ঘটেছে।"
        },
        {
          "label": "ঘ",
          "question": "দৃশ্যকল্প-২ এর যুক্তিটি সহানুমানের নিয়মের ভিত্তিতে বিশ্লেষণ করো।",
          "explanation": "দৃশ্যকল্প-২ এর যুক্তিটিতে সহানুমানের নিয়মের ভিত্তিতে বলা যায় এখানে অব্যাপ্য মধ্যপদজনিত অনুপপত্তি ঘটেছে। সহানুমানের নিয়ম অনুসারে মধ্যপদকে অন্তত একবার ব্যাপ্য হতে হবে। কারণ সহানুমানে দুটি আশ্রয়বাক্যেই মধ্যপদ থাকে। এই দুটি আশ্রয়বাক্যের মধ্যে কমপক্ষে একটিতে মধ্যপদ ব্যাপ্য হওয়া আবশ্যক। সহানুমানের এই নিয়ম লঙ্ঘন করলে যে অনুপপত্তি ঘটে তাকে অব্যাপ্য মধ্যপদজনিত অনুপপত্তি (Fallacy of Undistributed Middle) বলা হয়। উদ্দীপকের সহানুমানটিতে বলা হয়েছে, সকল কবি হয় সৃজনশীল। সকল লেখক হয় সৃজনশীল। অতএব, সকল লেখক হয় কবি। প্রদত্ত যুক্তির দুটি আশ্রয়বাক্যই A-যুক্তিবাক্য বলে উভয়ের বিধেয়তে অবস্থিত মধ্যপদ 'সৃজনশীল' দু'বারই অব্যাপ্য হয়েছে। কারণ ব্যাপ্যতার নিয়ম অনুসারে সার্বিক সদর্থক হিসেবে A-যুক্তিবাক্যের উদ্দেশ্য ব্যাপ্য ও বিধেয় অব্যাপ্য হয়। এরূপ অবস্থায় সিদ্ধান্ত গৃহীত হওয়ায় প্রধান পদ 'কবি' ও অপ্রধান পদ 'লেখক' এর মধ্যকার সম্পর্ক বৈধ হয়নি। ফলে আলোচ্য যুক্তিটি অবৈধ হয়ে অব্যাপ্য মধ্যপদজনিত অনুপপত্তির উদ্ভব ঘটেছে। পরিশেষে বলা যায়, উদ্দীপকের সহানুমানটি বৈধ হয়নি এবং এতে অব্যাপ্য মধ্যপদজনিত অনুপপত্তি ঘটেছে।"
        }
      ]
    },
    {
      "number": "10",
      "uddipok": "সকল বাংলাদেশি হয় দেশপ্রেমিক। সাকিব হয় বাংলাদেশি। অতএব, সাকিব হয় দেশপ্রেমিক।",
      "tag": "CTG.B 24",
      "sub_questions": [
        {
          "label": "ক",
          "question": "মাধ্যম অনুমান কাকে বলে?",
          "explanation": "যে অবরোহ অনুমানে পরস্পর সম্পর্কযুক্ত একাধিক আশ্রয়বাক্য থেকে অনিবার্যভাবে সিদ্ধান্ত নিঃসৃত হয় তাকে মাধ্যম অনুমান বলে।"
        },
        {
          "label": "খ",
          "question": "সহানুমানের সিদ্ধান্ত আশ্রয়বাক্য হতে বেশি ব্যাপক হয় না কেন? ব্যাখ্যা করো।",
          "explanation": "সহানুমান অবরোহ অনুমান হওয়ার কারণে সিদ্ধান্ত আশ্রয়বাক্য থেকে বেশি ব্যাপক নয়। সহানুমান অবরোহ অনুমানের একটি গুরুত্বপূর্ণ প্রকরণ। আমরা জানি, অবরোহ অনুমানের নিয়মানুযায়ী সিদ্ধান্ত আশ্রয়বাক্য থেকে বেশি ব্যাপক হতে পারবে না। সহানুমানেও একইভাবে সিদ্ধান্ত আশ্রয়বাক্যের সমব্যাপক বা আংশিক ব্যাপক হতে পারে। কিন্তু কোনোভাবেই আশ্রয়বাক্য থেকে বেশি ব্যাপক হতে পারে না।"
        },
        {
          "label": "গ",
          "question": "উদ্দীপকে 'বাংলাদেশি' সহানুমানের কোন পদকে নির্দেশ করে? ব্যাখ্যা করো।",
          "explanation": "উদ্দীপকে 'বাংলাদেশি' সহানুমানের মধ্যপদকে নির্দেশ করে। সহানুমানে তিনটি পদের মধ্য অন্যতম হলো মধ্যপদ। সহানুমানের যে পদটি উভয় আশ্রয়বাক্যে থাকে কিন্তু সিদ্ধান্তে থাকে না তাকে মধ্যপদ বলে। সহানুমানে মধ্যপদ প্রধান আশ্রয়বাক্যে প্রধান পদের সাথে এবং অপ্রধান আশ্রয়বাক্যে অপ্রধান পদের সাথে ব্যবহৃত হয়। প্রধান ও অপ্রধান আশ্রয়বাক্যে ব্যবহৃত হয়ে মধ্যপদ প্রধান ও অপ্রধান আশ্রয়বাক্যের মধ্যে একটি অনিবার্য সম্পর্ক তৈরি করে। আর ঐ অনিবার্য সম্পর্কের ভিত্তিতে সহানুমানে সিদ্ধান্ত প্রতিষ্ঠিত হয়। উদ্দীপকে বর্ণিত, 'সকল বাংলাদেশি হয় দেশপ্রেমিক। সাকিব হয় বাংলাদেশি। অতএব, সাকিব হয় দেশপ্রেমিক।' এখানে 'বাংলাদেশি' পদটি 'দেশপ্রেমিক' ও 'সাকিব' তথা প্রধান পদ ও অপ্রধান পদের মধ্যে একটা সম্পর্ক স্থাপন করেছে। তাই বলা যায়, উদ্দীপকের 'বাংলাদেশি' পদটি মধ্যপদের সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে উল্লিখিত তিনটি পদের আলোকে সহানুমানের গঠন প্রণালি আলোচনা করো।",
          "explanation": "উদ্দীপকে উল্লেখিত তিনটি পদের আলোকে সহানুমানের গঠন প্রণালি বর্ণনা করা হলো- সহানুমান মূলত তিনটি পদ ও তিনটি বাক্য দ্বারা গঠিত। যেখানে তিনটি পদ প্রত্যেকটি দুবার করে ব্যবহৃত হয়। পদগুলো হলো- প্রধান পদ, অপ্রধান পদ ও মধ্যপদ। যে পদ সহানুমানের সিদ্ধান্তে বিধেয় হিসেবে ব্যবহৃত হয় তাকে প্রধান পদ বলে। যে পদ সহানুমানের সিদ্ধান্তে উদ্দেশ্য হিসেবে ব্যবহৃত হয় তাকে অপ্রধান পদ বলে। যে পদ সহানুমানের উভয় আশ্রয়বাক্যে থাকে কিন্তু সিদ্ধান্তে থাকে না তাকে মধ্যপদ বলে। নিরপেক্ষ সহানুমানে দুটো আশ্রয়বাক্য বা প্রধান আশ্রয়বাক্য ও অপ্রধান আশ্রয়বাক্য এবং একটি সিদ্ধান্ত থাকে। সহানুমানের যে আশ্রয়বাক্যে প্রধান পদ থাকে তাকে প্রধান আশ্রয়বাক্য বলে। সহানুমানের যে আশ্রয়বাক্যে অপ্রধান পদ থাকে তাকে অপ্রধান আশ্রয়বাক্য বলে। সহানুমানের প্রধান ও অপ্রধান আশ্রয়বাক্য থেকে অনুমিত বাক্যটিকে সিদ্ধান্ত বলে। উদ্দীপকে বর্ণিত, 'সকল বাংলাদেশি হয় দেশপ্রেমিক। সাকিব হয় বাংলাদেশি। অতএব, সাকিব হয় দেশপ্রেমিক।' এই দৃষ্টান্তে প্রধান পদটি হলো 'দেশপ্রেমিক', অপ্রধান পদ 'সাকিব' এবং মধ্যপদ হলো 'বাংলাদেশি'। উল্লেখিত দৃষ্টান্তে প্রথম আশ্রয়বাক্যটি হলো প্রধান আশ্রয়বাক্য, দ্বিতীয় আশ্রয়বাক্যটি হলো অপ্রধান আশ্রয়বাক্য এবং শেষ যুক্তিবাক্যটি হলো সিদ্ধান্ত। পরিশেষে বলা যায়, সহানুমানের গঠন প্রণালিতে তিনটি পদ ও তিনটি বাক্যের ভূমিকা গুরুত্বপূর্ণ। মূলত এগুলো ছাড়া সহানুমান গঠিত হতে পারে না।"
        }
      ]
    },
    {
      "number": "11",
      "uddipok": "",
      "tag": "CTG.B 24",
      "sub_questions": [
        {
          "label": "ক",
          "question": "আরোহের ভিত্তি কাকে বলে?",
          "explanation": "আরোহ অনুমান যেসব বিষয়ের ওপর নির্ভর করে প্রকাশিত হয় তাকে - আরোহ অনুমানের ভিত্তি বলে।"
        },
        {
          "label": "খ",
          "question": "প্রকৃতির নিয়মানুবর্তিতা নীতি সম্পর্কে মিলের মতকে কেন আরোহের কূটাভাস বলা হয়? ব্যাখ্যা করো।",
          "explanation": "প্রযুক্তিবিদ মিল প্রকৃতির নিয়মানুবর্তিতা নীতিটিকে ব্যাখ্যা করতে গিয়ে | একে আরোহের আকারগত ভিত্তি হিসেবে অভিহিত করেছেন। কিন্তু তিনি - আবার নীতিটির উৎপত্তি সম্বন্ধে আলোচনা করতে গিয়ে বলেছেন যে, নীতিটি নিজেই একটি আরোহের দৃষ্টান্ত। অর্থাৎ নীতিটি অবৈজ্ঞানিক আরোহের ফলস্বরূপ। সুতরাং প্রকৃতির নিয়মানুবর্তিতা নীতি সম্পর্কে মিলের ব্যাখ্যায় দুটি পরস্পর বিরোধী বক্তব্য সুস্পষ্টভাবে ফুটে উঠেছে। যেমন- ১. প্রকৃতির নিয়মানুবর্তিতা নীতিটি অবৈজ্ঞানিক আরোহের সিদ্ধান্ত এবং ২. প্রকৃতির নিয়মানুবর্তিতা নীতিটি বৈজ্ঞানিক ও অবৈজ্ঞানিক সকল আরোহ অনুমানের ভিত্তি। প্রকৃতির নিয়মানুবর্তিতা সম্বন্ধে মিলের এরূপ মতবাদ হলো স্ব-বিরোধী এবং অজ্ঞাত। তাই এ মতবাদকে বলা হয় আরোহের কূটাভাস বা আপাত অসঙ্গত মতবাদ।"
        },
        {
          "label": "গ",
          "question": "উদ্দীপকে কার্যকারণ সম্পর্কিত কোন মতবাদের ইঙ্গিত রয়েছে? ব্যাখ্যা করো।",
          "explanation": "উদ্দীপকে কার্যকারণ সম্পর্কিত বহুকারণবাদ মতবাদের ইঙ্গিত রয়েছে। কার্যকরণ নিয়ম অনুযায়ী কারণ ও কার্যের মধ্যে আবশ্যিক সম্পর্ক বিদ্যমান। অর্থাৎ কারণই কার্যকে সংঘটিত করে। আর প্রতিক্ষেত্রে একই কারণ একই কার্য উৎপন্ন করে। এভাবেই বিবেচনা করা হয় যে, প্রতিটি কার্যের কেবল একটি কারণ রয়েছে। কিন্তু অনেক সময় দেখা যায় যে, একটি কার্যের একাধিক কারণ বিদ্যমান। যখন কোনো কার্যের একাধিক কারণ আছে বলে মনে করা হয় তখন তাকে বহুকারণ বলা হয়। আর কোনো কার্যের বহুকারণ সংক্রান্ত এই মতবাদটিকে বহুকারণবাদ বলা হয়। বহুকারণবাদ অনুযায়ী কোনো একটি কার্যের কারণ একটি নয়, বিভিন্ন কারণ রয়েছে। উদ্দীপকের চিত্রটিতে 'জ্ঞান অর্জন' নামক কার্যের কারণ হিসেবে বই, প্রাজ্ঞ ব্যক্তির সংস্পর্শ, সংবাদপত্র, বাস্তব অভিজ্ঞতা- এসব বিষয়কে কারণ হিসেবে দেখানো হয়েছে। অর্থাৎ, এখানে 'জ্ঞান অর্জন' নামক কার্যের বিভিন্ন 2 কারণ আছে বলে দেখানো হয়েছে। তাই বলা যায়, উদ্দীপকের মাধ্যমে পাঠ্যবইয়ের বহুকরণবাদ নির্দেশিত হয়েছে।"
        },
        {
          "label": "ঘ",
          "question": "উদ্দীপকে উল্লিখিত মতবাদটির গ্রহণযোগ্যতা তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকের মাধ্যমে পাঠ্যবইয়ের বহুকারণবাদ নির্দেশিত হয়েছে। আর বিভিন্ন দিক থেকে বিচার করলে বহুকারণবাদ কোনো গ্রহণযোগ্য মতবাদ নয়। কার্যকারণ নিয়ম অনুযায়ী বহুকারণবাদ গ্রহণযোগ্য নয়। কার্যকরণ নিয়ম একটি প্রতিষ্ঠিত স্বতঃসিদ্ধ নিয়ম। এই নিয়ম অনুযায়ী জগতের প্রতিটি ঘটনাই কার্যকারণ শৃঙ্খলে যুক্ত এবং প্রতিটি কার্যের একটি নির্দিষ্ট কারণ রয়েছে। তাই কার্যকরণ নিয়ম মেনে নিলে বহুকারণবাদ গ্রহণযোগ্য নয়। কারণের মতো কার্যকেও বিশিষ্ট ঘটনা হিসেবে গ্রহণ করলে বহুকারণবাদ গ্রহণযোগ্য নয়। বহুকারণবাদের একই কার্যের বিভিন্ন ধরনকে একই কার্য বলে মনে করা হয়। তাই কারণের মতো কার্যকেও যদি বিশিষ্ট ঘটনা হিসেবে গ্রহণ করা হয় তাহলে বহুকারণবাদকে গ্রহণ করা যায় না। এছাড়া কারণের সার্বিকীকরণ/করলেও বহুকারণবাদ মিথ্যা প্রতিপন্ন হয়। কেননা বহুকারণবাদে কার্যকে সাধারণভাবে গ্রহণ করে বিভিন্ন কারণের ফল হিসেবে একই কার্যকে গ্রহণ করা হয়। অর্থাৎ, এখানে কারণের সার্বিকীকরণ করা হয় না কিন্তু কার্যের সার্বিকীকরণ করা হয়। তাই কার্যের মতো কারণের সার্বিকীকরণ করলে বহুকারণবাদ মিথ্যা প্রতিপন্ন হয়। পরিশেষে বলা যায় যে, বহুকারণবাদে একটি কার্যের বিভিন্ন কারণ আছে বলে উপস্থাপন করা হয়। কিন্তু কার্যকরণ নিয়মসহ বিভিন্ন দিক বিবেচনা করলে বহুকারণবাদ কোনো গ্রহণযোগ্য মতবাদ নয়।"
        }
      ]
    }
  ]
}