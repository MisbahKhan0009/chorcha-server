{
  "title": "সিলেট বোর্ড ২০২১",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "ঐশী কলেজে ভর্তির সময় বাবাকে বললো, মানবিক বিভাগের যে বিষয়টি বুদ্ধিবৃত্তিকে শানিত করে তা অবশ্যই থাকবে, কারণ এ বিষয়ের ব্যাবহারিক দিকও আছে।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "Logos শব্দের অর্থ চিন্তা বা ভাষা।"
        },
        {
          "label": "খ",
          "question": "",
          "explanation": "মানুষের চিন্তা-ভাবনা ভাষার মাধ্যমে প্রকাশিত হয়। এজন্য যুক্তিবিদ্যাকে ভাষায় প্রকাশিত চিন্তা সম্পৰ্কীয় বিজ্ঞান বলা হয়।যুক্তিবিদ্যা যথার্থ ভাষার ব্যবহার দ্বারা সঠিক জ্ঞান অর্জনের পথ নির্দেশ করে। এ কারণে যুক্তিবিদ্যাকে ভাষায় প্রকাশিত চিন্তার বিজ্ঞান বলা হয়। চিন্তার মাধ্যমেই আমরা জ্ঞান অর্জন করি। আর সঠিক জ্ঞান পেতে হলে চিন্তার মধ্যে ভাষার সঠিক ব্যবহার প্রয়োজন। তাই বলা যায়,যুক্তিবিদ্যা ভাষা ও চিন্তার বিজ্ঞান।"
        },
        {
          "label": "গ",
          "question": "",
          "explanation": "উদ্দীপকে যে বিষয়টি নির্দেশিত হয়েছে তা হলো যুক্তিবিদ্যা।নিচে তা ব্যাখ্যা করা হলো- যে বিদ্যা বৈধ যুক্তি থেকে অবৈধ যুক্তিকে পৃথক করার পদ্ধতি ও নিয়মসমূহ সম্পর্কে আলোচনা করে তাকে যুক্তিবিদ্যা বলে। যুক্তিবিদ্যা সঠিক যুক্তি পদ্ধতির নিয়মাবলি প্রণয়ন এবং এসব নিয়মের সাহায্যে যুক্তির বৈধতা যাচাই করে। এ কারণে যুক্তিবিদ্যাকে বিজ্ঞান বলা হয়। এ বিদ্যা তাত্ত্বিক বা বিজ্ঞান বিষয়ক ও ব্যাবহারিক জ্ঞান দান করে। পাশাপাশি তাত্ত্বিক জ্ঞান সুশৃঙ্খল ও সুসংঘবদ্ধভাবে ব্যাবহারিক জীবনে কাজে লাগাতে সাহায্য করে। তেমনি উদ্দীপকে বলা হয়েছে, ঐশী কলেজে ভর্তির সময় বাবাকে বললো, মানবিক বিভাগের যে বিষয়টি বুদ্ধিবৃত্তিকে শানিত করে তা অবশ্যই থাকবে। কারণ এ বিষয়ের ব্যাবহারিক দিকও আছে। এখানে বুদ্ধিবৃত্তিকে কিংবা ব্যাবহারিক দিক নির্দেশ করার বিষয়টি যুক্তিবিদ্যার মাধ্যমে পাওয়া যায়।যুক্তিবিদ্যার বৈশিষ্ট্যের সাথে উদ্দীপকের যথেষ্ট মিল রয়েছে। তাই বলা যায়, ঐশীর বক্তব্যের মাধ্যমে পাঠ্যবইয়ের যুক্তিবিদ্যার বিষয়টি নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে যুক্তিবিদ্যার বিজ্ঞান এবং কলাবিদ্যা বিষয়ক উভয় দিক নির্দেশ করে।নিচে তা বিশ্লেষণ করা হলো- আমরা জানি,যুক্তিবিদ্যার দুটি প্রধান দিক রয়েছে।একটি হলো তাত্ত্বিক বা বিজ্ঞান বিষয়ক দিক অপরটি  ব্যাবহারিক বা কলাবিদ্যা বিষয়ক দিক। কোনো সাধারণ নিয়মের ভিত্তিতে প্রকৃতির একটি বিশেষ বিষয়ের সুশৃঙ্খল ও সুসংবদ্ধ আলোচনা হচ্ছে বিজ্ঞান। অর্থাৎ বিজ্ঞান কোনো নির্দিষ্ট বিষয় সম্পর্কে তাত্ত্বিক জ্ঞান প্রদান করে। বিজ্ঞানের মতো যুক্তিবিদ্যা নিজস্ব বিষয়বস্তুকে ব্যাখ্যা করার জন কতকগুলো নিয়মকানুন প্রণয়ন করে। এছাড়া বিজ্ঞানের মতো যুক্তিবিদ্যার আলোচ্য বিষয়ও সুশৃঙ্খল। তাই যুক্তিবিদ্যা হলো এক প্রকার বিজ্ঞান। অপরদিকে, কলাবিদ্যা হচ্ছে একটি প্রায়োগিক বিদ্যা, যা কোনো বিশেষ উদ্দেশ্য সাধনের জন্য বৈজ্ঞানিক জ্ঞানকে বাস্তব ক্ষেত্রে প্রয়োগ করার নিয়মকানুন ও কলা-কৌশল শিক্ষা দেয়। কলাবিদ্যার নির্ভুলতা ও নিপুণতা নির্ভর করে বৈজ্ঞানিক জ্ঞানের ওপর, আর বৈজ্ঞানিক জ্ঞান নির্ভর করে যুক্তিপদ্ধতির ওপর বা যুক্তিবিদ্যার ওপর। এজন্য বলা হয়, যুক্তিবিদ্যা হলো সকল কলার কলা বা শীর্ষকলা। আলোচনা শেষে বলা যায়, উদ্দীপকে যুক্তিবিদ্যার বিজ্ঞান এবং কলাবিদ্যা বিষয়ক উভয় দিক নির্দেশ করে।"
        }
      ]
    },
    {
      "number": "2",
      "uddipok": "জয়া নাইমাকে বললো, 'তোমার কলমটি সুন্দর'। কিন্তু নাইমা বললো,\"দৃশ্যটি হয় সুন্দর।\"",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "দুটি পদের মধ্যকার স্বীকৃতি ও অস্বীকৃতিমূলক কোনো সম্পর্কের লিখিত বা মৌখিক বিবৃতিকে যুক্তিবাক্য বলে।"
        },
        {
          "label": "খ",
          "question": "",
          "explanation": "যুক্তিবাক্য গঠিত হয় উদ্দেশ্য পদ, বিধেয় পদ ও সংযোজক নিয়ে। এর কোনো একটি বাদ দিলে যুক্তিবাক্য হয় না । কোনো যুক্তিবাক্যে যার সম্বন্ধে কিছু বলা হয় তাই উদ্দেশ্য পদ। উদ্দেশ্য পদ সম্পর্কে যা বলা হয় তাই বিধেয় পদ এবং এ দু'য়ের মধ্যে সংযোগ সৃষ্টি করে সংযোজক। যেমন- 'দুধ হয় সাদা'। এখানে 'দুধ' উদ্দেশ্য পদ, 'সাদা' বিধেয় পদ এবং 'হয়' সংযোজক। এই তিনটি অংশ ছাড়া যুক্তিবাক্য গঠন করা যায় না । তাই যুক্তিবাক্যে অবশ্যই তিনটি অংশ থাকতে হয় ।"
        },
        {
          "label": "গ",
          "question": "",
          "explanation": "উদ্দীপকে 'হয়' শব্দটি পাঠ্যবইয়ের সংযোজককে নির্দেশ করে।ব্যাখ্যা করা হলো- যুক্তিবাক্যের উদ্দেশ্য ও বিধেয় পদ যে চিহ্ন বা শব্দ দিয়ে যুক্ত থাকে তাকে সংযোজক বলে। বস্তুত এটি একটি চিহ্ন। কোনো পদ নয়। সংযোজকের মাধ্যমে উদ্দেশ্য পদের সাথে বিধেয় পদের সম্পর্ক প্রকাশ পায়। যেমন-মানুষ হয় মরনশীল। এখানে মানুষ ও মরণশীল দুটি পদের মধ্যে 'হয়' সংযোজক ব্যবহারের মাধ্যমে যৌক্তিক সম্পর্ক স্থাপিত হয়েছে। এই যুক্তিবাক্যে স্বীকৃতিসূচক সম্পর্ক দেখানো হয়েছে। আবার যদি বলা হয় 'করিম নয় অসৎ' এখানে উদ্দেশ্য ও বিধেয়ের সম্পর্ককে 'নয়' সংযোজকের মাধ্যমে অস্বীকৃতি জানানো হয়েছে। তেমনি উদ্দীপকে নাইমা বলেছে ‘দৃশ্যটি হয়. সুন্দর'। এখানে উদ্দেশ্য (দৃশ্যটি) পদের সাথে বিধেয় (সুন্দর) পদের সম্পর্ককে ‘হয়' সংযোজক দ্বারা যুক্ত করে স্বীকার করা হয়েছে।তাই বলা যায় যে,উদ্দীপকে 'হয়' শব্দটি পাঠ্যবইয়ের সংযোজককে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে জয়া ও নাইমার বক্তব্যের মধ্যে নাইমার বক্তব্যটি যুক্তিবাক্য তবে বাক্য ও যুক্তিবাক্যের মধ্যে যথেষ্ট পার্থক্য রয়েছে।নিচে তা বিশ্লেষণ করা হলো- একটি বাক্য এক শব্দ বিশিষ্ট হতে পারে, আবার একাধিক শব্দ বিশিষ্টও হতে পারে। যেমন: \"আগুন! তাড়াতাড়ি' ইত্যাদি। এই রকম এক শব্দেও বাক্য হয়। কেননা এভাবে মনের ভাব পূর্ণভাবে প্রকাশ করা সম্ভব। কিন্তু যুক্তিবাক্য এক শব্দে হয় না, অন্তত তিনটি শব্দ দরকার হয় (উদ্দেশ্য, বিধেয় এবং সংযোজক)। বাক্যের দুটি অংশই যথেষ্ট, যথা: উদ্দেশ্য ও বিধেয়। কিন্তু যুক্তিবাক্যের অন্তত তিনটি অংশ থাকতে হয়; যথা: উদ্দেশ্য, বিধেয় ও সংযোজক। বাক্যের মধ্যে সংযোজক অনেক সময় উহ্য থাকে, অথবা বিধেয়ের সাথে মিশে থাকে। কিন্তু যুক্তিবাক্যে সংযোজককে স্পষ্টভাবে প্রকাশ করতে হয়।তেমনি উদ্দীপকে বর্ণিত ঘটনায় জয়া বলে, তোমার কলমটি সুন্দর। এটি একটি বাক্য, কিন্তু যুক্তিবাক্যে নয়। যুক্তিবাক্যে হতে হলে সংযোজকেরও প্রয়োজন হয়। যা জয়ার বক্তব্যে নেই। তবে দৃশ্যটি হয় সুন্দর - নাইমার এই বক্তব্যে উদ্দেশ্য, বিধেয় ও সংযোজকের প্রতিফলন ঘটেছে। তাই বলা যায় এটি যুক্তিবাক্য ।"
        }
      ]
    },
    {
      "number": "3",
      "uddipok": "দৃষ্টান্ত-১: হায় হায়! দৃষ্টান্ত- ২: মানুষ, মরণশীল দৃষ্টান্ত-৩: পিতা,ছাত্র",
      "tag": "DB 22,SB 21,ISCM 24",
      "sub_questions": [
        {
          "label": "ক",
          "question": "",
          "explanation": "Terminus শব্দের অর্থ সীমা ।"
        },
        {
          "label": "খ",
          "question": "",
          "explanation": "সব শব্দ কোনো যুক্তিবাক্যের উদ্দেশ্যে বা বিধেয় হিসেবে ব্যবহৃত হতে পারে না বিধায় সব শব্দ পদ নয়। যে শব্দ বা শব্দ সমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা হতে পারে সেসব শব্দ বা শব্দ সমষ্টিকে পদ বলে। শব্দের অনেক প্রকারভেদ আছে। বিভিন্ন প্রকার শব্দের মধ্য থেকে একটি অংশ। কোনো যুক্তিবাক্যের উদ্দেশ্য বা বিধের হিসেবে ব্যবহৃত হতে পারে। আর কোনো শব্দ যুক্তিবাক্যের উদ্দেশ্যে বা বিধেয় হিসেবে ব্যবহৃত হয় সেসব শব্দ পদ, বাকি শব্দগুলো পদ নয়। এই কারণে বলা যায়, সব শব্দই পদ নয়।"
        },
        {
          "label": "গ",
          "question": "",
          "explanation": "'দৃষ্টান্ত-১' এর শব্দগুলো পদ নিরপেক্ষ শব্দকে নির্দেশ করে। কেননা শব্দগুলো সরাসরি বা অন্য কোনো শব্দের সাহায্য নিয়েও কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না। যখন কোনো বর্ণ বা বর্ণ সমষ্টি কোনো অর্থ প্রকাশ করে তখন তাকে শব্দ বলে । শব্দের বিভিন্ন প্রকারভেদ আছে যার মধ্যে একটি হলো পদ নিরপেক্ষ শব্দ। যে শব্দ বা শব্দ সমষ্টি অথবা অন্য কোনো শব্দের সাহায্য নিয়েও কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না তাকে পদ নিরপেক্ষ শব্দ বলে। যেমন— ছি! ছি!, মরি মরি! শব্দগুলো সরাসরি অথবা অন্য কোনো শব্দের সাহায্য নিয়েও কোনো যুক্তিবাক্যের উদ্দেশ্যে বা বিধেয় হিসেবে ব্যবহৃত হতে পারে না। তাই শব্দগুলো পদ নিরপেক্ষ শব্দ । উদ্দীপকের দৃষ্টান্ত-১-এর শব্দগুলো হলো হায়, হায়।। এই শব্দগুলো সরাসরি অথবা অন্য কোনো শব্দের সাহায্য নিয়েও কোনো যুক্তিবাক্যের উদ্দেশ্যে বা বিধেয় হিসেবে ব্যবহৃত হতে পারে না। তাই 'দৃষ্টান্ত-১' পদ নিরপেক্ষ শব্দকে নির্দেশ করে"
        },
        {
          "label": "ঘ",
          "question": "",
          "explanation": "'দৃষ্টান্ত-২' এর পদগুলো নিরপেক্ষ পদকে নির্দেশ করে। আর 'দৃষ্টান্ত- ৩' এর পদগুলো সাপেক্ষ পদকে নির্দেশ করে। নিরপেক্ষ পদ স্বাধীনভাবে অর্থ প্রকাশ করতে পারলেও সাপেক্ষ পদ অর্থ প্রকাশের জন্য অন্য পদের ওপর নির্ভরশীল। যে পদ অন্যকোনো পদের সাহায্য ছাড়াই অর্থপূর্ণ হতে পারে সেসব পদকে নিরপেক্ষ পদ বলে। নিরপেক্ষ পদ স্বাধীনভাবেই অর্থপূর্ণ হতে পারে। অর্থাৎ অর্থের দিক থেকে নিরপেক্ষ পদ স্বয়ংসম্পূর্ণ। উদ্দীপকের 'দৃষ্টান্ত-২' এর . পদগুলো হলো মানুষ, মরণশীল। মানুষ, মরণশীল পদগুলো অর্থ প্রকাশের জন্য অন্যকোনো পদের ওপর নির্ভরশীল নয়। তাই 'দৃষ্টান্ত-২' এর পদগুলো দ্বারা নিরপেক্ষ পদ নির্দেশিত হয়েছে। আবার, যে পদ অন্য পদের সাহায্য ছাড়া অর্থপূর্ণ হতে পারে না তাকে সাপেক্ষ পদ বলে। সাপেক্ষ পদ অর্থ প্রকাশের জন্য অন্য পদের ওপর নির্ভরশীল। অর্থাৎ অর্থ প্রকাশের দিক থেকে | সাপেক্ষ পদ স্বয়ংসম্পূর্ণ নয়। উদ্দীপকের 'দৃষ্টান্ত-৩' এর পদগুলো হলো- পিতা, ছাত্র। পিতা, ছাত্র পদগুলো অর্থ প্রকাশের জন্য অন্য পদের ওপর নির্ভরশীল। ‘পিতা' পদের জন্য 'সন্তান' এবং 'ছাত্র' পদের জন্য শিক্ষক' পদটি প্রয়োজন। অর্থাৎ পদগুলো অর্থ প্রকাশের জন্য অন্য পদের ওপর নির্ভরশীল। তাই 'দৃষ্টান্ত-২' এর পদগুলো দ্বারা সাপেক্ষ পদ নির্দেশিত হয়েছে। পরিশেষে বলা যায়, সাপেক্ষ পদ অর্থ প্রকাশের দিক থেকে নির্ভরশীল হলেও নিরপেক্ষ পদ অন্য কোনো শব্দ বা পদের সাহায্য ছাড়াই স্বাধীনভাবে যুক্তিবাক্যের উদ্দেশ্যে বা বিধেয় হিসেবে ব্যবহৃত হতে পারে। এ কারণে দৃষ্টান্তে-২ ও দৃষ্টান্ত-৩ একটি থেকে অন্যটি ভিন্ন।"
        }
      ]
    },
    {
      "number": "4",
      "uddipok": "",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "পদের ব্যাপ্যতা হলো পদের ব্যাপকতা বা বিস্তৃতি।"
        },
        {
          "label": "খ",
          "question": "",
          "explanation": "সদর্থক যুক্তিবাক্যের বিধেয় পদ অব্যাপ্য। ব্যাপ্যতার দ্বিতীয় নিয়মানুযায়ী নঞর্থক যুক্তিবাক্যের বিধেয় পদ ব্যাপ্য কিন্তু সদর্থক যুক্তিবাক্যের বিধেয় পদ অব্যাপ্য। ব্যাপ্যতার এই নিয়মানুযায়ী কোনো সদর্থক যুক্তিবাক্যের বিধেয় পদ ব্যাপ্য নয়। সদর্থক যুক্তিবাক্যের বিধেয় পদ সামগ্রিক অর্থে ব্যবহৃত হয় না। আংশিক অর্থে ব্যবহৃত হয়। তাই সদর্থক যুক্তিবাক্যের বিধেয় পদ অব্যাপ্য হয় ।"
        },
        {
          "label": "গ",
          "question": "",
          "explanation": "চিত্র-১ এ আমার পাঠ্যবইয়ের সার্বিক সদর্থক যুক্তিবাক্যকে নির্দেশ করেছে।ব্যাখ্যা করা হলো- গুণ ও পরিমাণের যৌথ নীতি অনুসারে যুক্তিবাক্যকে চারভাগে ভাগ করা যায়, যার প্রথমটি হলো সার্বিক সদর্থক যুক্তিবাক্য যুক্তিবাক্য। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থ স্বীকার করে তাকে সার্বিক সদর্থক যুক্তিবাক্য বলে। যেমন: 'সকল ফুল হয় সুন্দর'। এই যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থ স্বীকার করেছে। তাই এটি একটি সার্বিক সদর্থক যুক্তিবাক্য । এ যুক্তিবাক্য পরিমাণের দিক থেকে সার্বিক এবং গুণের দিক থেকে সদর্থক। পাশাপাশি এই যুক্তিবাক্যের উদ্দেশ্য পদ ব্যাপ্য এবং বিধেয় পদ অব্যাপ্য হয়। তেমনি চিত্র-১ এর চিত্রটি এমনভাবে উপস্থাপন করা হয়েছে যেখানে উদ্দেশ্য পদকে ব্যাপ্য এবং বিধেয় পদকে অব্যাপ্য দেখানো হয়েছে। তাই বলা যায়,  চিত্র-১ এর মাধ্যমে সার্বিক সদর্থক যুক্তিবাক্য নির্দেশিত হয়েছে ।"
        },
        {
          "label": "ঘ",
          "question": "",
          "explanation": "চিত্র-২ মাধ্যমে সার্বিক নঞর্থক যুক্তিবাক্যের ইঙ্গিত পাওয়া যায় এবং চিত্র-৩ মাধ্যমে বিশেষ নঞর্থক যুক্তিবাক্যের ইঙ্গিত পাওয়া যায়।এদের মধ্যে যেসব পার্থক্য পরিলক্ষিত হয় তা বিশ্লেষণ করা হলো- উদ্দীপকের চিত্র-২ সার্বিক নঞর্থক যুক্তিবাক্যকে প্রকাশ করে। এ যুক্তিবাক্য পরিমাণের দিক থেকে সার্বিক এবং গুণের দিক থেকে নঞর্থক। অর্থাৎ, এই যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থ সম্পর্কে কোনো কিছু অস্বীকার করে । ব্যাপ্যতার নিয়মানুযায়ী সার্বিক যুক্তিবাক্য হওয়ার কারণে এ যুক্তিবাক্যের উদ্দেশ্য পদ ব্যাপ্য। আর নঞর্থক যুক্তিবাক্য হওয়ার কারণে এ যুক্তিবাক্যের বিধেয় পদ ব্যাপ্য। তাই ব্যাপ্যতার নিয়মানুযায়ী সার্বিক নঞর্থক যুক্তিবাক্যের উভয় পদ ব্যাপ্য । আবার, চিত্র-৩ বিশেষ নঞর্থক যুক্তিবাক্যকে প্রকাশ করে। এ যুক্তিবাক্য পরিমানের দিক থেকে বিশেষ এবং গুণের দিক থেকে নঞর্থক। অর্থাৎ,  এ যুক্তিবাক্যের বিধেয় পদ উদ্দেশ্য পদের আংশিক ব্যক্ত্যর্থ সম্পর্কে কোনো কিছু অস্বীকার করে। ব্যাপ্যতার নিয়ম অনুযায়ী যুক্তিবাক্য বিশেষ যুক্তিবাক্য হওয়ার কারণে উদ্দেশ্য পদ অব্যাপ্য। আর নঞর্থক যুক্তিবাক্য হওয়ার কারণে এই যুক্তিবাক্যের বিধেয় পদ ব্যাপ্য। তাই ব্যাপ্যতার নিয়ম অনুযায়ী O-যুক্তিবাক্যের কেবল বিধেয় পদ ব্যাপ্য।"
        }
      ]
    },
    {
      "number": "5",
      "uddipok": "",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "অনুমান প্রধানত দুই প্রকার। যথা-১. আরোহ অনুমান এবং ২. অবরোহ অনুমান ।"
        },
        {
          "label": "খ",
          "question": "",
          "explanation": "অবরোহ অনুমানের আশ্রয়বাক্য সার্বিক যুক্তিবাক্য এবং সিদ্ধান্ত বিশেষ যুক্তিবাক্য হওয়ায় সিদ্ধান্ত আশ্রয়বাক্যের তুলনায় কম ব্যাপক হয় । যে অনুমান প্রক্রিয়ায় এক বা একাধিক আশ্রয়বাক্য থেকে তার চেয়ে অপেক্ষাকৃত কম ব্যাপক কোনো সিদ্ধান্ত অনুমিত হয় তাকে অবরোহ অনুমান বলে। যেমন— সকল গোলাপ হয় লাল । অতএব, কিছু লাল ফুল হয় গোলাপ। এ যুক্তিটিতে আশ্রয়বাক্য একটি সার্বিক যুক্তিবাক্য কিন্তু সিদ্ধান্ত একটি বিশেষ যুক্তিবাক্য । তাই সিদ্ধান্তটি আশ্রয়বাক্যের তুলনায় কম ব্যাপক ।"
        },
        {
          "label": "গ",
          "question": "",
          "explanation": "চিত্র-২ অবরোহ অনুমানকে নির্দেশ করে । যে অনুমান প্রক্রিয়ায় সিদ্ধান্তটি এক বা একাধিক আশ্রয়বাক্য থেকে অনিবার্যভাবে নিঃসৃত হয় এবং যার সিদ্ধান্তটি কখনোই আশ্রয়বাক্যের চেয়ে ব্যাপক হতে পারে না, তবে কিছু কিছু ক্ষেত্রে সমব্যাপক হয় তাকে অবরোহ অনুমান বলে । আকারগত সত্যতা নিশ্চিত করাই এ অনুমানের মূল লক্ষ্য ।তেমনি উদ্দীপকে চিত্র-২ এ বলা হয়েছে, সিদ্ধান্ত নিম্নমুখী। এখানে নিম্নমুখী বলতে অবরোহ অনুমানে বেশি ব্যাপক থেকে কম ব্যাপক সিদ্ধান্ত গ্রহণের বিষয়টিকে নির্দেশ করা হয়েছে। আর সিদ্ধান্তের নিম্নমুখীতার বিষয়টি কেবল অবরোহ অনুমানেই বিদ্যমান। যেমন— 'সকল মানুষ  হয় মরণশীল । আবুল হন মানুষ। অতএব, আবুল হন মরণশীল। এখানে সিদ্ধান্তটি দুটি আশ্রয়বাক্য থেকে অনিবার্যভাবে নিঃসৃত হয়েছে এবং আশ্রয়বাক্যের চেয়ে কম ব্যাপক অর্থাৎ সিদ্ধান্ত নিম্নমুখী। তাই বলা যায় যে উপরিউক্ত কারণে এটি অবরোহ অনুমানের দৃষ্টান্ত ।"
        },
        {
          "label": "ঘ",
          "question": "",
          "explanation": "চিত্র-১ ও চিত্র-২ যথাক্রমে আরোহ অনুমান ও অবরোহ অনুমানকে প্রকাশ করে।নিচে আরোহ অনুমান ও অবরোহ অনুমানের মধ্যে পার্থক্য বিশ্লেষণ করা হলো - চিত্র-১ দ্বারা নির্দেশিত আরোহ অনুমান প্রক্রিয়ায় কয়েকটি বিশেষ দৃষ্টান্তের ওপর নির্ভর করে একটি সার্বিক সিদ্ধান্ত নিঃসৃত হয়। তাই এ অনুমানের সিদ্ধান্ত ঊর্ধ্বমুখী হয়। অন্যদিকে, চিত্র-২ দ্বারা নির্দেশিত অবরোহ অনুমান প্রক্রিয়ায় সিদ্ধান্ত এক বা একাধিক আশ্রয়বাক্য থেকে অনিবার্যভাবে নিঃসৃত হয় এবং সিদ্ধান্তটি কখনোই আশ্রয়বাক্যের চেয়ে ব্যাপক হতে পারে না । তাই এ অনুমানের সিদ্ধান্ত নিম্নমুখী হয়। আরোহ অনুমানে আকারগত ও বস্তুগত উভয় প্রকার সত্যতাকে প্রাধান্য দেওয়া হলেও অবরোহ অনুমানে আকারগত সত্যতাকে প্রাধান্য দেওয়া হয়। এছাড়াও অবরোহ অনুমানে একটি আশ্রয়বাক্য থেকে সিদ্ধান্ত অনুমিত হয়। কিন্তু আরোহ অনুমানে সব সময় একাধিক আশ্রয়বাক্য থেকে সিদ্ধান্ত অনুমিত হয়। এ অনুমান সব সময় আশ্রয়বাক্য থেকে বেশি ব্যাপক হয়। কিন্তু অবরোহ অনুমানের সিদ্ধান্ত কোনোভাবেই আশ্রয়বাক্য থেকে বেশি ব্যাপক হতে পারে না। তাই বলা যায়, অবরোহ অনুমান ও আরোহ অনুমান উভয়েই অনুমানের দুটি দিক এবং উভয়ের বেশ কিছু সম্পর্কের দিক থাকলেও তাদের মধ্যে যথেষ্ট পার্থক্য বিদ্যমান।"
        }
      ]
    },
    {
      "number": "6",
      "uddipok": "দৃষ্টান্ত-১: কোনো মানুষ নয় চতুষ্পদ। সুতরাং কোনো চতুষ্পদ প্রাণী নয় মানুষ । দৃষ্টান্ত-২: সকল মানুষ হয় দ্বিপদ। সুতরাং কিছু দ্বিপদ জীব হয় মানুষ ।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "যে অমাধ্যম অবরোহ অনুমানে গুণের পরিবর্তন না করে আশ্রয়বাক্যের উদ্দেশ্য ও বিধেয় পদকে ন্যায়সঙ্গতভাবে স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে।"
        },
        {
          "label": "খ",
          "question": "",
          "explanation": "আবর্তনের নিয়ম অনুযায়ী 'O' যুক্তিবাক্যের আবর্তন সম্ভব নয়। 'O' যুক্তিবাক্য হলো বিশেষ নঞর্থক যুক্তিবাক্য। এই যুক্তিবাক্যের উদ্দেশ্য পদ অব্যাপ্য এবং বিধেয় পদ ব্যাপ্য হয়। 'O' যুক্তিবাক্যের আবর্তন করা হলে অব্যাপ্য উদ্দেশ্য পদ বিধেয় হিসেবে ব্যবহৃত হয় এবং ব্যাপ্য হয়। যা আবর্তনের নিয়ম বিরুদ্ধ। তাই 'O' যুক্তিবাক্যের আবর্তন সম্ভব নয় ।"
        },
        {
          "label": "গ",
          "question": "",
          "explanation": "দৃষ্টান্ত-১ এ সার্বিক নঞর্থক বা E-যুক্তিবাক্যের সরল আবর্তন ঘটেছে । সরল আবর্তন সেই প্রকার আবর্তন যেখানে আশ্রয়বাক্য ও সিদ্ধান্তের পরিমাণ একই থাকে। এই প্রকার আবর্তনে যদি আশ্রয়বাক্য সার্বিক হয় তাহলে সিদ্ধান্তও সার্বিক হবে। যেমন—E-কোনো মানুষ নয় দেবতা (আবর্তনীয়) অতএব, E-কোনো দেবতা নয় মানুষ (আবর্তিত)এখানে E-যুক্তিবাক্যের সরল আবর্তন করা হয়েছে। সরল আবর্তনের নিয়ম অনুযায়ী আশ্রয়বাক্য ও সিদ্ধান্তের পরিমাণ একই হয়েছে। এখানে আবর্তনীয় ও আবর্তিত উভয়ই সার্বিক নঞর্থক বাক্য বা E-যক্তিবাক্য। দৃষ্টান্ত-১ এ বলা হয়েছে,“কোনো মানুষ নয় চতুষ্পদ, কোনো চতুষ্পদ প্রাণী নয় মানুষ।”এখানে আশ্রয়বাক্য ও সিদ্ধান্ত উভয়ই E-যুক্তিবাক্য। অর্থাৎ এদের পরিমাণ একই। আর আশ্রয়বাক্য ও সিদ্ধান্তের পরিমাণ এক তাই এখানে সরল আবর্তন ঘটেছে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত দৃষ্টান্ত-১ সরল আবর্তন এবং দৃষ্টান্ত-২ অসরল আবর্তনকে নির্দেশ করছে।এদের মধ্যে কিছু পার্থক্য রয়েছে। নিচে এদের তুলনামূলক বিশ্লেষণ করা হলো- আবর্তনকে দুই ভাগে ভাগ করা হয়। যথা- সরল আবর্তন ও অসরল আবর্তন । যে আবর্তনে আশ্রয়বাক্য ও সিদ্ধান্তের পরিমাণ একই থাকে তাকে সরল আবর্তন বলে। যেমন— দৃষ্টান্ত-১ E-যুক্তিবাক্যকে নির্দেশ করে। যেখানে আশ্রয়বাক্য ও সিদ্ধান্তে উভয়ের পরিমাণ একই আছে। তাই এটি সরল আবর্তন । আবার, যে আবর্তনে আশ্রয়বাক্যের চেয়ে সিদ্ধান্তের পরিমাণ ভিন্ন হয় তাকে অসরল আবর্তন বলে। অর্থাৎ অসরল আবর্তনে আশ্রয়বাক্যের চেয়ে সিদ্ধান্তের পরিমাণ ভিন্ন হয়। দৃষ্টান্ত-২ এ বলা হয়েছে যে, 'সকল মানুষ হয় দ্বিপদ। অতএব, কিছু দ্বিপদ জীব হয় মানুষ।' এই আবর্তনের ক্ষেত্রে সিদ্ধান্তের পরিমাণ ভিন্ন তাই এটি অসরল আবর্তন। আবর্তনের নিয়ম অনুযায়ী, সকল প্রকার যুক্তিবাক্যের সরল-আবর্তন করা যায় না। যেসব ক্ষেত্রে সরল আরর্তন করা যায় না সেসব ক্ষেত্রে অসরল আবর্তন করা হয়। যেমন- A-যুক্তিবাক্যের সরল আবর্তন করা যায় না । কারণ অব্যাপ্য বিধেয় পদ উদ্দেশ্য পদ হিসেবে ব্যবহৃত হয় যা আবর্তনের নিয়ম বিরুদ্ধ। কিন্তু A যুক্তিবাক্যের অসরল আবর্তন করা যায়। এক্ষেত্রে আবর্তনের নিয়ম মেনে অসরল আবর্তন করা হয়।"
        }
      ]
    },
    {
      "number": "7",
      "uddipok": "দৃশ্যকল্প-১: সকল মানুষ মরণশীল। ∴ \\therefore ∴ কিছু জীব হয় মানুষ। দৃশ্যকল্প-২: সকল মানুষ হয় মরণশীল। রহিম হয় মানুষ। ∴ \\therefore ∴ রহিম হয় মরণশীল।",
      "tag": "SB 21,ISCM 24",
      "sub_questions": [
        {
          "label": "ক",
          "question": "আরোহ অনুমান হয় প্রকার?",
          "explanation": "আরোহ অনুমান প্রধানত দুই প্রকার। যথা- ১. প্রকৃত আরোহ ও ২. অপ্রকৃত আরোহ।"
        },
        {
          "label": "খ",
          "question": "অমাধ্যম অনুমান কি যথার্থ অনুমান?",
          "explanation": "না, অনুমানের মূল বৈশিষ্ট্য না থাকায় অমাধ্যম অনুমান যথার্থ অনুমান নয়। যে অবরোহ অনুমানে একটিমাত্র আশ্রয়বাক্য থেকে সিদ্ধান্ত অনুমান করা হয় তাকে অমাধ্যম অনুমান বলে। এতে একটি আশ্রয়বাক্য থেকে সিদ্ধান্ত অনুমান করা হয় বলে জানা থেকে অজানায় গমনের কোনো সুযোগ নেই। ফলে সিদ্ধান্ত নতুন কোনো তথ্য দিতে পারে না। অর্থাৎ' সিদ্ধান্তে আশ্রয়বাক্যের পুনরুক্তি হয় মাত্র। এ কারণে বলা হয়, অমাধ্যম অনুমান যথার্থ অনুমান নয়।"
        },
        {
          "label": "গ",
          "question": "দৃশ্যকল্প-১ এ কোন অমাধ্যম অনুমানটির প্রকাশ ঘটেছে?",
          "explanation": "দৃশ্যকল্প-১ আবর্তন নামক অমাধ্যম অনুমানটির প্রকাশ ঘটেছে। যে অমাধ্যম অবরোহ অনুমানে গুণের পরিবর্তন না করে আশ্রয়বাক্যের উদ্দেশ্য ও বিধেয় পদকে ন্যায়সঙ্গতভাবে স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে। যেমন- 'সকল শিক্ষক হন শিক্ষিত মানুষ। অতএব, কিছু শিক্ষিত মানুষ হন শিক্ষক।' এ আশ্রয়বাক্যের উদ্দেশ্য পদ 'শিক্ষক' সিদ্ধান্তে বিধেয় পদ হিসেবে এবং বিধেয় পদ 'শিক্ষিত মানুষ' সিদ্ধান্তের উদ্দেশ্য হিসেবে ব্যবহৃত হয়েছে। অন্যদিকে আশ্রয়বাক্যের গুণ সিদ্ধান্তে অপরিবর্তিত আছে। দৃশ্যকল্প-১ এ বলা হয়েছে, 'সকল মানুষ হয় মরণশীল। অতএব, কিছু জীব হয় মানুষ।' এখানে আবর্তনের সকল নিয়ম মেনে চলায় এটি আবর্তনের একটি বৈধ দৃষ্টান্ত।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-২ এর মধ্যে প্রকাশিত অনুমানদ্বয়ের পার্থক্য নির্দেশ করো।",
          "explanation": "দৃশ্যকল্প-১ এ অমাধ্যম, অনুমান এবং দৃশ্যকল্প-২ এ মাধ্যম অনুমানের প্রতিফলন ঘটেছে। দৃশ্যকল্প-১ এ একটি যুক্তিবাক্যের মাধ্যমে সিদ্ধান্ত প্রতিষ্ঠা করা হয়েছে। তাই' এটির মাধ্যমে অমাধ্যম অনুমান প্রতিফলিত হয়েছে। কেননা যে অবরোহ অনুমানে একটি আশ্রয়বাক্যের মাধ্যমে সিদ্ধান্ত প্রতিষ্ঠা করা হয় তাকে অমাধ্যম অনুমান বলে। অমাধ্যম অনুমানে একটিমাত্র আশ্রয়বাক্য থাকে বিধায় এখানে অনুমানের তেমন কোনো সুযোগ থাকে না। অমাধ্যম অনুমানের সিদ্ধান্তে তেমন কোনো নতুনত্ব থাকে না। এছাড়া অনুমান হিসেবে অমাধ্যম অনুমান কম গুরুত্বপূর্ণ। অপরপক্ষে, দৃশ্যকল্প-২ এ একাধিক যুক্তিবাক্যের মাধ্যমে সিদ্ধান্ত প্রতিষ্ঠা করা হয়েছে। তাই এখানে মাধ্যম অনুমান প্রতিফলিত হয়েছে। মাধ্যম অনুমানে সরাসরি নয় বরং একাধিক আশ্রয়বাক্যের মাধ্যমে সিদ্ধান্ত প্রতিষ্ঠিত হয়। যেহেতু দৃশ্যকল্প-২ এ একাধিক আশ্রয়বাক্যের মাধ্যমে সিদ্ধান্ত প্রতিষ্ঠা করা হয়েছে, তাই এখানে অনুমানের সুযোগ থাকে। মাধ্যম অনুমানের সিদ্ধান্ত হিসেবে একটি নতুন যুক্তিবাক্য প্রতিষ্ঠিত হয় বলে এই অনুমানের সিদ্ধান্তে নতুনত্ব থাকে। এছাড়া মাধ্যম অনুমানে আশ্রয়বাক্য থেকে সিদ্ধান্তটি অনিবার্যভাবে অনুমিত হয় বলে অনুমান হিসেবে এটি খুবই গুরুত্বপূর্ণ। পরিশেষে বলা যায় যে, মাধ্যম ও অমাধ্যম অনুমানের মধ্যে বিভিন্ন দিক দিয়ে পার্থক্য রয়েছে। তবে মাধ্যম ও অমাধ্যম অনুমান উভয়ই অবরোহ অনুমানের অন্তর্ভুক্ত। তাই বিভিন্ন দিক দিয়ে এদের মধ্যে সম্পর্ক রয়েছে।"
        }
      ]
    },
    {
      "number": "8",
      "uddipok": "দৃশ্যকল্প-১ : কোনো মানুষ নয় নিখুঁত। সুতরাং  সকল মানুষ হয় অ-নিখুঁত। দৃশ্যকল্প-২ : কিছু মানুষ হয় সৎ। সুতরাং  কিছু মানুষ নয় অসৎ।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "যে অমাধ্যম অবরোহ অনুমানে একটি প্রদত্ত বাক্যের অর্থের কোনো পরিবর্তন না ঘটিয়ে বিধেয়ের বিরুদ্ধ পদকে সিদ্ধান্তের বিধেয় হিসেবে ব্যবহার করে, গুণ পরিবর্তন করে এবং উদ্দেশ্য পদ ও পরিমাণ অভিন্ন রেখে যে সিদ্ধান্ত গঠন করা হয় তাকে প্রতিবর্তন বলে।"
        },
        {
          "label": "খ",
          "question": "",
          "explanation": "A যুক্তিবাক্যের প্রতিবর্তন হবে সার্বিক নঞর্থক যুক্তিবাক্য । প্রতিবর্তনের তৃতীয় নিয়ম অনুযায়ী, আশ্রয়বাক্য ও সিদ্ধান্তের গুণ ভিন্ন রাখার জন্য A-যুক্তিবাক্যের সিদ্ধান্ত হবে নঞর্থক বাক্য এবং চতুর্থ নিয়ম অনুযায়ী আশ্রয়বাক্য ও সিদ্ধান্তের পরিমাণ অভিন্ন রাখার জন্য A যুক্তিবাক্যের সিদ্ধান্ত হবে সার্বিক নঞর্থক বাক্য। কাজেই A যুক্তিবাক্যের প্রতিবর্তন হবে সার্বিক নঞর্থক বা E-যুক্তিবাক্য। যেমন: A – সকল মানুষ হয় মরণশীল (প্রতিবর্তনীয়) E – কোনো মানুষ হয় অমর (প্রতিবর্তিত) সুতরাং, A-যুক্তিবাক্যের প্রতিবর্তিত রূপ হচ্ছে E-যুক্তিবাক্য।"
        },
        {
          "label": "গ",
          "question": "",
          "explanation": "দৃশ্যকল্প-১ এ E-যুক্তিবাক্যের প্রতিবর্তনের রূপটি ফুটে উঠেছে।ব্যাখ্যা করা হলো- E-যুক্তিবাক্য একটি সার্বিক নঞর্থক যুক্তিবাক্য। প্রতিবর্তনে যেহেতু পরিমাণের পরিবর্তন হয় না সেহেতু এর প্রতিবর্তিতও হবে সার্বিক যুক্তিবাক্য এবং E-যুক্তিবাক্য নঞর্থক বলে প্রতিবর্তনের সিদ্ধান্ত হবে সদর্থক যুক্তিবাক্য। তাই দেখা যাচ্ছে, E-যুক্তিবাক্যের প্রতিবর্তন হবে সার্বিক সদর্থক যুক্তিবাক্য, অর্থাৎ A-যুক্তিবাক্য । তেমনি দৃশ্যকল্প-১ এ বলা হয়েছে , কোনো মানুষ নয় নিখুঁত। অতএব, সকল মানুষ হয় অ-নিখুঁত। এখানে আশ্রয়বাক্য ও সিদ্ধান্তের পরিমাণও অপরিবর্তিত আছে। কেননা উভয়ই সার্বিক যুক্তিবাক্য। তাই দৃশ্যকল্প-১ এ E-যুক্তিবাক্যের প্রতিবর্তনের রূপটি ফুটে উঠেছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ যুক্তিবাক্যের প্রতিবর্তনের রূপটি ফুটে উঠেছে। যে অমাধ্যম অবরোহ অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে এবং বিধেয়ের বিরুদ্ধ পদকে বিধেয় হিসেবে গ্রহণ করে সিদ্ধান্ত অনুমিত হয় তাকে প্রতিবর্তন বলে। যুক্তিবাক্য একটি বিশেষ সদর্থক যুক্তিবাক্য। প্রতিবর্তনের নিয়ম অনুসারে, 1-যুক্তিবাক্য বিশেষ যুক্তিবাক্য হওয়ায় তার প্রতিবর্তিত হবে বিশেষ যুক্তিবাক্য । পাশাপাশি ।-যুক্তিবাক্য যেহেতু সদর্থক যুক্তিবাক্য তাই এর সিদ্ধান্ত বা প্রতিবর্তিত হবে নঞর্থক যুক্তিবাক্য। তাই দেখা যায়, I-যুক্তিবাক্যের প্রতিবর্তন করতে হবে বিশেষ নঞর্থক যুক্তিবাক্যে, অর্থাৎ O-যুক্তিবাক্যে । দৃশ্যকল্প-২ এ উল্লেখিত, কিছু মানুষ হয় সৎ, অতএব, কিছু মানুষ নয় অসৎ। এই দৃষ্টান্তে প্রতিবর্তনের কোনো নিয়ম লঙ্ঘন করা হয়নি। তাই দৃশ্যকল্প-২ এ উল্লেখিত যুক্তিবাক্যে প্রতিবর্তনের রূপটি ফুটে উঠেছে।"
        }
      ]
    },
    {
      "number": "9",
      "uddipok": "সকল পাখি হয় দ্বিপদী।  সকল কাক হয় পাখি। সুতরাং সকল কাক হয় দ্বিপদী ।",
      "tag": "SB 21,ISCM 24",
      "sub_questions": [
        {
          "label": "ক",
          "question": "",
          "explanation": "যে মাধ্যম অবরোহ অনুমানের সিদ্ধান্তটি পরস্পর সংযুক্ত দুটি আশ্রয়বাক্য থেকে অনিবার্যভাবে নিঃসৃত হয় তাকে সহানুমান বলে।"
        },
        {
          "label": "খ",
          "question": "",
          "explanation": "মাধ্যম অনুমানের মতো সহানুমানে একাধিক আশ্রয়বাক্য থেকে সিদ্ধান্তটি অনিবার্যভাবে নিঃসৃত হয় তাই সহানুমানকে মাধ্যম অনুমান বলা হয়। যে অবরোহ অনুমানে একাধিক আশ্রয়বাক্য থেকে অনিবার্যভাবে সিদ্ধান্ত নিঃসৃত হয় তাকে মাধ্যম অনুমান বলে। অন্যদিকে, যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্যের ভিত্তিতে অনিবার্যভাবে সিদ্ধান্ত অনুমান করা হয় তাকে সহানুমান বলে। সুতারাং সহানুমান মাধ্যম অনুমানের একটি প্রকরণ হওয়ায় একে মাধ্যম অনুমান বলা হয়।"
        },
        {
          "label": "গ",
          "question": "",
          "explanation": "উদ্দীপকে 'পাখি' পদটি সহানুমানের মধ্যপদকে নির্দেশ করে।নিচে তা ব্যাখ্যা করা হলো- নিরপেক্ষ সহানুমানের যে পদ উভয় আশ্রয়বাক্যে সাধারণভাবে বর্তমান থাকে কিন্তু সিদ্ধান্তে থাকে না তাকে মধ্যপদ বলে। প্রধান আশ্রয়বাক্যে প্রধান পদের সাথে এবং অপ্রধান আশ্রয়বাক্যে অপ্রধান পদের সাথে মিলিত হওয়ার জন্য দুটি আশ্রয়বাক্যতেই মধ্যপদ বিদ্যমান। মধ্যপদের কাজ হলো প্রধান পদের সাথে অপ্রধান পদের মধ্যস্থতা করা। তেমনি উদ্দীপকে বলা হয়েছে,সকল পাখি হয় দ্বিপদী। সকল কাক হয় পাখি।সুতরাং  সকল কাক হয় দ্বিপদী। এখানে ‘পাখি' পদটি উভয় আশ্রয়বাক্যে রয়েছে কিন্তু সিদ্ধান্তে নেই।পাশাপাশি ঐ পদটি যুক্তিবাক্যের মধ্যস্থায়ই ভূমিকা পালন করেছে। তাই 'পাখি' পদটি সহানুমানের মধ্যপদকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকের অনুমানটি বৈধ সহানুমানেরর দৃষ্টান্ত।নিচে সহানুমানটির বৈধতা বিশ্লেষণ করা হলো- যে মাধ্যম অবরোহ অনুমানে দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। একটি সহানুমানে তিনটি পদ থাকে। যথা— প্রধান পদ, অপ্রধান পদ এবং মধ্যপদ। সহানুমানে তিনটি যুক্তিবাক্য থাকে। যথা— প্রধান আশ্রয়বাক্য, অপ্রধান আশ্রয়বাক্য এবং সিদ্ধান্ত। সহানুমানের মধ্যপদ প্রধান ও অপ্রধান আশ্রয়বাক্যে থাকে কিন্তু সিদ্ধান্তে থাকে না।তেমনি উদ্দীপকে বলা হয়েছে ,সকল পাখি হয় দ্বিপদী ।সকল কাক হয় পাখি ।সুতরাং  সকল কাক হয় দ্বিপদী।উদ্দীপকের দৃষ্টান্তটিতে দেখা যাচ্ছে যে, এখানে তিনটি পদ রয়েছে এবং প্রত্যেকটি পদ দুই বার করে ব্যবহৃত হয়েছে। মধ্যপদটি আশ্রয়বাক্যে ব্যবহৃত হলেও সিদ্ধান্তে ব্যবহৃত হয়নি। এখানে তিনটি যুক্তিবাক্য আছে যার দুটি আশ্রয়বাক্য ও একটি সিদ্ধান্ত। পাশাপাশি সহানুমানের সকল ন যথাযথভাবে অনুসরণ করা হয়েছে। তাই বলা যায়, উদ্দীপকের অনুমানটি বৈধ সহানুমানেরর দৃষ্টান্ত।"
        }
      ]
    },
    {
      "number": "10",
      "uddipok": "",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "কারণ হলো কোনো ঘটনার অপরিবর্তনীয় ও শর্তনিরপেক্ষ পূর্ববর্তী অবস্থা।"
        },
        {
          "label": "খ",
          "question": "",
          "explanation": "কতগুলো শর্তের সমন্বয়ে কারণ সৃষ্টি হওয়ায় কারণ ও শর্ত পরস্পর থেকে ভিন্ন। কোনো কার্য ঘটানোর জন্য যে সকল পূর্ববর্তী ঘটনার প্রয়োজন হয় তাদের সমষ্টিকে কারণ বলে এবং কারণ হিসেবে গৃহীত ঘটনাসমূহের প্রত্যেকটি অংশ হলো এক একটি শর্ত। অর্থাৎ কারণ হলো শর্তের সমষ্টি, আর শর্ত হলো কারণের অংশ। এছাড়াও কারণকে গুণগত ও পরিমাণগত দিক থেকে বিচার করা যায়, কিন্তু শর্তকে গুণগত ও পরিমাণগত দিক থেকে বিচার করা যায় না। এজন্য কারণ কখনই শর্ত নয়।"
        },
        {
          "label": "গ",
          "question": "",
          "explanation": "উদ্দীপকের চিত্রের মাধ্যমে পাঠ্যবইয়ের বহুকারণবাদের বিষয়টির প্রকাশ ঘটেছে। উদ্দীপকের চিত্রে শব্দের বিভিন্ন কারণ দেখানো হয়েছে। একইভাবে বহুকারণবাদে একটি কার্যের বিভিন্ন কারণ দেখানো হয়। তাই উদ্দীপকের চিত্রটি বহুকারণবাদের ইঙ্গিত দেয়। কার্যকারণ নিয়ম অনুযায়ী কারণ ও কার্যের মধ্যে আবশ্যিক সম্পর্ক বিদ্যমান। তাই কার্যকারণ নিয়ম অনুযায়ী প্রতিটি কার্যের একটি কারণ রয়েছে এবং প্রতিক্ষেত্রে একই কারণ অনুরূপ কার্য উৎপন্ন করে। কিন্তু অনেক সময় একটি কার্যের একাধিক কারণ আছে বলে মনে করা হয় তখন তাকে বহুকারণ বলা হয়। আর বহুকারণ সংক্রান্ত এ মতবাদটিকে বহুকারণবাদ বলে। অর্থাৎ বহুকারণবাদ অনুযায়ী কোনো একটি কার্যের কারণ একটি নয়, বহু । উদ্দীপকের চিত্রটিতে তাপের বিভিন্ন কারণ দেখানো হয়েছে। অগ্নি, সূর্য ও বিদ্যুৎ— এগুলোর কারণে তাপ সৃষ্টি হয়। অর্থাৎ তাপের কারণ বিভিন্ন । তাই বলা যায়, উদ্দীপকের চিত্রে পাঠ্যবইয়ের বহুকারণবাদ প্রকাশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের মাধ্যমে বহুকারণবাদ প্রতিফলিত হয়েছে। আর বিভিন্ন দিক থেকে বিচার করলে বহুকারণবাদ সমর্থনযোগ্য মতবাদ নয় ।নিচে তা বিশ্লেষণ করা হলো,- উদ্দীপকে 'তাপ'-এর কারণ হিসেবে অগ্নি, বিদ্যুৎ ও সূর্যকে দেখানো হয়েছে। অর্থাৎ, এখানে একটি কার্যের কয়েকটি কারণ দেখানো হয়েছে। তাই উদ্দীপকের মাধ্যমে বহুকারণবাদের প্রতিফলন ঘটেছে। আর যে মতবাদে কোনো কার্যের একাধিক কারণ আছে বলে মনে করা হয় তাকে বহুকারণবাদ বলে। এই মতবাদ অনুযায়ী কোনো কার্যের কারণ একটি নয়, বহু; কিন্তু কার্যকারণ নিয়ম অনুযায়ী প্রতিক্ষেত্রে একই কারণ একই কার্য ঘটায়। তাই প্রতিটি কার্যের কারণ একটি। এদিক থেকে বহুকারণবাদ গ্রহণযোগ্য মতবাদ নয়। কারণের মতো কার্যকে বিশিষ্ট ঘটনা হিসেবে গ্রহণ করলে বহুকারণবাদকে গ্রহণ করা যায় না। আবার, কারণের সার্বিকীকরণ করলেও বহুকারণবাদ মিথ্যা প্রমাণিত হয়। কারণের সংজ্ঞা অনুযায়ী কারণ হলো কার্যের অপরিবর্তনীয়, শর্তহীন ও অব্যবহিত পূর্ববর্তী ঘটনা। এই সংজ্ঞা অনুযায়ীও বহুকারণবাদ মিথ্যা প্রমাণিত হয়। তাই বলা যায়, উদ্দীপকের মাধ্যমে বহুকারণবাদ প্রতিফলিত হয়েছে।"
        }
      ]
    },
    {
      "number": "11",
      "uddipok": "স্যার ক্লাসে ছাত্রদেরকে বললেন, “আমরা সুজিত স্যারের মৃত্যু দেখেছি। করিম স্যারের মৃত্যু দেখেছি। তারা সকলেই মানুষ। অতএব, সকল মানুষ মরণশীল ।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সিদ্ধান্ত প্রতিষ্ঠা করাই হলো আরোহ অনুমান ।"
        },
        {
          "label": "খ",
          "question": "",
          "explanation": "আরোহাত্মক লম্ফ হলো আরোহের প্রাণ; এর অনুপস্থিতিতে আরোহ যথার্থ হয় না তাই এটি আরোহের অন্যতম বৈশিষ্ট্য।জানা থেকে অজানায়, দেখা থেকে অদেখায়, নিরীক্ষিত থেকে অনিরীক্ষিতে, কম ব্যাপক থেকে বেশি ব্যাপকে, অংশ থেকে সমগ্রে বিশেষ থেকে সার্বিকে গমন করার নাম আরোহাত্মক লম্ফ। যুক্তিবিদ মিল ও বেইন উভয়ই আরোহমূলক লম্ফকে আরোহের মানদণ্ড বলেছেন ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত বিষয়টি যুক্তিবিদ্যার আরোহ অনুমানের বিষয়কে নির্দেশ করে। আরোহ অনুমানে বিশেষ থেকে সার্বিকে গমন করা হয়। এখানে প্রথমে বিশেষ বিশেষ দৃষ্টান্ত পর্যবেক্ষণ করা হয়। এরপর বিশেষ বিশেষ দৃষ্টান্তের পর্যবেক্ষণের ওপর ভিত্তি করে আরোহাত্মক উল্লম্ফনের মাধ্যমে সার্বিক সংশ্লেষক সিদ্ধান্ত প্রতিষ্ঠা করা হয়। যেমন: কামাল, হাসান, তুহিন প্রভৃতি বিশেষ বিশেষ মানুষের মরণশীলতা প্রত্যক্ষ করে যখন সকল মানুষের মরণশীলতা সম্পর্কে সিদ্ধান্ত প্রতিষ্ঠা করা হয় তখন সেটি হয় আরোহ অনুমান । উদ্দীপকে স্যার বলেন, 'আমরা সুজিত স্যারের মৃত্যু দেখেছি। করিম স্যারের মৃত্যু দেখেছি। তারা সকলেই মানুষ। অতএব, সকল মানুষ মরণশীল। তাই বলা যায় যে,  আরোহাত্মক উল্লম্ফনের মাধ্যমে সিদ্ধান্ত গ্রহণ করার কারণে উদ্দীপকের দৃষ্টান্তটি আরোহ অনুমানকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে নির্দেশিত আরোহ অনুমানের স্বরূপ বিশ্লেষণ করা হলো- যে অনুমানে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সিদ্ধান্ত গ্রহণ করা হয় এবং সিদ্ধান্ত আশ্রয়বাক্য থেকে বেশি ব্যাপক হয় তাকে আরোহ অনুমান বলে । আরোহ অনুমানে বিশেষ থেকে সার্বিকে গমন করা হয় বলে, এতে আরোহমূলক লম্ফ বিদ্যমান থাকে। যেমন:রবীন্দ্রনাথ হন মানবতাবাদী নজরুল হন মানবতাবাদী ঈশ্বরচন্দ্র হন মানবতাবাদী,সকল কবি হন মানবতাবাদী এই যুক্তিটির ক্ষেত্রে দেখা যাচ্ছে যে, এখানে বিশেষ বিশেষ ব্যক্তির মানবতাবাদী হওয়ার অভিজ্ঞতার ভিত্তিতে সার্বিক সিদ্ধান্ত প্রতিষ্ঠা করা হয়েছে। এছাড়া সিদ্ধান্ত আশ্রয়বাক্য থেকে বেশি ব্যাপক হয়েছে। অর্থাৎ, এখানে আরোহমূলক লম্ফের সাহায্যে বিশেষ থেকে সার্বিকে গমন করা হয়েছে। এ কারণে আরোহ অনুমানের ধরন ঊর্ধ্বগামী হয়ে থাকে। তাই উপরিউক্ত আলোচনা থেকে  বলা যায়, আরোহ অনুমানে আশ্রয়বাক্যগুলো আমাদের বাস্তব অভিজ্ঞতা থেকে সংগ্রহ করা হয় বলে সেগুলো বাস্তবের সাথে সঙ্গতিপূর্ণ হয়ে থাকে। অর্থাৎ আরোহ অনুমানে আকারগত সত্যতার সাথে সাথে বস্তুগত সত্যতা অর্জনেরও চেষ্টা করা হয়।"
        }
      ]
    }
  ]
}