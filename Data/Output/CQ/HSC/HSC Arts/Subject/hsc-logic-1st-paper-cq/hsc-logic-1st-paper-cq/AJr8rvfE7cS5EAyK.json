{
  "title": "বিএএফ শাহীন কলেজ ২০২৪",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "একাদশ মানবিক শ্রেণির তিনজন শিক্ষার্থী তাদের পাঠ্যবইগুলো নিয়ে আলোচনা করেছিল। রিমি বললো, আমাদের একটি বিষয় রয়েছে যা একইসঙ্গে একটি বিজ্ঞান এবং কলা। নাওফা বললো, বিষয়টি শুধু বিজ্ঞান না বরং আদর্শনিষ্ঠ বিজ্ঞান। সাইফ বললো, এটি একটি চিন্তার বিজ্ঞান।",
      "tag": "BB 19,BAFSC 24,AHC 24",
      "sub_questions": [
        {
          "label": "ক",
          "question": "যুক্তিবিদ্যার জনক কে?",
          "explanation": "যুক্তিবিদ্যার জনক গ্রিক দার্শনিক এরিস্টটল।"
        },
        {
          "label": "খ",
          "question": "যুক্তিবিদ্যাকে কেন বিজ্ঞান বলা হয়?",
          "explanation": "যুক্তিবিদ্যার বিষয়বস্তু বিজ্ঞানের মতো শৃঙ্খলাপূর্ণ ও বিধিবদ্ধ তাই একে বিজ্ঞান বলা হয়। জ্ঞানের কোনো শাখাকে বিজ্ঞান বলতে গেলে তার মধ্যে দুটি গুরুত্বপূর্ণ বৈশিষ্ট্য অবশ্যই উপস্থিত থাকতে হবে। এগুলো হলো- প্রথমত, শাখাটির নির্ধারিত ও সুশৃঙ্খল আলোচ্য বিষয় থাকতে হবে এবং দ্বিতীয়ত, আলোচ্য বিষয় ব্যাখ্যার 'জন্য পর্যাপ্ত নিয়ম-কানুন প্রণয়ন করতে হবে। দুটি শর্তের বিচারে বলা যায়, যুক্তিবিদ্যার নির্দিষ্ট আলোচ্য বিষয় রয়েছে এবং বিষয়বস্তু ব্যাখ্যার জন্য নিজস্ব নিয়ম-কানুন রয়েছে। এ কারণে যুক্তিবিদ্যা একটি বিজ্ঞান।"
        },
        {
          "label": "গ",
          "question": "উদ্দীপকের নির্দেশিত বিষয়টির স্বরূপ নির্ণয় করো।",
          "explanation": "উদ্দীপকের নির্দেশিত বিষয়টি হচ্ছে যুক্তিবিদ্যা। বিচারমূলক চিন্তাপদ্ধতিই হচ্ছে যুক্তিবিদ্যার প্রথম ও প্রধান আলোচ্য বিষয়। আর যুক্তিবিদ্যার বিষয়বস্তু এবং বিষয়বস্তুর আলোচনা পদ্ধতির ভিত্তিতেই যুক্তিবিদ্যার স্বরূপ নির্ধারিত হয়ে থাকে। বিষয়বস্তুর ভিত্তিতে বিজ্ঞান 'সাধারণত ২ প্রকার হয়ে থাকে। আকারগত ও বস্তুগত। সমকালীন যুক্তিবিদরা যুক্তিবিদ্যাকে একটি আকারগত বিজ্ঞান বলে অভিহিত করেছেন। কারণ তাদের মতে, যে বিশিষ্ট স্বভাবের রীতির মাধ্যমে আমাদের চিন্তন প্রক্রিয়া আবর্তিত হয় তাকেই বলে আকার। আর যুক্তিবিদ্যা চিন্তার এই আকার নিয়ে আলোচনা করে বলে তাকে আকারগত বিজ্ঞান বলা হয়ে থাকে। যুক্তিবিদ যোসেফ এর মতে, যুক্তিবিদ্যা আকারগত ও বস্তুগত বিজ্ঞান উভয়ই। কেননা যুক্তিবিদ্যা' চিন্তার আকার নিয়ে আলোচনা করে ঠিকই কিন্তু চিন্তার উপাদানকে বাদ দিয়ে নয়। চিন্তার আকারকে কোনোভাবেই তার উপাদান থেকে বিচ্ছিন্ন করা যায়না। তাই যোসেফ যুক্তিবিদ্যাকে আকারগত ও বস্তুগত উভয় বিজ্ঞান বলাই শ্রেয় মনে করেন। উদ্দীপকে একাদশ শ্রেণির রিমি বলল, তার একটি বিষয় রয়েছে যেটি বিজ্ঞান ও কলা উভয়ই। নাওফা বললো, বিষয়টি শুধু বিজ্ঞান না বরং আদর্শনিষ্ঠ বিজ্ঞান। সাইফ বলল, এটি একটি চিন্তার বিজ্ঞান। অর্থাৎ তারা তিনজন যুক্তিবিদ্যার স্বরূপকে নির্দেশ করেছে। যার স্বরূপ ব্যাপক ও বিস্তৃত।"
        },
        {
          "label": "ঘ",
          "question": "উদ্দীপকের নির্দেশিত তিন শিক্ষার্থীর বক্তব্যে প্রতিফলিত বিষয়ের প্রয়োজনীয়তা সংক্ষেপে লেখো।",
          "explanation": "উদ্দীপকে নির্দেশিত তিন শিক্ষার্থীর বক্তব্যে প্রতিফলিত বিষয়টি হচ্ছে যুক্তিবিদ্যা যার পাঠের প্রয়োজনীয়তা অনেক। যুক্তিবিদ্যা আমাদের বাস্তব জীবনের বিভিন্ন সমস্যা সমাধানে, সত্য উদ্‌ঘাটনে এবং ভ্রান্তি নিরসনে সহায়তা করে। যুক্তিবিদ্যার দুটি দিক- বিজ্ঞান বিষয়ক ও কলা বিষয়ক। বিজ্ঞান হিসেবে যুক্তিবিদ্যা নির্ভুল চিন্তার নীতিসমূহ আবিষ্কার করে। পাশাপাশি কলাবিদ্যা হিসেবে সত্য উদ্‌ঘাটনের উদ্দেশ্যে যুক্তিবিদ্যা ঐ নীতিসমূহকে বাস্তবে প্রয়োগ করতে আমাদের সহায়তা করে। যেমন- শল্যচিকিৎসা বিদ্যা আমাদের সঠিকভাবে অস্ত্রোপচার করার নিয়ম কানুন ও কৌশল শিক্ষা দেয়। একটি আদর্শনিষ্ঠ বিজ্ঞান হিসেবে যুক্তিবিদ্যা সত্যের আদর্শকে সামনে রেখে যুক্তির বৈধতা অবৈধতা নির্ণয় করে। অর্থাৎ যুক্তিবিদ্যা সত্যের আদর্শকে সামনে রেখে যুক্তির বৈধতার নিয়মসমূহ পরিচালনা করে থাকে। আমরা কীভাবে চিন্তা করলে সত্য প্রতিষ্ঠা করতে পারবো বা আমাদের কীভাবে চিন্তা করা উচিত তাই যুক্তিবিদ্যার আদর্শ। যুক্তিবিদ্যার অলোচ্য বিষয় আকারগত সত্যতার ওপর প্রতিষ্ঠিত। এটি তার আলোচ্য বিষয়ের আকার নিয়ে আলোচনা করে। সত্যতা লাভের ক্ষেত্রে সহায়ক কিছু নিয়ম যেমন- সহানুমান, কার্যকারণ নিয়ম, প্রকৃতির নিয়মানুবর্তিতা নীতি, প্রকল্প, সম্ভাবনা ইত্যাদি যুক্তিবিদ্যার আলোচ্য বিষয়। যেগুলো আমাদের সত্যতা লাভে সহায়তা করে থাকে। উদ্দীপকে তিন শিক্ষার্থী একটি বিষয়কে বিজ্ঞান, কলা, আদর্শনিষ্ঠ বিজ্ঞান বলে অভিহিত করেছে যা যুক্তিবিদ্যার সাথে সামঞ্জস্যপূর্ণ। বাস্তব জীবনে সত্যতা অর্জন, ভ্রান্তি নিরসন ও সিদ্ধান্ত গ্রহণে যার প্রয়োজনীয়তা অপরিসীম। পরিশেষে বলা যায়, উদ্দীপকে নির্দেশিত তিন শিক্ষার্থীর বক্তব্যে প্রতিফলিত বিষয় অর্থাৎ যুক্তিবিদ্যা পাঠের প্রয়োজনীয়তা অনেক।"
        }
      ]
    },
    {
      "number": "2",
      "uddipok": "",
      "tag": "SB 19,BAFSC 24",
      "sub_questions": [
        {
          "label": "ক",
          "question": "পদযোগ্য শব্দ কী?",
          "explanation": "যেসব শব্দ অন্য কোনো শব্দের সাহায্য ছাড়া নিজে নিজেই কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে, তাকে পদযোগ্য শব্দ বলে ।"
        },
        {
          "label": "খ",
          "question": "যুক্তিবাক্যের জন্য ‘সংযোজক' গুরুত্বপূর্ণ— বুঝিয়ে লেখ ।",
          "explanation": "যুক্তিবাক্যে উদ্দেশ্য ও বিধেয় পদের মধ্যে সদর্থক বা নঞর্থক সম্পর্ক স্থাপনের জন্য সংযোজক গুরুত্বপূর্ণ। যুক্তিবাক্যে উদ্দেশ্য ও বিধেয় পদ যে শব্দ বা চিহ্ন দিয়ে সংযুক্ত থাকে তাকে সংযোজক (Copula) বলে। বস্তুত এটি একটি চিহ্ন, কোনো পদ নয়। এই চিহ্নের মাধ্যমে উদ্দেশ্য পদের সাথে বিধেয় পদের সম্বন্ধ প্রকাশ পায়। যেমন- আকাশ হয় নীল। এখানে আকাশ (উদ্দেশ্য পদ) ও নীল (বিধেয় পদ) এ দুটি পদের মধ্যে 'হয়' সংযোজক ব্যবহারের মাধ্যমে যৌক্তিক সম্পর্ক স্থাপিত হয়। এ কারণেই যুক্তিবিদ্যায় সংযোজকের প্রয়োজনীয়তা অপরিহার্য।"
        },
        {
          "label": "গ",
          "question": "ধারণা-৩ এ উল্লেখিত শব্দগুলো যুক্তিবাক্যে পদ হিসেবে ব্যবহৃত হতে পারে কি? উত্তরের পক্ষে ব্যাখ্যা দাও ।",
          "explanation": "উদ্দীপকে উল্লেখিত বাক্যগুলোতে চিহ্নিত শব্দগুলো পদ-নিরপেক্ষ শব্দ (A-Categorematic Word)। তাই এগুলো পদ নয়। যেসব শব্দের নিজস্ব কোনো অর্থ নেই। যেগুলো এককভাবে বা অন্য কোনো পদযোগ্য শব্দের সাথে যুক্ত হয়েও কোনো যুক্তিবাক্যের উদ্দেশ্য ও বিধেয় পদ হিসেবে ব্যবহৃত হতে পারে না, সেসব শব্দকে পদ নিরপেক্ষ বা পদ-অযোগ্য শব্দ বলে। যেমন— বাহ্, আহা, হায় হায়, সাবাস, হুররে ইত্যাদি। এ জাতীয় শব্দ বাক্যের অলংকরণে বা বাক্যের গুরুত্ব বোঝাতে অথবা মনের আবেগ প্রকাশের লক্ষ্যে বাক্যে ব্যবহৃত হয়। দৃষ্টান্তস্বরূপ, 'বাহ্, কী সুন্দর দৃশ্য!' এ শব্দগুলো বাক্যের উদ্দেশ্য ও বিধেয় গঠনে অপরিহার্য নয়। তাই এ শব্দগুলোকে পদ হিসেবে গণ্য করা যায় না। উদ্দীপকের বাক্যগুলোতে ব্যবহৃত বাহ্, চমৎকার, আহ্ প্রত্যেকটি শব্দই পদ-নিরপেক্ষ শব্দ। তাই এগুলো পদ নয়।"
        },
        {
          "label": "ঘ",
          "question": "ধারণা-১ ও ধারণা-২ এ উল্লেখিত শব্দগুলো কোন কোন পদকে চিহ্নিত করে তা উল্লেখ কর এবং পদের পার্থক্য দেখাও।",
          "explanation": "উদ্দীপকে উল্লেখিত ধারণা-১ ও ধারণা-২ এ উল্লিখিত শব্দগুলো যথাক্রমে নিরপেক্ষ পদ ও সাপেক্ষ পদ । যে সব পদের নিজস্ব অর্থ আছে এবং যেগুলোকে বোঝার জন্য অন্য কোনো পদের সাহায্য নিতে হয় না সেসব পদকে নিরপেক্ষ পদ বলে । যেমন- মানুষ, কবি ইত্যাদি। আবার, যেসব পদের স্বয়ংসম্পূর্ণ কোনো অর্থ নেই এবং যেসব পদের অর্থ বোঝার জন্য অন্য কোনো পদের সাহায্য নিতে হয়, সেসব পদকে সাপেক্ষ পদ বলে। যেমন- পিতা, স্বামী ইত্যাদি। উদ্দীপকে ধারণা-১ এ বই, চেয়ার, কলমের কালি উল্লেখ আছে। এই পদগুলোর প্রতিটিরই নিজ নিজ অর্থ আছে এবং এগুলোর অর্থপূর্ণতার জন্য অন্য কোনো পদের উপর নির্ভরশীল না অর্থাৎ এগুলো নিরপেক্ষ পদ। অপরদিকে ধারণা-২ এ উল্লিখিত ছাত্র-শিক্ষক, রাজা-প্রজা এর মাধ্যমে পদের পারস্পরিক নির্ভরশীলতা বিষয়টা ফুটে উঠেছে। 'শিক্ষক' শব্দটির উদ্ভব হয়েছে 'ছাত্র' শব্দটির উদ্ভবের মাধ্যমে। কারণ, ছাত্র ছাড়া কেউ শিক্ষক হতে পারে না। এরা একে অপরের পরিপূরক এবং পরস্পর নির্ভরশীল। একইভাবে, 'প্রজা' না থাকলে 'রাজা' হওয়া যায় না। অর্থাৎ, সাপেক্ষ পদ হলো নির্ভরশীল। অপরদিকে নিরপেক্ষ পদ স্বাধীন । পরিশেষে বলা যায়, 'নির্ভরশীলতার' ওপর ভিত্তি করে নিরপেক্ষ পদ ও সাপেক্ষ পদের মধ্যে পার্থক্য গড়ে ওঠেছে।"
        }
      ]
    },
    {
      "number": "3",
      "uddipok": "উদাহরণ-১: সকল হরিণ হয় তৃণভোজী। উদাহরণ-২: কোনো কুমির নয় স্তন্যপায়ী।",
      "tag": "CB 19,BAFSC 24",
      "sub_questions": [
        {
          "label": "ক",
          "question": "ব্যাপ্যতা শব্দের অর্থ কী?",
          "explanation": "ব্যাপ্যতা শব্দের অর্থ ব্যাপকতা বা বিস্তৃতি ।"
        },
        {
          "label": "খ",
          "question": "বিশেষ যুক্তিবাক্যের উদ্দেশ্য পদ ব্যাপ্য হয় না কেন?",
          "explanation": "বিশেষ যুক্তিবাক্যের উদ্দেশ্য পদ আংশিক ব্যক্ত্যর্থ নিয়ে ব্যবহৃত হয় তাই এটি অব্যাপ্য । কোনো যুক্তিবাক্যে একটি পদ তার আংশিক ব্যক্ত্যর্থ নিয়ে ব্যবহৃত হলে তাকে অব্যাপ্য পদ বলে। আবার, যে যুক্তিবাক্যে বিধেয় পদকে উদ্দেশ্য পদের আংশিক ব্যক্ত্যর্থ সম্পর্কে স্বীকার বা অস্বীকার করা হয় তাকে বিশেষ যুক্তিবাক্য বলে। সুতরাং, আংশিক ব্যক্ত্যর্থ নির্দেশক পদকে যেহেতু অব্যাপ্য বলা হয়, সেহেতু বিশেষ যুক্তিবাক্যের উদ্দেশ্য অব্যাপ্য।"
        },
        {
          "label": "গ",
          "question": "উদাহরণ-২ যে যুক্তিবাক্যকে নির্দেশ করে তার ব্যাপ্যতা নির্ণয় কর ।",
          "explanation": "উদাহরণ-২ সার্বিক নঞর্থক যুক্তিবাক্য যার উদ্দেশ্য ও বিধেয় উভয় পদ ব্যাপ্য। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে অস্বীকার করে তাকে সার্বিক নঞর্থক যুক্তিবাক্য বা E বাক্য বলা হয়। সার্বিক হওয়ার কারণে এর উদ্দেশ্য পদ ব্যাপ্য। আবার নঞর্থক হওয়ার কারণে এর বিধেয় পদ ব্যাপ্য। অর্থাৎ E যুক্তিবাক্যের উভয় পদই ব্যাপ্য। যেমন- “কোনো মানুষ নয় অমর”। এ যুক্তিবাক্যের উদ্দেশ্য পদ ‘মানুষ’ সমগ্র অর্থে বা সামগ্রিকভাবে প্রকাশিত হয়েছে। অন্যদিকে বিধেয় পদ 'অমর' পদটিও সার্বিকভাবে গ্রহণ করা হয়েছে। তাই E বাক্যের উভয়ই পদই ব্যাপ্য । উদাহরণ-২ এ বলা হয়েছে, “কোনো কুমির নয় স্তন্যপায়ী”। এখানে উদ্দেশ্য ও বিধেয় উভয় পদই সার্বিকভাবে গৃহীত হয়েছে। ফলে যুক্তিবাক্যটির উভয় পদই ব্যাপ্য ।"
        },
        {
          "label": "ঘ",
          "question": "উদাহরণ-১ ও উদাহরণ-২ এর যুক্তিবাক্য দুটির ব্যাপ্যতার পার্থক্য বিশ্লেষণ কর।",
          "explanation": "উদাহরণ-১ ও উদাহরণ-২ যথাক্রমে সার্বিক সদর্থক ও সার্বিক নঞর্থক যুক্তিবাক্যকে নির্দেশ করে। সার্বিক সদর্থক যুক্তিবাক্য বা A বাক্য সার্বিক হওয়ার জন্য এর উদ্দেশ্য পদ ব্যাপ্য এবং সদর্থক হওয়ার জন্য এর বিধেয় পদ অব্যাপ্য। অর্থাৎ A যুক্তিবাক্যের উদ্দেশ্য পদ ব্যাপ্য হলেও বিধেয় পদ অব্যাপ্য। অন্যদিকে সার্বিক নঞর্থক যুক্তিবাক্য বা E বাক্য সার্বিক হওয়ার জন্যে উদ্দেশ্য পদ ব্যাপ্য এবং নঞর্থক বাক্য হওয়ার জন্যে বিধেয় পদও ব্যাপ্য। অর্থাৎ E বাক্যের উভয় পদই ব্যাপ্য। যেমন- উদাহরণ-১ এ বলা হয়েছে “সকল হরিণ হয় তৃণভোজী”। এখানে উদ্দেশ্য পদ 'হরিণ' তার সকল ব্যক্ত্যর্থকে প্রকাশ করেছে। তাই পদটি ব্যাপ্য। বিধেয় পদ 'তৃণভোজী' খন্ডিতভাবে কেবল হরিণের ক্ষেত্রে ব্যবহৃত হয়েছে। তাই পদটি অব্যাপ্য। অন্যদিকে, উদাহরণ-২ এ বলা হয়েছে- “কোনো কুমির নয় স্তন্যপায়ী”। এখানে উদ্দেশ্যপদ 'কুমির' ও বিধেয়পদ 'স্তন্যপায়ী' উভয়ই তাদের সমগ্র ব্যক্ত্যর্থ রূপে প্রকাশিত হয়েছে । তাই এর উভয় পদই ব্যাপ্য। পরিশেষে বলা যায়, ব্যাপ্যতার দিক থেকে A বাক্যের উদ্দেশ্য পদ ব্যাপ্য ও বিধেয় পদ অব্যাপ্য। কিন্তু E বাক্যের উভয় পদই ব্যাপ্য ।"
        }
      ]
    },
    {
      "number": "4",
      "uddipok": "\"সব দার্শনিক হয় জ্ঞানী” এ যুক্তিবাক্য ব্যবহৃত 'দার্শনিক' ও 'জ্ঞানী' পদ দুটির মধ্যে একটি সম্পর্ক বিদ্যমান। এরিস্টটল সর্বপ্রথম এ সম্পর্কে আলোচনার সূত্রপাত করেন। পরবর্তীতে যুক্তিবিদ পরফিরি এ আলোচনাকে আরও বেগবান করেন।",
      "tag": "BAFSC 24",
      "sub_questions": [
        {
          "label": "ক",
          "question": "বিধেয়ক কী?",
          "explanation": "সদর্থক যুক্তিবাক্যের বিধেয় পদ উদ্দেশ্য পদের সাথে যে সম্পর্ক বহন করে তাকেই বলা হয় বিধেয়ক।"
        },
        {
          "label": "খ",
          "question": "কোন ধরনের যুক্তিবাক্যে বিধেয়ক অনুপস্থিত থাকে? ব্যাখ্যা করো।",
          "explanation": "নঞর্থক' যুক্তিবাক্যে (Negative Proposition) ও বিশিষ্ট পদে (Individual Term) বিধেয়ক (Predicables) থাকে না। নঞর্থক যুক্তিবাক্যে উদ্দেশ্য (Subject) পদের সাথে বিধেয় (Predicate) পদের সম্পর্ককে অস্বীকার করা হয়। তাই এরূপ যুক্তিবাক্যে বিধেয়ক থাকে না। যেমন- 'সকল ফুল নয় লাল'। এখানে ফুলের সাথে লাল রঙের কোনো সম্পর্ক স্থাপিত হয়নি। আবার, যেসব যুক্তিবাক্যে বিধেয়টি 'বিশিষ্ট পদ' (Individual Term) সেখানে বিধেয়ক থাকে না। যেমন- জীবনানন্দ দাশ, সূর্য, ঢাকা ইত্যাদি।"
        },
        {
          "label": "গ",
          "question": "উদ্দীপকের যুক্তিবাক্যে ব্যবহৃত 'জ্ঞানী' পদটিকে যুক্তিবিদ্যায় কী বলে? ব্যাখ্যা করো।",
          "explanation": "উদ্দীপকের যুক্তিবাক্যে ব্যবহৃত 'জ্ঞানী' পদটিকে যুক্তিবিদ্যায় বিধেয় পদ বলা হয়। যে পদ দ্বারা উদ্দেশ্য সম্পর্কে কোন কিছু স্বীকার' বা অস্বীকার করা হয় তাকে বিধেয় বলে। প্রত্যেকটি যুক্তিবাক্যে একটি উদ্দেশ্য ও একটি বিধেয় থাকে। বিধেয় পদ অনেক সময় বিশিষ্ট পদও হতে পারে। উদ্দীপকে উল্লেখিত 'সব দার্শনিক হয় জ্ঞানী' এখানে 'সব দার্শনিক' উদ্দেশ্য পদ সম্পর্কে 'জ্ঞানী' পদ দ্বারা স্বীকার করা হয়েছে। তাই যুক্তিবাক্যের উদ্দেশ্য সম্বন্ধে জ্ঞানী পদকে স্বীকার করার ফলে যুক্তিবাক্যটিতে এ 'জ্ঞানী' পদটি বিধেয় পদ।"
        },
        {
          "label": "ঘ",
          "question": "উদ্দীপকে 'দার্শনিক' ও 'জ্ঞানী' পদ দুটির মধ্যে যে সম্পর্ক প্রকাশিত হয়েছে তা ব্যাখ্যা করো।",
          "explanation": "উদ্দীপকে 'দার্শনিক' ও 'জ্ঞানী' পদ দুইটির মধ্যকার সম্পর্ককে বিধেয়ক বলে। যুক্তিবিদ্যায় সদর্থক যুক্তিবাক্যের বিধেয় পদ উদ্দেশ্য পদের সাথে যে সম্পর্ক বহন করে তাকে বলা হয় বিধেয়ক। প্রত্যেকটি যুক্তিবাক্যে একটি উদ্দেশ্য ও একটি বিধেয় থাকে। একটি সংযোজকের মাধ্যমে এদের মধ্যে একটি সম্পর্ক প্রকাশ পায়। উদ্দেশ্য হচ্ছে সেই পদ যার সম্বন্দ্বে কোন \"কিছু স্বীকার বা অস্বীকার করা হয়। আর বিধেয়ের দ্বারা উদ্দেশ্য সম্বন্ধে কোন কিছু স্বীকার বা অস্বীকার করা হয়। উদ্দেশ্যের সাথে বিধেয়ের এই সম্পর্ককে বিধেয়ক বলে। 'সব দার্শনিক হয় জ্ঞানী' যুক্তিবাক্যে 'দার্শনিক' হচ্ছে উদ্দেশ্য পদ আর 'জ্ঞানী' হচ্ছে বিধেয় পদ। দার্শনিক পদের সাথে জ্ঞানী পদের যে বিশেষ সম্পর্ক তার নাম বিধেয়ক। যুক্তিবাক্যে 'জ্ঞানী' কথাটি দার্শনিক পদ সম্বন্দ্বে স্বীকার করা হয়েছে। পরিশেষে বলা যায়, যুক্তিবাক্যে উদ্দেশ্য ও বিধেয়ের মাধ্যমে বিধেয়ক নামক সম্বন্দ্ব প্রকাশ পায়। যেমনটি পেয়েছে উদ্দীপকের 'দার্শনিক' ও 'জ্ঞানী' পদের মাধ্যমে। অর্থাৎ দার্শনিক ও জ্ঞানী পদের সম্বন্ধই হলো বিধেয়ক।"
        }
      ]
    },
    {
      "number": "5",
      "uddipok": "প্রিয়ন্তী একাদশ শ্রেণিতে পড়ে। সে বিচার বুদ্ধিসম্পন্ন ও সদা হাস্যপ্রিয়। লেখাপড়ার পাশাপাশি ভালো গান গায় ও কবিতা আবৃত্তি করে। এসব গুণের কারণে সহপাঠী ও শিক্ষকগণ তাকে খুব পছন্দ করে।",
      "tag": "RB 17,BAFSC 24",
      "sub_questions": [
        {
          "label": "ক",
          "question": "পরফিরির মতে বিধেয়ক কত প্রকার?",
          "explanation": "গ্রিক দার্শনিক পরফিরির (Porphyry) মতে বিধেয়ক পাঁচ প্রকার।"
        },
        {
          "label": "খ",
          "question": "আসন্নতম জাতি বলতে কী বোঝায়?",
          "explanation": "কোনো উপজাতির (Species) সবচেয়ে নিকটতম জাতিকে (Genus)' আসন্নতম জাতি (Proximate Genus) বলে। একটি উপজাতির একাধিক জাতি থাকতে পারে। ব্যাপকতার মধ্যে কোনোটি উপজাতির নিকটস্থ, আবার কোনোটি দূরবর্তী। তবে তাদের মধ্যে যেটি সব থেকে নিকটবর্তী সেটিকে আসন্নতম জাতি বলে। যেমন- মানুষ, জীব, সপ্রাণবস্তু, এদের মধ্যে জীব জাতিটিই মানুষের সবচেয়ে নিকটবর্তী। সুতরাং, 'জীব' জাতিটি 'মানুষ' উপজাতির আসন্নতম জাতি।"
        },
        {
          "label": "গ",
          "question": "উদ্দীপকে উল্লিখিত প্রিয়ন্তীর বিচার বুদ্ধিসম্পন্ন' গুণটি কোন ধরনের বিধেয়ক নির্দেশ করে? ব্যাখ্যা করো।",
          "explanation": "উদ্দীপকে উল্লিখিত প্রিয়ন্তির 'বিচার বুদ্ধিসম্পন্ন' গুণটি হলো উপলক্ষণ (Proprium)। যে গুণ জাত্যর্থের অংশ নয় কিন্তু অনিবার্যভাবে জাত্যর্থ থেকে নিঃসৃত হয় তাকে উপলক্ষণ বলে। উপলক্ষণ গুণটি জাত্যর্থের মধ্যে অন্তর্ভুক্ত না হয়েও জাত্যর্থের ওপর নির্ভরশীল এবং জাত্যর্থ থেকে অনিবার্যভাবে আসে। যেমন- 'বিচক্ষণতা' গুণটি মানুষ পদের একটি উপলক্ষণ। উদ্দীপকের প্রিয়ন্তির 'বিচার বুদ্ধিসম্পন্ন' গুণটিকে আমরা উপলক্ষণ হিসেবে অভিহিত করতে পারি। কারণ, মানুষের জাত্যর্থ হচ্ছে 'জীববৃত্তি' ও 'বুদ্ধিবৃত্তি', আর 'বিচার বুদ্ধিসম্পন্ন' গুণটি মানুষের জাত্যর্থের অংশ 'বুদ্ধিবৃত্তি' থেকে অনিবার্যভাবে নিঃসৃত। তাই 'বিচার বুদ্ধিসম্পন্ন' গুণটিকে উপলক্ষণ হিসেবে চিহ্নিত করা যায়।"
        },
        {
          "label": "ঘ",
          "question": "প্রিয়ন্তীর 'হাস্যপ্রিয়' গুণটি কোন ধরনের বিধেয়ক তা উল্লেখ করে এর শ্রেণিবিভাগগুলো ব্যাখ্যা করো।",
          "explanation": "প্রিয়ন্তীর 'হাস্যপ্রিয়' গুণটি হলো অবান্তর লক্ষণ। নিচে অবান্তর লক্ষণের বিভিন্ন প্রকার উল্লেখ করা হলো- যে গুণ বা গুণসমষ্টি কোনো পদের জাত্যর্থের অংশ নয়, কিংবা জাত্যর্থ থেকে অনিবার্যভাবে বেরিয়েও আসে না, তা-ই অবান্তর লক্ষণ। যেমন- মানুষের 'সংগীতপ্রিয়তা', 'হাস্যপ্রিয়তা' গুণগুলো, হলো অবান্তর লক্ষণ। উদ্দীপকে বলা হয়েছে, প্রিয়ন্তী একাদশ শ্রেণিতে পড়ে। সে বিচার বৃদ্ধিসম্পন্ন ও সদা হাস্যপ্রিয়। তার এ 'হাস্যপ্রিয়' গুণটি জাত্যর্থের অংশ নয়, কিংবা জাত্যর্থ থেকে অনিবার্যভাবে বেরিয়েও আসেনি। এ কারণে তার এ গুণটি অবান্তর লক্ষণ। অবান্তর লক্ষণকে চারভাগে ভাগ করা যায়। যথা-ব্যক্তিগত বিচ্ছেদ্য অবান্তর লক্ষণ, ব্যক্তিগত অবিচ্ছেদ্য অবান্তর লক্ষণ, শ্রেণিগত বিচ্ছেদ্য অবান্তর লক্ষণ ও শ্রেণিগত অবিচ্ছেদ্য অবান্তর লক্ষণ। যে অবান্তর লক্ষণ কোনো শ্রেণির ক্ষেত্রে সব সময় উপস্থিত থাকে, তাকে শ্রেণিগত অবিচ্ছেদ্য অবান্তর লক্ষণ বলে। অন্যদিকে যে অবান্তর লক্ষণ কোনো শ্রেণির ক্ষেত্রে কখনও উপস্থিত থাকে আবার কখনও বা উপস্থিত থাকে না, তাকে শ্রেণিগত বিচ্ছেদ্য অবান্তর লক্ষণ বলে। ব্যক্তির অবিচ্ছেদ্য অবান্তর লক্ষণ হলো সেই অবান্তর লক্ষণ যা কোনো ব্যক্তি বিশেষের ক্ষেত্রে সব সময় উপস্থিত থাকে। অন্যদিকে যে অবান্তর লক্ষণ কোনো ব্যক্তির ক্ষেত্রে কখনও উপস্থিত থাকে আবার কখনও উপস্থিত থাকে না তাকে ব্যক্তিগত বিচ্ছেদ্য অবান্তর লক্ষণ বলে। উদ্দীপকের প্রিয়ন্তীর 'হাস্যপ্রিয়' গুণটি হলো ব্যক্তিগত বিচ্ছেদ্য অবান্তর লক্ষণ। পরিশেষে বলা যায়, বিধেয়কের একটি উল্লেখযোগ্য প্রকরণ হলো অবান্তর লক্ষণ। যার চারটি প্রকারভেদ রয়েছে। উদ্দীপকে বর্ণিত দৃষ্টান্তে এর একটি প্রকরণ পরিলক্ষিত হয়।"
        }
      ]
    },
    {
      "number": "6",
      "uddipok": "দৃশ্যকল্প-১: বাবা বাসায় প্রবেশ করার সাথে সাথেই ছোট্ট সোনামনি ডেইজি দৌড়ে এসে হাজির। সে বলল, আমার জন্য কী এনেছ বাবা? উত্তরে বাবা বলল, সবার জন্যই এনেছি। ডেইজি আবার বলল, যেহেত্ব সবার জন্যই এনেছ তাহলে আমারটা অবশ্যই আছে। দৃশ্যকল্প-২: টেলিভিশন বিজ্ঞাপনে বলা হচ্ছে, \"আব্বুর জন্য ইকোনো, আম্বুর জন্য ইকোনো, ভাইয়ের জন্য ইকোনো, সব্বারই জন্য ইকোনো\"।",
      "tag": "DB 19,BAFSC 24",
      "sub_questions": [
        {
          "label": "ক",
          "question": "অনুমান প্রধানত কত প্রকার?",
          "explanation": "অনুমান প্রধানত দুই প্রকার।"
        },
        {
          "label": "খ",
          "question": "কোন ধরনের অনুমান আকারগত সত্যতা প্রতিষ্ঠা করে? ব্যাখ্যা করো।",
          "explanation": "অবরোহ অনুমান আকারগত সত্যতা প্রতিষ্ঠা করে। যে অনুমানে এক বা একাধিক আশ্রয়বাক্য থেকে আশ্রয়বাক্যের চেয়ে কম ব্যাপক বা আশ্রয়বাক্যের সমব্যাপক সিদ্ধান্ত অনিবার্যভাবে অনুমিত হয় তাকে অবরোহ অনুমান বলে। অবরোহ অনুমানের লক্ষ্য থাকে আকারগত সত্যতা প্রতিষ্ঠা করা। অবরোহ অনুমানে যখন আশ্রয়বাক্য থেকে বৃত্তির নিয়মগুলো যথাযথভাবে অনুসরণ করে সিদ্ধান্ত প্রতিষ্ঠা করা হয় তখন যুক্তি বৈধ হয়। এই প্রকার অনুমানে আশ্রয়বাকোর বাস্তবতা পরীক্ষা করা হয় না। এই অনুমানে যুক্তির আকারগত দিককে প্রাধান্য দেওয়া হয়। তাই অবরোধ অনুমান আকারগত সত্যতা প্রতিষ্ঠা করে।"
        },
        {
          "label": "গ",
          "question": "দৃশ্যকল্প-২ এ যুক্তিবিদ্যার কোন বিষয়টি ফুটে উঠেছে? ব্যাখ্যা করো।",
          "explanation": "দৃশ্যকল্প-২ এ যুক্তিবিদ্যার আরোহ অনুমানের দিকটি ফুটে উঠেছে। আরোহ অনুমানে বিশেষ সাধারণত বিশেষ থেকে সার্বিকে গমন করা হয়। এখানে প্রথমে বিশেষ বিশেষ দৃষ্টান্ত পর্যবেক্ষণ করা হয়। এরপর বিশেষ বিশেষ দৃষ্টান্তের পর্যবেক্ষণের ওপর ভিত্তি করে আরোহাত্মক উল্লম্ফনের মাধ্যমে সার্বিক সংশ্লেষক সিদ্ধান্ত প্রতিষ্ঠা করা হয়। তাই বলা যায়, যে অনুমানে বিশেষ বিশেষ দৃষ্টান্তের পর্যবেক্ষণ থেকে সার্বিক সংশ্লেষক সিদ্ধান্ত প্রতিষ্ঠা করা হয় তাকে আরোহ অনুমান বলে। যেমনঃ কামাল, হাসান, তুহিন প্রভৃতি বিশেষ বিশেষ মানুষের মরণশীলতা প্রত্যক্ষ করে যখন সকল মানুষের মরণশীলতা সম্পর্কে সিদ্ধান্ত প্রতিষ্ঠা করা হয় তখন সেটি হয় আরোহ অনুমান। উদ্দীপকের দৃশ্যকল্প-২-এ বিশেষ বিশেষ দৃষ্টান্তের ভিত্তিতে সকলের সম্পর্কে সিদ্ধান্ত প্রতিষ্ঠা করা হয়েছে। কেননা এখানে আব্বু, আম্মু, ভাই- এর কথা বলে সকলের সম্পর্কে বক্তব্য প্রদান করা হয়েছে। তাই দৃশ্যকল্প-২ এ আরোহ অনুমানের বিষয়টি ফুটে উঠেছে।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-২ এ পাঠ্যবইয়ের যে যে বিষয়কে ইঙ্গিত করে তাদের পার্থক্য বিশ্লেষণ করো।",
          "explanation": "দৃশ্যকল্প-১ অবরোহ অনুমান এবং দৃশ্যকল্প-২ আরোহ অনুমানকে ইঙ্গিত করে। দৃশ্যকল্প-১-এর দিকে তাকালে দেখা যায় যে, এটি অবরোধ অনুমানতে ইঙ্গিত করে। যে অনুমানে এক বা একাধিক আশ্রয়বাক্য থেকে আশ্রয়বাক্যের কম ব্যাপক অথবা সমব্যাপক সিদ্ধান্ত অনিবার্যভাবে অনুমিত হয় তাকে অবরোহ অনুমান বলে। এখানে সিদ্ধান্ত আশ্রয়বাক্যের চেয়ে কম ব্যাপক বা সমব্যাপক হতে পারে কিন্তু কোনোভাবেই সিদ্ধান্ত আশ্রয়বাক্যের চেয়ে বেশি ব্যাপক হতে পারে না। দৃশ্যকল্প-১-এ বাবা সবার জন্য কিছু এনেছেন। আর সবার জন্য যেহেতু বাবা এনেছেন, তাই ডেইজি নিজেরটি সম্পর্কে নিশ্চিত হয়েছে। অর্থ এখানে সমগ্র থেকে বিশেষ একজনের দিকে নির্দেশ করা হয়েছে। তাই দৃশ্যকল্প-১ অবরোহ অনুমানকে ইঙ্গিত করেছে। অপরপক্ষে, দৃশ্যকল্প-২ আরোহ অনুমানকে ইঙ্গিত করে। যে অনুমানে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত অনুমিত হয় তাকে আরোহ অনুমান বলে। এখানে কিছু বিশেষ দৃষ্টান্তের পর্যবেক্ষণ থেকে সমগ্র সম্পর্কে সিদ্ধান্ত প্রতিষ্ঠা করা হয়। দৃশ্যকল্প-২ এ দেখা যাচ্ছে যে, এখানে আব্বু, আম্মু ও ভাইয়ের কথা বলে সকলের কথা বলা হয়েছে। অর্থাৎ এখানে কয়েকটি বিশেষ ব্যক্তির কথা বলে সকলের সম্পর্কে মত ব্যস্ত করা হয়েছে। অর্থাৎ এখানে বিশেষ থেকে সার্বিকে গমন করা হয়েছে। অবরোধ ও আরোধ অনুমান বিভিন্ন দিক থেকে ভিন্ন। অবরোহ অনুমানে একটি আশ্রয়বাক্য থেকে সিদ্ধান্ত অনুমিত হলেও আরোহ অনুমানে সব সময় একাধিক আশ্রয়বাক্য থেকে সিদ্ধান্ত অনুমিত হয়। আরোহ অনুমান সব সময় আশ্রয়বাকা থেকে বেশি ব্যাপক হলেও অবরোধ অনুমানের সিদ্ধান্ত কোনোভাবেই আশ্রয়বাক্য থেকে বেশি ব্যাপক হতে পারে না। অবরোধ অনুমানে আকারগত সত্যতাকে প্রাধান্য দেওয়া হলেও আরোহ অনুমানে আকারগত ও বস্তুগত উভয় প্রকার সত্যতাকে প্রাধান্য দেওয়া হয়। তাই বলা যায়, দৃশ্যকল্প-১ ও দৃশ্যকল্প-২ এ পরিলক্ষিত অবরোধ ও আরোহ অনুমানের মধ্যে পার্থক্য বিদ্যমান।"
        }
      ]
    },
    {
      "number": "7",
      "uddipok": "উদাহরণ-১ সকল A হয় B ∴ \\therefore ∴ সকল B হয় A উদাহরণ-২ কোনো C নয় D ∴ \\therefore ∴ কোনো D নয় C",
      "tag": "BAFSC 24",
      "sub_questions": [
        {
          "label": "ক",
          "question": "অনুমান কী?",
          "explanation": "কোনো জানা বিষয়ের উপর ভিত্তি করে অজানা বিষয় সম্বন্ধে জ্ঞান লাভের মানসিক প্রক্রিয়া হলো অনুমান।"
        },
        {
          "label": "খ",
          "question": "মাধ্যম ও অমাধ্যম অবরোহ অনুমানের পার্থক্য দেখাও।",
          "explanation": "মাধ্যম ও অমাধ্যম অনুমানে সিদ্ধান্তের ক্ষেত্রে প্রধানত আশ্রয়বাক্যের সংখ্যাগত পার্থক্য বিদ্যমান। অমাধ্যম অনুমানে একটিমাত্র আশ্রয়বাক্য থেকে সিদ্ধান্ত অনুমান করা হয়। অন্যদিকে, মাধ্যম অনুমানে দুই বা ততোধিক আশ্রয়বাক্য থেকে সিদ্ধান্ত অনুমান করা হয়। অমাধ্যম অনুমানে যুক্তিবাক্যের সংখ্যা দুইটি। অন্যদিকে, মাধ্যম অনুমানে যুক্তিবাক্যের সংখ্যা কমপক্ষে তিন। অমাধ্যম অনুমান খাঁটি নয়। এতে জানা থেকে অজানায় গমনের সুযোগ নেই। মাধ্যম অনুমান খাঁটি অনুমান। এতে জানা থেকে অজানায় গমনের সুযোগ আছে।"
        },
        {
          "label": "গ",
          "question": "উদ্দীপকে উদাহরণ-১ এ যে আবর্তন করা হয়েছে নিয়ম উল্লেখপূর্বক তার বৈধতা বিচার করো।",
          "explanation": "উদাহরণ-১ এ এ বাক্যের অবৈধ সরল আবর্তন করা হয়েছে। আবর্তনের নিয়ম অনুযায়ী, আবর্তনীয়ের কোনো অব্যাপ্য পদকে আবর্তিতে ব্যাপ্য করা যাবে না। উদ্দীপকে উদাহরণ-১ এ এই নিয়মটি লঙ্ঘন করে আবর্তনীয়ের বিধেয়ের অব্যাপ্য পদটিকে আবর্তিতের উদ্দেশ্য করা করা হয়েছে। যেটি আবর্তনের নিয়মবিরোধী। উদ্দীপকের উদাহরণ-১ এ বলা হয়েছে- সকল A হয় B (আবর্তনীয়) ∴ \\therefore ∴ সকল B হয় A (আবর্তিত)। এখানে B পদটি আশ্রয়বাক্যের বিধেয় হিসেবে ব্যবহৃত হওয়ায় অব্যাপ্য রয়েছে। যেটি সিদ্ধান্তে এসে স্থান পরিবর্তন করায় ব্যাপ্য হয়ে পড়েছে। এ বিষয়টি আবর্তনের নিয়মবিরোধী। সুতরাং এটি একটি অবৈধ-সরল আবর্তন।"
        },
        {
          "label": "ঘ",
          "question": "উদ্দীপকে উদাহরণ-২ এ কোন ধরনের আবর্তন করা হয়েছে? ব্যাখ্যা করো।",
          "explanation": "উদ্দীপকে উদাহরণ-২ এ সরল আবর্তন করা হয়েছে। যে আবর্তনে আশ্রয়বাক্য ও সিদ্ধান্তের পরিমান একই রূপ তাকে সরল আবর্তন বলে। অর্থাৎ উভয়ই সার্বিক যুক্তিবাক্য হয়। যেমন- E যুক্তিবাক্যকে আবর্তন করলে E যুক্তিবাক্যই পাওয়া যায়। তাই এটি সরল আবর্তনের দৃষ্টান্ত। উদ্দীপকে উদাহরণ-২ এর আবর্তনটি একটি সরল আবর্তন। যেখানে বলা হয়েছে- কোন C নয় D (অবর্তনীয়) ∴ \\therefore ∴ কোন D নয় C (আবর্তিত)। উভয়ই সার্বিক যুক্তিবাক্য। এ আবর্তনে আশ্রয়বাক্য এবং সিদ্ধান্তের পরিমাণ একই রকম। আবর্তনের নিয়ম অনুযায়ী আশ্রয়বাক্যের উদ্দেশ্য ও বিধেয়ের স্থান বিধিসম্মতভাবে পরিবর্তন করা হয়েছে এবং উভয়ের পরিমাণ একইরূপ আছে। সুতরাং এটি একটি সরল আবর্তন।"
        }
      ]
    },
    {
      "number": "8",
      "uddipok": "যুক্তি-১: সকল বিজ্ঞানী হয় গবেষক।  সুতরাং কোনো বিজ্ঞানী নয় অ-গবেষক।   যুক্তি-২:সকল মানুষ হয় মরণশীল। সুতরাং  সকল মরণশীল জীব হয় মানুষ।",
      "tag": "RB 21,BAFSC 24",
      "sub_questions": [
        {
          "label": "ক",
          "question": "",
          "explanation": "আবর্তন দুই প্রকার। যথা— সরল আবর্তন ও অসরল আবর্তন।"
        },
        {
          "label": "খ",
          "question": "",
          "explanation": "ব্যাপ্যতাজনিত কারণে 'O' বাক্যের বৈধ আবর্তন সম্ভব নয়। 'O' বাক্যে আবর্তনীয়ের উদ্দেশ্য হিসেবে যে পদটি অব্যাপ্য থাকে, তা আবর্তিতে বা সিদ্ধান্তে নঞর্থক বাক্যের বিধেয় হিসেবে ব্যাপ্য হয়ে যায়। ফলে আবর্তনের নিয়ম লঙ্ঘন করা হয়। কেননা আবর্তনের নিয়ম অনুসারে যে পদ আবর্তনীয়ে ব্যাপ্য নয়, তা আবর্তিতে বা সিদ্ধান্তে ব্যাপ্য হতে পারে না। এ কারণে 'O' বাক্যের আবর্তন সম্ভব নয়।"
        },
        {
          "label": "গ",
          "question": "",
          "explanation": "যুক্তি-১ এ প্রতিবর্তন অনুমানের ইঙ্গিত রয়েছে।নিয়ম উল্লেখপূর্বক ব্যাখ্যা করা হলো- প্রতিবর্তন একটি অমাধ্যম অনুমান। এতে একটি আশ্রয়বাক্য থেকে সিদ্ধান্ত টানা হয় । এখানে কোনো সদর্থক যুক্তিবাক্য থেকে একই অর্থবোধক কোনো নঞর্থক যুক্তিবাক্য অথবা কোনো নঞর্থক যুক্তিবাক্য থেকে একই অর্থবোধক কোনো সদর্থক যুক্তিবাক্য অনুমান করা হয়। যেমন- যুক্তি-১ এ বলা হয়েছে, সকল বিজ্ঞানী হয় গবেষক ।অতএব, কোনো বিজ্ঞানী নয় অ-গবেষক। এ যুক্তিতে ‘সকল বিজ্ঞানী হয় গবেষক' হচ্ছে আশ্রয়বাক্য এবং 'কোনো বিজ্ঞানী নয় অ-গবেষক' হচ্ছে সিদ্ধান্ত। এখানে আশ্রয়বাক্যের উদ্দেশ্য পদটি ঠিক রেখে, বিধেয় পদের স্থলে বিরুদ্ধ পদ ব্যবহার করে এবং গুণের পরিবর্তন ঘটিয়ে সিদ্ধান্ত অনুমান করা হয়েছে। তাই বলা যায় যে, এটি প্রতিবর্তন অনুমানের দৃষ্টান্ত ।"
        },
        {
          "label": "ঘ",
          "question": "",
          "explanation": "না, যুক্তি-২ আবর্তিত রূপটি যথার্থ নয়।নিচে তা বিশ্লেষণ করা হলো- প্রদত্ত যুক্তিটি অমাধ্যম অনুমানের অন্তর্গত আবর্তনের নিয়ম লঙ্ঘনজনিত একটি অবৈধ যুক্তি। আবর্তনের নিয়মানুযায়ী, আশ্রয়বাক্যের অব্যাপ্য পদকে সিদ্ধান্তে ব্যাপ্য করা যাবে না। কিন্তু যুক্তি-২ এ আবর্তনের এ নিয়মটি লঙ্ঘন করা হয়েছে। আবর্তনে আশ্রয়বাক্য ও সিদ্ধান্তের পরিমাণ একই থাকে। তাই সার্বিক সদর্থক যুক্তিবাক্যকে আবর্তন করলে বিশেষ সদর্থক যুক্তিবাক্য পাওয়া যায়। A বাক্য একটি সদর্থক যুক্তিবাক্য। আবর্তনের সিদ্ধান্তে উদ্দেশ্য ও বিধেয়ের স্থান পরিবর্তিত হয়। তাই সিদ্ধান্তটি A যুক্তিবাক্য হতে পারে না। কেননা সেক্ষেত্রে আশ্রয়বাক্যের অব্যাপ্য বিধেয় পদটি সিদ্ধান্তে এসে ব্যাপ্য হয়ে যায়। তাই A যুক্তিবাক্যের আবর্তন  যুক্তিবাক্য হবে। কিন্তু যুক্তি-২ এ বলা হয়েছে ‘সকল মানুষ হয় মরণশীল'। অতএব, সকল মরণশীল জীব হয় মানুষ। এই আবর্তনের আশ্রয়বাক্য ও সিদ্ধান্ত উভয়ই A-যুক্তিবাক্য এবং আশ্রয়বাক্যের অব্যাপ্য বিধেয় সিদ্ধান্তে ব্যাপ্য হয়ে গেছে। তাই যুক্তিটি যথার্থ নয় ।"
        }
      ]
    },
    {
      "number": "9",
      "uddipok": "দৃশ্যকল্প-১: যুক্তিবিদ্যার স্যার ক্লাসে বললেন, প্রত্যেক ঘটনার পূর্ববর্তী কারণ থাকে। যেমন- বৃষ্টি হলে মাটি ভিজে। দৃশ্যকল্প-২: প্রতি বছর বর্ষাকালে বৃষ্টি হয়, শীতকালে ঠান্ডা পড়ে এবং গ্রীষ্মকালে গরম পড়ে ।",
      "tag": "RB 21,BB 21,BAFSC 24",
      "sub_questions": [
        {
          "label": "ক",
          "question": "",
          "explanation": "যে অনুমানে কতিপয় বিশেষ ঘটনার অভিজ্ঞতার ওপর ভিত্তি করে সার্বিক সত্য বা নিয়ম প্রতিষ্ঠা করা হয় তাকে আরোহ বলে।"
        },
        {
          "label": "খ",
          "question": "",
          "explanation": "যদি কোনো শর্তের অনুপস্থিতিতে একটি ঘটনা ঘটা সম্ভব না হয়, তাহলে ঐ বিশেষ শর্তটিকে ঐ ঘটনার আবশ্যিক বা অনিবার্য শর্ত বলা হয়। কোনো ঘটনার আবশ্যিক শর্ত হচ্ছে ঐ বিষয়টি যার অনুপস্থিতিতে ঘটনাটি ঘটতে পারে না। অর্থাৎ যখন ঘটনাটি ঘটে তখন আবশ্যিক শর্তটি অবশ্যই উপস্থিত থাকে। যেমন— মেঘ ছাড়া বৃষ্টি হয় না। মেঘ অনুপস্থিত থাকলে বৃষ্টিও অনুপস্থিত থাকে। আবার, বৃষ্টি উপস্থিত হলে তার পূর্বে অবশ্যই মেঘ উপস্থিত থাকে । সুতরাং মেঘ হচ্ছে বৃষ্টির আবশ্যিক শর্ত।"
        },
        {
          "label": "গ",
          "question": "",
          "explanation": "দৃশ্যকল্প-২ এ আরোহের প্রকৃতির নিয়মানুবর্তিতা নীতি নামক ভিত্তিটির ইঙ্গিত রয়েছে। প্রকৃতির নিয়মানুবর্তিতা নীতি অনুযায়ী, প্রকৃতি সর্বদা নিয়মের অনুগামী। প্রকৃতি কখনো বিরূপ আচরণ করে না। সর্ব অবস্থায় একই আচরণ করে। আরোহ অনুমানে কোনো বিষয় সম্পর্কে সার্বিক সিদ্ধান্ত গ্রহণ করার সময় এ নীতিকে অনুসরণ করা হয়। যেমন- 'সকল মানুষ হয় মরণশীল'। এই সার্বিক সংশ্লেষক যুক্তিবাক্যটির বস্তুগত সত্যতা প্রতিষ্ঠা করতে গেলে প্রকৃতির নিয়মকে বিশ্বাস করতে হবে এবং মনে করতে হবে প্রাণীর নিজস্ব প্রকৃতি অনুযায়ী এবং পারিপার্শ্বিক পরিবেশে যে অবস্থায় মানুষ, গরু, ছাগল, পাখি প্রভৃতির মৃত্যু হয়; সেই একই অবস্থায় অন্যান্য সকল প্রাণীর মৃত্যু হবে। এজন্য আরোহ অনুমানে প্রকৃতির নিয়মানুবর্তিতা নীতির ওপর ভিত্তি করে সিদ্ধান্ত নেওয়া হয়। উদ্দীপকে দৃশ্যকল্প-২ এ বর্ণিত, প্রতি বছর বর্ষাকালে বৃষ্টি হয়, শীতকালে ঠান্ডা পড়ে এবং গ্রীষ্মকালে গরম পড়ে। এটিই প্রকৃতির নিয়মানুবর্তিতা নীতি । আরোহ অনুমান এই নীতির ওপর নির্ভরশীল।"
        },
        {
          "label": "ঘ",
          "question": "",
          "explanation": "দৃশ্যকল্প-১ এ ইঙ্গিতকৃত বিষয় হলো কারণ। নিচে কারণের গুণগত বৈশিষ্ট্যগুলো বিশ্লেষণ করা হলো- যে ঘটনাকে কেন্দ্র করে অন্য একটি নতুন ঘটনা সৃষ্টি হয় তাই কারণ। অর্থাৎ কারণ কোনো বাস্তব ঘটনার কার্যের অব্যবহিত পূর্ববর্তী অবস্থা প্রকাশ করে। তাই বলা হয়, কারণ হলো ঘটনার পূর্ববর্তী ঘটনা, আর কার্য হলো পরবর্তী ঘটনা। এজন্য যুক্তিবিদরা মনে করেন, কারণ ও কার্য পরস্পর সাপেক্ষ পদ। যেখানে কোনো ঘটনাকে কারণ বলার অর্থ হলো তাকে একটি কার্যের কারণ হিসেবে বিবেচনা করা। সময়ের দিক থেকে বিচার করলে কারণ আগে আসে এবং কার্য পরে আসে । যেমন: উদ্দীপকে বর্ণিত ‘বৃষ্টি হলে মাটি ভিজে' । এখানে বৃষ্টি হওয়া হলো কারণ, আর মাটি ভেজা হলো কার্য। অর্থাৎ বৃষ্টি হয় আগে, আর মাটি ভিজে পরে। যুক্তিবিদরা বলেন, কারণ হবে কোনো কার্যের অপরিবর্তনীয় পূর্ববর্তী ঘটনা। আর এই অপরিবর্তনীয় পূর্ববর্তী ঘটনা হবে শর্তনিরপেক্ষ। অর্থাৎ, একটি ঘটনার কারণ হওয়ার জন্য তাকে অন্যকোনো শর্তের অধীন হলে চলবে না । এজন্য কারণ হবে শর্তনিরপেক্ষ এবং স্বাধীন পরিশেষে বলা যায়, জগতে প্রতিটি ঘটনার কারণ আছে। আর কারণের গুণগত দিক বলতে উল্লেখিত বৈশিষ্ট্যগুলোকেই বোঝায় ।"
        }
      ]
    },
    {
      "number": "10",
      "uddipok": "সাজিদ ও স্বপন অন্ধকার পথে হেঁটে হেঁটে বাড়ি ফিরছিল। হঠাৎ স্বপন দূর থেকে কলাগাছের ঝোপ দেখে ভয়ে ভূত ভূত বলে চিৎকার করে উঠল। পরে এক পথিকের টর্চের আলোয় স্বপনের ভুলভাঙলো। তখন সাজিদ বলল , সূর্য অস্ত যাওয়ার পর তোকে নিয়ে আমি আর বাড়ির বাইরে যাব না।",
      "tag": "DB 19,BAFSC 24",
      "sub_questions": [
        {
          "label": "ক",
          "question": "",
          "explanation": "যখন কোনো বিশেষ উদ্দেশ্য সাধনের জন্য কৃত্রিম পরিবেশে কৃত্রিমভাবে উৎপাদিত ঘটনা সুনিয়ন্ত্রিতভাবে প্রত্যক্ষণ করা হয় তখন তাকে পরীক্ষণ বলে।"
        },
        {
          "label": "খ",
          "question": "",
          "explanation": "নিরীক্ষণ প্রাকৃতিক পরিবেশে প্রত্যক্ষণ করা হয়। কোনো বিশেষ উদ্দেশ্য সাধনের জন্য প্রাকৃতিক বা স্বাভাবিক ঘটনাবলীর প্রাকৃতিক পরিবেশে উদ্দেশ্যমূলক প্রত্যক্ষণ হলো নিরীক্ষণ। নিরীক্ষণেরঘটনা ও পরিবেশ উভয়ই প্রাকৃতিক। ব্যক্তি ইচ্ছা করলে নিরীক্ষণের ঘটনা পরিবর্তন করতে পারেনা। নিরীক্ষণের ঘটনার জন্য ব্যক্তিকে প্রকৃতির ওপর নির্ভর করতে হয়। যেহেতু নিরীক্ষণের, ঘটনা ব্যক্তি নিরপেক্ষ এবং স্বাভাবিক। নিয়মে ঘটে থাকে তাই বলা যায় নিরীক্ষণ একটি স্বনির্ভর প্রক্রিয়া।"
        },
        {
          "label": "গ",
          "question": "",
          "explanation": "উদ্দীপকে স্বপনের ভয় পাওয়া ভ্রান্ত নিরীক্ষণকে ইঙ্গিত করে। এই উদ্দীপকের স্বপন অন্ধকার দূর থেকে কলাবাগানের ঝোপ দেখে ভূত বলে চিৎকার করেছে। অর্থাৎ স্বপন বিষয়টিকে ভুলভাবে নিরীক্ষণ করার সময় যথাযথভাবে নিরীক্ষণ করতে হয়। আর কোনো একটি ঘটনাকে যেভাবে নিরীক্ষণ করার কথা সেভাবে নিরীক্ষণ না করে ভিন্নভাবে নিরীক্ষণ করলে নিরীক্ষণ ত্রুটিপূর্ণ হয়। নিরীক্ষণের এই ত্রুটিকে ভ্রান্ত নিরীক্ষণ বলে। যেমন- অন্ধকারে দড়িকে সাপ মনে করা ভ্রান্ত নিরীক্ষণ। উদ্দীপকের স্বপন কলাগাছের ঝোঁপ দেখে ভূত মনে করেছে। অর্থাৎ কলাবাগানের ঝোঁপকে যেভাবে নিরীক্ষণ করার কথা সেভাবে নিরীক্ষণ না করে সে ভিন্নভাবে নিরীক্ষণ করেছে। তাই স্বপনের ভয় পাওয়ার মাধ্যমে ভ্রান্ত নিরীক্ষণের বিষয়টি প্রতিফলিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের কলাবাগানের ঝোঁপ সম্পর্কে স্বপন ও সূর্যান্ত সম্পর্কে সাজিদের ধারণা ভিন্ন ধরনের। কেননা স্বপনের বিষয়টি ব্যক্তিগত ভ্রান্ত নিরীক্ষণ এবং সাজিদের বিষয়টি সর্বজনীন ভ্রান্ত নিরীক্ষণের ইঙ্গিত প্রদান করে। উদ্দীপকে কলাগাছের ঝোঁপ সম্পর্কে স্বপনের নিরীক্ষণ ব্যক্তিগত ভ্রান্ত নিরীক্ষণের ইঙ্গিত প্রদান করে। স্বপন অন্ধকারে কলাগাছের ঝোপকে ভূত মনে করে চিৎকার করেছে। এখানে স্বপনের নিরীক্ষণ ভ্রান্ত হয়েছে। কোনো বিষয়কে যেভাবে নিরীক্ষণ করার কথা সেভাবে নিরীক্ষণ না করে ভিন্নভাবে নিরীক্ষণ করলে নিরীক্ষণ ত্রুটিপূর্ণ হয়। আর এই ত্রুটিপূর্ণ নিরীক্ষণ যখন ব্যক্তির ক্ষেত্রে হয় তখন সেটিকে ব্যক্তিগত ভ্রান্ত নিরীক্ষণ বলে। যেহেতু স্বপন ব্যক্তিগতভাবে ভুল নিরীক্ষণ করেছে, তাই স্বপনের বিষয়টি ব্যক্তিগত ভ্রান্ত নিরীক্ষণ। অপরপক্ষে উদ্দীপকে সূর্যাস্ত সম্পর্কে সাজিদের ধারণা সর্বজনীন ভ্রান্ত নিরীক্ষণকে নির্দেশ করে। কোনো বিষয়ে নিরীক্ষণ ত্রুটিপূর্ণ হলে সেটি ভ্রান্ত নিরীক্ষণ। আর ভ্রান্ত নিরীক্ষণ যখন সকলের ক্ষেত্রে হয় তখন সেটিকে সার্বজনীন ভ্রান্ত নিরীক্ষণ বলে। যেমন: সকলে মনে করে সূর্য উদিত হয় এবং অস্ত যায়। প্রকৃতপক্ষে সূর্য উদিতও হয় না এবং অস্তও যায় না । যেহেতু সকলে বিশ্বাস করে। সূর্য উদিত এবং অস্ত যায় তাই এটি সর্বজনীন ভ্রান্ত নিরীক্ষণ। তাই উদ্দীপকের সাজিদের ধারণার মাধ্যমে সর্বজনীন ভ্রান্ত নিরীক্ষণ প্রতিফলিত হয়েছে। পরিশেষে বলা যায় যে, কলাগাছের ঝোঁপ সম্পর্কে স্বপন ও সূর্যান্ত সম্পর্কে সাজিদের ধারণা উভয়ই ভ্রান্ত নিরীক্ষণ হলেও দুটির প্রকৃতি ভিন্ন কেননা একটি ব্যক্তিগত ভ্রান্ত নিরীক্ষণ এবং অন্যটি সর্বজনীন ভ্রান্ত নিরীক্ষণ। তাই বলা যায়, স্বপন ও সাজিদের ধারণা একই নয়।"
        }
      ]
    },
    {
      "number": "11",
      "uddipok": "হাসান ও রুবেল দুই ভাই। বাবার মৃত্যুর পর জমি সংক্রান্ত বিরোধের কারণে আলাদা বসবাস করে। ইউনিয়নের চেয়ারম্যান মি. শফিকুল বিষয়টি অনুধাবন করে দুই ভাইয়ের মধ্যে দ্বন্দ্ব নিরসনের উদ্যোগ নেন। এ কারনে তিনি প্রথম হাসানের সাথে এবং পরে রুবেলের সাথে আলেচনায় বসেন। মি. শফিকুলের মধ্যস্থতায় দুই ভাইয়ের মধ্যকার দ্বন্দ্বের অবসান ঘটে। অতঃপর দুই ভাই একত্রে বসবাস শুরু করে।।",
      "tag": "JB 17,BAFSC 24",
      "sub_questions": [
        {
          "label": "ক",
          "question": "আবর্তন কী?",
          "explanation": "যে মাধ্যম অবরোহ অনুমানে যুক্তভাবে দুটি আশ্রয়বাক্য থেকে সিদ্ধান্তটি অনিবার্যভাবে নিঃসৃত হয় তাই সহানুমান।"
        },
        {
          "label": "খ",
          "question": "সহানুমানে চারটি পদ থাকলে কী ধরনের অনুপপত্তি ঘটে?",
          "explanation": "সহানুমানের সিদ্ধান্তে প্রধান 'আশ্রয়বাক্য সার্বিক এবং অপ্রধান আশ্রয়বাক্য বিশেষ হওয়ার কারণে সহানুমানের সিদ্ধান্ত আশ্রয়বাক্য থেকে বেশি ব্যাপক হয় না। আমরা জানি, সহানুমানের সিদ্ধান্ত তার কোনো আশ্রয়বাক্য থেকে ব্যাপক হতে পারে না। যেমন- সকল দেশপ্রেমিক হন সৎ (প্রধান আশ্রয়বাক্য)। কিছু রাজনীতিবিদ হন দেশপ্রেমিক (অপ্রধান আশ্রয়বাক্য)। অতএব, কিছু রাজনীতিবিদ হন সৎ (সিদ্ধান্ত)। এ উদাহরণে প্রধান আশ্রয়বাক্য সার্বিক এবং অপ্রধান আশ্রয়বাক্য বিশেষ। তাই এর সিদ্ধান্ত হয়েছে বিশেষ। অর্থাৎ সিদ্ধান্ত আশ্রয়বাক্য থেকে বেশি ব্যাপক নয়।"
        },
        {
          "label": "গ",
          "question": "উদ্দীপকে উল্লিখিত মি. শফিকুলের ভূমিকা সহানুমানের কোন পদের সাথে সাদৃশ্যপূর্ণ? ব্যাখ্যা করো।",
          "explanation": "বাউদ্দীপকে উল্লিখিত মি. শফিকুলের ভূমিকা সহানুমানের মধ্যপদের সাথে সাদৃশ্যপূর্ণ। সহানুমানে দুটি আশ্রয়বাক্য পরস্পর সম্পর্কযুক্ত হয় মধ্যপদের মধ্যস্থতার ফেলে। প্রাথমিক অবস্থায় প্রধান আশ্রয়বাক্য ও অপ্রধান আশ্রয়বাক্যের মধ্যে কোনো সম্বন্ধ থাকে না। অর্থাৎ একে অপরের সাথে পুরোপুরি সম্পর্কহীন অবস্থায় থাকে। আশ্রয়বাক্য দুটির মধ্যে প্রয়োজনীয় সম্পর্ক স্থাপন করে মধ্যপদ। প্রধান আশ্রয়বাক্যে প্রধান পদের সাথে মধ্যপদের সম্বন্দ্ব স্থাপিত হয়। আবার অপ্রধান আশ্রয়বাক্যে অপ্রধান পদের সাথে মধ্যপদের সম্বন্ধ প্রতিষ্ঠিত হয়। এর ফলে প্রধান ও অপ্রধান আশ্রয়বাক্য দুটোর মধ্যে একটা অবিচ্ছেদ্য সম্পর্ক প্রতিষ্ঠিত হয়। উদ্দীপকেও মি. শফিকুল হাসান ও' রুবেল দুই ভাইয়ের দ্বন্দ্ব নিরসনে মধ্যপদের ভূমিকা রাখেন। অর্থাৎ মি. শফিকুলের মধ্যস্থতার ফলে হাসান ও রুবেল একত্রে বসবাস করে যা সহানুমানের মধ্যপদের অনুরূপ।"
        },
        {
          "label": "ঘ",
          "question": "হাসান, রুবেল ও মি. শফিকুলের তুলনাযোগ্য পদের আন্তঃসম্পর্ক বিশ্লেষণ করো।",
          "explanation": "উদ্দীপকে হাসান, রুবেল ও মি. শফিকুল তথা যুক্তিবিদ্যার প্রধান, অপ্রধান ও মধ্যপদের তুলনাযোগ্য পদের আন্তঃসম্পর্ক বিশ্লেষণ করা হলো- যেকোনো সহানুমানে তিনটি যুক্তিবাক্য থাকে। এদের মধ্যে দুটি আশ্রয়বাক্য এবং তৃতীয়টি হলো সিদ্ধান্ত যা আশ্রয়বাক্য দুটি থেকে অনিবার্যভাবে নিঃসৃত হয়। সহানুমানের সিদ্ধান্তের বিধেয় পদকে প্রধান পদ বলে। এই পদটি প্রধান আশ্রয়বাক্যে ব্যবহৃত হয় যা প্রধান আশ্রয়বাক্যের মধ্যপদের সাথে সংযুক্ত। মধ্যপদের মধ্যস্থতায় এই পদটি সিদ্ধান্তে এসে অপ্রধান পদের সাথে সম্পর্ক তৈরি করে। আবার, সহানুমানের সিদ্ধান্তের উদ্দেশ্যকে বলা হয় অপ্রধান পদ। এই পদটি অপ্রধান আশ্রয়বাক্যে ব্যবহৃত হয় এবং অপ্রধান আশ্রয়বাক্যের মধ্যপদের সাথে যুক্ত হয়। মধ্যপদের মধ্যস্থতায় এই পদটি সিদ্ধান্তে এসে প্রধান পদের সাথে সম্পর্ক তৈরি করে। মধ্যপদ সহানুমানের উভয় আশ্রয়বাক্যের পাশাপাশি 'প্রধানপদ' ও 'অপ্রধান পদের' মধ্যে একটি সম্পর্ক তৈরি করে কিন্তু সিদ্ধান্তে থাকে না। উদ্দীপকের হাসানকে প্রধান পদ, রুবেলকে অপ্রধান পদ এবং মি.। শফিকুলকে মধ্যপদ বিবেচনা করা যায়। কারণ মি. শফিকুলের মধ্যস্থতায় অর্থাৎ মধ্যপদের ভূমিকায় হাসান ও রুবেল একত্রে বসবাস শুরু করে। পরিশেষে বলা যায়, উদ্দীপকে হাসান, রুবেল ও মি. শফিকুলের মধ্যকার সম্পর্কে সহানুমানের প্রধানপদ, অপ্রধান পদ ও মধ্যপদের আন্তঃসম্পর্ক বিদ্যমান।"
        }
      ]
    }
  ]
}