{
  "title": "বরিশাল বোর্ড ২০২২",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "সভ্যতার উন্নয়নের সাথে সাথে মানুষের জীবনযাত্রার মানও বেড়েছে।সোহেল তাই গবেষণা করে নতুন নতুন বিষয় আবিষ্কার করার জন্য প্রকৃতির একটি বিশেষ বিভাগের সুশৃঙ্খল বিষয় নিয়ে পড়ালেখা করে।রাসেলের আর্থিক অবস্থা বেশি ভালো না হওয়ায় একটি গ্যারেজে হাতে-কলমে শিক্ষা গ্রহণ করে যন্ত্রপাতি সারানোর কাজ করে।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "যুক্তিবিদ্যা হলো ভাষায় প্রকাশিত চিন্তার বিজ্ঞান।"
        },
        {
          "label": "খ",
          "question": "",
          "explanation": "একটি আদর্শ বা মানদণ্ডের ভিত্তিতে নিজস্ব বিষয়বস্তু মূল্যায়ন করে বিধায় যুক্তিবিদ্যাকে আদর্শনিষ্ঠ বিজ্ঞান বলা হয়। যে বিজ্ঞান কোনো আদর্শের ভিত্তিতে নিজস্ব বিষয়বস্তুর মূল্যায়ন করে তাকে আদর্শনিষ্ঠ বিজ্ঞান বলে। যুক্তিবিদ্যা সত্যের আদর্শের ভিত্তিতে বৈধ যুক্তি পদ্ধতির নিয়মাবলি আবিষ্কার করে এবং এই নিয়মাবলির আলোকে সেগুলোর মূল্য নিরূপণ করে। সুতরাং যুক্তিবিদ্যা সত্যের আদর্শের ভিত্তিতে বিষয়বস্তুর মূল্যায়ন করে । তাই যুক্তিবিদ্যা একটি আদর্শনিষ্ঠ বিজ্ঞান ।"
        },
        {
          "label": "গ",
          "question": "",
          "explanation": "সোহেলের পঠিত বিষয় যুক্তিবিদ্যার স্বরূপের বিজ্ঞানের দিকটি নির্দেশ করে।নিচে তা ব্যাখ্যা করা হলো- আমরা জানি, যুক্তিবিদ্যার দুটি দিক রয়েছে। একটি হলো তাত্ত্বিক বা বিজ্ঞান বিষয়ক দিক এবং অন্যটি ব্যাবহারিক বা কলাবিদ্যা বিষয়ক দিক। প্রকৃতির একটি নির্দিষ্ট বিভাগ সম্পর্কে অর্জিত সুনির্দিষ্ট ও সুশৃঙ্খল জ্ঞানকে বিজ্ঞান বলে। প্রাকৃতিক জ্ঞানের মাধ্যমে বিজ্ঞানের ভিত্তি গড়ে ওঠে। বিজ্ঞান বিভিন্ন বিষয়বস্তু সম্পর্কে আমাদের বিশেষ জ্ঞান দান করে। এক্ষেত্রে পদ্ধতিগত ও সুশৃঙ্খলভাবে বিশ্লেষণ করে কোনো বিভাগ সম্পর্কে জ্ঞান অর্জন করার জন্য এর প্রকৃতিকে বিভক্ত করা হয়। উদ্দীপকে বলা হয়েছে, সোহেল গবেষণা করে নতুন নতুন বিষয় আবিষ্কার করার জন্য প্রকৃতির একটি বিশেষ বিভাগের সুশৃঙ্খল বিষয় নিয়ে পড়ালেখা করে। এটি যুক্তিবিদ্যার বিজ্ঞানের দিকটির সাথে সঙ্গতিপূর্ণ। যা শুধু তাত্ত্বিক জ্ঞান শিক্ষা দেয় । এটি যুক্তিবিদ্যার একটি আংশিক দিক মাত্র ।তাই উপরের আলোচনা থেকে বলা যায়, সোহেলের পঠিত বিষয় যুক্তিবিদ্যার স্বরূপের বিজ্ঞানের দিকটি নির্দেশ করে।"
        },
        {
          "label": "ঘ",
          "question": "",
          "explanation": "রাসেলের কর্মকাণ্ডে যুক্তিবিদ্যার ব্যাবহারিক বা কলাবিদ্যা বিষয়ক দিকটির নির্দেশ করে।নিচে তা যুক্তিবিদ্যার আলোকে বিশ্লেষণ করা হলো- যুক্তিবিদ্যা কলাবিদ্যার মতো যুক্তিপদ্ধতির নিয়মাবলিকে বাস্তবে প্রয়োগ করার শিক্ষা দেয়। তাই যুক্তিবিদ্যা হলো কলাবিদ্যা যা কোনো বিশেষ উদ্দেশ্য সাধনের জন্য বৈজ্ঞানিক জ্ঞানকে বাস্তব ক্ষেত্রে প্রয়োগ করার নিয়ম-কানুন ও কলা-কৌশলের শিক্ষা দেয়। যেমন— নৌবিদ্যা শেখায় কীভাবে নৌযান চালনা করতে হবে। তেমনি আমরা উদ্দীপকে দেখতে পাই, রাসেলের আর্থিক অবস্থা বেশি ভালো না হওয়ায় একটি গ্যারেজে হাতে-কলমে শিক্ষা গ্রহণ করে যন্ত্রপাতি সারানোর কাজ করে। এর মাধ্যমে যুক্তিবিদ্যার নীতি সমূহকে বাস্তবক্ষেত্রে প্রয়োগ করার কথা বলা হয়েছে। এক্ষেত্রে যুক্তিবিদ্যা হলো কলাবিদ্যা। এটি যুক্তির সাধারণ নিয়মাবলিকে সার্বিকভাবে প্রয়োগের কলাকৌশল জ্ঞান দান করে। তাই উপরের আলোচনার প্রেক্ষিতে বলা যায়, যুক্তিবিদ্যা চিন্তা সম্পর্কিত জ্ঞানকে বাস্তবে প্রয়োগ করার নিয়ম পদ্ধতির শিক্ষা দেয়। তাই যুক্তিবিদ্যাকে কলাবিদ্যা বলা হয়।"
        }
      ]
    },
    {
      "number": "2",
      "uddipok": "",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "যে অর্থপূর্ণ শব্দ বা শব্দসমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা হতে পারে, সেসব শব্দ বা শব্দসমষ্টিকে পদ বলে।"
        },
        {
          "label": "খ",
          "question": "",
          "explanation": "একটি পদ আংশিক ব্যক্ত্যর্থে কোনো যুক্তিবাক্যে ব্যবহৃত হওয়ার কারণে অব্যাপ্য হয়। কোনো পদ একটি যুক্তিবাক্যে কতটুকু ব্যক্ত্যর্থের ভিত্তিতে প্রকাশিত হলো তার ওপর নির্ভর করে পদটির ব্যাপ্যতা নির্ধারিত হয়। যখন একটি পদ তার সম্পূর্ণ ব্যক্ত্যর্থের ভিত্তিতে কোনো যুক্তিবাক্যে ব্যবহৃত হয় তখন পদটি ব্যাপ্য হয়। আর যখন একটি পদ কোনো যুক্তিবাক্যে আংশিক ব্যক্ত্যর্থে প্রকাশিত হয় তখন সেটিকে অব্যাপ্য পদ বলে। সুতরাং আংশিক ব্যক্ত্যর্থে কোনো যুক্তিবাক্যে ব্যবহৃত হওয়ার কারণে একটি পদ অব্যাপ্য হয়।"
        },
        {
          "label": "গ",
          "question": "",
          "explanation": "হ্যাঁ, উদ্দীপকের-১ এ উল্লিখিত বিষয় পদের মর্যাদা লাভ করতে পারে।নিচে তা ব্যাখ্যা করা হলো- যে সব শব্দ বা শব্দ সমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা হতে পারে, সেসব শব্দ বা শব্দ সমষ্টিকে পদ বলে। পদ হওয়ার যোগ্যতা-অযোগ্যতার ভিত্তিতে যুক্তিবিদরা শব্দকে তিনভাগে ভাগ করেছেন। যথা- ১.পদযোগ্য শব্দ ২. সহ-পদযোগ্য শব্দ ও ৩.পদ-নিরপেক্ষ শব্দ। যে শব্দ অন্য কোনো শব্দের সাহায্য ছাড়াই কোনো যুক্তিবাক্যের উদ্দেশ্য বা বিধেয় হওয়ার যোগ্যতা রাখে তাকে পদযোগ্য শব্দ বলে। যেমন— চাঁদ, ফুল, সুন্দর, সবুজ ইত্যাদি শব্দগুলো স্বাধীনভাবে কোনো যুক্তিবাক্যের উদ্দেশ্য, বিধেয় বা উদ্দেশ্য ও বিধেয় উভয়ভাবেই ব্যবহৃত হতে পারে। উদ্দীপক-১ এ উল্লিখিত চিনি, সাদা, গুঁড়া শব্দগুলো যুক্তিবাক্যের উদ্দেশ্য, বিধেয় বা উভয়ই হিসেবে ব্যবহৃত হতে পারে। তাই বলা যায় উদ্দীপকের উল্লিখিত বিষয়টি পদের মর্যাদা যোগ্য।"
        },
        {
          "label": "ঘ",
          "question": "",
          "explanation": "উদ্দীপকের ২ দ্বারা সহ-পদযোগ্য ও ৩ নং দ্বারা পদ অযোগ্য শব্দকে নির্দেশ করে। উভয়ের মধ্যে বিস্তর পার্থক্য বিদ্যমান।নিচে এদের পার্থক্য বিশ্লেষণ করা হলো- পদ হওয়ার যোগ্যতা-অযোগ্যতার ভিত্তিতে যুক্তিবিদরা শব্দকে তিনভাগে ভাগ করেছেন। যথা- ১. পদযোগ্য শব্দ 2. সহ-পদযোগ্য শব্দ ও ৩. পদ-নিরপেক্ষ শব্দ।যে শব্দ স্বাধীনভাবে কোনো যুক্তিবাক্যের উদ্দেশ্য অথবা বিধেয় হিসেবে ব্যবহৃত হতে পারে না, অন্য কোনো শব্দ বা পদের সাথে যুক্ত হয়ে যুক্তিবাক্যের উদ্দেশ্য অথবা বিধেয় হওয়ার যোগ্যতা অর্জন করতে পারে তাকে সহ-পদযোগ্য শব্দ বলে। যেমন- টি, টা, খানা,খানি, ও, এবং, অথবা,আর ইত্যাদি। অন্যদিকে, যে শব্দ স্বাধীনভাবে কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না; এমনকি কোনো পদের সাহায্য নিয়েও কোনো যুক্তিবাক্যের উদ্দেশ্য বা বিধেয় হতে পারে না তাকে পদ অযোগ্য বা পদ নিরপেক্ষ শব্দ বলা হয়। পদ অযোগ্য শব্দ কখনোই পদ হতে পারে না। যেমন- যাও, খাও, ছি! ছি!, আহা, ওহো, মরি! মরি!, ওগো, ওহে ইত্যাদি। এ শব্দগুলো কখনোই কোনো ভাবে পদ হবার যোগ্যতা রাখে না।  তাই বলা যায়, উদ্দীপকের-২ এ উল্লিখিত এবং, যদি, খুব ও ৩ এ উল্লেখিত উহ, আহ, মরিমরি শব্দগুলোর মধ্যে যথেষ্ট পার্থক্য রয়েছে।"
        }
      ]
    },
    {
      "number": "3",
      "uddipok": "কলেজ থেকে ফেরার পথে দীপ্ত বর্ষণকে বললো, দেখো বাগানে কি সুন্দর হলুদ, লাল ও বেগুনি ফুল ফুটেছে, আর তাতে কালো ও হলুদ রং-এর প্রজাপতি উড়ে বেড়াচ্ছে। তাদের কথার পর নীরব বললো, প্রজাপতিদের প্রাণ আছে বলেই এরা খাবার গ্রহণ করে, বৃদ্ধি পায় আবার মারাও যায় । প্রজাপতির রং দেখে বর্ষণ চেকশার্ট বানানোর সিদ্ধান্ত নিলো ।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "শ্রেণিবাচক বা জাতিবাচক বিধেয় পদ বিশিষ্ট কোনো সদর্থক যুক্তিবাক্যের উদ্দেশ্য ও বিধেয়ের মধ্যে যে সকল সম্পর্ক থাকতে পারে, সেই সম্পর্কসমূহকে বিধেয়ক বলে ।"
        },
        {
          "label": "খ",
          "question": "",
          "explanation": "নঞর্থক বাক্যে উদ্দেশ্য পদের সাথে বিধেয় পদের সম্পর্ক অস্বীকার করা হয় বলে এ ধরনের বাক্যে বিধেয়ক থাকে না। বিধেয়ক একটি সম্পর্কের নাম। সাধারণত সদর্থক বাক্যের উদ্দেশ্য' ও 'বিধেয়' পদের মধ্যে যে সম্পর্ক তা-ই বিধেয়ক। কিন্তু নঞর্থক বাক্যে 'উদ্দেশ্য' ও 'বিধেয়' পদের মধ্যে কোনো সম্পর্ক প্রকাশ পায় না। এ কারণে নঞর্থক বাক্যে বিধেয়ক থাকে না ।"
        },
        {
          "label": "গ",
          "question": "",
          "explanation": "উদ্দীপকে দীপ্তর বক্তব্যে অবান্তর লক্ষণ নামে বিধেয়কের উল্লেখ রয়েছে। বিধেয়কের প্রকারভেদগুলোর মধ্যে সর্বশেষ প্রকারভেদ হলো অবান্তর লক্ষণ। অবান্তর লক্ষণ বলতে সেই গুণ বা গুণাবলিকে বোঝায় যা কোনো পদের জাত্যর্থের অংশ নয়; আবার পদটির জাত্যর্থ থেকে অনিবার্যভাবে নিঃসৃত হয় না । উদ্দীপকে দীপ্তর বক্তব্য হলো— বাগানে সুন্দর হলুদ, লাল ও বেগুনি ফুল ফুটেছে এবং তাতে কালো ও হলুদ রং এর প্রজাপতি উড়ে বেড়াচ্ছে। এখানে 'সুন্দর', 'হলুদ', 'লাল', ‘বেগুনি’– 'ফুল' পদটির জাত্যর্থের অংশ নয়। আবার ‘কালো’ ও ‘হলুদ রং'— 'প্রজাপতি' পদের জাত্যর্থের অংশ নয় কিংবা তাদের জাত্যর্থ 'জীববৃত্তি' থেকে অনিবার্যভাবে নিঃসৃতও নয়। তাই দীপ্তর বক্তব্যে অবান্তর লক্ষণ নামক বিধেয়কের উল্লেখ পাওয়া যায়।"
        },
        {
          "label": "ঘ",
          "question": "",
          "explanation": "নীরব ও বর্ষণের বক্তব্যে যে দু'ধরনের উপলক্ষণ ও অবান্তর লক্ষণের উল্লেখ রয়েছে তা হলো যথাক্রমে জাতিগত উপলক্ষণ ও ব্যক্তিগত বিচ্ছেদ্য অবান্তর লক্ষণ। যে উপলক্ষণ কোনো পদের আসন্নতম জাতিসূচক জাত্যর্থের অংশ থেকে নিঃসৃত হয় তাকে জাতিগত উপলক্ষণ বলে। যেমন— ক্ষুধা, পিপাসা, মৃত্যু মানুষ পদের জাতিগত উপলক্ষণ। অন্যদিকে, যে অবান্তর লক্ষণ কোনো ব্যক্তির ক্ষেত্রে কখনও উপস্থিত থাকে আবার কখনো উপস্থিত থাকে না তাকে ব্যক্তিগত বিচ্ছেদ্য অবান্তর লক্ষণ বলে। যেমন— কোনো ব্যক্তির ব্যক্তিগত বৈশিষ্ট্য। জাতিগত উপলক্ষণ বিধেয়কের উপলক্ষণের একটি প্রকার যা জাতিসূচক জাত্যর্থ থেকে অনিবার্যভাবে নিঃসৃত হয়। আর ব্যক্তিগত বিচ্ছেদ্য অবান্তর লক্ষণ বিধেয়কের অবান্তর লক্ষণের একটি প্রকার যা জাত্যর্থের অংশ নয় কিংবা জাত্যর্থ থেকে অনিবার্যভাবে নিঃসৃতও নয় । উদ্দীপকে নীরবের বক্তব্যে বলা হয়েছে, প্রজাপতিদের প্রাণ আছে বলেই এরা খাবার গ্রহণ করে, বৃদ্ধি পায় আবার মারাও যায়। ‘প্রাণ”, ‘খাবার গ্রহণ', 'বৃদ্ধি' ও 'মৃত্যু' প্রজাপতির আসন্নতম জাতি 'জীববৃত্তি' নামক জাত্যর্থ থেকে অনিবার্যভাবে নিঃসৃত হয়েছে। তাই এগুলো জাতিগত উপলক্ষণকে নির্দেশ করে। অন্যদিকে, বর্ষণ প্রজাপতির রং দেখে চেকশার্ট বানানোর সিদ্ধান্ত নেয়। প্রজাপতির রং দেখে চেকশার্ট বানানোর বিষয়টি বর্ষণের একান্ত ব্যক্তিগত বিষয়। বিষয়টি যেকোনো সময় পরিবর্তন হতে পারে। তাই এটি বর্ষণের ব্যক্তিগত বিচ্ছেদ্য অবান্তর লক্ষণকে নির্দেশ করে। তাই আলোচনা শেষে বলা যায়, নীরব ও বর্ষণের বক্তব্যে বিধেয়কের জাতিগত উপলক্ষণ ও ব্যক্তিগত বিচ্ছেদ্য অবান্তর লক্ষণ প্রকাশ পেয়েছে।"
        }
      ]
    },
    {
      "number": "4",
      "uddipok": "দৃশ্যকল্প-১: নীল ফুল হয় সুন্দর  লাল ফুল হয় সুন্দর সাদা ফুল হয় সুন্দর সুতরাং সকল ফুল হয় সুন্দর দৃশ্যকল্প -২: সকল পাখি হয় দ্বিপদ  বক হয় এক ধরনের পাখি সুতরাং বক হয় দ্বিপদ",
      "tag": "BB 22,ISCM 24",
      "sub_questions": [
        {
          "label": "ক",
          "question": "",
          "explanation": "কোনো জানা বিষয়ের ওপর ভিত্তি করে কোনো অজানা বিষয় সম্বন্ধে জ্ঞান লাভের মানসিক প্রক্রিয়াকে অনুমান বলে ।"
        },
        {
          "label": "খ",
          "question": "",
          "explanation": "কোনো জ্ঞাত বিষয় বা তথ্যের ওপর নির্ভর করে কোনো এক অজ্ঞাত বিষয়ে বা তথ্যে উপনীত হওয়ার মানসিক প্রক্রিয়াকে অনুমান বলে । অনুমান একটি মানসিক প্রক্রিয়া। কেননা, জানা বিষয় থেকে অজানা বিষয়ের ধারণা লাভ হলো অনুমান। অনুমানের মাধ্যমে এক ধরনের ধারণা উৎপন্ন হয়। এটি ভাষায় প্রকাশিত রূপ নয়। তাই অনুমান একটি মানসিক প্রক্রিয়া । যখন এটি ভাষায় প্রকাশিত হয় । তখন সেটি হয় যুক্তি ।"
        },
        {
          "label": "গ",
          "question": "",
          "explanation": "দৃশ্যকল্প-১ যে অনুমানকে নির্দেশ করা হয়েছে তা হলো আরোহ অনুমান। নিচে তা ব্যাখ্যা করা হলো- যে অনুমানে বিশেষ বিশেষ দৃষ্টান্তসমূহ পর্যবেক্ষণের মাধ্যমে একটি সার্বিক সংশ্লেষক যুক্তিবাক্য অনুমিত হয় তাকে আরোহ অনুমান বলে । আরোহ অনুমান দুইটি বিষয়ের উপর প্রতিষ্ঠিত। যথা— ১. প্রকৃতির নিয়মানুবর্তিতা নীতি ও ২. কার্যকারণ নিয়ম। আরোহ অনুমানে বিশেষ থেকে সার্বিকে গমন করা হয়। বিশেষ বিশেষ দৃষ্টান্তের পর্যবেক্ষণের ওপর ভিত্তি করে আরোহাত্মক উল্লম্ফনের মাধ্যমে সার্বিক সংশ্লেষকসিদ্ধান্ত প্রতিষ্ঠা করা হয়। যেমন— মনির, রাসেল, সোহান বিশেষ বিশেষ মানুষের মরণশীলতা প্রত্যক্ষ করে যখন সকল মানুষের মরণশীলতা সম্পর্কে সিদ্ধান্ত প্রতিষ্ঠা করা হয় তখন সেটি হয় আরোহ অনুমান তেমনি উদ্দীপকের দৃশ্যকল্প-১ এ বলা হয়েছে, নীল ফুল হয় সুন্দর, লাল ফুল হয় সুন্দর, সাদা ফুল হয় সুন্দর, সুতরাং, সকল ফুল হয় সুন্দর। এই যুক্তিটির ক্ষেত্রে, এখানে নীল, লাল ও সাদা ফুলের সুন্দর হওয়ার অভিজ্ঞতার ভিত্তিতে সার্বিক সিদ্ধান্ত প্রতিষ্ঠা করা হয়েছে যে, সকল ফুল হয় সুন্দর। এখানে সিদ্ধান্তটি আশ্রয়বাক্য থেকে বেশি ব্যাপক হয়েছে। অর্থাৎ, আরোহাত্মক উল্লম্ফনের মাধ্যমে বিশেষ থেকে সার্বিকে গমন করা হয়েছে। তাই বলা যায় দৃশ্যকল্প-১ এ উল্লেখিত যুক্তিটি আরোহ অনুমানের একটি উদাহরণ।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ অবরোহ অনুমানের মাধ্যম রূপের প্রতিফলন ঘটেছে।নিচে তা বিশ্লেষণ করা হলো- আমরা জানি,যে অবরোহ অনুমানে একাধিক আশ্রয়বাক্য থেকে সিদ্ধান্ত অনুমিত হয় তাকে মাধ্যম অনুমান বলে। এ অনুমানে কমপক্ষে দুটি আশ্রয়বাক্য থাকবেই । মাধ্যম অনুমানের আরেক নাম পরোক্ষ অনুমান। মাধ্যম অনুমানে আশ্রয়বাক্যের মধ্যে এক সাধারণ সম্পর্ক থাকে এবং এই সম্পর্কের কারণেই সিদ্ধান্ত রচিত হয়। আশ্রয়বাক্য ও সিদ্ধান্তের মধ্যে অনিবার্য সম্পর্ক বিদ্যমান থাকে এবং সিদ্ধান্তে নতুন তথ্য প্রদান করা হয় । তেমনি উদ্দীপকের দৃশ্যকল্প-২ এ একাধিক আশ্রয়বাক্য থেকে সিদ্ধান্ত অনুমিত হয়েছে বিধায় এটি মাধ্যম অনুমান। মাধ্যম অনুমানে তিনটি পদ থাকে। যথা— প্রধান পদ, অপ্রধান পদ এবং মধ্যপদ। উদ্দীপকের দৃশ্যকল্প-২ এ দেখতে পাই, ‘সকল পাখি হয় দ্বিপদ, বক হয় এক ধরনের পাখি, অতএব, বক হয় দ্বিপদ।' দৃশ্যকল্প-২ এর এ যুক্তিটিতে তিনটি পদ হলো- দ্বিপদ, বক ও পাখি। পাশাপাশি দৃশ্যকল্প-২ এ মাধ্যম অনুমানের বৈশিষ্ট্য প্রতিফলিত হয়েছে। অর্থাৎ, দুটি আশ্রয়বাক্যের মাধ্যমে অনিবার্যভাবে নতুন তথ্য সম্বলিত একটি সিদ্ধান্ত নিঃসৃত হয়েছে যে, বক হয় দ্বিপদ। তাই বলা যায় দৃশ্যকল্প-২ এ মাধ্যম অনুমানের বৈশিষ্ট্যকে নির্দেশ করে ।"
        }
      ]
    },
    {
      "number": "5",
      "uddipok": "দৃশ্যকল্প-১: স্নেহা তার বান্ধবী শ্রেয়াকে বললো, প্রতিদিন মানুষ কোনো না কোনো কারণে মারা যায়। কেউ আগুনে পুড়ে, কেউ দুর্ঘটনায়, কেউ বিষপানে, কেউ ট্রলার ডুবে। শ্রেয়া বললো, আমরা মৃত্যু নামক কাজটি বিশ্লেষণ করলেও এসব কারণ পাব। দৃশ্যকল্প-২: গত বছর যে রকম আবহাওয়া ছিল এ বছরও তেমনটি দেখা যাচ্ছে। কখনও ঝলমলে সুন্দর আকাশ, আবার কখনও মেঘের ঘনঘটা, কখনও রোদ, কখনও বৃষ্টি আবার ঝড়ের তাণ্ডৰও।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "আরোহ অনুমান যেসব বিষয়ের ওপর নির্ভর করে প্রকাশিত হয় তাকে আরোহ অনুমানের ভিত্তি বলে ।"
        },
        {
          "label": "খ",
          "question": "",
          "explanation": "শুধু কারণের উপস্থিতিতেই কার্য ঘটে, এজন্য কার্য ও কারণ দুটি সাপেক্ষ পদ। জগতের প্রত্যেকটি ঘটনাই কার্যকারণ শৃঙ্খলে বাঁধা। বিনা কারণে কোনো কার্য ঘটে না। কোনো কারণ থেকে যে কার্য ঘটে, একই অবস্থায় অন্য ঐ কারণ থেকে একই কার্য ঘটে। অর্থাৎ, কারণ না থাকলে কার্য হয় না। একটির উপস্থিতিতে অন্যটিও উপস্থিত হয়। তাই বলা যায় পারস্পরিক নির্ভরশীলতার কারণে কার্য ও কারণ দুটি সাপেক্ষ পদ।"
        },
        {
          "label": "গ",
          "question": "",
          "explanation": "দৃশকল্প-২ আরোহের আকারগত ভিত্তির অংশ প্রকৃতির নিয়মানুবর্তিতা নীতিকে নির্দেশ করে।নিচে তা ব্যাখ্যা করা হলো- প্রকৃতির নিয়মানুবর্তিতা নীতি আরোহের আকারগত ভিত্তির অন্যতম অংশ। আরোহ অনুমানে বিশেষ থেকে সার্বিকে গমনের ক্ষেত্রে প্রকৃতির নিয়মানুবর্তিতা নীতি অপরিহার্য ভূমিকা পালন করে। এটি আরোহের একটি স্বতঃসিদ্ধ নীতি। তাই এককথায় এর সংজ্ঞা দেওয়া যায় না। যুক্তিবিদদের -মতে, প্রকৃতির নিয়মানুবর্তিতা নীতির প্রকৃতি হচ্ছে প্রকৃতি নিয়মের উপাসক, প্রকৃতির রাজ্যে সর্বত্র একই রূপ সদর্থক বা নঞর্থকভাবে প্রকাশ করা হয়। কিন্তু এটিও প্রকৃতির নিয়মানুবর্তিতা নীতির শৃঙ্খলাকে প্রকাশ করে। যেমন— প্রকৃতিতে খামখেয়ালির কোনো স্থান নেই, প্রকৃতি অভিন্ন অবস্থায় ভিন্নরূপ আচরণ করে না ইত্যাদি। মোট কথা প্রকৃতির নিয়মানুবর্তিতা অনুযায়ী প্রকৃতির সর্বত্র একই নিয়ম কার্যকর এবং একই রূপ বিরাজমান। উদ্দীপকের দৃশ্যকল্প-২ এ দেখতে পাই, গত বছর যে রকম আবহাওয়া ছিল এবছরও তেমনটি দেখা যাচ্ছে। কখনও ঝলমলে সুন্দর আকাশ, আবার কখনও মেঘের ঘনঘটা, কখনও রোদ, কখনও বৃষ্টি আবার ঝড়ের তাণ্ডব। যা আরোহের আকারগত ভিত্তির অংশ প্রকৃতির নিয়মানুবর্তিতা নীতিকে নির্দেশ করে।"
        },
        {
          "label": "ঘ",
          "question": "",
          "explanation": "দৃশ্যকল্প-১ দ্বারা নির্দেশিত আরোহের ভিত্তিটি হলো কার্যকারণ নীতি।নিচে আরোহ ভিত্তিটির স্বরূপ বিশ্লেষণ করা হলো-  দৃশ্যকল্প-১ এ এই নীতির বহুকারণবাদ স্বরূপটি নির্দেশ করা হয়েছে। কারণ কার্যের অব্যবহিত, শর্তহীন, অপরিবর্তনীয় পূর্ববর্তী ঘটনা। কার্যকারণ নীতি অনুযায়ী, প্রতিটি ঘটনারই একটি কারণ আছে। বিনা কারণে কোনো ঘটনা ঘটে না। ব্রিটিশ যুক্তিবিদ মিল বলেন, যে ঘটনার শুরু আছে, তার একটি কারণ থাকতে বাধ্য। যেমন— দ্রব্যমূল্যের ঊর্ধ্বগতি, জনসংখ্যা বিস্ফোরণ, ঝড়ের তাণ্ডবলীলা, চন্দ্রগ্রহণ, সূর্যগ্রহণ, নৈতিকতা ও মূল্যবোধের অবক্ষয়, রাজনৈতিক অস্থিতিশীলতা সকল ঘটনাই কার্যকারণ সূত্রে আবদ্ধ। বহুকারণবাদ অনুসারে একই কার্য বিভিন্ন সময়ে বিভিন্ন কারণের দ্বারা সংঘটিত হতে পারে। উদ্দীপকের দৃশ্যকল্প-১ এ দেখতে পাই, স্নেহা তার বান্ধবী শ্রেয়াকে বললো, প্রতিদিন মানুষ কোনো না কোনো কারণে মারা যায়। কেউ আগুনে পুড়ে, কেউ দুর্ঘটনায়, কেউ বিষপানে, কেউ ট্রলার ডুবে। এগুলো মৃত্যু নামক কার্যের কারণ হিসেবে গণ্য। এখানে আগুনে পুড়ে, দুর্ঘটনা; বিষপান ও ট্রলার ডুবি বিভিন্ন সময় মৃত্যু নামক কার্য উৎপন্ন করে যা একটি কার্যের একাধিক কারণকে নির্দেশ করে। তাই বলা যায়, উদ্দীপকের দৃশ্যকল্প-১ এ উল্লিখিত বিষয়টি কার্যকারণ নীতির বহুকারণবাদ স্বরূপটির সাথে সাদৃশ্যপূর্ণ।"
        }
      ]
    },
    {
      "number": "6",
      "uddipok": "দৃশ্যকল্প-১: সকল পাখি হয় দ্বিপদ সব কবি হয় আবেগপ্রবণ দৃশ্যকল্প-২:কোনো কয়লা নয় চকচকে কোনো মানুষ নয় পাখি দৃশ্যকল্প-৩:ফুলগুলো খুব সুন্দর  আজ আকাশের রং নীল",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "দুটি পদের মধ্যে সদর্থক বা নঞর্থক যে কোনো সম্পর্কের প্রকাশকে যুক্তিবাক্য বলে।"
        },
        {
          "label": "খ",
          "question": "",
          "explanation": "সকল অবধারণের অনুরূপ যুক্তিবাক্য হয় না। অবধারণ হলো মানসিক অবস্থা এবং যুক্তিবাক্য হলো অবধারণের ভাষায় প্রকাশিত রূপ। অবধারণ হলো চিন্তার ব্যক্তিগত বা আত্মগত দিক । অবধারণ কোনো সুশৃঙ্খল বিষয় নাও হতে পারে। কিন্তু যুক্তিবাক্য হলো চিন্তার সুশৃঙ্খল বাস্তব প্রকাশ। তাই সকল অবধারণের অনুরূপ যুক্তিবাক্য হয় না। তবে প্রতিটি যুক্তিবাক্যের অন্তরালে অবধারণ থাকে।"
        },
        {
          "label": "গ",
          "question": "",
          "explanation": "দৃশ্যকল্প-৩ এ যুক্তিবাক্যের উদ্দেশ্য ও বিধেয় উপাদানসমূহকে নির্দেশ করে।নিচে তা ব্যাখ্যা করা হলো- আমরা জানি একটি যুক্তিবাক্য তিনটি উপাদানের সাহায্যে গঠিত হয়। যথা— ১. উদ্দেশ্য ২. বিধেয় ও ৩. সংযোজক। কোনো যুক্তিবাক্যে যার সম্বন্ধে কোনো কিছু স্বীকার বা অস্বীকার করা হয় তাকে উদ্দেশ্য বলে। আবার, কোনো যুক্তিবাক্যে যার দ্বারা উদ্দেশ্য সম্বন্ধে কোনো কিছু স্বীকার বা অস্বীকার করা হয় তাকে বিধেয় বলে । আর যুক্তিবাক্যে যে শব্দ দ্বারা উদ্দেশ্য পদ ও বিধেয় পদের মধ্যে সম্পর্ক স্থাপন করা হয় তাকে সংযোজক বলে। এই সম্পর্ক সদর্থক বা নঞর্থক উভয়ই হতে পারে। যেমন- সকল মানুষ হয় মরণশীল। এখানে মানুষ' পদ দ্বারা ‘মরণশীল' পদটিকে স্বীকার করে নেওয়া হয়েছে। তাই মানুষ'ল পদটি উদ্দেশ্য। আর মরণশীল পদটিকে উদ্দেশ্য মানুষ পদটির উপর আরোপ করা হয়েছে তাই এটি বিধেয়। আর হয় শব্দটি উভয় পদের সংযোজক। উদ্দীপকের দৃশ্যকল্প-৩ এ উল্লিখিত বাক্যদ্বয়ে দেখতে পাই, ‘ফুলগুলো খুব সুন্দর', 'আজ আকাশের রং নীল'। এখানে ফুলগুলো, সুন্দর, আকাশের রং, নীল শব্দগুলো পদযোগ্য শব্দ হওয়ায় তা যুক্তিবাক্যের উদ্দেশ্য বা বিধেয় অথবা উভয় পদ হিসেবেই যুক্তিবাক্যে ব্যবহৃত হতে পারে। কিন্তু 'আজ, খুব' শব্দগুলো পদ অ-যোগ্য শব্দ হওয়ায় যুক্তিবাক্যে ব্যবহৃত হতে পারে না। তাই এগুলো যুক্তিবাক্যের উপাদান নয়। কিন্তু ফুলগুলো, সুন্দর, আকাশের রং, নীল শব্দগুলো পদযোগ্য শব্দ হওয়ায় তা যুক্তিবাক্যের উপাদান।"
        },
        {
          "label": "ঘ",
          "question": "",
          "explanation": "দৃশ্যকল্প-১ দ্বারা সার্বিক সদর্থক ও দৃশ্যকল্প-২ দ্বারা সার্বিক নঞর্থক যুক্তিবাক্যকে নির্দেশ করা হয়েছে। উভয় যুক্তিবাক্যের মধ্যে গুণ ও পদের ব্যাপ্যতার পার্থক্য বিদ্যমান। আমরা জানি, গুণের ভিত্তিতে যুক্তিবাক্যকে দুই ভাগে ভাগ করা হয়েছে। যথা— ১. সদর্থক যুক্তিবাক্য ও ২. নঞর্থক যুক্তিবাক্য। দৃশ্যকল্প-১ এর 'সকল পাখি হয় দ্বিপদ ও সব কবি হয় আবেগপ্রবণ দৃষ্টান্তদ্বয়ের বিধেয় পদ দ্বারা উদ্দেশ্য পদের সম্পূর্ণ ব্যক্ত্যর্থকে স্বীকার করা হয়েছে বিধায় উক্ত যুক্তিবাক্যদ্বয় সদর্থক যুক্তিবাক্য । কিন্তু দৃশ্যকল্প-২ এর 'কোনো কয়লা নয় চকচকে' ও 'কোনো মানুষ নয় পাখি' দৃষ্টান্তদ্বয়ের বিধেয় পদ দ্বারা উদ্দেশ্য পদের সম্পূর্ণ ব্যক্ত্যর্থকে অস্বীকার করা হয়েছে বিধায় উক্ত যুক্তিবাক্যদ্বয় নঞর্থক যুক্তিবাক্য । আবার, দৃশ্যকল্প-১ এর যুক্তিবাক্যদ্বয় A-যুক্তিবাক্য হওয়ায় উদ্দেশ্য পদ ব্যাপ্য কিন্তু বিধেয় পদ অব্যাপ্য। অন্যদিকে, দৃশ্যকল্প-২ এর যুক্তিবাক্যদ্বয় E-যুক্তিবাক্য হওয়ায় উদ্দেশ্য পদ ব্যাপ্য, পাশাপাশি বিধেয় পদও ব্যাপ্য। কেননা, দৃশ্যকল্প-২ এর যুক্তিবাক্যদ্বয়ের বিধেয় পদ দ্বারা উদ্দেশ্য পদের সম্পূর্ণ ব্যক্ত্যর্থকেই অস্বীকার করা হয়েছে। তাই বলা যায়, দৃশ্যকল্প-১ ও দৃশ্যকল্প-২ এর মধ্যে গুণের পাশাপাশি পদের ব্যাপ্যতার দিক থেকেও পার্থক্য রয়েছে।"
        }
      ]
    },
    {
      "number": "7",
      "uddipok": "দৃশ্যকল্প-১:কোনো ঘাস নয় ধান সুতরাং  সকল ঘাস হয় অ-ধান দৃশ্যকল্প-২:সকল সৈনিক হয় মানুষ সুতরাং  সকল মানুষ হয় সৈনিক",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "যে অনুমান প্রক্রিয়ায় এক বা একাধিক আশ্রয়বাক্য থেকে তার চেয়ে অপেক্ষাকৃত কম ব্যাপক অথবা তার সমান ব্যাপক কোনো সিদ্ধান্ত অনুমিত হয় তাকে অবরোহ অনুমান বলে ।"
        },
        {
          "label": "খ",
          "question": "",
          "explanation": "অমাধ্যম অনুমানের মূল বৈশিষ্ট্য না থাকায় অমাধ্যম অনুমান প্রকৃত অনুমান নয়। যে অবরোহ অনুমানে একটিমাত্র আশ্রয়বাক্য থেকে সিদ্ধান্ত অনুমান করা হয়, তাকে অমাধ্যম অনুমান বলে। এতে একটি মাত্র আশ্রয়বাক্য থেকে সিদ্ধান্ত অনুমান করা হয় বলে জানা থেকে অজানায় যাওয়ার কোনো সুযোগ নেই। ফলে সিদ্ধান্ত নতুন কোনো তথ্যের সন্ধান দিতে পারে না। সিদ্ধান্তে আশ্রয়বাক্যের পুনরুক্তি হয় মাত্র। এ কারণে অমাধ্যম অনুমান প্রকৃত অনুমান নয় ।"
        },
        {
          "label": "গ",
          "question": "",
          "explanation": "দৃশ্যকল্প-১ অমাধ্যম অনুমানের প্রতিবর্তনকে নির্দেশ করে।নিচে তা ব্যাখ্যা করা হলো- যে অমাধ্যম অবরোহ অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে এবং বিধেয়ের বিরুদ্ধ পদকে সিদ্ধান্তের বিধেয় হিসেবে গ্রহণ করে তাকে প্রতিবর্তন বলে। যেমন— সকল মানুষ হয় মরণশীল। কোনো মানুষ নয় অমর।' এখানে আশ্রয়বাক্য ও সিদ্ধান্তের অর্থগত কোনো পার্থক্য নেই। উভয়ই একই অর্থ প্রকাশ করে। আশ্রয়বাক্য ও সিদ্ধান্তের পরিমাণও অপরিবর্তিত আছে। কেননা উভয়ই সার্বিক যুক্তিবাক্য। তেমনি উদ্দীপকের দৃশ্যকল্প-১ এ বলা হয়েছে, 'কোনো ঘাস নয় ধান। অতএব, সকল ঘাস হয় অ-ধান। তাই বলা যায় উদ্দীপকের দৃশ্যকল্প অমাধ্যম অনুমানের প্রতিবর্তনের নির্দেশ করে।"
        },
        {
          "label": "ঘ",
          "question": "",
          "explanation": "আবর্তনের নিয়মের আলোকে দৃশ্যকল্প-২ এর অনুমানটি যথার্থ নয় । আবর্তনের নিয়ম অনুসারে আশ্রয়বাক্যের অব্যাপ্য পদ সিদ্ধান্তে গিয়ে ব্যাপ্য হতে পারবে না। যেমন—.  সকল গরিব ব্যক্তি হয় অসুখী। (আবর্তনীয়) অতএব, A – সকল অসুখী ব্যক্তি হয় গরিব । (আবর্তিত) এখানে, A বাক্যের সরল আবর্তন করতে গিয়ে আশ্রয়বাক্যের অব্যাপ্য বিধেয় পদ 'অসুখী' সিদ্ধান্তে গিয়ে ব্যাপ্য হয়ে গেছে। তাই যুক্তিটি অবৈধ। A বাক্যের ক্ষেত্রে সঠিকভাবে আবর্তন প্রক্রিয়াকে প্রয়োগ করতে চাইলে এর আবর্তন করতে হবে। তেমনি দৃশ্যকল্প-২ এ বলা হয়েছে —সকল সৈনিক হয় মানুষ, অতএব, সকল মানুষ হয় সৈনিক। এখানে আশ্রয়বাক্যে অব্যাপ্য বিধেয় পদ 'মানুষ' সিদ্ধান্তে গিয়ে ব্যাপ্য হয়ে গেছে। ফলে ব্যাপ্যতার এবং আবর্তনের নিয়ম লঙ্ঘন হওয়ায় যুক্তিটি অবৈধ। সুতরাং, আবর্তনের নিয়মের আলোকে বলা যায়, দৃশ্যকল্প-২ যথার্থ নয়।"
        }
      ]
    },
    {
      "number": "8",
      "uddipok": "দৃশ্যকল্প-১:বিড়ালটি বিছানার ওপর বিছানাটি মাটির ওপর সুতরাং বিড়ালটি মাটির ওপর     দৃশ্যকল্প-২:কোনো প্রাণী নয় নিখুঁত সকল পাখি হয় প্রাণী সুতরাং কোনো পাখি নয় নিখুঁত",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "সহানুমানের যে আশ্রয়বাক্যে প্রধান পদটি থাকে তাকে প্রধান আশ্রয়বাক্য বলে।"
        },
        {
          "label": "খ",
          "question": "",
          "explanation": "সহানুমানে পরস্পর সম্পর্কযুক্ত দুটি আশ্রয়বাক্যের ভিত্তিতে অনিবার্যভাবে সিদ্ধান্ত অনুমিত হয় বিধায় সহানুমানকে মাধ্যম অনুমান বলা হয়। যে অবরোহ অনুমানে দুই বা ততোধিক আশ্রয়বাক্যের উপর নির্ভর করে সিদ্ধান্ত অনুমিত হয় তাকে মাধ্যম অনুমান বলে। সহানুমান তিনটি নিরপেক্ষ যুক্তিবাক্য দ্বারা গঠিত যার দুটি হলো আশ্রয়বাক্য এবং একটি সিদ্ধান্ত । তাই সহানুমানকে মাধ্যম অনুমান বলা হয় ।"
        },
        {
          "label": "গ",
          "question": "",
          "explanation": "দৃশ্যকল্প-২ এ সহানুমানের দৃষ্টান্তটিতে 'প্রাণী' পদটি দ্বারা মধ্যপদকে নির্দেশ করা হয়েছে।নিচে তা ব্যাখ্যা করা হলো - সহানুমানে তিনটি পদের মধ্য অন্যতম হলো মধ্যপদ। সহানুমানের যে পদটি উভয় আশ্রয়বাক্যে থাকে কিন্তু সিদ্ধান্তে থাকেনা তাকে মধ্যপদ বলে। সহানুমানে মধ্যপদ প্রধান আশ্রয়বাক্যে প্রধান পদের সাথে এবং অপ্রধান আশ্রয়বাক্যে অপ্রধান পদের সাথে ব্যবহৃত হয়। প্রধান ও অপ্রধান আশ্রয়বাক্যে ব্যবহৃত হয়ে মধ্যপদ প্রধান ও অপ্রধান আশ্রয়বাক্যের মধ্যে একটি অনিবার্য সম্পর্ক তৈরি করে। আর ঐ অনিবার্য সম্পর্কের ভিত্তিতে সহানুমানে সিদ্ধান্ত প্রতিষ্ঠিত হয়। উদ্দীপকের দৃশ্যকল্প-২ এ সহানুমানের দৃষ্টান্তটি হলো— “কোনো প্রাণী নয় নিখুঁত, সকল পাখি হয় প্রাণী, অতএব, কোনো পাখি নয় নিখুঁত।' এখানে সিদ্ধান্তের বিধেয় হিসেবে ব্যবহৃত হওয়ায় 'নিখুঁত' পদটি প্রধান পদ। ‘পাখি' পদটি সিদ্ধান্তের উদ্দেশ্য হিসেবে ব্যবহৃত হওয়ায় অপ্রধান পদ। 'প্রাণী' পদটি সিদ্ধান্তের অংশ নয়। কিন্তু উভয় আশ্রয়বাক্যে ব্যবহৃত হয়ে আশ্রয়বাক্যদ্বয়ের মধ্যে একটা অনিবার্য সম্পর্ক স্থাপন করেছে। তাই দৃশ্যকল্প-২ এ'প্রাণী' পদটি মধ্যপদ।"
        },
        {
          "label": "ঘ",
          "question": "",
          "explanation": "সহানুমানের নিয়মের আলোকে দৃশ্যকল্প-১ এ উল্লেখিত যুক্তিটিতে চতুষ্পদী অনুপপত্তি ঘটেছে।নিচে তা বিশ্লেষণ করা হলো- সহানুমানের ক্ষেত্রে দুটি আশ্রয়বাক্যে সাধ্যপদ ও পক্ষপদের সাথে মধ্যপদের আবশ্যিক সম্পর্ক স্থাপিত হয় এবং তার ভিত্তিতে সিদ্ধান্তে প্রধান ও অপ্রধান পদের মধ্যে আবশ্যিক সম্পর্ক গড়ে ওঠে। কোনো সহানুমানে তিনটি পদের অধিক পদ ব্যবহার করলে যে অনুপপত্তি ঘটে তাকে চতুষ্পদী অনুপপত্তি বলে। এক্ষেত্রে তিনটি পদের স্থানে চারটি পদ দেখা যায়। যেমন— মানুষ গরু খায়, গরু ঘাস খায়, অতএব, মানুষ ঘাস খায়। এ দৃষ্টান্তটিতে পদের সংখ্যা চারটি। যথা- ১. মানুষ ২. যারা গরু খায় ৩.গরু ৪. যারা ঘাস খায়। এখানে চতুষ্পদী অনুপপত্তি ঘটেছে। দৃশ্যকল্প- ১ এ উল্লেখিত যুক্তিটি হলো— 'বিড়ালটি বিছানার ওপর, বিছানাটি মাটির ওপর, অতএব, বিড়ালটি মাটির ওপর।' এ দৃষ্টান্তটিতে চারটি পদ। যথা— ১. বিড়াল ২. বিছানার ওপর ৩. মাটি ৪. বি।তাই বলা যায় উদ্দীপকে চতুষ্পদী অনুপত্তি ঘটেছে।"
        }
      ]
    },
    {
      "number": "9",
      "uddipok": "",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "পদের ব্যাপ্যতা হলো পদের ব্যাপকতা বা বিস্তৃতি।"
        },
        {
          "label": "খ",
          "question": "",
          "explanation": "নঞর্থক যুক্তিবাক্যের বিধেয় পদ ব্যাপ্য হয়। কারণ নঞর্থক যুক্তিবাক্যের বিধেয় পদ উদ্দেশ্য পদের সম্পূর্ণ বা আংশিক ব্যক্ত্যর্থ সম্বন্ধে কোনো কিছু অস্বীকার করে বিধায় নিজের সম্পূর্ণ ব্যক্ত্যর্থের প্রকাশ করতে পারে। তাই নঞর্থক যুক্তিবাক্যের বিধেয় পদ ব্যাপ্য হয়।"
        },
        {
          "label": "গ",
          "question": "",
          "explanation": "দৃশ্যকল্প-১ এ সার্বিক সদর্থক বা A-যুক্তিবাক্যের পদের ব্যাপ্যতার নির্দেশ রয়েছে। কোনো যুক্তিবাক্যে একটি পদ তার সম্পূর্ণ ব্যক্ত্যর্থ নিয়ে ব্যবহৃত হলে সেই পদটিকে বলে ব্যাপ্য পদ (Distributed Term)। অপরদিকে, কোনো যুক্তিবাক্যে একটি পদ তার আংশিক ব্যক্ত্যর্থ নিয়ে ব্যবহৃত হলে তাকে অব্যাপ্য বা আংশিক ব্যাপ্য পদ (Undistributed Term) বলে। ব্যাপ্যতার নিয়মানুসারে- সার্বিক সদর্থক বা A-যুক্তিবাক্যের উদ্দেশ্য পদটি ব্যাপ্য কিন্তু বিধেয় পদটি অব্যাপ্য। যেমন— সকল মানুষ হয় মরণশীল।' এ যুক্তিবাক্যের বিধেয় পদ দ্বারা উদ্দেশ্য পদের সমগ্র ব্যক্ত্যর্থ | সম্পর্কে স্বীকার করে নেওয়ায় ব্যাপ্য কিন্তু বিধেয় 'মরণশীল' পদটি উদ্দেশ্য 'মানুষ' পদের বাইরে অন্যান্য জীবের প্রতিও আরোপিত হয়। তাই এ যুক্তিবাক্যের বিধেয় পদটি অব্যাপ্য। তাই বলা যায়, উদ্দীপকের দৃশ্যকল্প-১ এ উল্লিখিত চিত্রটি সার্বিক সদর্থক বা A-যুক্তিবাক্য হওয়ায় উদ্দেশ্য পদ ব্যাপ্য কিন্তু বিধেয় পদটি অব্যাপ্য।"
        },
        {
          "label": "ঘ",
          "question": "",
          "explanation": "ব্যাপ্যতার নিয়মের আলোকে দৃশ্যকল্প-১ দ্বারা সার্বিক সদর্থক ও দৃশ্যকল্প-২ দ্বারা বিশেষ সদর্থক যুক্তিবাক্যকে নির্দেশ করা হয়েছে।নিচে তা ব্যাখ্যা করা হলো-  উভয় যুক্তিবাক্যের মধ্যে আন্তঃসম্পর্ক বিদ্যমান। দৃশ্যকল্প-১ এর চিত্রটিতে উদ্দেশ্য পদ ব্যাপ্য কিন্তু বিধেয় পদটি অব্যাপ্য। তাই এটি একটি A-যুক্তিবাক্য। অন্যদিকে, দৃশ্যকল্প-২ এর চিত্রটিতে উদ্দেশ্য পদ অব্যাপ্য, পাশাপাশি বিধেয় পদটিও অব্যাপ্য। তাই এটি একটি 1-যুক্তিবাক্য । পদের ব্যাপ্যতার নিয়ম অনুযায়ী, সার্বিক সদর্থক বা A-যুক্তিবাক্যের উদ্দেশ্য পদটি ব্যাপ্য কিন্তু সদর্থক হওয়ায় বিধেয় পদটি অব্যাপ্য। যেমন— 'সকল বিজ্ঞানী হয় জ্ঞানী' এ যুক্তিবাক্যটি হলো A-যুক্তিবাক্য। কেননা, উদ্দেশ্য বিজ্ঞানী পদটি সকল বিজ্ঞানীকে অন্তর্ভুক্ত করেছে। তাই বিজ্ঞানী পদটি ব্যাপ্য হয়েছে। বিধেয় 'জ্ঞানী' পদটির ব্যক্ত্যর্থ এখানে খণ্ডিতভাবে কেবল বিজ্ঞানীর ক্ষেত্রে প্রকাশিত হয়েছে। তাই এ যুক্তিবাক্যে বিধেয় 'জ্ঞানী' পদটি অব্যাপ্য। তেমনি দৃশ্যকল্প-২ এর যুক্তিবাক্যটি হলো বিশেষ সদর্থক যুক্তিবাক্য। বিশেষ হওয়ার কারণে এর উদ্দেশ্য পদ অব্যাপ্য। একইসাথে সদর্থক হওয়ার জন্য এর বিধেয় পদটিও ব্যাপ্য নয়। যেমন- “কিছু আম হয় মিষ্টি'। এখানে উদ্দেশ্য পদ 'আম' ব্যাপ্য নয়। পাশাপাশি বিধেয় 'মিষ্টি' পদটিও অব্যাপ্য। তাই বলা যায়, A-যুক্তিবাক্য এবং 1-যুক্তিবাক্য পরিমাণের দিক থেকে পৃথক হলেও উভয় যুক্তিবাক্যই গুণের দিক থেকে সদর্থক। এজন্য উভয়ের মধ্যে ব্যাপ্যতার নিয়ম অনুযায়ী বিধেয় পদটি অব্যাপ্য। তাই বলা যায়, দৃশ্যকল্প-১ ও দৃশ্যকল্প-২ এর মধ্যে গভীর সম্পর্ক বিদ্যমান।"
        }
      ]
    },
    {
      "number": "10",
      "uddipok": "দৃশ্যকল্প-১: এইচএসসিতে ভালো ফলাফলই রায়হানের ঢাকা বিশ্ববিদ্যালয়ে ভর্তির কারণ। দৃশ্যকল্প-২: বিড়ালের ডাক শুনে বাইরে বের হওয়াই হানিফ সাহেবের দুর্ঘটনার কারণ।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "কারণ হলো কোনো ঘটনার অব্যবহিত পূর্ববর্তী ঘটনা বা ঘটনাসমূহের সমষ্টি যাকে ঐ ঘটনাটি অপরিবর্তনীয় ও শর্তনিরপেক্ষভাবে অনুসরণ করে।"
        },
        {
          "label": "খ",
          "question": "",
          "explanation": "শর্ত কারণের একটি অংশ হওয়ায় কোনো একক শর্ত কারণ হতে পারে না। কারণ হলো কতগুলো শর্তের সমষ্টি এবং শর্ত হলো কারণের একটি আবশ্যিক অংশ । এ শর্তগুলো প্রত্যক্ষ ও পরোক্ষভাবে কার্য উৎপন্ন করতে সাহায্য করে। কার্য উৎপাদনে প্রতিটি শর্তের প্রত্যক্ষ বা পরোক্ষ অবদান থাকে। কারণ হলো সদর্থক এবং নঞর্থক শর্তের সমষ্টি। তাই যে কোনো কারণকে শর্ত হিসেবে বিবেচনা করা যায়। কিন্তু যে কোনো একক শর্তকে সমগ্র কারণ বলা যায় না।"
        },
        {
          "label": "গ",
          "question": "",
          "explanation": "দৃশ্যকল্প-২ এ কার্যকারণ সংক্রান্ত কাকতালীয় অনুপপত্তি ঘটেছে।নিচে তা ব্যাখ্যা করা হলো- কার্যকারণ সম্পর্কবিহীন কোনো পূর্ববর্তী ঘটনাকে কোনো পরবর্তী ঘটনার কারণ মনে করাকে কাকতালীয় অনুপপত্তি বলে। যেমন— কাক ডাকাই রহিমের মৃত্যুর কারণ। যুক্তিটি অবৈধ। কেননা এতে কার্যকারণ সম্পর্কবিহীন পূর্ববর্তী ঘটনা কাক ডাকা পরবর্তী ঘটনা রহিমের মৃত্যুর কারণ বলে মনে করা হয়েছে। ফলে যুক্তিটিতে কাকতালীয় অনুপপত্তি ঘটেছে। তেমনি দৃশ্যকল্প-২ এ দুর্ঘটনার কারণ হিসেবে হানিফ সাহেবের বিড়ালের ডাক শুনে বাইরে বের হওয়াকে দায়ী করা হয়েছে যা একটি অযৌক্তিক কারণ। হানিফ সাহেবের বিড়ালের ডাক শুনে বাইরে বের হওয়াকে কারণ হিসেবে গ্রহণ করলে তা হবে কাল্পনিক ও অযৌক্তিক।তাই বলা যায় উদ্দীপকের দৃশ্যকল্প-২ এ কার্যকরনের কাকতালীয় অনুপত্তি ঘটেছে।"
        },
        {
          "label": "ঘ",
          "question": "",
          "explanation": "কারণের গুণগত বৈশিষ্ট্যের আলোকে দৃশ্যকল্প-১'এর অনুপপত্তিটি হলো একটি মাত্র শর্তকে কারণ হিসেবে গ্রহণজনিত অনুপপত্তি।নিচে তা বিশ্লেষণ করা হলো- কারণ হলো সদর্থক ও নঞর্থক শর্তের সমষ্টি। কারণ ও শর্তের মধ্যকার সম্পর্ক হচ্ছে সমগ্র ও অংশের মধ্যকার সম্পর্কের অনুরূপ। একটি শর্ত হলো কারণের একটি অংশ এবং একটি কারণ হলো সবগুলো শর্তের সমষ্টি। কোনো ঘটনার কার্যকারণ সম্পর্ক নির্ণয়ে কোনো কারণে একটি শর্তকে কারণ হিসেবে মনে করলে একটি শর্তকে কারণ হিসেবে গ্রহণজনিত অনুপপত্তি ঘটে। কার্যকারণ নিয়মের অপপ্রয়োগে এ দোষ ঘটতে পারে। উদ্দীপকের দৃশ্যকল্প-২ এ বলা হয়েছে, এইচএসসিতে ভালো ফলাফলই রায়হানের ঢাকা বিশ্ববিদ্যালয়ে ভর্তির কারণ। এখানে একটি শর্ত অর্থাৎ এইচএসসিতে ভালো ফলাফলই ঢাকা বিশ্ববিদ্যালয়ে ভর্তির একমাত্র কারণ হিসেবে নির্দেশ করা হয়েছে। বস্তুত ভালো ফলাফলই রায়হানের ঢাকা বিশ্ববিদ্যালয়ে ভর্তির একমাত্র শর্ত নয়। বরং এর পেছনে অনেকগুলো সদর্থক শর্ত কাজ করতে পারে। যেমন— ভর্তি পরীক্ষায় অংশগ্রহণ করা, ভালো পরীক্ষা দেওয়া ও পাশ করা। তাই বলা যায়, দৃশ্যকল্প-১ এ ঢাকা বিশ্ববিদ্যালয়ে ভর্তি কার্যের একটি মাত্র শর্ত এসএসসিতে ভালো ফলাফলকে কারণ হিসেবে গ্রহণ করায় অনুপপত্তি ঘটেছে।"
        }
      ]
    },
    {
      "number": "11",
      "uddipok": "",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "যে বৃহত্তম জাতিকে অন্য কোনো ব্যাপকতর শ্রেণির অন্তর্ভুক্ত করা যায় না, তাকে বৃহত্তম বা পরতম জাতি বলে।"
        },
        {
          "label": "খ",
          "question": "",
          "explanation": "জাতি ও উপজাতি হলো সাপেক্ষ পদ।যে পদ অন্য পদের সাহায্য ছাড়া অর্থপূর্ণ হতে পারে না তাকে সাপেক্ষ পদ বলে। জাতি ও উপজাতির যেকোনো একটিকে বাদ দিয়ে অপরটির কোনো অর্থ নেই। ব্যক্ত্যর্থের দিক থেকে জাতি উপজাতিকে অন্তর্ভুক্ত করে। আবার জাত্যর্থের দিক থেকে উপজাতি জাতিকে অন্তর্ভুক্ত করে। এজন্য জাতি ও উপজাতি পরস্পর সাপেক্ষ পদ ।"
        },
        {
          "label": "গ",
          "question": "",
          "explanation": "দৃশ্যকল্প-১ এ A দ্বারা বিধেয়কের বিভেদক লক্ষণ ও উপলক্ষণ প্রকারটিকে নির্দেশ করে। নিচে তা ব্যাখ্যা করা হলো- ﻿ যে গুণ বা গুণসমষ্টি দ্বারা একই জাতির অন্তর্ভুক্ত একটি উপজাতিকে তার সমজাতীয় অন্যান্য উপজাতি থেকে পৃথক করা হয়, তাকে বিভেদক লক্ষণ বলে। বিভেদক লক্ষণ হলো জাত্যর্থের অপরিহার্য অংশবিশেষ যা দ্বারা একটি উপজাতি অন্যান্য উপজাতি থেকে পৃথক হয়। অপরদিকে, যে গুণ কোনো পদের জাত্যর্থের অংশ নয়, অথচ পদটির জাত্যর্থ থেকে অনিবার্যভাবে নিঃসৃত হয় তাকে ঐ পদের উপলক্ষণ বলে। যেমন— ক্ষুধা, পিপাসা, নিদ্রা, মানুষের উপলক্ষণ। উদ্দীপকের দৃশ্যকল্প-১ এ শ্রেণিবাচক 'মানুষ' পদটির বিভেদক লক্ষণ হলো 'বুদ্ধিবৃত্তি' যা মানুষ পদটির জাত্যর্থের অংশ। আর ক্ষুধা, তৃষ্ণা, বৃদ্ধি 'মানুষ' পদটির জীববৃত্তি নামক জাত্যর্থ থেকে নিঃসৃত হয়েছে। এ কারণে এসব গুণগুলো হলো উপলক্ষণ । তাই A দ্বারা নির্দেশিত 'বুদ্ধিবৃত্তি' ও 'ক্ষুধা', 'তৃষ্ণা', 'বৃদ্ধি' গুণসমষ্টি যথাক্রমে মানুষ পদটির বিভেদক লক্ষণ ও উপলক্ষণ।"
        },
        {
          "label": "ঘ",
          "question": "",
          "explanation": "দৃশ্যকল্প-২ দ্বারা বিধেয়কের জাতি ও উপজাতিকে নির্দেশ করে। দুটি শ্রেণিবাচক পদের মধ্যে যেটির ব্যক্ত্যর্থ অপরটির তুলনায় বৃহত্তর হয়, তাহলে সেই পদটিকে অপর পদের জাতি বলে। আবার দুটি পদের মধ্যে যে পদটির ব্যক্ত্যর্থের পরিমাণ অপরটির চেয়ে সংকীর্ণতর, সেই পদটিকে বৃহত্তর পদটির উপজাতি বলে। যেমন— 'জীব' এবং 'মানুষ' দুটি পদই জাতিবাচক। এ দুটি পদকে তাদের ব্যক্ত্যর্থের সাথে তুলনা করলে দেখা যায় যে, 'মানুষ' পদের চেয়ে 'জীব' পদের ব্যক্ত্যর্থ অধিক। সুতরাং সংজ্ঞা অনুযায়ী 'জীব' পদটিকে 'মানুষ' পদের জাতি এবং ‘মানুষ’ পদটিকে ‘জীব’ পদের উপজাতি বলা হয়। যুক্তিবিদ্যায় জাতি ও উপজাতি শব্দ দুটি পরস্পর সম্পর্কযুক্ত। এদের একটি ব্যতীত অন্যটি অর্থশূন্য । জাতি ও উপজাতি দুটি সাপেক্ষ পদ। একটি অন্যটির ওপর নির্ভরশীল অর্থাৎ কোনো জাতির অন্তর্গত উপজাতিগুলো বাদ দিলে যেমন জাতি বলা যায় না, তেমনিভাবে কোনো উপজাতি যে জাতির অন্তর্গত সেই জাতির কথা বাদ দিলে উপজাতিকে আর উপজাতি বলা যায় না। উদ্দীপকের দৃশ্যকল্প-২ এর B দ্বারা নির্দেশিত মানুষ, শিম্পাঞ্জী ও হরিণ শ্রেণিবাচক পদগুলো ‘জীব' নামক শ্রেণিবাচক পদের অন্তর্ভুক্ত। এ কারণে এখানে 'জীব' হলো হাতি এবং মানুষ, শিল্পাঙ্গী ও হরিণ হলো উপজাতি। তাই বলা যায়, উদ্দীপকের দৃশ্যকল্প-২ দ্বারা বিধেয়কের জাতি ও উপজাতির মধ্যেকার সম্পর্ক নির্দেশিত হয়েছে।"
        }
      ]
    }
  ]
}