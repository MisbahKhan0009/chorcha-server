{
  "title": "যশোর বোর্ড ২০২৪",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "একাদশ শ্রেণিতে ভর্তিচ্ছুক দুই বন্ধুর কথোপকথন: ১ম বন্ধু: যে বিষয় পড়লে সুসংবদ্ধ, সুশৃঙ্খল ও সুনিশ্চিত জ্ঞান লাভ করা যায় সে বিষয় আমার পছন্দ। ২য় বন্ধু: যে বিষয় পড়লে জ্ঞানকে বাস্তব জীবনে কাজে লাগানো যায় তেমন বিষয় আমার পছন্দ।",
      "tag": "JB 24",
      "sub_questions": [
        {
          "label": "ক",
          "question": "যুক্তিবিদ্যা কী?",
          "explanation": "যুক্তিবিদ্যা হলো সেই সকল পদ্ধতি ও নীতি সম্পর্কে অধ্যয়ন যা ভালো বা বৈধ যুক্তি এবং মন্দ বা অবৈধ যুক্তির মধ্যে পার্থক্য নির্দেশ করে।"
        },
        {
          "label": "খ",
          "question": "যুক্তিবিদ্যা ভাষায় প্রকাশিত চিন্তা সম্পর্কীয় বিজ্ঞান- বুঝিয়ে লেখো",
          "explanation": "যুক্তিবিদ্যা ভাষায় প্রকাশিত চিন্তা সম্পর্কীয় বিজ্ঞান। যুক্তিবিদ্যা বা Logic শব্দটি এসেছে গ্রিক শব্দ 'Logos' থেকে; যার অর্থ চিন্তা, ভাষা বা শব্দ। তাই ব্যুৎপত্তিগতভাবে যুক্তিবিদ্যা শব্দটি দিয়ে ভাষায় প্রকাশিত চিন্তার বিজ্ঞানকে বোঝায়। এরিস্টটল চিন্তা অর্থেই যুক্তিবিদ্যার প্রচলন করেন। তবে এখানে চিন্তা বলতে অনুমানমূলক বা যৌক্তিক চিন্তার কথা বলেছেন। ব্রিটিশ যুক্তিবিদ যোসেফ চিন্তার আকার বা বিষয় হিসেবে যুক্তিবিদ্যাকে সংজ্ঞায়িত করেন।"
        },
        {
          "label": "গ",
          "question": "উদ্দীপকে ১ম বন্ধুর বক্তব্যে নির্দেশিত বিষয় পাঠ্যবইয়ের আলোকে ব্যাখ্যা করো।",
          "explanation": "উদ্দীপকে ১ম বন্ধুর বক্তব্যে যুক্তিবিদ্যার ইঙ্গিত পাওয়া যায়। যে বিদ্যা বৈধ যুক্তি থেকে অবৈধ যুক্তিকে পৃথক করার পদ্ধতি ও নিয়মসমূহ সম্পর্কে আলোচনা করে তাকে যুক্তিবিদ্যা বা Logic বলে। যুক্তিবিদ্যা সঠিক যুক্তি পদ্ধতির নিয়মাবলি প্রণয়ন করে এবং এসব নিয়মের সাহায্যে যুক্তির বৈধতা যাচাই করে। এ কারণে যুক্তিবিদ্যা একটি বিজ্ঞান ও কলাবিদ্যা। এ বিদ্যা তাত্ত্বিক বা বিজ্ঞান বিষয়ক ও ব্যবহারিক জ্ঞান দান করে। তাত্ত্বিক জ্ঞানের মাধ্যমে সুশৃঙ্খল ও সুসংবদ্ধভাবে সুনিশ্চিত জ্ঞান লাভ করা যায়। যেহেতু যুক্তিবিদ্যা একটি চিন্তার বিজ্ঞান তাই চিন্তার আকারগত এবং বস্তুগত উভয় দিক এ শাস্ত্রে আলোচনা করা হয়। এ বিদ্যার আলোচ্য বিষয় সুশৃঙ্খল ও সুসংবদ্ধভাবে আলোচনা করা হয়। ফলে এ বিদ্যা বাস্তব জীবনে কাজে লাগে। উদ্দীপকের ১ম বন্ধু বলে, যে বিষয় পড়লে সুসংবদ্ধ, সুশৃঙ্খল ও সুনিশ্চিত জ্ঞান লাভ করা যায় সে বিষয় আমার পছন্দ। তার এ বক্তব্যে সুসংবদ্ধ, সুশৃঙ্খল ও সুনিশ্চিত জ্ঞানের কথা বলা হয়েছে যা যুক্তিবিদ্যার মাধ্যমে পাওয়া যায়। তাই উদ্দীপকে ১ম বন্ধুর বক্তব্যে যুক্তিবিদ্যার ইঙ্গিত পাওয়া যায়।"
        },
        {
          "label": "ঘ",
          "question": "দুই বন্ধুর বক্তব্যের আলোকে বিশ্লেষণ করো যে, 'যুক্তিবিদ্যা সকল বিজ্ঞানের সেরা বিজ্ঞান'।",
          "explanation": "'যুক্তিবিদ্যা সকল বিজ্ঞানের সেরা বিজ্ঞান'।- উক্তিটি যথার্থ। কোনো সাধারণ নিয়মের ভিত্তিতে প্রকৃতির একটি বিশেষ বিভাগ সম্বন্ধে সুনিশ্চিত, সুশৃঙ্খল ও সুসংবদ্ধ জ্ঞানকে বিজ্ঞান বলে। অর্থাৎ বিজ্ঞান একটি নির্দিষ্ট বিষয় সম্বন্ধে তাত্ত্বিক জ্ঞান প্রদান করে। যেমন- পদার্থবিজ্ঞান পদার্থের গঠন ও প্রকৃতি সম্বন্ধে আলোচনা করে। এর মাধ্যমে আমরা পদার্থ সম্পর্কে তাত্ত্বিক জ্ঞান অর্জন করি। যুক্তিবিদ্যা - অনুরূপ চিন্তা সম্পর্কিত কতগুলো সাধারণ নিয়ম প্রণয়নের মাধ্যমে যৌক্তিক সত্যতা অর্জনের চেষ্টা করে। তাই সকল বিজ্ঞানই তার নিয়মের কাঠামোর জন্য যুক্তিবিদ্যার ওপর নির্ভরশীল। কারণ সত্যকে প্রতিষ্ঠা করার জন্য প্রতিটি বিজ্ঞানকে যুক্তির মানদণ্ডে যাচাই করতে হয়। এজন্য যুক্তিবিদ্যাকে সকল বিজ্ঞানের বিজ্ঞান বলা হয়। উদ্দীপকে বর্ণিত ঘটনায় ১ম বন্ধু বলে, যে বিষয় পড়লে সুসংবদ্ধ, সুশৃঙ্খল ও সুনিশ্চিত জ্ঞান লাভ করা যায় সে বিষয় আমার পছন্দ। অন্যদিকে ২য় - বন্ধু বলে, যে বিষয় পড়লে জ্ঞানকে বাস্তব জীবনে কাজে লাগানো যায় তেমন বিষয় আমার পছন্দ। উদ্দীপকের এসব তথ্য যুক্তিবিদ্যার সাথে সাদৃশ্যপূর্ণ। কারণ যুক্তিবিদ্যা সত্যকে প্রতিষ্ঠা করতে চায় এবং তাত্ত্বিক জ্ঞানের পাশাপাশি ব্যবহারিক জ্ঞানের প্রতিও সমান গুরুত্ব দেয়। পরিশেষে বলা যায়, যুক্তিবিদ্যা নিজস্ব বিষয়বস্তুকে ব্যাখ্যা করার জন্য যেহেতু সুশৃঙ্খল ও সাধারণ নিয়ম ব্যবহার করে তাই যুক্তিবিদ্যাকে সকল বিজ্ঞানের সেরা বিজ্ঞান বলা হয়।"
        }
      ]
    },
    {
      "number": "2",
      "uddipok": "",
      "tag": "JB 24",
      "sub_questions": [
        {
          "label": "ক",
          "question": "পদ কী?",
          "explanation": "কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হওয়ার যোগ্যতাসম্পন্ন শব্দ বা শব্দসমষ্টিকে পদ বলে।"
        },
        {
          "label": "খ",
          "question": "সকল শব্দই কি পদ? ব্যাখ্যা করো।",
          "explanation": "না, প্রতিটি শব্দই যুক্তিবাক্যের উদ্দেশ্য বা বিধেয় রূপে ব্যবহৃত হতে পারে না বলে সকল শব্দই পদ নয়। শব্দ হচ্ছে একটি অক্ষর বা কয়েকটি অক্ষরের সমষ্টি যা কোনো একটি অর্থ প্রকাশ করে। আর পদ হচ্ছে একটি শব্দ বা কয়েকটি শব্দের সমষ্টি যা কোনো একটি যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে। শব্দকে পদ হতে হলে কোনো যুক্তিবাক্যের উদ্দেশ্য বা বিধেয়রূপে ব্যবহৃত হবার যোগ্য হতে হবে। সুতরাং দেখা যাচ্ছে যে, সকল পদই শব্দ কিন্তু সকল শব্দই পদ নয়।"
        },
        {
          "label": "গ",
          "question": "দৃশ্যকল্প-১ এ চিহ্নিত শব্দগুলো কোন ধরনের পদ? তোমার পাঠ্যবইয়ের আলোকে ব্যাখ্যা করো।",
          "explanation": "দৃশ্যকল্প-১ এ চিহ্নিত শব্দগুলো সাপেক্ষ পদ (Relative Term)। যে পদ অন্য কোনো পদের সাহায্য ছাড়া অর্থপূর্ণ হতে পারে না তাকে সাপেক্ষ পদ। বলে। যেমন- পিতা, শিক্ষক, রাজা ইত্যাদি। এ পদগুলোর কোনোটাই অন্য কোনো পদের সাহায্য ছাড়া বোঝা যায় না। সাপেক্ষ পদগুলো জোড়ায় জোড়ায় থাকে। এ জোড়ার শব্দগুলো কখনো কখনো ভিন্ন নামবিশিষ্ট হয়। যেমন- পিতা-পুত্র, স্বামী-স্ত্রী, রাজা-প্রজা ইত্যাদি। আবার এগুলো কখনো কখনো এক নামবিশিষ্ট হয়। উদ্দীপকের দৃশ্যকল্প-১ এ বর্ণিত, নূর সাহেব 'একজন শিক্ষক', 'একজন স্বামী' ও 'একজন পিতা'। এসব চিহ্নিত শব্দগুলোর অর্থ বোঝার জন্য অন্য পদের সাহায্য নিতে হয়। কারণ শিক্ষার্থী ছাড়া শিক্ষক, স্ত্রী ছাড়া স্বামী এবং সন্তান ছাড়া পিতা হতে পারে না। তাই বলা যায়, দৃশ্যকল্প-১ এ চিহ্নিত শব্দগুলো হলো সাপেক্ষ পদ।"
        },
        {
          "label": "ঘ",
          "question": "দৃশ্যকল্প-২ এ পদের যে সম্পর্কের ইঙ্গিত রয়েছে তা বিশ্লেষণ করো।",
          "explanation": "দৃশ্যকল্প-২ এ যথাক্রমে ব্যক্ত্যর্থ ও জাত্যর্থের দিকটি প্রতিফলিত হয়েছে। পদের ব্যক্ত্যর্থ ও জাত্যর্থের মধ্যে বিপরীতমুখী সম্পর্ক বিদ্যমান। সাধারণত প্রতিটি পদের দুটি দিক থাকে। একটি পদের সংখ্যা বা পরিমাণগত দিক এবং অন্যটি গুণগত দিক। পদের সংখ্যা বা পরিমাণগত দিক হলো ব্যক্ত্যর্থ। অন্যদিকে একটি পদ যে আবশ্যিক গুণ বা গুণাবলিকে প্রকাশ করে তাকে ঐ পদের জাত্যর্থ বলে। সাধারণত যখন কোনো পদের ব্যক্ত্যর্থ বাড়ে তখন পদটির জাত্যর্থ কমে আবার পদের ব্যক্ত্যর্থ কমলে তার জাত্যর্থ বাড়ে। দৃশ্যকল্প-২ এ 'জীব' পদটির ব্যক্ত্যর্থ হিসেবে 'সকল জীব' এবং জাত্যর্থ হিসেবে 'জীরবৃত্তি' গুণটি উল্লেখ করা হয়েছে। পরবর্তী পর্যায়ে ব্যক্ত্যর্থ কমে 'মানুষ' পদটির ব্যক্ত্যর্থ হিসেবে 'সকল মানুষ' উল্লেখ করা হলেও বিপরীত সম্পর্কের কারণে জাত্যর্থ বৃদ্ধি পেয়ে 'জীববৃত্তি + বুদ্ধিবৃত্তি' উল্লেখ করা হয়েছে। এভাবে প্রতিটি ধাপে পদের ব্যক্ত্যর্থ হ্রাস পাওয়ার বিপরীতে জাত্যর্থ বৃদ্ধি পেয়েছে। কিংবা জাত্যর্থ হ্রাস পাওয়ার বিপরীতে ব্যক্ত্যর্থ বৃদ্ধি পেয়েছে। তাই বলা যায় যে, পদের ব্যক্ত্যর্থ ও জাত্যর্থের মধ্যে বিপরীতক্রমে হ্রাস- বৃদ্ধির সম্পর্ক বিদ্যমান। অর্থাৎ এদের একটির হ্রাস বা বৃদ্ধিতে অন্যটির বৃদ্ধি বা হ্রাস ঘটে।"
        }
      ]
    },
    {
      "number": "3",
      "uddipok": "",
      "tag": "JB 24",
      "sub_questions": [
        {
          "label": "ক",
          "question": "পদের ব্যাপ্যতা কী?",
          "explanation": "একটি যুক্তিবাক্যে কোনো একটি পদ ঐ পদের কতটুকু ব্যক্ত্যর্থকে প্রকাশ করে তার পরিমাপকে পদের ব্যাপ্যতা বলে।"
        },
        {
          "label": "খ",
          "question": "কোন যুক্তিবাক্যের উদ্দেশ্য পদ ব্যাপ্য? ব্যাখ্যা করো।",
          "explanation": "সার্বিক সদর্থক বা A-যুক্তিবাক্যে উদ্দেশ্য পদ ব্যাপ্য। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে স্বীকার করে তাকে সার্বিক সদর্থক যুক্তিবাক্য বা A-যুক্তিবাক্য বলা হয়। অর্থাৎ A-যুক্তিবাক্য গুণের দিক থেকে সদর্থক বা ইতিবাচক এবং পরিমাণের দিক থেকে সার্বিক। যেমন- সকল দার্শনিক হয় জ্ঞানী। এখানে বিধেয় 'জ্ঞানী' পদটি উদ্দেশ্য 'দার্শনিক' পদের সমগ্র সম্পর্কে স্বীকার করে নেওয়া হয়েছে। অর্থাৎ A- যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে স্বীকার করে। তাই A-যুক্তিবাক্যের উদ্দেশ্য পদ ব্যাপ্য হয়।"
        },
        {
          "label": "গ",
          "question": "পদের ব্যাপ্যতার দিক থেকে চিত্র-খ কোন ধরনের যুক্তিবাক্যকে নির্দেশ করে? ব্যাখ্যা করো।",
          "explanation": "পদের ব্যাপ্যতার দিক থেকে চিত্র-খ সার্বিক নঞর্থক যুক্তিবাক্যকে নির্দেশ করে। যেসব যুক্তিবাক্যের বিধেয় পদের মাধ্যমে উদ্দেশ্য পদের সমগ্র ব্যক্ত্যর্থ অস্বীকার করা হয় তাকে সার্বিক নঞর্থক যুক্তিবাক্য বা E-যুক্তিবাক্য বলে। এ ধরনের বাক্যগুলো পরিমাণগত দিক থেকে সার্বিক এবং গুণগত দিক থেকে নঞর্থক হয়ে থাকে। যেমন- 'কোনো মানুষ নয় নিখুঁত' এ বাক্যে বিধেয় 'নয় নিখুঁত' পদকে উদ্দেশ্য 'মানুষ' পদের সমগ্র ব্যক্ত্যর্থ সম্পর্কে অস্বীকার করা হয়েছে। সার্বিক নঞর্থক বাক্যে পরিমাণসূচক শব্দ হিসেবে 'কোনো' কথাটি ব্যবহৃত হয় এবং গুণ প্রকাশক শব্দ হিসেবে 'নয়' কথাটি ব্যবহৃত হয়। ব্যাপ্যতার নিয়মানুসারে, সার্বিক নঞর্থক যুক্তিবাক্যের উদ্দেশ্য ও বিধেয় উভয় পদই ব্যাপ্য হয়। উদ্দীপকে চিত্র-খ এ নির্দেশিত যুক্তিবাক্যের উদ্দেশ্য ও বিধেয় উভয় পদই ব্যাপ্য হওয়ায় এটি সার্বিক নঞর্থক যুক্তিবাক্য বা E-যুক্তিবাক্যের দৃষ্টান্ত।"
        },
        {
          "label": "ঘ",
          "question": "চিত্র-ক ও চিত্র-গ পরস্পর থেকে কীভাবে, ভিন্ন? ব্যাপ্যতার আলোকে বিশ্লেষণ করো।",
          "explanation": "চিত্র-ক ও চিত্র-গ দ্বারা যথাক্রমে A- যুক্তিবাক্য ও Ⅰ-যুক্তিবাক্যকে নির্দেশ করে। চিত্র-ক এ প্রতীয়মান A-যুক্তিবাক্য হলো সার্বিক সদর্থক যুক্তিবাক্য। কারণ এই যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে স্বীকার করে। তাই A-যুক্তিবাক্যের উদ্দেশ্য পদটি ব্যাপ্য হলেও বিধেয় পদটি অব্যাপ্য হয়। যেমন- 'সকল দার্শনিক হয় জ্ঞানী'। এ যুক্তিবাক্যে 'দার্শনিক' পদটিকে সামগ্রিক অর্থে ব্যবহার করা হয়েছে। অর্থাৎ দার্শনিক বলতে দুনিয়ার সব দার্শনিককে ইঙ্গিত করা হয়েছে। কাজেই বাক্যটিতে 'দার্শনিক' পদটি ব্যাপ্য হয়েছে। কিন্তু বিধেয় 'জ্ঞানী' পদটিকে কেবল দার্শনিকের বেলায় স্বীকার করা হয়েছে। তাই বিধেয় পদটি অব্যাপ্য। অন্যদিকে চিত্র-গ এ প্রতীয়মান, যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থকে স্বীকার করে তাকে বিশেষ সদর্থক যুক্তিবাক্য বা I-যুক্তিবাক্য বলে। অর্থাৎ I-যুক্তিবাক্য গুণের দিক থেকে সদর্থক এবং পরিমাণের দিক থেকে বিশেষ। এ কারণে 1-যুক্তিবাক্যের উদ্দেশ্য ও বিধেয় উভয় পদই অব্যাপ্য হয়। চিত্র-গ এ দেখানো হয়েছে যে, উভয় পদই অব্যাপ্য। এই তথ্যটি কেবল Ⅰ-যুক্তিবাক্যের ক্ষেত্রে প্রযোজ্য। কারণ বিশেষ যুক্তিবাক্য হওয়ার কারণে Ⅰ-যুক্তিবাক্যের উদ্দেশ্য পদটি অব্যাপ্য হয়। অন্যদিকে সদর্থক বাক্য হওয়ার জন্য এর বিধেয় পদটিও অব্যাপ্য হয়। পরিশেষে বলা যায়, একটি পদের ব্যাপ্যতা নির্ভর করে সেই পদের ব্যক্ত্যর্থের ওপর। উদ্দীপকের চিত্র-ক ও চিত্র-গ এ পদের ব্যাপ্যতার ভিন্নতা উল্লেখ করা হয়েছে। এ কারণে ব্যাপ্যতার দিক থেকে চিত্র-ক ও চিত্র-গ এর মধ্যে পার্থক্য লক্ষ করা যায়।"
        }
      ]
    },
    {
      "number": "4",
      "uddipok": "",
      "tag": "JB 24",
      "sub_questions": [
        {
          "label": "ক",
          "question": "বিধেয়ক কী?",
          "explanation": "সদর্থক যুক্তিবাক্যের বিধেয় পদ উদ্দেশ্য পদের সাথে যে সম্পর্ক নির্দেশ করে, তাকে বিধেয়ক বলে"
        },
        {
          "label": "খ",
          "question": "কোন যুক্তিবাক্যে বিধেয়ক থাকে না? ব্যাখ্যা করো।",
          "explanation": "নঞর্থক যুক্তিবাক্যে বিধেয়ক থাকে না। বিধেয়ক হচ্ছে যুক্তিবাক্যের উদ্দেশ্য ও বিধেয় পদের মধ্যকার এক প্রকার সম্পর্ক। এই সম্পর্ক কেবল সদর্থক যুক্তিবাক্যের উদ্দেশ্য ও বিধেয় পদের মধ্যে তৈরি হয়। তাই সদর্থক যুক্তিবাক্যে বিধেয়ক থাকে। নঞর্থক যুক্তিবাক্যের বিধেয় পদটি উদ্দেশ্য পদ সম্পর্কে কোনো কিছু অস্বীকার করে। এজন্য নঞর্থক যুক্তিবাক্যের উদ্দেশ্য ও বিধেয় পদের মধ্যে কোনো সম্পর্ক তৈরি হয় না। যেহেতু নঞর্থক যুক্তিবাক্যের উদ্দেশ্য ও বিধেয় পদের মধ্যে সম্পর্ক তৈরি হয় না, তাই নঞর্থক যুক্তিবাক্যে বিধেয়ক থাকে না।"
        },
        {
          "label": "গ",
          "question": "উদ্দীপকে 'ফুল' পদটি কোন ধরনের বিধেয়ক? ব্যাখ্যা করো",
          "explanation": "উদ্দীপকে 'ফুল' পদটি দ্বারা জাতি বিধেয়ককে নির্দেশ করে। দুটি শ্রেণিবাচক পদ পরস্পরের সাথে সম্পর্কের দিক থেকে ব্যক্ত্যর্থের বিবেচনায় যদি একটি পদ ব্যাপক এবং অন্য পদটিকে অন্তর্ভুক্ত করে তবে ঐ ব্যাপক পদটিকে অন্য পদের জাতি বলে। অর্থাৎ শ্রেণিবাচক পদগুলোতে অন্যটির তুলনায় যার ব্যক্ত্যর্থ বেশি সেটি জাতি বলে বিবেচিত। সুতরাং জাতি একটি শ্রেণিবাচক পদ। তবে সকল শ্রেণিবাচক পদকেই জাতি বলা যায় না। জাতি হতে হলে তার ব্যক্ত্যর্থ দ্বারা অন্য কোনো শ্রেণির ব্যক্ত্যর্থকে অন্তর্ভুক্ত করতে হবে। অর্থাৎ জাতি একটি সাপেক্ষ পদ।। উদ্দীপকে 'ফুল'কে গোলাপ ও সূর্যমুখী পদে ভাগ করা হয়েছে। এখানে ফুল পদের ব্যক্ত্যর্থ গোলাপ ও সূর্যমুখীর তুলনায় বেশি। কারণ জগতে গোলাপ ও সূর্যমুখী ছাড়াও আরও ফুল রয়েছে। তাই বলা যায়, উদ্দীপকে 'ফুল' পদটি দ্বারা, জাতি বিধেয়ককে নির্দেশ করে।"
        },
        {
          "label": "ঘ",
          "question": "বিধেয়কের আলোকে ফুলের সাথে 'গোলাপ' ও 'সূর্যমুখী' এর সম্পর্ক আলোচনা করো।",
          "explanation": "বিধেয়কের আলোকে ফুল হলো জাতি এবং 'গোলাপ' ও 'সূর্যমুখী' উপজাতি। বিধেয়কের প্রকারভেদগুলোর মধ্যে প্রথম দুটি হলো জাতি ও উপজাতি। দুটি শ্রেণিবাচক পদ যখন এমনভাবে সম্পর্কযুক্ত থাকে যে এদের একটির ব্যক্ত্যর্থ অন্যটির ব্যক্ত্যর্থের চেয়ে বেশি এবং বেশি ব্যক্ত্যর্থযুক্ত পদটি কম। ব্যক্ত্যর্থযুক্ত পদটিকে অন্তর্ভুক্ত করে তখন বেশি ব্যক্ত্যর্থযুক্ত পদটিকে বলা হয় জাতি। আর কম ব্যক্ত্যর্থযুক্ত পদটিকে বলা হয় উপজাতি। জাতি ও উপজাতির প্রকৃতি পর্যালোচনা করলে দেখা যায় যে, জাতি ও উপজাতি উভয়ই বিধেয়ক। জাতি ও উপজাতি উভয়ই শ্রেণিবাচক পদ এবং পরস্পর সাপেক্ষ পদ। কেননা জাতি হতে গেলে বিভিন্ন প্রকার উপজাতি থাকতে হয়। আবার উপজাতি হতে হলে কোনো না কোনো জাতির অন্তর্ভুক্ত হতে হয়। তাই জাতি ও উপজাতি বিভিন্ন দিক থেকে সম্পর্কিত এবং একটিকে ছাড়া অন্যটির অস্তিত্ব অর্থপূর্ণ হয় না। সুতরাং বলা যায়, জাতি ও উপজাতি একটিকে ছাড়া অন্যটি অস্তিত্বশীল নয়। উভয়ের মধ্যে অনিবার্য সম্পর্ক বিদ্যমান।"
        }
      ]
    },
    {
      "number": "5",
      "uddipok": "",
      "tag": "JB 24",
      "sub_questions": [
        {
          "label": "ক",
          "question": "অনুমান কত প্রকার?",
          "explanation": "অনুমান দুই প্রকার। যথা- অবরোহ অনুমান এবং আরোহ অনুমান।"
        },
        {
          "label": "খ",
          "question": "কোন অনুমানের সিদ্ধান্ত আশ্রয়বাক্যের চেয়ে বেশি ব্যাপক? ব্যাখ্যা করো।",
          "explanation": "আরোহ অনুমানের সিদ্ধান্ত আশ্রয়বাক্য অপেক্ষা বেশি ব্যাপক হয়। আরোহ অনুমানের প্রকৃতি পর্যালোচনা করলে দেখা যায় যে, এখানে বিশেষ বিশেষ দৃষ্টান্তের অভিজ্ঞতার মাধ্যমে সার্বিক সিদ্ধান্ত প্রতিষ্ঠা করা হয়। অর্থাৎ এখানে কিছু থেকে সমগ্রে বা বিশেষ থেকে সার্বিকে গমন করা হয়। যেহেতু আরোহ অনুমানে কিছু থেকে সমগ্রে বা বিশেষ থেকে সার্বিকে গমন করা হয়, তাই আরোহ অনুমানের সিদ্ধান্ত আশ্রয়বাক্য অপেক্ষা বেশি ব্যাপক হয়।"
        },
        {
          "label": "গ",
          "question": "উদ্দীপকে তথ্য-১ তোমার পাঠ্যবইয়ের কোন বিষয়টিকে নির্দেশ করে? ব্যাখ্যা করো।",
          "explanation": "উদ্দীপকে তথ্য-১ পাঠ্যবইয়ের অনুমান বিষয়টিকে নির্দেশ করে। যুক্তিবিদ্যার আলোচ্য বিষয়গুলোর মধ্যে গুরুত্বপূর্ণ একটি বিষয় হলো অনুমান। এখানে জ্ঞাত বা জানা সত্য থাকে। আর জ্ঞাত সত্যের ওপর - ভিত্তি করে অজ্ঞাত সত্য সম্পর্কে সিদ্ধান্ত করা হয়। তাই বলা যায়, 'কোনো জ্ঞাত বা জানা বিষয়ের ওপর ভিত্তি করে কোনো অজ্ঞাত বা অজানা বিষয় সম্পর্কে সিদ্ধান্ত প্রতিষ্ঠার মানসিক প্রক্রিয়াকে অনুমান বলে। অনুমানের ক্ষেত্রে জ্ঞাত ও অজ্ঞাত বিষয়ের মধ্যে অনিবার্য সম্পর্ক থাকতে হয়। তথ্য-১ এ বর্ণিত, সকালে প্রকৃতি কুয়াশাচ্ছন্ন থাকলে শীতের তীব্রতা বাড়বে। এটি একটি অনুমান। কারণ শীতের সাথে কুয়াশাচ্ছন্ন হওয়ার সদর্থক সম্পর্ক রয়েছে। এই জানা তথ্যের আলোকেই বলা হয়, সকালে - প্রকৃতি কুয়াশাচ্ছন্ন থাকলে শীতের তীব্রতা বৃদ্ধি পায়।"
        },
        {
          "label": "ঘ",
          "question": "উদ্দীপকে তথ্য-২ এবং তথ্য-৩ এ প্রতিফলিত অনুমানের পার্থক্য বিশ্লেষণ করো।",
          "explanation": "উদ্দীপকে তথ্য-২ এবং তথ্য-৩ দ্বারা যথাক্রমে আরোহ অনুমান এবং অবরোহ অনুমানের ইঙ্গিত পাওয়া যায়। যে অনুমানে এক বা একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অবরোহ অনুমান বলে। এ অনুমানের সিদ্ধান্ত আশ্রয়বাক্যের চেয়ে কম বা সমব‍্যাপক হতে পারে কিন্তু আশ্রয়বাক্য থেকে বেশি ব্যাপক হয় না। অপরপক্ষে, যে অনুমানে বিশেষ বিশেষ দৃষ্টান্তের পর্যবেক্ষণ থেকে সার্বিক সিদ্ধান্ত প্রতিষ্ঠা করা হয় তাকে আরোহ অনুমান বলে। আরোহ অনুমানের সিদ্ধান্ত সব সময় আশ্রয়বাক্য থেকে বেশি ব্যাপক হয়ে থাকে। অবরোহ অনুমানের সিদ্ধান্ত বিশেষ বাক্য হতে পারে। পাশাপাশি এ অনুমানের সিদ্ধান্ত বৈধ বা অবৈধ হয়। আর অবরোহ অনুমানের মূল লক্ষ্য থাকে আকারগত সত্যতা অর্জন। অন্যদিকে আরোহ অনুমানের সিদ্ধান্ত সব সময় সার্বিক বাক্য হয়। এ অনুমানের সিদ্ধান্ত নিশ্চিত বা সম্ভাব্য হয়। আর আরোহ অনুমানের লক্ষ্য থাকে আকারগত ও বস্তুগত উভয় সত্যতা প্রতিষ্ঠা করা। পরিশেষে বলা যায়, অবরোহ ও আরোহ অনুমানের মধ্যে বিভিন্ন পার্থক্য রয়েছে। তবে অনুমান সংক্রান্ত আলোচনায় উভয় প্রকার অনুমান গুরুত্বপূর্ণ।"
        }
      ]
    },
    {
      "number": "6",
      "uddipok": "রাইয়্যান ২০২৪ সালের ২ ডিসেম্বর 'ক' জেলায় 'খ' স্থানে জন্মগ্রহণ করেন। তিনি চমৎকার গান করেন, ছবি আঁকেন এবং অবসরে সাহিত্য চর্চা করেন।",
      "tag": "JB 24",
      "sub_questions": [
        {
          "label": "ক",
          "question": "পরতম জাতি কাকে বলে?",
          "explanation": "যে বৃহত্তম জাতিকে অন্য কোনো ব্যাপক শ্রেণির অন্তর্ভুক্ত করা যায় না তাকে বৃহত্তম বা পরতম জাতি বলে।"
        },
        {
          "label": "খ",
          "question": "লক্ষণ বলতে কী বোঝ?",
          "explanation": "যে গুণ একটি জাতিকে তার সমগোত্রীয় অন্যান্য উপজাতি থেকে পৃথক করে তাকে বলে লক্ষণ। আমরা জানি, মানুষের মধ্যে একটি গুণ আছে যা অন্যান্য জীবের মধ্যে নেই। সেটির নাম হলো 'বুদ্ধিবৃত্তি'। এ গুণটি মানুষ উপজাতিকে জীব জাতির অন্তর্ভুক্ত অপরাপর উপজাতি থেকে পৃথক করে। তাই 'বুদ্ধিবৃত্তি' গুণটি মানুষ পদের লক্ষণ বা বিভেদক লক্ষণ।"
        },
        {
          "label": "গ",
          "question": "উদ্দীপকে প্রথম অংশে কোন ধরনের বিধেয়কের ইঙ্গিত করা হয়েছে? ব্যাখ্যা করো।",
          "explanation": "উদ্দীপকে প্রথম অংশে ব্যক্তিগত অবিচ্ছেদ্য অবান্তর লক্ষণকে ইঙ্গিত করা হয়েছে। যে অবান্তর লক্ষণ কোনো ব্যক্তি বিশেষের ক্ষেত্রে সব সময় উপস্থিত থাকে তাকে ব্যক্তিগত অবিচ্ছেদ্য অবান্তর লক্ষণ বলে। যেমন- বার্ট্রান্ড রাসেল ইংল্যান্ডে জন্মগ্রহণ করেন। এখানে বার্টান্ড রাসেলের জন্মস্থান কখনই তার ব্যক্তিসত্ত্বা থেকে আলাদা করা যাবে না। এ কারণে জন্মস্থান হলো ব্যক্তিগত অবিচ্ছেদ্য অবান্তর লক্ষণ। অনুরূপ দৃষ্টান্ত লক্ষ করা যায় উদ্দীপকের প্রথম বাক্যটিতে। উদ্দীপকের প্রথমে বলা হয়েছে, রাইয়‍্যান ২০২৪ সালের ২ ডিসেম্বর 'ক' জেলায় 'খ' স্থানে জন্মগ্রহণ করেন। রাইয়‍্যানের এই গুণটি সব সময় বিদ্যমান থাকবে। এ কারণে তার এই গুণটিকে ব্যক্তিগত অবিচ্ছেদ্য অবান্তর লক্ষণ বলে।"
        },
        {
          "label": "ঘ",
          "question": "বিধেয়কের আলোকে রাইয়্যানের গুণাবলি বিশ্লেষণ করো।",
          "explanation": "বিধেয়কের আলোকে রাইয়‍্যানের গুণাবলি ব্যক্তিগত অবিচ্ছেদ্য ও ব্যক্তিগত বিচ্ছেদ্য অবান্তর লক্ষণকে নির্দেশ করে। উদ্দীপকের প্রথমে বলা হয়েছে, রাইয়্যান ২০২৪ সালের ২ ডিসেম্বর 'ক' জেলায় 'খ' স্থানে জন্মগ্রহণ করেন। রাইয়্যানের এই গুণটি ব্যক্তিগত অবিচ্ছেদ্য অবান্তর লক্ষণ। কেননা যে অবান্তর লক্ষণ কোনো ব্যক্তির ক্ষেত্রে সব সময় উপস্থিত থাকে তাকে ব্যক্তিগত অবিচ্ছেদ্য অবান্তর লক্ষণ বলে। উদ্দীপকের দ্বিতীয় অংশে বলা হয়েছে, রাইয়‍্যান চমৎকার গান করেন, ছবি আঁকেন এবং অবসরে সাহিত্য চর্চা করেন। তার এসব গুণগুলো ব্যক্তিগত বিচ্ছেদ্য অবান্তর লক্ষণের দৃষ্টান্ত। কেননা ব্যক্তিগত বিচ্ছেদ্য অবান্তর লক্ষণ বলতে সেসব গুণ বা গুণাবলিকে বুঝায় যায় যা কোনো কোনো সময় ব্যক্তির ক্ষেত্রে উপস্থিত থাকে এবং কোনো কোনো সময় উপস্থিত থাকে না। কেননা এসব গুণ পরিবর্তনশীল। পরিশেষে বলা যায় যে, ব্যক্তিগত অবিচ্ছেদ্য ও ব্যক্তিগত বিচ্ছেদ্য অবান্তর লক্ষণ উভয়ই অবান্তর লক্ষণের দুটি শ্রেণিবিভাগ হলেও এক নয়। ব্যক্তিগত অবিচ্ছেদ্য অবান্তর লক্ষণের কোনোভাবেই পরিবর্তন হয় না। কিন্তু ব্যক্তিগত বিচ্ছেদ্য অবান্তর লক্ষণ পরিবর্তিত হয়।"
        }
      ]
    },
    {
      "number": "7",
      "uddipok": "সকল দার্শনিক হয় মানুষ। ∴ \\therefore ∴ সকল মানুষ হয় দার্শনিক।",
      "tag": "JB 24",
      "sub_questions": [
        {
          "label": "ক",
          "question": "অমাধ্যম অনুমান কী?",
          "explanation": "যে অবরোহ অনুমানে সিদ্ধান্তটি একটিমাত্র আশ্রয়বাক্য থেকে অনিবার্যভাবে নিঃসৃত তাকে অমাধ্যম অনুমান বলে।"
        },
        {
          "label": "খ",
          "question": "অবরোহ অনুমানের সিদ্ধান্ত কম ব্যাপক কেন? ব্যাখ্যা করো।",
          "explanation": "অবরোহ অনুমানের আশ্রয়বাক্য সার্বিক যুক্তিবাক্য এবং সিদ্ধান্ত বিশেষ যুক্তিবাক্য হয়ে থাকে বলে সিদ্ধান্ত আশ্রয়বাক্য থেকে কম ব্যাপক হয়। যে অনুমান প্রক্রিয়ায় এক বা একাধিক আশ্রয়বাক্য থেকে তার চেয়ে অপেক্ষাকৃত কম ব্যাপক কোনো সিদ্ধান্ত অনুমিত হয় তাকে অবরোহ অনুমান বলে। যেমন- সকল গোলাপ হয় লাল। অতএব, কিছু লাল ফুল হয় গোলাপ। এ যুক্তিটিতে আশ্রয়বাক্যটি একটি সার্বিক যুক্তিবাক্য কিন্তু সিদ্ধান্তটি একটি বিশেষ যুক্তিবাক্য। তাই সিদ্ধান্তটি আশ্রয়বাক্য থেকে কম ব্যাপক হয়।"
        },
        {
          "label": "গ",
          "question": "উদ্দীপকে অমাধ্যম অনুমানের কোন প্রকারকে ইঙ্গিত করেছে? তার নিয়মগুলো ব্যাখ্যা করো।",
          "explanation": "উদ্দীপকে অমাধ্যম অনুমানের অন্তর্গত আবর্তনকে ইঙ্গিত করেছে। উদ্দীপকে বর্ণিত 'সকল দার্শনিক হয় মানুষ। অতএব, সকল মানুষ হয় দার্শনিক।' এই অনুমানে গুণের পরিবর্তন না করে আশ্রয়বাক্যের উদ্দেশ্য ও বিধেয় পদের ন্যায়সঙ্গতভাবে স্থান পরিবর্তনের মাধ্যমে সিদ্ধান্ত অনুমিত হয়েছে। এ কারণে এটি আবর্তনের দৃষ্টান্ত। যুক্তিবিদগণ আবর্তনের জন্য চারটি নিয়ম নির্ধারণ করেছেন। এগুলো হলো- ১. আশ্রয়বাক্যের উদ্দেশ্য সিদ্ধান্তের বিধেয় হবে। ২. আশ্রয়বাক্যের বিধেয় সিদ্ধান্তের উদ্দেশ্য হবে। ৩. আশ্রয়বাক্য ও সিদ্ধান্তের গুণ একই থাকবে, অর্থাৎ আশ্রয়বাক্য সদর্থক হলে সিদ্ধান্ত সদর্থক হবে এবং আশ্রয়বাক্য নঞর্থক হলে সিদ্ধান্ত নঞর্থক হবে। ৪. আশ্রয়বাক্যের অব্যাপ্য পদ সিদ্ধান্তে ব্যাপ্য হতে পারবে না। আবর্তন করার ক্ষেত্রে এই নিয়মগুলো অবশ্যই মেনে চলতে হয়। কোনো একটি নিয়মের ব্যতিক্রম হলে আবর্তনের সিদ্ধান্ত বৈধ হয় না।"
        },
        {
          "label": "ঘ",
          "question": "উদ্দীপকের অনুমান প্রক্রিয়াটি বৈধ হওয়া সম্ভব কিনা তা পাঠ্যবইয়ের আলোকে বিশ্লেষণ করো।",
          "explanation": "উদ্দীপকের অনুমান প্রক্রিয়াটি বৈধ হওয়া সম্ভব নয়। কারণ এখানে: আবর্তনের চতুর্থ নিয়ম লঙ্ঘনজনিত অনুপপত্তি ঘটেছে। আবর্তনে আশ্রয়বাক্যের উদ্দেশ্য পদ সিদ্ধান্তে বিধেয় হিসেবে ব্যবহৃত হয়। আবর্তনের চতুর্থ নিয়ম অনুযায়ী, আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হতে পারে না। ব্যাপ্যতার নিয়ম অনুযায়ী, 'A' যুক্তিবাক্যের উদ্দেশ্য পদ ব্যাপ্য কিন্তু বিধেয় পদ অব্যাপ্য হয়। 'A' যুক্তিবাক্যের আবর্তন করলে এর অব্যাপ্য বিধেয় পদ সিদ্ধান্তের উদ্দেশ্য হিসেবে ব্যবহৃত হয় এবং ব্যাপ্য হয় যা আবর্তনের নিয়ম বিরোধী। তাই 'A' যুক্তিবাক্যের আবর্তন A যুক্তিবাক্যে করা সম্ভব নয়। উদ্দীপকের 'দৃষ্টান্ত-১'-এর আশ্রয়বাক্যটি হলো- 'সকল দার্শনিক হয় মানুষ।' এই যুক্তিবাক্যটি একটি সার্বিক সদর্থক বা 'A' যুক্তিবাক্য। ব্যাপ্যতার নিয়ম অনুযায়ী, সার্বিক সদর্থক যুক্তিবাক্যের উদ্দেশ্য পদ ব্যাপ্য এবং বিধেয় পদ অব্যাপ্য। আশ্রয়বাক্যটির আবর্তন করে 'সকল মানুষ হয় দার্শনিক' এই সিদ্ধান্ত প্রতিষ্ঠা করা হয়েছে। যার ফলে আশ্রয়বাক্যের অব্যাপ্য বিধেয় পদ সিদ্ধান্তে উদ্দেশ্য হিসেবে ব্যবহৃত হয়েছে এবং ব্যাপ্য হয়েছে। এর ফলে আবর্তনের চতুর্থ নিয়ম লঙ্ঘনজনিত অনুপপত্তি ঘটেছে। তাই বলা যায়, উদ্দীপকের অনুমান প্রক্রিয়াটি বৈধ হওয়া সম্ভব নয়।"
        }
      ]
    },
    {
      "number": "8",
      "uddipok": "যুক্তি-১: কিছু কবি হন বাস্তববাদী।। ∴ \\therefore ∴ কিছু বাস্তববাদী হন কবি। যুক্তি-২: সকল কবি হন শিক্ষিত। সকল দার্শনিক হন শিক্ষিত। ∴ \\therefore ∴ সকল দার্শনিক হন কবি। যুক্তি-৩: সকল মানুষ হয় মরণশীল। নূরজাহান হয় মানুষ। ∴ \\therefore ∴ নূরজাহান হয় মরণশীল।",
      "tag": "JB 24",
      "sub_questions": [
        {
          "label": "ক",
          "question": "সহানুমান কী?",
          "explanation": "যে মাধ্যম অবরোহ অনুমানে সিদ্ধান্তটি দুটি পরস্পর সম্বন্ধযুক্ত আশ্রয়বাক্য থেকে অনিবার্যভাবে নিঃসৃত হয় তাকে সহানুমান বলে।"
        },
        {
          "label": "খ",
          "question": "সহানুমানে তিন এর অধিক পদ থাকলে কোন ধরনের অনুপপত্তি ঘটে? ব্যাখ্যা করো।",
          "explanation": "সহানুমানে তিনটি পদের পরিবর্তে চারটি পদের ব্যবহার করা হলে চতুষ্পদী অনুপপত্তি ঘটে। কোনো সহানুমানে তিনটি পদের অধিক পদ ব্যবহৃত হলে যে অনুপপত্তি ঘটে তাকে চতুষ্পদী অনুপপত্তি বলে। যেমন- মানুষ হয় এমন যারা মুরগি খায় মুরগি হয় এমন যারা কেঁচো খায় অতএব, মানুষ হয় এমন যারা কেঁচো খায়। এই দৃষ্টান্তটিতে পদের সংখ্যা চারটি, যথা: ১. মানুষ, ২. এমন যারা মুরগি খায়, ৩. মুরগি, ৪. এমন যারা কেঁচো খায়। তাই এখানে চতুষ্পদী অনুপপত্তি ঘটেছে।"
        },
        {
          "label": "গ",
          "question": "যুক্তি-১ এ কোন ধরনের অবরোহ অনুমানকে প্রতিফলিত করে? ব্যাখ্যা করো।",
          "explanation": "যুক্তি-১ অমাধ্যম অবরোহ অনুমানকে প্রতিফলিত করে। যে অবরোহ অনুমানে একটিমাত্র আশ্রয়বাক্য থেকে অনিবার্যভাবে সিদ্ধান্ত অনুমিত হয় তাকে অমাধ্যম অনুমান বলে। যেমন: A- সকল মানুষ হয় মরণশীল। অতএব, E- কোনো মানুষ নয় অমর। অমাধ্যম অনুমানে আশ্রয়বাক্য ও সিদ্ধান্তের সম্পর্ক অবিচ্ছেদ্য। আশ্রয়বাক্যের পদ দুটি সিদ্ধান্তে স্থান পরিবর্তীত হয়ে বা রূপান্তরিত হয়ে প্রকাশিত হয়। সিদ্ধান্ত কোনোভাবেই আশ্রয়বাক্য হতে ব্যাপকতর হতে পারে না। অবরোহ অনুমান হিসেবে আকারগত সত্যতা অর্জনই অমাধ্যম অনুমানের মূল লক্ষ্য। উদ্দীপকের যুক্তি-১ এ বলা হয়েছে, 'I-কিছু কবি হন বাস্তববাদী। অতএব, I-কিছু বাস্তববাদী হন কবি।' এখানে অমাধ্যম অনুমানকে নির্দেশ করা হয়েছে। কেননা, একটিমাত্র আশ্রয়বাক্য থেকে সিদ্ধান্ত নিঃসৃত হয়েছে ও সিদ্ধান্ত কোনোভাবেই আশ্রয়বাক্য হতে ব্যাপক হয়নি। তাই বলা যায়, উদ্দীপকের যুক্তি-১ অমাধ্যম অবরোহ অনুমানকে প্রতিফলিত করে"
        },
        {
          "label": "ঘ",
          "question": "যুক্তি-২ ও যুক্তি-৩ এর মধ্যে কোনটি অবৈধ এবং কেন? বিশ্লেষণ করো।",
          "explanation": "যুক্তি-২ ও যুক্তি-৩ এর মধ্যে যুক্তি-২ অবৈধ। কেননা এই যুক্তিটিতে অব্যাপ্য মধ্যপদজনিত অনুপপত্তি ঘটেছে। যুক্তি-২ এর সহানুমানটি হলো- সকল কবি হন শিক্ষিত। সকল দার্শনিক হন শিক্ষিত। ∴ \\therefore ∴ সকল দার্শনিক হন কবি। উপরের যুক্তিটিতে দেখা যাচ্ছে যে, এখানে দুটি আশ্রয়বাক্য থেকে সিদ্ধান্ত অনুমিত হয়েছে। আর সিদ্ধান্ত আশ্রয়বাক্যের সমব্যাপক হয়েছে। কিন্তু দুটি আশ্রয়বাক্যের কোনোটিতেই মধ্যপদ একবারও ব্যাপ্য হয়নি। কিন্তু সহানুমানের তৃতীয় নিয়ম অনুসারে, সহানুমানে মধ্যপদকে অন্তত একবার ব্যাপ্য হতে হবে। তাই দেখা যাচ্ছে যে, যুক্তিটিতে সহানুমানের নিয়ম যথাযথভাবে অনুসরণ করা হয়নি। তাই যুক্তিটি অবৈধ। আবার, যুক্তি-৩ এর সহানুমানটি হলো- সকল মানুষ হয় মরণশীল নূরজাহান হয় মানুষ ∴ \\therefore ∴ নূরজাহান হয় মরণশীল। উপরের উদাহরণটিতে দেখা যাচ্ছে যে, এখানে আশ্রয়বাক্য দুটি থেকে সিদ্ধান্তটি অনিবার্যভাবে অনুমিত হয়েছে। মধ্যপদ প্রধান আশ্রয়বাক্যে একবার ব্যাপ্য হয়েছে। আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হয়নি। এছাড়া সহানুমানের অন্যান্য নিয়মও যুক্তিটিতে পালন করা হয়েছে। তাই সহানুমানটি বৈধ। আলোচনা শেষে তাই বলা যায় যে, যুক্তি-৩ এ সহানুমানের নিয়মগুলো যথাযথভাবে অনুসরণ করা হয়েছে কিন্তু যুক্তি-২ এ সহানুমানের নিয়মগুলো যথাযথভাবে অনুসরণ করা হয়নি। তাই যুক্তি-২ এর সহানুমানটি অবৈধ এবং যুক্তি-৩ এর সহানুমানটি বৈধ।"
        }
      ]
    },
    {
      "number": "9",
      "uddipok": "",
      "tag": "JB 24",
      "sub_questions": [
        {
          "label": "ক",
          "question": "বহুকারণবাদ কী?",
          "explanation": "যে মতবাদ অনুযায়ী কোনো কার্যের অনেকগুলো কারণ আছে বলে সিদ্ধান্ত গ্রহণ করা হয় তাকে বহুকারণবাদ বলে।"
        },
        {
          "label": "খ",
          "question": "আরোহের কূটাভাস বলতে কী বোঝ?",
          "explanation": "আরোহের কূটাভাস হচ্ছে আরোহের আপাত অসঙ্গত মতবাদ। যুক্তিবিদ মিল প্রকৃতির নিয়মানুবর্তিতা নীতিকে আরোহের ভিত্তি বলে মনে করেন। তিনি বলেন, প্রতিটি আরোহের ক্ষেত্রে এ নীতিটি অবশ্য স্বীকার্য। এ - নীতি ছাড়া কোনো প্রকার আরোহ অনুমানই সম্ভব নয়। আবার এ নীতির উৎস সম্পর্কে মিল বলেন, আমরা অভিজ্ঞতা অর্জন করতে গিয়ে যে বিশেষ । দৃষ্টান্তগুলো সংগ্রহ করি তা প্রকৃতির নিয়মানুবর্তিতা নীতি থেকে পেয়ে থাকি। - অর্থাৎ অবৈজ্ঞানিক আরোহ হলো প্রকৃত জ্ঞানের উৎস। বস্তুত'এ দিকটিতে বৈজ্ঞানিক অনুমানের আদর্শকে অস্বীকার করা হয়েছে। এ কারণে অসঙ্গত । এ মতবাদকে আরোহের কূটাভাস বলা হয়।"
        },
        {
          "label": "গ",
          "question": "উদ্দীপকর 'খ' চিহ্নিত স্থানের আলোকে ব্যাখ্যা কর যে, \"প্রতিটি ঘটনারই একটি কারণ আছে\"।",
          "explanation": "উদ্দীপকের 'খ' চিহ্নিত স্থান দ্বারা আরোহ অনুমানের আকারগত ভিত্তি কার্যকারণ সম্পর্ককে নির্দেশ করা হয়েছে। কার্যকারণ সম্পর্কের মাধ্যমে আমরা প্রমান করতে পারি যে, \"প্রতিটি ঘটনারই একটি কারণ আছে\"। কারণ হচ্ছে কার্যের অপরিবর্তনীয় পূর্ববর্তী ঘটনা। অর্থাৎ প্রত্যেক কার্যের কারণ আছে। বিনা কারণে কোনো কার্য ঘটেনা। অর্থাৎ শূন্য থেকে কেবল শূন্যই পাওয়া যায়। এই পূর্ববর্তী ঘটনা বা কারণ হলো অপরিবর্তনীয়। এটি আরোহের স্বতঃসিদ্ধ নিয়ম। এই নীতি অনুযায়ী, কোনো কারণ থেকে যে কার্য ঘটে, একই অবস্থায় অন্যত্র ঐ কারণ থেকে একই কার্য ঘটে। অর্থাৎ প্রতিটি ঘটনার কারণ নির্দিষ্ট। প্রতিটি ক্ষেত্রে একই কারণ একই কার্য ঘটায়। যেমন- মৃত্যু নামক কার্যের কারণ হলো হৃদপিণ্ডের ক্রিয়া বন্ধ হয়ে যাওয়া। অনুরূপ দ্রব্যমূল্যের ঊর্ধ্বগতি, জনসংখ্যা বিস্ফোরণ, ঝড়ের তান্ডবলীলা, চন্দ্রগ্রহণ, সূর্যগ্রহণ, নৈতিকতা ও মূল্যবোধের অবক্ষয়, রাজনৈতিক অস্থিতিশীলতা সকল ঘটনাই কার্যকারণ সূত্রে আবদ্ধ। অর্থাৎ এদের প্রতিটিরই সংঘটনের কোনো না কোনো কারণ বিদ্যমান। তাই বলা যায়, উদ্দীপকের 'খ' চিহ্নিত স্থান তথা আরোহ অনুমানের আকারগত ভিত্তি কার্যকারণ সম্পর্কের মাধ্যমে প্রমান করা যায় যে, \"প্রতিটি ঘটনারই একটি কারণ আছে\"।"
        },
        {
          "label": "ঘ",
          "question": "উদ্দীপকের ছকে 'ক' চিহ্নিত বিষয়টি \"একটি সার্বিক ও সর্বজনীন নিয়ম\"- তোমার উত্তরের সপক্ষে যুক্তি দেখাও।",
          "explanation": "উদ্দীপকের ছকে 'ক' চিহ্নিত বিষয়টি তথা প্রকৃতির নিয়মানুবর্তিতা নীতি \"একটি সার্বিক ও সর্বজনীন নিয়ম\"- উক্তিটি যথার্থ। প্রকৃতির নিয়মানুবর্তিতা নীতি একটি সার্বিক নিয়ম। বিশ্বজগতের মধ্যে যা কিছু আছে এবং যা কিছু ঘটে সবই এ নিয়মের অধীন। এ নীতি অনুসারে, জগতের সবকিছু ধারাবাহিকভাবে এবং সুশৃঙ্খলভাবে ঘটে যাচ্ছে। কোনো কিছুরই এ সর্বব্যাপক নিয়মের বাইরে অবস্থান করা সম্ভব নয়। ফলে জগতের বা প্রকৃতির সার্বিক কাজকর্ম ও গতিবিধি সবসময় একইরূপে পরিচালিত হচ্ছে এবং প্রকৃতির সামগ্রিক রূপ অপরিবর্তিত থেকে যাচ্ছে। প্রকৃতি হচ্ছে পরস্পর সংযুক্ত অংশসমূহের একটি সমষ্টি। এখানে অংশ সমগ্র দ্বারা এবং সমগ্র অংশ দ্বারা পরিচালিত। বিভিন্ন বিভাগের জন্য বিভিন্ন নিয়ম থাকলেও তাদের মধ্যে কোনো দ্বন্দ্ব নেই। এ সব ভিন্ন ভিন্ন নিয়ম একই অখণ্ড নিয়মের অন্তর্ভুক্ত। যুক্তিবিদ ওয়েলটন-এর মতে, প্রকৃতি হচ্ছে এক অখণ্ড সমষ্টি। বিভিন্ন বিভাগের ঘটনাবলি ভিন্ন ভিন্ন নিয়মের মাধ্যমে নয় বরং একটিমাত্র সার্বিক নিয়মের মাধ্যমে পরিচালিত। সেটি হচ্ছে প্রকৃতির নিয়মানুবর্তিতা নীতি। তাই তিনি প্রকৃতির নিয়মানুবর্তিতাকে প্রকৃতির ঐক্য নামে অভিহিত করেছেন। আলোচনা শেষে বলা যায়, প্রকৃতি হচ্ছে একটি নিয়মের রাজত্ব। এখানে সবকিছুই নিয়মকানুন অনুসারে ঘটে। এ কারণে প্রকৃতি বিশৃঙ্খল নয় বরং একটি সুশৃঙ্খল বিষয়।"
        }
      ]
    },
    {
      "number": "10",
      "uddipok": "",
      "tag": "JB 24",
      "sub_questions": [
        {
          "label": "ক",
          "question": "যুক্তিবাক্য কাকে বলে?",
          "explanation": "উদ্দেশ্য এবং বিধেয় নামক দুটি পদের মধ্যে স্বীকৃতি বা অস্বীকৃতি জ্ঞাপক কোনো সম্পর্কের লিখিত বা মৌখিক বিবৃতিকে যুক্তিবাক্য বলে।"
        },
        {
          "label": "খ",
          "question": "যুক্তিবিদ্যার আলোচনায় একটি যুক্তিবাক্যের গুরুত্ব অপরিসীম- ব্যাখ্যা করো।",
          "explanation": "যুক্তিবিদ্যার আলোচনায় একটি যুক্তিবাক্যের গুরুত্ব অপরিসীম। যখন দুটি পদের মধ্যে স্বীকৃতি বা অস্বীকৃতি জ্ঞাপক কোনো সম্পর্কের লিখিত বা মৌখিক বিবৃতি প্রকাশ করা হয় তখন তাকে যুক্তিবাক্য বলে। যেকোনো যুক্তিবাক্যে দুটি পদ থাকে এবং পদ দুটি একটি সংযোজক দিয়ে যুক্ত থাকে। অর্থাৎ উদ্দেশ্য-সংযোজক-বিধেয় আকারে। যেমন- মানুষ হয় মরণশীল, সক্রেটিস হয় দার্শনিক, কিছু মানুষ নয় অসৎ ইত্যাদি। কোনো যুক্তিই যুক্তিবাক্য ছাড়া গঠিত হতে পারে না। তাই যুক্তিবিদ্যার আলোচনায় একটি যুক্তিবাক্যের গুরুত্ব অপরিসীম।"
        },
        {
          "label": "গ",
          "question": "দৃশ্যকল্প-১ এ 'মরণশীল' পদটি 'গাছ' সম্পর্কে কীভাবে একটি নতুন তথ্য প্রদান করে তা ব্যাখ্যা করো।",
          "explanation": "দৃশ্যকল্প-১ এর বাক্যটি একটি সংশ্লেষক যুক্তিবাক্য হওয়ায় 'মরণশীল' বিধেয় পদ দ্বারা উদ্দেশ্য পদ 'সকল গাছ' সম্বন্ধে একটি নতুন তথ্য প্রদান করে। যে যুক্তিবাক্যের বিধেয় উদ্দেশ্যের জাত্যর্থের বিশ্লেষণ না করে উদ্দেশ্য সম্পর্কে কোনো নতুন তথ্য প্রদান করে তাকে সংশ্লেষক যুক্তিবাক্য বলে। যেমন: 'মানুষ হয় মরণশীল'- এটি একটি সংশ্লেষক যুক্তিবাক্য। কেননা 'মরণশীল' বিধেয়টি উদ্দেশ্য 'মানুষ' পদের জাত্যর্থ বা জাত্যর্থের অংশ নয়। বরং এটি মানুষ সম্পর্কে একটি নতুন তথ্য। অনুরূপভাবে উদ্দীপকে দৃশ্যকল্প-১ এ বলা হয়েছে, \"সকল গাছ হয় মরণশীল”- এটি একটি সংশ্লেষক যুক্তিবাক্য। কেননা, এখানে 'মরণশীল' বিধেয় পদটি উদ্দেশ্য পদ 'সকল গাছ' এর জাত্যর্থকে বিশ্লেষণ না করে একটি নতুন তথ্য উপস্থাপন করেছে। আবার উদ্দীপকের দৃশ্যকল্প-১ এ উল্লিখিত যুক্তিবাক্যটি সার্বিক সদর্থক বা A-যুক্তিবাক্য হওয়ায় 'মরণশীল' বিধেয় পদটি 'সকল গাছ' উদ্দেশ্য পদের সম্পূর্ণ ব্যক্ত্যর্থকে স্বীকার করার মাধ্যমে একটি নতুন তথ্য প্রদান করে। তাই বলা যায়, উদ্দীপকের দৃশ্যকল্প- ১ এ উল্লিখিত যুক্তিবাক্যটি-সার্বিক সদর্থক বা A-যুক্তিবাক্য ও একটি সার্বিক সংশ্লেষক যুক্তিবাক্য হওয়ায় 'মরণশীল' বিধেয় পদটি উদ্দেশ্য পদ 'গাছ' সম্পর্কে নতুন তথ্য প্রদান করে।"
        },
        {
          "label": "ঘ",
          "question": "দৃশ্যকল্প-২ এর ছক-১ ও ছক-২ একত্রে যুক্তিবাক্যের যে শ্রেণিবিন্যাস নির্দেশ করে তা তোমার পাঠ্যবইয়ের আলোকে বিশ্লেষণ করো।",
          "explanation": "দৃশ্যকল্প-২ এর ছক-১ ও ছক-২ তথা-গুণ ও পরিমাণ অনুসারে একত্রে যুক্তিবাক্যকে চার ভাগে ভাগ করা যায়। গুণ ও পরিমাণের যৌথ নীতি অনুসারে- যুক্তিবাক্যকে সার্বিক সদর্থক, সার্বিক নঞর্থক, বিশেষ সদর্থক ও বিশেষ নঞর্থক এই চারভাগে ভাগ করা যায়। এই চার প্রকার যুক্তিবাক্যকে যথাক্রমে A, E, I এবং ০ দ্বারা চিহ্নিত করা হয়। যেসব যুক্তিবাক্যে বিধেয় পদ দ্বারা উদ্দেশ্য পদের সমগ্র ব্যক্ত্যর্থকে স্বীকার করা হয় তাকে সার্বিক সদর্থক বা A-যুক্তিবাক্য বলে। যেমন- 'সকল মানুষ হয় মরণশীল।' এখানে বিধেয় পদ 'মরণশীল' কে উদ্দেশ্য পদ 'মানুষ' এর সমগ্র ব্যক্ত্যর্থ সম্পর্কে স্বীকার করে নেওয়া হয়েছে। যেসব যুক্তিবাক্যে বিধেয় পদ দ্বারা উদ্দেশ্য পদের সমগ্র ব্যক্ত্যর্থকে অস্বীকার করা হয় তাকে সার্বিক নঞর্থক বা E-যুক্তিবাক্য বলে। যেমন- 'কোনো মানুষ নয় অমর'। এখানে বিধেয় 'অমর' পদকে উদ্দেশ্য 'মানুষ' পদের সমগ্র ব্যক্ত্যর্থ সম্পর্কে অস্বীকার করা হয়েছে। আবার যেসব যুক্তিবাক্যে বিধেয় পদ দ্বারা উদ্দেশ্য পদের আংশিক ব্যক্ত্যর্থকে স্বীকার করা হয় তাকে বিশেষ সদর্থক বা I-যুক্তিবাক্য বলে। যেমন- 'কিছু ফুল হয় লাল'। এই যুক্তিবাক্যে 'লাল' বিধেয় পদকে 'ফুল' উদ্দেশ্য পদের আংশিক ব্যক্ত্যর্থকে স্বীকার করে নেওয়া হয়েছে। একইভাবে, যেসব যুক্তিবাক্যে বিধেয় পদ দ্বারা উদ্দেশ্য পদের আংশিক ব্যক্ত্যর্থকে অস্বীকার করা হয় তাকে বিশেষ নঞর্থক বা -যুক্তিবাক্য বলে। যেমন- 'কিছু মানুষ নয় সৎ'। এই যুক্তিবাক্যে বিধেয় 'সৎ' পদকে উদ্দেশ্য 'মানুষ' পদের আংশিক ব্যক্ত্যর্থকে অস্বীকার করা হয়েছে। আলোচনা শেষে বলা যায়, উদ্দীপকের দৃশ্যকল্প-২ এর ছক-১ ও ছক-২ এ উল্লিখিত গুণ ও পরিমাণের যৌথ নীতি অনুসারে যুক্তিবাক্যের শ্রেণিবিন্যাস যুক্তিবিদ্যার আলোচনায় খুবই তাৎপর্যপূর্ণ।"
        }
      ]
    },
    {
      "number": "11",
      "uddipok": "",
      "tag": "JB 24",
      "sub_questions": [
        {
          "label": "ক",
          "question": "কারণ কী?",
          "explanation": "কারণ হলো কোনো ঘটনার অব্যবহিত পূর্ববর্তী ঘটনা বা ঘটনাসমূহের সমষ্টি।"
        },
        {
          "label": "খ",
          "question": "কারণ ও শর্ত কি এক? ব্যাখ্যা করো।",
          "explanation": "ঘানা, কারণ ও শর্ত এক নয়। কোনো কার্যের পূর্ববর্তী, অপরিবর্তনীয়, শর্ত নিরপেক্ষ ও অব্যবহিত পূর্ববর্তী ঘটনাকে ঐ ঘটনার কারণ বলে। আর কারণ হিসেবে গৃহীত ঘটনাসমূহের প্রত্যেকটি হলো এক একটি শর্ত। শর্ত সদর্থক ও নঞর্থক হয়। শর্ত যে প্রকারেরই হোক না কেন সকল প্রকার শর্তের সমষ্টি হলো কারণ। সুতরাং, শর্ত হলো কারণের অংশ। যেহেতু অংশ এবং সমগ্র এক হতে পারে না, তাই কারণ ও শর্ত এক নয়।"
        },
        {
          "label": "গ",
          "question": "ছকে কোন মতবাদটি প্রতিফলিত হয়েছে? ব্যাখ্যা করো",
          "explanation": "ছকে বহুকারণবাদ মতবাদটি প্রতিফলিত হয়েছে। আমরা জানি, প্রতিটি কার্যের কেবল একটি কারণ রয়েছে। কিন্তু অনেক সময় দেখা যায় যে, একটি কার্য বিভিন্ন কারণে ঘটে থাকে। অর্থাৎ কোনো একটি কার্যের একাধিক কারণ বিদ্যমান। যখন কোনো কার্যের একাধিক কারণ আছে বলে মনে করা হয় তখন তাকে বহুকারণ বলা হয়। আর কোনো কার্যের বহুকারণ সংক্রান্ত এই মতবাদটিকে বহুকারণবাদ বলা হয়। বহুকারণবাদ অনুযায়ী, কোনো একটি কার্যের কারণ একটি নয়, বিভিন্ন কারণ রয়েছে। উদ্দীপকে বর্ণিত দৃষ্টান্তে 'বিদ্যুতের উৎস' হিসেবে সূর্যালোক, তাপ, পানি, কয়লা, গ্যাসের বিষয়টি কারণ হিসেবে দেখানো হয়েছে। অর্থাৎ প্রতিটি উৎসই স্বতন্ত্রভাবে বিদ্যুৎ উৎপাদনে সক্ষম। এভাবে উদ্দীপকের ছকে বহুকারণবাদ মৃতবাদটি প্রতিফলিত হয়েছে।"
        },
        {
          "label": "ঘ",
          "question": "ছকের মতবাদটি কি গ্রহণযোগ্য? তোমার উত্তরের সপক্ষে যুক্তি",
          "explanation": "না, আমার মতে বহুকারণবাদ গ্রহণযোগ্য মতবাদ নয়। কার্যকারণ নিয়ম একটি প্রতিষ্ঠিত স্বতঃসিদ্ধ নিয়ম। এই নিয়ম অনুযায়ী, জগতের প্রতিটি ঘটনাই কার্যকারণ শৃঙ্খলে যুক্ত এবং প্রতিটি কার্যেরই একটি নির্দিষ্ট কারণ রয়েছে। তাই কার্যকারণ নিয়ম মেনে নিলে বহুকারণবাদ গ্রহণযোগ্য নয়। কারণের মতো কার্যকেও বিশিষ্ট ঘটনা হিসেবে গ্রহণ করলে বহুকারণবাদ গ্রহণযোগ্য নয়। বহুকারণবাদের একই কার্যের বিভিন্ন ধরণকে একই কার্য বলে মনে করা হয়। তাই কারণের মতো কার্যকেও যদি বিশিষ্ট ঘটনা হিসেবে গ্রহণ করা হয় তাহলে বহুকারণবাদকে গ্রহণ করা যায় না। এছাড়া কারণের সার্বিকীকরণ করলেও বহুকারণবাদ মিথ্যা প্রতিপন্ন হয়। কেননা বহুকারণবাদে কার্যকে সাধারণভাবে গ্রহণ করে বিভিন্ন কারণের ফল হিসেবে একই কার্যকে গ্রহণ করা হয়। অর্থাৎ এখানে কারণের সার্বিকীকরণ করা হয় না কিন্তু কার্যের সার্বিকীকরণ করা হয়। তাই কার্যের মতো কারণের সার্বিকীকরণ করলে বহুকারণবাদ মিথ্যা প্রতিপন্ন হয়। পরিশেষে বলা যায় যে, বহুকারণবাদে একটি কার্যের বিভিন্ন কারণ আছে বলে উপস্থাপন করা হয়। কিন্তু কার্যকারণ নিয়মসহ বিভিন্ন দিক বিবেচনা করলে বহুকারণবাদ কোনো গ্রহণযোগ্য মতবাদ নয়।"
        }
      ]
    }
  ]
}