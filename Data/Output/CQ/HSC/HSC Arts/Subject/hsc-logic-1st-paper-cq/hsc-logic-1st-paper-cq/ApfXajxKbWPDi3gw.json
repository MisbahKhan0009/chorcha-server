{
  "title": "কুমিল্লা বোর্ড ২০১৯",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃষ্টান্ত-১: বিচারক আসামীকে বললেন, যদি তুমি নিজেকে নির্দোষ প্রমাণ করতে পার তবে মুক্তি পাবে। আসামী নিজেকে নির্দোষ প্রমাণ করতে পেরেছে। ∴ \\therefore ∴ সে মুক্তি পেয়েছে। দৃষ্টান্ত-২: সকল জ্ঞানী ব্যক্তি হয় শিক্ষিত। সকল কবি হয় জ্ঞানী। সুতরাং, সকল কবি হয় শিক্ষিত।",
      "tag": "CB 19",
      "sub_questions": [
        {
          "label": "ক",
          "question": "সহানুমান কাকে বলে?",
          "explanation": "যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে।"
        },
        {
          "label": "খ",
          "question": "'সহানুমানে মধ্যস্থতাই মধ্যপদের কাজ'- বুঝিয়ে লেখো।",
          "explanation": "নিরপেক্ষ সহানুমানে দুটি আশ্রয়বাক্যের মধ্যে সম্পর্ক স্থাপন ও রক্ষাকারী হিসেবে কাজ করে মধ্যপদ। নিরপেক্ষ সহানুমানে দুটি আশ্রয়বাক্যেই মধ্যপদ বিদ্যমান থাকে। প্রধান আশ্রয়বাক্য প্রধানপদের সাথে এবং পক্ষ আশ্রয়বাক্য পক্ষ পদের সাথে ■ মিলিত হওয়ার জন্য দুটি আশ্রয়বাক্যতেই মধ্যপদ বিদ্যমান। মধ্যপদের মাধ্যমে প্রধান ও অপ্রধান পদের মধ্যে আবশ্যিক সম্পর্ক তৈরির ফলে অনিবার্যভাবে সিদ্ধান্ত অনুমিত হয়। তাই যথার্থই বলা যায়, 'সহানুমানে মধ্যস্থতাই মধ্যপদের কাজ'।"
        },
        {
          "label": "গ",
          "question": "দৃষ্টান্ত-১ কোন ধরনের অনুমান নির্দেশ করে? ব্যাখ্যা করো।",
          "explanation": "দৃষ্টান্ত-১ প্রাকল্পিক নিরপেক্ষ সহানুমানকে নির্দেশ করে। যে মিশ্র সহানুমানের প্রধান আশ্রয়বাক্য প্রাকল্পিক যুক্তিবাক্য এবং অপ্রধান আশ্রয়বাক্য ও সিদ্ধান্ত নিরপেক্ষ যুক্তিবাক্য হয় তাকে প্রাকল্পিক নিরপেক্ষ সহানুমান বলে। এ ন্যায় অনুমানের ক্ষেত্রে স্বীকার করতে হলে প্রথমে পূর্বগকে স্বীকার করতে হবে তারপর অনুগকে স্বীকার করতে হবে। আর অস্বীকার করতে হলে প্রথমে অনুগকে অস্বীকার করতে হবে তারপর পূর্বগকে অস্বীকার করতে হবে। দৃষ্টান্ত-১ এ দেখা যায়, যদি তুমি নিজেকে নির্দোষ প্রমাণ করতে পার, তবে তুমি মুক্তি পাবে। আসামী নিজেকে নির্দোষ প্রমাণ করতে পেরেছে। অতএব সে মুক্তি পেয়েছে। এখানে প্রধান আশ্রয়বাক্য প্রাকল্লিক। অপ্রধান আশ্রয়াবাক্য ও সিদ্ধান্ত নিরপেক্ষ যুক্তিবাক্য হওয়ায় প্রাকল্পিক নিরপেক্ষ সহানুমানকে নির্দেশ করে।"
        },
        {
          "label": "ঘ",
          "question": "'সহানুমানে দুটি আশ্রয়বাক্য থেকে সিদ্ধান্তটি অনিবার্যভাবে নিঃসৃত হয়'-উদ্দীপকের দৃষ্টান্ত-২ এর আলোকে বিশ্লেষণ করো।",
          "explanation": "উদ্দীপকে দৃষ্টান্ত-২ এ সহানুমানের প্রতি ইঙ্গিত করা হয়েছে যেখানে দুটি আশ্রয়বাক্য থেকে অনিবার্যভাবে সিদ্ধান্ত অনুমিত হয়। যে কোনো সহানুমানে তিনটি যুক্তিবাক্য থাকে। এদের মধ্যে দুটি আশ্রয়বাক্য এবং তৃতীয়টি হলো সিদ্ধান্ত, যা আশ্রয়বাক্য দুটি থেকে অনিবার্যভাবে নিঃসৃত হয়। মধ্যপদের মাধ্যমে আশ্রয়বাক্য দুটির মধ্যে সদ্বন্দ্ব স্থাপিত হয়। সহানুমানে আশ্রয়বাক্য ও সিদ্ধান্তের মধ্যে একটি অনিবার্য সম্পর্ক বিদ্যমান থাকে। অর্থাৎ দুটি আশ্রয়বাক্য এমনভাবে সংযুক্ত হয় যে তা থেকে অনিবার্যভাবেই একটি সিদ্ধান্ত অনুমিত হয়। উদ্দীপকে দেখা যায়, সকল জ্ঞানী ব্যক্তি হয় শিক্ষিত। সকল কবি হয় জ্ঞানী। সুতরাং, সকল কবি হয় শিক্ষিত। এই দৃষ্টান্তে আশ্রয়বাক্য দুটি এমনভাবে সম্পর্কিত যে, দুটি বিষয় পাশাপাশি হলে এই সিদ্ধান্ত অনুমিত হবেই। এই দৃষ্টান্তে সকল জ্ঞানী মানুষকে শিক্ষিত বলে স্বীকার করা হলে এবং সকল কবিকেও জ্ঞানী হিসেবে স্বীকৃতি দিলে সকল কবিকে অবশ্যই শিক্ষিত বলে স্বীকার করতে হবে। সুতরাং যথার্থই বলা যায়, 'সহানুমানে দুটি আশ্রয়বাক্য থেকে সিদ্ধান্তটি অনিবার্যভাবে নিঃসৃত হয়'। এটি সহানুমানের মৌলিক বৈশিষ্ট্য।"
        }
      ]
    },
    {
      "number": "2",
      "uddipok": "S.S.C পরীক্ষার পর জামাল এবং কামাল গ্রুপ নির্ধারণ নিয়ে কথা বলছিল। জামাল বলল, “যে গ্রুপে সুসংবদ্ধ, সুশৃঙ্খল ও সুনিশ্চিত জ্ঞান লাভ করা যায় সে গ্রুপে ভর্তি হব।” উত্তরে কামাল বলল, “জ্ঞানকে বাস্তব জীবনে কাজে লাগানো যায় তেমন গ্রুপে আমি ভর্তি হব।”",
      "tag": "CB 19,SB 19",
      "sub_questions": [
        {
          "label": "ক",
          "question": "যুক্তিবিদ্যা কী?",
          "explanation": "যুক্তিবিদ্যা হলো ভাষায় প্রকাশিত চিন্তা সম্পর্কিত বিজ্ঞান ।"
        },
        {
          "label": "খ",
          "question": "“যুক্তিবিদ্যা ভাষায় প্রকাশিত চিন্তা সম্পৰ্কীয় বিজ্ঞান” – বুঝিয়ে লেখ ।",
          "explanation": "যুক্তিবিদ্যা ভাষায় প্রকাশিত চিন্তা সম্পৰ্কীয় বিজ্ঞান। যুক্তিবিদ্যা বা Logic শব্দটি এসেছে গ্রিক শব্দ 'Logos’ থেকে যার অর্থ চিন্তা, ভাষা বা শব্দ । তাই বুৎপত্তিগতভাবে যুক্তিবিদ্যা শব্দটি দিয়ে ভাষায় প্রকাশিত চিন্তার বিজ্ঞানকে বোঝায়। এরিস্টটল চিন্তা অর্থেই যুক্তিবিদ্যার প্রচলন করেন। তবে এখানে চিন্তা বলতে অনুমানমূলক বা যৌক্তিক চিন্তার কথা বলেছেন। ব্রিটিশ যুক্তিবিদ যোসেফ চিন্তার বিভাজন হিসেবে যুক্তিবিদ্যাকে সংজ্ঞায়িত করেন।"
        },
        {
          "label": "গ",
          "question": "উদ্দীপকে জামালের বক্তব্যে নির্দেশিত বিষয় পাঠ্যবইয়ের আলোকে ব্যাখ্যা করো।",
          "explanation": "উদ্দীপকে জামালের বক্তব্যে নির্দেশিত বিষয় হলো যুক্তিবিদ্যা । যে বিদ্যা বৈধ যুক্তি থেকে অবৈধ যুক্তিকে পৃথক করার পদ্ধতি ও নিয়মসমূহ সম্পর্কে আলোচনা করে তাকে যুক্তিবিদ্যা বা Logic বলে। যুক্তিবিদ্যা সঠিক যুক্তি পদ্ধতির নিয়মাবলি প্রণয়ন করে এবং এসব নিয়মের সাহায্যে যুক্তির বৈধতা যাচাই করে । এ কারণে যুক্তিবিদ্যা একটি বিজ্ঞান ও কলাবিদ্যা। এ বিদ্যা তাত্ত্বিক বা বিজ্ঞান বিষয়ক ও ব্যবহারিক জ্ঞান দান করে। তাত্ত্বিক জ্ঞানের মাধ্যমে সুশৃঙ্খল ও সুসংবদ্ধভাবে সুনিশ্চিত জ্ঞান লাভ করা যায়। যেহেতু, যুক্তিবিদ্যা একটি চিন্তার বিজ্ঞান তাই চিন্তার আকারগত এবং বস্তুগত উভয় দিক এ শাস্ত্রে আলোচনা করা হয়। এ বিদ্যায় আলোচ্য বিষয় সুশৃঙ্খল ও সুসংঘবদ্ধভাবে আলোচনা করা হয় ফলে এ বিদ্যা বাস্তব জীবনে কাজে লাগে। উদ্দীপকে SSC পরীক্ষার পর জামাল ও কামাল গ্রুপ নির্ধারণ নিয়ে কথা বলার এক পর্যায়ে জামাল বলল 'যে গ্রুপে সুসংঘবদ্ধ, সুশৃঙ্খল ও সুনিশ্চিত জ্ঞান লাভ করা যায়, সে গ্রুপে ভর্তি হব। এ বক্তব্যে সুসংঘবদ্ধ, সুশৃঙ্খল ও সুনিশ্চিত জ্ঞানের কথা বলা হয়েছে যা যুক্তিবিদ্যার মাধ্যমে পাওয়া যায়। তাই জামালের বক্তব্যের মাধ্যমে যুক্তিবিদ্যার বিষয়টিই প্রতিফলিত হয়েছে।"
        },
        {
          "label": "ঘ",
          "question": "যুক্তিবিদ্যা সকল বিজ্ঞানের বিজ্ঞান এবং সকল কলার কলা”- উদ্দীপকের আলোকে বিশ্লেষণ করো।",
          "explanation": "যুক্তিবিদ্যা সকল বিজ্ঞানের বিজ্ঞান এবং সকল কলার কলা। বিজ্ঞান হলো কোনো সাধারণ নিয়মের ভিত্তিতে প্রকৃতির কোনো একটি বিশেষ বিষয় সম্পর্কে অর্জিত সুনির্দিষ্ট ও সুশৃঙ্খল জ্ঞান। অপরদিকে, কলা বলতে দক্ষতা, পারদর্শিতা, নৈপুণ্য বা কোনো বিশেষ জ্ঞানকে বাস্তব ক্ষেত্রে প্রয়োগ করার কৌশলকে বোঝায়। আবার, সকল বিজ্ঞানই তার নিয়মের কাঠামোর জন্য যুক্তিবিদ্যার ওপর নির্ভরশীল কারণ, সত্যকে প্রতিষ্ঠা করার জন্য প্রতিটি বিজ্ঞানকে যুক্তির ওপর নির্ভর হতে হয়। এজন্য যুক্তিবিদ্যাকে সকল বিজ্ঞানের বিজ্ঞান বলা হয়। অপরদিকে প্রতিটি কলাবিদ্যারই মূল লক্ষ্য হচ্ছে সত্য অর্জন করা যার জন্য যুক্তিসঙ্গত চিন্তা ও তা যথাযথভাবে প্রয়োগের কলাকৌশল জানা দরকার। অর্থাৎ সত্যকে অর্জন ও ভ্রান্তিকে বর্জনের লক্ষ্যে প্রতিটি কলাবিদ্যাকেই যুক্তিবিদ্যার নীতিমালা অনুসরণ করতে হয়, এজন্য যুক্তিবিদ্যাকে সকল কলার কলা বলা হয়। যুক্তিবিদ ডান্সস্কোটাস যুক্তিবিদ্যাকে \"বিজ্ঞানের বিজ্ঞান' এবং কলার মধ্যে শ্রেষ্ঠ কলা বলেছেন। উদ্দীপকে জামাল সুসংঘবদ্ধ, সুশৃঙ্খল ও সুনিশ্চিত জ্ঞানের কথা বলেন যা যুক্তিবিদ্যার বৈজ্ঞানিক দিককে ফুটিয়ে তুলেছে। আবার কামাল বাস্তব জীবনে জ্ঞানকে কাজ লাগানোর কথা বলেছেন যা যুক্তিবিদ্যার কলার দিককে নির্দেশ করেছে। উপরের আলোচনার পরিপ্রেক্ষিতে বলা যায়, যুক্তিবিদ্যা বিজ্ঞান ও কলা উভয়কেই নির্দেশ করে। আবার বিজ্ঞান ও কলার নিয়মকানুন কৌশল যুক্তিবিদ্যার ওপর নির্ভরশীল তাই যুক্তিবিদ্যাকে “সকল বিজ্ঞানের বিজ্ঞান এবং সকল কলার কলা” বলা হয়েছে।"
        }
      ]
    },
    {
      "number": "3",
      "uddipok": "তথা-১: pvq তথ্য-২: ফুটবল খেলা চলাকালে রেফারি একজন খেলোয়াড়কে লাল কার্ড দেখালে খেলোয়াড়টি মাঠের বাইরে চলে গেল। তথ্য-৩: শাপলা হয় ফুল এবং পদ্ম হয় ফুল।",
      "tag": "CB 19",
      "sub_questions": [
        {
          "label": "ক",
          "question": "সংকেত কী?",
          "explanation": "যা প্রত্যক্ষ বা পরোক্ষভাবে কোনো বিষয়কে নির্দেশ করে বা কোনো বিষয়ের প্রতিনিধি হিসেবে কাজ করে তাই সংকেত।"
        },
        {
          "label": "খ",
          "question": "\"সকল দার্শনিক জ্ঞানী\"- এটি সরল যুক্তিবাকা কেন? বুঝিয়ে লেখ।",
          "explanation": "যে যুক্তিবাক্যে একটিমাত্র অবধারণ প্রকাশিত হয় বা একটিমাত্র উদ্ভি বিবৃত হয় তাকে সরল যুক্তিবাক্য বলে। 'সকল দার্শনিক জ্ঞানী' উত্তিটির যৌক্তিক রূপ হলো- \"সকল দার্শনিক হয় জ্ঞানী।\" এ যুক্তিবাক্য কেবল একটিমাত্র অবধারণ প্রকাশ করেছে। 'দার্শনিক' উদ্দেশ্য সম্পর্কে এখানে বিধেয় 'জ্ঞানী' পদটি স্বীকার করে বিবৃতি প্রকাশ করা হয়েছে। এ যুক্তিবাক্য ভাঙলে বা বিশ্লেষণ করলে একাধিক বচন পাওয়া যাবে না। তাই এটি একটি সরল যুক্তিবাক্য।"
        },
        {
          "label": "গ",
          "question": "তথ্য-২ এর প্রতীকী রূপ নির্ণয় করো।",
          "explanation": "তথ্য-২ সংযৌগিক বাক্যকে নির্দেশ করে। যে যৌগিক যুক্তিবাক্যে তার অংশগুলো 'এবং', 'ও', 'আর' ইত্যাদি যোজক দ্বারা সংযোজিত হয় তাকে সংযৌগিক যুক্তিবাক্য বলে। যেমন- তথ্য-২ এ বলা হয়েছে 'ফুটবল খেলা চলাকালে রেফারি একজন খেলোয়াড়কে লাল কার্ড দেখালে খেলোয়াড়টি মাঠের বাইরে চলে গেলো।' এখানে দুটি সরল বচন 'এবং' দ্বারা যুক্ত হয়েছে। যথা- ১. রেফারী খেলোয়াড়টিকে লাল কার্ড দেখালো। ২. খেলোয়াড়টি মাঠের বাইরে চলে গেলো। প্রথম অঙ্গবচনটির পরিবর্তে 'p' এবং দ্বিতীয় অঙ্গবচনটির পরিবর্তে 'এ' গ্রাহক প্রতীক ধরে এবং 'এবং' এর প্রতীক হিসেবে ∵ \\because ∵ ব্যবহার করে সংযৌগিক বাক্যটির প্রতীকী রূপ হবে- p.q।"
        },
        {
          "label": "ঘ",
          "question": "তথ্য-১ এবং তথ্য-২ যে দুটি বিষয়কে নির্দেশ করে তাদের মধ্যকার পার্থক্য বিশ্লেষণ করো।",
          "explanation": "তথ্য-১ এবং তথ্য-২ যে দুটি বিষয়কে নির্দেশ করে তাহলো প্রতীকী যুক্তিবিদ্যা ও সাবেকী যুক্তিবিদ্যা। গতানুগতিক সনাতনী ও এরিস্টটলীয় যুক্তিবিদ্যাকে সাবেকী যুক্তিবিদ্যা বলে। অপরদিকে সাবেকী যুক্তিবিদ্যার আকারগত দিককে যখন প্রতীকের মাধ্যমে প্রকাশ করা হয় তখন তাকে প্রতীকী যুক্তিবিদ্যা বলে। প্রাচীন যুগে এরিস্টটলের সময় থেকে শুরু হয়ে বর্তমান পর্যন্ত সাবেকী যুক্তিবিদ্যার ইতিহাস বিস্তৃত। অন্যদিকে গাণিতিক ধারা হিসেবে যুক্তিবিদ্যায় প্রতীকের ব্যবহার হচ্ছে মূলত আধুনিক যুগ থেকে। সাবেকী যুক্তিবিদ্যায় অবৈধ যুক্তি থেকে বৈধ যুক্তির পার্থক্য নির্ণয় করা হয়। কিন্তু প্রতীকী যুক্তিবিদ্যায় নির্দিষ্ট প্রতীক ব্যবহারের মাধ্যমে যুক্তির অন্তর্গত বাক্যের সত্যতা-মিথ্যাত্ব নির্ণয় করা হয়। সাবেকী যুক্তিবিদ্যায় যেখানে সীমিত পরিসরে প্রতীকের ব্যবহার হয়, সেখানে প্রতীকী যুক্তিবিদ্যায় কেবলই প্রতীক ব্যবহার হয়। যেমন- সাবেকী যুক্তিবিদ্যার ক্ষেত্রে বলা হয়, 'যদি বৃষ্টি হয় তাহলে মাটি ভিজবে'। অপরদিকে প্রতীকী যুক্তিবিদ্যায় p ⊃ q p\\supset q p ⊃ q লিখেই বিষয়টি প্রকাশ করা হয়। সাবেকী যুক্তিবিদ্যা হলো যুক্তিবিদ্যার মৌলিক ও প্রাথমিক দিক। পক্ষান্তরে প্রতীকী যুক্তিবিদ্যা হলো এর আধুনিক ও প্রায়োগিক দিক। আবার সাবেকী যুক্তিবিদ্যায় বিষয়বস্তু (পদ, যুক্তিবাক্য, যুক্তি) ব্যাখ্যা করা হয় ব্যাকরণগত দিক থেকে। কিন্তু প্রতীকী যুক্তিবিদ্যার বিষয়বস্তু (বচন, যুক্তি ও এদের আকার) ব্যাখ্যা করা হয় গাণিতিক দিক থেকে। সুতরাং উপরের আলোচনার পরিপ্রেক্ষিতে বলা যায়, সাবেকী ও প্রতীকী যুক্তিবিদ্যার মধ্যে বিষয়বস্তুগত কোনো পার্থক্য নেই; তাদের পার্থক্য কেবল বিষয়বস্তু প্রকাশ করার পদ্ধতিতে।"
        }
      ]
    },
    {
      "number": "4",
      "uddipok": "জামাল, কামাল ও তমাল তিন বন্ধু। জামাল: হায় হায়। কী দুর্ভাগ্য। প্রতিবেশী রহমান চাচা মারা গিয়েছেন। কামাল: মানুষ হয় মরণশীল। তমাল: লোকটা সৎ ও দয়ালু ছিলেন।",
      "tag": "CB 19,DB 24",
      "sub_questions": [
        {
          "label": "ক",
          "question": "Terminus শব্দটির অর্থ কী?",
          "explanation": "Terminus শব্দের অর্থ শেষ বা প্রান্ত। অবধারণ হলো মানসিক অবস্থা এবং যুক্তিবাক্য হলো ভাষায় প্রকাশিত রূপ। দুটি ধারণার মধ্যকার কোনো সম্পর্কের স্বীকৃতি বা অস্বীকৃতি অথবা সংযোগমূলক মানসিক অবস্থা হলো অবধারণ। পক্ষান্তরে, দুটো পদের মধ্যে সম্পর্কজ্ঞাপক ভাষায় প্রকাশিত রূপ হলো যুক্তিবাক্য। অবধারণ গঠিত হয়' ধারণার সমন্বয়ে। অন্যদিকে দুটি পদের স্বীকৃতি বা অস্বীকৃতিমূলক বিবৃতি হচ্ছে যুক্তিবাক্য। সুতরাং অবধারণ ও যুক্তিবাক্যের মধ্যে বিস্তর পার্থক্য থাকার কারণে অবধারণ মাত্রই যুক্তিবাক্য বলা যায় না।"
        },
        {
          "label": "খ",
          "question": "\"অবধারণ মাত্রই যুক্তিবাক্য নয়\"- বুঝিয়ে লেখ।",
          "explanation": "অবধারণ হলো মানসিক অবস্থা এবং যুক্তিবাক্য হলো ভাষায় প্রকাশিত রূপ। দুটি ধারণার মধ্যকার কোনো সম্পর্কের স্বীকৃতি বা অস্বীকৃতি অথবা সংযোগমূলক মানসিক অবস্থা হলো অবধারণ। পক্ষান্তরে, দুটো পদের মধ্যে সম্পর্কজ্ঞাপক ভাষায় প্রকাশিত রূপ হলো যুক্তিবাক্য। অবধারণ গঠিত হয় ধারণার সমন্বয়ে। অন্যদিকে দুটি পদের স্বীকৃতি বা অস্বীকৃতিমূলক বিবৃতি হচ্ছে যুক্তিবাক্য। সুতরাং অবধারণ ও যুক্তিবাক্যের মধ্যে বিস্তর পার্থক্য থাকার কারণে অবধারণ মাত্রই যুক্তিবাক্য বলা যায় না।"
        },
        {
          "label": "গ",
          "question": "উদ্দীপকে জামালের উক্তিতে হায়! হায়! কোন ধরনের শব্দ? ব্যাখ্যা করো।",
          "explanation": "উদ্দীপকে জামালের উক্তিতে হায়! হায়। পদ নিরপেক্ষ শব্দ। পদ হওয়ার যোগ্যতা-অযোগ্যতার ভিত্তিতে যুক্তিবিদরা শব্দকে তিন ভাগে ভাগ করেছেন। তার মধ্যে পদ নিরপেক্ষ শব্দ একটি প্রকার। যে শব্দ স্বাধীনভাবে কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না; এমনকি কোনো পদের সাহায্য নিয়েও কোনো যুক্তিবাক্যের উদ্দেশ্য বা বিধেয় হতে পারে না তাকে পদ অযোগ্য বা পদ নিরপেক্ষ শব্দ বলা হয়। পদ অযোগ্য শব্দ কখনোই- পদ হতে পারে না। যেমন- যাও, খাও, ছিঃ ছিঃ, আহা, ওহো, মরি। মরি।, ওগো, ওহে ইত্যাদি। এ শব্দগুলো কখনোই কোনো ভাবে পদ হবার যোগ্যতা রাখে না। উদ্দীপকের জামালের উক্তিটি হায়। যায়। এমন শব্দ যা কোনো যুক্তিবাক্যে উদ্দেশ্য বা বিধেয় হিসেবে কখনোই ব্যবহূত হতে পারেনা। তাই শব্দগুলো পদ নিরপেক্ষ শব্দ।"
        },
        {
          "label": "ঘ",
          "question": "উদ্দীপকে কামাল ও তমালের উক্তি দুটির পার্থক্য তোমার পঠিত। শব্দের আলোকে ব্যাখ্যা করো।",
          "explanation": "উদ্দীপকে কামাল ও তমালের উক্তিতে যথাক্রমে পদযোগ্য শব্দ ও সহ-পদযোগ্য শব্দ পরিলক্ষিত হয়। যে শব্দ অন্য কোনো শব্দের সাহায্য ছাড়াই কোনো যুক্তিবাক্যের উদ্দ্যেশ্য বা বিধেয় হওয়ার যোগ্যতা রাখে তাকে পদযোগ্য শব্দ বলে। যেমন- চাঁদ, ফুল, সুন্দর, সবুজ ইত্যাদি শব্দগুলো স্বাধীনভাবে কোনো যুক্তিবাক্যের উদ্দেশ্য, বিধেয় বা উদ্দেশ্য ও বিধেয় উভয়ই হতে পারে। অন্যদিকে যে শব্দ স্বাধীনভাবে কোনো যুক্তিবাক্যের উদ্দেশ্য অথবা বিধেয় হিসেবে ব্যবহৃত হতে পারে না, তার অন্য কোনো শব্দ বা পদের সাথে যুক্ত হয়ে যুক্তিবাক্যের উদ্দেশ্য অথবা বিধেয় হওয়ার যোগ্যতা অর্জন করতে পারে তাকে সহ-পদযোগ্য শব্দ বলে। যেমন- টি, টা, খানা, ও, এবং, অথবা ইত্যাদি। উদ্দীপকে কামালের উদ্ভিটি হলো- 'মানুষ হয় মরণশীল'। এখানে মানুষ ও মরণশীল শব্দগুলো যে কোনো যুক্তিবাক্যে উদ্দেশ্য ও বিধেয় হিসেবে ব্যবহূত হতে পারে। অন্যদিকে তমালের উক্তিটি হলো- \"লোকটা সৎ ও দয়ালু ছিলেন।' উক্তিটিতে 'টা' শব্দটি 'লোক' শব্দটির সাথে যুক্ত হয়ে উদ্দেশ্য হিসেবে এবং 'ও' শব্দটি 'সৎ' এবং 'দয়ালু' শব্দ দুটির মধ্যে যুক্ত হয়ে বিধেয় হওয়ার যোগ্যতা অর্জন করছে। তাই এগুলো সহ-পদযোগ্য শব্দ। পরিশেষে, বলা যায়, পদযোগ্য শব্দ ও সহ-পদযোগ্য শব্দগুলোর মধ্যে যথেষ্ট পার্থক্য থাকলেও তারা উভয়ই যুক্তিবাক্য গঠনে অপরিহার্য।"
        }
      ]
    },
    {
      "number": "5",
      "uddipok": "সৎ ব্যবসায়ী হিসাবে মি, মনসুর যথেষ্ট সুনাম অর্জন করেছেন। তার কারখানায় সব সময় উচ্চমানের পণ্য উৎপাদন করেন। তাছাড়া সঠিক গুণ, পরিমাণ ও ন্যায্যমূল্যে পণ্য সরবরাহ করেন। অন্যদিকে তার স্ত্রী সীমা সুন্দর ও পরিপাটি গৃহসজ্জা এবং চমৎকার খাবার পরিবেশনার জন্য প্রতিবেশীদের নিকট সমাদৃত। এছাড়া সে খুব বুদ্ধিমতি, যুক্তিবাদী, তার্কিক। সে সর্বদা সত্যকে প্রতিষ্ঠা করার চেষ্টা করে।",
      "tag": "CB 19",
      "sub_questions": [
        {
          "label": "ক",
          "question": "যুক্তিবিদ্যার প্রধান আলোচ্য বিষয় কী?",
          "explanation": "যুক্তিবিদ্যার প্রধান আলোচ্য বিষয় হলো চিন্তা।"
        },
        {
          "label": "খ",
          "question": "যুক্তিবিদ্যাকে আদর্শনিষ্ঠ বিজ্ঞান বলা হয় কেন? বুঝিয়ে লেখ।",
          "explanation": "সত্যের আবিষ্কার ও অনুসন্ধানের জন্য যুক্তিবিদ্যাকে আদর্শনিষ্ঠ। বিজ্ঞান বলা হয়। যুক্তিবিদ্যা সত্যের আদর্শকে সামনে রেখে বৈধ যুক্তি দেওয়ার পদ্ধতির নিয়ম আবিষ্কার করে এবং তাদের মূল্য নিরূপণ করে। কীভাবে চিন্তা বা অনুমান করলে ভুল পরিহার বা বর্জন এবং সত্য অর্জন করা যায় তা নির্ধারণ করাই যুক্তিবিদ্যার কাজ। সত্য আবিষ্কার ও অনুসন্ধানের জন্য। যুক্তিপ্রক্রিয়া কেমন হবে তা যুক্তিবিদ্যার আলোচ্য বিষয়। এ কারণে বলা হয়, যুক্তিবিদ্যা হলো আদর্শনিষ্ঠ বিজ্ঞান।"
        },
        {
          "label": "গ",
          "question": "উদ্দীপকে মি. মনসুরের কর্মকাণ্ড তোমার পঠিত কোন বিষয়ের সাথে সম্পর্কিত? ব্যাখ্যা করো।",
          "explanation": "উদ্দীপকে মি. মনসুরের কর্মকাণ্ড আমার পঠিত ব্যবসায় নীতিবিদ্যার সাথে সম্পর্কিত। ব্যবসায় নীতিবিদ্যা হলো এমন এক প্রায়োগিক নীতিবিদ্যা অথবা পেশাগত নীতিবিদ্যা যা ব্যবসায় বাণিজ্যের ক্ষেত্রে উদ্ভূত নৈতিক নীতিমালা ও নৈতিক সমস্যাবলী পর্যালোচনা করে। নীতিবিদ্যা ব্যবসাক্ষেত্রে নৈতিক নিয়মাবলী প্রদান করার পাশাপাশি ব্যবসায় গৃহীত নীতি ও উদ্যোগসমূহের নৈতিক মান যাচাই করে আসছে। ব্যবসায় নৈতিকতা বজায় রাখতে ব্যক্তিকে সবসময় বৈধ জিনিসের এবং বৈধ উপায়ে ব্যবসা পরিচালনা করতে হবে। সবক্ষেত্রে সততা বজায় রাখতে হবে। শ্রমিককে সঠিক মজুরি দিতে হবে। মাপে কম দেয়া কিংবা খাদ্যে ভেজাল মেশানোর মতো দুর্নীতির আশ্রয় গ্রহণ করা যাবে না। উদ্দীপকে মি, মনসুরের কারখানায় সবসময় উচ্চমানের পণ্য উৎপাদন করা হয়। তাছাড়া সঠিক গুণ, পরিমাণ ও ন্যায্যমূল্যে তিনি পণ্য সরবরাহ করেন। তার এ ধরনের কর্মকাণ্ড ব্যবসায় নীতিবিদ্যার সাথে সম্পর্কিত।"
        },
        {
          "label": "ঘ",
          "question": "উদ্দীপকে মি. মনসুরের স্ত্রী সীমার কর্মকাণ্ড যে দুটি বিষয়কে নির্দেশ করে তাদের পার্থক্য বিশ্লেষণ করো।",
          "explanation": "উদ্দীপকে মি. মনসুরের স্ত্রী সীমার কর্মকাণ্ড নন্দনতত্ত্ব ও যুক্তিবিদ্যা- এ দুটি বিষয়কে নির্দেশ করে। যুক্তিবিদ্যা হচ্ছে চিন্তা বা অনুমান সম্পর্কিত বিজ্ঞান। মিথ্যাকে পরিহার করে সত্যকে অর্জন করার উদ্দেশ্যে যুক্তিবিদ্যা চিন্তা বা অনুমান এবং তার কতগুলো সহায়ক প্রক্রিয়া নিয়ে আলোচনা করে। যুক্তিবিদ্যার আদর্শ হচ্ছে সত্যকে অর্জন করা। অন্যদিকে, নন্দনতত্ত্ব হচ্ছে সৌন্দর্য বিষয়ক বিজ্ঞান। যা বিভিন্ন প্রকার সৌন্দর্য চর্চার জন্য নিয়ম কানুন প্রণয়ন করে ও বাস্তব জীবনে প্রয়োগ করে সুন্দরভাবে জীবনযাপনের নির্দেশনা দেয়। যেমন, সুন্দরভাবে কথা বলতে পারা, সুন্দর করে পোশাক পরতে শেখা ইত্যাদি। নন্দনতত্ত্বের আদর্শ হচ্ছে সৌন্দর্যকে আয়ত্ত করা। উদ্দীপকে সীমার সৌন্দর্য ও রুচিবোধ নন্দনতত্ত্বের সাথে সম্পর্কিত। নন্দনতত্ত্ব বিভিন্ন প্রকার সৌন্দর্য চর্চার জন্য নিয়ম-কানুন প্রণয়ন করে এবং তা বাস্তব জীবনে প্রয়োগ করে সুন্দরভাবে জীবন যাপনের নির্দেশনা দান করে। অন্যদিকে, তার বুদ্ধিমত্তা, সততা, যুক্তিবাদীতা ও. তার্কিক স্বভাব যুক্তিবিদ্যার সাথে সম্পর্কিত। সঠিক যুক্তিপদ্ধতির নিয়মাবলি প্রণয়ন করে সত্যতা প্রতিষ্ঠা করা এর কাজ। পরিশেষে বলা যায়, যুক্তিবিদ্যা এবং নন্দনতত্ত্বের মধ্যে আদর্শগত, বিষয়বস্তু এবং নিয়মাবলির পার্থক্য বিদ্যমান। যুক্তিবিদ্যা চিন্তা বা অনুমান সম্পর্কিত বিজ্ঞান, নন্দনতত্ত্ব সৌন্দর্য বিষয়ক বিজ্ঞান। যুক্তিবিদ্যার আদর্শ সত্যকে অর্জন। অন্যদিকে নন্দনতত্ত্বের আদর্শ সুন্দরকে আয়ত্ত করা। যুক্তিবিদ্যা সঠিক যুক্তিপদ্ধতি প্রণয়ন করে, আর নন্দনতত্ত্ব সুন্দর জীবনযাপনের নির্দেশনা প্রদান করে।"
        }
      ]
    },
    {
      "number": "6",
      "uddipok": "উদাহরণ-১: সকল হরিণ হয় তৃণভোজী। উদাহরণ-২: কোনো কুমির নয় স্তন্যপায়ী।",
      "tag": "CB 19,BAFSC 24",
      "sub_questions": [
        {
          "label": "ক",
          "question": "ব্যাপ্যতা শব্দের অর্থ কী?",
          "explanation": "ব্যাপ্যতা শব্দের অর্থ ব্যাপকতা বা বিস্তৃতি ।"
        },
        {
          "label": "খ",
          "question": "বিশেষ যুক্তিবাক্যের উদ্দেশ্য পদ ব্যাপ্য হয় না কেন?",
          "explanation": "বিশেষ যুক্তিবাক্যের উদ্দেশ্য পদ আংশিক ব্যক্ত্যর্থ নিয়ে ব্যবহৃত হয় তাই এটি অব্যাপ্য । কোনো যুক্তিবাক্যে একটি পদ তার আংশিক ব্যক্ত্যর্থ নিয়ে ব্যবহৃত হলে তাকে অব্যাপ্য পদ বলে। আবার, যে যুক্তিবাক্যে বিধেয় পদকে উদ্দেশ্য পদের আংশিক ব্যক্ত্যর্থ সম্পর্কে স্বীকার বা অস্বীকার করা হয় তাকে বিশেষ যুক্তিবাক্য বলে। সুতরাং, আংশিক ব্যক্ত্যর্থ নির্দেশক পদকে যেহেতু অব্যাপ্য বলা হয়, সেহেতু বিশেষ যুক্তিবাক্যের উদ্দেশ্য অব্যাপ্য।"
        },
        {
          "label": "গ",
          "question": "উদাহরণ-২ যে যুক্তিবাক্যকে নির্দেশ করে তার ব্যাপ্যতা নির্ণয় কর ।",
          "explanation": "উদাহরণ-২ সার্বিক নঞর্থক যুক্তিবাক্য যার উদ্দেশ্য ও বিধেয় উভয় পদ ব্যাপ্য। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে অস্বীকার করে তাকে সার্বিক নঞর্থক যুক্তিবাক্য বা E বাক্য বলা হয়। সার্বিক হওয়ার কারণে এর উদ্দেশ্য পদ ব্যাপ্য। আবার নঞর্থক হওয়ার কারণে এর বিধেয় পদ ব্যাপ্য। অর্থাৎ E যুক্তিবাক্যের উভয় পদই ব্যাপ্য। যেমন- “কোনো মানুষ নয় অমর”। এ যুক্তিবাক্যের উদ্দেশ্য পদ ‘মানুষ’ সমগ্র অর্থে বা সামগ্রিকভাবে প্রকাশিত হয়েছে। অন্যদিকে বিধেয় পদ 'অমর' পদটিও সার্বিকভাবে গ্রহণ করা হয়েছে। তাই E বাক্যের উভয়ই পদই ব্যাপ্য । উদাহরণ-২ এ বলা হয়েছে, “কোনো কুমির নয় স্তন্যপায়ী”। এখানে উদ্দেশ্য ও বিধেয় উভয় পদই সার্বিকভাবে গৃহীত হয়েছে। ফলে যুক্তিবাক্যটির উভয় পদই ব্যাপ্য ।"
        },
        {
          "label": "ঘ",
          "question": "উদাহরণ-১ ও উদাহরণ-২ এর যুক্তিবাক্য দুটির ব্যাপ্যতার পার্থক্য বিশ্লেষণ কর।",
          "explanation": "উদাহরণ-১ ও উদাহরণ-২ যথাক্রমে সার্বিক সদর্থক ও সার্বিক নঞর্থক যুক্তিবাক্যকে নির্দেশ করে। সার্বিক সদর্থক যুক্তিবাক্য বা A বাক্য সার্বিক হওয়ার জন্য এর উদ্দেশ্য পদ ব্যাপ্য এবং সদর্থক হওয়ার জন্য এর বিধেয় পদ অব্যাপ্য। অর্থাৎ A যুক্তিবাক্যের উদ্দেশ্য পদ ব্যাপ্য হলেও বিধেয় পদ অব্যাপ্য। অন্যদিকে সার্বিক নঞর্থক যুক্তিবাক্য বা E বাক্য সার্বিক হওয়ার জন্যে উদ্দেশ্য পদ ব্যাপ্য এবং নঞর্থক বাক্য হওয়ার জন্যে বিধেয় পদও ব্যাপ্য। অর্থাৎ E বাক্যের উভয় পদই ব্যাপ্য। যেমন- উদাহরণ-১ এ বলা হয়েছে “সকল হরিণ হয় তৃণভোজী”। এখানে উদ্দেশ্য পদ 'হরিণ' তার সকল ব্যক্ত্যর্থকে প্রকাশ করেছে। তাই পদটি ব্যাপ্য। বিধেয় পদ 'তৃণভোজী' খন্ডিতভাবে কেবল হরিণের ক্ষেত্রে ব্যবহৃত হয়েছে। তাই পদটি অব্যাপ্য। অন্যদিকে, উদাহরণ-২ এ বলা হয়েছে- “কোনো কুমির নয় স্তন্যপায়ী”। এখানে উদ্দেশ্যপদ 'কুমির' ও বিধেয়পদ 'স্তন্যপায়ী' উভয়ই তাদের সমগ্র ব্যক্ত্যর্থ রূপে প্রকাশিত হয়েছে । তাই এর উভয় পদই ব্যাপ্য। পরিশেষে বলা যায়, ব্যাপ্যতার দিক থেকে A বাক্যের উদ্দেশ্য পদ ব্যাপ্য ও বিধেয় পদ অব্যাপ্য। কিন্তু E বাক্যের উভয় পদই ব্যাপ্য ।"
        }
      ]
    },
    {
      "number": "7",
      "uddipok": "সাজানো অনেক ধরনের আম দেখে জিনাত দোকানে ঢুকলেন। দোকানী বলল, “সব আম হয় ভালো।” জিনাত আমগুলো ভালোভাবে পর্যবেক্ষণ করে বুঝলেন, “কিছু আম নয় ভালো।”",
      "tag": "CB 19",
      "sub_questions": [
        {
          "label": "ক",
          "question": "একটি যুক্তিবাক্যে কয়টি পদ থাকে ও কী কী?",
          "explanation": "একটি যুক্তিবাক্যে দুইটি পদ থাকে। যথা— উদ্দেশ্য পদ ও বিধেয় পদ ।"
        },
        {
          "label": "খ",
          "question": "“উদ্দেশ্য ও বিধেয় পদের মধ্যে সম্পর্ক স্থাপনই সংযোজকের কাজ।” বুঝিয়ে লেখ।",
          "explanation": "যুক্তিবাক্যে উদ্দেশ্য ও বিধেয় পদের মধ্যে সদর্থক বা নঞর্থক সম্পর্ক স্থাপনের জন্য সংযোজকের প্রয়োজন । যুক্তিবাক্যে উদ্দেশ্য ও বিধেয় পদ যে শব্দ বা চিহ্ন দিয়ে সংযুক্ত থাকে তাকে সংযোজক বলে। বস্তুত এটি একটি চিহ্ন। কোনো পদ নয়। এই চিহ্নের মাধ্যমে উদ্দেশ্য ও বিধেয় পদের মধ্যে সম্বন্ধ প্রকাশ পায়। যেমন- আকাশ হয় নীল। এখানে আকাশ (উদ্দেশ্য পদ) ও নীল (বিধেয় পদ) এর মধ্যে 'হয়' সংযোজক ব্যবহারের মাধ্যমে যৌক্তিক সম্পর্ক স্থাপিত হয়। তাই বলা যায়, উদ্দেশ্য ও বিধেয় পদের মধ্যে সম্পর্ক স্থাপনই সংযোজকের কাজ ।"
        },
        {
          "label": "গ",
          "question": "দোকানীর বক্তব্য কোন ধরনের যুক্তিবাক্যকে নির্দেশ করে? ব্যাখ্যা দাও ।",
          "explanation": "উদ্দীপকে দোকানীর বক্তব্যটি সার্বিক সদর্থক যুক্তিবাক্য বা A বাক্যকে নির্দেশ করে। যে সকল যুক্তিবাক্যে বিধেয়কে উদ্দেশ্য পদের সমগ্র ব্যক্ত্যর্থ সম্পর্কে স্বীকার করে নেওয়া হয় তাকে সার্বিক সদর্থক যুক্তিবাক্য বলে। এ ধরনের বাক্য পরিমাণগত দিক থেকে ‘সার্বিক’ এবং গুণগত দিক থেকে ‘সদর্থক' হয়ে থাকে। যেমন— ‘সকল দার্শনিক হয় মরণশীল'। এখানে ‘মরণশীল' বিধেয় পদকে দার্শনিক উদ্দেশ্য পদের সমগ্র ব্যক্ত্যর্থ সম্পর্কে স্বীকার করে নেওয়া হয়েছে। কাজেই এটি একটি সার্বিক সদর্থক যুক্তিবাক্য। এরূপ বাক্যে পরিমাণসূচক শব্দ হিসেবে 'সব' বা 'সকল’ এবং গুণ প্রকাশক শব্দ হিসেবে ‘হয়' কথাটি ব্যবহৃত হয়। উদ্দীপকে দোকানীর বক্তব্যে বলা হয়েছে, 'সব আম হয় ভালো।' এখানে বিধেয় 'ভালো' পদটিকে উদ্দেশ্য 'আম' পদের সমগ্র ব্যক্ত্যর্থ সম্পর্কে স্বীকার করে নেয়া হয়েছে। তাই দোকানীর বক্তব্যটি একটি সার্বিক সদর্থক যুক্তিবাক্য ।"
        },
        {
          "label": "ঘ",
          "question": "জিনাতের বুঝতে পারা এবং দোকানীর বক্তব্য যে দুধরনের যুক্তিবাক্যের পরিচায়ক তাদের গঠনগত পার্থক্য বিশ্লেষণ কর ।",
          "explanation": "উদ্দীপকে জিনাতের বুঝতে পারা এবং দোকানীর বক্তব্য যথাক্রমে বিশেষ নঞর্থক এবং সার্বিক সদর্থক যুক্তিবাক্যকে নির্দেশ করে । যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থকে অস্বীকার করে তাকে বিশেষ নঞর্থক বা O যুক্তিবাক্য বলা হয় । অর্থাৎ O বাক্য গুণের দিক থেকে নঞর্থক এবং পরিমাণের দিক থেকে বিশেষ। যেমন- কিছু মানুষ নয় সৎ। অন্যদিকে যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে স্বীকার করে তাকে সার্বিক সদর্থক বা A | যুক্তিবাক্য বলা হয়। অর্থাৎ A যুক্তিবাক্য গুণের দিক থেকে সদর্থক বা ইতিবাচক এবং পরিমাণের দিক থেকে সার্বিক। যেমন- সকল দার্শনিক হন জ্ঞানী। উদ্দীপকে জিনাতের ভাবনা হলো— “কিছু আম নয় ভালো” । যা একটি বিশেষ নঞর্থক যুক্তিবাক্য। আবার, দোকানীর বক্তব্য হলো— “সব আম হয় ভালো” । এটি একটি সার্বিক সদর্থক যুক্তিবাক্য । পরিশেষে বলা যায়, জিনাতের ও দোকানীর বক্তব্য গুণগত ও পরিমাণগত উভয় দিক থেকেই আলাদা ।"
        }
      ]
    },
    {
      "number": "8",
      "uddipok": "দৃষ্টান্ত-১: ১৯৭১ সালের ১৬ ডিসেম্বর বাংলাদেশ বিজয় অর্জন করে। দৃষ্টান্ত-২: বাংলাদেশের নারীরা শাড়ী ও পুরুষেরা পাঞ্জাবী পরিধান করে।",
      "tag": "CB 19",
      "sub_questions": [
        {
          "label": "ক",
          "question": "বিধেয়ক কত প্রকার?",
          "explanation": "বিধেয়ক পাঁচ প্রকার ।"
        },
        {
          "label": "খ",
          "question": "“বিধেয় ও বিধেয়ক নয়”— বুঝিয়ে লেখ।",
          "explanation": "বিধেয় (Predicate) হচ্ছে একটি পদ এবং বিধেয়ক (Predicables) একটি সম্পর্কের নাম বিধায় এরা সমার্থক নয় । যে পদ দ্বারা উদ্দেশ্য সম্বন্ধে কোনো কিছু স্বীকার বা অস্বীকার করা হয় তাকেই বলে বিধেয়। যেমন— মানুষ হয় দ্বিপদী। এ যুক্তিবাক্যে 'দ্বিপদী' কথাটি ‘মানুষ' পদ সম্বন্ধে স্বীকার করা হয়েছে। কাজেই 'দ্বিপদী' পদটি বিধেয় পদ। কিন্তু এই যুক্তিবাক্যে মানুষ ও দ্বিপদী পদের মধ্যে যে বিশেষ সম্পর্ক বিদ্যমান তাকে বলা হয় বিধেয়ক। সুতরাং বিধেয় ও বিধেয়ক এক নয়। বিধেয় হচ্ছে একটি পদ। অপরদিকে, বিধেয়ক হলো একটি সম্পর্কের নাম ।"
        },
        {
          "label": "গ",
          "question": "দৃষ্টান্ত-২ কোন ধরনের বিধেয়ক প্রকাশ করে? ব্যাখ্যা দাও ।",
          "explanation": "দৃষ্টান্ত-২ অবান্তর লক্ষণ নামক বিধেয়ক প্রকাশ করে । যে গুণ বা গুণাবলি কোনো পদের জাত্যর্থ বা জাত্যর্থের অংশ নয়। এমনকি জাত্যর্থ থেকে অনিবার্যভাবে নিঃসৃত নয় তাকে অবান্তর লক্ষণ বলে। অবান্তর লক্ষণ কোনো পদের জাত্যর্থের অতিরিক্ত ভিন্ন ধরনের কিছু গুণকে নির্দেশ করে যেমন- মানুষ হয় বুদ্ধিবৃদ্ধিসম্পন্ন শ্বেতাঙ্গ জীব। এই যুক্তিবাক্যে শ্বেতাঙ্গ গুণটি মানুষের জাত্যর্থ বা জাত্যর্থের অংশ নয়, জাত্যর্থ থেকে নিঃসৃতও নয়। এই গুণটি সকল মানুষের ক্ষেত্রে প্রযোজ্যও নয়। কারণ সকল মানুষ শ্বেতাঙ্গ নয় কৃষ্ণাঙ্গ মানুষও আছে। তাই এটি অবান্তর লক্ষণ। উদ্দীপকে দৃষ্টান্ত-২ এ দেখা যায় বাংলাদেশের নারীরা শাড়ী ও পুরুষেরা পাঞ্জাবী পরিধান করে। এটি সর্বজনীন নয় যা অবান্তর লক্ষণকে নির্দেশ করে।"
        },
        {
          "label": "ঘ",
          "question": "দৃষ্টান্ত-১ যে ধরনের বিধেয়ক প্রকাশ করে তার সাথে দৃষ্টান্ত-২ এর বিধেয়কের পার্থক্য নির্ণয় করো।",
          "explanation": "দৃষ্টান্ত-১ ও দৃষ্টান্ত-২ যথাক্রমে অবিচ্ছেদ্য ও বিচ্ছেদ্য অবান্তর লক্ষণকে নির্দেশ করে। অবান্তর লক্ষণ এক ধরনের গুণ। আবার এই গুণ কোনো পদের ক্ষেত্রে সাধারণত স্থায়ীভাবে অবস্থান করতে পারে। যে অবান্তর বা পরিবর্তনশীল ও হতে পারে। যে অবান্তর লক্ষণ কোনো পদের ক্ষেত্রে সবসময় উপস্থিত থাকে তাকে অবিচ্ছেদ্য অবান্তর লক্ষণ বলে। যেমন— গরু হয় চতুষ্পদ। এখানে গরু পদটির জন্য চতুষ্পদ গুণটি একটি অবান্তর লক্ষণ। অন্যদিকে যে অবান্তর লক্ষণ কোনো পদের ক্ষেত্রে কখনো উপস্থিত থাকে না তাকে বিচ্ছেদ্য অবান্তর লক্ষণ বলে । যেমন — কিছু গরু হয় লাল। এখানে গরুর ক্ষেত্রে লাল গুণটি অবান্তর লক্ষণ এবং তা সকল গরুর ক্ষেত্রে উপস্থিত থাকে না। উদ্দীপকে দৃষ্টান্ত-১ এ বলা হয়েছে-১৯৭১ সালের ১৬ ডিসেম্বর বাংলাদেশ বিজয় অর্জন করে। এটি বাংলাদেশ পদটির জন্য সবসময় উপস্থিতাযোগ্য একটি গুণ। তাই এটি অবিচ্ছেদ্য অবান্তর লক্ষণকে নির্দেশ করে। অন্যদিকে দৃষ্টান্ত-২ এ বাংলাদেশের নারীদের শাড়ী ও পুরুষের পাঞ্জাবী পরিধান করা সর্বজনীনভাবে উপস্থিত থাকে না। তাই এটি বিচ্ছেদ্য অবান্তর লক্ষণকে নির্দেশ করে। পরিশেষে বলা যায়, বিচ্ছেদ্য ও অবিচ্ছেদ্য অবান্তর লক্ষণের মূল পার্থক্য হলো স্থায়িত্ব ও পরিবর্তনশীলতার দিক থেকে।"
        }
      ]
    },
    {
      "number": "9",
      "uddipok": "তথ্য-১: A \\mathrm{A} A -সকল দার্শনিক হয় জ্ঞানী A \\mathrm{A} A -সকল কবি হয় দার্শনিক ∴ \\therefore ∴ A \\mathrm{A} A -সকল কবি হয় জ্ঞানী তথ্য-২: I \\mathrm{I} I -কিছু আম হয় মিষ্টি ∴ \\therefore ∴ I \\mathrm{I} I -কিছু মিষ্টি ফল হয় আম",
      "tag": "CB 19,DB 24",
      "sub_questions": [
        {
          "label": "ক",
          "question": "অনুমান বলতে কী বোঝ?",
          "explanation": "অনুমাণ হলো কোনো জ্ঞাত বা জানা বিষয়ের ওপর ভিত্তি করে কোনো অজ্ঞাত বিষয় সম্পর্কে সিদ্ধান্ত প্রতিষ্ঠা করার মানসিক প্রক্রিয়া ।"
        },
        {
          "label": "খ",
          "question": "অমাধ্যম অনুমান কী যথার্থ অনুমান? বুঝিয়ে লেখ ।",
          "explanation": "অনুমানের মূল বৈশিষ্ট্য না থাকায় অমাধ্যম অনুমান যথার্থ অনুমান নয় । যে অবরোহ অনুমানে একটিমাত্র আশ্রয়বাক্য থেকে সিদ্ধান্ত অনুমান করা হয় তাকে অমাধ্যম অনুমান বলে। এতে একটি মাত্র আশ্রয়বাক্য থেকে সিদ্ধান্ত অনুমান করা হয় বলে জানা থেকে অজানায় যাওয়ার কোনো সুযোগ নেই। ফলে সিদ্ধান্ত নতুন কোনো তথ্যের সন্ধান দিতে পারে না। সিদ্ধান্তে আশ্রয়বাক্যের পুনরুক্তি হয় মাত্র। একারণে বলা হয়, অমাধ্যম অনুমান যথার্থ অনুমান নয় ।"
        },
        {
          "label": "গ",
          "question": "তথ্য-২ কোন ধরনের অনুমানকে নির্দেশ করে? ব্যাখ্যা করো ।",
          "explanation": "তথ্য-২ অমাধ্যম অনুমানকে নির্দেশ করে। অবরোহ অনুমান দুইভাগে বিভক্ত যার একটি হলো অমাধ্যম অনুমান। এই অনুমানে আশ্রয়বাক্য তাকে একটি। একটি আশ্রয়বাক্য থেকে প্রত্যক্ষ বা সরাসরিভাবে অমাধ্যম অনুমানে সিদ্ধান্ত গৃহীত হয়। তাই বলা যায়, যে অবরোহ অনুমানে একটিমাত্র আশ্রয়বাক্য থেকে প্রত্যক্ষ বা সরাসরিভাবে সিদ্ধান্ত অনুমিত হয় তাকে অমাধ্যম অনুমান বলে। যেমন— সকল মানুষ হয় মরণশীল অতএব কোনো মানুষ নয় অমর । উদ্দীপকে তথ্য-২ এ দেখা যায় I \\mathrm{I} I -কিছু আম হয় মিষ্টি ∴ \\therefore ∴ I \\mathrm{I} I -কিছু মিষ্টি ফল হয় আম এখানে আশ্যয়বাক্য একটি এবং সেখান থেকে প্রত্যক্ষভাবে সিদ্ধান্ত অনুমিত হয়েছে। তাই এটি একটি অমাধ্যম অনুমান ।"
        },
        {
          "label": "ঘ",
          "question": "তথ্য-১ এবং তথ্য-২ এর পার্থক্য নির্ণয় করো।",
          "explanation": "তথ্য-১ এবং তথ্য-২ এ যথাক্রমে মাধ্যম অনুমান এবং অমাধ্যম অনুমান নির্দেশিত হয়েছে। প্রথমত,যে অবরোহ অনুমানে একটিমাত্র আশ্রয়বাক্য থেকে সিদ্ধান্ত সরাসরি অনুমিত হয়, তাকে অমাধ্যম অনুমান বলে। অন্যদিকে যে অবরোহ অনুমানে একাধিক আশ্রয়বাক্য থেকে সিদ্ধান্তটি অনুমিত হয় তাকে মাধ্যম অনুমান বলে। দ্বিতীয়ত, অমাধ্যম অনুমানে সিদ্ধান্ত নেয়ার জন্য একাধিক আশ্রয়বাক্যের প্রয়োজন হয় না। কিন্তু মাধ্যম অনুমানে সিদ্ধান্ত নেয়ার জন্য একাধিক আশ্রয়বাক্যের প্রয়োজন হয়। তৃতীয়ত, অধিকাংশ যুক্তিবিদের মতে, অমাধ্যম অনুমান প্রকৃত অনুমান নয়। অন্যদিকে সব যুক্তিবিদের মতে, মাধ্যম অনুমান প্ৰকৃত অনুমান । উদ্দীপকে তথ্য-১ এ দেখা যায় দুটি আশ্রয় বাক্যের ওপর ভিত্তি করে | সিদ্ধান্ত গ্রহণ করা হয়েছে। তাই এটি একটি মাধ্যম অনুমান। অন্যদিকে তথ্য-২ এ দেখা যায় একটি মাত্র আশ্রয়বাক্য থেকে সিদ্ধান্ত নিঃসৃত হয়েছে। তাই এটি অমাধ্যম অনুমানের নির্দেশক। পরিশেষে বলা যায়, মাধ্যম এবং অমাধ্যম অনুমানের মধ্যে পার্থক্য থাকলেও তারা উভয়ই অবরোহ অনুমানের দুটি অংশ।"
        }
      ]
    },
    {
      "number": "10",
      "uddipok": "তথ্য-১: I \\mathrm{I} I -কিছু মানুষ হয় শিক্ষিত ∴ \\therefore ∴ O \\mathrm{O} O -কিছু মানুষ নয় অ-শিক্ষিত তথ্য-২: O \\mathrm{O} O -কিছু ছাত্র নয় মেধাৰী ∴ \\therefore ∴ O \\mathrm{O} O -কিছু মেধাবী নয় ছাত্র ।",
      "tag": "CB 19",
      "sub_questions": [
        {
          "label": "ক",
          "question": "অমাধ্যম অনুমান কাকে বলে?",
          "explanation": "যে অবরোহ অনুমানে কেবল একটি আশ্রয়বাক্য থেকে সরাসরি সিদ্ধান্ত টানা হয় তাকে অমাধ্যম অনুমান বলে ।"
        },
        {
          "label": "খ",
          "question": "আবর্তনের নিয়মগুলো বুঝিয়ে লেখ।",
          "explanation": "যে অমাধ্যম অবরোহ অনুমানে আশ্রয়বাক্যের উদ্দেশ্য ও বিধেয় পদের ন্যায়সঙ্গত স্থান পরিবর্তন ঘটে তাকে আবর্তন বলে। এটি কতগুলো নিয়মের অধীন। প্রথমত, আবর্তনে আশ্রয়বাক্যের উদ্দেশ্য সিদ্ধান্তের বিধেয় হবে। দ্বিতীয়ত, আশ্রয়বাক্যের বিধেয় সিদ্ধান্তের উদ্দেশ্য হবে। তৃতীয়ত, আশ্রয়বাক্য ও সিদ্ধান্তের গুণ একই থাকবে। অর্থাৎ আশ্রয়বাক্য সদর্থক হলে সিদ্ধান্ত সদর্থক হবে এবং আশ্রয়বাক্য নঞর্থক হলে সিদ্ধান্তও নঞর্থক হবে। চতুর্থত, আশ্রয়বাক্যের অব্যাপ্য পদ সিদ্ধান্তে ব্যাপ্য হতে পারবে না ।"
        },
        {
          "label": "গ",
          "question": "তথ্য-২ এ কোন ধরনের অনুপপত্তি ঘটেছে? বুঝিয়ে লেখ ।",
          "explanation": "তথ্য-২ এ O \\mathrm{O} O যুক্তিবাক্যের অবৈধ আবর্তনজনিত অনুপপত্তি ঘটেছে। আবর্তন হলো অমাধ্যম অনুমানের একটি বিশেষ প্রকারভেদ যেখানে আশ্রয়বাক্যের গুণের পরিবর্তন না করে আশ্রয়বাক্যের উদ্দেশ্য ও বিধেয়ের ন্যায়সঙ্গত স্থান পরিবর্তনের মাধ্যমে সিদ্ধান্ত অনুমিত হয়। আবর্তনের জন্য সুনির্দিষ্ট কিছু নিয়ম রয়েছে। আবর্তনের নিয়ম অনুযায়ী O \\mathrm{O} O যুক্তিবাক্যের আবর্তন সম্ভব হয় না। কেননা যুক্তিবাক্যের আবর্তন করতে গেলে এর অব্যাপ্য উদ্দেশ্য পদ বিধেয় পদ হিসেবে ব্যবহৃত হয় এবং ব্যাপ্য হয়ে যায়, যা আবর্তনের চতুর্থ নিয়ম বিরোধী। এই নিয়ম অনুসারে আশ্রয়বাক্যের অব্যাপ্য পদ সিদ্ধান্তে ব্যাপ্য হতে পারবে না। তাই নিয়ম লঙ্ঘন করে O \\mathrm{O} O যুক্তিবাক্যের আবর্তন করলে তা অবৈধ হয়। উদ্দীপকে তথ্য-২ এ দেখা যায়- O \\mathrm{O} O -কিছু ছাত্র নয় মেধাবী ∴ \\therefore ∴ O \\mathrm{O} O -কিছু মেধাবী নয় ছাত্র। এখানে O \\mathrm{O} O যুক্তিবাক্যের আবর্তন করা হয়েছে। কিন্তু আবর্তনের নিয়মানুসারে o যুক্তিবাক্যের আবর্তন সম্ভব নয়। কারণ এখানে আশ্রয়বাক্যের অব্যাপ্য পদ 'কিছু ছাত্র' সিদ্ধান্তে গিয়ে ব্যাপ্য হয়ে গেছে। ফলে এখানে অবৈধ আবর্তনজনিত অনুপপত্তি ঘটেছে।"
        },
        {
          "label": "ঘ",
          "question": "তথ্য-১ যে অনুমানকে নির্দেশ করে তার নিয়মগুলো উল্লেখপূর্বক বিশ্লেষণ করো ।",
          "explanation": "তথ্য-১ এ নির্দেশিত অমাধ্যম অনুমান হলো প্রতিবর্তন। বৈধভাবে প্রতিবর্তন করার জন্য যুক্তিবিদগণ কিছু নিয়ম নির্ধারণ করেছেন। আশ্রয়বাক্যের উদ্দেশ্য পদ সিদ্ধান্তেও উদ্দেশ্য হিসেবে ব্যবহৃত হবে। যেমন— সকল ফুল হয় সুন্দর— A \\mathrm{A} A ∴ \\therefore ∴ কোনো ফুল নয় অসুন্দর— E \\mathrm{E} E এখানে, ‘ফুল' পদটি উভয় বাক্যেই উদ্দেশ্য হিসেবে ব্যবহৃত হয়েছে। আশ্রয়বাক্যের বিধেয় পদের বিরুদ্ধ পদকে সিদ্ধান্তের বিধেয় হিসেবে ব্যবহার করতে হবে । যেমন— - কিছু মানুষ হয় সৎ— I \\mathrm{I} I ∴ \\therefore ∴ কিছু মানুষ নয় অসৎ — O \\mathrm{ O} O এখানে আশ্রয়বাক্যের বিধেয় 'সৎ' পদটির বিরুদ্ধ পদ ‘অসৎ' কে সিদ্ধান্তের বিধেয় হিসেবে ব্যবহার করা হয়েছে। আশ্রয়বাক্য ও সিদ্ধান্তের গুণ ভিন্ন হবে। অর্থাৎ আশ্রয়বাক্য সদর্থক হলে সিদ্ধান্ত নঞর্থক হবে। আবার আশ্রয়বাক্য নঞর্থক হলে সিদ্ধান্ত সদর্থক হবে। যেমন— কোনো মানুষ নয় অমর — E \\mathrm{E} E ∴ \\therefore ∴ সকল মানুষ হয় মরণশীল — A \\mathrm{ A} A এখানে আশ্রয়বাক্যটি নঞর্থক এবং সিদ্ধান্তটি সদর্থক । আশ্রয়বাক্য ও সিদ্ধান্তের পরিমাণ অভিন্ন থাকবে অর্থাৎ আশ্রয়বাক্য সার্বিক হলে সিদ্ধান্তও সার্বিক হবে। আবার, আশ্রয়বাক্য বিশেষ হলে সিদ্ধান্তও বিশেষ হবে। যেমন- কিছু মানুষ হয় সৎ— I \\mathrm{ I} I ∴ \\therefore ∴ কিছু মানুষ নয় অসৎ— O \\mathrm{O} O এখানে উভয় বাক্যই বিশেষ। সুতরাং, সঠিক উপায়ে প্রতিবর্তন করতে হলে উপরের নিয়মগুলো অবশ্যই অনুসরণ করতে হবে।"
        }
      ]
    },
    {
      "number": "11",
      "uddipok": "",
      "tag": "CB 19",
      "sub_questions": [
        {
          "label": "ক",
          "question": "কারণ কী?",
          "explanation": "কারণ হলো কোনো ঘটনার পূর্ববর্তী ঘটনা বা ঘটনাসমূহের সমষ্টি যাকে ঐ ঘটনাটি অপরিবর্তনীয় ও শর্তনিরপেক্ষভাবে অনুসরণ করে।"
        },
        {
          "label": "খ",
          "question": "আরোহের কূটাভাস বলতে কী বোঝ?",
          "explanation": "আরোহের কূটাভাস ( Paradox of Induction) হচ্ছে আরোহের আপাত অসঙ্গত মতবাদ। যুক্তিবিদ মিল (John Stuart Mill) প্রকৃতির নিয়মানুবর্তিতা নীতিকে আরোহের ভিত্তি বলে মনে করেন। তিনি বলেন, প্রতিটি অরোহের ক্ষেত্রে এ নীতিটি অবশ্য স্বীকার্য। এ নীতি ছাড়া কোনো প্রকার আরোহ অনুমানই সম্ভব নয়। আবার এ নীতির উৎস সম্পর্কে মিল বলেন, আমরা অভিজ্ঞতা অর্জন করতে গিয়ে যে বিশেষ দৃষ্টান্তগুলো সংগ্রহ করি তা প্রকৃতির নিয়মানুবর্তিতা নীতি থেকে পেয়ে থাকি। অর্থাৎ অবৈজ্ঞানিক আরোহ হলো প্রকৃত জ্ঞানের উৎস। বস্তুত এ দিকটিতে বৈজ্ঞানিক অনুমানের আদর্শকে অস্বীকার করা হয়েছে। এ কারণে অসঙ্গত এ মতবাদকে আরোহের কূটাভাস বলা হয় ।"
        },
        {
          "label": "গ",
          "question": "ছক-২ নির্দেশিত বিষয়টি পাঠ্যপুস্তকের আলোকে ব্যাখ্যা কর ।",
          "explanation": "ছক-২ এ নির্দেশিত বিষয়টি বহুকারণ সমন্বয়কে নির্দেশ করে। কার্যকারণ নিয়ম অনুযায়ী প্রত্যেক কার্যেরই কারণ আছে। বিনা কারণে কোনো কার্য ঘটেনা। স্বাভাবিকভাবে আমরা ধরে নেই যে, প্রত্যেক কার্যের একটি কারণ আছে। কিন্তু কোনো কোনো কার্যসম্পাদনের জন্য একাধিক কারণের দরকার। এভাবে যখন বিভিন্ন কারণ একত্রে কাজ করার ফলে কোনো কার্য উৎপন্ন হয় তখন ঐ কারণ গুলোকে একত্রে বহুকারণ সমন্বয় বলে। অর্থাৎ বহুকারণ সমন্বয় হলো কতগুলো কারণের সমষ্টি । উদ্দীপকে দেখা যায়, দালান তৈরির সাথে কতগুলো বিষয়কে যুক্ত করা হয়েছে। যেমন— ইট, বালি, সিমেন্ট, লোহা, শ্রমিক, এদের কোনো একটি ছাড়া অন্যগুলো দিয়ে দালান তৈরি সম্ভব নয়। অর্থাৎ দালান তৈরির কার্যটি সম্পাদন করতে উল্লেখিত প্রতিটি কারণেরই সমন্বয় সাধন করতে হবে। সুতরাং স্পষ্টতই বলা যায়, ছক-২ বহুকারণ সমন্বয়কে নির্দেশ করে।"
        },
        {
          "label": "ঘ",
          "question": "ছক-১ নির্দেশিত বিষয়টি কি সমর্থনযোগ্য? পাঠ্যবইয়ের আলোকে বিশ্লেষণ কর ।",
          "explanation": "ছক-১ এ নির্দেশিত বিষয়টি হলো বহুকারণবাদ যা বৈজ্ঞানিক দৃষ্টিকোণ থেকে সমর্থনযোগ্য নয়। বহুকারণবাদ অনুযায়ী একটি কার্যের একাধিক কারণ থাকতে পারে। অর্থাৎ একই কার্য বিভিন্ন সময় বিভিন্ন কারণ দ্বারা সংঘটিত হতে পারে। বহুকারণবাদ বিজ্ঞানসম্মত কোনো মতবাদ নয়। বহুকারণবাদীরা কারণকে ব্যাখ্যা করেছেন বিশেষভাবে, কিন্তু কার্যকে ব্যাখ্যা করেছেন সার্বিকভাবে। আমরা যদি কার্য ও কারণ উভয়কে একই দৃষ্টিকোণ থেকে মূল্যায়ন করি অর্থাৎ উভয়কে বিশেষভাবে অথবা উভয়কে সার্বিকভাবে বিচার করি, তাহলে দেখা যায় বহুকারণবাদ কোনো যথার্থ মতবাদ নয়। যেমন— মৃত্যু নামক কার্যটির সাধারণ কারণ হলো হৃদযন্ত্রের ক্রিয়া বন্ধ হয়ে যাওয়া। দুর্ঘটনা, বিষপান, গুলিবিদ্ধ হওয়া কিংবা কোনো রোগ শোক যেভাবেই মৃত্যু হোক না কেন প্রত্যেক ক্ষেত্রেই মৃত্যুর মূল কারণ একটি, আর তা হলো হৃদযন্ত্রের ক্রিয়া বন্ধ হয়ে যাওয়া। বিজ্ঞানসম্মত সংজ্ঞা অনুযায়ী কারণ (Cause) হলো কোনো কার্যের অব্যবহিত পূর্ববর্তী, অপরিবর্তনীয় ও শর্তহীন ঘটনা বা ঘটনাসমূহের সমষ্টি। কিন্তু বহুকারণবাদ অনুযায়ী কোনো কার্যের কারণ সর্বদা পরিবর্তনশীল, যা কারণের বিজ্ঞানসম্মত সংজ্ঞার সাথে অসংগতিপূর্ণ। উদ্দীপকের ছক-১ এ বর্ণিত 'ফসল নষ্ট হওয়া' একটি কার্য। এর কারণ হিসেবে বন্যা, অনাবৃষ্টি, অতিবৃষ্টি ও ঘূর্ণিঝড়ের কথা উল্লেখ করা হয়েছে। কিন্তু প্রকৃতপক্ষে বন্যার ফলে ফসল নষ্ট হওয়া এবং ঘূর্ণিঝড়ের ফলে ফসল নষ্ট হওয়া এক রকম নয়। প্রত্যেকটি কারণ যেমন ভিন্ন তেমনি তার ফলাফলও ভিন্ন। উল্লেখিত কারণগুলোর দ্বারা সৃষ্ট কার্যও প্রত্যেকে প্রত্যেকের থেকে আলাদা । উপরের আলোচনার প্রেক্ষিতে বলা যায়, বহুকারণবাদ বিষয়টি বৈজ্ঞানিক দৃষ্টিকোণ থেকে গ্রহণযোগ্যনয়। তবে আমাদের দৈনন্দিন জীবনে এর ব্যবহারিক মূল্য অস্বীকার করা যায় না।"
        }
      ]
    }
  ]
}