{
  "title": "বরিশাল বোর্ড ২০১৯",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "ঘটনা-১: কোনো মানুষ নয় পাখি। ঘটনা-২: সকল-কাক হয় পাখি। অতএব, সকল পাখি হয় কাক।",
      "tag": "BB 19",
      "sub_questions": [
        {
          "label": "ক",
          "question": "অমাধ্যম অনুমান কাকে বলে?",
          "explanation": "যে অবরোহ অনুমানে একটি মাত্র আশ্রয়বাক্য থেকে সিদ্ধান্তটি সরাসরি অনুমিত হয় তাকে অমাধ্যম অনুমান বলে।"
        },
        {
          "label": "খ",
          "question": "সরল আবর্তন বলতে কী বোঝ?",
          "explanation": "যে আবর্তন প্রক্রিয়ায় আশ্রয়বাক্য ও সিদ্ধান্তের পরিমাণ এক তাকে সরল আবর্তন বলে। সরল আবর্তনে আশ্রয়বাক্য সার্বিক হলে সিদ্ধান্তও সার্বিক হয়। এবং অপ্রয়বাক্য বিশেষ হলে সিদ্ধান্তও বিশেষ হয়। আবর্তনের নিয়মানুসারে সাধারণত E এবং। যুক্তিবাক্যের সরল আবর্তন হয়। অর্থাৎ E বাক্যকে আবর্তন করলে সিদ্ধান্ত হিসেবে E বাক্য পাওয়া যায় এবং। বাক্যকে আবর্তন করলে সিদ্ধান্ত হিসেবে। বাক্যকেই পাওয়া যায়। যেমন: E বাক্য-কোনো কবি নয় বিজ্ঞানী। ∴ \\therefore ∴ E বাক্য- কোনো বিজ্ঞানী নয় কবি।"
        },
        {
          "label": "গ",
          "question": "ঘটনা-১ এর যুক্তিবাক্যটির আবর্তন দেখাও।",
          "explanation": "ঘটনা-১ এর যুক্তিবাক্যটি হচ্ছে । বাক্য E বাক্য একটি সার্বিক নঞর্থক যুক্তিবাক্য। ব্যাগ্যতার নিয়মানুযায়ী এর উদ্দেশ্য । বিধেয় উভয় পদই ব্যাপ্য। আবর্তনের তৃতীয় নিয়ম অনুসারে আশ্রয়বাক্য ও সিদ্ধান্তের গুণ অভিন্ন রাখার জন্য নঞর্থক হিসেবে E বাক্যের সিদ্ধান্ত হবে নঞর্থক অর্থাৎ E বা O বাক্য অবরোহ অনুমানের প্রকৃতি অনুসারে কোনো সার্বিক বাক্যের ক্ষেত্রে সিদ্ধান্ত হিসেবে সার্বিক বাক্য প্রতিষ্ঠা করার সুযোগ থাকলে সেখানে বিশেষ বাক্য প্রতিষ্ঠা না করাই যুক্তিযুক্ত। এক্ষেত্রে E বাক্যের আবর্তনে সিদ্ধান্তও হবে E বাক্য। উদ্দীপকের ঘটনা-১ এ বলা হয়েছে, কোনো মানুষ নয় পাখি। এটি একটি সার্বিক নঞর্থক যুক্তিবাক্য অর্থাৎ E বাক্য। তাই এর সিদ্ধান্তও হবে E যুক্তিবাক্য। যেমন: E বাক্য: কোনো মানুষ নয় পাখি। ∴ \\therefore ∴ E বাক্য: কোনো পাখি নয় মানুষ। আবর্তনের নিয়মানুযায়ী, আশ্রয়বাক্য ও সিদ্ধান্তে উদ্দেশ্য ও বিধেয়ের স্থান পরিবর্তন হয়েছে। উভয় বাক্যের গুণ একই রয়েছে। এবং ব্যাপ্যতা সংক্রান্ত জটিলতা না থাকায়া পরিমাণও একই রয়েছে। সুতরাং E যুক্তিবাক্যের আবর্তিত রূপ হচ্ছে E যুক্তিবাক্য।"
        },
        {
          "label": "ঘ",
          "question": "ঘটনা-২ এর আবর্তনটির বৈধতা যাচাই করো।",
          "explanation": "ঘটনা-২ এর আবর্তনটি হচ্ছে অবৈধ এবং এতে A-যুক্তিবাক্যের সরল আবর্তনজনিত অনুপপত্তি ঘটেছে। প্রদত্ত যুক্তিটি অমাধ্যম অনুমানের অন্তর্গত আবর্তনের নিয়ম লঙ্ঘনজনিত একটি অবৈধ যুক্তি। আবর্তনের, নিয়মানুযায়ী, আশ্রয়বাক্যের অব্যাপ্য পদকে সিদ্ধান্তে ব্যাপ্য করা যাবে না কিন্তু এ বাক্যের সরল আবর্তনে এ নিয়ম লঙ্ঘন হয়। সরল আবর্তনে আশ্রয়বাক্য ও সিদ্ধান্তের পরিমাণ একই থাকে। তাই সার্বিক হিসেবে এ বাক্যের সিদ্ধান্ত হবে সার্বিক এবং আবর্তনে আশ্রয়বাক্য ও সিদ্ধান্তের গুণ একই থাকার A বাক্যের সিদ্ধান্ত হবে সদর্থক কাজেই সিদ্ধান্তটি হবে সার্বিক সদর্থক অর্থাৎ A যুক্তিবাক্য ব্যাপ্যতার নিয়মানুযায়ী যার উদ্দেশ্য ব্যাপ্য ও বিধেয় অব্যাপ্য। আর আবর্তনে আশ্রয়বাক্য ও সিদ্ধান্তের উদ্দেশ্য ও বিধেয় পরস্পর পরিবর্তন করায় আশ্রয়বাক্য A এর অব্যাপ্য বিধেয় সিদ্ধান্তে A বাক্যের উদ্দেশ্য হিসেবে ব্যাপ্য হয়ে যায়। ফলে যুক্তিতে A বাক্যের সরল আবর্তনজনিত অনুপপত্তি ঘটে। কাজেই A-বাক্যের ক্ষেত্রে সঠিকভাবে আবর্তন প্রক্রিয়া প্রয়োগ করতে চাইলে এর আবর্তন করতে হবে। বাক্যে। উদ্দীপকের দৃষ্টান্ত-২ এ বলা হয়েছে সকল কাক হয় পাখি। অতএব, সকল পাখি হয় কাক। এই আবর্তনের আশ্রয়বাক্যটি একটি A যুক্তিবাক্য এবং এর আশ্রয়বাক্যের অব্যাপ্য বিধেয় সিদ্ধান্তে ব্যাপ্য হয়ে গেছে। তাই যুক্তিটি অবৈধ। এক্ষেত্রে বৈধ যুক্তি হবে- সকল কাক হয় পাখি। ∴ \\therefore ∴ কিছু পাখি হয় কাক। পরিশেষে বলা যায় যে, আবর্তনের যুক্তিতে A-বাক্যের সরল আবর্তনজনিত অনুপপত্তি ঘটার সম্ভাবনা এড়িয়ে বৈধ যুক্তি প্রণয়নের ক্ষেত্রে আশ্রয়বাক্যের অব্যাপ্য পদকে সিদ্ধান্তে ব্যাপ্য করা যাবে না।"
        }
      ]
    },
    {
      "number": "2",
      "uddipok": "দৃষ্টান্ত-১: যদি বাংলাদেশ জয়লাভ করে তাহলে আমরা গর্বিত হই। দৃষ্টান্ত-২: আজ রোদ হবে না হয় বৃষ্টি হবে। বৃষ্টি হয় নাই ∴ \\therefore ∴ রোদ হয়েছে। দৃষ্টান্ত-৩: p v q pvq p v q ~ q q q ∴ p \\therefore p ∴ p",
      "tag": "BB 19",
      "sub_questions": [
        {
          "label": "ক",
          "question": "প্রতীক কী?",
          "explanation": "কোনো কিছু নির্দেশ করার জন্য, সহজে বোঝার জন্য প্রকাশ বা স্থাপন করার জন্য ইচ্ছাকৃতভাবে ব্যবহৃত সংকেতকে প্রতীক বলে।"
        },
        {
          "label": "খ",
          "question": "প্রতীক ব্যবহারের সুবিধাগুলো কী কী?",
          "explanation": "সুশৃঙ্খল ও সহজ জীবন-যাপনের জন্য দৈনন্দিন জীবনে প্রতীক ব্যবহার খুবই প্রয়োজনীয়। প্রতীক চিত্তা প্রকাশে সহায়ক ভূমিকা পালন করে থাকে। প্রতীক যবহারের ফলে ভাষার বিভ্রান্তিজনক কোনো সমস্যা সৃষ্টি হয়না। ভাষা সক্ষিপ্তকরণের ক্ষেত্রে প্রতীক গুরুত্বপূর্ণ ভূমিকা পালন করে। সাধারণ ভাষার বন্ধু শব্দ আছে যেগুলোর অর্থ স্পষ্ট থাকেনা, প্রতীক সেসব শব্দের অর্থ স্পষ্ট করে। বক্তব্যের মধ্যকার অপ্রাসঙ্গিক বিষয় বর্জনের ক্ষেত্রে প্রতীকের যবহার অপরিহার্য। জটিল যুক্তিকে সহজে অনুধাবনের জন্য প্রতীকের যবহার যথেষ্ট উপযোগী। অর্থাৎ বিভিন্ন ক্ষেত্রে প্রতীক ব্যবহারের সুবিধা অনেক।"
        },
        {
          "label": "গ",
          "question": "দৃষ্টান্ত-১ এর যুক্তিবাক্যটির প্রতীকী রূপটি লেখো।",
          "explanation": "উদ্দীপকের দৃষ্টান্ত-১ এর যুক্তিবাক্যটি হচ্ছে প্রাকল্লিক যুক্তিবাক্য। এ যৌগিক যুক্তিবাক্য দুটি সরল বাক্যকে 'যদি ... তবে' বা অনুরূপ কোনো শব্দ দ্বারা একটির সাথে অন্যটি শর্তায়িত করে প্রকাশ করা হয় তাকে প্রকন্ত্রিক যুক্তিবাক্য বলে। এ ধরনের বাক্যে যে অংশে শর্ত থাকে সে চাপকে পূর্বণ এবং যে অংশে বাক্যের মূল বক্তব্য থাকে তাকে অনুগ বলে। স্টিক-১ এর বাক্যটি হলো: যদি বাংলাদেশ জয়লাভ করে তাহলে আমরা গর্বিত হই। এর প্রতীকী রূপ হবে p ⊃ q p\\supset q p ⊃ q এখানে যদি বাংলাদেশ জয়লাভ করে অংশটি পূর্বগ। পূর্বগ এর পরিবর্তে আমরা p p p ব্যবহার করলাম। এবং তাহলে আমরা গর্বিত হই অংশটি অনুগ যার পরিবর্তে আমরা ব্যবহার করেছি q q q আবার \"যদি ……. তাহলে\" এর পরিবর্তে ′ ⊂ ′ '\\subset' ′ ⊂ ′ ধ্রুবক প্রতীক ব্যবহার করা হয়েছে। সুতরাং দৃষ্টান্ত-১ এর যুক্তিবাক্যটির প্রতীকী রূপ হবে p ⊃ q p\\supset q p ⊃ q ।"
        },
        {
          "label": "ঘ",
          "question": "পাঠ্যবইয়ের আলোকে দৃষ্টান্ত-২ এর তুলনায় দৃষ্টান্ত-৩ এর সুবিধাগুলো আলোচনা করো।",
          "explanation": "উদ্দীপকের দৃষ্টান্ত-২ হচ্ছে যুক্তিবাক্যে প্রকাশিত অনুমান আর দৃষ্টান্ত-৩ হচ্ছে তার প্রতীকায়িত রূপ। আমাদের চিন্তা-ভাবনা, অনুভূতি অপরের কাছে প্রকাশ করার জন্যই আমরা ভাষা ব্যবহার করি। কিন্তু কথ্য ও লেখ্য ভাষার মধ্যে নানা অস্পষ্টতা ও জটিলতা রয়েছে। ফলে কখনো কখনো মনের ভাব যথাযথভাবে প্রকাশ করা সম্ভব হয় না। শুধু তাই নয়, ব্যাকরণসম্মত ভাষাও অনেক ক্ষেত্রে বিভ্রান্তি সৃষ্টি করে। যেমন- সরকার হয় রাষ্ট্রের পরিচালক, রফিক সাহেব হন সরকার। অতএব, রফিক সাহেব হন রাষ্ট্রের পরিচালক। এ যুক্তিটিতে 'সরকার' শব্দটির অর্থ নিয়ে বিভ্রান্তি সৃষ্টি হতে পারে। কেননা বাংলা ভাষায় 'সরকার' বলতে আমরা যেমন রাষ্ট্রের-পরিচালককে বুঝি, তেমনি 'সরকার' বলতে কোনো মানুষের বংশগত পদবিকেও বুঝি। এ সমস্যা সমাধানকল্পে যুক্তিবিদরা ভাব প্রকাশের বিকল্প ব্যবস্থা হিসেবে প্রতীকের প্রচলন করেন। প্রতীকের মাধ্যমে সময় ও মেধার অপচয় রোধ করে যেকোনো বিস্তারিত বিষয় সংক্ষেপে বোঝানো যায়। এর ব্যবারের মাধ্যমে ভাষার অস্পষ্টতা, দুর্বোধ্যতা, দ্ব্যর্থবোধকতা জাতীয় নানা ত্রুটি দূর করা সম্ভব। এ ছাড়াও প্রতীকের মাধ্যমে আমরা যুক্তির অনাবশ্যক অংশটুকু বাদ দিয়ে সারকথার প্রতি মনোযোগ দিতে পারি এবং সহজে যুক্তির সিদ্ধান্ত নির্ণয় করতে পারি। পাশাপাশি দুটি বচন বা যুক্তির মধ্যে বিদ্যমান পার্থক্য নির্ণয় করতে পারি। উদ্দীপকে দৃষ্টান্ত-২-এ বলা হয়েছে আজ রোদ হবে না হয় বৃষ্টি হবে। বৃষ্টি হয় নাই। ∴ \\therefore ∴ রোদ হয়েছে। এটি একটি অনুমান যাকে দৃষ্টান্ত-৩-এ প্রতীক ব্যবহার করে সহজভাবে উপস্থাপন করা হয়েছে। অর্থাৎ প্রতীক ব্যবহার করে সাধারণ বাক্যের জটিলতা, ভুল ভ্রান্তি দূর করা সম্ভব। পরিশেষে বলা যায়, সহজে কোনো কিছু প্রকাশ করার জন্য প্রতীকের ব্যবহার খুবই উপযোগী।"
        }
      ]
    },
    {
      "number": "3",
      "uddipok": "দৃষ্টান্ত-১: জনাব রহমান একজন ফল বিক্রেতা। ক্রেতাদের নিকট তিনি একজন সৎ ও পরিশ্রমী মানুষ হিসেবে সুপরিচিত। কারণ তিনি সবসময় সঠিক ওজনে, ভেজালমুক্ত ফল বিক্রয় করেন। দৃষ্টান্ত-২: জনাব জলিল তার গ্রামে একজন সম্মানীয় ব্যাপ্তি। গ্রামের সব মানুষই তার পরামর্শ ও মতামত গ্রহণ করেন। কারণ তিনি একজন আবেগ, কুসংস্কার ও পক্ষপাত মুক্ত মানুষ। যে কোনো ঘটনাকেই তিনি যৌক্তিকভাবে বিশ্লেষণ করে থাকেন।",
      "tag": "BB 19",
      "sub_questions": [
        {
          "label": "ক",
          "question": "আদর্শনিষ্ঠ বিজ্ঞান কী?",
          "explanation": "যে বিজ্ঞান কোনো আদর্শের আলোকে কোনো বিষয় বা ঘটনা আসলে কী রকম হওয়া উচিত তা নিয়ে আলোচনা করে তাকে আদর্শনিষ্ঠ বিজ্ঞান বলে।"
        },
        {
          "label": "খ",
          "question": "যুক্তিবিদ্যাকে চিন্তার বিজ্ঞান বলা হয় কেন?",
          "explanation": "প্রখ্যাত ব্রিটিশ যুক্তিবিদ যোসেফ (Horace William Brindley Joseph) যুক্তিবিদ্যাকে চিন্তাবিষয়ক বিজ্ঞান বলে উল্লেখ করেন। যুক্তিবদ্যার জনক গ্রিক দার্শনিক এরিস্টটলও (Aristotle) যুক্তিবিদ্যাকে চিন্তার বিজ্ঞান অর্থেই বর্ণনা করেছিলেন। উৎপত্তিগত অর্থে যুক্তিবিদ্যা হলো, ভাষায় প্রকাশিত চিন্তা সম্পর্কিত বিজ্ঞান। চিন্তা শব্দটি ব্যাপক অর্থে ব্যবহৃত হয়। মনোবিজ্ঞানে চিন্তা বলতে কল্পনা, স্মৃতি, প্রত্যক্ষণ, অনুমান প্রভৃতি বোঝায়। আবার চিন্তা বলতে যৌক্তিক চিন্তা, শব্দ বা ভাষায় প্রকাশিত জানকে বোঝায়। তবে সব ধরনের চিন্তা যুক্তিবিদ্যার আলোচ্য বিষয় নয়। যুক্তিবিদ্যা চিন্তা নিয়ে আলোচনা করলেও 'চিন্তার বিজ্ঞান' হিসেবে যুক্তিবিদ্যার প্রধান আলোচ্য বিষয় হলো বিচারমূলক বা অনুধ্যানমূলক চিন্তাপদ্ধতি। তাই আধুনিক ব্রিটিশ যুক্তিবিদ স্টেবিং বলেছেন, \"Logic is the science of reflective thinking\"I"
        },
        {
          "label": "গ",
          "question": "দৃষ্টান্ত-১ এর ঘটনাটিকে পাঠ্যবইয়ের আলোকে ব্যাখ্যা করো।",
          "explanation": "দৃষ্টান্ত-১ এর ঘটনাটি পাঠ্যবইয়ের আলোকে নীতিবিদ্যাকে নির্দেশ করে। শাব্দিক অর্থে নীতিবিদ্যাকে চরিত্র বিষয়ক বিদ্যা বলা যায়। চরিত্র প্রকাশিত হয় মানুষের আচরণে। তাই নীতিবিদ্যা মানুষের আচরণ নিয়ে আলোচন করে। মানুষের যেসব ইচ্ছাকৃত আচরণ চরিত্রের ভালো-মন্দের সাথে সম্পর্কিত সেই আচরণসমূহের মূল্যায়ন পর্যালোচনা এবং অর্থ ও তাৎপর্য ব্যাখ্যা করার বিদ্যা হলো নীতিবিদ্যা। ব্রিটিশ দার্শনিক উইলিয়াম লিলি নীতিবিদ্যাকে ঐচ্ছিক আচরণের ভালো-মন্দ, ন্যায়-অন্যায়, উচিত-অনুচিত বিষয়ক আদর্শনিষ্ঠ বিজ্ঞান বলেছেন তবে নীতিবিদ্যা এখন আর কেবল আদর্শনিষ্ঠ বিদ্যা অর্থাৎ কোনো আচরণের ভালোমন্দের মানদন্ড নির্ধারণের বিদ্যাই নয়। বরং ভালো-মন্দ সম্পর্কিত শব্দের যৌক্তিক ব্যাখ্যা এবং বাস্তব জীবনে এর প্রয়োগ সহ অন্য কিছু বিষয়েও সমকালীন নীতিবিদ্যা আলোকপাত করে। উদ্দীপকের ফল বিক্রেতা জনাব রৎমান ক্রেতাদের নিকট একজন সৎ ও পরিশ্রমী মানুষ হিসেবে সুপরিচিত। তিনি সবসময় সঠিক ওজনে ভেজালমুক্ত ফল বিক্রি করেন। জনাব রহমানের আচরণগুলো নীতিবিদ্যার আলোচ্য বিষয় কারণ নীতিবিদ্যা মানুষের আচরণের ভালো-মন্দ নিয়ে আলোচনা করে।"
        },
        {
          "label": "ঘ",
          "question": "দৃষ্টান্ত-১ ও দৃষ্টান্ত-২ এর মধ্যকার সম্পর্ক পাঠ্যবইয়ের আলোকে বিশ্লেষণ করো।",
          "explanation": "দৃষ্টান্ত-১ এর বিষয়টি হচ্ছে নীতিবিদ্যা ও দৃষ্টান্ত-২ এর বিষয়টি হচ্ছে যুক্তিবিদ্যা। এই দুটি বিষয়ের মধ্যে সম্পর্ক গভীর। যুক্তিবিদ্যার সাথে নীতিবিদ্যার ঘনিষ্ঠ সম্পর্ক রয়েছে। যেমন- নীতিবিদ্যা ও যুক্তিবিদ্যা উভয়ই তাদের বিষয়বস্তুর আলোচনায় কিছু মানদণ্ড অনুসরণ করে। অর্থাৎ একটি মানদণ্ডের আলোকে নীতিবিদ্যা যেমন মানব আচরণের ভালো-মন্দ নির্ধারণ করে, তেমনি যুক্তিবিদ্যাও কিছু নিয়ম-পদ্ধতি বা মানদণ্ডের আলোকে যুক্তির বৈধতা-অবৈধতা নির্ণয় করে। আবার সত্যের আদর্শ প্রতিষ্ঠা করা নীতিবিদ্যার লক্ষ্য। নীতিবিদ্যা কল্যাণকে চূড়ান্ত লক্ষ্য হিসেবে বিবেচনা করে। কল্যাণ অযৌক্তিক নয়। ভালো সর্বদাই যৌক্তিক। তাই যুক্তিবিদ্যাও সত্যকে প্রতিষ্ঠা করতে চায়। আর সত্য হলো কল্যাণের বাহক। অন্যদিকে, নীতিবিদ্যা আমাদের যথার্থ আচরণ করার নির্দেশনা দিয়ে থাকে। কেননা যে কাজ যৌক্তিক সেদিকে আমাদের মন ধাবিত হয়। মানুষের যুক্তি এবং বিবেক যখন একান্তভাবে সমন্বিত হয় তখনই প্রকৃতপক্ষে মানুষ উন্নত জীবনের ধারক হয়ে ওঠে। তাই এ দুটি বিদ্যা পরস্পর নির্ভরশীল। উদ্দীপকের দৃষ্টান্ত-১ এ জনাব রহমানের সঠিক ওজনে ফল বিক্রয় করা, ভেজাল মুক্ত ফল বিক্রি করা নীতিবিদ্যাকে নির্দেশ করে। দৃষ্টান্ত-২ এ জলিল তার গ্রামের একজন সম্মানীয় ব্যক্তি। তিনি একজন আবেগ, কুসংস্কার ও পক্ষপাত মুক্ত মানুষ। যেকোনো ঘটনাকেই তিনি যৌক্তিকভাবে বিশ্লেষণ করেন। জনাব জলিলের এই আচরণ যুক্তিবিদ্যাকে নির্দেশ করে। করে কারণ যুক্তিবিদ্যাও আবেগ, কুসংস্কার ও পক্ষপাত সমর্থন করে না। যুক্তিবিদ্যা আমাদের সবকিছু যুক্তি দিয়ে বিশ্লেষণ করা শেখায়। এমনকি যুক্তিবিদ্যা কোনো নৈতিক আচরণের বহির্ভূত বিষয় সমর্থন করেনা। অসত্য, অনৈতিক, ভেজাল, দুর্নীতি প্রভৃতি বিষয়গুলো যুক্তিবিদ্যা ও নীতিবিদ্যা উভয়ই প্রত্যাখ্যান করে। পরিশেষে বলা যায়, নীতিবিদ্যা ও যুক্তিবিদ্যা আদর্শগত দিক থেকে পরস্পর সম্পর্কিত।"
        }
      ]
    },
    {
      "number": "4",
      "uddipok": "সকল কবুতর হয় পাখি। সকল কোকিল হয় পাখি। ∴ \\therefore ∴ সকল কোকিল হয় কবুতর।",
      "tag": "BB 19",
      "sub_questions": [
        {
          "label": "ক",
          "question": "সহানুমান কী?",
          "explanation": "যে মাধ্যম অবরোহ অনুমানে সিদ্ধান্তটি পরস্পর সংযুক্ত দুটি আশ্রয়বাক্য থেকে অনিবার্যভাবে নিঃসৃত হয় তাকে সহানুমান বলে।"
        },
        {
          "label": "খ",
          "question": "মধ্যপদের ভূমিকা ব্যাখ্যা করো।",
          "explanation": "সহানুমানের উদ্দেশ্য ও বিধেয়ের মধ্যে সম্পর্ক স্থাপন করে বলে মধ্যপদের ভূমিকা অনেক। সহানুমানের আশ্রয়বাক্য দুটিতে প্রধান পদ ও অপ্রধান পদ প্রথমে বিচ্ছিন্ন অবস্থায় যাকে। পরবর্তী সময়ে মধ্যপদের মধ্যস্থতায় এদের মধ্যে একটি সম্বন্ধ স্থাপিত হয়। কেননা মধ্যপদ প্রধান আশ্রয়বাক্যে প্রধান পদের সাথে সম্পর্কিত হয় এবং অপ্রধান আশ্রয়বাক্যের সাথে সম্পর্কিত হয়। এর ফলে প্রধান ও অপ্রধান পদের একটি যোগসূত্র তৈরি হয় এক্ষেত্রে মধ্যপদ আশ্রয়বাক্যদ্বয়ে অবস্থান করেই সম্বন্দ্ব স্থাপনের কাজ করে। অর্থাৎ সহ্যনুমানের প্রধান পদ ও অপ্রধান পদের মধ্যে সম্পর্ক স্থাপনের জন্য মধ্যপদের ভূমিকা অপরিসীম।"
        },
        {
          "label": "গ",
          "question": "উদ্দীপকের সহানুমানটির প্রধান পদ, অপ্রধান পদ ও মধ্যপদ চিহ্নিত করো।",
          "explanation": "উদ্দীপকে সহানুমানটির প্রধান পদ, অপ্রধান পদ ও মধ্যপদ যথাক্রমে কবুতর, কোকিল ও পাখি। যে পদটি প্রধান আশ্রয়বাক্য অবস্থান করে এবং পরবর্তী সময়ে সিদ্ধান্তের বিধেয় হিসেবে ব্যবহৃত হয় তাকে প্রধান পদ বলে। যে পদটি দ্বিতীয় বাক্যে অর্থাৎ অপ্রধান আশ্রয়বাক্য অবস্থান করে এবং পরে সিদ্ধান্তের উদ্দেশ্য হিসেবে ব্যবহৃত হয় তাকে অপ্রধান পদ বলে। আবার যে পদটি সিদ্ধান্তে থাকেনা কিন্তু প্রধান ও অপ্রধান দুই আশ্রয়বাক্যেই থাকে তাকে বলে মধ্যপদ। উদ্দীপকের সহানুমানে বলা হয়েছে: সকল কবুতর হয় পাখি সকল কোকিল হয় পাখি ∴ \\therefore ∴ সকল কোকিল হয় কবুতর। সহানুমানটিতে আমরা দেখতে পাই, কবুতর পদটি প্রধান আশ্রয়বাক্যে অবস্থান করছে এবং সিদ্ধান্তে বিধেয় হিসেবে ব্যবহৃত হয়েছে। তাই এটি প্রধান পদ। আবার কোকিল পদটি অবস্থান করছে অপ্রধান আশ্রয়বাক্য এবং সিদ্ধান্তের উদ্দেশ্য হিসেবে ব্যবহৃত হয়েছে তাই কোকিল পদটি অপ্রধান পদ। একইভাবে পাখি পদটি সিদ্ধান্তে নেই কিন্তু প্রধান ও অপ্রধান দুই যুক্তিবাক্যেই অবস্থান করছে। অতএব এটি মধ্যপদ।"
        },
        {
          "label": "ঘ",
          "question": "উদ্দীপকের সহানুমানটির পাঠ্যবইয়ের আলোকে বৈধতা পরীক্ষা করো।",
          "explanation": "উদ্দীপকের সহানুমানটি পাঠ্যবইয়ের আলোকে অবৈধ এবং এতে অব্যাপ্য মধ্যপদজনিত অনুপপত্তি ঘটেছে। সহানুমানের কোনো যুক্তিতে মধ্যপদ দুবারই অব্যাপ্য থাকা অবস্থায় যদি সিদ্ধান্ত গৃহীত হয় তাহলে সংশ্লিষ্ট যুক্তিতে সাহনুমানের নিয়ম লঙ্ঘিত হয়। এমতাবস্থায় সিদ্ধান্ত গৃহীত হলে প্রধান পদ ও অপ্রধান পদের মধ্যে কোনো সম্পর্ক স্থাপিত হয়না। ফলে যুক্তিতে অব্যাপ্য মধ্যপদজনিত অনুপপত্তির উদ্ভব ঘটে। উদ্দীপকের সহানুমানটিতে বলা হয়েছে: সকল কবুতর হয় পাখি সকল কোকিল হয় পাখি ∴ \\therefore ∴ সকল কোকিল হয় কবুতর প্রদত্ত যুক্তির দুটি আশ্রয়বাক্যই । বলে উভয়ের বিধেয়তে অবস্থিত মধ্যপদ 'পাখি' দুবারই অব্যাপ্য হয়েছে। কারণ ব্যাপ্যতার নিয়মানুসারে সার্বিক সদর্থক হিসেবে A বাক্যের উদ্দেশ্যে ব্যাপ্য ও বিধেয় অব্যাপ্য। আর এরূপ অবস্থায় সিদ্ধান্ত গৃহীত হওয়ায় প্রধান পদ কবুতর ও অপ্রধান পদ কোকিলের মধ্যকার সম্পর্ক বৈধ হয়নি। ফলে আলোচ্য যুক্তিটি অবৈধ হয়ে এ ক্ষেত্রে অব্যাপ্য মধ্যপদজনিত অনুপপত্তির উদ্ভব ঘটেছে। এখানে পদ দুটি সংযুক্ত হতো যদি মধ্যপদকে অন্তত একবার আশ্রয়বাক্যে সামগ্রিকভাবে গ্রহণ করা হতো, যেমন: A বাক্য: সকল পাখি হয় কবুতর A বাক্য: সকল কোকিল হয় পাখি ∴ \\therefore ∴ A বাক্য: সকল কোকিল হয় কবুতর পরিশেষে বলা যায়, উদ্দীপকের সহানুমানটি বৈধ হয়নি এবং এতে অব্যাপ্য মধ্যপদজনিত অনুপপত্তি ঘটেছে।"
        }
      ]
    },
    {
      "number": "5",
      "uddipok": "ঘটনা-১: মনি তার বন্ধুদের সঙ্গে ট্রেনে চড়ে ঢাকা যাচ্ছিল। তারা লক্ষ করল, ট্রেনের সঙ্গে তাল মিলিয়ে আকাশে চাঁদটিও ছুটে চলছে। ঘটনা-২:",
      "tag": "BB 19",
      "sub_questions": [
        {
          "label": "ক",
          "question": "আরোহের আকারগত ভিত্তিগুলো কী কী?",
          "explanation": "আরোহের আকারগত ভিভিগুলো হলো: প্রকৃতির নিয়মানুবর্তিতা নীতি ও কার্যকারণ নীতি।"
        },
        {
          "label": "খ",
          "question": "প্রকৃতির একরূপতানীতি বলতে কী বোঝ?",
          "explanation": "প্রকৃতির একরূপতা নীতি বা প্রকৃতির নিয়মানুবর্তিতা নীতি বলতে একই অবস্থায় প্রকৃতি একই আচরণ করবে এটাকে বোঝায়। প্রকৃতির নিয়মানুবর্তিতা নীতি একটি মৌলিক নিম। নানা জন একে নানাভাবে প্রকাশ করার চেষ্টা করেছেন। তাদের সবার বক্তব্যে একটি অর্থই পরিষ্কার হয়ে ওঠে যে, প্রকৃতি একই অবস্থায় সব সময় এক রকম আচরণ করে। যদি একই অবস্থার পুনরাবৃত্তি ঘটে তাহলে প্রকৃতিতে একই রূপ ঘটনা ঘটে। উদাহরণস্বরূপ: যে সব অবস্থায় আগুন অতীতে দহন করেছে, সে সব অবস্থায় আগুন ভবিষ্যতেও দহন করবে। প্রকৃতি একটি নিয়মের রাজ্য এখানে খামখেয়ালী বা আকস্মিকতার কোনো সুযোগ নেই। এটি প্রকৃতির একরূপতা নীতি।"
        },
        {
          "label": "গ",
          "question": "ঘটনা-১ এর নিরীক্ষণটিতে সংঘটিত অনুপপত্তিটি বিশ্লেষণ করো।",
          "explanation": "উদ্দীপকে ঘটনা-১ এর নিরীক্ষণটিতে সংঘটিত অনুপপত্তিটি হচ্ছে সর্বজনীন ভ্রান্ত নিরীক্ষণ অনুপপত্তি। প্রকৃতিতে বস্তু বা বিষয় যেভাবে আছে, আমরা তা যদি ঠিক সেভাবে না দেখে ভুল করে অন্যভাবে দেখি তাহলে যে অনুপপত্তি ঘটে তাকে ভ্রান্ত নিরীক্ষণ বলে। যে ভ্রান্ত নিরীক্ষণ সকলের ক্ষেত্রে ঘটে থাকে অথবা সামগ্রিকভাবে সকল ব্যক্তি যে ভুল করে তাই সর্বজনীন ভ্রান্ত নিরীক্ষণ এই নিরীক্ষণে স্কুল একার ক্ষেত্রে হয় না, সকলের ক্ষেত্রে ঘটে থাকে। অর্থাৎ যে নিরীক্ষণে আমরা সবাই ভুল করি তাকে সর্বজনীন ভ্রান্ত নিরীক্ষণ বলে। উদ্দীপকে মনি তার বন্ধুদের সাথে ট্রেনে চড়ে ঢাকায় যাচ্ছিল। তারা লক্ষ করলো ট্রেনের সঙ্গে তাল মিলিয়ে আকাশে চাঁদটিও ছুটে চলেছে। এ ঘটনায় মনি ও তার বন্ধুরা সবাই মিলে ঘটনা ভুলভাবে নিরীক্ষণ করলো | তাই এটি সবজনীন ভ্রান্ত নিরীক্ষণ।"
        },
        {
          "label": "ঘ",
          "question": "ঘটনা-২ এর চিত্রটি পাঠ্যবইয়ের আলোকে বিশ্লেষণ করো।",
          "explanation": "উদ্দীপকের ঘটনা-২ এর চিত্রটি পাঠ্যবইয়ের আলোকে বহুকারণবাদকে নির্দেশ করে। কার্যকারণ নিয়ম অনুযায়ী কারণ ও কার্যের মধ্যে অপরিহার্য সম্পর্ক বিদ্যমান। এই নিয়ম অনুযায়ী প্রতিটি কার্যের একটি করে কারণ আছে এবং প্রতিক্ষেত্রে একই কারণ একই কার্য ঘটায়। কিন্তু অনেক সময় মনে করা হয় যে, একটি ঘটনা বিভিন্ন কারণে ঘটে থাকে। যখন কোনো একটি কার্যের অনেকগুলো কারণ আছে বলে মনে করা হয় তখন তাকে বলে বহুকারণ। আর এই সংক্রান্ত মতবাদটিকে বলা হয় বহুকারণবাদ। এই মতবাদ অনুযায়ী কোনো কার্যের কারণ একটি নয়, বিভিন্ন কারণে একটি কার্য ঘটতে পারে। যুক্তিবিদ কার্ডেখ রিড বলেন, একই কার্য বিভিন্ন সময়ে বিভিন্ন পূর্ববর্তী ঘটনা দ্বারা সংঘটিত হতে পারে। যুক্তিবিদ বেইন বলেন \"কার্যকারণ নিয়ম অনুসারে একই কারণ একই কার্য উৎপন্ন করে। কিন্তু এর বিপরীত কথাটা সত্য নয়। আসলে একই কার্য সব সময় একই কারণ দ্বারা উৎপন্ন হয়না। একটা কার্যের বহু কারণ থাকতে পারে।\" ঘটনা-২ এ পানি কার্যটি কতগুলো কারণ দ্বারা সংঘটিত হতে পারে যেমন, বৃষ্টির ফলে পানি আসতে পারে, টিউবওয়েল চাপলে পানি আসবে, নদীতে পানি পাওয়া যায়। অর্থাৎ, পানি কার্যটির ৩টি কারণ দেখানো হয়েছে যা বহুকারণবাদকে নির্দেশ করে। পরিশেষে বলা যায়, একই ঘটনা বা কার্য বিভিন্ন সময়ে একাধিক কারণ দ্বারা সংঘটিত হতে পারে বলে যে মতবাদ মনে করে তাই বহুকারণবাদ।"
        }
      ]
    },
    {
      "number": "6",
      "uddipok": "একাদশ মানবিক শ্রেণির তিনজন শিক্ষার্থী তাদের পাঠ্যবইগুলো নিয়ে আলোচনা করেছিল। রিমি বললো, আমাদের একটি বিষয় রয়েছে যা একইসঙ্গে একটি বিজ্ঞান এবং কলা। নাওফা বললো, বিষয়টি শুধু বিজ্ঞান না বরং আদর্শনিষ্ঠ বিজ্ঞান। সাইফ বললো, এটি একটি চিন্তার বিজ্ঞান।",
      "tag": "BB 19,BAFSC 24,AHC 24",
      "sub_questions": [
        {
          "label": "ক",
          "question": "যুক্তিবিদ্যার জনক কে?",
          "explanation": "যুক্তিবিদ্যার জনক গ্রিক দার্শনিক এরিস্টটল।"
        },
        {
          "label": "খ",
          "question": "যুক্তিবিদ্যাকে কেন বিজ্ঞান বলা হয়?",
          "explanation": "যুক্তিবিদ্যার বিষয়বস্তু বিজ্ঞানের মতো শৃঙ্খলাপূর্ণ ও বিধিবদ্ধ তাই একে বিজ্ঞান বলা হয়। জ্ঞানের কোনো শাখাকে বিজ্ঞান বলতে গেলে তার মধ্যে দুটি গুরুত্বপূর্ণ বৈশিষ্ট্য অবশ্যই উপস্থিত থাকতে হবে। এগুলো হলো- প্রথমত, শাখাটির নির্ধারিত ও সুশৃঙ্খল আলোচ্য বিষয় থাকতে হবে এবং দ্বিতীয়ত, আলোচ্য বিষয় ব্যাখ্যার 'জন্য পর্যাপ্ত নিয়ম-কানুন প্রণয়ন করতে হবে। দুটি শর্তের বিচারে বলা যায়, যুক্তিবিদ্যার নির্দিষ্ট আলোচ্য বিষয় রয়েছে এবং বিষয়বস্তু ব্যাখ্যার জন্য নিজস্ব নিয়ম-কানুন রয়েছে। এ কারণে যুক্তিবিদ্যা একটি বিজ্ঞান।"
        },
        {
          "label": "গ",
          "question": "উদ্দীপকের নির্দেশিত বিষয়টির স্বরূপ নির্ণয় করো।",
          "explanation": "উদ্দীপকের নির্দেশিত বিষয়টি হচ্ছে যুক্তিবিদ্যা। বিচারমূলক চিন্তাপদ্ধতিই হচ্ছে যুক্তিবিদ্যার প্রথম ও প্রধান আলোচ্য বিষয়। আর যুক্তিবিদ্যার বিষয়বস্তু এবং বিষয়বস্তুর আলোচনা পদ্ধতির ভিত্তিতেই যুক্তিবিদ্যার স্বরূপ নির্ধারিত হয়ে থাকে। বিষয়বস্তুর ভিত্তিতে বিজ্ঞান 'সাধারণত ২ প্রকার হয়ে থাকে। আকারগত ও বস্তুগত। সমকালীন যুক্তিবিদরা যুক্তিবিদ্যাকে একটি আকারগত বিজ্ঞান বলে অভিহিত করেছেন। কারণ তাদের মতে, যে বিশিষ্ট স্বভাবের রীতির মাধ্যমে আমাদের চিন্তন প্রক্রিয়া আবর্তিত হয় তাকেই বলে আকার। আর যুক্তিবিদ্যা চিন্তার এই আকার নিয়ে আলোচনা করে বলে তাকে আকারগত বিজ্ঞান বলা হয়ে থাকে। যুক্তিবিদ যোসেফ এর মতে, যুক্তিবিদ্যা আকারগত ও বস্তুগত বিজ্ঞান উভয়ই। কেননা যুক্তিবিদ্যা' চিন্তার আকার নিয়ে আলোচনা করে ঠিকই কিন্তু চিন্তার উপাদানকে বাদ দিয়ে নয়। চিন্তার আকারকে কোনোভাবেই তার উপাদান থেকে বিচ্ছিন্ন করা যায়না। তাই যোসেফ যুক্তিবিদ্যাকে আকারগত ও বস্তুগত উভয় বিজ্ঞান বলাই শ্রেয় মনে করেন। উদ্দীপকে একাদশ শ্রেণির রিমি বলল, তার একটি বিষয় রয়েছে যেটি বিজ্ঞান ও কলা উভয়ই। নাওফা বললো, বিষয়টি শুধু বিজ্ঞান না বরং আদর্শনিষ্ঠ বিজ্ঞান। সাইফ বলল, এটি একটি চিন্তার বিজ্ঞান। অর্থাৎ তারা তিনজন যুক্তিবিদ্যার স্বরূপকে নির্দেশ করেছে। যার স্বরূপ ব্যাপক ও বিস্তৃত।"
        },
        {
          "label": "ঘ",
          "question": "উদ্দীপকের নির্দেশিত তিন শিক্ষার্থীর বক্তব্যে প্রতিফলিত বিষয়ের প্রয়োজনীয়তা সংক্ষেপে লেখো।",
          "explanation": "উদ্দীপকে নির্দেশিত তিন শিক্ষার্থীর বক্তব্যে প্রতিফলিত বিষয়টি হচ্ছে যুক্তিবিদ্যা যার পাঠের প্রয়োজনীয়তা অনেক। যুক্তিবিদ্যা আমাদের বাস্তব জীবনের বিভিন্ন সমস্যা সমাধানে, সত্য উদ্‌ঘাটনে এবং ভ্রান্তি নিরসনে সহায়তা করে। যুক্তিবিদ্যার দুটি দিক- বিজ্ঞান বিষয়ক ও কলা বিষয়ক। বিজ্ঞান হিসেবে যুক্তিবিদ্যা নির্ভুল চিন্তার নীতিসমূহ আবিষ্কার করে। পাশাপাশি কলাবিদ্যা হিসেবে সত্য উদ্‌ঘাটনের উদ্দেশ্যে যুক্তিবিদ্যা ঐ নীতিসমূহকে বাস্তবে প্রয়োগ করতে আমাদের সহায়তা করে। যেমন- শল্যচিকিৎসা বিদ্যা আমাদের সঠিকভাবে অস্ত্রোপচার করার নিয়ম কানুন ও কৌশল শিক্ষা দেয়। একটি আদর্শনিষ্ঠ বিজ্ঞান হিসেবে যুক্তিবিদ্যা সত্যের আদর্শকে সামনে রেখে যুক্তির বৈধতা অবৈধতা নির্ণয় করে। অর্থাৎ যুক্তিবিদ্যা সত্যের আদর্শকে সামনে রেখে যুক্তির বৈধতার নিয়মসমূহ পরিচালনা করে থাকে। আমরা কীভাবে চিন্তা করলে সত্য প্রতিষ্ঠা করতে পারবো বা আমাদের কীভাবে চিন্তা করা উচিত তাই যুক্তিবিদ্যার আদর্শ। যুক্তিবিদ্যার অলোচ্য বিষয় আকারগত সত্যতার ওপর প্রতিষ্ঠিত। এটি তার আলোচ্য বিষয়ের আকার নিয়ে আলোচনা করে। সত্যতা লাভের ক্ষেত্রে সহায়ক কিছু নিয়ম যেমন- সহানুমান, কার্যকারণ নিয়ম, প্রকৃতির নিয়মানুবর্তিতা নীতি, প্রকল্প, সম্ভাবনা ইত্যাদি যুক্তিবিদ্যার আলোচ্য বিষয়। যেগুলো আমাদের সত্যতা লাভে সহায়তা করে থাকে। উদ্দীপকে তিন শিক্ষার্থী একটি বিষয়কে বিজ্ঞান, কলা, আদর্শনিষ্ঠ বিজ্ঞান বলে অভিহিত করেছে যা যুক্তিবিদ্যার সাথে সামঞ্জস্যপূর্ণ। বাস্তব জীবনে সত্যতা অর্জন, ভ্রান্তি নিরসন ও সিদ্ধান্ত গ্রহণে যার প্রয়োজনীয়তা অপরিসীম। পরিশেষে বলা যায়, উদ্দীপকে নির্দেশিত তিন শিক্ষার্থীর বক্তব্যে প্রতিফলিত বিষয় অর্থাৎ যুক্তিবিদ্যা পাঠের প্রয়োজনীয়তা অনেক।"
        }
      ]
    },
    {
      "number": "7",
      "uddipok": "",
      "tag": "BB 19",
      "sub_questions": [
        {
          "label": "ক",
          "question": "ব্যক্ত্যর্থ কাকে বলে?",
          "explanation": "পদের পরিমাণগত অর্থকে ব্যক্ত্যর্থ বলে ।"
        },
        {
          "label": "খ",
          "question": "“শব্দ মাত্রই পদ নয়”- কেন?",
          "explanation": "সব পদ শব্দ হলেও সব শব্দ পদ নয় । শব্দ হলো অর্থপূর্ণ ধ্বনি বা ধ্বনি সমষ্টি। কিন্তু পদ হলো কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হওয়ার যোগ্যতাসম্পন্ন শব্দ বা শব্দ সমষ্টি। শব্দের সংখ্যা অসংখ্য। অসংখ্য শব্দের মধ্যে যেসব শব্দ কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে কেবল ঐসব শব্দকে পদ বলে। যেহেতু সব শব্দ যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না, তাই সব শব্দ পদ নয়।"
        },
        {
          "label": "গ",
          "question": "চিত্র-১ এর কলাম ‘ক’ এবং ‘খ’ এর সম্পর্ক পাঠ্যবইয়ের আলোকে বিশ্লেষণ কর।",
          "explanation": "চিত্র-১ এর কলাম 'ক' ও 'খ' দ্বারা যথাক্রমে পদের ব্যক্ত্যর্থ ও জাত্যর্থকে বোঝানো হয়েছে। এই দুটির মধ্যে গুরুত্বপূর্ণ সম্পর্ক রয়েছে। ব্যক্ত্যর্থ ও জাত্যর্থের সম্পর্ককে চারভাগে বিভক্ত করা যায়। এক্ষেত্রে ব্যক্ত্যর্থ বাড়লে জাত্যর্থ কমে। মানুষ পদের ব্যক্ত্যর্থ হচ্ছে ‘সকল মানুষ' এখন অন্যান্য প্রাণীকে এর সাথে যুক্ত করলে এর ব্যক্ত্যর্থ বেড়ে দাঁড়াবে সকল প্রাণী। কিন্তু এতে করে মানুষ পদের জ্ঞাত্যর্থ জীববৃত্তি ও বুদ্ধিবৃত্তি থেকে বুদ্ধিবৃত্তি বাদ পড়ে সকল প্রাণীর জাত্যর্থ দাঁড়াবে শুধু জীববৃত্তিতে। আবার ব্যক্ত্যর্থ কমলে জাত্যর্থ বাড়ে। মানুষ শ্রেণি থেকে সৎ মানুষদের বাদ দিলে এর সংখ্যা বা ব্যক্ত্যর্থ কমে দাঁড়াবে সকল সৎ মানুষ। মানুষের জাত্যর্থ জীববৃত্তি ও বুদ্ধিবৃত্তির সাথে আরেকটি জাত্যর্থ এসে যোগ হয়ে সকল সৎ মানুষের জাত্যর্থ হবে জীববৃত্তি + বুদ্ধিবৃত্তি + সততা। অর্থাৎ জাত্যর্থ বেড়ে যাবে। এতে, প্রমাণ করা গেল যে, ব্যক্ত্যর্থ কমলে জাত্যর্থ বাড়ে । অন্যদিকে জাত্যর্থ বাড়লে ব্যক্ত্যর্থ কমে । মানুষ পদের জাত্যর্থ হচ্ছে জীববৃত্তি ও বুদ্ধিবৃত্তি। এখন এর সাথে সততা যোগ করলে জাত্যর্থ দাঁড়াবে জীববৃত্তি + বুদ্ধিবৃত্তি + সততা। ফলে এ তিনটি জাত্যর্থধারী পদের ব্যক্ত্যর্থ হবে সকল সৎ মানুষ। আর এতে করে মানুষ পদের ব্যক্ত্যর্থ কমে যাবে। কারণ এখানে অসৎ মানুষেরা বাদ পড়েছে। ফলে প্রমাণিত হলো যে, জাত্যর্থ বাড়লে ব্যক্ত্যর্থ কমে। আবার জাত্যর্থ কমলে ব্যক্ত্যর্থ বাড়ে। মানুষ পদের জাত্যর্থ জীববৃত্তি ও বুদ্ধিবৃত্তি থেকে বুদ্ধিবৃত্তিকে বাদ দিলে এর জাত্যর্থ দাঁড়াবে কেবল জীববৃত্তি। এতে করে মানুষ পদের ব্যক্ত্যর্থ বেড়ে গিয়ে সকল মানুষ থেকে সকল প্রাণীতে দাঁড়াবে। কারণ জীববৃত্তি নামক গুণটি সকল প্রাণীতেই বর্তমান। আর সকল প্রাণীর সংখ্যা সকল মানুষের চেয়ে বেশি। সুতরাং এতে প্রমাণিত হলো যে, জাত্যর্থ কমলে ব্যক্ত্যর্থ বাড়ে । উদ্দীপকের চিত্র-১ এর কলাম কতে, বাংলাদেশী, শিক্ষিত বাংলাদেশী ও সৎ শিক্ষিত বাংলাদেশী শব্দগুলো পদের অপরিহার্য গুণ নির্দেশ করে এবং কলাম “খ” তে ১৬ কোটি, ১২ কোটি ও ০৯ কোটি দ্বারা ঐ পদগুলোর পরিমাণ প্রকাশ করে । অর্থাৎ কলাম-ক জাত্যর্থ ও কলাম খ পদের ব্যক্ত্যর্থকে নির্দেশ করে। এদের মধ্যে বিপরীতক্রমে হ্রাস বৃদ্ধির সম্পর্ক রয়েছে।"
        },
        {
          "label": "ঘ",
          "question": "চিত্র-২ এর “দিনাজপুর” পদটিকে কি জাত্যর্থ বলা যায়? বিশ্লেষণসহ মতামত দাও।",
          "explanation": "আমার মতে, চিত্র-২ এর দিনাজপুর পদটিকে জাত্যর্থক বলা যায় না। দিনাজপুর পদটি একটি স্বকীয় নামবাচক পদ। আর এ নামগুলো জাত্যর্থক না অজাত্যর্থক তা নিয়ে যুক্তিবিদদের মধ্যে মতদ্বৈধ লক্ষ করা যায়। যুক্তিবিদ মিল নামবাচক পদকে অজাত্যর্থক বলেছেন। তার মতে নাম হলো কেবল অর্থহীন চিহ্ন এদের কোনো গুণ নেই। জেভন্সের মতে স্বকীয় নাম একই সাথে সংখ্যা ও গুণ প্রকাশক তাই এরা জাত্যর্থক পদ। যুক্তিবিদ পি.কে. রায় এর মতে, স্বকীয় নামবাচক পদগুলো প্রথমে অজাত্যর্থক থাকে পরে জাত্যর্থক হয়ে ওঠে। কিন্তু জাত্যর্থের স্বরূপ বিশ্লেষণ করলে দেখা যায় যে, এটি এমন একটি গুণ বা বৈশিষ্ট্য যা কোনো ব্যক্তি বা বস্তুকে ওই একই শ্রেণির ব্যক্তি বা বস্তু থেকে পৃথক করে। মূলতঃ জাত্যর্থের কারণেই কোনো ব্যক্তি বা বস্তু বিশেষ ব্যক্তি বা বস্তু হিসেবে পরিচিতি লাভ করে এবং ব্যক্তির জন্মলগ্ন থেকেই বা বস্তুর উদ্ভবক্ষণ থেকেই তার মধ্যে থাকে। অর্থাৎ জাত্যর্থের কোনো পরিবর্তন হয় না এবং তা সর্বদাই সংশ্লিষ্ট ব্যক্তি বা বস্তুর মধ্যে থাকে। আমরা জানি, ব্যক্ত্যর্থের সাথে জাত্যর্থের একটি বিপরীতমুখি সম্পর্ক রয়েছে। কিন্তু স্বকীয় নামবাচক পদের নামগুলোর কোনো পরিবর্তন হয় না। এ জন্য আমরা মিলের বক্তব্য অনুসরণে স্বকীয় নামবাচক পদকে অজাত্যর্থক হিসেবে উল্লেখ করতে পারি। কারণ কোনো নির্দিষ্ট গুণ থাকার কারণে সংশ্লিষ্ট বস্তুকে আমরা কোনো নাম দেইনা। তবে স্বকীয় নামকে একেবারে অর্থহীন চিহ্ন বলা যায় না। এদের কিছুটা অর্থও রয়েছে। এই কারণে এরা অন্যান্য পদের তুলনায় কিছুটা উচ্চস্তরে অবস্থান করে। অতএব, এ আলোচনার সিদ্ধান্ত হিসেবে আমরা বলতে পারি যে, স্বকীয় নামবাচক পদ অজাত্যর্থক তবে তা সম্পূর্ণরূপে অর্থহীন নয়।"
        }
      ]
    },
    {
      "number": "8",
      "uddipok": "বাংলা ব্যাকরণের স্যার বাক্য পড়াচ্ছিলেন। তিনি বললেন, মানুষ তার মনের ভাব প্রকাশ করে ভাষার মাধ্যমে। ভাষা গঠিত হয় বাক্য দ্বারা, আর বাক্য গঠিত হয় শব্দ দ্বারা। বাক্যের উদাহরণগুলো নিম্নরূপ: i. সব গোলাপ লাল নয় । ii. মানুষ মাত্রই মরণশীল।",
      "tag": "BB 19",
      "sub_questions": [
        {
          "label": "ক",
          "question": "যুক্তিবাক্যের উপাদান কয়টি ও কী কী?",
          "explanation": "যুক্তিবাক্যের উপাদান ৩টি। উদ্দেশ্য, বিধেয় ও সংযোজক।"
        },
        {
          "label": "খ",
          "question": "সংযোজকের ভূমিকা ব্যাখ্যা কর ।",
          "explanation": "যুক্তিবাক্যের উদ্দেশ্য ও বিধেয় পদের মধ্যে সদর্থক ও নঞর্থক সম্পর্ক স্থাপনের জন্য সংযোজকের ভূমিকা অপরিসীম। যুক্তিবাক্যে উদ্দেশ্য ও বিধেয় পদ যে চিহ্ন বা শব্দ দিয়ে যুক্ত থাকে তাকে সংযোজক বলে। বস্তুত এটি একটি চিহ্ন, কোনো পদ নয়। এ পদের মাধ্যমে উদ্দেশ্য পদের সাথে বিধেয় পদের সম্বন্ধ প্রকাশ পায়। যেমন, আকাশ হয় নীল। এখানে আকাশ ও নীল এ দুটি পদের মধ্যে ‘হয়’ সংযোজক ব্যবহারের মাধ্যমে যৌক্তিক সম্পর্ক স্থাপিত হয়। যেমন- সকল মানুষ হয় দ্বিপদ কোনো পাখি নয় মানুষ ∴ \\therefore ∴ কোনো পাখি নয় দ্বিপদ এ যুক্তিটিতে প্রধান পদ আশ্রয়বাক্যে অব্যাপ্য থাকা সত্ত্বেও সিদ্ধান্তে ব্যাপ্য হয়ে গেছে। সুতরাং যুক্তিটি ভ্রান্ত এবং এত অবৈধ প্রধান পদজনিত অনুপপত্তি ঘটেছে।"
        },
        {
          "label": "গ",
          "question": "উদ্দীপকের i ও ii নং বাক্য দুটিকে যুক্তিবাক্যে রূপান্তর কর।",
          "explanation": "উদ্দীপকের i ও ii নং বাক্য দুটিকে যুক্তিবাক্যে রূপান্তর করা সম্ভব। নঞর্থক চিহ্ন যুক্ত কোনো বাক্যে সকল, সব, সমস্ত প্রত্যেক, প্রত্যেকটি, যে কেউ যে কোনো ইত্যাদি বা এর সমার্থক কোনো শব্দ থাকলে সেই বাক্যকে বিশেষে নঞর্থক বা O বাক্যে রূপান্তর করতে হবে। উদ্দীপকের i যুক্তিবাক্যটি হচ্ছে, সব গোলাপ লাল নয়। এ যুক্তিবাক্যে আমরা দেখতে পাই সব শব্দটি আছে এবং নঞর্থক চিহ্ন আছে তাই এ বাক্যের রূপান্তরিত রূপ হবে, O বাক্য- কিছু গোলাপ নয় লাল। আবার কোনো সদর্থক বাক্যে বা নঞর্থক চিহ্ন নেই এমন বাক্যে সকল, সব, সমস্ত, প্রত্যেকটি, যে কেউ, মাত্রই ইত্যাদি বা এদের সমার্থক কোনো শব্দ থাকলে সেই সকল বাক্যকে সার্বিক সদর্থক বাক্যে বা A যুক্তিবাক্যে রূপান্তর করতে হয়। উদ্দীপকের ii নং বাক্যটি হচ্ছে মানুষ মাত্রই মরণশীল, এটি একটি সার্বিক সদর্থক বাক্য এবং এতে ‘মাত্রই' শব্দটি উল্লেখ আছে। অর্থাৎ এর রূপান্তরিত রূপ হবে A বাক্য— সকল মানুষ হয় মরণশীল। অর্থাৎ নির্দিষ্ট নিয়মানুসারে i ও ii নং যুক্তিবাক্যগুলো যথাক্রমে O এবং A যুক্তিবাক্যে রূপান্তরিত হবে।"
        },
        {
          "label": "ঘ",
          "question": "“উদ্দীপকের বাক্য ও যুক্তিতে ব্যবহৃত বাক্য একই রকম নয়”— এ সম্পর্কে পাঠ্যবইয়ের আলোকে তোমার মতামত দাও।",
          "explanation": "উদ্দীপকে উল্লেখিত বাক্য ও যুক্তিবাক্যের মধ্যে যথেষ্ট পার্থক্য রয়েছে। বাক্য এক শব্দ বিশিষ্ট হতে পারে, আবার একাধিক শব্দ বিশিষ্ট হতে পারে। যেমন: ‘আগুন! তাড়াতাড়ি' ইত্যাদি। এই রকম এক শব্দেও বাক্য হয়। কেননা এভাবে মনের ভাব পূর্ণভাবে প্রকাশ করা সম্ভব। কিন্তু যুক্তিবাক্য এক শব্দে হয় না, অন্তত তিনটি শব্দ দরকার হয় (উদ্দেশ্য বিধেয় এবং সংযোজক)। বাক্যের দুটি অংশই যথেষ্ট, যথা: উদ্দেশ্য ও বিধেয়। কিন্তু যুক্তিবাক্যের অন্তত তিনটি অংশ থাকতে হয়। যথা: উদ্দেশ্য, বিধেয় ও সংযোজক। বাক্যের মধ্যে সংযোজক অনেক সময় উহ্য থাকে, অথবা বিধেয়ের সাথে মিশে থাকে। কিন্তু যুক্তিবাক্যে সংযোজককে স্পষ্টভাবে প্রকাশ করতে হয়। যেমন: ‘আকাশ নীল'— এভাবে বাক্য প্রকাশিত হতে পারে। কিন্তু যুক্তিবাক্যের যথার্থ রূপ হলো: 'আকাশ হয় নীল'। বাক্যে গুণ ও পরিমাণ অনেক ক্ষেত্রে সুস্পষ্টভাবে প্রকাশিত হয় না। কিন্তু যুক্তিবাক্যে গুণ ও পরিমাণ সুস্পষ্টভাবে প্রকাশ করা বাঞ্ছনীয়। যেমন: ‘মানুষ মরণশীল’। এর যৌক্তিক রূপ হবে, ‘সকল মানুষ হয় মরণশীল। আবার ‘মানুষ পূর্ণ নয়'। এ বাক্যকে যুক্তিবাক্যের আকারে প্রকাশ করলে হবে: ‘কোনো মানুষ নয় পূর্ণত । উদ্দীপকের বাক্য দুটি হলো, 'সব গোলাপ লাল নয়’ এবং ‘মানুষ মাত্রই মরণশীল।' আমরা জানি একটি বাক্যকে যুক্তিবাক্য হতে হলে বাক্যের উদ্দেশ্য, বিধেয় ও সংযোজক নির্দিষ্ট নিয়মে সাজানো থাকতে হবে যা উদ্দীপকের বাক্য দুটিতে দেখা যায় না। তাই এগুলো যুক্তিবাক্য নয় । পরিশেষে বলা যায়, বাক্য ও যুক্তিবাক্যের মধ্যে অনেক গুরুত্বপূর্ণ পার্থক্য রয়েছে।"
        }
      ]
    },
    {
      "number": "9",
      "uddipok": "দৃষ্টান্ত-১: কাজী নজরুল ইসলাম ১৮৯৯ সালের ২৫ মে জন্মগ্রহণ করেন। তিনি বাংলাদেশের জাতীয় কবি। দৃষ্টান্ত-২: গরু → দেশি গরু → দেশি লাল গরু",
      "tag": "BB 19",
      "sub_questions": [
        {
          "label": "ক",
          "question": "বিধেয়ক কত প্রকার?",
          "explanation": "বিধেয়ক প্রধানত পাঁচ প্রকার ।"
        },
        {
          "label": "খ",
          "question": "উপলক্ষণ বলতে কী বোঝ?",
          "explanation": "যে গুণ বা গুণ সমষ্টি কোনো পদের জাত্যর্থের অংশ নয় কিন্তু জাত্যর্থ থেকে অনিবার্যভাবে নিঃসৃত হয় তাকে উপলক্ষণ বলে । উপলক্ষণ বলতে সাধারণত আমরা বুঝি লক্ষণের থেকে নিঃসৃত বা অনুসৃত একটা কিছু। যুক্তিবিদ্যায় লক্ষণ বা বিভেদক লক্ষণ বলতে যা বুঝায় তা মূলত: জাত্যর্থের অংশবিশেষ। তাই উপলক্ষণও জাত্যর্থ থেকে নিঃসৃত কোনো গুণ বিশেষ। যেমন: সকল মানুষ হয় বিচারশক্তিসম্পন্ন-এ যুক্তিবাক্যে বিচারশক্তিসম্পন্ন গুণটি মানুষের জাত্যর্থ নয় কিন্তু মানুষের জাত্যর্থ বুদ্ধিবৃত্তি থেকে অনিবার্যভাবে নিঃসৃত হয়েছে তাই এটি মানুষ পদের উপলক্ষণ।"
        },
        {
          "label": "গ",
          "question": "দৃষ্টান্ত-১ এর জন্ম তারিখটি কোন ধরনের বিধেয়ক? ব্যাখ্যা করো ।",
          "explanation": "উদ্দীপকে দৃষ্টান্ত-১ দ্বারা বিধেয়কের ব্যক্তিগত অবিচ্ছেদ্য অবান্তর লক্ষণ নির্দেশ করা হয়েছে। অবান্তর লক্ষণের প্রকারভেদগুলোর একটি হলো ব্যক্তিগত অবিচ্ছেদ্য অবান্তর লক্ষণ। যে অবান্তর লক্ষণ কোনো ব্যক্তির ক্ষেত্রে সব সময় উপস্থিত থাকে তাকে ব্যক্তিগত অবিচ্ছেদ্য অবান্তর লক্ষণ বলে। যেমন— কোনো ব্যক্তির জন্মস্থান, জন্মতারিখ তার সাথে সমবসময় যুক্ত থাকে বলেই একে অবিচ্ছেদ্য অবান্তর লক্ষণ বলে । উদ্দীপকের দৃষ্টান্ত-১ এ বলা হয়েছে যে, কাজী নজরুল ইসলাম ১৮৯৯ সালের ২৫ মে জন্মগ্রহণ করেন। অর্থাৎ এখানে কাজী নজরুল ইসলামের জন্মতারিখকে প্রকাশ করা হয়েছে যা একটি ব্যক্তিগত অবিচ্ছেদ্য অবান্তর লক্ষণ। কেননা জন্ম-তারিখ কোনো ব্যক্তির ক্ষেত্রে সব সময় উপস্থিত থাকে। সুতরাং দৃষ্টান্ত-১ এ ব্যক্তিগত অবিচ্ছেদ্য অবান্তর লক্ষণ নির্দেশ করা হয়েছে।"
        },
        {
          "label": "ঘ",
          "question": "দৃষ্টান্ত-২ এর দেশি গরুর সঙ্গে গরু এবং দেশি লাল গরু পদ দুটির সম্পর্ক বিধেয়কের আলোকে বিশ্লেষণ করো।",
          "explanation": "বিধেয়ককের আলোকে দৃষ্টান্ত-২ এর দেশি গরু ও দেশি লাল গরু পদগুলো জাতি ও উপজাতি শ্রেণির অন্তর্গত এবং এদের মধ্যে গভীর আন্তঃসম্পর্ক রয়েছে। জাতি ও উপজাতি হলো সাপেক্ষ পদ। একই পদ সম্পর্কভেদে জাতি ও উপজাতি উভয়রূপেই গণ্য হতে পারে। দৃষ্টান্ত-২ এ গরু ও দেশি গরু পদ দুটিতে দেশি গরু পদের ব্যক্ত্যর্থ কম এবং এটি গরু পদের অন্তর্গত। তাই এখানে গরু পদটি জাতি এবং দেশি গরু পদটি উপজাতি। আবার দেশি গরু ও দেশি লাল গরু পদ দুটিতে দেশি গরু পদের অন্তর্ভুক্ত হয়। তাই এখানে দেশি গরু পদটি জাতি এবং দেশি লাল গরু উপজাতি জাতি ও উপজাতি দুটি শ্রেণীবাচক পদ ব্যক্ত্যর্থের বিবেচনায় জাতি উপজাতির চেয়ে বড় এবং সকল উপজাতি জাতি শ্রেণির অন্তর্গত, আবার জাত্যর্থের দিক বিবেচনা করলে উপজাতি জাতির চেয়ে বড়। কারণ উপজাতির জাত্যর্থে জাতির জাত্যর্থ অন্তর্ভুক্ত। যেমন, গরুর জাত্যর্থ জীববৃত্তি +গরুত্ব। কিন্তু দেশি গরুর জাত্যর্থ জীববৃত্তি+গরুত্ব+দেশিত্ব । আবার দেশি গরু ও দেশি লাল গরুর তুলনা করলে দেখা যায়, দেশি লাল গরুর জাত্যর্থ বেশি। যেমন— দেশি গরুর জাত্যর্থ: জীববৃত্তি +গরুত্ব + দেশিত্ব এবং দেশি লাল গরুর জাত্যর্থ: জীববৃত্তি + গরুত্ব + দেশিত্ব + লালত্ব। অর্থাৎ কোনো পদের ব্যক্ত্যর্থ বাড়লে তার জাত্যর্থ কমে আবার ব্যক্ত্যর্থ কমলে তার জাত্যর্থ বাড়ে। উদ্দীপকে দৃষ্টান্ত-২ এর দেশি গরু, গরু ও দেশি লাল গরুর সম্পর্ক হচ্ছে জাতি ও উপজাতির সম্পর্ক যা একটি আরেকটির ওপর নির্ভরশীল প্রকৃতপক্ষে জাতি ছাড়া কোনো উপজাতি এবং উপজাতি ছাড়া জাতি হতে পারে না । পরিশেষে বলা যায়, জাতি ও উপজাতি পরস্পর নির্ভরশীল এবং এরা সাপেক্ষ পদ ।"
        }
      ]
    },
    {
      "number": "10",
      "uddipok": "দৃষ্টান্ত-১ দৃষ্টান্ত-২ মুহিব শান্তিপ্রিয় সকল শিক্ষার্থী বুদ্ধিমান আয়ান শান্তিপ্রিয় আরিফ হয় শিক্ষার্থী মাহিন শান্তিপ্রিয় ∴ \\therefore ∴ আরিফ হয় বুদ্ধিমান ∴ \\therefore ∴ সকল মানুষ শান্তিপ্রিয়",
      "tag": "BB 19",
      "sub_questions": [
        {
          "label": "ক",
          "question": "অনুমান প্রধানত কত প্রকার ও কী কী?",
          "explanation": "অনুমান প্রধানত ২ প্রকার— অবরোহ অনুমান ও আরোহ অনুমান ।"
        },
        {
          "label": "খ",
          "question": "অবরোহ অনুমানের প্রকৃতি ব্যাখ্যা করো।",
          "explanation": "কোনো সার্বিক বিষয়ের ওপর ভিত্তি করে কোনো বিশেষ সিদ্ধান্তে উপনীত হওয়ার মানসিক প্রক্রিয়াই হলো অবরোহ অনুমান । অবরোহ অনুমানে ৩টি যুক্তিবাক্য থাকবে। দুটি আশ্রয়বাক্য এবং একটি সিদ্ধান্ত। এর সিদ্ধান্ত আশ্রয়বাক্য থেকে ব্যাপক হয়না। এর আশ্রয়বাক্য সত্য হলে সিদ্ধান্ত মিথ্যা হয়না এবং আশ্রয়বাক্য মিথ্যা হলে সিদ্ধান্ত সত্য হয়না । আশ্রয়বাক্যের সাথে সিদ্ধান্তের একটা অনিবার্য সম্পর্ক থাকে। যেমন— সকল মানুষ হয় মরণশীল রহিম হয় একজন মানুষ ∴ \\therefore ∴ রহিম হয় মরণশীল"
        },
        {
          "label": "গ",
          "question": "দৃষ্টান্ত-১ এর অনুমানটির প্রকৃতি বিশ্লেষণ করো।",
          "explanation": "উদ্দীপকের দৃষ্টান্ত-১ এর অনুমানটি হচ্ছে আরোহ অনুমান । বিশেষ বিশেষ দৃষ্টান্তের বা ঘটনার পর্যবেক্ষণের বাস্তব অভিজ্ঞতার ওপর ভিত্তি করে একটি সার্বিক সংশ্লেষক যুক্তিবাক্য স্থাপনের প্রক্রিয়াকে আরোহ অনুমান বলে । আরোহ অনুমানের সিদ্ধান্ত সব সময় আশ্রয়বাক্য থেকে বেশি ব্যাপক হয়। আরোহ অনুমানের সিদ্ধান্ত আশ্রয়বাক্য থেকে অনিবার্যভাবে নিঃসৃত হয় না। কারণ এর সিদ্ধান্ত আশ্রয়বাক্যের চেয়ে নতুন তথ্য প্রকাশ করে। আরোহ অনুমানে বস্তুগত সত্যতার দিকে লক্ষ রাখা হয় আকারগত সত্যতার দিকে নয়। আরোহ অনুমানে আশ্রয়বাক্যকে স্বীকার করেও সিদ্ধান্তকে অস্বীকার করা যায়। দৃষ্টান্ত-১ এ বলা হয়েছে, মুহিব শান্তিপ্রিয় আয়ান শান্তিপ্রিয় মাহিন শান্তিপ্রিয় ∴ \\therefore ∴ সকল মানুষ শান্তিপ্রিয় এই অনুমানটিতে আমরা দেখতে পাই কয়েকটি বিশেষ বিশেষ দৃষ্টান্তের অভিজ্ঞতার ভিত্তিতে একটি সার্বিক সিদ্ধান্ত নেওয়া হয়েছে। এখানে আশ্রয়বাক্য থেকে সিদ্ধান্তটি বেশি ব্যাপক অর্থাৎ দৃষ্টান্ত-১ এর অনুমানটি আরোহ অনুমানের উদাহরণ।"
        },
        {
          "label": "ঘ",
          "question": "দৃষ্টান্ত-১ এবং ২ এর অনুমান দুটির পার্থক্য বিশ্লেষণ করো।",
          "explanation": "উদ্দীপকে দৃষ্টান্ত-১ এ আরোহ অনুমান এবং দৃষ্টান্ত-২ এ অবরোহ অনুমানের উল্লেখ রয়েছে। যে অনুমান প্রক্রিয়ায় কয়েকটি বিশেষ দৃষ্টান্তের ওপর নির্ভর করে একটি সার্বিক সিদ্ধান্ত নিঃসৃত হয় তাকে আরোহ অনুমান বলে । অন্যদিকে যে অনুমান প্রক্রিয়ায় সিদ্ধান্ত এক বা একাধিক আশ্রয়বাক্য থেকে অনিবার্যভাবে নিঃসৃত হয় এবং সিদ্ধান্তটি কখনোই আশ্রয়বাক্যের চেয়ে ব্যাপক হতে পারে না, তাকে অবরোহ অনুমান বলে । উদ্দীপকের দৃষ্টান্ত- ১ এবং ২ এ যথাক্রমে আরোহ অনুমান ও অবরোহ অনুমানের প্রকাশ পেয়েছে। আরোহ অনুমানের সিদ্ধান্ত সব সময় সার্বিক হয়। কিন্তু অবরোহ অনুমানের সিদ্ধান্ত বিশেষ বা সার্বিক হয় । আরোহ অনুমানের সিদ্ধান্ত সবসময়ই বেশি ব্যাপক হয়। কিন্তু অবরোহ অনুমানের সিদ্ধান্ত কোনো সময়ই আশ্রয়বাক্য থেকে বেশি ব্যাপক হয় না। দৃষ্টান্ত-১ এর আরোহ অনুমানের সিদ্ধান্তটি সার্বিক। যা তার আশ্রয়বাক্যগুলোর তুলনায় ব্যাপক। কিন্তু দৃষ্টান্ত-২ অবরোহ অনুমানের সিদ্ধান্ত আশ্রয়বাক্য দুটির তুলনায় বেশি ব্যাপক নয় । দৃষ্টান্ত- ১ এ আমরা বিশেষ থেকে সার্বিকে উপনীত হয়েছি এবং দৃষ্টান্ত-২ এ সার্বিক থেকে বিশেষে উপনীত হয়েছি। এছাড়াও আরোহ অনুমানে আকারগত ও বস্তুগত উভয় সত্য পরিলক্ষিত হয়ে থাকে। কিন্তু অবরোহ অনুমানে শুধুমাত্র আকারগত সত্যতা পরিলক্ষিত হয়। সুতরাং বলা যায় যে, আরোহ অনুমান ও অবরোহ অনুমান উভয়েই অনুমানের দুটি দিক হলেও তাদের মধ্যে যথেষ্ট পার্থক্য বিদ্যমান।"
        }
      ]
    },
    {
      "number": "11",
      "uddipok": "দৃষ্টান্ত-১: আমি হই বিমানের উপর। বিমানটি হয় শূন্যের উপর। ∴ \\therefore ∴ আমি হই শূন্যের উপর। দৃষ্টান্ত-২: যদি তুমি পাখি হও তাহলে উড়তে পাড়বে। তুমি উড়তে পার। ∴ \\therefore ∴ তুমি হও পাখি।",
      "tag": "BB 19",
      "sub_questions": [
        {
          "label": "ক",
          "question": "মিশ্র সহানুমান কত প্রকার ও কী কী?",
          "explanation": "মিশ্র সহানুমান ৩ প্রকার। প্রাকল্পিক নিরপেক্ষ সহানুমান, বৈকল্পিক নিরপেক্ষ সহানুমান ও দ্বিকল্প সহানুমান ।"
        },
        {
          "label": "খ",
          "question": "অবৈধ প্রধান পদ অনুপপত্তি ব্যাখ্যা করো।",
          "explanation": "আশ্রয়বাক্যের অবাপ্য প্রধান পদকে সিদ্ধান্তে ব্যাপ্য করলে যে অনুপপত্তি ঘটে তাকে অবৈধ প্রধান পদ অনুপপত্তি বলে । সহানুমানের আশ্রয়বাক্যে কোনো সময় প্রধান পদ অব্যাপ্য থাকে । এরূপ অব্যাপ্য পদকে সিদ্ধান্তে ব্যাপ্য করা হলে সহানুমানে অবৈধ ব্যাপ্যতা বলে বিবেচনা হয় ।"
        },
        {
          "label": "গ",
          "question": "দৃষ্টান্ত-১ এর সহানুমানটিতে সংঘটিত অনুপপত্তিটি নির্ণয় করো।",
          "explanation": "উদ্দীপকের দৃষ্টান্ত-১ এ সংঘটিত অনুপপত্তিটি হলো চতুষ্পদী অনুপপত্তি । সহানুমানের যুক্তিতে নিয়ম লঙ্ঘন করে তিনের অধিক অর্থাৎ চারটি পদ ব্যবহার করা হলে চতুষ্পদী অনুপপত্তির সৃষ্টি হয়। এরূপ যুক্তিতে প্রধান ও অপ্রধান পদ চিহ্নিত করা গেলেও মধ্যপদকে চিহ্নিত করা সম্ভব নয়। অর্থাৎ এক্ষেত্রে বাকি দুটি পদের মধ্যে কোনটি মধ্যপদ হবে তা নির্ণয় করা যায় না। এ অবস্থায় সিদ্ধান্তে প্রধান ও অপ্রধান পদের সম্পর্ক বৈধ হয়না । উদ্দীপকের সহানুমানটিতে বলা হয়েছে: আমি হই বিমানের উপর বিমানটি হয় শূণ্যের উপর ∴ \\therefore ∴ আমি হই শূণ্যের উপর সহানুমানটিতে আমরা দেখি চারটি পদ রয়েছে যেমন: আমি, বিমানের ওপর, বিমানটি এবং শূণ্যের ওপর। অর্থাৎ এই যুক্তিটি সহানুমানের প্রথম নিয়মকে লঙ্ঘন করেছে যেখানে বলা হয়েছে সহানুমানের একটি যুক্তিতে কেবল ৩টি পদ থাকবে। উদ্দীপকের যুক্তিটিতে চারটি পদ থাকার কারণে এতে চতুষ্পদী অনুপপত্তি ঘটেছে।"
        },
        {
          "label": "ঘ",
          "question": "দৃষ্টান্ত-২ নির্দেশিত বিষয়ের নিয়ম লঙ্ঘনজনিত অনুপপত্তি বিশ্লেষণ করো।",
          "explanation": "উদ্দীপকের দৃষ্টান্ত-২ দ্বারা প্রাকল্পিক নিরপেক্ষ সহানুমানের প্রথম নিয়ম বোঝানো হয়েছে যেটি লঙ্ঘন করলে অনুপপত্তি ঘটে। প্রাকল্পিক নিরপেক্ষ সহানুমানের ১ম নিয়মটি হচ্ছে পূর্বগকে স্বীকার করে অনুগকে স্বীকার করা যায় কিন্তু বিপরীতক্রমে নয় অর্থাৎ অনুগকে স্বীকার করে পূর্বগকে স্বীকার করা যায় না। উপরোক্ত নিয়মের বিপরীত অর্থাৎ অনুগকে স্বীকার করে সিদ্ধান্তে পূর্বগকে স্বীকার করলে অনুপপত্তি ঘটবে। এই অনুপপত্তিকে অনুগ স্বীকৃতি অনুপপত্তি বলে। যেমন: যদি তুমি আস তবে আমি যাব আমি যাব অতএব তুমি এসেছো এই যুক্তিতে আশ্রয়বাক্যে অনুগকে স্বীকার করে সিদ্ধান্তে পূর্বগকে স্বীকার করা হয়েছে । তাই এখানে অনুগ স্বীকৃতি অনুপপত্তি ঘটেছে। উদ্দীপকে বলা হয়েছে, যদি তুমি পাখি হও তাহলে উড়তে পারবে তুমি উড়তে পারো। ∴ \\therefore ∴ তুমি হও পাখি এ যুক্তিতে প্রাকল্পিক নিরপেক্ষ সহানুমানের ১ম নিয়মের বৈধ প্রয়োগকে নির্দেশ করে । এর বিপরীত ঘটলে অনুপপত্তি ঘটে। পরিশেষে বলা যায়, প্রাকল্পিক নিরপেক্ষ সহানুমানের ১ম নিয়মের লঙ্ঘন করলে অনুগ স্বীকৃতি অনুপপত্তি ঘটে ।"
        }
      ]
    }
  ]
}