{
  "title": "নিউ গভঃ ডিগ্রী কলেজ, রাজশাহী ২০২৫",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "বিজ্ঞানের অন্যান্য শাখার মতো যুক্তিবিদ্যার উদ্দেশ্যও মানুষের কল্যাণসাধন। মানুষের কর্ম ও বিশ্বাস যুক্তির ওপর প্রতিষ্ঠিত না হলে তা কল্যাণ বয়ে আনতে পারে না। যাত্রালগ্নে ঝাড়ু দেখা অমঙ্গলের প্রতীক বা পানিপূর্ণ কলসি দেখা মঙ্গলের প্রতীক-এমন ভ্রান্তি থেকে মুক্তি সত্যানুসন্ধান ছাড়া অসম্ভব। সত্যানুসন্ধান প্রক্রিয়া যুক্তিবিদ্যার উপহার। যুক্তিবিদ্যা কলা না বিজ্ঞান-এ বিতর্কে যুক্তিবিদ্যার পরিধি সংকীর্ণ হয়নি, বরং বিস্তৃত হয়েছে।",
      "tag": "NGDCR 25",
      "sub_questions": [
        {
          "label": "ক",
          "question": "Logic-এর ব্যুৎপত্তিগড়-পূর্ব কী?",
          "explanation": "Logic এর ব্যুৎপত্তিগত অর্থ 'চিড়া', 'ভাষা' ও 'বিজ্ঞান'।"
        },
        {
          "label": "খ",
          "question": "যুক্তিবিদ্যা কী বিজ্ঞান?",
          "explanation": "বস্তুগত বা আকারগতভাবে গবেষণাযোগ্য কোনো সুনির্দিষ্ট বিষয়বস্তু সম্পর্কে সুশৃঙ্খল ও সুসংবদ্ধ জ্ঞান অর্জনকে বিজ্ঞান বলে'। 'বিজ্ঞান হতে হলে যে সকল বৈশিষ্ট্য দরকার সেই সকল বৈশিষ্ট্য যুক্তিবিদ্যায় রয়েছে। যুক্তিবিদ্যা আকারগতভাবে তার বিষয়বস্তুকে যথার্থই আলোচনা করতে পারে বিজ্ঞানের ন্যায়। যুক্তিবিদ্যার আলোচ্য বিষয়ও সুশৃঙ্খল। বিজ্ঞান যেমন সাধারণ নীতি প্রণয়নের চেষ্টা করে, আর বিশেষ বিশেষ ক্ষেত্রে সুনির্দিষ্ট সূত্র প্রবর্তন করে, যুক্তিবিদ্যাপ্ত তেমনি বৈধ যুক্তি থেকে অবৈধ যুক্তির পার্থক্য নির্ণয়ের জন্য কিছু নিয়ম নির্ধারণ করে। যুক্তিবিদ হ্যামিলটন, ম্যানসেল, টমসন প্রমুখ মনে করেন যে, যুক্তিবিদ্যা শুধুমাত্র বিজ্ঞান এবং এর কাজ হলো যথার্থ যুক্তি পদ্ধতির নিয়মকানুন সম্বন্দ্বে জ্ঞানদান করা। এসব বিবেচনায় যুক্তিবিদ্যাকে যথার্থই বিজ্ঞান বলা চলে।"
        },
        {
          "label": "গ",
          "question": "যুক্তিবিদ্যা কীভাবে অন্ধবিশ্বাস দূর করে? উদ্দীপকের আলোকে ব্যাখ্যা কর।",
          "explanation": "যুক্তিবিদ্যার উদ্দেশ্য মানুষের কল্যাণ সাধন। মানুষের কর্ম ও বিশ্বাস যুক্তির ওপর প্রতিষ্ঠিত না হলে তা কল্যাণ বয়ে আনতে পারে না। অন্ধবিশ্বাস কিংবা কুসংস্কার এসব ভ্রান্তি থেকে মুক্তির জন্য প্রয়োজন সত্যানুসন্ধান। আর সত্যের পিছনে ছুটে চলাই যুক্তিবিদ্যার কাজ। যুক্তিবিদ্যার প্রধান আলোচ্য বিষয় হলো যুক্তি। এ যুক্তি মানুষের মনে স্থান নিলে কুসংস্কার থেকে যুক্তিই সকল বিচারের ক্ষেত্রে প্রাধান্য পায়। আর এ বিদ্যা অধ্যয়ন করার ফলে মানুষ অন্ধবিশ্বাসের থেকে যুক্তি দিয়ে বিচার করার প্রতি বেশি আগ্রহী হয়ে ওঠে। উদ্দীপকের যাত্রালগ্নে ঝাড়ু দেখা অমঙ্গলের প্রতীক কিংবা পানিপূর্ণ কলসি দেখা মঙ্গলের প্রতীক- এসব কুসংস্কার, অন্ধবিশ্বাস দূর করতে যুক্তিবিদ্যা প্রভূত সাহায্য করে। মানুষের মন যখন যুক্তিযুক্ত ভাবনার দিকে অগ্রসর হয় তখন মানুষের মনে কোনো কুসংস্কার কিংবা অন্ধবিশ্বাস থাকে না। এভাবেই যুক্তিবিদ্যা মানুষের মন থেকে অন্ধবিশ্বাস দূর করে, মানুষকে করে যৌক্তিক।"
        },
        {
          "label": "ঘ",
          "question": "উদ্দীপকের শেষ বাক্যটি মূল্যায়ন কর।",
          "explanation": "যুক্তিবিদ্যা নিয়ে অন্যতম একটি বিতর্ক হচ্ছে এটি কি কলা না বিজ্ঞান এ বিষয়ে। কারও কারও মতে যুক্তিবিদ্যা হচ্ছে সকল বিজ্ঞানের বিজ্ঞান। বিজ্ঞান যেমন প্রকৃতির কোনো বিশেষ বিভাগ সম্পর্কে সুনিশ্চিত সুশৃঙ্খল ও সুসংবদ্ধ জ্ঞান এবং কিছু নিজস্ব নিয়ম ও পদ্ধতি প্রদান করে এবং সর্বোপরি সকল নিয়মনীতির আলোকে সত্য প্রতিষ্ঠা করতে চায়, তেমনি যুক্তিবিদ্যা ও তার যুক্তি, যৌক্তিক চিন্তা, সুনির্দিষ্ট নিয়ম ও পদ্ধতির মধ্য দিয়ে সত্য প্রতিষ্ঠা করতে চায়। বিজ্ঞানের মতো যুক্তিবিদ্যারও রয়েছে সুনির্দিষ্ট কাঠামো, আলোচ্য বিষয়ও সুশৃঙ্খল। এক্ষেত্রে গণিতের সাথে যুক্তিবিদ্যার তুলনা চলে। কারণ গণিতের মতো যুক্তিবিদ্যাও আকারগতভাবে তার বিষয়বস্তুকে যথার্থই আলোচনা করতে পারে। যুক্তিবিদ জোসেফ বলেছেন, \"যুক্তিবিদ্যা হলো একটি বিজ্ঞান যা এমন কতকগুলো সাধারণ নীতিমালা নিয়ে আলোচরা করে যাদের সাহায্য নিয়ে আমরা যেকোনো ধরনের বস্তু বা বিষয় সম্পর্কে চিন্তা করতে পারি।\" কলা বলতে কোনো বিশেষ জ্ঞানকে বাস্তবে প্রয়োগ করার কলাকৌশলকে বোঝায়। কলা হিসেবে যুক্তিবিদ্যা বাস্তব ক্ষেত্রে তা প্রয়োগ করার নিয়মকানুন শিক্ষা দেয় অর্থাৎ যুক্তিবিদ্যার মাধ্যমে আমরা যৌক্তিক পদ্ধতির বিভিন্ন নিয়মাবলি বাস্তব ক্ষেত্রে প্রয়োগ করার কলাকৌশল শিখতে পারি। এদিক থেকে যুক্তিবিদ্যাকে কলা হিসেবে অভিহিত করা যায়। সুতরাং যুক্তিবিদ্যা কলা ও বিজ্ঞান উভয়ই। যুক্তিবিদ মিল, হোয়াইটলি প্রমুখ মনে করেন যুক্তিবিদ্যা কেবল বিজ্ঞান কিংবা কলা নয় বরং বিজ্ঞান ও কলা, উভয়ের সমন্বিত রূপ। বিজ্ঞান হিসেবে যুক্তিবিদ্যা সঠিক যুক্তি পদ্ধতির নিয়মকানুন সম্পর্কে আমাদের জ্ঞান দান করে। অন্যদিকে, কলা হিসেবে এসব নিয়মকে আমাদের বাস্তব চিন্তাক্ষেত্রে সুষ্ঠুভাবে প্রয়োগের মাধ্যমে সত্যকে আবিষ্কার করতে সহায়তা করে। তাই উদ্দীপকের শেষ বাক্যটির সাথে একাত্ম হয়ে বলা যায়, যুক্তিবিদ্যা কলা না বিজ্ঞান এর বিতর্কে যুক্তিবিদ্যার পরিধি সংকীর্ণ হয়নি বরং বিস্তৃত হয়েছে।"
        }
      ]
    },
    {
      "number": "2",
      "uddipok": "সামিয়া রহমান একাদশ শ্রেণির শিক্ষার্থী। যুক্তিবিদ্যা তার পছন্দের - বিষয়। শিক্ষক ক্লাসে যুক্তিবিদ্যা সম্পর্কে বিভিন্ন চিন্তাবিদের মতামত বিশ্লেষণ করে যুক্তিবিদ্যার সামগ্রিক রূপ প্রদান করেন। তিনি বললেন, যুক্তিবিদ্যা হলো একটি চিন্তার বিজ্ঞান-যার তাত্ত্বিক ও ব্যবহারিক উভয় দিকই রয়েছে।",
      "tag": "NGDCR 25",
      "sub_questions": [
        {
          "label": "ক",
          "question": "যুক্তিবিদ্যার জনক কে?",
          "explanation": "যুক্তিবিদ্যার জনক গ্রিক দার্শনিক অ্যারিস্টটল।"
        },
        {
          "label": "খ",
          "question": "কলা বলতে কী বুঝ?",
          "explanation": "কলা বলতে দক্ষতা পারদর্শিতা নৈপুণ্য বা কোনো বিশেষ জ্ঞানকে বাস্তব ক্ষেত্রে প্রয়োগ করার কৌশলকে বোঝায়। আর এ কারণে কলা বিদ্যাকে প্রায়োগিক বিদ্যা বলা হয়। এই বিদ্যা কোনো বিশেষ উদ্দেশ্য সাধনের জন্য বৈজ্ঞানিক জ্ঞানকে বাস্তবে প্রয়োগ করার নিয়মকানুন ও কৌশল শিক্ষা দেয়।"
        },
        {
          "label": "গ",
          "question": "উদ্দীপকে উল্লিখিত 'চিন্তার বিজ্ঞান' বিষয়টি ব্যাখ্যা কর।",
          "explanation": "গ্রিক দার্শনিক ও যুক্তিবিদ অ্যারিস্টটলের মতে, যুক্তিবিদ্যা হলো চিন্তার বিজ্ঞান বা বিদ্যা। ব্যুৎপত্তিগতভাবে যুক্তিবিদ্যা শব্দটি দিয়ে ভাষায় প্রকাশিত চিন্তার বিজ্ঞানকে বোঝায়। চিন্তার আকার ও উপাত্ত নিয়ে আলোচনা করা যুক্তিবিদ্যার কাজ। চিন্তা হলো সকল কাজ ও গবেষণার ভিত্তি। সকল কাজ ও গবেষণার মান অনেক ক্ষেত্রে নির্ভর করে চিন্তার শুদ্ধতার ওপর। অ্যারিস্টটলের মতে জ্ঞান আহরণের ভিত্তি হলো চিন্তা। তাই এই চিন্তা পদ্ধতি সঠিক না হলে যথার্থ জ্ঞান অন্বেষণ সম্ভব নয়। চিন্তা প্রক্রিয়াকে সঠিক করার জন্য একটি স্বতন্ত্র বিদ্যা বা বিজ্ঞান প্রয়োজন। যুক্তিবিদ্যা হলো সেই বিদ্যা বা বিজ্ঞান যা চিন্তাকে সুশৃঙ্খল করে। যেকোনো বিজ্ঞানই জগতের বিশেষ বিশেষ দিক নিয়ে সুশৃঙ্খল ও সুসংবদ্ধ জ্ঞান অর্জন করতে চায়। চিন্তা যদি সুশৃঙ্খল না হয় তাহলে বিজ্ঞানের কোন বিষয় সম্পর্কে সুশৃঙ্খল জ্ঞান অর্জন করা যায় না এবং তা সুসংবদ্ধ করা যায় না। তাই চিন্তার বিজ্ঞান অনুশীলন করা একান্ত প্রয়োজন। অ্যারিস্টটল চিন্তার বিজ্ঞান হিসেবে যুক্তিবিদ্যা কে সকল বিজ্ঞানের ভিত্তি বলেছেন।"
        },
        {
          "label": "ঘ",
          "question": "উদ্দীপকে শিক্ষকের শেষ বক্তব্যটি মূল্যায়ন কর।",
          "explanation": "উদ্দীপকে শিক্ষকের শেষ বক্তব্যটি হচ্ছে, যুক্তিবিদ্যা হলো একটি চিন্তার বিজ্ঞান- যার তাত্ত্বিক ও ব্যবহারিক উভয় দিকই রয়েছে। প্রকৃতির কোনো নির্দিষ্ট শাখার মধ্যে কী কী আছে, তারা কীভাবে কাজ করে এবং তারা কী কী নিয়ম দ্বারা পরিচালিত হয় এসব বিষয়ে তত্ত্বমূলক বিজ্ঞান আমাদেরকে জ্ঞান দান করে। বিজ্ঞানীরা বন্ধু বা ঘটনার আচরণ সম্পর্কে বিভিন্ন নিয়মকানুন আবিষ্কার করে এবং সেগুলোর সাহায্যে সংশ্লিষ্ট খুঁটিনাটি বিষয় বা ঘটনার ব্যাখ্যা দান করে এরূপ বিজ্ঞানে। অন্যদিকে, ব্যবহারিক বিজ্ঞান কোনো একটি বিশেষ বিজ্ঞানের অর্জিত জ্ঞানকে সংশ্লিষ্ট বিভাগের বাস্তব দৃষ্টান্তের বেলায় প্রয়োগ করে ঐ জ্ঞানের সততা যাচাই করে নেয়। তত্ত্বগত বিজ্ঞানের মাধ্যমে যে জ্ঞান অর্জিত হয় তা আবার ব্যবহারিক বিজ্ঞানের মাধ্যমে বাস্তবে প্রয়োগ করে দেখা হয়। এক্ষেত্রে যুক্তিবিদ্যার তাত্ত্বিক ও ব্যবহারিক দুটি দিকই আমরা দেখতে পাই। তত্ত্বমূলক বিজ্ঞান হিসেবে যুক্তিবিদ্যা তার প্রধান আলোচ্য বিষয় অনুমান বা যুক্তি পদ্ধতির কতকগুলো নিয়ম প্রণয়ন করে এবং সেগুলো সম্পর্কে আমাদেরকে জ্ঞানদান করে। ব্যবহারিক দিক থেকে বলতে গেলে যুক্তিবিদ্যা অনুমান বা যৌক্তিক পদ্ধতির যেসব নিয়মকানুন প্রণয়ন করে, সেগুলোকে আমাদের বাস্তব চিন্তার ক্ষেত্রে প্রয়োগ করে সত্যকে অর্জন করতে সহায়তা করে। সুতরাং, আমরা একথা বলতেই পারি যে, যুক্তিবিদ্যার রয়েছে যেমন তত্ত্বীয় দিক, তেমনি রয়েছে ব্যবহারিক দিকও।"
        }
      ]
    },
    {
      "number": "3",
      "uddipok": "'লোকটি হয় সৎ, না হয় মূর্খ'। 'মেয়েটি হয় কালো, না হয় সাদা'। 'ফুলটি হয় সুগন্ধযুক্ত'। 'লোকটি অবশ্যই বোকা'।",
      "tag": "NGDCR 25",
      "sub_questions": [
        {
          "label": "ক",
          "question": "",
          "explanation": "দুটি ধারণার মধ্যে স্বীকৃতি-অস্বীকৃতিমূলক মানসিক অবস্থাকে অবধারণ বলে।"
        },
        {
          "label": "খ",
          "question": "",
          "explanation": "যে পদ অন্য কোনো পদের সাহায্য ছাড়াই স্বাধীনভাবে অর্থপূর্ণ হতে পারে তাকে নিরপেক্ষ পদ বলে। নিরপেক্ষ পদ অর্থের জন্য অন্য কোনো পদের ওপর নির্ভরশীল নয়। যে বস্তু বা বিষয়ের অর্থ স্বয়ংসম্পূর্ণভাবে প্রকাশিত হয় তাকে নিরপেক্ষ পদ বলে। যেমন: মানুষ, পাহাড়, ফুল, পাখি ইত্যাদি।"
        },
        {
          "label": "গ",
          "question": "",
          "explanation": "উদ্দীপকের ১ম সারিতে অবিরোধী বৈকল্পিক যুক্তিবাক্য আর উদ্দীপকের ২য় সারিতে বিরোধী বৈকল্পিক যুক্তিবাক্য নির্দেশ করেছে উদ্দীপকের প্রথম বাক্যটি হলো 'লোকটি হয় সৎ না হয় মূর্খ'। এটি হলো একটি অবিরোধী বৈকল্পিক যুক্তিবাক্যের উদাহরণ। অবিরোধী বৈকল্পিক যুক্তিবাক্য হলো যে বৈকল্পিক যুক্তিবাক্যের বিকল্প গুলো পরস্পরবিরোধী নয়। এসব যুক্তিবাক্যের ক্ষেত্রে একই সাথে দুটি বিকল্প সত্য হতে পারে। যেমন উদ্দীপকের প্রথম বাক্যটিতে দুটি বিকল্প হলো-১. 'লোকটি হয় সৎ' ও ২. 'লোকটি হয় মূর্খ'। এই দুটি বিকল্প পরস্পরবিরোধী নয়। কেননা একই সাথে কোন মানুষ সৎ ও মূর্খ হতে পারেন। এমন কথা বলা যায় না যে, সকলে মূর্খ হওয়া যায় না বা মূর্থ হলে সৎ হওয়া যায় না। উদ্দীপকের দ্বিতীয় বাকাটি হলো 'মেয়েটি হয় কালো না হয় সাদা'। এটি একটি বিরোধী বৈকল্পিক যুক্তিবাক্য। এ ধরনের যুক্তিবাক্যের বিকল্পগুলো পরস্পরবিরোধী। বিরোধী বৈকল্পিক। যুক্তিবাক্যের বিকল্পগুলো একই সাথে সত্য হতে পারে না। উদ্দীপকের 'মেয়েটি হয় কালো না হয় সাদা' যুক্তি বাক্যটির বিকল্প দুটি পরস্পরবিরোধী কারণ, একটি মেয়ে একই সাথে কালো ও সাদা উভয়ই হতে পারে না।"
        },
        {
          "label": "ঘ",
          "question": "",
          "explanation": "যে শব্দের মাধ্যমে উদ্দেশ্য ও বিধেয়ের মধ্যে স্বীকৃতি বা অস্বীকৃতি প্রকাশ করা হয় তাকে সংযোজক বলে। সংযোজক যুক্তিবাক্যের একটি অপরিহার্য অংশ। একটি যুক্তিবাক্য যৌক্তিক আকারে শুদ্ধভাবে প্রকাশিত হতে হলে সংযোজককে অবশ্যই প্রকাশ, করতে হয়। উদ্দীপকের বাক্যগুলোতে 'লোকটি হয় সৎ না হয়ে মূর্খ', 'মেয়েটি হয়, কালো না হয় সাদা', 'ফুলটি হয় সুগন্ধযুক্ত' প্রত্যেকটি শুদ্ধ যুক্তিবাক্য। কারণ তিনটি যুক্তিবাক্যেই 'হয়' শব্দটি দিয়ে উদ্দেশ্য ও বিধেয়ের মধ্যে স্বীকৃতি বা অস্বীকৃতি প্রকাশ করা হয়েছে। এই 'হয়' শব্দটি একটি সংযোজক। উদ্দীপকের চতুর্থ বাক্যটি হলো 'লোকটি অবশ্যই বোকা'। এ বাক্যটিতে 'হয়' শব্দটি উল্লেখ না থাকায় সুস্পষ্ট আকারে যুক্তিবাক্য হিসেবে প্রকাশিত হয়নি। যুক্তিবাক্যের যথার্থ আকার বজায় রাখার জন্য সংযোজক প্রয়োজন। এর মাধ্যমেই কোনো যুক্তিবাক্য সদর্থক না নঞর্থক তা বোঝা যায়। সংযোজকের পূর্বের অংশকে উদ্দেশ্য এবং পরবর্তী অংশকে বিধেয়-হিসেবে ধরা হয়। সংযোজক হিসেবে ব্যবহৃত 'হওয়া' ক্রিয়াটি সর্বদা বর্তমান কালের রূপ হবে।"
        }
      ]
    },
    {
      "number": "4",
      "uddipok": "আরিফ স্যার শ্রেণিকক্ষে যুক্তিবাক্যের গঠন নিয়ে আলোচনা করছেন। তিনি। বললেন, সাধারণ বাক্য এবং যুক্তিবাক্যের মধ্যে পার্থক্য রয়েছে। একটি বাক্যকে যুক্তিবাক্য হতে হলে কতকগুলো নিয়ম অনুসরণ করতে হয়।",
      "tag": "NGDCR 25",
      "sub_questions": [
        {
          "label": "ক",
          "question": "",
          "explanation": "দুটি পদের মধ্যে স্বীকৃতি বা অস্বীকৃতিজ্ঞাপক কোনো সম্পর্কের লিখিত বা মৌখিক বিবৃতি হলো যুক্তিবাক্য।"
        },
        {
          "label": "খ",
          "question": "",
          "explanation": "যুক্তিবাক্যের তিনটি অংশ থাকে, যথা: উদ্দেশ্য, বিধেয় এবং সংযোজক। কোনো যুক্তিবাক্যে যার সম্পর্কে কোন কিছু বিবৃত হয় তাকে উদ্দেশ্য বলে। আর যুক্তিবাক্যের উদ্দেশ্য সম্পর্কে যা বলা হয় তাই হলো বিধেয়। বাক্যের মধ্যে সংযোজক অনেক সময় উহ্য থাকে। কিন্তু যুক্তিবাক্যে সংযোজককে স্পষ্টভাবে প্রকাশ করতে হয়।"
        },
        {
          "label": "গ",
          "question": "",
          "explanation": "উদ্দীপকে আরিফ স্যার শ্রেণিকক্ষে যুক্তিবাক্যের গঠন নিয়ে আলোচনা করেছেন। একটি যুক্তিবাক্যের তিনটি অংশ থাকে। যথা: উদ্দেশ্য, বিধেয় ও সংযোজক। উদ্দেশ্য ও বিধেয় হলো দুটি পদ। একটি যুক্তিবাক্যে এ দুটি পদের মধ্যে স্বীকৃতি বা অস্বীকৃতিজ্ঞাপক কোনো সম্পর্ক লিখিত বা মৌখিকভাবে প্রকাশ করা হয়। উদ্দেশ্য ও বিধেয় দুটি পদ না থাকলে যুক্তিবাক্য গঠিত হবে না। কারণ পদ হলো একটি যুক্তিবাক্যের উদ্দেশ্য ও বিধেয়রূপে ব্যবহৃত শব্দ বা শব্দসমষ্টি। সংযোজক দিয়ে এই দুটি পদ সংযুক্ত থাকে। যেমন- মানুষ হয় মরণশীল, ফুল হয় সুন্দর, লোকটি হয় সৎ ইত্যাদি। ব্যাকরণে মনের ভাব প্রকাশক শব্দ বা শব্দসমষ্টিকে বাক্য বলে; আর দুটি পদের মধ্যে শুধু স্বীকৃতি বা অস্বীকৃতিজ্ঞাপক কোনো সম্পর্কের লিখিত বা মৌখিক বিবৃতি হলো যুক্তিবাক্য। সংযোজকের আগে বসে উদ্দেশ্য পদ; আর পরে বসে বিধেয় পদ। এই দুটি পদ না থাকলে যুক্তিবাক্য গঠন সম্ভব নয়। এজন্য একটি যুক্তিবাক্যে দুটি পদ প্রয়োজন হয়।"
        },
        {
          "label": "ঘ",
          "question": "",
          "explanation": "নিম্নের অনরূপ: উদ্দীপকে উদাহরণ-১ এ 'সে বই পড়ে' এটি বাক্যকে নির্দেশ করে - এবং উদাহরণ-২ এ 'সব ফুল হয় লাল' এটি যুক্তিবাক্যকে নির্দেশ করে। নিচে বাক্য ও যুক্তিবাক্যের পার্থক্য আলোচনা করা হলো- কতকগুলো অর্থবোধক শব্দ পাশাপাশি বসে সম্পূর্ণ মনের ভাব প্রকাশ করলে তাকে বাক্য বলে। আর দুটি পদের মধ্যে সম্পর্কের বর্ণনাকে যুক্তিবাক্য বলে। সকল বাক্য যুক্তিবাক্য নয়; কিন্তু সকল যুক্তিবাক্যই বাক্য। বাক্যে সংযোজক থাকা বাধ্যতামূলক নয়; কিন্তু যুক্তিবাক্যে সংযোজক থাকা বাধ্যতামূলক। বাক্যের ক্রিয়া যেকোনো কালসূচক হতে পারে; কিন্তু যুক্তিবাক্যে সংযোজক সবসময়ই বর্তমান কালসূচক হবে। বাক্য বর্ণনামূলক, আদেশসূচক, আশীর্বাদসূচক, 'বিস্ময়সূচক, প্রশ্নসূচক হতে পারে; কিন্তু যুক্তিবাক্য শুধু বর্ণনামূলক হয়।"
        }
      ]
    },
    {
      "number": "5",
      "uddipok": "ড. করিম ক্লাসে বাংলা ব্যাকরণ পড়ান। তিনি ক্লাসে একটি বিষয় সম্পর্কে বিস্তারিত আলোচনা করছেন এবং তার প্রকারভেদ করে ভেঙে ভেঙে বুঝিয়ে দিয়েছেন। পরিসমাপ্তিতে তিনি বলেছেন, তোমরা কি জান যুক্তিবিদ মিল এ শ্রেণিবিভাগের নাম দিয়েছেন নামের শ্রেণিবিভাগ। এ বিভাগের জাত্যর্থক, অজাত্যর্থক, বিপরীত ও বিরুদ্ধ অংশগুলো তোমরা ভালোভাবে পড়বে।",
      "tag": "NGDCR 25",
      "sub_questions": [
        {
          "label": "ক",
          "question": "",
          "explanation": "পদের ইংরেজি প্রতিশব্দ হলো \"Term'"
        },
        {
          "label": "খ",
          "question": "",
          "explanation": "যে পদ একই অর্থে একটি মাত্র ব্যক্তি, বন্ধু, বিষয় বা গুণকে চিহ্নিত করে তাকে বিশিষ্ট পদ বলে। যেমন: অ্যারিস্টটল, গোলাপ, ইলিশ, হিমালয়, কক্সবাজার ইত্যাদি পদগুলো কোনো বিশেষ ব্যক্তি, বিশেষ ফুল, বিশেষ মাছ, বিশেষ পর্বতমালা, বিশেষ জেলাকে নির্দেশ করেছে। এ পদগুলো উচ্চারণ করলেই একটি টি নির্দিষ্ট নির্দিষ্ট ব্যক্তি, ব্যক্তি, বস্তু বা বিষয়ের কথা মনে আসে। তাই এগুলো বিশিষ্ট পদ।"
        },
        {
          "label": "গ",
          "question": "",
          "explanation": "উদ্দীপকে ড. করিম বাংলা ব্যাকরণের পদ ও পদের প্রকারভেদ নিয়ে বিস্তারিত আলোচনা করেছেন। অর্থের ভিত্তিতে পদের প্রকারভেদে রয়েছে সদর্থক পদ, নঞর্থক পদ ও ব্যাহতার্থক পদ। সদর্থক পদ: যে পদ কোনো বস্তু, বিষয় বা গুণের উপস্থিতি বোঝায় তাকে সদর্থক পদ বলে। যেমন: ফুল, পাখি, জড়, যুক্তি ইত্যাদি। এর প্রত্যেকটি পদই কোনো কিছুর উপস্থিতি প্রকাশ করে। নঞর্থক পদ: যে পদ কোনো বন্ধু, বিষয় বা গুণের অনুপস্থিতি বা ভাব বোঝায় তাকে নঞর্থক, পদ্ম বলে। যেমন: অসুখী, অমানুষ, অসুন্দর, মূর্খ, বুদ্ধিহীন, যুক্তিহীন 'ইত্যাদি। এর প্রত্যেকটি পদই কোনো না কোনো বস্তু, বিষয় বা গুণের অনুপস্থিতি প্রকাশ করে। ব্যাহতার্থক পদ: যে পদ দিয়ে কোনো কিছুর মধ্যে স্বাভাবিকভাবে বিদ্যমান গুণের সাময়িক অনুপস্থিতি বুঝায় তাকে ব্যাহতার্থক পদ বলে। যেমন: অন্ধ, খোঁড়া, বোবা ইত্যাদি হলো' ব্যাহতার্থক পদ।। কেননা এসব পদের মাধ্যমে কোনো স্বাভাবিক গুণের অনুপস্থিতি বা অভাবকে বোঝায়।"
        },
        {
          "label": "ঘ",
          "question": "",
          "explanation": "উদ্দীপকে ড. করিম তার শেষোক্ত বাক্যে জাত্যর্থক, অজাত্যর্থক, বিপরীত ও বিরুদ্ধ পদগুলো নিয়ে কথা বলেছেন। নিচে বিশ্লেষণ করা হলো।। জাত্যর্থক পদ: যে পদের একই সাথে ব্যার্থ ও জাত্যর্থ উভয়ই আছে তাকে জাত্যর্থক পদ বলে। যেমন: মানুষ একটি জাত্যর্থক পদ, কেননা এর ব্যক্ত্যর্থ এবং জাত্যর্থ উভয়ই রয়েছে। অ-জাত্যর্থক পদ: যে পদ কেবলমাত্র ব্যক্ত্যর্থ অথবা কেবলমাত্র জাত্যর্থ প্রকাশ করে তাকে অ-জাত্যর্থক পদ বলে। যেমন: রহিম, মিলা, জুই ইত্যাদি নামবাচক পদগুলো কেবল ব্যক্ত্যর্থকে নির্দেশ করেছে; কোনো আবশ্যিক গুণাবলি বা জাত্যর্থকে নির্দেশ করেনি। তাই এগুলো অ-জাত্যর্থক পদ। আবার সততা, নিষ্ঠা, সৌন্দর্য ইত্যাদি পদগুলো কেবল কিছু গুণের প্রকাশ করেছে কিন্তু কোনো সংখ্যাকে বা ব্যক্ত্যর্থকে প্রকাশ করেনি, তাই এগুলো অ-জাত্যর্থক পদ। বিপরীত পদ: যদি দুটি পরস্পরবিরোধী পদ এমনভাবে সম্পর্কিত হয় যে, তাদের দ্বারা নির্দেশিতবিষয়ের সমগ্র ব্যক্ত্যর্থকে ব্যক্ত করে না, তবে এই পদযুগলকে পরস্পর বিপরীত পদ বলে। যেমন: লাল ও নীল এই দুটি পদ পরস্পরবিরোধী। বিরুদ্ধ পদ: যদি দুটি পরস্পরবিরোধী পদ এমনভাবে সম্পর্কিত হয় যে তাদের দ্বারা নির্দেশিত বিষয়ের সমগ্র ব্যক্ত্যর্থকে ব্যক্ত করে তবে তাকে বিরুদ্ধ পদ বলে। যেমন: সবুজ ও অ-সবুজ।"
        }
      ]
    },
    {
      "number": "6",
      "uddipok": "দৃষ্টান্ত-১: সব মানুষ হয় মরণশীল প্লেটো একজন মানুষ অতএব, প্লেটো হয় মরণশীল। দৃষ্টান্ত-২: আবির হয় মরণশীল মাশরাফি হয় মরণশীল রহিম হয় মরণশীল অতএব, সব মানুষ হয় মরণশীল।",
      "tag": "NGDCR 25",
      "sub_questions": [
        {
          "label": "ক",
          "question": "",
          "explanation": "জানা সত্য থেকে অজানা সত্যে গমন করার প্রক্রিয়াকে অনুমান বলে।"
        },
        {
          "label": "খ",
          "question": "",
          "explanation": "অনুমান প্রধানত দুই প্রকার। যথা: অবরোহ অনুমান ও আরোহ অনুমান। যে অনুমান প্রক্রিয়ায় এক বা একাধিক আশ্রয়বাক্য থেকে তার চেয়ে অপেক্ষাকৃত কম ব্যাপক অথবা তার সমান ব্যাপক কোনো সিদ্ধান্ত অনুমিত হয় তাকে অবরোহ অনুমান বলে। আবার সার্বিক এবং কম ব্যাপক আশ্রয়বাক্য থেকে অধিক ব্যাপক আশ্রয়বাক্যের একটি ন্যায়সম্মত প্রক্রিয়া হলো আরোই অনুমান।"
        },
        {
          "label": "গ",
          "question": "",
          "explanation": "দৃষ্টান্ত-১ এ তিনটি পদের প্রতিফলন ঘটেছে। পদগুলো হলো 'মানুষ', 'মরণশীল' ও 'প্লেটো'। এই তিনটি মূল পদ প্রত্যেকটি দুবার করে ব্যবহৃত হয়ে তিনটি যুক্তিবাক্য গঠন করে। এর দুটি হলো আশ্রয়বাক্য এবং একটি সিদ্ধান্ত। দৃষ্টান্ত-১ এর 'সব মানুষ হয় মরণশীল' ও 'প্লেটো হয় একজন মানুষ' এই দুটি আশ্রয়বাক্য এবং 'প্লেটো হয় মরণশীল' সিদ্ধান্ত। এবং পদ তিনটির নাম হলো: প্রধান পদ, অ-প্রধান পদ এবং মধ্যপদ। সিদ্ধান্তের বিধেয়কে প্রধান পদ অর্থাৎ দৃষ্টান্ত-১ এর 'মরণশীল', উদ্দেশ্যকে অ-প্রধান পদ অর্থাৎ 'প্লেটো' এবং দুটি আশ্রয়বাক্যে উপস্থিত অথচ সিদ্ধান্তে অনুপস্থিত পদকে মধ্যপদ বলা হয়। দৃষ্টান্ত-১ এর 'মানুষ' পদটি মধ্যপদ। পদের সংখ্যা তিনটির বেশি বা কম হলে যুক্তি প্রক্রিয়া অকার্যকর হয়ে পড়ে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে তথ্য-২ এ অবরোহ অনুমান ও তথ্য-৩ এ আরোহ অনুমান প্রতিফলিত হয়েছে। নিচে এদের পার্থক্য বিশ্লেষণ করা হলো- ১. আরোহ অনুমানের সিদ্ধান্ত সবসময়ই আশ্রয়বাক্য থেকে বেশি ব্যাপক। কিন্তু অবরোহ অনুমানের সিদ্ধান্ত কোনোক্রমেই আশ্রয়বাক্য থেকে বেশি ব্যাপক হতে পারে না। কিন্তু সমান হতে পারে। ২. আরোহ অনুমানে বিশেষ বিশেষ দৃষ্টান্তের বাস্তব অভিজ্ঞতার ভিত্তিতে সার্বিক সিদ্ধান্ত গঠন করা হয়। অপরদিকে, অবরোহ অনুমানে সার্বিক দৃষ্টান্তের ভিত্তিতে বিশেষ বা কম ব্যাপক 'সিদ্ধান্ত গঠন করা হয়। ৩. আরোহ অনুমানের আশ্রয়বাক্যগুলো নিশ্চিতভাবে সত্য। কারণ বাস্তব অভিজ্ঞতা থেকে আমরা সেগুলো সংগ্রহ করি। অন্যদিকে, অবরোহ অনুমানের আশ্রয়বাক্যগুলো সত্য বলে ধরে নেওয়া হয়। তাদের বাস্তব সত্যতা যাচাই করা হয় না। ৪.আরোহ অনুমানের লক্ষ্য আকারগত ও বস্তুগত উভয় প্রকার সত্যতা অর্জন করা। কিন্তু অবরোহ অনুমানের লক্ষ্য হলো আকারগত সত্যতা অর্জন করা। ৫. আরোহ অনুমানের গতি ঊর্ধ্বমূখী। কিন্তু অবরোহ অনুমানের গতি নিম্নমুখী।"
        }
      ]
    },
    {
      "number": "7",
      "uddipok": "ড. আমিনুল ইসলাম অনুমানের একটি বিশেষ ধরণ সম্পর্কে বিস্তারিত আলোচনা করছিলেন। তিনি বলেন, এই অনুমানে একটি মাত্র আশ্রয় বাক্য থেকে সিদ্ধান্ত টানা হয়। তিনি আরও বলেন, এই অনুমানের একটি ক্ষেত্রে কতকগুলো নিয়ম অনুসরণ করে কোন আশ্রয়বাক্যের উদ্দেশ্যের স্থলে তার বিধেয়কে, আর বিধেয়ের স্থলে তার উদ্দেশ্যকে গ্রহণ করে সিন্ধান্ত নিঃসৃত হয়।",
      "tag": "NGDCR 25",
      "sub_questions": [
        {
          "label": "ক",
          "question": "",
          "explanation": "অবরোহ অনুমান দুই প্রকার।"
        },
        {
          "label": "খ",
          "question": "",
          "explanation": "অমাধ্যম অনুমান অবরোহ অনুমানের এমন একটি প্রক্রিয়া যাতে কেবলমাত্র একটি আশ্রয়বাক্য থেকে সিন্ধান্ত অনুমিত হয়। অমাধ্যম অনুমানের সিদ্ধান্ত কখনোই আশ্রয়বাক্য থেকে ব্যাপক হতে পারে না। উদাহরণ: (A) সকল শিক্ষক হয় মানুষ ∴ \\therefore ∴ (I) কিছু মানুষ হয় শিক্ষক"
        },
        {
          "label": "গ",
          "question": "",
          "explanation": "উদ্দীপকে উল্লিখিত ক্ষেত্রটি হচ্ছে আবর্তন। \"যে অমাধ্যম অনুমানে আশ্রয়বাক্যের গুণ অপরিবর্তিত রেখে সিদ্ধান্তে এর উদ্দেশ্য ও বিধেয়ের স্থান ন্যায়সংগতভাবে পরিবর্তন করে সিদ্ধান্ত অনুমিত হয় তাকে আবর্তন বলে।\" আবর্তনে আশ্রয়বাক্যের গুণ পরিবর্তন করা। হয় না। আশ্রয়বাক্যের উদ্দেশ্য ও বিধেয় সিদ্ধান্তে যথাক্রমে বিধেয় ও উদ্দেশ্য হিসেবে ব্যবহৃত হয়। অবরোহ অনুমানের নিয়ম অনুসরণ করেই সিদ্ধান্ত গ্রহণ করা হয়। আবর্তন কতকগুলো নিয়মের অধীন। যেমন- ১. আশ্রয়বাক্যের উদ্দেশ্য সিদ্ধান্তের বিধেয় হবে। ২. আশ্রয়বাক্যের বিধেয় সিদ্ধান্তের উদ্দেশ্য হবে। ৩. আশ্রয়বাক্য সদর্থক হলে সিদ্ধান্ত সদর্থক হবে এবং আশ্রয়বাক্য নঞর্থক হলে সিদ্ধান্ত নঞর্থক হবে। ৪. আশ্রয়বাক্যে যে পদ অব্যাপ্য থাকে সিন্ধান্তে তাকে ব্যাপ্য করা যাবে না।"
        },
        {
          "label": "ঘ",
          "question": "",
          "explanation": "সাধারণভাবে 'A' বাক্যের সরল আবর্তন সম্ভব নয়। 'A' বাক্যের সরল আবর্তন করলে 'A' বাক্যই হবে। কিন্তু বাক্যের আবর্তিত রূপ 'A' বাক্য হলে আবর্তনীয়ের অব্যাপ্য পদ সিদ্ধান্তে ব্যাপ্য হয়ে যায়। যেমন- A সকল মানুষ হয় দ্বিপদ (আবর্তনীয়) A-সকল দ্বিপদ জীব হয় মানুষ (আবর্তিত) এ দৃষ্টান্তে 'দ্বিপদ' পদটি আবর্তনীয়ে 'A' বাক্যের বিধেয় হিসেবে অব্যাপ্য রয়েছে। কিন্তু পদটি সিদ্ধান্তে 'A' বাক্যের উদ্দেশ্য হিসেবে ব্যবহৃত হওয়ায় ব্যাপ্য হয়ে গেছে। যা আবর্তনের নিয়ম বিরোধী। সুতরাং, সাধারণভাবে 'A' বাক্যের সরল আবর্তন সম্ভব নয়। তাই 'A' বাক্যের আবর্তিত হবে '1' বাক্য এবং 'A' বাক্যের আবর্তনটি হবে অসরল আবর্তন, যেহেতু এর আবর্তনীয় এবং আবর্তিতের মধ্যে পরিমাণের ভিন্নতা রয়েছে। নিচে 'A' বাক্যের আবর্তন করে দেখানো হলো: A - সকল মানুষ হয় মরণশীল। (আবর্তনীয়) I- কোনো কোনো মরণশীল প্রাণী হয় মানুষ। (আবর্তিত) এখানে দেখা যাচ্ছে যে, এ বাক্যের আবর্তনে পরিমাণগতভাবে আবর্তনীয় ও আবর্তিত একই রকম হয়নি। কারণ এখানে আবর্তনীয় বা আশ্রয় বাক্যটি সার্বিক হলেও আবর্তিত বা সিদ্ধান্ত বাক্যটি হচ্ছে বিশেষ। ফলে এ বাক্যের আবর্তন হচ্ছে একটি অসরল আবর্তন প্রক্রিয়া।"
        }
      ]
    },
    {
      "number": "8",
      "uddipok": "দৃষ্টান্ত-১:সকল মানুষ হয় মরণশীল মনু হয় একজন মানুষ অতএব, মনু হয় মরণশীল। দৃষ্টান্ত-২: সকল হয় মরণশীল সকল ছাত্র হয় মানুষ অতএব, সকল ছাত্র হয় মরণশীল।",
      "tag": "NGDCR 25",
      "sub_questions": [
        {
          "label": "ক",
          "question": "",
          "explanation": "যে অবরোহ অনুমানে একাধিক আশ্রয়বাক্যের ভিত্তিতে অনিবার্যভাবে সিদ্ধান্ত অনুমিত হয়, তাকে মাধ্যম অনুমান বলে।"
        },
        {
          "label": "খ",
          "question": "",
          "explanation": "যে মাধ্যম অবরোহ অনুমানে পরম্পর সম্পর্ক যুক্ত দুটি আশ্রয়বাক্য থেকে সিদ্ধান্তটি অনিবার্যভাবে নিঃসৃত হয় তাকে সহানুমান বলে। সহানুমানকে প্রধানত দুই ভাগে ভাগ করা হয়। তা হলো: ক. অমিশ্র সহানুমান (Pure Syllogism) ও খ. মিশ্র সহানুমান (mixed syllogism)"
        },
        {
          "label": "গ",
          "question": "",
          "explanation": "প্রথম দৃষ্টান্তে সহানুমানের যে নিয়মটি অনুসরণ করা হয়েছে তা নিচে ব্যাখ্যা করা হলো- \"প্রত্যেক সহানুমানে কেবলমাত্র তিনটি যুক্তিবাক্য থাকবে।\" সহানুমানের এ নিয়মটি তার সংজ্ঞা থেকেই এসেছে। যেহেতু সহানুমান একটি মাধ্যম অবরোহ অনুমান সেহেতু মাধ্যম অনুমান হতে হলে তাকে অবশ্যই একাধিক আশ্রয়বাক্য ধারণ, করতে হবে। সহানুমানে দুটি আশ্রয়বাক্য থেকে অনিবার্যভাবে একটি সিদ্ধান্ত অনুমিত হয়। সুতরাং এর যুক্তিবাক্যের সংখ্যা হবে তিনটি। এই নিয়মটির মাধ্যমে অন্যান্য অনুমানকে সহানুমান থেকে আলাদা করা যায়। উদ্দীপকের উদাহরণটি হলো- সকল মানুষ হয় মরণশীল (১ম যুক্তিবাক্য) মনু হয় একজন মানুষ (২য় যুক্তিবাক্য) অতএব, মনু হয় মরণশীল। (৩য় যুক্তিবাক্য / সিদ্ধান্ত) আলোচ্য দৃষ্টান্তটি একটি সহানুমান। এখানে দুটি আশ্রয়বাক্য থেকে অপর ৩য় বাক্য বা সিদ্ধান্তটি গৃহীত হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে উল্লিখিত পদ তিনটি হলো- প্রধান পদ, অপ্রধান পদ ও 'মধ্যপদ। উদ্দীপকটি একটি মহানুমানের যুক্তি। এতে রয়েছে তিনটি যুক্তিবাক্য এর একটি সিদ্ধান্ত ও দুটি আশ্রয়বাক্য। দুটি আশ্রয়বাক্যের অনিবার্য সম্পর্কের ভিত্তিতে সিদ্ধান্তটি প্রতিষ্ঠিত হয়েছে। যেমন- \"সকল বাংলাদেশি হয় দেশ প্রেমিক।\" এটি প্রধান আশ্রয়বাক্য এবং \"সাকিব হয় দেশ প্রেমিক\" বাক্যটি একটি সিদ্ধান্ত। এখানে দেশপ্রেমিক পদটি প্রধান পদ। কেননা এটি সিদ্ধান্তে বিধেয় হিসেবে ব্যবহৃত হয়েছে। 'সাকিব' পদটি অপ্রধান পদ, যা সিদ্ধান্তের উদ্দেশ্য হিসেবে ব্যবহৃত হয়েছে। আর যে পদটি সিদ্ধান্তে নেই কিন্তু আশ্রয়বাক্য দুটিতে রয়েছে সেটি হলো মধ্যপদ। উল্লিখিত অনুমানটিতে মধ্যপদ হলো 'বাংলাদেশি'। কেননা এই পদটি কেবল আশ্রয়বাক্য দুটিতে রয়েছে কিন্তু সিদ্ধান্তে নেই। সহানুমানের তিনটি পদ থেকে, যা তিনটি বাক্যে প্রত্যেকটি দুবার করে ব্যবহৃত হয়। এই তিনটি পদের মধ্যে সিদ্ধান্তের বিধেয়কে প্রধান পদ, সিদ্ধান্তের উদ্দেশ্যকে অপ্রধান পদ। আর যে পদটি উভয় দুটি আশ্রয় বাক্যে থাকে কিন্তু সিদ্ধান্তে থাকে না তাকে মধ্যপদ বলে। যে আশ্রয়বাক্যে প্রধান পদটি থাকে তাকে প্রধান আশ্রয়বাক্য আর যে আশ্রয়বাক্যে অপ্রধান পদটি থাকে তাকে অপ্রধান আশ্রয়বাক্য বলে। প্রধান আশ্রয়বাক্য ও অপ্রধান আশ্রয়বাক্য দুটির সম্পর্কে সম্পর্কিত হয়ে যে অনিবার্য তৃতীয় যুক্তিবাক্যটির সৃষ্টি হয় তাকে বলা হয় সিদ্ধান্ত। উদ্দীপকে উল্লিখিত অনুমানটিও সহানুমানের গঠন প্রণালির ওপর ভিত্তি করে অনুমিত হয়েছে। তাই এটি একটি সহানুমান।"
        }
      ]
    },
    {
      "number": "9",
      "uddipok": "",
      "tag": "NGDCR 25",
      "sub_questions": [
        {
          "label": "ক",
          "question": "",
          "explanation": "কারণ হলো কার্যের অপরিবর্তনীয় ও শর্ত নিরপেক্ষ পূর্ববর্তী ঘটনা ও ঘটনাবলির সমষ্টি।"
        },
        {
          "label": "খ",
          "question": "",
          "explanation": "আরোহের কূটাভাস হচ্ছে আরোহের আপাত অসংগত মতবাদ। যুক্তিবিদ মিল প্রকৃতির নিয়মানুবর্তিতাকে আরোহের ভিত্তি বলে মনে করেন। তিনি বলেন, প্রতিটি আরোহের ক্ষেত্রে এই নীতিটি অবশ্য স্বীকার্য। কেননা আরোহের যুক্তি প্রতিষ্ঠা করতে গেলে এই নীতিটি দরকার হয়। আবার এই নীতির উৎস সম্পর্কে মিল বলেন, আমরা অভিজ্ঞতা অর্জন করতে গিয়ে যে বিশেষ দৃষ্টান্তগুলো সংগ্রহ করি তা প্রকৃতির নিয়মানুবর্তিতা নীতি থেকে পেয়ে থাকি। এক্ষেত্রে বৈজ্ঞানিক অনুমানের আদর্শকে অস্বীকার করা হয়। যুক্তিবিদ মিলের এই মতবাদকে আরোহের কূটাভাস বলা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকটিতে বহুকারণ সমন্বয়বাদের প্রতিফলন ঘটেছে। কার্যকারণ নিয়ম অনুযায়ী কারণ ও কার্যের মধ্যে অপরিহার্য সম্পর্ক বিদ্যমান। আর প্রতিক্ষেত্রে একই কারণ একই কার্য উৎপন্ন করে। এই হিসেবে প্রতিটি কার্যের নির্দিষ্ট কারণ রয়েছে। কিন্তু অনেক সময় দেখা যায় যে, কোনো একটি জটিল কার্য সম্পাদনের জন্য একাধিক কারণের দরকার হয়। এভাবে যখন একাধিক কারণ মিলে কোনো একটি জটিল কার্য উৎপন্ন করে তখন তাকে বহুকারণ সমন্বয় বলে। অর্থাৎ, বহুকারণের সমন্বিত রূপ হলো জটিল কার্যটি। উদ্দীপকে 'পরীক্ষায় ভালো ফলাফল' নামক কার্যটির কারণ হিসেবে ভালো পড়াশোনা, সুস্থ শরীর, অধ্যবসায়, নিয়মিত ক্লাস ইত্যাদি কারণ দেখানো হয়েছে। অর্থাৎ একাধিক কারণ মিলিতভাবে কাজ করার ফলে 'পরীক্ষায় ভালো ফলাফল' নামক কার্যটি সংঘটিত হয়। তাই এটি বহুকারণ সমন্বয়বাদের নির্দেশক। সুতরাং বলা যায়, উদ্দীপকের মাধ্যমে বহুকারণ সমন্বয়বাদের প্রতিফলন ঘটেছে।"
        },
        {
          "label": "ঘ",
          "question": "",
          "explanation": "সমন্বিত কারণ যৌথ কার্যের সৃষ্টি করে- উদ্দীপকের আলোকে বিশ্লেষণ করা হলো- আমরা জানি, কার্যকারণ তত্ত্ব অনুযায়ী প্রতিটি কাজের কোনো না কোনো কারণ থাকে। অর্থাৎ প্রত্যেক ঘটনার পিছনে একটি কারণ আছে। কিন্তু বহুকারণ সমন্বয়ে আমরা দেখেছি যে, একাধিক কারণ সমন্বিত হয়ে মিশ্র কার্যের সৃষ্টি করে। এভাবে একাধিক কারণ মিলে যখন কোনো কার্য সংগঠিত করে এবং সংগঠিত কার্যগুলো যদি পৃথকভাবে প্রকাশিত না হয়ে একসাথে প্রকাশিত হয়, তখন সে মিশ্রকার্যকে কার্য সংমিশ্রণ বলে। উদাহরণস্বরূপ- ল্যাবরেটরিতে নির্দিষ্ট অনুপাতে হাইড্রোজেন এবং অক্সিজেন মিশিয়ে একজন। বৈজ্ঞানিক পানি উৎপন্ন করেন। এ ক্ষেত্রে পানি হলো একটি মিশ্রকার্য। দুটি স্বতন্ত্র কারণ একত্রে মিলিত হয়ে এই মিশ্র কার্যটি উৎপন্ন করেছে। আবার এই মিশ্রকার্য থেকে হাইড্রোজেন ও অক্সিজেনের মিলিত কার্য পানি হলো কার্য সংমিশ্রণ। অথবা একটি ঘরে ১০০ ওয়াটের পাঁচটি বৈদ্যুতিক বাল্ব চালানো হলো। এখন এই চারটি বাল্বের কারণের ফলে ঘরে যে ৫০০ ওয়াট আলো পাওয়া যাবে, এ আলো কার্যটি হবে একটি, কার্য সংমিশ্রণ। আর এভাবেই সমন্বিত কারণ যৌথ কার্যের সৃষ্টি করে।"
        }
      ]
    },
    {
      "number": "10",
      "uddipok": "মেসবাহ তার বন্ধু রাসেলকে বললো, দেখ বসন্ত আসলেই আমাদের দেশে গাছে গাছে সুন্দর নতুন পাতা গজায়। রাসেল প্রত্যুত্তরের বললো, হ্যাঁ নতুন পাতার সাথে ঋতুর একটি সম্পর্ক রয়েছে। বিগত দিনেও এমন ঘটনা ঘটেছে আগামীতেও একই ধরনের ঘটনা ঘটবে। এমন সময় কপিল বললো ঘর থেকে বের হবার সময় কালো বিড়াল দেখেছি; আজ কপালে খারাপ কিছু আছে।",
      "tag": "NGDCR 25",
      "sub_questions": [
        {
          "label": "ক",
          "question": "",
          "explanation": "যে বিষয় বা নিয়মের ওপর নির্ভর করে আরোহ অনুমান প্রকাশ পায় তাদেরকে আরোহের ভিত্তি বলে।"
        },
        {
          "label": "খ",
          "question": "",
          "explanation": "কার্যকারণ নীতি আরোহের একটি মৌলিক নীতি। তাই এক কথায় এই নীতির সংজ্ঞা দেওয়া যায় না। বিভিন্নভাবে এই নীতিকে প্রকাশ করা হয়। এই নীতির মূলকথা হলো জগতের সকল ঘটনাই কার্যকারণের মধ্যে আবদ্ধ। প্রত্যেক কার্যেরই কারণ আছে। অর্থাৎ কারণ ছাড়া কোনো কার্য সংঘটিত হতে পারে না।"
        },
        {
          "label": "গ",
          "question": "",
          "explanation": "উদ্দীপকে কপিলের বক্তব্য হলো, 'ঘর থেকে' বের হবার সময় কালো বিড়াল দেখেছি, আজ কপালে খারাপ কিছু আছে।' এ বক্তব্যে কাকতালীয় অনুপপত্তি ঘটেছে। কার্যকারণের ভ্রান্ত প্রয়োগের ফলে যে সকল অনুপপত্তিসমূহ ঘটে থাকে তার একটি হলো কাকতালীয় অনুপপত্তি। সাধারণভাবে আমরা জানি কারণ হচ্ছে কার্যের পূর্ববর্তী ঘটনা। কিন্তু তাই বলে যে কোন পূর্ববর্তী ঘটনাকে কারণ বলা যায় না। কারণ হতে গেলে অবশ্যই তাকে শর্তহীন অপরিবর্তনীয় ঘটনা হতে হবে। কার্যকারণ সম্পর্কবিহীন কোন পূর্ববর্তী ঘটনা বা কোন আকস্মিক ও অবান্তর ঘটনাকে আমরা যদি কোনো ঘটনার কারণ মনে করি তবে যুক্তির ক্ষেত্রে যে অনুপপত্তি ঘটে তাকে কাকতালীয় অনুপপত্তি বলে। কাকতালীয় অনুপপত্তি ঘটে থাকে যখন দেখি একটি ঘটনার পরে আরেকটি ঘটনা ঘটেছে তার মানে হচ্ছে পরের ঘটনাটির কারণ পূর্ববর্তী ঘটনাই। যেমন উদ্দীপকের রূপিলের বক্তব্য কালো বিড়াল দেখার পরে খারাপ কিছু হয়তো হয়েছে অতীতে। তাই সে চিন্তা করতে লাগলো আজও তার কপালে খারাপ কিছু আছে। অথচ আগের বিড়াল দেখা ও খারাপ কিছু হয়ে যাওয়া নিতান্তই কাকতালীয় ঘটনা। এদের মধ্যে অনিবার্য কোনো সম্পর্ক নেই বা কার্যকারণ সম্পর্ক নেই। বের হবার সময় কালো বিড়াল দেখা একটি আকস্মিক ঘটনা মাত্র। অলৌকিকভাবে এদের মধ্যে যোগাযোগ ঘটে যায়। তাই \"উদ্দীপকের কপিলের বক্তব্যে কাকতালীয় অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "কার্যকারণের ভিত্তিতে মেসবাহ ও কপিলের বক্তব্য মূল্যায়ন করা হলো- . উদ্দীপকের মেসবাহর বক্তব্য হলো 'বসন্ত ঋতু আসলেই আমাদের দেশে গাছে গাছে সুন্দর নতুন পাতা গজায়।' এখানে আসলে সহকার্যকে কারণ ও কার্যরূপে গ্রহণের অনুপপত্তি ঘটেছে। একই কারণ থেকে যখন দুটি ঘটনা বা কার্য উদ্ভূত হয় তাদেরকে সহকার্য বলে। এদের একটি আগে এবং অপরটি পরে ঘটতে পারে। এরূপ ক্ষেত্রে যেটি আগে ঘটে তাকে কারণ এবং যেটি পরে ঘটে তাকে কার্য বলে অভিহিত করলে যুক্তিতে এরূপ কার্যকারণ সংক্রান্ত অনুপপত্তি ঘটে। শীতে বাতাসে জলীয় বাষ্পের পরিমাণ কম থাকায় গাছ অতিরিক্ত পানি হারায়, যা ঠেকাতে পাতা ঝরে যায়। বসন্তে সূর্যালোক বাড়ায় ট্রান্সপিরেশন প্রক্রিয়া সক্রিয় হয়, ফলে গাছের শিকড় থেকে মগডাল পর্যন্ত পানি ও পাষিররাহ বাড়ে। পর্যাপ্ত আলো ও পানির উপস্থিতিতে নতুন পাতার কুঁড়ি গজায় এবং বসন্তের শেষে ডালপালা সবুজে ভরে ওঠে। তাই উদ্দীপকের মেসবাহর যুক্তিটি ভ্রান্ত। যুক্তিটিতে সহকার্যকে কারণ ও কার্য মনে করে 'ভুল করা হয়েছে। সুতরাং যুক্তিতে কার্যকারণ সংক্রান্ত অনুপপত্তি ঘটেছে। অন্যদিকে কপিলের বক্তব্যে ঘটেছে কাকতালীয় অনুপপত্তি। কার্যকারণ সম্পর্ক প্রমাণ চাড়া বিনা বিচারে যে কোনো পূর্ববর্তী ঘটনাকে কেবল এর পরে, সুতরাং এর কারণে'- এ বিশ্বাস থেকে পরবর্তী ঘটনার কারণ মনে করা হলে কাকতালীয় অনুপপত্তি ঘটে। উদ্দীপকে কপিলের বক্তব্যে ঘর থেকে বের হবার সময় কালো বিড়াল দেখা এবং এর কারণে কপালে খারাপ কিছু থাকার যে সিদ্ধান্ত নেওয়া হয়েছে তাতে কাকতালীয় অনুপপত্তি ঘটেছে।"
        }
      ]
    },
    {
      "number": "11",
      "uddipok": "",
      "tag": "NGDCR 25",
      "sub_questions": [
        {
          "label": "ক",
          "question": "কার্য কী?",
          "explanation": "কারণ থেকে উদ্ভূত ফলাফল বা অবস্থাকে কার্য বলে।"
        },
        {
          "label": "খ",
          "question": "কারণ ও শর্ত এক নয় কেন?",
          "explanation": "কোনো ঘটনার সদর্থক ও নঞর্থক সকল শর্তের সমষ্টি হচ্ছে কারণ। অর্থাৎ কোনো ঘটনার অপরিবর্তনীয়, শর্ত নিরপেক্ষ ও অব্যবহিত পূর্ববর্তী ঘটনাকে ওই ঘটনার কারণ বলে। কারণ একটি একক বিষয়। আর কোনো কার্য সংঘটনের জন্য যে ঘটনাসমূহ ব্যাপ্ত করে সে ঘটনাসমূহের প্রত্যেকটি ঘটনাই হলো এক একটি শর্ত। কারণ নির্ণয়ের জন্য শর্ত অপরিহার্য। কিন্তু শর্ত নির্ণয়ের জন্য কারণ অপরিহার্য নয়। যেকোনো কারণকে শর্ত হিসেবে বিবেচনা করা গেলেও যেকোনো শর্তকে কারণ হিসেবে বিবেচনা করা যায় না। কারণ একটি একক বিষয় এবং শর্ত হলো কারণের অংশ। তাই কারণ ও শর্ত এক নয় ভিন্ন।"
        },
        {
          "label": "গ",
          "question": "উদ্দীপকে 'ক' চিহ্নিত স্থানে উল্লিখিত বিষয়টি ব্যাখ্যা কর।",
          "explanation": "উদ্দীপকে 'ক' চিহ্নিত স্থানে উল্লিখিত বিষয়টি হবে আরোহের আকারগত বা রূপগত ভিত্তি। যেসব মৌলিক নিয়মের ওপর ভিত্তি করে আরোহের সিদ্ধান্ত গ্রহণ করা সম্ভব হয় তাদেরকে আরোহের আকারগত ভিত্তি বলে। আরোহের মূল লক্ষ্য হলো বিশেষ বিশেষ দৃষ্টান্ত পর্যবেক্ষণ করে একটি সার্বিক সিদ্ধান্ত পৌঁছা। উদাহরণস্বরূপ- সক্রেটিস হয় মরণশীল রাসেল হয় মরণশীল প্লেটো হয় মরণশীল সুতরাং সকল মানুষ হয় মরণশীল। এটি আরোহ অনুমানের একটি দৃষ্টান্ত। এখানে সক্রেটিস, রাসেল, প্লেটো এদের মৃত্যুদৃশ্য আমাদের অভিজ্ঞতা থেকে প্রাপ্ত। কিন্তু সক্রেটিস, রাসেল, প্লেটো এসব বিশেষ দৃষ্টান্ত থেকে আমরা সকল মানুষ সম্পর্কে সিদ্ধান্ত গ্রহণ করেছি। আমরা যে, উপায়ে আশ্রয়বাক্যগুলো পেয়েছে তা হলো আরোহের বস্তুগত ভিত্তি। বিজ্ঞানের দুটি মৌলিক নিয়ম, প্রকৃতির নিয়মানুবর্তিতা নীতি ও কার্যকারণ নিয়মের কারণেই বিশেষ আশ্রয়বাক্য থেকে সার্বিক সিদ্ধান্তে গমন সম্ভব হয়েছে। এখানে লক্ষণীয় যে, আমরা প্রথমে মনে মনে চিন্তা করেছি যে, সক্রেটিস, রাসেল বা প্লেটো এদের সবার মৃত্যুর পিছনে একটি কারণ রয়েছে। এটি কার্যকারণ নিয়ম। আবার চিন্তা করি যে, ভবিষ্যতেও যদি এসব কারণ বিদ্যমান থাকে তা হলে ভবিষ্যতেও মানুষ মরবে। এটি প্রকৃতির নিয়মানুবর্তিতা নীতি। সুতরাং সিদ্ধান্ত গ্রহণ করি যে, 'সকল মানুষ হয় মরণশীল'। এ ধরনের সিদ্ধান্ত গ্রহণ সম্ভব হয়েছে কেবলমাত্র এই দুটি মৌলিক নিয়মে বিশ্বাস স্থাপনের কারণেই। অন্যথায় সম্ভব হতো না। আরোহ অনুমানের যথার্থতা নির্ধারিত হয় বস্তুগত সত্যতার পাশাপাশি আকারগত সত্যতার মাধ্যমে। আকারগত ভিত্তি আমাদেরকে আকারগত সত্যতা প্রদান করে।"
        },
        {
          "label": "ঘ",
          "question": "উদ্দীপকে 'খ' চিহ্নিত স্থানে উল্লিখিত বিষয়ের প্রকৃতি বিশ্লেষণ কর।",
          "explanation": "নিম্নের অনুরূপ: উদ্দীপকের ঘটনা-১ এর দ্বারা আরোহ অনুমানের আকারগত ভিত্তি নির্দেশিত হয়েছে। কেননা এখানে যে ঘটনা ব্যাখ্যা করা হয়েছে সেখানে প্রকৃতির নিয়মানুবর্তিতা নীতি ও কার্যকারণ নিয়ম প্রকাশিত হয়েছে। আরোহের দুটি ভিত্তির একটি হলো আকারগত ভিত্তি। আরোহের আকারগত ভিত্তির দুটি দিক আছে। যথা: (১) প্রকৃতির নিয়মানুবর্তিতা নীতি এবং (২) কার্যকারণ নিয়ম। প্রকৃতির নিয়মানুবর্তিতা নীতি আরোহের একটি মৌলিক নীতি। এই নীতি সম্পর্কে বলা হয় যে, প্রকৃতির বিভিন্ন স্থানে একই অবস্থায় একই রূপ বিদ্যমান থাকে। পরিস্থিতির পরিবর্তন না হলে প্রকৃতিতে একই অবস্থায় একই ফল পাওয়া যায়। কারণ প্রকৃতি সর্বত্রই শৃঙ্খলা দ্বারা পরিচালিত। আর কার্যকারণ নিয়মও আরোহের একটি মৌলিক নীতি। এই নীতি অনুযায়ী জগতের প্রতিটি ঘটনাই কার্যকারণ শৃঙ্খলে যুক্ত এবং প্রতিক্ষেত্রে একই কারণ একই কার্য ঘটায়। এই হিসেবে প্রতিটি ঘটনারই নির্দিষ্ট কারণ রয়েছে। উদ্দীপকের আবীর তার বন্ধু ইমরানের বাবার মৃত্যুর সময় যে কথাগুলো বলেছে সেখানে কার্যকারণ নিয়ম প্রকাশিত হয়েছে। আবার, সবশেষে সে প্রকৃতির নিয়মের কথা উল্লেখ করেছে। অর্থাৎ, আবীরের বক্তব্য দ্বারা প্রকৃতির নিয়মানুবর্তিতা নীতি ও কার্যকারণ নিয়ম প্রকাশিত হয়েছে। তাই বলা যায়, উদ্দীপকের ঘটনা-১ দ্বারা প্রকৃতির নিয়মানুবর্তিতা নীতি ও কার্যকারণ নিয়ম তথা আরোহের আকারগত ভিত্তি নির্দেশিত হয়েছে।"
        }
      ]
    }
  ]
}