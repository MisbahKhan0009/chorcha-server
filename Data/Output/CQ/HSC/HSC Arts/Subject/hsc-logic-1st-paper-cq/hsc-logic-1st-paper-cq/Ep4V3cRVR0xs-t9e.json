{
  "title": "ঢাকা বোর্ড ২০১৭",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "একাদশ শ্রেণিতে ভর্তি হওয়ার সময় পড়াশোনার বিষয় নির্ধারণ করতে গিয়ে সাজিদ বলল, জীবজগত ও জড়জগতের যে কোনোটিতে বিশেষ জ্ঞান লাভের সুযোগ আছে, এমন বিষয় আমি পড়তে চাই। এ কথা শুনে সুজন বলল, শুধু বিশেষ জ্ঞান লাভ নয় বরং যে বিশেষ জ্ঞানকে বাস্তব বা ব্যবহারিক কাজে লাগানো যায় এমন বিষয় আমি পড়তে চাই। সাজিদ ও সুজনের কথা শুনে ফারিহা বলল, বিশেষ জ্ঞান এবং সে জ্ঞানকে ব্যবহারিক কাজে লাগানো যায়, সেরূপ কোনো বিষয়কে আমি বেছে নেব।",
      "tag": "DB 17",
      "sub_questions": [
        {
          "label": "ক",
          "question": "যুক্তিবিদ্যা কাকে বলে?",
          "explanation": "যে বিদ্যা বৈধ যুক্তি থেকে অবৈধ যুক্তিকে পৃথক করার পদ্ধতি ও নিয়মসমূহ সম্পর্কে আলোচনা করে তাকে যুক্তিবিদ্যা (Logic) বলে ।"
        },
        {
          "label": "খ",
          "question": "যুক্তিবিদ্যাকে আকারগত বিজ্ঞান বলা হয় কেন?",
          "explanation": "যুক্তিবিদ্যার আলোচ্য বিষয় আকারগত সত্যতার ওপর প্রতিষ্ঠিত। এ কারণে যুক্তিবিদ্যাকে আকারগত বিজ্ঞান (Formal Science) বলা হয় । যে শাস্ত্র তার আলোচ্য বিষয়ের আকার নিয়ে আলোচনা করে তাকে আকারগত বিজ্ঞান বলে। যেমন- গণিত, পরিসংখ্যান, কম্পিউটার বিজ্ঞান প্রভৃতি হলো আকারগত বিজ্ঞান। এ হিসেবে যুক্তিবিদ্যাকেও আকারগত বিজ্ঞান বলা হয়। কেননা, অবরোহ (Deductive) যুক্তিবিদ্যার প্রধান লক্ষ্য হচ্ছে আকারগত সত্যতা লাভ করা। এছাড়া আরোহ (Inductive ) যুক্তিবিদ্যাও বস্তুগত সত্যতা অর্জনের পাশাপাশি আকারগত সত্যতার ওপর বিশেষ গুরুত্বারোপ করে। এ কারণে ব্রিটিশ যুক্তিবিদ উইলিয়াম হ্যামিলটন (William Hamilton) বলেন, 'যুক্তিবিদ্যা হলো চিন্তার আকারগত নিয়মাবলি সম্পর্কিত বিজ্ঞান'।"
        },
        {
          "label": "গ",
          "question": "উদ্দীপকে সাজিদের বক্তব্যে কোন বিষয়ের ইঙ্গিত আছে? ব্যাখ্যা কর।",
          "explanation": "সানইয়াদের বিভিন্ন তত্ত্ব শেখার মাধ্যমে যুক্তিবিদ্যার ‘বিজ্ঞানের' দিকটি প্রকাশ পেয়েছে। যুক্তিবিদ্যার দুটি দিক রয়েছে। একটি হলো তাত্ত্বিক বা বিজ্ঞান বিষয়ক দিক এবং অন্যটি ব্যবহারিক বা কলাবিদ্যা বিষয়ক দিক। প্রকৃতির কোনো বিশেষ বিভাগ সম্পর্কে অর্জিত সুশৃঙ্খল ও সুনির্দিষ্ট জ্ঞানকে বিজ্ঞান বলে। এ ক্ষেত্রে বিজ্ঞান একটি বিশেষ শ্রেণির সাধারণ নিয়ম আবিষ্কার করে। যেমন— উদ্ভিদবিজ্ঞান । গবেষণার মাধ্যমে এ বিজ্ঞান উদ্ভিদের প্রকৃতি, আচরণ ও বিকাশের ব্যাখ্যামূলক সাধারণ নিয়মাবলি আবিষ্কার করে। উদ্দীপকে দেখা যায়, সানইয়াদ ঢাকা ডেন্টাল কলেজে অধ্যয়নকালে দাঁতের সুরক্ষা সম্পর্কিত বিভিন্ন তত্ত্ব ও নিয়মাবলি সম্পর্কে জ্ঞান অর্জন করে। যা যুক্তিবিদ্যার বিজ্ঞানের দিকটিকে প্রকাশ করেছে।"
        },
        {
          "label": "ঘ",
          "question": "পাঠ্যপুস্তকের আলোকে সুজন ও ফারিহার বক্তব্যে যে বিষয় প্রকাশ করছে তাদের সম্পর্ক বিশ্লেষণ কর।",
          "explanation": "উদ্দীপকে আবদুল্লাহ স্যার ও তাপসের বক্তব্যে যুক্তিবিদ্যার সামগ্রিক দিক তথা তাত্ত্বিক বা বিজ্ঞান এবং ব্যবহারিক বা কলাবিদ্যা বিষয়ক উভয় দিক ফুটে উঠেছে। যুক্তিবিদ্যার দুটি প্রধান দিক হলো— তাত্ত্বিক বা বিজ্ঞান বিষয়ক দিক এবং ব্যবহারিক বা কলাবিদ্যা বিষয়ক দিক। কোনো সাধারণ নিয়মের ভিত্তিতে প্রকৃতির কোনো একটি বিশেষ বিষয়ের সুশৃঙ্খল ও সুসংবদ্ধ আলোচনা হচ্ছে বিজ্ঞান। অর্থাৎ বিজ্ঞান কোনো নির্দিষ্ট বিষয় সম্পর্কে তাত্ত্বিক জ্ঞান প্রদান করে। অন্যদিকে, কলাবিদ্যা হচ্ছে একটি প্রায়োগিক বিদ্যা, যা কোনো বিশেষ উদ্দেশ্য সাধনের জন্য বৈজ্ঞানিক জ্ঞানকে বাস্তব ক্ষেত্রে প্রয়োগ করার নিয়মকানুন ও কলাকৌশল শিক্ষা দেয়। যেমন— নৌবিদ্যা শেখায় কীভাবে নৌযান চালনা করতে হবে এবং শল্যচিকিৎসাবিদ্যা (Surgery) সঠিকভাবে অস্ত্রোপচার করার নিয়মকানুন ও কৌশল শিক্ষা দেয় । উদ্দীপকে বর্ণিত, আবদুল্লাহ স্যার শিক্ষার্থীদের বলেন, “যুক্তিবিদ্যা নির্দিষ্ট বিষয় সম্পর্কে সুনির্দিষ্ট, সুশৃঙ্খল ও সুসংবদ্ধ জ্ঞান দিয়ে থাকে”। অন্যদিকে তাপস বলে, “এটি আমাদের জ্ঞানকে বাস্তব জীবনে কাজে লাগানোর কৌশলও শিক্ষা দেয়।” আবদুল্লাহ স্যারের বক্তব্য যুক্তিবিদ্যার তাত্ত্বিক বা বিজ্ঞানবিষয়ক ও তাপসের বক্তব্য ব্যবহারিক বা কলাবিদ্যা বিষয়ের সাথে সাদৃশ্যপূর্ণ। পরিশেষে বলা যায়, বিজ্ঞান ও কলাবিদ্যা যুক্তিবিদ্যার দুটি ভিন্ন দিক হলেও পরস্পর গভীরভাবে সম্পর্কিত। একটিকে ছাড়া অন্যটি পূর্ণাঙ্গ হতে পারে না। কেননা, বিজ্ঞান কোনো নির্দিষ্ট বিষয় সম্পর্কে তাত্ত্বিক জ্ঞান প্রদান করে এবং কলাবিদ্যা বৈজ্ঞানিক জ্ঞানকে বাস্তব ক্ষেত্রে প্রয়োগ করার নিয়মকানুন ও কৌশল শিক্ষা দেয়। কাজেই কোনো বিষয়ের পূর্ণাঙ্গ জ্ঞানার্জনের জন্য তাত্ত্বিক ও ব্যবহারিক উভয় দিক অবিচ্ছেদ্যভাবে সম্পর্কিত।"
        }
      ]
    },
    {
      "number": "2",
      "uddipok": "সুমনা একজন সংগীতশিল্পী। সে গান করে এবং একই সাথে ছবি আঁকে । সাহিত্যেও তার বিচরণ আছে। কাব্যের সৌন্দর্যকে সে খুব পছন্দ করে। সৌন্দর্য, চেতনা, শিল্পবোধ ও রসবোধ তার খুব প্রবল।",
      "tag": "DB 17",
      "sub_questions": [
        {
          "label": "ক",
          "question": "নন্দনতত্ত্ব কোন বিষয় নিয়ে আলোচনা করে?",
          "explanation": "নন্দনতত্ত্ব (Aesthetics) আলোচনা করে সৌন্দর্যের (Beauty) প্রকৃতি ও স্বরূপ নিয়ে ।"
        },
        {
          "label": "খ",
          "question": "“যুক্তিবিদ্যা হচ্ছে চিন্তার বিজ্ঞান'- উক্তিটি ব্যাখ্যা কর ।",
          "explanation": "'যুক্তিবিদ্যা চিন্তার বিজ্ঞান'— উক্তিটি যথার্থ। চিন্তা মানুষের একটি বুদ্ধিমূলক প্রক্রিয়া। চিন্তা বিভিন্ন ধরনের। যেমন— স্মৃতি, কল্পনা, স্মরণ, পর্যবেক্ষণ, অনুমান ইত্যাদি। সমস্ত চিন্তার মধ্যে উন্নততর চিন্তা হলো যুক্তিপদ্ধতি বা অনুমান। অতএব বলা যায়, চিন্তা পদ্ধতি মূলত যুক্তিবিদ্যাকে নির্দেশ করে। নিয়ম অনুযায়ী চিন্তা করে সত্যকে অর্জন ও ভুলকে বর্জন করাই হলো চিন্তার প্রকৃতি বা যুক্তিবিদ্যার প্রকৃতি ।"
        },
        {
          "label": "গ",
          "question": "উদ্দীপকে সুমনার চরিত্রে যে পরিচয় পাওয়া যায় তা জ্ঞানের কোন শাখার সাথে সম্পর্কিত? ব্যাখ্যা কর।",
          "explanation": "উদ্দীপকে দৃশ্যকল্প-২-এ পাঠ্যবইয়ের নন্দনতত্ত্ব (Aesthetics) বিষয়ের প্রতিফলন ঘটেছে। নন্দনতত্ত্ব হচ্ছে সৌন্দর্য বিষয়ক বিজ্ঞান । এটি এমন একটি বিদ্যা যা বিভিন্ন নান্দনিক বিষয়ের নিয়মকানুন প্রণয়ন করে এবং সেগুলোকে আমাদের বাস্তব জীবনে প্রয়োগ করে সুন্দরভাবে জীবনযাপন করতে সাহায্য করে। বস্তুত মানুষ মাত্রই সুন্দরের পূজারী। নন্দনতত্ত্বের আদর্শ হচ্ছে সুন্দরকে আয়ত করা। যেমন: সুন্দর করে কথা বলতে পারা, সুন্দর পোশাক পরিধান করা, দৈহিক পরিচর্যা ইত্যাদি নন্দনতত্ত্বের বিষয়। উদ্দীপকের সুমনা একজন সংগীতশিল্পী। সে গান করে এবং একই সাথে ছবি আঁকে। সাহিত্যেও তার বিচরণ আছে। কাব্যের সৌন্দর্যকে সে খুব পছন্দ করে। সৌন্দর্য, চেতনা, শিল্পবোধ ও রসবোধ তার খুব প্রবল। এর সব কিছুই সে নন্দনতত্ত্ব থেকে গ্রহণ করেছে। কারণ নন্দনতত্ত্ব জীবনের প্রতিটি ক্ষেত্রে সৌন্দর্য চর্চার শিক্ষা দেয়। তাই সুমনা সৌন্দয চর্চার নিয়মকানুন, কলা-কৌশল শিক্ষা নিয়ে বাস্তব জীবনে তার যথাযথ প্রয়োগ ঘটিয়েছে।"
        },
        {
          "label": "ঘ",
          "question": "উদ্দীপকে নির্দেশিত বিষয়টির সাথে যুক্তিবিদ্যার সম্পর্ক আলোচনা কর।",
          "explanation": "উদ্দীপকে নির্দেশিত বিষয়টি হচ্ছে নন্দনতত্ত্ব (Aesthetics)। যার সাথে যুক্তিবিদ্যার ঘনিষ্ঠ সম্পর্ক বিদ্যামান। দর্শনের প্রধানতম তিনটি আলোচ্য বিষয়ের মধ্যে মূল্যবিদ্যা (Axiology) উল্লেখযোগ্য। যুক্তিবিদ্যা ও নন্দনতত্ত্ব মূল্যবিদ্যারই অন্যতম দুটি শাখা, যারা পারস্পরিকভাবে সম্পর্কিত। এরা উভয়ই আদর্শমূলক বিজ্ঞান। যুক্তিবিদ্যার আদর্শ হচ্ছে সত্যকে অর্জন করা আর নন্দনতত্ত্বের দিক থেকে যুক্তিবিদ্যা যুক্তি পদ্ধতি সম্পর্কে নিয়মাবলি প্রণয়ন করে তা আমাদের ব্যবহারিক জীবনে প্রয়োগ করার নির্দেশ দান করে। অনুমান সঠিকভাবে প্রয়োগ করতে পারলে সত্যতা অর্জন হবে। নন্দনতত্ত্বও সৌন্দর্য চর্চার নিয়মকানুন আবিষ্কার করে তা বাস্তব জীবনে প্রয়োগের নির্দেশ দান করে। উদ্দীপকে বলা হয়েছে, সুমনা একজন সংগীতশিল্পী। শিল্প, সাহিত্য ও চিত্রকর্মে তার বিস্তর সৌন্দর্যবোধের পরিচয় পাওয়া যায়। এই সৌন্দর্যবোধের সাথে সততা অঙ্গাঙ্গিভাবে জড়িত কারণ সততা ছাড়া সৌন্দর্যের কোনো মূল্য থাকে না। অর্থাৎ সুমনার এই সততার মাধ্যমেই সৌন্দর্য পরিপূর্ণতা লাভ করে । পরিশেষে বলা যায়, উৎপত্তিগত, আদর্শগত এবং ব্যবহারিকভাবে যুক্তিবিদ্যা এবং নন্দনতত্ত্বের মাঝে সম্পর্ক বিদ্যমান। মানব জীবনের চরম আদর্শ সত্য, সুন্দর ও মঙ্গলের মধ্যে সত্য হচ্ছে যুক্তিবিদ্যার এবং সুন্দর নন্দনতত্ত্বের আদর্শ। উভয়ের মধ্যকার সম্পর্কের প্রকাশ করতে গিয়ে Alexander Gottlab Baumgarten বলেন, নন্দনতত্ত্ব হচ্ছে যুক্তিবিদ্যার ছোটবোন ।"
        }
      ]
    },
    {
      "number": "3",
      "uddipok": "সোহাগ জাকিরকে বলল, বাংলাদেশে দিন দিন বেকারের সংখ্যা বৃদ্ধি পাচ্ছে। এই বেকারের সংখ্যা কমাতে হলে দেশের শিক্ষার হার বাড়াতে হবে। তখন জাকির সোহাগকে বলল, দেশে যতই শিক্ষার হার বৃদ্ধি পাবে ততই বেকারত্ব হ্রাস পাবে।",
      "tag": "DB 17",
      "sub_questions": [
        {
          "label": "ক",
          "question": "একটি যুক্তিবাক্যের কয়টি অংশ?",
          "explanation": "একটি যুক্তিবাক্যের (Proposition) তিনটি অংশ। যথা- উদ্দেশ্য (Subject), বিধেয় (Predicate) এবং সংযোজক (Copula)।"
        },
        {
          "label": "খ",
          "question": "'সকল শব্দ পদ নয়'- ব্যাখ্যা কর।",
          "explanation": "সকল শব্দকে পদ বলা যায় না । আমরা জানি, যে শব্দ কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় তাকে পদ বলে। যেমন- 'ফুল হয় সুন্দর'। এ যুক্তিবাক্যে 'ফুল' ও ‘সুন্দর' শব্দ দুটি যথাক্রমে উদ্দেশ্য ও বিধেয় পদ। কিন্তু, ‘হয়’ উদ্দেশ্য বা বিধেয় পদ না হওয়ায় এটি হলো শব্দ। তাই সকল পদকে শব্দ বলা গেলেও সকল শব্দকে পদ বলা যায় না ।"
        },
        {
          "label": "গ",
          "question": "উদ্দীপকের পদের কোন সম্পর্কের প্রতিফলন ঘটেছে? ব্যাখ্যা কর।",
          "explanation": "উদ্দীপকে পদের ব্যক্ত্যর্থ (Denotation) ও জাত্যর্থের (Connotation) সম্পর্ক প্রতিফলিত হয়েছে। ব্যক্ত্যর্থ ও জাতথ্যের সম্পর্ককে চারভাগে বিভক্ত করা যায়। এক্ষেত্রে ব্যক্ত্যর্থ বাড়লে জাত্যর্থ কমে। মানুষ পদের ব্যক্ত্যর্থ হচ্ছে ‘সকল মানুষ' এখন অন্যান্য প্রাণীকে এর সাথে যুক্ত করলে এর ব্যক্ত্যর্থ বেড়ে দাঁড়াবে সকল প্রাণী। কিন্তু এতে করে মানুষ পদের জাত্যর্থ জীববৃত্তি ও বুদ্ধিবৃত্তি থেকে বুদ্ধিবৃত্তি বাদ পড়ে সকল প্রাণীর জাত্যর্থ দাঁড়াবে শুধু জীববৃত্তিতে । কারণ অন্যান্য প্রাণীর মধ্যে বুদ্ধিবৃত্তি নেই । আবার ব্যক্ত্যর্থ কমলে জাত্যর্থ বাড়ে । মানুষ শ্রেণি থেকে অসৎ মানুষদের বাদ দিলে এর সংখ্যা বা ব্যক্ত্যর্থ কমে দাঁড়াবে সকল সৎ মানুষ। মানুষের জাত্যর্থ জীববৃত্তি ও বুদ্ধিবৃত্তির সাথে আরেকটি জাত্যর্থ এসে যোগ হয়ে সকল সৎ মানুষের জাত্যর্থ হবে জীববৃত্তি + বুদ্ধিবৃত্তি + সততা। অর্থাৎ জাত্যর্থ বেড়ে যাবে। এতে, প্রমাণ করা গেল যে, ব্যক্ত্যর্থ কমলে জাত্যর্থ বাড়ে । অন্যদিকে জাত্যর্থ বাড়লে ব্যক্ত্যর্থ কমে। মানুষ পদের জাত্যর্থ হচ্ছে জীববৃত্তি ও বুদ্ধিবৃত্তি। এখন এর সাথে সততা যোগ করলে জাত্যর্থ দাঁড়াবে জীববৃত্তি + বুদ্ধিবৃত্তি + সততা। ফলে এ তিনটি জাত্যর্থধারী পদের ব্যক্ত্যর্থ হবে সকল সৎ মানুষ। আর এতে করে মানুষ পদের ব্যক্ত্যর্থ কমে যাবে। কারণ এখানে অসৎ মানুষেরা বাদ পড়েছে। ফলে প্রমাণিত হলো যে, জাত্যর্থ বাড়লে ব্যক্ত্যর্থ কমে। আবার জাত্যর্থ কমলে ব্যক্ত্যর্থ বাড়ে। মানুষ পদের জাত্যর্থ জীববৃত্তি ও বুদ্ধিবৃত্তি থেকে বুদ্ধিবৃত্তিকে বাদ দিলে এর জাত্যর্থ দাঁড়াবে কেবল জীববৃত্তি। এতে করে মানুষ পদের ব্যক্ত্যর্থ বেড়ে গিয়ে সকল মানুষ থেকে সকল প্রাণীতে দাঁড়াবে। কারণ জীববৃত্তি নামক গুণটি সকল প্রাণীতেই বর্তমান। আর সকল প্রাণীর সংখ্যা সকল মানুষের চেয়ে বেশি। সুতরাং এতে প্রমানিত হলো যে, জাত্যর্থ কমলে ব্যক্ত্যর্থ বাড়ে । উদ্দীপকে শিক্ষার হার বাড়লে বেকারত্ব কমে। আবার শিক্ষার হার কমলে বেকারত্ব বাড়ে। অর্থাৎ শিক্ষার হারের সাথে বেকারত্বের বিপরীতমুখী হ্রাস-বৃদ্ধির সম্পর্ক লক্ষ্য করা যায়। যা ব্যক্ত্যর্থ ও জাত্যর্থের হ্রাস- বৃদ্ধির সম্পর্কের অনুরূপ।"
        },
        {
          "label": "ঘ",
          "question": "উদ্দীপকে পদের যে দুই ধরনের সম্পর্কের প্রতিফলন ঘটেছে তা কি একই প্রকৃতির? মন্তব্য দাও।",
          "explanation": "উদ্দীপকে পদের ব্যক্ত্যর্থ ও জাত্যর্থের সম্পর্কের প্রতিফলন ঘটেছে। সংগতকারণে এই সম্পর্ক ভিন্ন প্রকৃতির। কোনো পদ একই অর্থে যে বস্তু বা বস্তুসমূহের ওপর আরোপিত হয়, সে বস্তু বা বস্তুসমূহকে ঐ পদের ব্যক্ত্যর্থ বলে। আর কোনো পদ যে সাধারণ ও আবশ্যিক গুণ বা গুণ সমষ্টিকে নির্দেশ করে, সেই গুণ বা গুণ সমষ্টি হলো ঐ পদের জাত্যর্থ। পদের ব্যক্ত্যর্থ ও জাত্যর্থের মধ্যে বিপরীতমুখী সম্পর্ক বিদ্যমান। এদের একটি বাড়লে অন্যটি কমে, এবং একটি কমলে অন্যটি বাড়ে। নিচে এই বিপরীতমুখী হ্রাস-বৃদ্ধির সম্পর্ক দেখানো হলো— পদের ব্যক্ত্যর্থ পদ পদের জাত্যর্থ সকল জীব জীব জীববৃত্তি সকল মানুষ মানুষ জীববৃত্তি + বুদ্ধিবৃত্তি সকল সৎ মানুষ সৎ মানুষ জীববৃত্তি + বুদ্ধিবৃত্তি + সততা ছক অনুসারে যদি মানুষ পদের ব্যক্ত্যর্থের সাথে অন্যান্য জীব যোগ হয় তাহলে ব্যক্ত্যর্থ বেড়ে হয় সব জীব। কিন্তু জাত্যর্থ কমে হয় জীববৃত্তি । অর্থাৎ ব্যক্ত্যর্থ বাড়লে জাত্যর্থ কমে। আবার যদি মানুষ পদের ব্যক্ত্যর্থ কমে সৎ মানুষ হয়। তাহলে জাত্যর্থ বেড়ে হয় জীববৃত্তি + বুদ্ধিবৃত্তি + সততা। অর্থাৎ ব্যক্ত্যর্থ কমলে জাত্যর্থ বাড়ে। অন্যদিকে, যদি মানুষ পদের জাত্যর্থের সাথে সততা গুণটি যোগ করি তাহলে ব্যক্ত্যর্থ কমে যায়। কারণ অসৎ মানুষ বাদ পড়ে। অর্থাৎ, জাত্যর্থ বাড়লে ব্যক্ত্যর্থ কমে। আবার যদি মানুষ পদের জাত্যর্থ থেকে বুদ্ধিবৃত্তি বাদ দেওয়া হয় তাহলে জাত্যর্থ কমে হয় শুধু জীববৃত্তি। কিন্তু ব্যক্ত্যর্থ বেড়ে হয় সব জীব। অর্থাৎ জাত্যর্থ কমলে ব্যক্ত্যর্থ বাড়ে। উদ্দীপকে দেখা যায় শিক্ষার হার বাড়লে বেকারত্ব হ্রাস পায়। আবার শিক্ষার হার হ্রাস পেলে বেকারত্ব বৃদ্ধি পায়। অর্থাৎ ব্যক্ত্যর্থ ও জাত্যর্থের মধ্যে হ্রাস-বৃদ্ধির যে সম্পর্ক রয়েছে তা সুস্পষ্টভাবে ফুটে উঠেছে। সুতরাং ব্যক্ত্যর্থ ও জাত্যর্থের সম্পর্ক একই প্রকৃতির নয় এদের সম্পর্ক বিপরীতমুখী।"
        }
      ]
    },
    {
      "number": "4",
      "uddipok": "১ম যুক্তিবাক্য → সব ফুল হয় লাল ২য় যুক্তিবাক্য → কিছু ফুল হয় লাল ৩য় যুক্তিবাক্য → কিছু ফুল নয় লাল",
      "tag": "DB 17",
      "sub_questions": [
        {
          "label": "ক",
          "question": "পদের ব্যক্ত্যর্থ কাকে বলে?",
          "explanation": ""
        },
        {
          "label": "খ",
          "question": "জাত্যর্থক পদ বলতে কী বুঝ ?",
          "explanation": ""
        },
        {
          "label": "গ",
          "question": "উদ্দীপকে কোন যুক্তিবাক্যটি সার্বিক সদর্থক যুক্তিবাক্য এবং কেন? ব্যাখ্যা কর।",
          "explanation": ""
        },
        {
          "label": "ঘ",
          "question": "উদ্দীপকে উল্লিখিত ৩টি যুক্তিবাক্য 'লাল' পদটির ব্যাপ্যতার বিষয়টি তুলনামূলকভাবে বিশ্লেষণ কর ।",
          "explanation": ""
        }
      ]
    },
    {
      "number": "5",
      "uddipok": "সাবিনা রসুলপুর গ্রামের এক সম্ভ্রান্ত পরিবারে ১৯৮৪ সালের ২০ এপ্রিল জন্মগ্রহণ করেন। তিনি সাংসারিক কাজ করতে ভালবাসেন এবং গরীব দুঃখীদের সাহায্য করেন। তাই গ্রামের সবাই তাকে পছন্দ করে।",
      "tag": "DB 17",
      "sub_questions": [
        {
          "label": "ক",
          "question": "বিধেয়ক কত প্রকার?",
          "explanation": "বিধেয়ক পাঁচ প্রকার ।"
        },
        {
          "label": "খ",
          "question": "বিধেয় ও বিধেয়ক সমার্থক নয় কেন?",
          "explanation": "বিধেয় (Predicate) হচ্ছে একটি পদ এবং বিধেয়ক (Predicables) একটি সম্পর্কের নাম বিধায় এরা সমার্থক নয়। যে পদ দ্বারা উদ্দেশ্য সম্বন্ধে কোনো কিছু স্বীকার বা অস্বীকার করা হয় তাকেই বলে বিধেয়। যেমন— মানুষ হয় দ্বিপদী। এ যুক্তিবাক্যে 'দ্বিপদী’ কথাটি 'মানুষ' পদ সম্বন্ধে স্বীকার করা হয়েছে। কাজেই ‘দ্বিপদী' পদটি বিধেয় পদ। কিন্তু এই যুক্তিবাক্যে মানুষ ও দ্বিপদী পদের মধ্যে যে বিশেষ সম্পর্ক বিদ্যমান তাকে বলা হয় বিধেয়ক। সুতরাং বিধেয় ও বিধেয়ক এক নয়। বিধেয় হচ্ছে একটি পদ। অপরদিকে, বিধেয়ক হলো একটি সম্পর্কের নাম ।"
        },
        {
          "label": "গ",
          "question": "উদ্দীপকে সাবিনা আক্তারের জন্ম তারিখ কোন ধরনের বিধেয়ক? ব্যাখ্যা কর।",
          "explanation": "উদ্দীপকে সাবিনা আক্তারের জন্মতারিখ হচ্ছে ব্যক্তিগত অবিচ্ছেদ্য অবান্তর লক্ষণ। অবান্তর লক্ষণ (Accidens) হচ্ছে পদের (Term) এমন গুণ যা কোনো পদের জাত্যর্থের (Connotation) অংশ নয় বা জাত্যর্থ থেকে অনিবার্যভাবে নিঃসৃত হয় না, কিন্তু পদের মধ্যে সেই গুণগুলোর উপস্থিতি লক্ষ করা যায়। যেমন— বহু মানুষের চুল কালো। এ বাক্যে চুল কালো হওয়ার গুণটি মানুষ পদের অবান্তর লক্ষণ। অবান্তর লক্ষণকে দুই ভাগে ভাগ করা যায়। ১. ব্যক্তিগত বিচ্ছেদ্য অবান্তর লক্ষণ এবং ২. ব্যক্তিগত অবিচ্ছেদ্য অবান্তর লক্ষণ। ব্যক্তির যে গুণগুলো তার মধ্যে সর্বদা এবং অপরিবর্তনীয়ভাবে থাকে তাকে ব্যক্তিগত অবিচ্ছেদ্য অবান্তর লক্ষণ বলে। যেমন— ব্যক্তির জন্মতারিখ, বংশ পরিচয় ইত্যাদি। উদ্দীপকে সাবিনা ১৯৮৪ সালের ২০ এপ্রিল জন্মগ্রহণ করে। তার জন্মতারিখ ব্যক্তিগত অবিচ্ছেদ্য অবান্তর লক্ষণ। কারণ, সে ইচ্ছা করলেই নিজ থেকে এ বৈশিষ্ট্য আলাদা করতে বা পরিবর্তন করতে পারে না । এ বিষয়গুলো সর্বদা অপরিবর্তনীয়ভাবে ব্যক্তির মাঝে বিদ্যমান থাকে ।"
        },
        {
          "label": "ঘ",
          "question": "উদ্দীপকে সাবিনা আক্তারের জন্ম তারিখ এবং চারিত্রিক গুণাবলিতে যে বিধেয়কের প্রতিফলন ঘটেছে তার তুলনামূলক বিশ্লেষণ কর।",
          "explanation": "উদ্দীপকে সাবিনা আক্তারের জন্মতারিখ ব্যক্তিগত অবিচ্ছেদ্য অবান্তর লক্ষণ এবং চারিত্রিক গুণাবলি ব্যক্তিগত বিচ্ছেদ্য অবান্তর লক্ষণকে নির্দেশ করে। যে অবান্তর লক্ষণ কোনো ব্যক্তি বিশেষের মধ্যে অপরিবর্তনীয় ভাবে বিদ্যমান থাকে তাকে ব্যক্তিগত অবিচ্ছেদ্য অবান্তর লক্ষণ বলে। যেমন— ব্যক্তির জন্মস্থান, বংশ পরিচয় ইত্যাদি। আর যে অবান্তর লক্ষণ কোনো ব্যক্তি বিশেষের বেলায় সর্বদা বর্তমান থাকে না, মাঝে মাঝে পরিবর্তিত হয় তাকে ব্যক্তিগত বিচ্ছেদ্য অবান্তর লক্ষণ বলে। যেমন— ব্যক্তির পোশাক, রুচি, বাসস্থান ইত্যাদি। উদ্দীপকে বলা হয়েছে, সাবিনা ১৯৮৪ সালের ২০ এপ্রিল জন্মগ্রহণ করে। যেগুলো সাবিনার সাথে অপরিবর্তনীয়ভাবে সর্বদা উপস্থিত। কোনোভাবেই সাবিনার জন্ম সাল ও তারিখ পরিবর্তন সম্ভব নয়। তাই আমরা একে সাবিনার ব্যক্তিগত অবিচ্ছেদ্য অবান্তর লক্ষণ বলতে পারি । অপরদিকে, সাবিনার চারিত্রিক গুণাবলি যেমন— সাংসারিক কাজের প্রতি ভালোবাসা, গরীব দুঃখীদের সাহায্য করা এগুলো তার পরিবর্তনযোগ্য গুণ। অর্থাৎ এগুলো বর্তমানে উপস্থিত থাকলেও ভবিষ্যতে উপস্থিত নাও থাকতে পারে। তাই একে আমরা বলবো ব্যক্তিগত বিচ্ছেদ্য অবান্তর লক্ষণ। সুতরাং, ব্যক্তিগত বিচ্ছেদ্য অবান্তর লক্ষণ ও ব্যক্তিগত অবিচ্ছেদ্য অবান্তর লক্ষণের মধ্যে মূল পার্থক্য হচ্ছে একটিকে ব্যক্তির ক্ষেত্রে পরিবর্তন করা যায় কিন্তু অন্যটিকে পরিবর্তন করা যায় না।"
        }
      ]
    },
    {
      "number": "6",
      "uddipok": "দৃষ্টান্ত-১ পলাশ হয় লাল জবা হয় লাল গোলাপ হয় লাল ∴ \\therefore ∴ সকল ফুল হয় লাল দৃষ্টান্ত-২ সকল ফুল হয় লাল জবা হয় ফুল ∴ \\therefore ∴ জবা হয় লাল",
      "tag": "DB 17",
      "sub_questions": [
        {
          "label": "ক",
          "question": "অনুমান কী?",
          "explanation": "কোনো জ্ঞাত বিষয় বা তথ্যের ওপর নির্ভর করে কোনো এক অজ্ঞাত বিষয়ে বা তথ্যে উপনীত হওয়ার মানসিক প্রক্রিয়াকে অনুমান বলে ।"
        },
        {
          "label": "খ",
          "question": "অবরোহ অনুমানের সিদ্ধান্ত আশ্রয়বাক্য থেকে কম ব্যাপক হয় কেন?",
          "explanation": "অবরোহ অনুমানের আশ্রয়বাক্য সার্বিক যুক্তিবাক্য এবং সিদ্ধান্ত বিশেষ যুক্তিবাক্য হওয়ায় সিদ্ধান্ত আশ্রয়বাক্যের তুলনায় কম ব্যাপক হয়। যে অনুমান প্রক্রিয়ায় এক বা একাধিক আশ্রয়বাক্য থেকে তার চেয়ে অপেক্ষাকৃত কম ব্যাপক কোনো সিদ্ধান্ত অনুমিত হয় তাকে অবরোহ অনুমান বলে। যেমন— সকল গোলাপ হয় লাল। অতএব, কিছু লাল ফুল হয় গোলাপ। এ যুক্তিটিতে আশ্রয়বাক্যটি একটি সার্বিক যুক্তিবাক্য কিন্তু সিদ্ধান্তটি একটি বিশেষ যুক্তিবাক্য। তাই সিদ্ধান্তটি আশ্রয়বাক্যের তুলনায় কম ব্যাপক ।"
        },
        {
          "label": "গ",
          "question": "দৃষ্টান্ত-১ কোন ধরনের অনুমানকে প্রকাশ করেছে? ব্যাখ্যা কর।",
          "explanation": "উদ্দীপকের দৃষ্টান্ত-২ এ আরোহ অনুমানের প্রতিফলন ঘটেছে। বিশেষ বিশেষ দৃষ্টান্তের বা ঘটনার পর্যাবেক্ষণের বাস্তব অভিজ্ঞতার ভিত্তিতে একটি সার্বিক সংশ্লেষক যুক্তিবাক্য স্থাপনের প্রক্রিয়াকে আরোহ অনুমান বলে। আরোহ অনুমানে সিদ্ধান্তটি সবসময় আশ্রয়বাক্য থেকে বেশি ব্যাপক হয়। যেমন- রিনা হয় মরণশীল, বিনা হয় মরণশীল শান্তা হয় মরণশীল, অতএব, সকল মানুষ হয় মরণশীল। উপর্যুক্ত যুক্তিটিতে রিনা, বিনা ও শান্তা প্রমুখ মানুষের মৃত্যুর বাস্তব দৃষ্টান্ত পর্যবেক্ষণ করে সার্বিকভাবে সিদ্ধান্ত গ্রহণ করা হয়েছে যে, ‘সকল মানুষ হয় মরণশীল। এটি আরোহ অনুমানের দৃষ্টান্ত। এর সিদ্ধান্তটি আশ্রয়বাক্যের তুলনায় বেশি ব্যাপক উদ্দীপকে, দৃষ্টান্ত-২ এ রবীন্দ্রনাথ ঠাকুর ও জসীমউদ্দিনের মৃত্যুর ঘটনাকে পর্যবেক্ষণ করে সিদ্ধান্ত নেওয়া হয়েছে যে, সকল মানুষ হয় মরণশীল। যা আশ্রয়বাক্যের তুলনায় অধিক ব্যাপক। তাই এটি একটি আরোহ অনুমান ।"
        },
        {
          "label": "ঘ",
          "question": "অনুমানের প্রকৃতি অনুযায়ী দৃষ্টান্ত-১ এবং দৃষ্টান্ত-২ এর তুলনামূলক পার্থক্য বিশ্লেষণ কর।",
          "explanation": "উদ্দীপকে দৃশ্যকল্প-১ হলো অবরোহ অনুমান এবং দৃশ্যকল্প-২ হলো আরোহ অনুমান । যে অনুমান প্রক্রিয়ায় সিদ্ধান্ত এক বা একাধিক আশ্রয়বাক্য থেকে অনিবার্যভাবে নিঃসৃত হয় এবং সিদ্ধান্তটি কখনোই আশ্রয়বাক্যের চেয়ে ব্যাপক হতে পারে না, তাকে অবরোহ অনুমান বলে। অন্যদিকে, যে অনুমান প্রক্রিয়ায় কয়েকটি বিশেষ দৃষ্টান্তের ওপর নির্ভর করে একটি সার্বিক সিদ্ধান্ত নিঃসৃত হয়, তাকে আরোহ অনুমান বলে। উদ্দীপকের প্রথম ও দ্বিতীয় দৃশ্যকল্পে যথাক্রমে অবরোহ অনুমান ও আরোহ অনুমান প্রকাশ পেয়েছে। আরোহ অনুমানের সিদ্ধান্ত সবসময় সার্বিক হয়। কিন্তু অবরোহ অনুমানের সিদ্ধান্ত বিশেষ বা সার্বিক হয় । অবরোহ অনুমানের সিদ্ধান্ত কোনো সময়ই আশ্রয়বাক্য থেকে বেশি ব্যাপক হয় না। কিন্তু আরোহ অনুমানের সিদ্ধান্ত সব সময়ই বেশি ব্যাপক হয় । দৃশ্যকল্প-১ এ অবরোহ অনুমানের সিদ্ধান্ত আশ্রয়বাক্য দুটির তুলনায় বেশি ব্যাপক নয়। কিন্তু, দৃশ্যকল্প-২ এর আরোহ অনুমানের সিদ্ধান্তটি সার্বিক। যা তার আশ্রয়বাক্যগুলোর তুলনায় ব্যাপক। দৃশ্যকল্প-১ এ আমরা সার্বিক থেকে বিশেষে উপনীত হয়েছি। কিন্তু দৃশ্যকল্প-২ এ আমরা বিশেষ থেকে সার্বিকে উপনীত হয়েছি। এছাড়াও অবরোহ অনুমানে আকারগত সত্যতা পরিলক্ষিত হয়, কিন্তু আরোহ অনুমানে আকারগত ও বস্তুগত উভয় সত্য পরিলক্ষিত হয়ে থাকে। সুতরাং, অবরোহ অনুমান ও আরোহ অনুমান উভয়েই অনুমানের দুটি দিক হলেও তাদের মধ্যে যথেষ্ট পার্থক্য বিদ্যমান।"
        }
      ]
    },
    {
      "number": "7",
      "uddipok": "দৃষ্টান্ত-১: সকল ধার্মিক ব্যক্তি হয় সুখী - A            সকল সুখী ব্যক্তি হয় ধার্মিক - A দৃষ্টান্ত-২: সকল কবি হয় মানুষ - A             কিছু মানুষ হয় কবি-1",
      "tag": "DB 22,DB 17,ISCM 24",
      "sub_questions": [
        {
          "label": "ক",
          "question": "",
          "explanation": "অমাধ্যম অনুমানে দুটি যুক্তিবাক্য থাকে।"
        },
        {
          "label": "খ",
          "question": "",
          "explanation": "'O' যুক্তিবাক্যের অব্যাপ্য উদ্দেশ্য পদ সিদ্ধান্তে বিধেয় হিসেবে ব্যবহৃত হয় এবং ব্যাপ্য হয় বিধায় 'O' যুক্তিবাক্যের আবর্তন সম্ভব নয় । আবর্তনে আশ্রয়বাক্যের উদ্দেশ্য পদ সিদ্ধান্তে বিধেয় হিসেবে ব্যবহৃত হয়। আবর্তনের নিয়ম অনুযায়ী আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হতে পারে না। ব্যাপ্যতার নিয়ম অনুযায়ী 'O' যুক্তিবাক্যের আবর্তন করলে এর অব্যাপ্য উদ্দেশ্যে পদ সিদ্ধান্তে বিধেয় হিসেবে ব্যবহৃত হয় এবং ব্যাপ্য হয় যা আবর্তনের নিয়ম বিরোধী । তাই 'O' যুক্তিবাক্যের আবর্তন সম্ভব নয়।"
        },
        {
          "label": "গ",
          "question": "",
          "explanation": "উদ্দীপকের ‘দৃষ্টান্ত-১'-এ আবর্তনের চতুর্থ নিয়ম লঙ্ঘন করা হয়েছে। কেননা এখানে আবর্তনের ক্ষেত্রে আশ্রয়বাক্যের অব্যাপ্য পদকে সিদ্ধান্ত ব্যাপ্য করা হয়েছে যা আবর্তনের চতুর্থ নিয়ম বিরোধী। আবর্তনে আশ্রয়বাক্যের উদ্দেশ্য পদ সিদ্ধান্তে বিধেয় হিসেবে ব্যবহৃত হয়। আবর্তনের নিয়ম অনুযায়ী, আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হতে পারে না। ব্যাপ্যতার নিয়ম অনুযায়ী 'O' যুক্তিবাক্যের উদ্দেশ্য পদ অব্যাপ্য কিন্তু বিধেয় পদ ব্যাপ্য হয়। 'O'যুক্তিবাক্যের আবর্তন করলে এর অব্যাপ্য, উদ্দেশ্যে পদ সিদ্ধান্তের বিধেয় হিসেবে ব্যবহৃত হয় এবং ব্যাপ্য হয় যা আবর্তনের নিয়ম বিরোধী। তাই 'O' যুক্তিবাক্যের আবর্তন সম্ভব নয়। উদ্দীপকের ‘দৃষ্টান্ত-১'-এর আশ্রয়বাক্যটি হলো- সকল ধার্মিক ব্যক্তি হয় সুখী। এই যুক্তিবাক্যটি একটি সার্বিক সদর্থক বা 'A' যুক্তিবাক্য। ব্যাপ্যতার নিয়ম অনুযায়ী সার্বিক সদর্থক যুক্তিবাক্যের উদ্দেশ্য পদ ব্যাপ্য কিন্তু বিধেয় পদ অব্যাপ্য। এখানে আশ্রয়বাক্যটির আবর্তন করে; ‘সকল সুখী ব্যক্তি হয় ধার্মিক' এই সিদ্ধান্ত প্রতিষ্ঠা করা হয়েছে। এখানে আশ্রয়বাক্যের অব্যাপ্য বিধেয় পদ 'সুখী' সিদ্ধান্তে উদ্দেশ্য হিসেবে ব্যবহার হয়েছে এবং ব্যাপ্য হয়েছে। তাই 'দৃষ্টান্ত-১' এ আবর্তনের চতুর্থ নিয়ম লঙ্ঘন করা হয়েছে।"
        },
        {
          "label": "ঘ",
          "question": "",
          "explanation": "আবর্তনের নিয়ম অনুযায়ী ‘দৃষ্টান্ত-১' এর আবর্তন অবৈধ। কেননা এখানে আবর্তনের নিয়ম লঙ্ঘন করে আবর্তন করা হয়েছে বিধায় ‘দৃষ্টান্ত-১' এর যুক্তিটি অবৈধ হয়েছে। ‘দৃষ্টান্ত-১' এ ‘সকল ধার্মিক ব্যক্তি হয় সুখী' এই আশ্রয়বাক্য থেকে ‘সকল সুখী ব্যক্তি হয় ধার্মিক'-এই সিদ্ধান্ত প্রতিবর্তন করা হয়েছে। আবর্তনের আশ্রয়বাক্যের উদ্দেশ্যে পদ সিদ্ধান্তে বিধেয় এবং আশ্রয়বাক্যের বিধেয় পদ সিদ্ধান্তে উদ্দেশ্যে পদ হিসেবে ব্যবহৃত হয়। আবর্তনের জন্য সুনির্দিষ্ট কিছু নিয়ম রয়েছে যা আবর্তনের কোনো যুক্তি প্রতিষ্ঠার জন্য আবশ্যিকভাবে অনুসরণ করতে হয়। আবর্তনের চতুর্থ নিয়ম অনুযায়ী আশ্রয়বাক্যের কোনো অব্যাপ্য পদ সিদ্ধান্ত গিয়ে ব্যাপ্য হতে পারবে না। ‘দৃষ্টান্ত-১' এর আশ্রয়বাক্যটি একটি সার্বিক সদর্থক বা 'A' যুক্তিবাক্য। ব্যাপ্যতার নিয়ম অনুযায়ী সার্বিক সদর্থক যুক্তিবাক্যের উদ্দেশ্য পদ ব্যাপ্য হয় কিন্তু বিধেয় পদ অব্যাপ্য। ‘দৃষ্টান্ত-১'-এর সিদ্ধান্তটি একটি সার্বিক সদর্থক বা 'A' যুক্তিবাক্য। এখানে আশ্রয়বাক্যের অব্যাপ্য বিধেয় পদ 'সুখী' সিদ্ধান্তে উদ্দেশ্য পদ হিসেবে ব্যবহৃত হয়েছে এবং ব্যাপ্য হয়েছে। অথচ আবর্তনের চতুর্থ নিয়ম অনুযায়ী আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হতে পারবে না। তাই 'দৃষ্টান্ত-১' এ আবর্তনের চতুর্থ নিয়ম লঙ্ঘন করা হয়েছে। যেহেতু 'দৃষ্টান্ত-১'-এ আবর্তনের নিয়ম লঙ্ঘন করে যুক্তি প্রতিষ্ঠা। করা হয়েছে । তাই ‘দৃষ্টান্ত-১'-এর যুক্তিটি বৈধ নয় ।"
        }
      ]
    },
    {
      "number": "8",
      "uddipok": "বাংলাদেশ ও ভারত দুটি সার্কভুক্ত ও ভ্রাতৃপ্রতিম দেশ। দুটি দেশের মধ্যে দ্বিপাক্ষিক বিষয়গুলো বিশেষ করে ব্যবসা-বাণিজ্য ও সাংস্কৃতিক অভিজ্ঞতা বিনিময়ের জন্য একটি অফিস রয়েছে। অফিসের প্রধানকে বলা হয় “রাষ্ট্রদূত” । রাষ্ট্রদূতের মাধ্যমে দুটি দেশের দ্বিপাক্ষিক সম্পর্ক প্রতিষ্ঠিত হয়।",
      "tag": "DB 17",
      "sub_questions": [
        {
          "label": "ক",
          "question": "একটি সহানুমানের কয়টি পদ থাকে।",
          "explanation": "একটি সহানুমানে তিনটি পদ থাকে।"
        },
        {
          "label": "খ",
          "question": "অমাধ্যম অনুমান কাকে বলে? ব্যাখ্যা কর।",
          "explanation": "যে অবরোহ অনুমানে একটি মাত্র আশ্রয়বাক্য থেকে সিদ্ধান্তটি অনুসুত হয় তাকে অমাধ্যম অনুমান বলে । এরূপ অনুমানে সিদ্ধান্তে উপনীত হওয়ার জন্য আশ্রয়বাক্যকে কোনোরূপ মাধ্যম ব্যবহার করতে হয় না বিধায় একে অমাধ্যম অনুমান বলে। যেমন— কোনো ধার্মিক নয় অসৎ। - কোনো অসৎ ব্যক্তি নয় ধার্মিক।"
        },
        {
          "label": "গ",
          "question": "উদ্দীপকের রাষ্ট্রদূত পদটি সহানুমানের কোন পদের সাথে সংগতিপূর্ণ? ব্যাখ্যা কর ।",
          "explanation": "উদ্দীপকে আকবর আলী ভূমিকা সহানুমানের মধ্যপদকে নির্দেশ করে। সহানুমানে দুটি আশ্রয়বাক্য পরস্পর সম্পর্কযুক্ত হয় মধ্যপদের মধ্যস্থতার ফলে। প্রাথমিক অবস্থায় প্রধান আশ্রয়বাক্য ও অপ্রধান আশ্রয়বাক্যের মধ্যে কোনো সম্বন্ধ থাকে না। অর্থাৎ একে অপরের সাথে পুরোপুরি সম্পর্কহীন অবস্থায় থাকে। পরবর্তীতে প্রধান আশ্রয়বাক্যে প্রধান পদের সাথে মধ্যপদের সম্বন্ধ স্থাপিত হয়। আবার অপ্রধান আশ্রয়বাক্যে অপ্রধান পদের সাথে মধ্যপদের সম্বন্ধ প্রতিষ্ঠিত হয়। এর ফলে প্রধান ও অপ্রধান আশ্রয়বাক্য দুটোর মধ্যে একটা অবিচ্ছেদ্য সম্পর্ক প্রতিষ্ঠিত হয়। উদ্দীপকে আকবর আলী পিয়াস ও প্রিয়ন্তির বিয়েতে মধ্যপদের ভূমিকা পালন করেন। অর্থাৎ তার মধ্যস্থতার ফলেই তাদের বিয়ে হয় যা সহানুমানের মধ্যপদের অনুরূপ ।"
        },
        {
          "label": "ঘ",
          "question": "উদ্দীপকে বর্ণিত “বাংলাদেশ”, “ভারত” ও “রাষ্ট্রদূত” পদ তিনটির আন্তঃসম্পর্ক সহানুমানের আলোকে বিশ্লেষণ কর।",
          "explanation": "উদ্দীপকে বর্ণিত ‘বাংলাদেশ' ‘ভারত' ও 'রাষ্ট্রদূত' পদ তিনটি যথাক্রমে সহানুমানের প্রধান পদ, অপ্রধান পদ ও মধ্যপদকে নির্দেশে। এই তিনটি পদের মধ্যে আন্তঃসম্পর্ক বিদ্যমান । যেকোনো সহানুমানে তিনটি যুক্তিবাক্য থাকে। এদের মধ্যে দুটি আশ্রয়বাক্য এবং তৃতীয়টি হলো সিদ্ধান্ত। যা আশ্রয়বাক্য দুটি থেকে অনিবার্যভাবে নিঃসৃত হয়। সহানুমানের সিদ্ধান্তের বিধেয় পদকে প্রধান পদ বলে। এই পদটি প্রধান আশ্রয়বাক্যের মধ্যপদের সাথে সংযুক্ত। মধ্যপদের মধ্যস্থতায় এই পদটি শেষ পর্যন্ত সিদ্ধান্তে এসে অপ্রধান পদের সাথে সম্পর্ক তৈরি করে। আবার সহানুমানের সিদ্ধান্তের উদ্দেশ্যকে বলা হয় অপ্রধান পদ। এই পদটি অপ্রধান আশ্রয়বাক্যে ব্যবহৃত হয় এবং অপ্রধান আশ্রয়বাক্যের মধ্যপদের সাথে যুক্ত হয়। মধ্যপদের মধ্যস্থতায় এই পদটি সিদ্ধান্তে এসে প্রধান পদের সাথে সম্পর্ক তৈরি করে। সহানুমানে মধ্যপদ বা হেতুপদের ভূমিকা অত্যন্ত গুরুত্বপূর্ণ। এই মধ্যপদ সহানুমানের উভয় আশ্রয়বাক্যের পাশাপাশি ‘প্রধান পদ' ও ‘অপ্রধান পদের মধ্যে একটি সম্পর্ক তৈরি করে। উদ্দীপকে বাংলাদেশকে প্রধান পদ, ভারতকে অপ্রধান পদ এবং রাষ্ট্রদূতকে মধ্যপদ হিসেবে বিবেচনা করা যায় কারণ রাষ্ট্রদূতের মধ্যস্থতায় অর্থাৎ মধ্যপদের ভূমিকায় বাংলাদেশ ও ভারতের মধ্যে দ্বিপাক্ষিক সম্পর্ক স্থাপিত হয়। পরিশেষে বলা যায়, প্রধান পদ, অপ্রধান পদ ও মধ্যপদের মধ্যে আন্তঃসম্পর্ক বিদ্যমান ।"
        }
      ]
    },
    {
      "number": "9",
      "uddipok": "মি. জামিল একজন মনোবিজ্ঞানী। তিনি মানুষের বুদ্ধিমত্তা সংক্রান্ত একটি জরিপ করেছেন। এ জন্য তিনি কয়েকজন লম্বা লোককে নিরীক্ষণ করে দেখেন যে, তাদের সকলেরই বুদ্ধি কম। এরপর তিনি সিদ্ধান্ত গ্রহণ করলেন যে, লম্বা লোক মাত্রই বুদ্ধি কম।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "কোনো বিশেষ উদ্দেশ্যে প্রাকৃতিক পরিবেশে কোনো বস্তু বা ঘটনাকে সুনিয়ন্ত্রিত ও পরিকল্পিতভাবে প্রত্যক্ষণ করাই নিরীক্ষণ (Observation)।"
        },
        {
          "label": "খ",
          "question": "ভ্রান্ত নিরীক্ষণ বলতে কী বুঝ ?",
          "explanation": "কোনো বিষয় বা ঘটনা যেভাবে ঘটে তাকে সেভাবে নিরীক্ষণ না করে অন্য কোনোভাবে নিরীক্ষণ করাকে ভ্রান্ত নিরীক্ষণ (Mal- Observation) বলে । কোনো বস্তু বা ঘটনা যেভাবে আছে অনেক সময় আমরা ঠিক সেভাবে না দেখে ভিন্নভাবে দেখি। এর ফলে ভ্রান্ত নিরীক্ষণের উদ্ভব ঘটে। যেমন: অন্ধকার রাতে রাস্তায় চলতে গিয়ে কোনো দড়িকে সাপ মনে করে ভয় পাওয়া।"
        },
        {
          "label": "গ",
          "question": "উদ্দীপকে মি. জামিলের সিদ্ধান্তে নিরীক্ষণের কোন প্রকার অনুপপত্তি ঘটেছে? ব্যাখ্যা করো।",
          "explanation": "উদ্দীপকে মি. জামিলের সিদ্ধান্তে দৃষ্টান্তের অনিরীক্ষণজনিত (Non-Observation of Instances) অনুপপত্তি ঘটেছে। কোনো বিষয়ে সিদ্ধান্ত গ্রহণের পূর্বে যেসব দৃষ্টান্ত নিরীক্ষণ করা দরকার সেসব দৃষ্টান্ত নিরীক্ষণ না করে সিদ্ধান্ত গ্রহণ করলে যে অনুপপত্তি ঘটে তাকে দৃষ্টান্তের অনিরীক্ষণ অনুপপত্তি (Fallacy of Non-Observation of Instances) বলে। যেমন: একজন লোক ডাক্তারের পরামর্শ গ্রহণ করে না, কারণ যারা ডাক্তারের পরামর্শ গ্রহণ করে তারাও মৃত্যুবরণ করে। এক্ষেত্রে দৃষ্টান্তের অনিরীক্ষণ অনুপপত্তি ঘটেছে। কেননা প্রয়োজনীয় দৃষ্টান্ত অনিরীক্ষিত রেখেই সিদ্ধান্ত গ্রহণ করা হয়েছে। উদ্দীপকে মি. জামিল মানুষের বুদ্ধিমত্তা সংক্রান্ত জরিপ করতে গিয়ে কয়েকজন লম্বা লোককে নিরীক্ষণ করে দেখলেন যে, তাদের বুদ্ধি কম। এর থেকে তিনি সিদ্ধান্ত নিলেন যে, লম্বা লোক মাত্রই বুদ্ধি কম। মি. জামিলের এই সিদ্ধান্তে মূলত দৃষ্টান্তের অনিরীক্ষণজনিত অনুপপত্তি ঘটেছে। কারণ লম্বা ও বুদ্ধিমান লোক তার নিরীক্ষণের বাইরে থেকে যাচ্ছে।"
        },
        {
          "label": "ঘ",
          "question": "উদ্দীপকে মি. জামিলের সিদ্ধান্তে যে অনুপপত্তির উদ্ভব হয়েছে তা থেকে উত্তরণের উপায় বিশ্লেষণ করো।",
          "explanation": "উদ্দীপকে মি. জামিলের সিদ্ধান্তে যে অনুপপত্তি ঘটেছে তার থেকে উত্তরণের জন্য মি. জামিলকে সকল দৃষ্টান্ত পর্যবেক্ষণ করা প্রয়োজন। দৃষ্টান্তের অনিরীক্ষণ অনুপপত্তির মূল কারণ হচ্ছে কুসংস্কার ও অন্ধবিশ্বাস । এক্ষেত্রে আমরা আগে থেকেই কোনো মতবাদ দ্বারা প্রভাবিত হয়ে যাই। যার ফলে শুধুমাত্র অনুকূল দৃষ্টান্তগুলোকেই নিরীক্ষণ করি। প্রতিকূল দৃষ্টান্তগুলো নিরীক্ষণ করি না। আর এর ফলে অনুপপত্তি তৈরি হয়। তাই এই অনুপপত্তি থেকে উত্তরণের জন্য আমাদেরকে অনুকূল দৃষ্টান্তের সাথে সাথে প্রতিকূল দৃষ্টান্তও নিরীক্ষণ করতে হবে । মি. জামিল তার জরিপ কাজ পরিচালনা করতে গিয়ে কতগুলো লম্বা লোককে নিরীক্ষণ করেই সিদ্ধান্ত নিয়েছেন। কিন্তু তিনি যদি আরো কিছু লোককে পর্যবেক্ষণ করতেন বা আরো কিছু বুদ্ধিমান ও বোবা লোককে পর্যবেক্ষণ করে সিদ্ধান্ত গ্রহণ করতেন তবে তার সিদ্ধান্তে এই ধরনের অনুপপত্তি ঘটতো না। দৃষ্টান্তের অনিরীক্ষণজনিত অনুপপত্তি মূলত প্রয়োজনীয় দৃষ্টান্ত অনিরীক্ষণের কারণে ঘটে থাকে। কোনো বিষয়কে যেভাবে নিরীক্ষণ করা উচিত, তার থেকে কিছু দৃষ্টান্ত বাদ দিলে দৃষ্টান্তের অনিরীক্ষণ অনুপপত্তি ঘটে। উদ্দীপকে মি. জামিল আরো কিছু দৃষ্টান্ত পর্যবেক্ষণ করে সিদ্ধান্ত নিলে তার সিদ্ধান্ত এই ধরনের অনুপপত্তি থেকে মুক্ত থাকতো ।"
        }
      ]
    },
    {
      "number": "10",
      "uddipok": "মি. আজহার তার ব্যক্তিগত গাড়িতে মার্কেটে যাচ্ছিলেন। পথে ট্রাফিক মোড়ে লালবাতি জ্বলতে দেখে ড্রাইভার গাড়ি থামিয়ে দিল। এ সময় পাশে তাকাতেই তাঁর চোখে পড়ল একটি বড় ঔষধের দোকান, যার সাইনবোর্ডে লাল রঙের যোগ চিহ্ন আঁকা রয়েছে।",
      "tag": "DB 17",
      "sub_questions": [
        {
          "label": "ক",
          "question": "সত্যতা কী?",
          "explanation": "বস্তুর যথাযথ অনুভবকে সত্যতা বলে। সত্যতা বলো বচনের ধর্ম।"
        },
        {
          "label": "খ",
          "question": "যুক্তিবিদ্যায় প্রতীক ব্যবহার করা হয় কেন?",
          "explanation": "যুক্তিবিদ্যার বৈধতা যান্ত্রিকভাবে নিরূপণের জন্য প্রতীক ব্যবহার করা হয়। যুক্তিবিদ্যায় প্রতীক ব্যবহারের মাধ্যমে খুব সহজেই বিভিন্ন বাক্যের বা ন্যায়ের বৈধতা-অবৈধতা বিচার করা হয়। প্রতীক ব্যবহারের মাধ্যমে সহজে সিদ্ধান্তে উপনীত হওয়া এবং জটিল যুক্তিকে সংক্ষেপে প্রকাশ করা যায়। যেমন— যদি বৃষ্টি হয় তবে মাটি ভিজবে। বৃষ্টি হয়েছে। অতএব, মাটি ভিজেছে। এ অনুমান প্রক্রিয়ার প্রতীকীরূপ হলো- p ⊃ q p ∴ q \\begin{array}{l}p \\supset q \\\\ p \\\\ \\therefore q\\end{array} p ⊃ q p ∴ q ​"
        },
        {
          "label": "গ",
          "question": "উদ্দীপকে 'লালবাতি' বিষয়টি যুক্তিবিদ্যার কোন বিষয়টিকে প্রকাশ করে? ব্যাখ্যা কর।",
          "explanation": "উদ্দীপকে 'লাল বাতি' যুক্তিবিদ্যার সংকেত (Sim) এর বিষয়টিকে প্রকাশ করে। কোনো বস্তু বা বিষয় যখন একজন ব্যক্তির কাছে নির্দিষ্ট কিছুর প্রতিনিধি হিসেবে প্রকাশিত হয় তখন তাকে সংকেত বলে। প্রখ্যাত চিন্তাবিদ হসপার্স মনে করেন, যখন একটি বিষয় অন্য কোনো বিষয়ের নির্দেশ হিসেবে বিশেষ অর্থ বহন করে তখন তা হবে Sign বা সংকেত। যেমন— রাস্তায় ব্যবহৃত লাল-হলুদ-সবুজ বাতিগুলো দ্বারা গাড়ি থামানো এবং গাড়ি চলার নির্দেশ প্রদান করে। এটি ট্রাফিক নিয়ম অনুযায়ী সার্বজনীনভাবে গৃহীত। তাই এগুলোকে সংক্ষেপে সংকেত হিসেবে চিহ্নিত করা হয়েছে। এ সংকেত ট্রাফিকের প্রতিনিধিত্ব হিসেবে কাজ করে। উদ্দীপকে বর্ণিত ঘটনায় মি. আজহারের ড্রাইভার ট্রাফিক মোড়ে লাল বাতি জ্বলতে দেখে গাড়ি থামিয়ে দিলেন। অর্থাৎ ট্রাফিকের লাল বাতি প্রতীক রূপে বিবেচিত হলেও আমাদের কাছে গাড়ি থামানোর সংকেত হিসেবে বিবেচিত।"
        },
        {
          "label": "ঘ",
          "question": "উদ্দীপকে উল্লিখিত 'যোগ চিহ্ন' এবং 'লালবাতি' বিষয় দুটির তুলনামূলক বিশ্লেষণ কর।",
          "explanation": "উদ্দীপকে প্রতীক ও সংকেতের বিষয় দুটি প্রকাশ পেয়েছে। নিচে প্রতীক ও সংকেতের পার্থক্য আলোচনা করা হলো— কোনো কিছুকে নির্দেশ করার, বোঝার এবং ব্যক্ত করার জন্য যে চিহ্ন ব্যবহার করা হয় তাকে প্রতীক বলে। অর্থাৎ প্রতীক সর্বদাই কৃত্রিম। যেমন— জাতীয় পতাকা হচ্ছে আমাদের জাতীয়তা, সার্বভৌমত্ব ও স্বাধীনতার প্রতীক। অন্যদিকে, কোনো বিষয় যখন নির্দিষ্ট কিছুর আভাস দেয় তখন তাকে সংকেত বলে। উদ্দীপকে বর্ণিত ঘটনায় আকাশে ঘন কালো মেঘ ঝড়-বৃষ্টির সংকেত বহন করে। কারণ আকাশে মেঘ দেখলে আমরা ধারণা করি, বৃষ্টি হতে পারে। তেমনিভাবে বাসস্ট্যান্ডের স্টার্টারের হুইসেল গাড়ি ছাড়ার সংকেত হিসেবে কাজ করে। অর্থাৎ সংকেত প্রাকৃতিক ও কৃত্রিম উভয় হতে পারে। প্রতীক সর্বদা মানুষের ব্যবহার ও ব্যাখ্যার ওপর নির্ভরশীল। কিন্তু সংকেত মানুষের ব্যবহার বা ব্যাখ্যার ওপর নির্ভরশীল নয়। যেমন- উদ্দীপকে বর্ণিত প্ল্যাকার্ডটি একটি নির্দেশসূচক চিহ্ন হিসেবে কাজ করে। এ চিহ্নের তাৎপর্য যখন ব্যাখ্যা করা হয় তখনই এর অর্থ আমাদের কাছে সুস্পষ্ট হয়। অন্যদিকে, সংকেত হিসেবে আকাশের মেঘ ঝড়-বৃষ্টির প্রতিনিধিত্ব করে। এটা আমাদের ব্যাখ্যার ওপর নির্ভর করে না। কারণ আকাশে মেঘ দেখলে যে কেউ ধারণা করে যে বৃষ্টি হতে পারে। অর্থাৎ প্রতীক হচ্ছে সুপরিকল্পিত। কিন্তু সংকেত হলো অপরিকল্পিত। পরিশেষে বলা যায়, সব ধরনের প্রতীক সংকেতের মর্যাদা পেলেও সকল সংকেত প্রতীকের মর্যাদা পায় না। উদ্দীপকে বর্ণিত কালো মেঘকে আমরা বৃষ্টির সংকেত বললেও বৃষ্টির প্রতীক বলতে পারি না। এ কারণেই প্রতীক ও সংকেত দুটি আলাদা বিষয় ।"
        }
      ]
    },
    {
      "number": "11",
      "uddipok": "সফি ও সামী কোথাও বেড়াতে যেতে চায়। এ প্রসঙ্গে সফি বলল, “যদি তুমি সিলেট যাও তাহলে তুমি চা বাগান দেখতে পার।” সামী বলল, “চল, তুমি ও আমি এক সাথে সিলেট যাই ।”",
      "tag": "DB 17",
      "sub_questions": [
        {
          "label": "ক",
          "question": "সংকেত কাকে বলে?",
          "explanation": "যা কিছু প্রত্যক্ষ বা পরোক্ষভাবে অন্য কোনো বিষয়কে সূচিত করে বা অন্য কোনো বিষয়ের প্রতিনিধি হিসেবে কাজ করে তাকে সংকেত (Sign) বলে ।"
        },
        {
          "label": "খ",
          "question": "বৈকল্পিক বাক্য বলতে কী বুঝ ?",
          "explanation": "যে সকল যৌগিক বাক্যে 'বা' অথবা 'কিংবা' ‘অথবা’ অনুরূপ সমার্থক কোনো যোজকের দ্বারা দুই বা ততোধিক সরল বাক্যকে সংযুক্ত করা হয় তাকে বৈকল্পিক বাক্য বলে। বৈকল্পিক যুক্তিবাক্যের অঙ্গ বা উপাদান বাক্যগুলোকে বিকল্প (Disjunct) বলে। বৈকল্পিক যুক্তিবাক্যের প্রতীকী রূপ দিতে গেলে এর বিকল্পগুলোকে গ্রাহক প্রতীক দ্বারা প্রকাশ করতে হয় এবং ‘অথবা’, ‘হয়-না হয়' এর পরিবর্তে ধ্রুবক প্রতীক 'v ’(ভেল) বসাতে হয়। যেমন: সে চা খায় অথবা কফি খায়। এর প্রতীকী রূপ হলো - pvq । এখানে 'সে চায় খায় = p' এবং সে কফি খায় = q' ব্যবহার করা হয়েছে।"
        },
        {
          "label": "গ",
          "question": "উদ্দীপকে সামীর বক্তব্য যে যুক্তিবাক্যকে নির্দেশ করে তার সত্য সারণি প্রস্তুত কর ।",
          "explanation": "উদ্দীপকে সামীর বক্তব্য সংযৌগিক যুক্তিবাক্যকে নির্দেশ করে। যে যৌগিক যুক্তিবাক্যে তার অংশগুলো ‘এবং’ ‘ও’ ‘আর’ ‘কিংবা’ ইত্যাদি যোজক দ্বারা সংযোজিত হয়, তাকে সংযৌগিক যুক্তিবাক্য বলে। যেমন: সে চা খায় এবং কফি খায়। এ বাক্যের প্রতীকী রূপ হলো — p.q। নিচে এ যুক্তিবাক্যের সত্য সারণি প্রস্তুত করা হলো—"
        },
        {
          "label": "ঘ",
          "question": "সফি ও সামীর বক্তব্য যে দুই ধরনের যুক্তিবাক্যকে নির্দেশ করে তার তুলনামূলক সত্যমূল্য নির্ণয় কর।",
          "explanation": "সফি ও সামীর বক্তব্য যথাক্রমে প্রাকল্পিক ও সংযৌগিক নামক দুই ধরনের যুক্তিবাক্যকে নির্দেশ করে। এ কারণে সফির বক্তব্যকে p ⊃ q \\mathrm{p} \\supset \\mathrm{q} p ⊃ q এবং সামীর বক্তব্যকে p.q দ্বারা প্রতীকায়িত করা যায়। আমরা জানি, সত্য সারণি ব্যবহার করে সত্যমান নির্ণয় করলে যৌগিক বাক্যটি স্বতঃসত্য অথবা স্বতঃমিথ্যা অথবা অনির্দিষ্টমান হয়ে থাকে। অর্থাৎ সকল প্রতিস্থাপক দৃষ্টান্ত সত্য হলে যৌগিক বাক্যটির সত্যমান হয় স্বতঃসত্য, সকল প্রতিস্থাপক দৃষ্টান্ত মিথ্যা হলে যৌগিক বাক্যটির সত্যমান হয় স্বতঃমিথ্যা এবং সকল প্রতিস্থাপক দৃষ্টান্ত সত্য ও মিথ্যা হলে যৌগিক বাক্যটির সত্যমান হয় অনির্দিষ্টমান । নিম্নে প্রাকল্পিক ও সংযৌগিক যুক্তিবাক্যের তুলনামূলক সত্যমূল্য নির্ণয় করা হলো— স্তম্ভ → ১ম স্তম্ভ ২য় স্তম্ভ চূড়ান্ত স্তম্ভ সারি ↓ \\downarrow ↓ P q P ⊃ q \\mathrm{P} \\supset \\mathrm{q} P ⊃ q ১ম সারি T T T ২য় সারি T F F ৩য় সারি F T T ৪র্থ সারি F F T অর্থাৎ ওপরে সফির বক্তব্য তথা প্রাকল্পিক যুক্তিবাক্যের সত্যমূল্য অনির্দিষ্টমান। অন্যদিকে, সামীর বক্তব্য তথা সংযৌগিক যুক্তিবাক্যের সত্যমূল্য হলো— স্তম্ভ → ১ম স্তম্ভ ২য় স্তম্ভ চূড়ান্ত স্তম্ভ সারি ↓ \\downarrow ↓ P q P.q ১ম সারি T T T ২য় সারি T F F ৩য় সারি F T F ৪র্থ সারি F F F অর্থাৎ ওপরে সংযৌগিক যুক্তিবাক্যের সত্যমূল্য হলো অনির্দিষ্টমান ।"
        }
      ]
    }
  ]
}