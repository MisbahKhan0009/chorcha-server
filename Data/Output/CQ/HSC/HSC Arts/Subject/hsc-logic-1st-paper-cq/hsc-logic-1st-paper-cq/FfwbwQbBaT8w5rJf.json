{
  "title": "যশোর বোর্ড ২০২২",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "Logos শব্দের অর্থ চিন্তা বা ভাষা ।"
        },
        {
          "label": "খ",
          "question": "",
          "explanation": "যুক্তিবিদ্যা চিন্তার সাথে সম্পর্কীয় বলে যুক্তিবিদ্যাকে চিন্তা সম্পৰ্কীয় বিজ্ঞান বলা হয় । যুক্তিবিদ্যায় যুক্তিসংক্রান্ত বিষয় উপস্থাপন করা হয় বলে যুক্তিবিদ্যাকে যুক্তি বিজ্ঞান বলা হয়। আর উৎপত্তিগত দিক থেকে আবার যুক্তিবিদ্যাকে ভাষায় প্রকাশিত চিন্তা সম্পৰ্কীয় বিজ্ঞানও বলা হয়। মনোবিজ্ঞানে চিন্তা বলতে প্রত্যক্ষণ, স্মৃতি, কল্পনা, অনুমান ইত্যাদি বোঝায়। যুক্তিবিদ্যার অনুমান চিন্তার সাথে সম্পর্কিত। তাই যুক্তিবিদ্যাকে চিন্তা সম্পর্কীয় বিজ্ঞান বলা হয়।"
        },
        {
          "label": "গ",
          "question": "",
          "explanation": "উদ্দীপকের ‘ছক-১’-এ যুক্তিবিদ্যার আদর্শনিষ্ঠ বিজ্ঞানের দিকটি ফুটে উঠেছে। উদ্দীপকে যেসব বিষয় উপস্থাপন করা হয়েছে সেগুলো যুক্তিবিদ্যার আদর্শনিষ্ঠ বিজ্ঞানের সাথে সম্পর্কিত। আমরা জানি আদর্শনিষ্ঠ বিজ্ঞান বলতে সেইসব বিজ্ঞানকে বোঝায়  যে বিজ্ঞান কোনো আদর্শ বা মানদন্ডের ভিত্তিতে নিজস্ব বিষয়বস্তুর মূল্যায়ন করে।তেমনি যুক্তিবিদ্যাও আদর্শনিষ্ঠ বিজ্ঞানের মতো আদর্শ বা মানদন্ডের ভিত্তিতে নিজস্ব বিষয়বস্তুর মূল্যায়ন করে। যুক্তিবিদ্যার এই আদর্শ হলো সত্যের আদর্শ। সত্যের আদর্শ অনুযায়ী যুক্তিবিদ্যা বৈধ যুক্তিপদ্ধতির নিয়মাবলি আবিষ্কার করে এবং এই নিয়মাবলির আলোকে সেগুলোর মূল্য নিরূপণ করে।যুক্তিবিদ্যা যেহেতু আদর্শ বা মানদন্ডের ভিত্তিতে নিজস্ব বিষয়বস্তুর মূল্যায়ন করে, তাই যুক্তিবিদ্যা একটি আদর্শনিষ্ঠ বিজ্ঞান । উদ্দীপকের ‘ছক-১'-এ আদর্শ, সততা, বৈধতা, অবৈধতা শব্দগুলো উপস্থাপন করা হয়েছে। যুক্তিবিদ্যার আদর্শ আছে। আর এই আদর্শ হলো সত্যের আদর্শ। সত্যের আদর্শ অনুযায়ী যুক্তিবিদ্যা যুক্তির বৈধতা-অবৈধতা নির্ণয়ের জন্য নিয়ম নির্ধারণ করে। তাই বলা যেতে পারে 'ছক-১'-এ যুক্তিবিদ্যার আদর্শনিষ্ঠ বিজ্ঞানের দিকটি ফুটে উঠেছে।"
        },
        {
          "label": "ঘ",
          "question": "",
          "explanation": "ছক-২ ও ছক-৩ দ্বারা যুক্তিবিদ্যার যথাক্রমে বিজ্ঞান ও কলাবিদ্যার দিকটি নির্দেশিত হয়েছে। যুক্তিবিদ্যার প্রকৃতি পর্যালোচনা করলে দেখা যায় যে, এর মধ্যে কলা ও বিজ্ঞান উভয়ই দিকই বিদ্যমান রয়েছে।নিচে কলা ও বিজ্ঞানের তুলনামূলক বিশ্লেষণ করা হল- উদ্দীপকে ছক-২ এ বিজ্ঞানের বৈশিষ্ট্য গুলো লক্ষ্য করা যায়। বিজ্ঞানের মতো যুক্তিবিদ্যা নিজস্ব বিষয়বস্তুকে সুশৃঙ্খলভাবে আলোচনা করে। বৈধ যুক্তি থেকে অবৈধ যুক্তির পার্থক্য করণের জন্য কিছু নিয়ম নির্ধারণ করে এবং বিশেষ বিশেষ ক্ষেত্রে সূত্র প্রবর্তন করে। যুক্তিবিদ্যার মধ্যে যেহেতু বিজ্ঞানের বৈশিষ্ট্য বিদ্যমান রয়েছে, তাই যুক্তিবিদ্যাও একটি বিজ্ঞান । অপরদিকে, ছক-৩ এ দক্ষতা, কর্ম-নৈপুণ্যতা, সৃজনশীলতা, প্রায়োগিক জ্ঞান শব্দগুলো উপস্থাপন করা হয়েছে। এই শব্দগুলোর দ্বারা কলাবিদ্যার বৈশিষ্ট্য লক্ষ্য করা যায়। কেননা দক্ষতা, কর্মনৈপুণ্যতা, সৃজনশীলতা, প্রায়োগিক জ্ঞান হলো কলাবিদ্যার বৈশিষ্ট্য। কলাবিদ্যা বলতে তাত্ত্বিক জ্ঞানকে বাস্তবে প্রয়োগ করার দক্ষতাকে বোঝায়। যুক্তিবিদ্যা যুক্তির বৈধতা-অবৈধতা নির্ণয়ের জন্য কিছু নিয়ম নির্ধারণ করে। তাই যুক্তিবিদ্যাও একটি কলাবিজ্ঞান । তাই বলা যায় যে, ছক-২ দ্বারা বিজ্ঞানকে বুঝানো হয়েছে। এবং ছক-৩ দ্বারা কলাবিদ্যাকে বুঝানো হয়েছে।"
        }
      ]
    },
    {
      "number": "2",
      "uddipok": "উদাহরণ-১: সকল শিশু হয় কোমলমতি। উদাহরণ-২: ফুলটি সুন্দর।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "Terminus শব্দের অর্থ হলো প্রান্ত বা সীমা।"
        },
        {
          "label": "খ",
          "question": "",
          "explanation": "ছি!ছি! শব্দটি পদ নয়।কারণ যুক্তিবাক্যের উদ্দেশ্য ও বিধেয় পদরূপে ব্যবহৃত হতে পারে না। ছি!ছি!, আহ!, হায়! হায়! এগুলো পদ নিরপেক্ষ শব্দ। পদ নিরপেক্ষ শব্দ কখনো কোনো বাক্যের পদ হতে পারেনা। যুক্তিবিদ্যায় যে শব্দ কখনো কোনো যুক্তিবাক্যের উদ্দেশ্য বা বিধেয়রূপে ব্যবহৃত হয় না তাকে পদ বলা যায় না। তাই ছি!ছি! শব্দটিকে পদ বলা যায় না।"
        },
        {
          "label": "গ",
          "question": "",
          "explanation": "উদাহরণ-১ এ আমার পাঠ্যবইয়ের সার্বিক বা সামান্য যুক্তিবাক্যকে নির্দেশ করেছে।নিচে তা ব্যাখ্যা করা হলো- সার্বিক বা সামান্য যুক্তিবাক্য বলতে বুঝায় যে যুক্তিবাক্যে সমগ্র উদ্দেশ্য সম্পর্কে বা উদ্দেশ্যের সম্পূর্ণ ব্যক্ত্যর্থ সম্পর্কে কোন কিছু স্বীকার বা অস্বীকার করা হয়।যদি সার্বিক যুক্তিবাক্য সদর্থক হয়, তাহলে শুরুতেই সকল, সব, সমস্ত ইত্যাদি চিহ্ন ব্যবহৃত হয়। আর সার্বিক যুক্তিবাক্য যদি নঞর্থক হয়, তাহলে তার শুরুতেই 'কোনো' চিহ্নটি ব্যবহৃত হয়। তেমনি উদাহরণ-১ এ বলা হয়েছে, সকল শিশু হয় কোমলমতি- এ যুক্তিবাক্যে ‘কোমলমতি' বিধেয় পদটিকে সমগ্র 'শিশুর ক্ষেত্রে স্বীকার করা হয়েছে। তাই বলা যায় উদাহরণ-১ এ সার্বিক যুক্তিবাক্যকে নির্দেশ করেছে।"
        },
        {
          "label": "ঘ",
          "question": "",
          "explanation": "উদাহরণ-২ এর বাক্যটি যুক্তিবাক্য নয়।পাঠ্য বইয়ের আলোকে বিশ্লেষণ করা হলো-  আমরা জানি, যুক্তিবাক্য বলতে সাধারণত নিরপেক্ষ যুক্তিবাক্যকেই বোঝানো হয়। অর্থাৎ যেকোনো যুক্তিবাক্যে মোট তিনটি অংশ হিসেবে উদ্দেশ্য, সংযোজক ও বিধেয় থাকে। যেমন— মিস্টি হয় সুস্বাদু । এ যুক্তিবাক্যে মিষ্টি পদটি উদ্দেশ্য। কেননা এর সম্বন্ধে কিছু স্বীকার করা হয়েছে। সুস্বাদু পদটি বিধেয়, কেননা একে উদ্দেশ্যের উপর আরোপ করা হয়েছে। 'হয়' শব্দটি সংযোজক, কেননা এর সাহায্যে উদ্দেশ্য ও বিষেয়কে সংযুক্ত করা হয়েছে। তেমনি উদাহরণ-২ এ বলা হয়েছে , ফুলটি সুন্দর। এখানে ফুল শব্দটি উদ্দেশ্য এবং সুন্দর শব্দটির বিধেয় হলেও সংযোজন হিসেবে কোনো শব্দ নেই। তাই বলা যায় উদাহরণ-২ এ সংযোজন অনুপস্থিত থাকার কারণে একে যুক্তিবাক্য বলা যায় না।"
        }
      ]
    },
    {
      "number": "3",
      "uddipok": "দৃশ্যকল্প-১: বিশ্বকবি রবীন্দ্রনাথ ঠাকুর ১৮৬১ সালে জন্মগ্রহণ করেন । দৃশ্যকল্প-২: মানুষ হয় বুদ্ধিবৃত্তিসম্পন্ন প্রাণী । দৃশ্যকল্প-৩: মানুষ হয় মরণশীল প্রাণী ।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "যে পদ অন্য কোনো পদের উদ্দেশ্য সম্পর্কে কোনো কিছু স্বীকার বা অস্বীকার করে তাকে বিধেয় বলে ।"
        },
        {
          "label": "খ",
          "question": "",
          "explanation": "নেতিবাচক বাক্যে উদ্দেশ্য পদের সাথে বিধেয় পদের সম্পর্ক অস্বীকার করা হয় বলে এ ধরনের বাক্যে বিধেয়ক থাকে না। বিধেয়ক একটি সম্পর্কের নাম। সদর্থক বাক্যের উদ্দেশ্য' ও বিধেয় পদের মধ্যে যে সম্পর্ক তা-ই বিধেয়ক। কিন্তু নেতিবাচক বাক্যে 'উদ্দেশ্য' ও 'বিধেয়' পদের মধ্যে কোনো সম্পর্ক প্রকাশ পায় না। এ কারণে নেতিবাচক বাক্যে বিধেয়ক থাকে না।"
        },
        {
          "label": "গ",
          "question": "",
          "explanation": "দৃশ্যকল্প-১ এ ব্যক্তিগত অবিচ্ছেদ্য অবান্তর লক্ষণ বিধেয়ককে নির্দেশ করে। নিচে তা ব্যাখ্যা করা হলো: যে অবান্তর লক্ষণ কোনো ব্যক্তি বিশেষের বেলায় সর্বদাই বিদ্যমান থাকে এবং যাকে কোনোক্রমেই পরিবর্তন করা যায় না তাকে ব্যক্তিগত অবিচ্ছেদ্য অবান্তর লক্ষণ বলে। ব্যক্তি ইচ্ছা করলেই এগুলো কখনো তার থেকে আলাদা করতে বা পরিবর্তন করতে পারবে না। যেমন- কোনো ব্যক্তির জন্মস্থান, জন্মতারিখ ইচ্ছা করলেও পরিবর্তন করা যায় না। তাই এসব ব্যক্তিগত অবিচ্ছেদ্য অবান্তর লক্ষণ। দৃশ্যকল্প-১ এ বর্ণিত, বিশ্বকবি রবীন্দ্রনাথ ঠাকুর ১৮৬১ সালে জন্মগ্রহণ করেন। এখানে রবীন্দ্রনাথ ঠাকুরের জন্মসাল তার ব্যক্তিত্বের সাথে অবিচ্ছেদ্যভাবে সম্পর্কিত। তাই বলা যায় দৃশ্যকল্প-১ এ ব্যক্তিগত অবিচ্ছেদ্য অবান্তর লক্ষ্মণ বিধেয়ক নির্দেশ করে ।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ বিভেদক লক্ষণকে নির্দেশ করে এবং দৃশ্যকল্প-৩ উপলক্ষণকে নির্দেশ করে। তাই দৃশ্যকল্প-২ ও ৩ দ্বারা নির্দেশিত বিধেয়ক একই ধরনের নয়।নিচে তা বিশ্লেষণ করা হলো-  আমরা জানি, যে গুণের কারণে একই জাতির অন্তর্ভুক্ত একটি উপজাতিকে তার সমজাতীয় অন্যান্য উপজাতি থেকে পৃথক করা হয় তাকে বিভেদক লক্ষণ বলে । বিভেদক লক্ষণ হলো জাত্যর্থের অপরিহার্য অংশ বিশেষ। যেমন— মানুষের রয়েছে 'বুদ্ধিবৃত্তি' ও 'জীববৃত্তি' নামক গুণ। অন্যদিকে, বিভিন্ন প্রাণীর রয়েছে 'জীববৃত্তি' গুণ। এই 'বুদ্ধিবৃত্তি' গুণের কারণে মানুষ তার সমজাতীয় অন্যান্য উপজাতি থেকে পৃথক। এজন্য 'বুদ্ধিবৃত্তি' গুণকে মানুষ পদের বিভেদক লক্ষণ বলে । দৃশ্যকল্প-২ এ বলা হয়েছে 'মানুষ হয় বুদ্ধিবৃত্তিসম্পন্ন প্রাণী'। এখানে বুদ্ধিবৃত্তি গুণটি মানুষ পদের বিভেদক লক্ষণ। কারণ এ গুণের জন্যই মানুষ তার অন্যান্য উপজাতি থেকে আলাদা । অন্যদিকে, দৃশ্যকল্প-৩ এ বর্ণিত, মানুষ হয় মরণশীল প্রাণী। এখানে 'মরণশীল' গুণটি মানুষ পদের উপলক্ষণ। কেননা এটি মানুষ পদের জাত্যর্থ না হলেও 'জীববৃত্তি' নামক জাত্যর্থ থেকে অনিবার্যভাবে নিঃসৃত। কারণ আমরা জানি, উপলক্ষণ কোনো পদের জাত্যর্থের অংশ না হলেও পদটির জাত্যর্থ থেকে উপলক্ষণ নিঃসৃত হয়। তাই বলা যায়, দৃশ্যকল্প-২ ও ৩ দ্বারা নির্দেশিত বিধেয়ক একই ধরনের নয়।"
        }
      ]
    },
    {
      "number": "4",
      "uddipok": "যুক্তি-১: সকল পাখি হয় দ্বিপদ।           সকল কোকিল হয় পাখি ।           অতএব, সকল কোকিল হয় দ্বিপদ।   যুক্তি-২: সজল হয় মরণশীল        জহির হয় মরণশীল জাকির হয় মরণশীল ফরিদ হয় মরণশীল। অতএব, সকল মানুষ হয় মরণশীল",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "অনুমান দুই প্রকার। যথা— অবরোহ অনুমান এবং আরোহ অনুমান।"
        },
        {
          "label": "খ",
          "question": "",
          "explanation": "অমাধ্যম প্রকৃত অনুমান নয়। কারণ অমাধ্যম অনুমানের সিদ্ধান্তে নতুনত্ব থাকে না। যে অবরোহ অনুমানে একটি আশ্রয়বাক্য থেকে সিদ্ধান্ত অনুমিত হয় তাকে অমাধ্যম অনুমান বলে। এ অনুমানের সিদ্ধান্তটি আশ্রয়বাক্যেরই পরিবর্তিত রূপ। তাই অমাধ্যম অনুমানের সিদ্ধান্তে কোনো নতুনত্ব থাকে না। এই দিকটি বিবেচনা করে মিল, বেইন-এর মতো যুক্তিবিদও মনে করেন অমাধ্যম অনুমান প্রকৃত অনুমান নয়।"
        },
        {
          "label": "গ",
          "question": "",
          "explanation": "যুক্তি-১ এ আমার পাঠ্যবইয়ের যে অনুমানের ইঙ্গিত করেছে তা হলো অবরোহ অনুমান।নিচে তার বিশ্লেষণ করা হলো- যে অনুমান প্রক্রিয়ায় সিদ্ধান্তটি এক বা একাধিক আশ্রয়বাক্য থেকে অনিবার্যভাবে নিঃসৃত হয় এবং তা কখনোই আশ্রয়বাক্যের চেয়ে ব্যাপক হয় না তাকে অবরোহ অনুমান বলে।তবে কিছু কিছু ক্ষেত্রে অবরোহ অনুমান সমব্যাপক হয়। উদ্দীপকে যুক্তি-১ এ বর্ণিত, সকল পাখি হয় দ্বিপদ। সকল কোকিল হয় পাখি। অতএব, সকল কোকিল হয় দ্বিপদ। এখানে, দুটি আশ্রয়বাক্য থেকে অনিবার্যভাবে সমব্যাপক সিদ্ধান্ত নিঃসৃত হয়েছে। তাই বলা যায় যে, এটি অবরোহ অনুমানের দৃষ্টান্ত।এরূপ অনুমানে সত্যতা যাচাই করা হয়।"
        },
        {
          "label": "ঘ",
          "question": "",
          "explanation": "যুক্তি-১ অবরোহ অনুমান এবং যুক্তি-২ আরোহ অনুমান নির্দেশ করে। নিচে উভয় অনুমানের মধ্যে পার্থক্য বিশ্লেষণ করা হলো— যুক্তি-১ এ বর্ণিত, 'সকল পাখি হয় দ্বিপদ। সকল কোকিল হয় পাখি। অতএব, সকল কোকিল হয় দ্বিপদ।' এখানে একাধিক আশ্রয়বাক্য থেকে সিদ্ধান্ত গ্রহণ করা হয়েছে এবং আশ্রয়বাক্যের সমব্যাপক সিদ্ধান্ত অনিবার্যভাবে অনুমিত হয়। তাই এটি অবরোহ অনুমানের দৃষ্টান্ত। অন্যদিকে, যুক্তি-২ এ বর্ণিত, 'সজল হয় মরণশীল। জহির হয় মরণশীল। জাকির হয় মরণশীল। ফরিদ হয় মরণশীল। অতএব, সকল মানুষ হয় মরণশীল।' এখানে অল্প দৃষ্টান্তের পর্যবেক্ষণ থেকে সমগ্র বিষয় সম্পর্কে সিদ্ধান্ত নেওয়া হয়েছে। তাই এটি আরোহ অনুমানের দৃষ্টান্ত । যুক্তি-১ এ উল্লেখিত অবরোহ অনুমানে আকারগত সত্যতাকে প্রাধান্য দেওয়া হলেও যুক্তি-২ এ উল্লেখিত আরোহ অনুমানে আকারগত ও বস্তুগত উভয় প্রকার সত্যতাকে প্রাধান্য দেওয়া হয়। এছাড়াও অবরোহ অনুমানে একটি আশ্রয়বাক্য থেকে সিদ্ধান্ত অনুমিত হয়। কিন্তু আরোহ অনুমানে সব সময় একাধিক আশ্রয়বাক্য থেকে সিদ্ধান্ত অনুমিত হয়। এ অনুমান সব সময় আশ্রয়বাক্য থেকে বেশি ব্যাপক হয়। কিন্তু অবরোহ অনুমানের সিদ্ধান্ত কোনোভাবেই আশ্রয়বাক্য থেকে বেশি ব্যাপক হতে পারে না।"
        }
      ]
    },
    {
      "number": "5",
      "uddipok": "সকল কাক হয় কালো। সকল কোকিল হয় কালো । সুতরাং  সকল কোকিল হয় কাক।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "কোনো জ্ঞাত বিষয় থেকে অজ্ঞাত বিষয়ে জ্ঞান লাভের মানসিক প্রক্রিয়াকে অনুমান বলে।"
        },
        {
          "label": "খ",
          "question": "",
          "explanation": "সহানুমান মাধ্যম অনুমান হওয়ার কারণে এখানে তিনটি পদ থাকে। সহানুমানে দুটি আশ্রয়বাক্য থেকে সিদ্ধান্ত গ্রহণ করা হয়। এই অনুমান প্রক্রিয়ায় প্রধান পদ, অপ্রধান পদ এবং মধ্যপদ নামে তিনটি পদ থাকে এবং প্রতিটি পদই দুই বার করে বসে। যেমন- সকল মানুষ হয় মরণশীল (প্রধান আশ্রয়বাক্য) করিম হয় একজন মানুষ (অপ্রধান আশ্রয়বাক্য) করিম হয় মরণশীল (সিদ্ধান্ত) এখানে তিনটি যুক্তিবাক্যে 'মানুষ', 'মরণশীল' ও 'রহিম' প্রতিটি পদই দুইবার ব্যবহার হয়েছে। সুতরাং সহানুমানে তিনটি পদই থাকবে।"
        },
        {
          "label": "গ",
          "question": "",
          "explanation": "উদ্দীপকে কালো পদটি সহানুমানের মধ্যপদকে নির্দেশ করেছে। নিচে তা ব্যাখ্যা করা হলো- নিরপেক্ষ সহানুমানের যে পদ উভয় আশ্রয়বাক্যে সাধারণভাবে থাকে কিন্তু সিদ্ধান্তে থাকে না তাকে মধ্যপদ বলে।তেমনি উদ্দীপকে বলা হয়েছে, সকল কাক হয় কালো (প্রধান আশ্রয়বাক্য) সকল কোকিল হয় কালো (অপ্রধান আশ্রয়বাক্য) সকল কোকিল হয় কাক । (সিদ্ধান্ত) এই উদাহরণটিতে ‘কাক' পদটি সিদ্ধান্তের বিধেয় হিসেবে ব্যবহৃত হয়েছে। তাই এটি হচ্ছে 'প্রধান পদ'। 'সকল কোকিল' পদটি সিদ্ধান্তের উদ্দেশ্য হিসেবে ব্যবহৃত হয়েছে বলে এটি অপ্রধান পদ। অন্যদিকে 'কালো' পদটি দুটি আশ্রয়বাক্যেই সাধারণভাবে বিদ্যমান, তাই এটি হলো মধ্যপদ ।তাই বলা যায় উদ্দীপকের কালো পদটি সহানুমানের মধ্যপদকে নির্দেশ করে।"
        },
        {
          "label": "ঘ",
          "question": "",
          "explanation": "সহানুমানের মধ্যপদকে অন্তত একবার ব্যাপ্য হতে হবে। উদ্দীপকে এই নিয়মটি লঙ্ঘনের কারণে অব্যাপ্য মধ্যপদজনিত অনুপপত্তি ঘটেছে।নিচে তা বিশ্লেষণ করা হলো- সহানুমানে দুটি আশ্রয়বাক্যে মধ্যপদ থাকে। এ কারণে সহানুমানের নিয়ম অনুসারে দুটি আশ্রয়বাক্যের মধ্যে কমপক্ষে একটিতে মধ্যপদ ব্যাপ্য হওয়া আবশ্যক। সহানুমানের এই নিয়ম লঙ্ঘন করলে যে অনুপপত্তি ঘটে তাকে অব্যাপ্য মধ্যপদজনিত অনুপপত্তি বলা হয় । উদ্দীপকের সহানুমানটিতে বলা হয়েছে, সকল কাক হয় কালো।সকল কোকিল হয় কালো অতএব, সকল কোকিল হয় কাক । প্রদত্ত যুক্তির দুটি আশ্রয়বাক্যই A যুক্তিবাক্য এবং উভয়ের বিধেয়তে অবস্থিত মধ্যপদ 'কালো' দু'বারই অব্যাপ্য হয়েছে। যা সুস্পষ্টই সহানুমানের নিয়ম বিরুদ্ধ। এরূপ অবস্থার কারণে সিদ্ধান্তে প্রধান পদ 'কাক' ও অপ্রধান পদ 'কোকিলে'র মধ্যকার সম্পর্ক বৈধ হয়নি। ফলে আলোচ্য যুক্তিটি অবৈধ হয়ে অব্যাপ্য মধ্যপদজনিত অনুপপত্তির উদ্ভব ঘটেছে। তাই বলা যায়, উদ্দীপকের সহানুমানটি বৈধ হয়নি এবং এতে অব্যাপ্য মধ্যপদজনিত অনুপপত্তি ঘটেছে।"
        }
      ]
    },
    {
      "number": "6",
      "uddipok": "",
      "tag": "MB 22,JB 22",
      "sub_questions": [
        {
          "label": "ক",
          "question": "",
          "explanation": "আরোহের ভিত্তি দুই প্রকার।"
        },
        {
          "label": "খ",
          "question": "",
          "explanation": "আরোহ অনুমানে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয়। এই সার্বিকতা বা সার্বিক সিদ্ধান্ত আরোহ অনুমানের অপরিহার্য বৈশিষ্ট্য। যে বৈশিষ্ট্য বা যার ওপর ভিত্তি করে আরোহ অনুমানে বিশেষ থেকে সার্বিকে বা কিছু থেকে সকল-এ গমন করা হয় সেটি হলো আরোহাত্মক উল্লম্ফন। আরোহাত্মক উল্লম্ফনের উপর ভিত্তি করে আরোহ অনুমানে জ্ঞাত থেকে অজ্ঞাতে, কিছু থেকে সমগ্র গমন করা হয় । আরোহমূলক লম্ফকে আরোহের প্রাণ বলা হয় ।"
        },
        {
          "label": "গ",
          "question": "",
          "explanation": "দৃশ্যকল্প-১ এর দ্বারা কারণের বহুকারণ সমন্বয়ের বিষয়টি নির্দেশিত হয়েছে। নিচে তা ব্যাখ্যা করা হলো-  দৃশ্যকল্প-১ এর দ্বারা কারণের বহুকারণ সমন্বয়ের বিষয়টি নির্দেশিত হয়েছে। কারণ এখানে একাধিক কারণ মিলে একটি কার্যসম্পন্ন করেছে। কার্যকারণ নিয়ম অনুযায়ী কারণ ও কার্যের মধ্যে আবশ্যিক সম্পর্ক বিদ্যমান। আর প্রতিক্ষেত্রে একই কারণ একই কার্য উৎপন্ন করে । তাই প্রতিটি কার্যের কারণ নির্দিষ্ট। এই হিসাবে প্রতিটি কার্যের একটি মাত্র কারণ আছে। কিন্তু অনেক সময় দেখা যায় যে, কোনো জটিল কার্য সম্পাদনের জন্য একাধিক কারণের দরকার। এভাবে যখন বিভিন্ন কারণ একত্রে কাজ করার ফলে কোনো জটিল কার্য উৎপন্ন হয় তখন ঐ কারণগুলোকে একত্রে সমন্বয় বলে। অর্থাৎ, বহুকারণ সমন্বয় হলো কতকগুলো কারণের সমষ্টি যেগুলো একত্রে একটি কার্য সম্পাদন করে। তেমনি উদ্দীপকের দৃশ্যকলা-১ এ মৃত্যুর কারণ করোনা ভাইরাসে আক্রান্ত হওয়ার ক্ষেত্রে অনেকগুলো কারণ একত্রে কাজ করে বলে দেখানো হয়েছে। এখানে—১. ডেলটা, অমিক্রন এর প্রাদুর্ভাব ২. অস্বাস্থ্যকর পরিবেশ ৩. স্বাস্থ্যবিধি না মানা এবং ৪. ভ্যাকসিন গ্রহণে অনীহা ইত্যাদি কারণ একত্রে কাজ করার ফলে করোনা ভাইরাসে আক্রান্ত হওয়ার বিষয়টি দেখানো হয়েছে। তাই বলা যায় দৃশ্যকল্প-১ এর মাধ্যমে বহুকারণ সমন্বয় নির্দেশিত হয়েছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এর চিত্রটির দ্বারা বহুকারণবাদ নির্দেশিত হয়েছে।পাঠ্যবইয়ের আলোকে নিচে তা বিশ্লেষণ করা হলো- উদ্দীপকের দৃশ্যকল্প-২ এ একটি কার্যের একাধিক কারণ দেখানো হয়েছে। কেননা এখানে 'আলো' নামক কার্যের কারণ হিসেবে সূর্য, চন্দ্র, আগুন, বিদ্যুৎ, মোমবাতি, টর্চলাইট ইত্যাদি বিভিন্ন কারণ দেখানো হয়েছে। অর্থাৎ, আলো নামক কার্যের একাধিক কারণ আছে বলে দৃশ্যকল্প-২' এ দেখানো হয়েছে। তাই ‘দৃশ্যকল্প-২' এর মাধ্যমে বহুকারণবাদ নির্দেশিত হয়েছে। বহুকারণবাদে একটি কার্যের একাধিক কারণ আছে বলে উপস্থাপন করা হয়। কার্যকারণ নিয়ম অনুযায়ী কারণ ও কার্যের মধ্যে আবশ্যিক সম্পর্ক বিদ্যমান। আর প্রতিক্ষেত্রে একই কারণ একই কার্য উৎপন্ন করে। তাই বলা যায়, দৃশ্যকল্প-২ এর চিত্রটির দ্বারা বহুকারণবাদ নির্দেশিত হয়েছে।"
        }
      ]
    },
    {
      "number": "7",
      "uddipok": "যুক্তিবিদ্যার ক্লাসে রায়হান স্যার বলেন, শ্রীলঙ্কার দ্রব্যমূল্য ব্যাপক হারে' বৃদ্ধি পেয়েছে। শিক্ষার্থী স্নেহা বললো, দ্রব্যের যোগান কমে গেলে দাম বাড়ে। আবার যোগান বেড়ে গেলে দাম কমে যায়। শিক্ষার্থী শ্রেয়সি বললো, কোনো কোনো সময় এর ব্যতিক্রমও দেখা যায়।",
      "tag": "JB 22,ISCM 24",
      "sub_questions": [
        {
          "label": "ক",
          "question": "শব্দ কত প্রকার ও কী কী?",
          "explanation": "যুক্তিবিদ্যায় শব্দ তিন প্রকার। যথা-পদযোগ্য শব্দ, সহ-পদযোগ্য শব্দ ও নিরপেক্ষ শব্দ।"
        },
        {
          "label": "খ",
          "question": "'হায়' শব্দটি পদ নয় কেন?",
          "explanation": "হায়' শব্দটি যুক্তিবাক্যের উদ্দেশ্য ও বিধেয় পদরূপে ব্যবহৃত হতে পারে না বলে এটি কোনো পদ নয়। যে শব্দ কখনো কোনো যুক্তিবাক্যের উদ্দেশ্য বা বিধেয়রূপে ব্যবহৃত হতে পারে না তাকে 'পদ-নিরপেক্ষ শব্দ' বলে। 'ছি!ছি!', আহা, হায়! হায়। এই শব্দগুলো যুক্তিবাক্যের উদ্দেশ্য বা বিধেয়রূপে ব্যবহূত হয় না। তাই এসব কোনো পদ নয়।"
        },
        {
          "label": "গ",
          "question": "উদ্দীপকে উল্লেখিত রায়হান স্যার আর স্নেহার বক্তব্য তোমার পাঠ্যবইয়ের কোন বিষয়টিকে নির্দেশ করেছে? ব্যাখ্যা করো।",
          "explanation": "উদ্দীপকে উল্লেখিত গালিব স্যার আর স্নেহার বক্তব্য ব্যস্তার্থ (Denotation) ও জাত্যর্থের (Connotation) সম্পর্ক প্রতিফলিত হয়েছে। ব্যস্ত্যর্থ হলো পদের পরিমাণগত দিক আর জাত্যর্থ হলো পদের গুণগত দিক। যুক্তিবিদরা বলেছেন, ব্যক্ত্যর্থ ও জাত্যর্থের মধ্যে সর্বদা বিপরীত সম্পর্ক বিদ্যমান। এই সম্পর্ককে এভাবে বলা যায়- পদের ব্যস্ত্যর্থ বাড়লে জাত্যর্থ - কমে। কিংবা পদের ব্যক্ত্যর্থ কমলে জাত্যর্থ বাড়ে। অন্যভাবে বলা যায়, পদের জাত্যর্থ বাড়লে ব্যস্ত্যর্থ কমে। কিংবা পদের জাত্যর্থ কমলে ব্যার্থ বাড়ে। পদের এরূপ বিপরীত সম্পর্ক উদ্দীপকে গালিব স্যার আর স্নেহার বক্তব্যে পরিলক্ষিত হয়। উদ্দীপকে বর্ণিত ঘটনায়, যুক্তিবিদ্যার গালিব স্যার বলেন, শ্রীলংকায় দ্রব্যমূল্য ব্যাপক হারে বৃদ্ধি পেয়েছে। শিক্ষার্থী স্নেহা বললো, দ্রব্যের যোগান কমে গেলে দাম বাড়ে। আবার যোগান বেড়ে গেলে দাম কমে যায়। এভাবে দাম ও যোগানের সাথে এরূপ বিপরীত সম্পর্ক যুক্তিবিদ্যায় ব্যক্ত্যর্থ ও জাত্যর্থের মধ্যে লক্ষ করা যায়। এ কারণে বলা যায়, উদ্দীপকে উল্লেখিত গালিব স্যার আর স্নেহার বক্তব্য ব্যার্থ ও জাত্যর্থের সম্পর্ক প্রতিফলিত হয়েছে।"
        },
        {
          "label": "ঘ",
          "question": "উদ্দীপকে বর্ণিত শিক্ষার্থী শ্রেয়সির বক্তব্যটি পাঠ্যবইয়ের আলোকে বিশ্লেষণ করো।",
          "explanation": "শিক্ষার্থী শ্রেয়সির বক্তব্যের মতো যুক্তিবিদ্যায় ব্যস্ত্যর্থ ও জাত্যর্থের মধ্যে যে বিপরীত সম্পর্ক রয়েছে তার ভিন্নতাও লক্ষ করা যায়। যে সব ক্ষেত্রে কোনো পদকে জাতি-উপজাতি, শ্রেণি-উপশ্রেণি আকারে ক্রমিকভাবে সাজানো যায় না সে সব ক্ষেত্রে ব্যক্ত্যর্থ ও জাত্যর্থের বিপরীত সম্পর্ক কার্যকর নয়। যেমন জীব, কাঠ, বই, চাঁদ-পদ এভাবে বিন্যস্ত হলে এ নিয়মটি কার্যকর হয় না। কেননা, এদের একটি অন্যটির সাথে জাতি-উপজাতিগত সম্পর্কে আবদ্ধ নয় এবং এদের পর্যায়ক্রমিকভাবে সাজানোরও অবকাশ নেই। পাশাপাশি যে পদের ব্যস্ত্যর্থ সুনির্দিষ্ট সে ক্ষেত্রে ব্যক্ত্যর্থ বাড়া-কমার কোনো প্রশ্ন ওঠে না। তাই এক্ষেত্রে হ্রাস- বৃদ্ধির নিয়মটিও কার্যকর নয়। যেমন- 'এক ডজন কমলা' এর জায়গায় 'এক হালি কমলা' বলা হলে কমলার জাত্যর্থের কোনো পরিবর্তন ঘটে না। অর্থাৎ, একই জাতীয় কোনো বিষয়ের সংখ্যাগত পরিবর্তন আবশ্যিক গুণের পরিবর্তন ঘটায় না। পরিশেষে বলা যায়, ব্যক্ত্যর্থ ও জাত্যর্থের হ্রাস-বৃদ্ধি বিপরীতমুখী হলেও এর কোনো আনুপাতিক হার সুনিদিষ্টভাবে নির্ধারণ করা যায় না। বস্তুত এ হ্রাস- বৃদ্ধির কোনো গাণিতিক বা জ্যামিতিক হার বা অনুপাত নেই। অর্থাৎ এমন বলা যায় না যে, কতটি জাত্যর্থ থাকলে কতটি ব্যক্ত্যর্থ হবে বা কতটি ব্যক্ত্যর্থ হলে কতটি জাত্যর্থ হবে। এভাবে বিভিন্ন বিষয়ে ব্যস্ত্যর্থ ও জাত্যর্থের মধ্যে বিপরীত সম্পর্কের ভিন্নতা লক্ষ করা যায়।"
        }
      ]
    },
    {
      "number": "8",
      "uddipok": "",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "যে পদ মাত্র একটি শব্দ দিয়ে গঠিত তাকে সরল পদ বলে।"
        },
        {
          "label": "খ",
          "question": "",
          "explanation": "সকল শব্দ পদ নয় কারণ প্রতিটি শব্দ যুক্তিবাক্যের উদ্দেশ্য বা বিধেয় হিসেবে ব্যবহার হয় না । শব্দ বলতে বুঝায় অর্থপূর্ণ বর্ণ বা বর্ণের সমষ্টি। যেসব শব্দ কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় সেসব শব্দকে পদ বলে। অসংখ্য শব্দের মধ্য থেকে কেবল একটি অংশই যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে। আর পদ যেহেতু শব্দ দ্বারা গঠিত হয়, তাই বলা যায় সকল পদ শব্দ কিন্তু সকল শব্দ পদ নয়'।"
        },
        {
          "label": "গ",
          "question": "চিত্র-১ এ কোন ধরনের যুক্তিবাক্যের নির্দেশ করে ? ব্যাপত্যার আলোকে ব্যাখ্যা করো।",
          "explanation": "চিত্র-১ সার্বিক সদর্থক যুক্তিবাক্যকে নির্দেশ করে।নিচে ব্যাপ্যতার আলোকে তা ব্যাখ্যা করা হলো-  যে যুক্তিবাক্যে বিধেয় পদের মাধ্যমে উদ্দেশ্য পদের সমগ্র ব্যক্ত্যর্থ স্বীকার করা হয় তাকে সার্বিক সদর্থক যুক্তিবাক্য বলে। এ ধরনের বাক্যগুলো পরিমাণগত দিক থেকে সার্বিক এবং গুণগত দিক থেকে সদর্থক হয়ে থাকে। উদ্দীপক অনুসারে চিত্র-১ এ নির্দেশিত, উদ্দেশ্য পদ ব্যাপ্য ও বিধেয় পদ অব্যাপ্য। ব্যাপ্যতার এই নীতিটি সদর্থক যুক্তিবাক্য ক্ষেত্রেই প্রযোজ্য। তাই বলা যায় বলা যায়, চিত্র-১ হলো সার্বিক সদর্থক যুক্তিবাক্য।"
        },
        {
          "label": "ঘ",
          "question": "",
          "explanation": "চিত্র-২ বিশেষ নঞর্থক যুক্তিবাক্য এবং চিত্র-৩ সার্বিক নঞর্থক যুক্তিবাক্যকে নির্দেশ করে। নিচে ব্যাপ্যতার নিয়মের আলোকে এ দুটি যুক্তিবাক্যের তুলনামুলক বিশ্লেষণ করা হলো— O-যুক্তিবাক্য হলো বিশেষ নঞর্থক যুক্তিবাক্য। বিশেষ হওয়ার কারণে এর উদ্দেশ্য পদ অব্যাপ্য। কিন্তু নঞর্থক হওয়ার জন্য এর বিধেয় পদ ব্যাপ্য হয়। যেমন— কিছু ফল নয় মিষ্টি'। এখানে কিছু উল্লেখ থাকায় স্পষ্টতই পদটির আংশিক ব্যক্ত্যর্থ প্রকাশিত হয়েছে। অর্থাৎ, উদ্দেশ্য পদ ফল এখানে ব্যাপ্য নয় । কিন্তু বিধেয় মিষ্টি পদটি এখানে সার্বিক অর্থে ব্যবহৃত হয়েছে। তাই বাক্যটির বিধেয় পদ ব্যাপ্য। অর্থাৎ, বাক্যের উদ্দেশ্য পদ অব্যাপ্য কিন্তু বিধেয় পদ ব্যাপ্য। যার দৃষ্টান্ত চিত্র-২ এ পরিলক্ষিত হয়। অন্যদিকে, চিত্র-২ হলো সার্বিক নঞর্থক যুক্তিবাক্য। সার্বিক যুক্তিবাক্য হওয়ার জন্য এর উদ্দেশ্য পদ ব্যাপ্য। আবার নঞর্থক যুক্তিবাক্য হওয়ার জন্য এর বিধেয় পদ ব্যাপ্য। অর্থাৎ এই যুক্তিবাক্যের উভয় পদই ব্যাপ্য । তাই বলা যায়, বিশেষ নঞর্থক যুক্তিবাক্য ও সার্বিক নঞর্থক যুক্তিবাক্যের গঠন একটি থেকে অন্যটি আলাদা। এরূপ ভিন্নতার কারণে ব্যাপ্যতার দিক চিত্র-২ এবং চিত্র-৩ এর মধ্যে পার্থক্য রয়েছে ।"
        }
      ]
    },
    {
      "number": "9",
      "uddipok": "যুক্তি-১: কোনো মানুষ নয় দেবতা । কোনো দেবতা নয় মানুষ ।   যুক্তি-২: সকল দোয়েল হয় পাখি  সকল পাখি হয় দোয়েল ।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "যে অমাধ্যম অবরোহ অনুমানে গুণের পরিবর্তন না করে আশ্রয়বাক্যের উদ্দেশ্য ও বিধেয় পদকে ন্যায়সঙ্গতভাবে স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে।"
        },
        {
          "label": "খ",
          "question": "",
          "explanation": "কোনো সহানুমানের প্রধান পদটি প্রধান আশ্রয়বাক্যে ব্যাপ্য না হয়ে সিদ্ধান্তে ব্যাপ্য হলে অবৈধ প্রধান পদজনিত অনুপপত্তি ঘটে। যেমন: সকল ডাকাত হয় মানুষ,কোনো ডাক্তার নয় ডাকাত, অতএব, কোনো ডাক্তার নয় মানুষ। এই উদাহরণে প্রধানপদ 'মানুষ', প্রধান আশ্রয়বাক্যে A- যুক্তিবাক্যের বিধেয় হিসেবে অব্যাপ্য। কিন্তু সিদ্ধান্তে 'মানুষ' পদটি E -যুক্তিবাক্যের বিধেয় হওয়ায় ব্যাপ্য হয়ে গেছে। তাই এখানে অবৈধ প্রধান পদজনিত অনুপপত্তি ঘটেছে।"
        },
        {
          "label": "গ",
          "question": "",
          "explanation": "যুক্তি-১ এ সার্বিক নঞর্থক বাক্যের সরল আবর্তনকে নির্দেশ করেছে।পাঠ্যবইয়ের আলোকে নিচে তা ব্যাখ্যা করা হলো-  সরল আবর্তনে আশ্রয়বাক্য ও সিদ্ধান্তের পরিমাণ একই থাকে। এই প্রকার আবর্তনে যদি আশ্রয়বাক্য সার্বিক হয় তাহলে সিদ্ধান্তও সার্বিক হবে। যেমন- কোনো মানুষ নয় দেবতা (আবর্তনীয়) অতএব, কোনো দেবতা নয় মানুষ (আবর্তিত) এখানে যুক্তিবাক্যের সরল আবর্তন করা হয়েছে। সরল আবর্তনের নিয়ম অনুযায়ী আশ্রয়বাক্য ও সিদ্ধান্তের পরিমাণ একই হয়েছে। যুক্তি-১ এ বলা হয়েছে,কোনো মানুষ নয় দেবতা। কোনো দেবতা নয় মানুষ। এখানে আশ্রয়বাক্য ও সিদ্ধান্ত উভয়ই যুক্তিবাক্য। অর্থাৎ এদের পরিমাণ একই। আর আশ্রয়বাক্য ও সিদ্ধান্তের পরিমাণ এক বলে এটি সরল আবর্তনের দৃষ্টান্ত ।তাই বলা যায় উদ্দীপকে যুক্তি-১ এ সরল আবর্তনকে নির্দেশ করে।"
        },
        {
          "label": "ঘ",
          "question": "",
          "explanation": "যুক্তি-২ এ ব্যাপ্যতার নিয়ম লঙ্ঘনজনিত অনুপপত্তি ঘটেছে। নিচে আবর্তনের নিয়ম অনুসারে বিশ্লেষণ করা হলো-  যুক্তি-২ এ বলা হয়েছে, 'লসকল দোয়েল হয় পাখি । অতএব, সকল পাখি হয় দোয়েল। এটি সার্বিক সদর্থক যুক্তিবাক্য। আবর্তনের নিয়মানুসারে সদর্থক যুক্তিবাক্য হিসেবে বাক্যের আবর্তন করতে হবে সদর্থক যুক্তিবাক্যে। যুক্তিবাক্যের বিধেয় পদ হয় অব্যাপ্য। কিন্তু আশ্রয়বাক্যের অব্যাপ্য বিধেয় পদ যখন সিদ্ধান্তে অন্য একটি যুক্তিবাক্যের উদ্দেশ্য পদ হয় তখন তা হবে ব্যাপ্য । এক্ষেত্রে আশ্রয়বাক্যের অব্যাপ্য পদ সিদ্ধান্তে ব্যাপ্য হয়ে যাবে। তাই এক্ষেত্রে ব্যাপ্যতার নিয়ম লঙ্ঘিত হবে এবং ব্যাপ্যতার নিয়ম লঙ্ঘিত হবে। তেমনি উদ্দীপকের যুক্তি-২ এ বর্ণিত, 'সকল দোয়েল হয় পাখি। অতএব, সকল পাখি হয় দোয়েল।' আবর্তনের এই দৃষ্টান্তে আশ্রয়বাক্যের 'পাখি' পদটি A যুক্তিবাক্যের বিধেয় হিসেবে ব্যবহৃত হওয়ায় এটি অব্যাপ্য ছিল। কিন্তু এই পাখি পদটিই যখন সিদ্ধান্তে A যুক্তিবাক্যের উদ্দেশ্য হিসেবে ব্যবহৃত হলো তখন তা হয়ে গেল ব্যাপ্য। তাই এখানে আবর্তনের ব্যাপ্যতা সংক্রান্ত নিয়ম লঙ্ঘিত হয়েছে।তাই বলা যায়, যুক্তি-২ এ ব্যাপকতার নিয়ম লঙ্ঘিত হয়েছে।"
        }
      ]
    },
    {
      "number": "10",
      "uddipok": "দৃশ্যকল্প-১: জাকির সাহেব দীর্ঘদিন যাবৎ ব্যবসা করেন। ব্যবসায় ক্রমেই লোকসান হতে লাগল। তার একটি কন্যা সন্তান জন্মগ্রহণ করে। এরপর থেকে জাকির সাহেবের ব্যবসায় উন্নতি হতে লাগল। জাকির সাহেব মনে করেন কন্যা সন্তান জন্মগ্রহণই তার ব্যবসায় উন্নতির কারণ। দৃশ্যকল্প-২:",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "আরোহের আকারগত ভিত্তি প্রকৃতির নিয়মানুবর্তিতা নীতি ও কার্যকারণ নিয়ম।"
        },
        {
          "label": "খ",
          "question": "",
          "explanation": "আরোহ অনুমানে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয়। আরোহ অনুমানের লক্ষ্য হলো আকারগত ও বস্তুগত উভয় প্রকার সত্যতা প্রতিষ্ঠা করা। এখানে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর আকারগত দিক বা সার্বিকতা প্রতিষ্ঠা করা হয়। আর নিরীক্ষন ও পরীক্ষণের মাধ্যমে আরোহ অনুমানের বস্তুগত দিক প্রতিষ্ঠা করা হয়। এভাবে আরোহ অনুমানে আকারগত ও বস্তুগত উভয় প্রকার সত্যতা প্রতিষ্ঠা করা হয়। যেহেতু আরোহ অনুমান আকারগত ও বস্তুগত উভয় প্রকার সত্যতা প্রতিষ্ঠা করে। তাই বলা যায়, আরোহ অনুমান বস্তুগত সত্যতা নিশ্চয়তা প্রদান করে ।"
        },
        {
          "label": "গ",
          "question": "",
          "explanation": "দৃশ্যকল্প-২ এর মাধ্যমে পাঠ্যবইয়ের কার্য সংমিশ্রণ ইঙ্গিত রয়েছে।নিচে তা ব্যাখ্যা করা হলো- কার্য সংমিশ্রণে একটি ঘটনা যেভাবে উপস্থাপন করা হয় উদ্দীপকেও ঘটনাটি সেভাবে উপস্থাপন করা হয়েছে। কার্যকারণ নিয়ম অনুযায়ী প্রতিটি কার্যের নির্দিষ্ট কারণ রয়েছে। আর প্রতিক্ষেত্রে একই কারণ একই কার্য উৎপন্ন করে। অর্থাৎ, প্রতিটি কার্যের কারণ নির্দিষ্ট কারণ রয়েছে। আর কার্যের ক্ষেত্রে যখন একাধিক কারণ সমন্বিতভাবে কোনো কার্য সংঘঠিত করে তখন মিশ্র কার্যের সৃষ্টি হয়। এভাবে যখন অনেকগুলো কারণ মিলে কোনো কার্য সংঘঠিত করে এবং ঐ কারণগুলো পৃথকভাবে প্রকাশিত না হয়ে একসাথে প্রকাশিত হয় তখন তাকে কার্য সংমিশ্রণ বলে।  উদ্দীপকের 'দৃশ্যকল্প-২- এর ৬০ ওয়াট, ৪০ ওয়ার্ট এবং ৮০ ওয়াট মিলে মোট ১৮০ ওয়াট আলো উৎপন্ন করেছে বলে উপস্থাপন করা হয়েছে। এখানে ৩ প্রকার আলো মিলে ১৮০ ওয়াট আলো কার্য হিসেবে উৎপন্ন করেছে। অর্থাৎ, এখানে অনেকগুলো কারণ মিলিতভাবে একটি মিশ্রকার্য উৎপন্ন করেছে। তাই বলা যায় উদ্দীপকের ছক-২ এর মাধ্যমে কার্য সংমিশ্রণ নির্দেশিত হয়েছে।"
        },
        {
          "label": "ঘ",
          "question": "",
          "explanation": "দৃশকলা-১-এ কার্যকারণ সম্পর্কিত কাকতালীয় অনুপপত্তি ঘটেছে যা যুক্তিযুক্ত।নিচে বিশ্লেষণ করা হলো - কার্যকারণ নিয়ম অনুযায়ী প্রতিটি ঘটনারই কারণ আছে। আর প্রতিক্ষেত্রে একই কারণ একই কার্য উৎপন্ন করে। অর্থাৎ, প্রতিটি ঘটনার কারণ নির্দিষ্ট। এই হিসাবে প্রতিটি ঘটনারই একটি কারণ আছে এবং কারণ ও কার্যের মধ্যে আবশ্যিক সম্পর্ক বিদ্যমান। কার্যকারণ নিয়মের এটি একটি আবশ্যিক বৈশিষ্ট্য। কিন্তু অনেক সময় কার্যকারণ নিয়মের ভুল প্রয়োগ করে সিদ্ধান্ত গ্রহণ করা হয়। কেননা কার্যকারণ সম্পর্কবিহীন ঘটনাকে কারণ হিসেবে অভিহিত করা হয়। যখন কার্যকারণ সম্পর্কবিহীন দুটি ঘটনার একটিকে অন্যটির কারণ মনে করা হয় তখন সিদ্ধান্ত ত্রুটিপূর্ণ হয়। কার্যকারণ নিয়ম সম্পর্কিত সিদ্ধান্তের এই ত্রুটিকে কাকতালীয় অনুপপত্তি বলে। উদ্দীপকের দৃষ্টান্ত-১- বলা হয়েছে জাকির সাহেব তার ব্যবসায় উন্নতির জন্য কন্যা সন্তানের জন্ম গ্রহণকে কারণ হিসেবে অভিহিত করেছে। কিন্তু জাকির সাহেবের ব্যবসায় উন্নতি ও কন্যা সন্তান জন্মগ্রহণের মধ্যে কোনো কার্যকারণ সম্পর্ক নেই। তাই এখানে কার্যকারণ সম্পর্কের ভুল প্রয়োগ ঘটে। অর্থাৎ এখানে কার্যকারণ সম্পর্কবিহীন দুটি ঘটনার একটিকে অন্যটির কারণ হিসেবে অভিহিত করা হয়েছে। যেহেতু 'দৃশ্যকল্প-১'-এ কার্যকারণ সম্পর্কবিহীন দুটি ঘটনার একটিকে অন্যটির কারণ হিসেবে সিদ্ধান্ত গ্রহণ করা হয়েছে, তাই এখানে কাকতালীয় অনুপপত্তি ঘটেছে।"
        }
      ]
    },
    {
      "number": "11",
      "uddipok": "রফিক আর সফিক দুই ভাই। বাবার মৃত্যুর পর পারিবারিক কারণে তারা আলাদা হয়ে যান। গ্রামের বিশিষ্ট ব্যক্তি মি. জহির সাহেব রফিক ও সফিকের সাথে আলাদা আলাদাভাবে কথা বলেন । আবার তারা একত্রে বসবাস করতে থাকেন।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "যে পদ অন্য কোনো পদের সাহায্য ছাড়াই স্বাধীনভাবে অর্থপূর্ণ হতে পারে তাকে নিরপেক্ষ পদ বলে।"
        },
        {
          "label": "খ",
          "question": "",
          "explanation": "যুক্তিবাক্যে সংযোজকের ভূমিকা অনস্বীকার্য। একটি যুক্তিবাক্য তিনটি অংশ থাকে যার মধ্যে দুটি পদ এবং একটি সংযোজক । যুক্তিবাক্য হলো দুটি পদের মধ্যকার স্বীকৃতি বা অস্বীকৃতিজ্ঞাপক সম্পর্কে লিখিত বা মৌখিক বিবৃতি। যে শব্দের মাধ্যমে দুটি পদের মধ্যে সম্পর্ক তৈরি হয় তাকে বলে সংযোজক। সংযোজক যুক্তিবাক্যের জন্য অপরিহার্য। যুক্তিবাক্যের যথার্থ আকার বজায় রাখার জন্য সংযোজক প্রয়োজন। একটি যুক্তিবাক্যের ধরণ সদর্থক বা নঞর্থক সংযোজকের মাধ্যমে বোঝা যায়। সংযোজক দ্বারা উদ্দেশ্য ও বিধেয় পদের সীমা নির্ধারিত হয়। তাই সংযোজক খুবই গুরুত্বপূর্ণ একটি বিষয়।"
        },
        {
          "label": "গ",
          "question": "",
          "explanation": "আলোচ্য উদ্দীপকে জহির সাহেবের ভূমিকা সহানুমানের মধ্যপদের সাথে সাদৃশ্যপূর্ণ । সহানুমানের তিনটি পদের একটি হলো মধ্যপদ। সহানুমানের এ পদটি উভয় আশ্রয়বাক্যে থাকে কিন্তু সিদ্ধান্তে থাকে না। মধ্যপদ প্রধান ও অপ্রধান আশ্রয়বাক্যে ব্যবহৃত হয়ে উভয় আশ্রয়বাক্যের মধ্যে একটি অনিবার্য সম্পর্ক তৈরি করে। আর ঐ অনিবার্য সম্পর্কের ভিত্তিতে সহানুমানে সিদ্ধান্ত প্রতিষ্ঠিত হয়।উদ্দীপকে বর্ণিত ঘটনায়, রফিক ও সফিক দুই সহোদর তাদের বাবার মৃত্যুর পর পারিবারিক কারণে আলাদা হয়ে যায় । তখন গ্রামের বিশিষ্ট ব্যক্তি মি.জহির সাহেব দুই ভাইয়ের সাথে পর্যায়ক্রমে আলোচনার মাধ্যমে দ্বন্দ্বের অবসান ঘটান। এভাবে তিনি মধ্যস্থতার ভূমিকা পালন করেন। তার এ দিকটি সহানুমানের বিষয় থেকে বিচার করলে মধ্যপদের সাথে তুলনীয়। তাই বলা যায়, উদ্দীপকে জহির সাহেবের ভূমিকা সহানুমানের মধ্যপদকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকের রফিক, সফিক ও জহির সাহেবকে যথাক্রমে প্রধান, অপ্রধান এবং মধ্যপদ হিসেবে তুলনা করা যায়। নিচে এসব পদের আন্তঃসম্পর্ক বিশ্লেষণ করা হলো- একটি সহানুমানে তিনটি পদ থাকে। যথা— প্রধান, অপ্রধান এবং মধ্যপদ। নিরপেক্ষ সহানুমানের সিদ্ধান্তের বিধেয় হিসেবে ব্যবহৃত পদকে প্রধান পদ বলে। আবার সহানুমানের সিদ্ধান্তের উদ্দেশ্য হিসেবে ব্যবহৃত পদকে বলে অপ্রধান পদ। সহানুমানের যে পদ উভয় আশ্রয়বাক্যে সাধারণভাবে বর্তমান থাকে কিন্তু সিদ্ধান্তে থাকে না তাকে মধ্যপদ বলে। মধ্যপদ এর কাজ হলো মধ্যস্থতা করা। দুটি আশ্রয়বাক্যে প্রধান ও অপ্রধান পদের সাথে মিলিত হওয়ার ফলে সিদ্ধান্তে প্রধান ও অপ্রধান পদের মধ্যে একটি আবশ্যিক সম্পর্ক প্রতিষ্ঠিত হয়। এভাবেই সহানুমানে দুটি আশ্রয়বাক্য থেকে অনিবার্যভাবে একটি সিদ্ধান্ত অনুমিত হয়। যুক্তিবিদ্যায় ব্যবহৃত পদসমূহ উল্লিখিত আলোচনায় উদ্দীপকের রফিক, সফিক ও জহির সাহেবের সাথে তুলনা করা যায়। সে হিসেবে রফিক ও সফিককে যথাক্রমে প্রধান পদ ও অপ্রধান পদের সাথে তুলনা করা যায়। পাশাপাশি গ্রামের বিশিষ্ট ব্যক্তি মি.জহির সাহেব দুই ভাইয়ের মধ্যে বিদ্যমান দ্বন্দ্বের অবসানের ক্ষেত্রে মধ্যস্থতা করেন। তাই তাকে মধ্যপদের সাথে তুলনা করা যায়। পরিশেষে বলা যায়, রফিক, সফিক ও জহির সাহেবকে যথাক্রমে সহানুমানের প্রধান, অপ্রধান এবং মধ্যপদের সাথে তুলনা করা যায়।"
        }
      ]
    }
  ]
}