{
  "title": "কুমিল্লা বোর্ড ২০২৪",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "রিয়াদ তার বন্ধু শিমুলের নিরুট পরামর্শ চাইল কীভাবে একজন সফল মৎস্য খামারী হওয়া যাবে। শিমুল বললো, যে কোনো বিষয়েরই কিছু নির্ধারিত ও সুশৃঙ্খল পদ্ধতি এবং নিয়ম-কানুন রয়েছে। প্রথমেই তা তোমাকে জানতে হবে। তাদের কথা শুনে মুশফিক বললো, যে কোনো বিষয়ের কেবলমাত্র পদ্ধতি ও নিয়ম-কানুন জানলেই হবে না সেই সাথে উক্ত পদ্ধতি ও নিয়ম-কানুন বাস্তবে প্রয়োগ করার ব্যবহারিক কৌশল - জানতে হবে এবং সে অনুযায়ী কাজ করতে হবে।",
      "tag": "CB 24",
      "sub_questions": [
        {
          "label": "ক",
          "question": "যুক্তিবিদ্যা কী?",
          "explanation": "যুক্তিবিদ্যা হচ্ছে বৈধ যুক্তি থেকে অবৈধ যুক্তির পার্থক্য নির্দেশ করার জন্য ব্যবহৃত পদ্ধতি ও নীতিসমূহের একটি বিশেষ বিদ্যা।"
        },
        {
          "label": "খ",
          "question": "যুক্তিবিদ্যাকে কি একটি আদর্শনিষ্ঠ বিজ্ঞান বলা যায়?",
          "explanation": "হ্যাঁ, যুক্তিবিদ্যাকে একটি আদর্শনিষ্ঠ বিজ্ঞান বলা যায়। যে বিজ্ঞান কোনো আদর্শের ভিত্তিতে নিজস্ব বিষয়বস্তুর মূল্যায়ন করে তাকে আদর্শনিষ্ঠ বিজ্ঞান বলে। যুক্তিবিদ্যা সুত্যের আদর্শের ভিত্তিতে বৈধ যুক্তি পদ্ধতির নিয়মাবলি আবিষ্কার করে এবং এই নিয়মাবলির আলোকে সেগুলোর মূল্য নিরূপণ করে। সুতরাং যুক্তিবিদ্যা সত্যের আদর্শের ভিত্তিতে বিষয়বস্তুর মূল্যায়ন করে। তাই যুক্তিবিদ্যাকে আদর্শনিষ্ঠ বিজ্ঞান বলা যায়।"
        },
        {
          "label": "গ",
          "question": "উদ্দীপকে শিমুলের বক্তব্যে কোন বিষয়টি নির্দেশিত হয়েছে? সে বিষয়ের সাথে যুক্তিবিদ্যার সম্পর্ক ব্যাখ্যা করো।",
          "explanation": "উদ্দীপকে শিমুলের বক্তব্যে বিজ্ঞান বিষয়টি নির্দেশিত হয়েছে। বিজ্ঞানের সাথে যুক্তিবিদ্যা বিভিন্ন দিক থেকে সম্পর্কিত। কোনো সুনির্দিষ্ট বিষয়বস্তু সম্পর্কে সুশৃঙ্খল ও সুসংবদ্ধ জ্ঞানকে বিজ্ঞান বলে। অর্থাৎ বিজ্ঞানের বিশেষ বা সুনির্দিষ্ট বিষয়বস্তু রয়েছে এবং এই বিষয়বস্তু আলোচনার পদ্ধতি হলো সুশৃঙ্খল। বিজ্ঞানের মতো যুক্তিবিদ্যার আলোচনার পদ্ধতিও সুশৃঙ্খল। যুক্তিবিদ্যা বৈধ যুক্তি থেকে অবৈধ যুক্তির পার্থক্যকরণের জন্য কিছু নিয়ম নির্ধারণ করে এবং বিশেষ ক্ষেত্রে সূত্র প্রণয়ন করে। সুতরাং বলা যায়, যুক্তিবিদ্যা বিজ্ঞানের সাথে সম্পর্কিত। উদ্দীপকে শিমুল তার বক্তব্যে বলে, যেকোনো বিষয়েরই কিছু নির্ধারিত ও সুশৃঙ্খল পদ্ধতি এবং নিয়ম-কানুন রয়েছে। তার এ বক্তব্যের বিষয়গুলো বিজ্ঞানের বৈশিষ্ট্যকে নির্দেশ করে। অর্থাৎ তার বক্তব্যে বিজ্ঞান বিষয়টি নির্দেশিত হয়েছে। আর বিজ্ঞানের সাথে যুক্তিবিদ্যা বৈশিষ্ট্যগতভাবে বিভিন্ন দিক থেকে সম্পর্কিত।"
        },
        {
          "label": "ঘ",
          "question": "উদ্দীপকে শিমুল ও মুশফিকের বক্তব্যে নির্দেশিত বিষয় দুটির সাথে যুক্তিবিদ্যার পারস্পরিক সম্পর্ক আলোচনা করো।",
          "explanation": "উদ্দীপকে শিমুলের বক্তব্যে বিজ্ঞান এবং মুশফিকের বক্তব্যে কলাবিদ্যা নির্দেশিত হয়েছে। উদ্দীপকে শিমুল তার বক্তব্যে একটি বিষয়ের নির্ধারিত ও সুশৃঙ্খল পদ্ধতি এবং নিয়ম-কানুনের কথা উল্লেখ করেছে। তার এ বক্তব্যের মাধ্যমে বিজ্ঞানের দিকটি নির্দেশিত হয়েছে। অন্যদিকে মুশফিক তার বক্তব্যে একটি বিষয়ের নিয়ম-কানুন ও পদ্ধতি বাস্তবে প্রয়োগের বিষয়টি উল্লেখ করেছে তার এ বক্তব্যের মাধ্যমে কলাবিদ্যার দিকটি নির্দেশিত হয়েছে। আর এই বিজ্ঞান ও কলাবিদ্যা উভয়ের সাথেই যুক্তিবিদ্যার সম্পর্ক আছে। বিজ্ঞানের মতো যুক্তিবিদ্যা সুনির্দিষ্ট বিষয়বস্তুর আলোকে যুক্তির বৈধতা ও অবৈধতা নির্ণয় করে। পাশাপাশি যুক্তিবিদ্যা নিজস্ব বিষয়বস্তুকে আলোচনার জন্য কিছু নিয়ম নির্ধারণ করে এবং বিশেষ বিশেষ ক্ষেত্রে সূত্র প্রবর্তন করে। সুতরাং যুক্তিবিদ্যাও একটি বিজ্ঞান। আবার যুক্তিবিদ্যা যেসব নিয়ম-কানুন প্রণয়ন করে তা বাস্তবে প্রয়োগের কলাকৌশলও শিক্ষা দেয়। অর্থাৎ যুক্তিবিদ্যার প্রণীত নিয়ম-কানুন ও পদ্ধতি বাস্তবে প্রয়োগযোগ্য। তাই যুক্তিবিদ্যা একটি কলাবিদ্যাও বটে। উপরের আলোচনার মাধ্যমে দেখা যাচ্ছে যে, যুক্তিবিদ্যার মধ্যে বিজ্ঞান ও কলা উভয়েরই বৈশিষ্ট্য বিদ্যমান। তাই যুক্তিবিদ্যা বিজ্ঞান ও কলা উভয়ই।"
        }
      ]
    },
    {
      "number": "2",
      "uddipok": "দৃষ্টান্ত-১: পাখি, ফুল, সুন্দর, মিষ্টি, গোলাপ। দৃষ্টান্ত-২: পিতা-মাতা, দাদা-দাদি, ছাত্র-শিক্ষক। শিখনফল-৪ ও ৭ দৃষ্টান্ত-৩: বাহ্। বাহ্!, কী চমৎকার!, সাবাস!।",
      "tag": "CB 24",
      "sub_questions": [
        {
          "label": "ক",
          "question": "পদ কী?",
          "explanation": "কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হওয়ার যোগ্যতাসম্পন্ন শব্দ বা শব্দসমষ্টিকে পদ বলে।"
        },
        {
          "label": "খ",
          "question": "এবং, একটি, খুব- এই শব্দগুলিকে সহপদযোগ্য শব্দ বলা হয় কেন?",
          "explanation": "যে শব্দ নিজে নিজে কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না কিন্তু পদযোগ্য শব্দের সাথে যুক্ত হয়ে পদ গঠন করতে পারে তাকে সহপদযোগ্য শব্দ বলে। সহপদযোগ্য শব্দগুলো একা একা না হলেও পদযোগ্য শব্দের সাথে মিলিত হয়ে কোনো যুক্তিবাক্যের উদ্দেশ্য বা বিধেয়ের মধ্যে স্থান করে নিতে পারে। যেমন- \"একটি ছাত্র হয় খুব মেধাবী এবং সৎ।” এই যুক্তিবাক্যে 'একটি', 'খুব' ও 'এবং' শব্দগুলোর একা একা কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হবার যোগ্যতা নেই। কিন্তু শব্দগুলো 'ছাত্র', 'মেধাবী' ও 'সৎ' শব্দগুলোর সাথে যুক্ত হয়ে যুক্তিবাক্যে স্থান করে নিয়েছে। এ কারণে শব্দগুলোকে সহপদযোগ্য শব্দ বলা হয়।"
        },
        {
          "label": "গ",
          "question": "দৃষ্টান্ত-২ এ নির্দেশিত পদগুলো কোন প্রকৃতির? ব্যাখ্যা করো।",
          "explanation": "দৃষ্টান্ত-২ এ নির্দেশিত 'পিতা-মাতা, দাদা-দাদি, ছাত্র-শিক্ষক' পদগুলো সাপেক্ষ পদকে নির্দেশ করে। যে পদ অন্য পদের সাহায্য ছাড়া অর্থপূর্ণ হতে পারে না তাকে সাপেক্ষ পদ বলে। একটি পদকে তখনই সাপেক্ষ পদ বলা হয় যখন পদটি আপন অর্থ প্রকাশের জন্য নিজ নির্দেশিত বস্তুটি ছাড়াও অপর একটি বস্তুকে নির্দেশ করে। সুতরাং সাপেক্ষ পদের অর্থ অন্য একটি পদের অর্থের উপর নির্ভরশীল। এদের কোনো স্বয়ংসম্পূর্ণ অর্থ নেই। উদ্দীপকে দৃষ্টান্ত-২ এ নির্দেশিত পদগুলো হলো- পিতা-মাতা, দাদা- দাদি, ছাত্র-শিক্ষক। বাস্তবে মাতা না থাকলে পিতার অস্তিত্ব সম্ভব নয়। একইভাবে দাদী না থাকলে দাদার অস্তিত্বও সম্ভব নয় এবং ছাত্র ছাড়া কেউই শিক্ষক হতে পারে না। এদের প্রত্যেকটি পদই অপর পদটিকে স্মরণ করিয়ে দিয়ে নিজ অর্থকে স্পষ্ট করে। সুতরাং বলা যায়, উল্লিখিত পদসমূহ সাপেক্ষ পদ। সাপেক্ষ পদ সবসময়ই জোড়ায় জোড়ায় থাকে।"
        },
        {
          "label": "ঘ",
          "question": "দৃষ্টান্ত-১ ও দৃষ্টান্ত-৩ এ নির্দেশিত শব্দগুলোর মধ্যে পার্থক্য আলোচনা করো।",
          "explanation": "দৃষ্টান্ত-১ এ নির্দেশিত শব্দগুলো পদযোগ্য শব্দ এবং দৃষ্টান্ত-৩ এ নির্দেশিত শব্দগুলো পদ নিরপেক্ষ শব্দকে নির্দেশ করে। পদযোগ্য শব্দ কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে। কিন্তু পদ নিরপেক্ষ শব্দ কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না। পদযোগ্য শব্দ সুনির্দিষ্ট বিষয় বা বস্তুকে ইঙ্গিত করে। অন্যদিকে পদ নিরপেক্ষ শব্দ কোনো সুনির্দিষ্ট বিষয় বা বস্তুকে ইঙ্গিত করে না। উদ্দীপকের দৃষ্টান্ত-১ এর শব্দগুলো হলো- পাখি, ফুল, সুন্দর, মিষ্টি, গোলাপ। এগুলো কতগুলো সুনির্দিষ্ট বিষয়কে নির্দেশ করছে বিধায় এরা পদযোগ্য শব্দ। অন্যদিকে দৃষ্টান্ত-৩ এর শব্দগুলো হলো- বাহ! বাহ!, কী চমৎকার!, সাবাস!। এরা কোনো সুনির্দিষ্ট বিষয়কে নির্দেশ করছে না বিধায় এগুলো পদ নিরপেক্ষ শব্দ। পদ অযোগ্য শব্দ কেবল মনের আবেগ, উচ্ছ্বাসকে প্রকাশ করে। এ কারণে এরা কেবল অব্যয় পদই হতে পারে। অন্যদিকে পদযোগ্য শব্দ বিশেষ্য, বিশেষণ, সর্বনাম বা অব্যয় হতে পারে। পদযোগ্য শব্দের পরিধি ব্যাপক কিন্তু পদ নিরপেক্ষ শব্দগুলোর পরিধি সংকীর্ণ। পরিশেষে বলা যায়, পদযোগ্য শব্দ পদ হতে পারে কিন্তু পদ নিরপেক্ষ শব্দ কখনোই পদ হতে পারে না। তাই যুক্তিবিদ্যায় উভয় শব্দগুলোর মধ্যে পার্থক্য বিদ্যমান।"
        }
      ]
    },
    {
      "number": "3",
      "uddipok": "দৃশ্যকল্প-১: শিক্ষক ক্লাসে তার শিক্ষার্থীদের বললেন, কোনো জাতি বা শ্রেণি সম্পর্কে বিস্তারিত জানতে হলে যেমন তার সংখ্যার দিকটি আমাদের জানা প্রয়োজন হয় তেমনি সে জাতি বা শ্রেণির সাধারণ ও আবশ্যকীয় গুণের দিকটিও জানা প্রয়োজন। দৃশ্যকল্প-২: মাসুম সাহেব তার স্ত্রীকে বললেন, কোনো কিছুর পরিমাণগত পরিবর্তন ঘটলে তার গুণগত পরিবর্তনও ঘটে। যেমন: এক সময় আমাদের দেশে জনসংখ্যা কম ছিল কিন্তু তখন সৎ ও ভালো মানুষের সংখ্যা বেশি ছিল। অথচ বর্তমানে জনসংখ্যা অনেক বৃদ্ধি পেয়েছে কিন্তু সৎ ও ভালো মানুষের সংখ্যা কমে যাচ্ছে।",
      "tag": "CB 24",
      "sub_questions": [
        {
          "label": "ক",
          "question": "গুণবাচক পদ কী?",
          "explanation": "যে পদ বাস্তবিকভাবে বিদ্যমান থাকতে পারে এমন কোনো বস্তু, বিষয় বা ব্যক্তিকে না বুঝিয়ে কেবল কোনো গুণকে স্বতন্ত্রভাবে প্রকাশ করে তাই গুণবাচক পদ।"
        },
        {
          "label": "খ",
          "question": "জাত্যর্থ ও জাত্যর্থক পদ কি একই অর্থবোধক?",
          "explanation": "না, জাত্যর্থ ও জাত্যর্থক পদ একই অর্থবোধক নয়। গুণগত দিক থেকে একটি পদ বস্তু বা ব্যক্তির যে সকল আবশ্যিক ও সাধারণ গুণকে বোঝায় সে সকল গুণকে ঐ পদের জাত্যর্থ বলে। যেমন- মানুষ পদের জাত্যর্থ হলো 'বুদ্ধিবৃত্তি' ও 'জীববৃত্তি' যা মানুষের আবশ্যিক ও সাধারণ গুণ। অন্যদিকে যে পদের ব্যক্ত্যর্থ ও-জাত্যর্থ উভয়ই আছে তাকে জাত্যর্থক পদ বলে। যেমন- 'মানুষ' পদটির ব্যক্ত্যর্থ ও জাত্যর্থ উভয়ই আছে বিধায় এটি জাত্যর্থক পদ। সুতরাং বলা যায়, জাত্যর্থ ও জাত্যর্থক পদ একই অর্থবোধক নয়।"
        },
        {
          "label": "গ",
          "question": "দৃশ্যকল্প-১ এ শিক্ষকের বক্তব্যে পদের কোন দুটি দিক নির্দেশিত হয়েছে তা ব্যাখ্যা করো।",
          "explanation": "দৃশ্যকল্প-১ এ শিক্ষকের বক্তব্যে পদের ব্যক্ত্যর্থ ও জাত্যর্থের বিষয় দুটি নির্দেশিত হয়েছে। : একটি পদ একই অর্থে যে বস্তু বা বস্তুসমূহের ওপর প্রযোজ্য হয় তাকে ঐ পদের ব্যক্ত্যর্থ বলে। অর্থাৎ ব্যক্ত্যর্থ হলো পদের সংখ্যা, ব্যাপ্তি বা বিস্তৃতির দিক। যেমন- মানুষ পদটির ব্যক্ত্যর্থ হচ্ছে 'সকল মানুষ'। কেননা এক্ষেত্রে অতীত, বর্তমান ও ভবিষ্যতের সকল মানুষকে বোঝায়। আবার একটি পদ যে আবশ্যিক বা সাধারণ গুণ বা গুণাবলি প্রকাশ করে সেই গুণ বা গুণাবলিকে উক্ত পদের জাত্যর্থ বলে। অর্থাৎ জাত্যর্থ হলো পদের সাধারণ ও অপরিহার্য গুণাবলি। যেমন- 'মানুষ' পদের জাত্যর্থ হচ্ছে 'জীববৃত্তি' ও 'বুদ্ধিবৃত্তি'। কারণ এই গুণ দুটি মানুষের মধ্যে সাধারণভাবে এবং আবশ্যিকভাবে অবস্থান করে। উদ্দীপকের দৃশ্যকল্প-১ এ শিক্ষক ক্লাসে তাঁর শিক্ষাথীদের বললেন, কোনো জাতি বা শ্রেণি সম্পর্কে বিস্তারিত জানতে হলে যেমন তার সংখ্যার দিকটি আমাদের জানা প্রয়োজন হয়, তেমনি সে জাতি বা শ্রেণির সাধারণ ও আবশ্যকীয় গুণের দিকটিও জানা প্রয়োজন। তাই বলা যায়, শিক্ষকের বক্তব্যটি পদের ব্যক্ত্যর্থ ও জাত্যর্থকে নির্দেশ করে।"
        },
        {
          "label": "ঘ",
          "question": "দৃশ্যকল্প-২ এ মাসুম সাহেবের বক্তব্যে পদের যে দুটি পারস্পরিক সম্পর্ক নির্দেশিত হয়েছে, পাঠ্যবইয়ের আলোকে তা আলোচনা করো।",
          "explanation": "দৃশ্যকল্প-২ এ মাসুম সাহেবের বক্তব্যে পদের ব্যক্ত্যর্থ ও জাত্যর্থের পারস্পরিক বিপরীতমুখী সম্পর্ক নির্দেশিত হয়েছে। ব্যত্যর্থ কোনো রস্তু বা বিষয়কে নির্দেশ করে। অন্যদিকে কোনো বস্তু বা বিষয়ের আবশ্যিক গুণকে তার জাত্যর্থ বলে। অর্থাৎ ব্যক্ত্যর্থ হলো কোনো পদের সংখ্যার দিক এবং জাত্যর্থ হচ্ছে কোনো পদের গুণের দিক। একই পদের ক্ষেত্রে এই ব্যক্ত্যর্থ ও জাত্যর্থ কখনোই সমান হয়না। এদের পরিমাণ সবসময় বিপরীতক্রমে হ্রাস-বৃদ্ধি হয়। যখন কোনো পদের ব্যত্যর্থ বৃদ্ধি পায় তখন তার জাত্যর্থ হ্রাস পায়। যেমন- যদি 'সৎ মানুষ' থেকে আমরা 'মানুষ' এবং 'জীব' এভাবে অগ্রসর হই তাহলে ব্যক্ত্যর্থ বেড়ে যাওয়ার সাথে সাথে জাত্যর্থ কমতে শুরু করে। আবার কোনো পদের ব্যক্ত্যর্থ কমলে তার জাত্যর্থ বাড়তে থাকে। যেমন- যদি, আমরা 'সকল জীব' থেকে ক্রমশ 'সৎ মানুষ'-এর দিকে অগ্রসর হই তাহলে ব্যক্ত্যর্থ কমতে থাকে এবং জাত্যর্থ বাড়তে থাকে। জাত্যর্থের দিক থেকে যখন একটি পদের জাত্যর্থ বৃদ্ধি পায় তখন তার ব্যক্ত্যর্থ কমতে থাকে। যেমন- 'জীব' থেকে 'মানুষ', 'মানুষ' থেকে 'সৎ মানুষ' এ প্রক্রিয়ায় অগ্রসর হতে থাকলে জাত্যর্থ ক্রমশ বাড়তে থাকবে। কিন্তু ব্যক্ত্যর্থ কমতে থাকবে। আবার বিপরীতক্রমে পদের জাত্যর্থ কমলে ব্যক্ত্যর্থ বেড়ে যায়। যেমন- 'সৎ মানুষ' থেকে 'মানুষ' এবং 'জীব' এভাবে অগ্রসর হলে জাত্যর্থ কমতে থাকে কিন্তু ব্যক্ত্যর্থ বাড়তে থাকে। সুতরাং বলা যায়, পদের ব্যক্ত্যর্থ ও জাত্যর্থের মধ্যে বিপরীতমুখী সম্পর্ক বিদ্যমান। অর্থাৎ এদের একটির হ্রাস বা বৃদ্ধিতে অন্যটির বৃদ্ধি বা হ্রাস ঘটে।"
        }
      ]
    },
    {
      "number": "4",
      "uddipok": "আশিক তার বন্ধু সিয়ামকে বললো, \"কোনো কাক নয় সাদা।\" তা শুনে সিয়াম বললো, \"সকল কাক. হয় কালো।\" তাদের কথা শুনে শিমুল বললো, \"কিছু পাখি হয় কালো।”",
      "tag": "CB 24",
      "sub_questions": [
        {
          "label": "ক",
          "question": "পদের ব্যাপ্তি কী?",
          "explanation": "একটি যুক্তিবাক্যে যখন কোনো পদ তার সম্পূর্ণ ব্যক্ত্যর্থের ভিত্তিতে - প্রকাশিত হয় তখন ঐ পদকে ব্যাপ্য পদ বা পদের ব্যাপ্তি বলে।"
        },
        {
          "label": "খ",
          "question": "বিশেষ নঞর্থক যুক্তিবাক্যের বিধেয় পদটি ব্যাপ্য হয় কেন?",
          "explanation": "ব্যাপ্যতার নিয়ম অনুসারে বিশেষ নঞর্থক যুক্তিবাক্যের ।বণের পদটি ব্যাপ্য হয়। যে যুক্তিবাক্যের বিধেয় পদ উদ্দেশ্য পদের আংশিক ব্যক্ত্যর্থকে অস্বীকার করে তাকে বিশেষ নঞর্থক যুক্তিবাক্য বা -যুক্তিবাক্য বলে। যেমন- 'কিছু মানুষ নয় জ্ঞানী'। ০-যুক্তিবাক্যটি বিশেষ হওয়ার কারণে উদ্দেশ্য পদ ব্যাপ্য নয়। কিন্তু উদ্দেশ্য পদকে অস্বীকার করার কারণে বিধেয় পদটি ব্যাপ্য হয়। অর্থাৎ নঞর্থক হওয়ার কারণে এর বিধেয় পদ ব্যাপ্য হয়।"
        },
        {
          "label": "গ",
          "question": "উদ্দীপকে সিয়ামের বক্তব্যে নির্দেশিত যুক্তিবাক্যে পদের ব্যাপ্যতা দেখাও।",
          "explanation": "উদ্দীপকে সিয়ামের বক্তব্যে নির্দেশিত বক্তব্যটি সার্বিক সদর্থক যুক্তিবাক্য বা A যুক্তিবাক্য। যে যুক্তিবাক্যের বিধেয় পদ দ্বারা উদ্দেশ্য পদের সম্পূর্ণ ব্যক্ত্যর্থ সম্পর্কে কোনো কিছু স্বীকার করা হয় তাকে সার্বিক সদর্থক যুক্তিবাক্য বা A যুক্তিবাক্য বলে। যেমন- 'সকল দার্শনিক হয় জ্ঞানী'। এ যুক্তিবাক্যে বিধেয় 'জ্ঞানী' পদটি উদ্দেশ্য 'দার্শনিক' পদের সম্পূর্ণ ব্যস্ত্যর্থের উপর হ্যাঁ সূচকভাবে আরোপিত হয়েছে। সুতরাং উদ্দেশ্য পদটি ব্যাপ্য। অন্যদিকে বিধেয় পদটি সামগ্রিক অর্থ গ্রহণ না করায় এটি অব্যাপ্য। উদ্দীপকে সিয়াম তার বক্তব্যে বলল, \"সকল কাক হয় কালো।\" এটি একটি সার্বিক সদর্থক যুক্তিবাক্য। কারণ উদ্দেশ্য পদ 'কাক'-কে বিধেয় পদ 'কালো' দ্বারা স্বীকার করা হয়েছে। ব্যাপ্যতার দিক থেকে উদ্দেশ্য পদ 'কাক' সকল কাককে নির্দেশ করছে। তাই এ পদটি ব্যাপ্য। কিন্তু বিধেয় পদ 'কালো' সামগ্রিক অর্থ গ্রহণ করেনি। কেননা কাক ছাড়াও আরও অনেক কালো প্রাণী আছে। অর্থাৎ বিধেয় পদটি অব্যাপ্য। সুতরাং বলা যায়, সিয়ামের নির্দেশিত বাক্যটি A যুক্তিবাক্যকে নির্দেশ করে যার উদ্দেশ্য পদ ব্যাপ্য হলেও বিধেয় পদটি অব্যাপ্য।"
        },
        {
          "label": "ঘ",
          "question": "উদ্দীপকে আশিক ও শিমুলের বক্তব্যে নির্দেশিত যুক্তিবাক্যে পদের ব্যাপ্যতার মধ্যে তুলনা করো।",
          "explanation": "উদ্দীপকে আশিকের বক্তব্যে নির্দেশিত বাক্যটি সার্বিক নঞর্থক যুক্তিবাক্য এবং শিমুলের বক্তব্যে নির্দেশিত বাক্যটি বিশেষ সদর্থক যুক্তিবাক্যকে নির্দেশ করে। যে যুক্তিবাক্যের বিধেয় পদ দ্বারা উদ্দেশ্য, পদের সম্পূর্ণ ব্যক্ত্যর্থ সম্পর্কে কোনো কিছু অস্বীকার করা হয় তাকে E যুক্তিবাক্য বা সার্বিক নঞর্থক যুক্তিবাক্য বলে। সার্বিক যুক্তিবাক্য হওয়ার কারণে এর উদ্দেশ্য পদ ব্যাপ্য। আবার নঞর্থক যুক্তিবাক্য হওয়ার কারণে এর বিধেয় পদও ব্যাপ্য। অর্থাৎ E যুক্তিবাক্যের উভয় পদই ব্যাপ্য। অন্যদিকে যে যুক্তিবাক্যে বিধেয় পদ দ্বারা উদ্দেশ্য পদের আংশিক ব্যক্ত্যর্থ সম্পর্কে কোনো কিছু স্বীকার করা হয় তাকে বিশেষ সদর্থক যুক্তিবাক্য বা 1 যুক্তিবাক্য বলে। বিশেষ যুক্তিবাক্য হওয়ার কারণে এর উদ্দেশ্য পদটি অব্যাপ্য। অন্যদিকে সদর্থক বাক্য হওয়ায় এর বিধেয় পদটিও অব্যাপ্য। তাই। যুক্তিবাক্যের কোনো পদই ব্যাপ্য নয়। উদ্দীপকে আশিকের নির্দেশিত যুক্তিবাক্যটি হলো \"কোনো কাক নয় সাদা।” এখানে বিধেয় পদ 'সাদা' দ্বারা উদ্দেশ্য পদ 'কাক' কে সমগ্র ব্যক্ত্যর্থ সম্পর্কে অস্বীকার করা হয়েছে। তাই এটি সার্বিক নঞর্থক যুক্তিবাক্য বা E যুক্তিবাক্য। সার্বিক নঞর্থক হওয়ায় বিধেয় পদও ব্যাপ্য। আবার শিমুলের নির্দেশিত যুক্তিবাক্যটি হলো \"কিছু পাখি হয় কালো।\" এখানে বিধেয় পদ 'কালো' উদ্দেশ্য পদ 'পাখি' কে স্বীকার করেছে। তাই এটি বিশেষ সদর্থক যুক্তিবাক্য বা। যুক্তিবাক্য। ব্যাপ্যতার দিক থেকে এর উদ্দেশ্য পদ আংশিক হওয়ায় তা অব্যাপ্য। আবার উদ্দেশ্যকে স্বীকার করার কারণে বিধেয় পদও অব্যাপ্য। পরিশেষে আশিক ও শিমুলের নির্দেশিত যুক্তিবাক্যের পদের ব্যাপ্যতার তুলনা করলে দেখা যায়, আশিকের যুক্তিবাক্য সার্বিক নঞর্থক হওয়ায় উভয় পদই ব্যাপ্য এবং শিমুলের নির্দেশিত যুক্তিবাক্য বিশেষ সদর্থক হওয়ায় উভয় পদই অব্যাপ্য।"
        }
      ]
    },
    {
      "number": "5",
      "uddipok": "সাদিকা তার বোন আলভীকে বললো, \"সকল গোলাপ হয় সুগন্ধী।\" সাদিকার কথা শুনে আলভী বললো, \"তুমি কোন ফুল পছন্দ করো?\" - তাদের কথা শুনে আয়েশা বললো, \"কিছু গোলাপ নয় লাল।\"",
      "tag": "CB 24",
      "sub_questions": [
        {
          "label": "ক",
          "question": "যুক্তিবাক্য কাকে বলে?",
          "explanation": "দুটি পদের মধ্যকার স্বীকৃতি বা অস্বীকৃতিজ্ঞাপক কোনো সম্পর্কের লিখিত বা মৌখিক বিবৃতিকে যুক্তিবাক্য বলে।"
        },
        {
          "label": "খ",
          "question": "একটি যুক্তিবাক্যে সংযোজকের প্রয়োজন আছে কি?",
          "explanation": "হ্যাঁ, একটি যুক্তিবাক্যে সংযোজকের প্রয়োজন আছে। যুক্তিবাক্যে উদ্দেশ্য ও বিধেয় পদ যে চিহ্ন বা শব্দ দিয়ে সংযুক্ত থাকে তাকে সংযোজক বলে। উদ্দেশ্য ও বিধেয় পদের মধ্যে সদর্থক বা নঞর্থক সম্পর্ক স্থাপনের জন্য সংযোজক প্রয়োজন। যেমন- 'আকাশ হয় নীল'। এখানে আকাশ (উদ্দেশ্য পদ) ও নীল (বিধেয় পদ) এ দুটি পদের মধ্যে 'হয়' সংযোজক ব্যবহারের মাধ্যমে যৌক্তিক সম্পর্ক স্থাপিত হয়। সুতরাং একটি যুক্তিবাক্যে সংযোজক অপরিহার্য।"
        },
        {
          "label": "গ",
          "question": "উদ্দীপকে আলভীর বক্তব্যে নির্দেশিত বাক্যটি যুক্তিবাক্য নয় কেন তা ব্যাখ্যা করো।",
          "explanation": "যুক্তিবাক্যের নিয়ম অনুযায়ী গঠিত না হওয়ায় উদ্দীপকে আলভীর বক্তব্যে নির্দেশিত বাক্যটি যুক্তিবাক্য নয়। দুটো পদের মধ্যে সম্পর্কজ্ঞাপক ভাষায় প্রকাশিত রূপ হলো যুক্তিবাক্য। - যুক্তিবাক্য হতে হলে কতগুলো বিষয় অবশ্যই উপস্থিত থাকতে হবে। এগুলো হলো- উদ্দেশ্য, বিধেয় এবং সংযোজক। উদ্দেশ্য পদ ও বিধেয় পদ সংযোজকের দ্বারা যুক্ত হয়ে যুক্তিবাক্য গঠন করে। যেমন- মাসুম হয় মেধাবী। এ বাক্যে 'মাসুম' ও 'মেধাবী' পদ দুটি যথাক্রমে উদ্দেশ্য ও বিধেয়। সংযোজক 'হয়' দ্বারা যুক্ত হয়ে যুক্তিবাক্যটি গঠিত হয়েছে। উদ্দীপকে আলভীর বক্তব্যটি হচ্ছে \"তুমি কোন ফুল পছন্দ করো?” এ বাক্যটিতে কোনো কিছু জানতে চাওয়া হয়েছে যা ব্যাকরণগত দিক থেকে প্রশ্নবোধক বাক্য। বাক্যটিতে যুক্তিবাক্যের উপাদানসমূহ যথা- উদ্দেশ্য, বিধেয় ও সংযোজক অনুপস্থিত। তাই আলভীর বক্তব্যে * নির্দেশিত বাক্যটি যুক্তিবাক্য নয়।"
        },
        {
          "label": "ঘ",
          "question": "উদ্দীপকে সাদিকা ও আয়েশার নির্দেশিত যুক্তিবাক্য দুটির মধ্যে, কী ধরনের পার্থক্য বিদ্যমান তা বিশ্লেষণ করো।",
          "explanation": "উদ্দীপকে সাদিকা ও আয়েশার নির্দেশিত যুক্তিবাক্য দুটি যথাক্রমে সার্বিক সদর্থক যুক্তিবাক্য ও বিশেষ নঞর্থক যুক্তিবাক্যকে নির্দেশ করে। এদের মধ্যে গুণগত ও পরিমাণগত পার্থক্য বিদ্যমান। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে স্বীকার করে তাকে সার্বিক সদর্থক যুক্তিবাক্য বা A বাক্য বলা হয়। যেমন- 'সকল দার্শনিক হন জ্ঞানী।' এখানে 'জ্ঞানী' পদটিকে উদ্দেশ্য 'দার্শনিক' পদের সমগ্র সম্পর্কে স্বীকার করে নেয়া হয়েছে। অন্যদিকে যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থকে অস্বীকার করে তাকে বিশেষ নঞর্থক যুক্তিবাক্য বা ০ বাক্য বলা হয়। যেমন- 'কিছু মানুষ নয় সৎ।' এখানে বিধেয় 'সৎ' পদটি উদ্দেশ্য 'মানুষ' পদটির অংশবিশেষ সম্পর্কে অস্বীকার করা হয়েছে। উদ্দীপকে সাদিকার নির্দেশিত যুক্তিবাক্যটি হলো- 'সকল গোলাপ হয় সুগন্ধী।' এটি একটি সার্বিক সদর্থক যুক্তিবাক্য। এ বাক্যটি গুণের দিক থেকে সদর্থক বা ইতিবাচক এবং পরিমাণের দিক থেকে সার্বিক। অন্যদিকে আয়েশার নির্দেশিত যুক্তিবাক্যটি হলো- 'কিন্তু গোলাপ নয় লাল।' এটি একটি বিশেষ নঞর্থক যুক্তিবাক্য। এ বাক্যটি গুণের দিক থেকে নঞর্থক এবং পরিমাণের দিক থেকে বিশেষ। আবার ব্যাপ্যতার দিক বিবেচনা করলে A বাক্যটির উদ্দেশ্য পদ ব্যাপ্য হলেও বিধেয় পদ অব্যাপ্য। অন্যদিকে বাক্যটির উদ্দেশ্য পদ অব্যাপ্য হলেও বিধেয় পদ ব্যাপ্য। পরিশেষে বলা যায়, সাদিকা ও আয়েশার নির্দেশিত যুক্তিবাক্য দুটি যথাক্রমে A বাক্য এবং ০ বাক্য যাদের মধ্যে পার্থক্য বিদ্যমান।"
        }
      ]
    },
    {
      "number": "6",
      "uddipok": "আতিয়ার সাহেব বললেন, \"কথা সাহিত্যিক হুমায়ূন আহমেদ ১৯৪৮ সালের ১৩ নভেম্বর জন্মগ্রহণ করেন।\" আতিয়ার সাহেবের কথা শুনে তার বন্ধু আফজাল সাহেব বললেন, \"হুমায়ূন আহমেদ একজন নাট্যকার, সদা 'হাস্যোজ্জ্বল, সদালাপী এবং প্রকৃতিপ্রেমী ব্যক্তি ছিলেন।” তাঁদের কথা শুনে জাহিদ সাহেব বললো, \"সকল মানুষ হয় মরণশীল জীব।\"",
      "tag": "CB 24",
      "sub_questions": [
        {
          "label": "ক",
          "question": "বিধেয়ক কী?",
          "explanation": "সদর্থক যুক্তিবাক্যের বিধেয় পদ উদ্দেশ্য পদের সাথে যে সম্পর্ক বহন করে তাকে বিধেয়ক বলে।"
        },
        {
          "label": "খ",
          "question": "বিধেয় ও বিধেয়কের মধ্যে কোন ধরনের পার্থক্য বিদ্যমান?",
          "explanation": "বিধেয় ও বিধেয়ক এক নয়। বিভিন্ন দিক থেকে বিধেয় ও বিধেয়কের মধ্যে পার্থক্য বিদ্যমান। বিধেয় হলো একটি পদ। কিন্তু বিধেয়ক কোনো পদ নয়। উদ্দেশ্য সম্পর্কে যা কিছু বলা হয় তাই বিধেয়। অন্যদিকে উদ্দেশ্য ও বিধেয় যে সম্পর্কের বন্ধনে আবদ্ধ তাই হলো বিধেয়ক। সদর্থক, নঞর্থক সকল যুক্তিবাক্যেই বিধেয় থাকে। কিন্তু একমাত্র সদর্থক যুক্তিবাক্যেই বিধেয়ক থাকতে পারে। বিধেয়ক ছাড়া বিধেয় থাকতে পারে, কিন্তু বিধেয় ছাড়া বিধেয়ক থাকতে পারে না। সুতরাং বলা যায়, বিধেয় ও বিধেয়কের মধ্যে বিভিন্ন ধরনের পার্থক্য বিদ্যমান।"
        },
        {
          "label": "গ",
          "question": "উদ্দীপকে জাহিদ সাহেবের বক্তব্যে কোন বিধেয়ক নির্দেশিত হয়েছে? তা ব্যাখ্যা করো।",
          "explanation": "উদ্দীপকে জাহিদ সাহেবের বক্তব্যে উপলক্ষণ তথা জাতিগত উপলক্ষণ নির্দেশিত হয়েছে। যে গুণ কোনো পদের জাত্যর্থের অংশ নয়, অথচ পদটির জাত্যর্থ থেকে অনিবার্যভাবে নিঃসৃত হয় তাকে উক্ত পদের উপলক্ষণ বলে। এই উপলক্ষণের একটি প্রকার হলো জাতিগত উপলক্ষণ। যখন কোনো পদের উপলক্ষণ তার জাতির জাত্যর্থ থেকে নিঃসৃত হয় তখন তাকে জাতিগত উপলক্ষণ বলে। যেমন- ক্ষুধা, পিপাসা, নিদ্রা, মৃত্যু মানুষ পদটির জাতিগত উপলক্ষণ। কেননা এটা মানুষের আসন্নতম জাতি 'জীব' তথা 'জীববৃত্তি' নামক জাত্যর্থ থেকে অনিবার্যভাবে নিঃসৃত হয়। উদ্দীপকের জাহিদ সাহেবের বক্তব্যটি হলো- 'সকল মানুষ হয় মরণশীল জীব'। এখানে মানুষের 'মরণশীলতা' গুণটি জাতিগত উপলক্ষণকে নির্দেশ করে। এ গুণটি মানুষের জাতি 'জীব'-এর জাত্যর্থ 'জীববৃত্তি' থেকে নিঃসৃত। কারণ যেখানেই জীবন আছে সেখানেই মৃত্যু আছে। সুতরাং মরণশীলতা মানুষের একটি জাতিগত উপলক্ষণ।"
        },
        {
          "label": "ঘ",
          "question": "উদ্দীপকে আতিয়ার সাহেব ও আফজাল সাহেবের বক্তব্যে নির্দেশিত বিধেয়ক দুটির মধ্যে পার্থক্য আলোচনা করো।",
          "explanation": "উদ্দীপকে আতিয়ার সাহেব ও আফজাল সাহেবের বক্তব্যে নির্দেশিত বিধেয়ক দুটি যথাক্রমে ব্যক্তিগত অবিচ্ছেদ্য অবান্তর লক্ষণ ও ব্যক্তিগত বিচ্ছেদ্য অবান্তর লক্ষণকে নির্দেশ করে। যে গুণ বা গুণাবলি কোনো পদের জাত্যর্থের অংশ নয় অথবা জাত্যর্থ থেকে অনুসৃতও নয় অথচ কোনো ব্যক্তি বা বস্তুর মধ্যে বিদ্যমান তাকে অবান্তর লক্ষণ বলে। এই অবান্তর লক্ষণের গুরুত্বপূর্ণ দুটি প্রকার হলো ব্যক্তিগত অবিচ্ছেদ্য অবান্তর লক্ষণ ও ব্যক্তিগত বিচ্ছেদ্য অবান্তর লক্ষণ। যে অবান্তর লক্ষণ কোনো ব্যক্তি বিশেষের বেলায় সর্বদাই বর্তমান থাকে কোনোক্রমেই পরিবর্তন করা যায় না তাকে ব্যক্তিগত অবিচ্ছেদ্য অবান্তর লক্ষণ বলে। যেমন- কোনো ব্যক্তির জন্মস্থান ও জন্মতারিখ। অন্যদিকে যে অবান্তর লক্ষণ কোনো ব্যক্তি বিশেষের বেলায় সর্বদাই বর্তমান থাকেনা এবং যা মাঝে মাঝেই পরিবর্তিত হতে পারে তাকে ব্যক্তিগত বিচ্ছেদ্য • অবান্তর লক্ষণ বলে। যেমন- ব্যক্তির পোশাক, আচার-ব্যবহার, জীবিকা ইত্যাদি। উদ্দীপকে আতিয়ার সাহেব বলেন, \"কথা সাহিত্যিক হুমায়ূন আহমেদ ১৯৪৮ সালের ১৩ নভেম্বর জন্মগ্রহণ করেন।\" হুমায়ূন আহমেদের ক্ষেত্রে তার জন্মতারিখ হলো ব্যক্তিগত অবিচ্ছেদ্য অবান্তর লক্ষণ। ব্যক্তির এই গুণ স্থায়ী এবং সারাজীবন অপরিবর্তিত থাকে। অন্যদিকে আফজাল সাহেব বলেন, \"হুমায়ূন আহমেদ একজন নাট্যকার, সদা হাস্যোজ্জ্বল, সদালাপী এবং প্রকৃতিপ্রেমী ব্যক্তি ছিলেন।” এই গুণগুলো ব্যক্তিগত বিচ্ছেদ্য অবান্তর লক্ষণকে নির্দেশ করে। এ গুণগুলো স্থায়ী নয় বরং মাঝে মাঝেই পরিবর্তিত হতে দেখা যায়। পরিশেষে বলা যায়, ব্যক্তিগত অবিচ্ছেদ্য অবান্তর লক্ষণ ও ব্যক্তিগত বিচ্ছেদ্য অবান্তর লক্ষণের মধ্যে বিস্তর পার্থক্য থাকলেও তারা উভয়ই অবান্তর লক্ষণের অন্তর্গত গুরুত্বপূর্ণ দুটি বিধেয়ক।"
        }
      ]
    },
    {
      "number": "7",
      "uddipok": "দৃশ্যকল্প-১: সকল দার্শনিক হন মেধাবী। সুতরাং, সকল মেধাবী মানুষ হন দার্শনিক। দৃশ্যকল্প-২: সকল বক হয় সাদা। সুতরাং, কিছু সাদা পাখি হয় বক।",
      "tag": "CB 24",
      "sub_questions": [
        {
          "label": "ক",
          "question": "অনুমান কী?",
          "explanation": "কোনো জানা বিষয় থেকে অজানা বিষয় সম্পর্কিত ধারণায় উত্তরণের মানসিক প্রক্রিয়াই অনুমান।"
        },
        {
          "label": "খ",
          "question": "০-বাক্যের আবর্তন করা যায় না কেন?",
          "explanation": "ব্যাপ্যতাজনিত কারণে '০' বাক্যের আবর্তন সম্ভব নয়। '০' বাক্যে আবর্তনীয়ের উদ্দেশ্য হিসেবে যে পদটি অব্যাপ্য থাকে, তা আবর্তিতে বা সিদ্ধান্তে নঞর্থক বাক্যের বিধেয় হিসেবে ব্যাপ্য হয়ে যায়। ফলে আবর্তনের নিয়ম লঙ্ঘন করা হয়। কেননা আবর্তনের নিয়ম - অনুসারে যে পদ আবর্তনীয়ে ব্যাপ্য নয়, তা আবর্তিতে বা সিদ্ধান্তে ব্যাপ্য হতে পারে না। এ কারণে '০' বাক্যের আবর্তন সম্ভব নয়।"
        },
        {
          "label": "গ",
          "question": "দৃশ্যকল্প-১ এ কোন প্রকারের আবর্তন নির্দেশিত হয়েছে? তার প্রকৃতি ব্যাখ্যা করো।",
          "explanation": "দৃশ্যকল্প-১ এ অবৈধ সরল আবর্তন নির্দেশিত হয়েছে। আবর্তনে গুণের পরিবর্তন না করে উদ্দেশ্য ও বিধেয়ের ন্যায়সঙ্গতভাবে স্থান পরিবর্তন করা হয়। আর যে আবর্তনে আশ্রয়বাক্য ও সিদ্ধান্তের পরিমাণ একই থাকে তাকে সরল আবর্তন বলে। অর্থাৎ সরল আবর্তনে সার্বিক থেকে সার্বিক যুক্তিবাক্যে এবং বিশেষ থেকে বিশেষ যুক্তিবাক্যে আবর্তন হয়। যেমন- \"কোনো মানুষ নয় চতুষ্পদ। অতএব, কোনো চতুষ্পদ প্রাণী নয় মানুষ।\" দৃষ্টান্তটিতে আশ্রয়বাক্য ও সিদ্ধান্তের পরিমাণ একই যা সরল আবর্তনকে নির্দেশ করে। কেবল E-বাক্য থেকে E বাক্যে এবং । বাক্য থেকে। বাক্যে বৈধভাবে সরল আবর্তন সম্ভব। A এবং ০ বাক্যের সরল আবর্তন করা যায় না। উদ্দীপকে দৃশ্যকল্প-১ এর আবর্তনটি হলো- \"সকল দার্শনিক হন মেধাবী। সুতরাং, সকল মেধাবী মানুষ হন দার্শনিক।” উদাহরণটিতে সরল আবর্তনের নিয়মানুসারে সার্বিক থেকে সার্বিক যুক্তিবাক্য নিঃসৃত হয়েছে। কিন্তু আশ্রয়বাক্যের 'মেধাবী' পদটি অব্যাপ্য হলেও নিয়ম লঙ্ঘন করে। সিদ্ধান্তে ব্যাপ্য হয়েছে। অর্থাৎ A বাক্যের বৈধ সরল আবর্তন সম্ভব 'নয়। সুতরাং বলা যায়, দৃশ্যকল্প-১ এ সরল আবর্তন নির্দেশিত হলেও তা মূলত অবৈধ সরল আবর্তন।"
        },
        {
          "label": "ঘ",
          "question": "দৃশ্যকল্প-১ ও ২ এ নির্দেশিত আবর্তনে কী ধরনের পার্থক্য বিদ্যমান তা বিশ্লেষণ করো।",
          "explanation": "দৃশ্যকল্প-১ ও ২ এ যথাক্রমে সরল আবর্তন ও অসরল আবর্তন নির্দেশিত হয়েছে। যে আবর্তনে আশ্রয়বাক্য ও সিদ্ধান্তের পরিমাণ একই থাকে তাকে সরল আবর্তন বলে। সরল আবর্তনে সার্বিক থেকে সার্বিক যুক্তিবাক্য এবং বিশেষ থেকে বিশেষ যুক্তিবাক্য নিঃসৃত হয়। অন্যদিকে যে আবর্তনে আশ্রয়বাক্য ও সিদ্ধান্তের পরিমাণ ভিন্ন হয় তাকে অসরল আবর্তন বলে। অসরল আবর্তনে সার্বিক বাক্য থেকে বিশেষ বাক্য নিঃসৃত হয়। উদ্দীপকের দৃশ্যকল্প-১ এর দৃষ্টান্তে দেখা যায়, “সকল দার্শনিক হন মেধাবী। সুতরাং, সকল মেধাবী মানুষ হন দার্শনিক।” এক্ষেত্রে সার্বিক যুক্তিবাক্য থেকে সার্বিক যুক্তিবাক্য নিঃসৃত হয়েছে। সুতরাং এটি সরল আবর্তনকে নির্দেশ করে। অন্যদিকে দৃশ্যকল্প-২ এর দৃষ্টান্তে দেখা যায়, \"সকল বক হয় সাদা। সুতরাং, কিছু সাদা পাখি হয় বক।\" এখানে সার্বিক যুক্তিবাক্য থেকে বিশেষ যুক্তিবাক্য প্রতিষ্ঠিত হয়েছে। সুতরাং এটি অসরল আবর্তনকে নির্দেশ করে। সকল প্রকার যুক্তিবাক্যের সরল আবর্তন করা যায় না। আবর্তনের নিয়মানুযায়ী, কিছু যুক্তিবাক্যের বৈধ আবর্তনের জন্য অসরল আবর্তনের আশ্রয় নিতে হয়। পরিশেষে বলা যায়, সরল আবর্তন ও অসরল আবর্তনের মধ্যে পার্থক্য রয়েছে।"
        }
      ]
    },
    {
      "number": "8",
      "uddipok": "দৃশ্যকল্প-১: সকল মুক্তিযোদ্ধা হন দেশপ্রেমিক। হামিদুর রহমান হন। একজন মুক্তিযোদ্ধা। সুতরাং হামিদুর রহমান হন একজন দেশপ্রেমিক। দৃশ্যকল্প-২: কৃষক মতিলাল হন পরিশ্রমী, কৃষক গণি মিয়া হন পরিশ্রমী, কৃষক সাদেক আলী হন পরিশ্রমী। সুতরাং সকল কৃষক হন পরিশ্রমী।",
      "tag": "CB 24",
      "sub_questions": [
        {
          "label": "ক",
          "question": "অমাধ্যম অনুমান কী?.",
          "explanation": "যে অবরোহ অনুমানে একটি মাত্র আশ্রয়বাক্য থেকে সিদ্ধান্ত অনুমান করা হয় তাই অমাধ্যম অনুমান।"
        },
        {
          "label": "খ",
          "question": "অবরোহ অনুমানের সিদ্ধান্ত আশ্রয়বাক্য হতে কম ব্যাপক হয় কেন?",
          "explanation": "অবরোহ অনুমানের আশ্রয়বাক্য সার্বিক ও সিদ্ধান্ত বিশেষ যুক্তিবাক্য হওয়ার কারণে এ অনুমানের সিদ্ধান্ত আশ্রয়বাক্য থেকে কম ব্যাপক হয়। যে অনুমান প্রক্রিয়ায় এক বা একাধিক আশ্রয়বাক্য থেকে তার চেয়ে অপেক্ষাকৃত কম ব্যাপক কোনো সিদ্ধান্ত অনুমিত হয় তাকে অবরোহ অনুমান বলে। যেমন- সকল গোলাপ হয় লাল। অতএব, কিছু লাল ফুল হয় গোলাপ। এ যুক্তিটিতে আশ্রয়বাক্যটি একটি সার্বিক যুক্তিবাক্য এবং সিদ্ধান্তটি বিশেষ যুক্তিবাক্য। অবরোহ অনুমানের এরূপ বৈশিষ্ট্যের কারণে সিদ্ধান্তটি আশ্রয়বাক্য থেকে কম ব্যাপক হয়।"
        },
        {
          "label": "গ",
          "question": "দৃশ্যকল্প-১ এ কোন প্রকারের অনুমান নির্দেশিত হয়েছে? ব্যাখ্যা করো।",
          "explanation": "দৃশ্যকল্প-১ এ অবরোহ অনুমান নির্দেশিত হয়েছে। যে অনুমানে এক বা একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অবরোহ অনুমান বলে। অবরোহ অনুমানে আশ্রয়বাক্য একটি হতে পারে; আবার একাধিকও হতে পারে। তবে এই অনুমানের সিদ্ধান্ত আশ্রয়বাক্য থেকে বেশি ব্যাপক হয় না। অবরোহ অনুমানে যুক্তির নিয়ম অনুসরণ করে সিদ্ধান্ত প্রতিষ্ঠার ওপর জোর দেওয়া হয়। তাই এ অনুমানের লক্ষ্য থাকে আকারগত সত্যতা প্রতিষ্ঠা করা। দৃশ্যকল্প-১ এ বর্ণিত 'সকল মুক্তিযোদ্ধা হন দেশপ্রেমিক। হামিদুর রহমান হন একজন মুক্তিযোদ্ধা। সুতরাং হামিদুর রহমান হন একজন দেশপ্রেমিক।' এই যুক্তি পর্যবেক্ষণ করলে দেখা যায় যে, সার্বিক আশ্রয়বাক্যের অনিবার্য সম্পর্কের ভিত্তিতে বিশেষ সিদ্ধান্ত নেওয়া হয়েছে। তাই এটি অবরোহ অনুমানের দৃষ্টান্ত।"
        },
        {
          "label": "ঘ",
          "question": "দৃশ্যকল্প-১ ও ২ এ নির্দেশিত অনুমানে কোন ধরনের পার্থক্য পরিলক্ষিত হয়? বিশ্লেষণ করো।",
          "explanation": "দৃশ্যকল্প-১ ও ২ যথাক্রমে অবরোহ অনুমান এবং আরোহ অনুমানকে নির্দেশ করে। যে অনুমান প্রক্রিয়ায় সিদ্ধান্ত এক বা একাধিক আশ্রয়বাক্য থেকে অনিবার্যভাবে নিঃসৃত হয় এবং সিদ্ধান্তটি কখনোই আশ্রয়বাক্যের চেয়ে ব্যাপক হতে পারে না, তাকে অবরোহ অনুমান বলে। অন্যদিকে, যে অনুমান প্রক্রিয়ায় কয়েকটি বিশেষ দৃষ্টান্তের ওপর নির্ভর করে একটি সার্বিক সিদ্ধান্ত নিঃসৃত হয় তাকে আরোহ অনুমান বলে। আরোহ অনুমানের সিদ্ধান্ত সব সময় সার্বিক হয়। কিন্তু অবরোহ অনুমানের সিদ্ধান্ত বিশেষ বা সার্বিক হয়। আরোহ অনুমানের সিদ্ধান্ত সবসময়ই বেশি ব্যাপক হয়। কিন্তু অবরোহ অনুমানের সিদ্ধান্ত কোনো সময়ই আশ্রয়বাক্য থেকে বেশি ব্যাপক হয় না। দৃশ্যকল্প-২ এ প্রতীয়মান আরোহ অনুমানের সিদ্ধান্তটি সার্বিক। যা তার আশ্রয়বাক্যগুলোর তুলনায় ব্যাপক। এই অনুমানে আকারগত ও বস্তুগত উভয় ধরনের সত্যতা পরিলক্ষিত হয়ে থাকে। কিন্তু দৃশ্যকল্প-১ এ অবরোহ অনুমানের সিদ্ধান্তটি আশ্রয়বাক্যের তুলনায় বেশি ব্যাপক নয়। পাশাপাশি এই অনুমানে শুধু আকারগত সত্যতা পরিলক্ষিত হয়। সুতরাং বলা যায় যে, আরোহ অনুমান ও অবরোহ অনুমান উভয়েই অনুমানের দুটি দিক হলেও তাদের মধ্যে যথেষ্ট পার্থক্য বিদ্যমান।"
        }
      ]
    },
    {
      "number": "9",
      "uddipok": "দৃশ্যকল্প-১: সকল দেশি ফল হয় পুষ্টিকর। সুতরাং কোনো দেশি ফল নয় অ-পুষ্টিকর। দৃশ্যকল্প-২: কিছু ফুল নয় সুগন্ধি। সুতরাং কিছু সুগন্ধি বস্তু নয় ফুল।",
      "tag": "CB 24",
      "sub_questions": [
        {
          "label": "ক",
          "question": "প্রতিবর্তন কোন ধরনের অনুমান?",
          "explanation": "প্রতিবর্তন অবরোহ অনুমানের অন্তর্গত অমাধ্যম অনুমান।"
        },
        {
          "label": "খ",
          "question": "A-বাক্যের সরল আবর্তন করা যায় না কেন?",
          "explanation": "ব্যাপ্যতাজনিত নিয়ম লঙ্ঘনের কারণে A-বাক্যের সরল আবর্তন করা যায় না। A যুক্তিবাক্য হচ্ছে সার্বিক সদর্থক যুক্তিবাক্য। A যুক্তিবাক্যের উদ্দেশ্য পদ ব্যাপ্য এবং বিধেয় পদ অব্যাপ্য। এর সরল আবর্তন করলে এই অব্যাপ্য বিধেয় পদটি সিদ্ধান্তে গিয়ে ব্যাপ্য হয়ে যায়। আবর্তনের নিয়মানুসারে, আশ্রয়বাক্যের অব্যাপ্য পদ সিদ্ধান্তে ব্যাপ্য হতে পারবে না। তাই ব্যাপ্যতার নিয়ম লঙ্ঘনজনিত অনুপপত্তির কারণে A বাক্যের সরল আবর্তন সম্ভব নয়।"
        },
        {
          "label": "গ",
          "question": "দৃশ্যকল্প-১ এ কোন অমাধ্যম অনুমান নির্দেশিত হয়েছে? তার যথার্থতা ব্যাখ্যা করো।",
          "explanation": "দৃশ্যকল্প-১ এ নির্দেশিত অমাধ্যম অনুমানটি প্রতিবর্তনকে নির্দেশ করছে। যে অমাধ্যম অনুমানে আশ্রয়বাক্যের অর্থ অপরিবর্তিত রেখে কেবলমাত্র গুণের পরিবর্তন করে এবং বিধেয়ের বিরুদ্ধ পদকে সিদ্ধান্তের বিধেয় হিসেবে ব্যবহার করে সিদ্ধান্ত অনুমিত হয় তাকে প্রতিবর্তন বলে। অর্থাৎ প্রতিবর্তন হলো কোনো সদর্থক যুক্তিবাক্যকে নঞর্থক যুক্তিবাক্যের আকারে এবং নঞর্থক যুক্তিবাক্যকে সদর্থক যুক্তিবাক্যের আকারে প্রকাশ করার প্রক্রিয়া। দৃশ্যকল্প-১ এর অনুমানটিতে দেখা যায়, সকল দেশি ফল হয় পুষ্টিকর। সুতরাং, কোনো দেশি ফল নয় অ-পুষ্টিকর। এটি একটি অমাধ্যম অনুমান। এখানে আশ্রয়বাক্যের অর্থ অপরিবর্তিত রেখে কেবল মাত্র গুণের পরিবর্তন করে এবং বিধেয়ের বিরুদ্ধ পদকে সিদ্ধান্তের বিধেয় হিসেবে ব্যবহার করা হয়েছে। এক্ষেত্রে A যুক্তিবাক্যের প্রতিবর্তন করা হয়েছে E যুক্তিবাক্যে যা বৈধ প্রতিবর্তনকে নির্দেশ করে। সুতরাং বলা যায়, দৃশ্যকল্প-১ এ বৈধ প্রতিবর্তনের দৃষ্টান্ত নির্দেশিত হয়েছে।"
        },
        {
          "label": "ঘ",
          "question": "দৃশ্যকল্প-১ ও ২ এ নির্দেশিত অনুমান দুটিতে কী ধরনের পার্থক্য বিদ্যমান? তা বিশ্লেষণ করো।",
          "explanation": "দৃশ্যকল্প-১ ও ২ এ নির্দেশিত অনুমান দুটি যথাক্রমে প্রতিবর্তন এবং আবর্তনকে নির্দেশ করছে। যে অমাধ্যম অনুমানে আশ্রয়বাক্যের অর্থ অপরিবর্তিত রেখে কেবল গুণের পরিবর্তন করে এবং বিধেয়ের বিরুদ্ধ পদকে সিদ্ধান্তের বিধেয় - হিসেবে ব্যবহার করে সিদ্ধান্ত অনুমিত হয় তাকে প্রতিবর্তন বলে। অর্থাৎ প্রতিবর্তন হলো কোনো সদর্থক যুক্তিবাক্যকে নঞর্থক আকারে এবং নঞর্থক বাক্যকে সদর্থক বাক্যের আকারে প্রকাশ করার প্রক্রিয়া। - উদাহরণস্বরূপ দৃষ্টান্ত-১ এর অনুমানটি উল্লেখ করা যায়- সকল দেশি ফল হয় পুষ্টিকর। সুতরাং, কোন দেশি ফল নয় অ-পুষ্টিকর। = অন্যদিকে যে অমাধ্যম অবরোহ অনুমানে আশ্রয়বাক্যের গুণ অপরিবর্তিত রেখে এর উদ্দেশ্য ও বিধেয়ের স্থান ন্যায়সঙ্গতভাবে পরিবর্তন করে - সিদ্ধান্ত অনুমিত হয় তাকে আবর্তন বলে। উদাহরণস্বরূপ দৃশ্যকল্প-২ এর = দৃষ্টান্তটি উল্লেখ করা যায়- কিছু ফুল নয় সুগন্ধী। সুতরাং, কিছু সুগন্ধী বস্তু নয় ফুল। এ অনুমানে আশ্রয়বাক্যের গুণ অপরিবর্তিত রেখে এর উদ্দেশ্য ও বিধেয়ের স্থান ন্যায়সঙ্গতভাবে পরিবর্তন করা হয়েছে। - পরিশেষে বলা যায়, উদ্দীপকের দৃশ্যকল্প-১ ও ২ এ নির্দেশিত অনুমান দুটি - অর্থাৎ প্রতিবর্তন এবং আবর্তনের মধ্যে গুণগত ও পরিমাণগত পার্থক্য বিদ্যমান।"
        }
      ]
    },
    {
      "number": "10",
      "uddipok": "যুক্তি-১: A-সকল পাখি হয় দ্বিপদ। A-সকল কাক হয় পাখি। সুতরাং, A-সকল কাক হয় দ্বিপদ। A-সকল মানুষ হয় ছাত্র। যুক্তি-২: E-কোনো মানুষ নয় অমর। অতএব, E-কোনো ছাত্র নয় অমর।",
      "tag": "CB 24",
      "sub_questions": [
        {
          "label": "ক",
          "question": "সহানুমান কী?",
          "explanation": "যে মাধ্যম অবরোহ অনুমানের সিদ্ধান্তটি পরস্পর সংযুক্ত দুটি আশ্রয়বাক্য থেকে অনিবার্যভাবে নিঃসৃত হয় তাকে সহানুমান বলে।"
        },
        {
          "label": "খ",
          "question": "যে পদটি সিদ্ধান্তে থাকে না কেবল আশ্রয়বাক্যে থাকে সহানুমানে তার ভূমিকা কী?",
          "explanation": "যে পদটি সিদ্ধান্তে থাকে না, কেবল আশ্রয়বাক্যে থাকে তাকে মধ্যপদ বলে। সহানুমানে মধ্যপদের সাথে প্রধান শব্দ ও অপ্রধান পদের সম্পর্কের ওপর নির্ভর করেই সিদ্ধান্তে প্রধান ও অপ্রধান পদের মধ্যে সম্পর্ক স্থাপিত হয়। ফলে প্রধান ও অপ্রধান পদের মধ্যে সিদ্ধান্তে একটি সম্বন্ধ প্রতিষ্ঠিত হয়। এই সম্বন্ধ প্রতিষ্ঠিত না হলে সিদ্ধান্ত প্রতিষ্ঠা করা ঝহয় না। সুতরাং মধ্যপদ ব্যতীত সহানুমান গঠন অসম্ভব। তাই সহানুমানে মধ্যপদের ভূমিকা অত্যন্ত গুরুত্বপূর্ণ।"
        },
        {
          "label": "গ",
          "question": "যুক্তি-১ এ নির্দেশিত যুক্তিটি কোন প্রকৃতির? তার যথার্থতা ব্যাখ্যা করো।",
          "explanation": "উদ্দীপকের দৃষ্টান্ত-১ এ নির্দেশিত যুক্তিটি সহানুমান। যে মাধ্যম অবরোহ অনুমানে সিদ্ধান্ত দু'টি পরস্পর সম্বন্ধযুক্ত আশ্রয়বাক্য থেকে অনিবার্যভাবে নিঃসৃত হয় তাকে সহানুমান বলে। উদ্দীপকের দৃশ্যকল্প-১ এ দেখা যায়, A- সকল. পাখি হয় দ্বিপদ। A- সকল কাক হয় পাখি। A- সকল কাক হয় দ্বিপদ। এখানে সিদ্ধান্ত 'সকল কাক হয় দ্বিপদ' যুক্তিবাক্যটি দুটি আশ্রয়বাক্য অর্থাৎ 'সকল পাখি হয় দ্বিপদ' এবং 'সকল কাক হয় পাখি' বাক্যদ্বয় থেকে যুক্তভাবে অনুমিত হয়েছে। এর সিদ্ধান্তটি কোনো আশ্রয়বাক্য থেকেই বেশি ব্যাপক নয়। আশ্রয়বাক্যের সংখ্যা একাধিক এবং সিদ্ধান্তটি আশ্রয়বাক্য থেকে অনিবার্যভাবে অনুমিত। যুক্তি-১ সহানুমানের একটি বৈধ উদাহরণ।"
        },
        {
          "label": "ঘ",
          "question": "যুক্তি-১ ও যুক্তি-২ এর মধ্যে তুলনামূলক বিশ্লেষণ করো।",
          "explanation": "যুক্তি-১ ও ২ এর মধ্যে প্রকৃতিগত পার্থক্য বিদ্যমান। সহানুমানে দু'টি আশ্রয়বাক্য থেকে সিদ্ধান্তটি অনিবার্যভাবে নিঃসৃত হয়। প্রধান পদ ও অপ্রধান পদের সাথে সম্পর্ক স্থাপনের জন্য দুটি আশ্রয়বাক্যে মধ্যপদ থাকে, যার মধ্যস্থতায় সিদ্ধান্তটি নিঃসৃত হয়। এখানে দুটি আশ্রয়বাক্য সদর্থক হলে তা হতে নিঃসৃত সিদ্ধান্তটি হবে সদর্থক যুক্তিবাক্য। আবার দুইটি আশ্রয়বাক্যের মধ্যে একটি নঞর্থক হলে সিদ্ধান্তটি নঞর্থক হবে। উদ্দীপকের যুক্তি-১ ও ২ এ লক্ষ করলে পাওয়া যায়, যুক্তি দুটির পরস্পর প্রকৃতি বা বৈশিষ্ট্যগত পার্থক্য রয়েছে। যুক্তি-১ এ সকল যুক্তিবাক্য সদর্থক। যথা: A- সকল পাখি হয় দ্বিপদ। A- সকল কাক হয় পাখি। A- সকল কাক হয় দ্বিপদ। .. এখানে সিদ্ধান্তটি সদর্থক যুক্তিবাক্য এবং দুটি সদর্থক আশ্রয়বাক্য থেকে নিঃসৃত। অপরপক্ষে যুক্তি-২ এ আশ্রয়বাক্য দুটির মধ্যে একটি সদর্থক এবং অপরটি নঞর্থক। যার ফলে সিদ্ধান্ত' নঞর্থক যুক্তিবাক্য। যথা- E- কোনো মানুষ নয় অমর। A- সকল মানুষ হয় ছাত্র। ∴ \\therefore ∴ E- কোনো ছাত্র নয় অমর। সহানুমানের নিয়ামনুযায়ী একটি আশ্রয়বাক্য নঞর্থক হলে সিদ্ধান্তটি নঞর্থক হবে। পরিশেষে বলা যায় যে, যুক্তি-১ ও যুক্তি-২ এর মধ্যে সহানুমানের প্রকৃতি বা বৈশিষ্ট্যগত পার্থক্য রয়েছে।"
        }
      ]
    },
    {
      "number": "11",
      "uddipok": "দৃশ্যকল্প-১: হাটের ভীড়ে শারীরিক দুর্বলতা, অত্যধিক পরিশ্রম, ক্ষুধা ও তৃষ্ণা এবং গরম আবহাওয়া ইত্যাদি কারণে একটি লোকের মৃত্যু ঘটে। একজন প্রত্যক্ষদর্শীর মতে, সময়মত লোকটির মাথায় পানি না দেওয়া, ঔষধ ও-পথ্য না খাওয়ানো, বাতাস না দেওয়া এবং সাথে কোনো নিকট আত্মীয় না থাকা ইত্যাদি কারণেও লোকটির মৃত্যু ঘটতে পারে। দৃশ্যকল্প-২: নাহিদ তার বাবাকে বললো, তাদের গ্রামে একজন মানুষ হৃদরোগে আক্রান্ত হয়ে মৃত্যুবরণ করেছে। নাহিদের কথা শুনে তার বাবা বললেন, যার যখন সময় সে তখন মৃত্যুবরণ করবে, সেটা পানিতে ডুবে, সড়ক দুর্ঘটনায়, অনাহারে, বিষপানে কিংবা দুরারোগ্য ব্যাধিতে আক্রান্ত হয়ে তাঁর হৃদযন্ত্রের ক্রিয়া বন্ধ হয়ে সে মারা যেতে পারে।",
      "tag": "CB 24",
      "sub_questions": [
        {
          "label": "ক",
          "question": "কারণ কী?",
          "explanation": "কারণ হলো কোনো ঘটনার পূর্ববর্তী ঘটনা বা ঘটনাসমূহের সমষ্টি যাকে ঐ ঘটনাটি অপরিবর্তনীয় ও শর্ত নিরপেক্ষভাবে অনুসরণ করে।"
        },
        {
          "label": "খ",
          "question": "কারণ কার্যের সাক্ষাত পূর্ববর্তী ঘটনা কেন?",
          "explanation": "কারণ কার্যের সাক্ষাত পূর্ববর্তী ঘটনা। কোনো ঘটনার অপরিবর্তনীয়, শর্ত নিরপেক্ষ ও অব্যবহিত পূর্ববর্তী ঘটনা হলো সংশ্লিষ্ট ঘটনার কারণ। কোনো ঘটনার কারণ কার্যের সাথে অপরিহার্যভাবে যুক্ত। কারণ ঘটলে কার্য ঘটে এবং কারণ না ঘটলে কার্য ঘটে না। আর প্রতিক্ষেত্রে কারণ থাকে কার্যের আগে এবং কার্য থাকে কারণের পরে। তাই কারণ সব সময় কার্যের পূর্ববর্তী। এ জন্য বলা যায়, কারণ কার্যের সাক্ষাৎ পূর্ববর্তী ঘটনা।"
        },
        {
          "label": "গ",
          "question": "দৃশ্যকল্প-১ এ লোকটির মৃত্যুর ঘটনাবলি ও প্রত্যক্ষদর্শীর বক্তব্যে কারণের কোন দুটি বিষয় নির্দেশিত হয়েছে তা ব্যাখ্যা করো।",
          "explanation": "দৃশ্যকল্প-১ এ লোকটির মৃত্যুর ঘটনাবলি ও প্রত্যক্ষদর্শীর বক্তব্যে যথাক্রমে কারণের সদর্থক শর্ত ও নঞর্থক শর্ত বিষয় দুটি নির্দেশিত হয়েছে। কোনো কার্য ঘটানোর জন্য যে সব পূর্ববর্তী ঘটনার প্রয়োজন তাদের সমষ্টিকে কারণ বলে। এই কারণ কতকগুলো শর্তের সমষ্টি। এই শর্তসমূহ দুই প্রকার। যথা- সদর্থক শর্ত ও নঞর্থক শর্ত। যে শর্তের উপস্থিতি কার্য উৎপাদনের পক্ষে প্রয়োজনীয় তাকে সদর্থক শর্ত বলে। আর যে শর্তের অনুপস্থিতি কার্য উৎপাদনের পক্ষে প্রয়োজনীয় তাকে নঞর্থক শর্ত বলে। সুতরাং বলা যায়, কার্য উৎপাদনে সদর্থক শর্তাবলির উপস্থিতি ও নঞর্থক শর্তাবলির অনুপস্থিতি একান্ত প্রয়োজন। উদ্দীপকে দৃশ্যকল্প-১ এ লোকটির মৃত্যুর ঘটনায় কারণ হিসেবে হাটের ভীড়, শারীরিক দুর্বলতা, অত্যধিক পরিশ্রম, ক্ষুধা ও তৃষ্ণা, গরম আবহাওয়া ইত্যাদিকে নির্দেশ করা হয়েছে। এগুলোর উপস্থিতি কার্য ঘটানোয় এগুলো সদর্থক শর্ত। অন্যদিকে প্রত্যক্ষদর্শীর মতে, সময়মত মাথায় পানি না দেয়া, ঔষধ না খাওয়ানো, বাতাস না দেওয়া এবং সাথে কোঁনো নিকট আত্মীয় না থাকায় লোকটির মৃত্যু হতে পারে। এগুলোর অনুপস্থিতি মৃত্যুর ঘটনা ঘটানোর ক্ষেত্রে দায়ী। তাই এগুলো নঞর্থক শর্ত।"
        },
        {
          "label": "ঘ",
          "question": "দৃশ্যকল্প-২ এ বাবার বক্তব্যে কারণের নির্দেশিত বিষয়টি তোমার পাঠ্যবইয়ের আলোকে আলোচনা করো।",
          "explanation": "দৃশ্যকল্প-২ এ বাবার বক্তব্যে বহুকারণবাদ বিষয়টি নির্দেশিত হয়েছে। কার্যকারণ নিয়ম অনুযায়ী কারণ ও কার্যের মধ্যে অপরিহার্য সম্পর্ক বিদ্যমান। এই নিয়ম অনুযায়ী, প্রতিটি কার্যের একটি করে কারণ আছে এবং প্রতিক্ষেত্রে একই কারণ একই কার্য ঘটায়। কিন্তু অনেক সময় মনে করা হয় যে, একটি ঘটনা বিভিন্ন কারণে ঘটে থাকে। যখন কোনো একটি কার্যের অনেকগুলো কারণ আছে বলে মনে করা হয় তখন তাকে বহুকারণ বলে। আর এই সংক্রান্ত মতবাদটিকে বহুকারণবাদ বলে। এই মতবাদ অনুযায়ী কোনো কার্যের কারণ একটি নয়, বিভিন্ন কারণে একটি কার্য ঘটতে পারে। উদাহরণস্বরূপ দৃশ্যকল্প-২ এর নাহিদের বাবার বক্তব্য উল্লেখ করা যায়। নাহিদের কথার প্রেক্ষিতে তার বাবা বললেন, যার যখন সময় তখন মৃত্যুবরণ করবে, সেটা পানিতে ডুবে, সড়ক দুর্ঘটনায়, অনাহারে, বিষপানে কিংবা দুরারোগ্য ব্যাধিতে আক্রান্ত হয়ে হৃদযন্ত্রের ক্রিয়া বন্ধ হয়ে মারা যেতে পারে। এখানে কার্য মৃত্যু। এর কারণ একটি নয় বরং একাধিক। তাই এটি বহুকারণবাদকে প্রতিফলিত করেছে। পরিশেষে বলা যায়, আমাদের দৈনন্দিন জীবনে বহুকারণবাদের মূল্য রয়েছে। যদিও বিষয়টি বৈজ্ঞানিক দৃষ্টিকোণ থেকে গ্রহণযোগ্য নয়।"
        }
      ]
    }
  ]
}