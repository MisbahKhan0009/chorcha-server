{
  "title": "হলিক্রস কলেজ ২০২৪",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "",
      "tag": "HC 24",
      "sub_questions": [
        {
          "label": "ক",
          "question": "ফ্রান্সিস বেকন কোন যুগের দার্শনিক ছিলেন?",
          "explanation": "ফ্রান্সিস বেকন আধুনিক যুগের দার্শনিক ছিলেন।"
        },
        {
          "label": "খ",
          "question": "যুক্তিবিদ্যা মানুষকে কীভাবে উন্মুক্ত মনের অধিকারী করে? ব্যাখ্যা করো।",
          "explanation": "যুক্তিবিদ্যা মানুষকে অন্ধবিশ্বাস, কুসংস্কার ও ভাবাবেগ দূর করে সত্যের আদর্শ অর্জনের শিক্ষা দিয়ে উন্মুক্ত মনের অধিকারী করে। মানবজীবনের তিনটি মূল লক্ষ্য হলো সত্য, সুন্দর ও শুভ। এই গুণ তিনটি অর্জনের মাধ্যমে মানবজীবন বিকশিত হয়। আর যুক্তিবিদ্যা একটি আদর্শনিষ্ঠ বিজ্ঞান হিসেবে সত্যতাকে অর্জন করতে বৈধ যুক্তি পদ্ধতির নিয়মাবলি আবিষ্কার করে এবং এই নিয়মাবলির আলোকে সেগুলোর মূল্য নিরূপণ করে। অর্থাৎ বদ্ধমূল ধারণার পরিবর্তে যুক্তিবিদ্যা মনকে যুক্তিযুক্ত চিন্তা ও ধারণার প্রতি অগ্রসর করে। এর ফলে মানুষের ভেতরের অন্ধবিশ্বাস, কুসংস্কার ও ভাবাবেগ মুক্ত হয়। তাই বলা যায়, যুক্তিবিদ্যা আমাদেরকে সত্যের আদর্শ অর্জনের মাধ্যমে একটি উদার ও উন্মুক্ত মনের অধিকারী হিসেবে গড়ে তোলে।"
        },
        {
          "label": "গ",
          "question": "উদ্দীপকে প্রথম ধাপে কোন যুক্তিবিদের অবদান স্বীকার না করলেই নয়-তার ধারণা ব্যাখ্যা করো।",
          "explanation": "জাউদ্দীপকে প্রথম ধাপ তথা যুক্তিবিদ্যার প্রাচীন যুগে গ্রিক দার্শনিক - যুক্তিবিদ এরিস্টটলের অবদান স্বীকার না করলেই নয়। নিচে যুক্তিবিদ্যা সম্পর্কে তাঁর ধারণা ব্যাখ্যা করা হলো- দার্শনিক এরিস্টটল সর্বপ্রথম অনুমানের আকারগত দিক নিয়ে চিন্তা-ভাবনা - শুরু করেন এবং যুক্তিবিদ্যার কয়েকটি গুরুত্বপূর্ণ বিষয়বস্তুতে অসাধারণ অবদান রাখেন। তাই তিনি যুক্তিবিদ্যার জনক হিসেবে পরিচিতি লাভ করেন। অনুমানের ক্ষেত্রে এরিস্টটলের শ্রেষ্ঠ অবদান হচ্ছে তার সহানুমান - (Syllogism) সম্বন্ধে ধারণা প্রবর্তন। সহানুমানের বৈধতা বিচারের জন্য - তিনি একটি সূত্র উদ্ভাবন করেন যা এরিস্টটলের সূত্র (Aristotle's - = Dictum) নামে পরিচিত। এরিস্টটল যুক্তিবিদ্যাকে একটি কলাবিদ্যা বলে - মনে করেন। তিনি কার্য-কারণ সম্পর্কে যে মতবাদ দিয়েছেন তা অনেকটাই - বিজ্ঞানসম্মত। এছাড়াও অনুমান সংক্রান্ত সহানুমান প্রক্রিয়া প্রবর্তন করতে গিয়ে এরিস্টটল এর সাথে সংশ্লিষ্ট কয়েকটি বিষয় যথা পদ, সংযোজক, - যুক্তিবাক্য, বিধেয়ক ইত্যদি সম্বন্ধে ধারণা দেন। তাঁর এই ধারণা দীর্ঘকাল - ধরে, এমনকি সারা মধ্যযুগ জুড়ে অপরিবর্তিত অবস্থায় সমাদৃত হয়েছে। তাই তাঁকে যৌক্তিক চিন্তার স্রষ্টারূপে সর্বোচ্চ স্থান দেওয়া হয়। - উদ্দীপকে বলা হয়েছে, ১৮৬০ খ্রি. মানবিক বিভাগ দিয়ে 'ম' নামক কলেজ প্রতিষ্ঠা করার বিষয়টি উদ্দীপকে উল্লিখিত চারটি পর্যায়ের প্রথম পর্যায়ে এসেছে। যা যুক্তিবিদ্যার ক্রমবিকাশের প্রথম পর্যায় প্রাচীন যুগকে - নির্দেশ করে। আর এ যুগের প্রথম ও প্রধান যুক্তিবিদ ছিলেন গ্রিক দার্শনিক এরিস্টটল।"
        },
        {
          "label": "ঘ",
          "question": "উদ্দীপকে কলেজের ক্রমোন্নতির ধারায় তুমি কীভাবে যুক্তিবিদ্যার ক্রমোন্নতির ধারা দেখো-বিশ্লেষণ করো।",
          "explanation": "উদ্দীপকে কলেজের ক্রমোন্নতির চারটি ধারা প্রকাশিত হওয়ায় তা যুক্তিবিদ্যার ক্রমোন্নতির চারটি ধারাকে প্রতিফলিত করেছে। যুক্তিবিদ্যার বিবর্তন অর্থাৎ উৎপত্তি ও ক্রমবিকাশকে চারটি যুগে বিভক্ত করা যায়। যথা- প্রাচীন যুগ, মধ্যযুগ, আধুনিক যুগ ও সাম্প্রতিক যুগ। প্রাচীন 'যুগে যুক্তিবিদ্যার বিকাশে পিথাগোরাস, সক্রেটিস, এরিস্টটল প্রমুখ যুক্তিবিদগণ অত্যন্ত গুরুত্বপূর্ণ ভূমিকা পালন করেছেন। প্রাচীন যুগের যুক্তিবিদ্যা যুক্তিপদ্ধতি নির্ভর হলেও মধ্যযুগীয় যুক্তিবিদ্যা বলতে প্রধানত স্কলাস্টিক যুক্তিতত্ত্বকেই নির্দেশ করে। দার্শনিক পরফিরি মধ্যযুগের যুক্তিবিদ্যার ক্ষেত্রে উল্লেখযোগ্য অবদান রেখেছেন। মধ্যযুগের প্রভাবশালী মুসলিম দার্শনিক ও যুক্তিবিদগণ হলেন- আল-ফারাবি, ইবনে সিনা, ইবনে রুশদ, আল-কিন্দি প্রমুখ। আধুনিক যুগের প্রধান যুক্তিবিদগণ হলেন- লাইবনিজ, হেগেল, বেইন, জে.এস.মিল প্রমুখ। লাইবনিজ এর সময় থেকেই সাবেকী যুক্তিবিদ্যা আধুনিক রূপ লাভ করে। তার যৌক্তিক কলন পদ্ধতির মাধ্যমে যুক্তিবিদ্যা গাণিতিক আকার পায় এবং সাম্প্রতিক যুগের সূচনা হয়। সাম্প্রতিক যুগের প্রধান যুক্তিবিদগণ হলেন- জর্জ বুল, ভিটগ্যানস্টাইন, জেভন্স, সি.এস.পার্স, রাসেল, আই. এম. কপি প্রমুখ। উদ্দীপকের 'ম' কলেজের ইতিহাস যুক্তিবিদ্যার ক্রমবিকাশের চারটি যুগ যথাক্রমে ১৮৬০ খ্রিস্টাব্দে মানবিক বিভাগ দিয়ে 'ম' নামক কলেজ প্রতিষ্ঠা দ্বারা প্রাচীন যুগ, ১৯৬৮ খ্রিস্টাব্দে বিজ্ঞান বিভাগ খোলা দ্বারা মধ্যযুগ, ১৯৯৫ খ্রি. ব্যবসায় শিক্ষা বিভাগ খোলা দ্বারা আধুনিক যুগ ও বর্তমান শিক্ষাক্ষেত্রে কলেজটির একটি পরিপূর্ণ রূপ লাভ সাম্প্রতিক যুগের প্রতিনিধিত্ব করছে। আলোচনা শেষে বলা যায়, উদ্দীপকে 'ম' কলেজ প্রতিষ্ঠার ইতিহাসের চারটি স্তর যুক্তিবিদ্যার চারটি স্তরে পরিবর্তন ও বিবর্তন হওয়াকে নির্দেশ করছে; যা দীর্ঘ আড়াই হাজার বছর অতিক্রম করে বর্তমান রূপ লাভ করেছে।"
        }
      ]
    },
    {
      "number": "2",
      "uddipok": "দৃশ্যকল্প ১ঃ দৃশ্যকল্প ২: পিটার ড্রাইভিং প্রশিক্ষণে ভর্তি হলে, প্রথম কয়েকটি ক্লাসে প্রশিক্ষক তাকে ড্রাইভিং সম্পর্কিত যাবতীয় নিয়মকানুন, গাড়ি, রাস্তা, ট্রাফিক ইত্যাদি বিভিন্ন বিষয়ে জ্ঞান দিলেন। পরবর্তী ক্লাসগুলোতে সেই নিয়ম অনুসারে কীভাবে গাড়ি চালাতে হবে সেই শিক্ষা দিলেন।",
      "tag": "HC 24",
      "sub_questions": [
        {
          "label": "ক",
          "question": "\"যুক্তিবিদ্যার পাঠ হচ্ছে অশুদ্ধ যুক্তি থেকে শুদ্ধ যুক্তিকে পৃথক করার পদ্ধতি ও নীতিসমূহের ব্যবহার\"-উক্তিটি কার?",
          "explanation": "যুক্তিবিদ্যার পাঠ হচ্ছে অশুদ্ধ যুক্তি থেকে শুদ্ধ যুক্তিকে পৃথক করার পদ্ধতি ও নীতিসমূহের ব্যবহার\" উক্তিটি যুক্তিবিদ আই. এম. কপির।"
        },
        {
          "label": "খ",
          "question": "যুক্তিবিদ্যার কোন আদর্শের ভিত্তিতে বিষয়বস্তু মূল্যায়ন করে? ব্যাখ্যা করো।",
          "explanation": "যুক্তিবিদ্যা সত্যের আদর্শের ভিত্তিতে বিষয়বস্তুর মূল্যায়ন করে। যুক্তিবিদ্যার আদর্শ হলো সত্যের আদর্শ। তাই যুক্তিবিদ্যার মূল লক্ষ্য সত্যতা অর্জন করা। অর্থাৎ সত্যের আদর্শ অনুযায়ী যুক্তিবিদ্যা বৈধ যুক্তি পদ্ধতির নিয়মাবলি আবিষ্কার করে এবং নিয়মাবলির আলোকে সেগুলোর মূল্য নিরূপণ করে। তাই মানুষ কীভাবে চিন্তা বা অনুমান করে সেটি যুক্তিবিদ্যার কাজ নয়। কোন কোন নিয়ম অবলম্বন করলে ভুল বা মিথ্যা বর্জন করে সত্যকে অর্জন করা যায় তা নির্ধারণ করাই যুক্তিবিদ্যার কাজ। তাই বলা যায়, আদর্শনিষ্ঠ বিজ্ঞান হিসেবে, যুক্তিবিদ্যা সত্যের আদর্শের ভিত্তিতে বিষয়বস্তুর মূল্যায়ন করে।"
        },
        {
          "label": "গ",
          "question": "দৃশ্যকল্প ১ এ যুক্তিবিদ্যার কোন বিষয়ের প্রতিফলন ঘটেছে-ব্যাখ্যা করো।",
          "explanation": "দৃশ্যকল্প-১ এ যুক্তিবিদ্যা বিষয়ের প্রতিফলন ঘটেছে। যুক্তিবিদ্যা যুক্তি সংক্রান্ত বিজ্ঞান। ইংরেজি 'Logic' শব্দের বাংলা প্রতিশব্দ হলো যুক্তিবিদ্যা। শব্দগত অর্থে যুক্তিবিদ্যা ভাষায় প্রকাশিত চিন্তা সম্পর্কীয় বিজ্ঞান। বস্তুত, যুক্তিবিদ্যা একটি আদর্শনিষ্ঠ বিজ্ঞান। কেননা, অন্যান্য আদর্শনিষ্ঠ বিজ্ঞানের মতোই যুক্তিবিদ্যা সত্যের আদর্শের ভিত্তিতে নিজস্ব বিষয়বস্তুর মূল্যায়ন করে। পাশাপাশি যুক্তিবিদ্যা সুনির্দিষ্ট নিয়ম প্রয়োগ করে বৈধ ও অবৈধ যুক্তির পার্থক্য নির্ণয় করে। ভুল যুক্তিগুলোকে চিহ্নিত করে বর্জন করে এবং শুদ্ধ যুক্তিকে গ্রহণ করে। আর যুক্তির এ নিয়মগুলো অনুসরণ না করে যুক্তি প্রণয়ন করলে ভ্রান্তি বা অনুপপত্তি দেখা দেয়। তাই যুক্তিবিদ্যা এ সকল কিছু নিয়ে আলোচনা করে। উদ্দীপকের দৃশ্যকল্প-১ এ সত্যতা, যুক্তি ও অনুপপত্তি শব্দগুলো উল্লেখ করা হয়েছে। এ শব্দগুলো যুক্তিবিদ্যা বিষয়টিকে নির্দেশ করে। কেননা যুক্তিবিদ্যার আদর্শ হলো সত্য। আর এ সত্য অর্জনের লক্ষ্যে যুক্তবিদ্যা যুক্তি প্রণয়ন করে। পাশাপাশি বৈধ যুক্তি নির্দেশের জন্য কিছু নিয়ম-কানুনও নির্দেশ করে। কিন্তু যুক্তিতে এ নিয়মগুলো অনুসরণ না করলে যুক্তিটি অবৈধ হয় বা অনুপপত্তি দেখা দেয়। তাই বলা যায়, দৃশ্যকল্প-১ এর সত্যতা, যুক্তি ও অনুপপত্তি বিষয়গুলো যুক্তিবিদ্যার আলোচ্য বিষয় হওয়ায় তা যুক্তিবিদ্যাকে নির্দেশ করে।"
        },
        {
          "label": "ঘ",
          "question": "দৃশ্যকল্প ২ এ প্রতিফলিত বিষয়গুলোর আলোকে যুক্তিবিদ্যার স্বরূপ বিশ্লেষণ করো",
          "explanation": "দৃশ্যকল্প-২ এ প্রতিফলিত বিষয়গুলোর আলোকে যুক্তিবিদ্যার স্বরূপ হলো এটি একাধারে বিজ্ঞান ও কলা। যুক্তিবিদ্যা হলো একইসাথে বিজ্ঞান ও কলা। প্রকৃতির কোনো বিভাগ সম্বন্ধে সুনির্দিষ্ট জ্ঞানকে বিজ্ঞান বলে। বিজ্ঞান সাধারণত নিয়মাবলির তত্ত্বগত জ্ঞান দান করে। আর কলাবিদ্যা এ তত্ত্বগত জ্ঞান বাস্তবক্ষেত্রে প্রয়োগ করতে শেখায়। অর্থাৎ বিশেষ কোনো উদ্দেশ্য সাধনের জন্য আমাদের বৈজ্ঞানিক জ্ঞানকে বাস্তবক্ষেত্রে প্রয়োগ করার প্রয়োজনীয় নিয়মাবলি শিক্ষা দেয়। যেমন- নৌবিদ্যা শেখায় কীভাবে নৌযান পরিচালনা করতে হবে। শৈল্য চিকিৎসাবিদ্যা শেখায় কীভাবে অস্ত্রোপচার করতে হবে। একইভাবে যুক্তিবিদ্যাও বিজ্ঞান হিসেবে বৈধ যুক্তি থেকে অবৈধ যুক্তির পার্থক্য নির্দেশ করার জন্য সুনির্দিষ্ট কিছু নিয়মনীতি প্রণয়ন করে এবং কলা হিসেবে তা বাস্তব ক্ষেত্রে প্রয়োগের শিক্ষা দেয়। উদ্দীপকের দৃশ্যকল্প-২ এ দেখতে পাই, পিটার ড্রাইভিং প্রশিক্ষণে ভর্তি হলে প্রথম কয়েকটি ক্লাসে প্রশিক্ষক তাকে ড্রাইভিং সম্পর্কিত যাবতীয় নিয়মকানুন, গাড়ি, রাস্তা, ট্রাফিক ইত্যাদি বিভিন্ন বিষয়ে জ্ঞান দিলেন। অর্থাৎ তত্ত্বগত এ জ্ঞান অর্জনের বিষয়টি দ্বারা বিজ্ঞান হওয়া বিষয়টির প্রতি ইঙ্গিত করা হয়েছে। আর পরবর্তী ক্লাসগুলোতে সেই নিয়ম অনুসারে কীভাবে গাড়ি চালাতে হবে সেই শিক্ষা দেওয়ার মাধ্যমে ঐ তত্ত্বগত জ্ঞানকে বাস্তবক্ষেত্র প্রয়োগ করার বিষয় নির্দেশ করা হয়েছে। তাই এটি যুক্তিবিদ্যার ব্যবহারিক দিক বা কলা হওয়ার ইঙ্গিত দেয়। আলোচনা শেষে বলা যায়, উদ্দীপকের দৃশ্যকল্প-২ এর বিষয়গুলো দ্বারা যুক্তিবিদ্যার বিজ্ঞান ও কলা উভয়ই হওয়াকে নির্দেশ করা হয়েছে।"
        }
      ]
    },
    {
      "number": "3",
      "uddipok": "ঈদের ছুটিতে মিঃ শাকিল পরিবারসহ পাহাড়ে অথবা সমুদ্র সৈকতে বেড়াতে যাবেন। যদি বাস টিকেট পান তাহলে বান্দরবান যাবেন। তিনি তার স্ত্রীকে বললেন, \"হয়তো বাস টিকিট পাবো না। কারণ অনলাইনে বুকিং দেইনি।\"",
      "tag": "HC 24",
      "sub_questions": [
        {
          "label": "ক",
          "question": "বিশ্লেষক যুক্তিবাক্য কাকে বলে?",
          "explanation": "যে যুক্তিবাক্যের বিধেয়টি শুধুমাত্র উদ্দেশ্যের জাত্যর্থ বা তার অংশ বিশেষকে প্রকাশ করে তাকে বিশ্লেষক যুক্তিবাক্য (Verbal or Analytic Proposition) বলে।"
        },
        {
          "label": "খ",
          "question": "সব অবধারণের পরবর্তীরূপ যুক্তিবাক্য নয়-ব্যাখ্যা করো।",
          "explanation": "সকল অবধারণই সুশৃঙ্খল বিষয় না হওয়ায় সব অবধারণের পরবর্তী রূপ যুক্তিবাক্য নয়। অবধারণ হলো মানসিক অবস্থা এবং যুক্তিবাক্য হলো অবধারণের ভাষায় প্রকাশিত রূপ। অবধারণ হলো চিন্তার আত্মগত দিক। অর্থাৎ মানব মনেই যার শুরু ও শেষ। আবার, অবধারণ কোনো সুশৃঙ্খল বিষয় নাও হতে পারে। কিন্তু যুক্তিবাক্য হলো চিন্তার সুশৃঙ্খল বাস্তব প্রকাশ। তাই সকল অবধারণের অনুরূপ যুক্তিবাক্য হয় না। তবে প্রতিটি যুক্তিবাক্যের অন্তরালে একটি অবধারণ থাকে।"
        },
        {
          "label": "গ",
          "question": "উদ্দীপকে শেষ বাক্যটি কোন ধরনের যুক্তিবাক্যকে নির্দেশ করে? ব্যাখ্যা করো।",
          "explanation": "উদ্দীপকে শেষ বাক্যটি সম্ভাব্য যুক্তিবাক্যকে (Problematic Proposition) নির্দেশ করে।নিশ্চয়তা অনুসারে যুক্তিবাক্যকে তিনভাগে ভাগ করা যায়। যথা- অনিবার্য যুক্তিবাক্য, বিবরণিক যুক্তিবাক্য ও সম্ভাব্য যুক্তিবাক্য। যে যুক্তিবাক্যের উদ্দেশ্য ও বিধেয়ের সম্পর্ক সম্ভাবনাময় তাকে সম্ভাব্য যুক্তিবাক্য বলে। যেমন- 'আগামী বছর হয়তো এমন বছর যখন পৃথিবী থেকে যুদ্ধ-বিবাদ বিদায় নেবে'। এই যুক্তিবাক্যের উদ্দেশ্য ও বিধেয়ের সম্পর্ক নিশ্চিত নয়, তবে সম্ভাবনাময় বলা চলে। তাই এটি একটি সম্ভাব্য যুক্তিবাক্য। উদ্দীপকের মি. শাকিল তার স্ত্রীকে বললেন, \"হয়তো বাস টিকেট পাবো না, কারণ অনলাইনে বুকিং দেইনি।\" এখানে 'অনলাইনে বুকিং দেইনি' উদ্দেশ্য পদটির সাথে বিধেয় 'বাস টিকেট পাবো না' পদটির সম্পর্ক সম্ভাব্য। তাই বলা যায়, উদ্দীপকের মি. শাকিলের ব্যবহৃত শেষ বাক্যটি একটি সম্ভাব্য যুক্তিবাক্য।"
        },
        {
          "label": "ঘ",
          "question": "উদ্দীপকে প্রথম. ও দ্বিতীয় বাক্যে কোন ধরনের যুক্তিবাক্য প্রতিফলিত হয়েছে? তাদের সম্পর্ক বিশ্লেষণ করো।",
          "explanation": "উদ্দীপকে প্রথম ও দ্বিতীয় বাক্যে যথাক্রমে বৈকল্পিক যুক্তিবাক্য ও প্রাকল্লিক যুক্তিবাক্য প্রতিফলিত হয়েছে। নিচে প্রাকল্পিক ও বৈকল্পিক যুক্তিবাক্যের সম্পর্ক বিশ্লেষণ করা হলো- সম্পর্ক বা সম্বন্ধ অনুসারে যুক্তিবাক্যকে দুই ভাগে ভাগ করা যায়। যথা- নিরপেক্ষ যুক্তিবাক্য ও সাপেক্ষ যুক্তিবাক্য। সাপেক্ষ যুক্তিবাক্যকে আবার দুই ভাগে ভাগ করা যায়। যথা- ১. প্রাকল্লিক যুক্তিবাক্য ও ২. বৈকল্পিক যুক্তিবাক্য। যে সাপেক্ষ যুক্তিবাক্য 'যদি... তবে' বা তার সমার্থক কোনো শর্ত দ্বারা নির্দেশিত হয় তাকে প্রাকল্লিক যুক্তিবাক্য বলে। যেমন- উদ্দীপকের দ্বিতীয় বাক্যে বর্ণিত, 'যদি বাস টিকেট পান তাহলে বান্দরবান যাবেন'। এ বাক্যটি 'যদি... তবে' শর্ত দ্বারা যুক্ত বলে এটি প্রাকল্পিক যুক্তিবাক্য। অন্যদিকে, যে সাপেক্ষ যুক্তিবাক্যে দুই বা ততোধিক সরল যুক্তিবাক্য পরস্পর বিকল্প হিসেবে 'হয়.... না হয়', 'অথবা' ইত্যাদি দ্বারা যুক্ত থাকে তাকে বৈকল্পিক যুক্তিবাক্য বলে। যেমন- উদ্দীপকের প্রথম বাক্যে বর্ণিত, 'ঈদের ছুটিতে মি. শাকিল পরিবারসহ পাহাড়ে অথবা সমুদ্র সৈকতে বেড়াতে যাবেন'। এ বাক্যটি 'অথবা' দ্বারা যুক্ত বলে এটি বৈকল্পিক যুক্তিবাক্য। প্রাকল্পিক যুক্তিবাক্য ও বৈকল্পিক যুক্তিবাক্য উভয়ই সাদৃশ্যগত সম্পর্কের দিক দিয়ে সাপেক্ষ যুক্তিবাক্য অর্থাৎ এদের উক্তি বা বক্তব্য কোনো একটি শর্তের অধীন। আবার, বৈসাদৃশ্যগত সম্পর্কের ক্ষেত্রে প্রাকল্লিক যুক্তিবাক্যে পূর্বগের উপর অনুগ নির্ভর করে। কিন্তু বৈকল্পিক যুক্তিবাক্যে দুটি বিকল্পের উল্লেখ করা হয়। আলোচনা শেষে তাই বলা যায়, উদ্দীপকে প্রথম ও দ্বিতীয় বাক্যে নির্দেশিত বৈকল্লিক যুক্তিবাক্য ও প্রকল্পিক যুক্তিবাক্য উভয়ই সাদৃশ্যগত ও বৈসাদৃশ্যগত সম্পর্কের দিক দিয়ে পরস্পর সম্পর্কযুক্ত।"
        }
      ]
    },
    {
      "number": "4",
      "uddipok": "দৃশ্যকল্প ১: সব প্রশিক্ষণার্থী হয় দক্ষ তবলাবাদক। নায়েম হয় প্রশিক্ষণার্থী। ∴ \\therefore ∴ নায়েম হয় দক্ষ তবলাবাদক। দৃশ্যকল্প ২: জহির হয় দক্ষ তবলাবাদক। রায়হান হয় দক্ষ তবলাবাদক। রাজু হয় দক্ষ তবলাবাদক। ∴ \\therefore ∴ সব প্রশিক্ষণার্থী হয় দক্ষ তবলাবাদক",
      "tag": "HC 24",
      "sub_questions": [
        {
          "label": "ক",
          "question": "অনুমান কী?",
          "explanation": "কোনো জ্ঞাত বা জানা বিষয়ের উপর ভিত্তি করে অজ্ঞাত বা অজানা বিষয় সম্পর্কে সিদ্ধান্ত গ্রহণের মানসিক প্রক্রিয়াই হলো অনুমান (Inference)।"
        },
        {
          "label": "খ",
          "question": "অমাধ্যম অনুমান কী যথার্থ অনুমান? ব্যাখ্যা করো।",
          "explanation": "সিদ্ধান্তে আশ্রয়বাক্যের পুনরুক্তি হয় বলে অমাধ্যম অনুমান প্রকৃত অনুমান নয়। যে অবরোহ অনুমানে একটিমাত্র আশ্রয়বাক্য থেকে সিদ্ধান্ত অনুমান করা হয় তাকে অমাধ্যম অনুমান বলে। এতে একটি আশ্রয়বাক্য থেকে সিদ্ধান্ত অনুমান করা হয় বলে জানা থেকে অজানায় গমনের কোনো সুযোগ নেই। ফলে সিদ্ধান্ত নতুন কোনো তথ্য দিতে পারে না। অর্থাৎ সিদ্ধান্তে আশ্রয়বাক্যের পুনরুক্তি হয় মাত্র। এ কারণে বলা হয়, অমাধ্যম অনুমান যথার্থ অনুমান নয়।"
        },
        {
          "label": "গ",
          "question": "দৃশ্যকল্প-১ এর আলোকে অনুমানের প্রকৃতি ব্যাখ্যা করো।",
          "explanation": "দৃশ্যকল্প-১ এ অবরোহ অনুমানের প্রতিফলন ঘটেছে। যে অনুমানে এক বা একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অবরোহ অনুমান বলে। অবরোহ অনুমানে আশ্রয়বাক্য একটি হতে পারে; আবার একাধিকও হতে পারে। এই অনুমানের সিদ্ধান্ত আশ্রয়বাক্য থেকে বেশি ব্যাপক হয় না। তবে আশ্রয়বাক্যের সাথে সমান ব্যাপক হতে পারে। দৃশ্যকল্প-১ এ বর্ণিত 'সব প্রশিক্ষণার্থী হয় দক্ষ তবলাবাদক। নায়েম হয় প্রশিক্ষণার্থী। ∴ \\therefore ∴ নায়েম হয় দক্ষ তবলাবাদক।' এখানে সার্বিক বা বেশি ব্যাপক, আশ্রয়বাক্য থেকে বিশেষ সিদ্ধান্ত নেওয়া হয়েছে। এ কারণে এটি অবরোহ অনুমানের দৃষ্টান্ত। এরূপ অবরোহের প্রকৃতি সার্বিক থেকে বিশেষ বলে এর আকার হয় নিম্নগামী। পাশাপাশি অবরোহ অনুমানে যুক্তির নিয়ম অনুসরণ করে সিদ্ধান্ত প্রতিষ্ঠার ওপর জোর দেওয়া হয়। তাই এ অনুমানের লক্ষ্য থাকে আকারগত সত্যতা প্রতিষ্ঠা করা।"
        },
        {
          "label": "ঘ",
          "question": "দৃশ্যকল্প ১ ও দৃশ্যকল্প ২ এর মধ্যস্থিত সম্পর্ক বিশ্লেষণ করো।",
          "explanation": "দৃশ্যকল্প-১ ও দৃশ্যকল্প-২ যথাক্রমে অবরোহ অনুমান ও আরোহ অনুমানকে প্রকাশ করে। দৃশ্যকল্প-১ এর যুক্তিটিতে সিদ্ধান্তটি দুটি আশ্রয়বাক্য থেকে অনিবার্যভাবে নিঃসৃত হয়েছে এবং আশ্রয়বাক্যের চেয়ে কম ব্যাপক। তাই এটি অবরোহ অনুমানের দৃষ্টান্ত। অবরোহ অনুমান প্রক্রিয়াটি নিম্নগামী। এরূপ অনুমানে শুধু আকারগত সত্যতাকে প্রাধান্য দেওয়া হয়। অন্যদিকে, দৃশ্যকল্প-২ এ বিশেষ বিশেষ দৃষ্টান্তের পর্যবেক্ষণ থেকে সমগ্র বিষয় সম্পর্কে সিদ্ধান্ত নেওয়া হয়েছে। তাই এটি আরোহ অনুমানের দৃষ্টান্ত। আরোহ অনুমান প্রক্রিয়াটি উর্ধ্বগামী। এরূপ আরোহ অনুমানে আকারগত ও বস্তুগত উভয় প্রকার সত্যতাকে প্রাধান্য দেওয়া হয়। দৃশ্যকল্প-১ ও দৃশ্যকল্প-২ এর সাথে উল্লেখিত বৈসাদৃশ্য মূলক সম্পর্ক থাকলেও পারস্পরিক সাদৃশ্যমূলক সম্পর্কও বিদ্যমান। কারণ অবরোহ ও -আরোহ উভয় প্রকার অনুমান একই আদর্শ নিয়ে পরিচালিত হয়। উভয় প্রকার অনুমানের একটি আদর্শ এবং সেটি হলো সত্যের আদর্শ। সুতরাং, অবরোহ অনুমান ও আরোহ অনুমান উভয়েই অনুমানের দুটি দিক এবং উভয়ের বেশকিছু সম্পর্কের দিক থাকলেও তাদের মধ্যে যথেষ্ট পার্থক্য বিদ্যমান।"
        }
      ]
    },
    {
      "number": "5",
      "uddipok": "১৯৭১ খ্রিষ্টাব্দ ২৬ মার্চ বাঙালি জাতির জন্য একটি গৌরবের দিন। বাঙালিরা পেশায় কেউ কৃষক, কেউ শিক্ষক, কেউ ডাক্তার কেউ বা অন্য কিছু। সালাউদ্দীন হোসেন একজন বাঙালি। তিনি ২৪ মে, ১৯৮৮ খ্রিষ্টাব্দে জন্মগ্রহণ করেন। তার সখ হলো গান লেখা ও গানে সুর দেয়া। সালাউদ্দিনের বোন সালমা হোসেন ছিলেন অত্যন্ত মেধাবী। তিনি একজন বিখ্যাত। লেখিকা। বাংলা সাহিত্যে তার সৃজনশীলতা অতুলীয়।",
      "tag": "HC 24",
      "sub_questions": [
        {
          "label": "ক",
          "question": "বিধেয়ক কাকে বলে?",
          "explanation": "সদর্থক যুক্তিবাক্যের বিধেয় পদ উদ্দেশ্য পদের সাথে যে সম্পর্ক বহন করে তাকে বিধেয়ক (Predicables) বলে।"
        },
        {
          "label": "খ",
          "question": "আবশ্যিকতা কোন ধরনের বিধেয়কের সাথে জড়িত? ব্যাখ্যা করো।",
          "explanation": "আবশ্যিকতা বিভেদক লক্ষণ বিধেয়কের সাথে জড়িত। যে গুণ বা গুণসমষ্টি দ্বারা একই জাতির অন্তর্ভুক্ত একটি উপজাতিকে তার সমজাতীয় অন্যান্য উপজাতি থেকে পৃথক করা হয় তাকে বিভেদক লক্ষণ বলে। অর্থাৎ বিভেদক লক্ষণ হলো কোনো পদের জাত্যর্থ বা তার অংশবিশেষের আবশ্যিক উল্লেখ যা দ্বারা একটি উপজাতি তার সমজাতীয় অন্যান্য উপজাতি থেকে পৃথক হয়। যেমন- 'মানুষ' পদটির জাত্যর্থ হলো 'জীববৃত্তি' ও 'বুদ্ধিবৃত্তি' আর বিভেদক লক্ষণ হলো 'বুদ্ধিবৃত্তি'। তাই আবশ্যিকতা গুণটি বিভেদক লক্ষণ বিধেয়কের সাথে জড়িত।"
        },
        {
          "label": "গ",
          "question": "সালমার ব্যক্তিত্বে প্রতিফলিত বিধেয়ক নির্ণয় করে ব্যাখ্যা করো।",
          "explanation": "সালমার ব্যক্তিত্বে প্রতিফলিত বিধেয়কটি হলো উপলক্ষণ। যে গুণ কোনো পদের জাত্যর্থের অংশ নয়, অথচ পদটির জাত্যর্থ থেকে অনিবার্যভাবে নিঃসৃত হয় তাকে ঐ পদের উপলক্ষণ বলে। যেমন- ক্ষুধা, পিপাসা, নিদ্রা, মানুষ পদটির উপলক্ষণ। কেননা, মানুষের এ গুণগুলো আসন্নতম জাতি 'জীব' থেকে তথা 'জীববৃত্তি' নামক জাত্যর্থ থেকে অনিবার্যভাবে নিঃসৃত হয়। আমরা জানি, জীববৃত্তি বা জীবন থাকলেই ক্ষুধা, পিপাসা, নিদ্রা ইত্যাদি থাকবেই। আবার, 'বিচারশক্তি' গুণটি মানুষ পদের একটি উপলক্ষণ। এ গুণ মানুষ পদের জাত্যর্থের অংশ নয়, কিন্তু মানুষের জাত্যর্থ 'বুদ্ধিবৃত্তি' থেকে অনিবার্যভাবে গুণটি উদ্ভূত হয়েছে। তাই এগুলো 'মানুষ' পদটির উপলক্ষণ। উদ্দীপকে বলা হয়েছে, সালাউদ্দিনের বোন সালমা হোসেন ছিলেন অত্যন্ত মেধাবী। তিনি একজন বিখ্যাত লেখিকা। বাংলা সাহিত্যে তার সৃজনশীলতা অতুলনীয়। এখানে 'মেধাবী', 'লেখিকা' ও 'সৃজনশীলতা' গুণগুলো জাত্যর্থের অংশ নয়, কিন্তু জাত্যর্থ 'বুদ্ধিবৃত্তি' থেকে অনিবার্যভাবে নিঃসৃত হয়েছে। তাই এ গুণগুলো হলো উপলক্ষণ।"
        },
        {
          "label": "ঘ",
          "question": "উদ্দীপকে প্রথম স্তবকে কোন বিধেয়ক প্রতিফলিত হয়েছে? বিশ্লেষণ করো।",
          "explanation": "উদ্দীপকে প্রথম স্তবকে অবান্তর লক্ষণ বিধেয়ক প্রতিফলিত হয়েছে। যে গুণ বা গুণাবলি কোনো পদের জাত্যর্থের অংশ নয় অথবা জাত্যর্থ থেকে নিঃসূতও নয় অথচ কোনো ব্যক্তি বা বস্তুর মধ্যে বিদ্যমান তাকে অবান্তর লক্ষণ বলে। যেমন- 'হাস্যপ্রিয়' গুণটি মানুষ পদের একটি অবান্তর লক্ষণ। অনুরূপভাবে 'গৃহপালিত' গুণটিও কুকুর পদের একটি অবান্তর লক্ষণ। কেননা এ গুণ দুটি জাত্যর্থও নয় আবার জাত্যর্থ থেকে নিঃসৃতও নয়। অবান্তর লক্ষণ মোটামুটি চার প্রকারের হতে পারে। যথা- ১. ব্যক্তিগত অবিচ্ছেদ্য অবান্তর লক্ষণ, ২. ব্যক্তিগত বিচ্ছেদ্য অবান্তর লক্ষণ, ৩. জাতিগত অবিচ্ছেদ্য অবান্তর লক্ষণ ও ৪. জাতিগত বিচ্ছেদ্য অবান্তর লক্ষণ। উদ্দীপকে দেখতে পাই, ১৯৭১ খ্রিস্টাব্দের ২৬ মার্চ বাঙালি জাতির জন্য একটি গৌরবের দিন। বাঙালিরা পেশায় কেউ কৃষক, কেউ শিক্ষক, কেউ ডাক্তার, কেউ বা অন্য কিছু। সালাউদ্দিন হোসেন একজন বাঙালি। তিনি ২৪ মে, ১৯৮৮ খ্রিষ্টাব্দে জন্মগ্রহণ করেন। তার সখ হলো গান লেখা ও গানে সুর দেয়া। এখানে '১৯৭১ খ্রিষ্টাব্দের ২৬ মার্চ' গুণটি বাঙালি জাতির জাতিগত অবিচ্ছেদ্য অবান্তর লক্ষণ, 'বাঙালির বিভিন্ন পেশা' দ্বারা জাতিগত বিচ্ছেদ্য অবান্তর লক্ষণ, ২৪ মে, ১৯৮৮ খ্রিষ্টাব্দে সালাউদ্দীন হোসেনের জন্মগ্রহণ হলো ব্যক্তিগত অবিচ্ছেদ্য অবান্তর লক্ষণ এবং সালাউদ্দিন হোসেনের সখ গান লেখা ও গানে সুর দেয়া দ্বারা ব্যক্তিগত বিচ্ছেদ্য অবান্তর লক্ষণকে নির্দেশ করা হয়েছে। আলোচনা শেষে বলা যায়, উদ্দীপকের প্রথম স্তবকে অবান্তর লক্ষণের চারটি প্রকারের প্রকাশ থাকায় তা অবান্তর লক্ষণ বিধেয়কটিকে প্রতিফলিত করেছে।"
        }
      ]
    },
    {
      "number": "6",
      "uddipok": "দৃশ্যকল্প ১: কিছু স্ট্যাপলার নয় ম্যাক্স কোম্পানির ∴ \\therefore ∴ কিছু ম্যাক্স কোম্পানির জিনিস নয় স্ট্যাপলার। দৃশ্যকল্প ২: সব প্রকৌশলী হন দক্ষ পরিকল্পনাকারী।. মোস্তফা হন প্রকৌশলী। ∴ \\therefore ∴ মোস্তফা হন দক্ষ পরিকল্পনাকারী",
      "tag": "HC 24",
      "sub_questions": [
        {
          "label": "ক",
          "question": "অমাধ্যম অনুমান কাকে বলে?",
          "explanation": "যে অবরোহ অনুমানে একটিমাত্র আশ্রয়বাক্য থেকে সিদ্ধান্ত অনুমান করা হয় তাকে অমাধ্যম অনুমান বলে।"
        },
        {
          "label": "খ",
          "question": "কোন আবর্তনে, পরিমাণ অসম? ব্যাখ্যা করো।",
          "explanation": "অসরল আবর্তনে পরিমাণ অসম হয়। যে আবর্তনে আশ্রয়বাক্য ও সিদ্ধান্তের পরিমাণ ভিন্নরূপ তাকে অসরল আবর্তন বলে। A-যুক্তিবাক্যের আবর্তনকে অসরল বলা হয়। কেননা, A-যুক্তিবাক্যকে আবর্তন করলে ।-যুক্তিবাক্য পাওয়া যায়। যেমন- 'A- সকল কোকিল হয় কালো। অতএব,।-কিছু কালো জীব হয় কোকিল।' এখানে আশ্রয়বাক্য ও সিদ্ধান্তের পরিমাণ ভিন্ন। অর্থাৎ আশ্রয়বাক্য সার্বিক যুক্তিবাক্য, কিন্তু সিদ্ধান্ত বিশেষ যুক্তিবাক্য। তাই অসরল আবর্তনে পরিমাণ অসম হয়।"
        },
        {
          "label": "গ",
          "question": "দৃশ্যকল্প ১ এর বৈধতা বিচার করো।",
          "explanation": "দৃশ্যকল্প-১ এর যুক্তিটি বৈধ নয়। কেননা এখানে আবর্তনের নিয়ম লঙ্ঘন করে 'O' যুক্তিবাক্যের অবৈধ আবর্তন করা হয়েছে। যে অমাধ্যম অবরোহ অনুমানে আশ্রয়বাক্যের গুণের পরিবর্তন না করে উদ্দেশ্য ও বিধেয় পদের ন্যায়সঙ্গতভাবে স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে। আবর্তনের চতুর্থ নিয়ম অনুযায়ী আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হতে পারবে না। তাই এ নিয়মটি লঙ্ঘন করে O-যুক্তিবাক্যের আবর্তন করলে তা অবৈধ হয় বা অনুপপত্তি ঘটে। যেমন- কিছু মানুষ নয় হিংস্র। অতএব, কিছু হিংস্র জীব নয় মানুষ। এখানে আবর্তনীয়র ব্যাপ্য বিধেয় পদটি আবর্তিতে উদ্দেশ্য হিসেবে ব্যবহৃত হয়ে অব্যাপ্য হয়েছে বিধায় এ আবর্তনটি অবৈধ। উদ্দীপকের দৃশ্যকল্প-১ এর আশ্রয়বাক্যটি হলো কিছু স্ট্যাপলার নয় ম্যাক্স কোম্পানীর' যা বিশেষ নঞর্থক বা '০' যুক্তিবাক্য। ব্যাপ্যতার নিয়ম অনুযায়ী 'O' যুক্তিবাক্যের উদ্দেশ্য পদ অব্যাপ্য কিন্তু বিধেয় পদ ব্যাপ্য। দৃশ্যকল্প-১ এর আশ্রয়বাক্যটি থেকে 'কিছু ম্যাক্স কোম্পানির জিনিস নয় স্ট্যাপলার' এই সিদ্ধান্ত প্রতিষ্ঠা করা হয়েছে যা একটি বিশেষ নঞর্থক বা '০' যুক্তিবাক্য। এখানে আশ্রয়বাক্যের অব্যাপ্য উদ্দেশ্য পদ সিদ্ধান্তে বিধেয় হিসেবে ব্যবহৃত হয়ে ব্যাপ্য হয়েছে। অথচ আবর্তনের চতুর্থ নিয়ম অনুযায়ী আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হতে পারে না। তাই বলা যায়, দৃশ্যকল্প-১ এ আবর্তনের নিয়ম লঙ্ঘন করে সিদ্ধান্ত গ্রহণ করায় যুক্তিটি বৈধ নয়।"
        },
        {
          "label": "ঘ",
          "question": "দৃশ্যকল্প ১ ও ২ এর অন্তর্ভুক্ত অনুমান দুটির মধ্যস্থিত পার্থক্য বিশ্লেষণ করো।",
          "explanation": "অদৃশ্যকল্প-১ ও ২ এর অন্তর্ভুক্ত অনুমান দুটি যথাক্রমে অমাধ্যম অনুমান ও মাধ্যম অনুমানকে নির্দেশ করে। নিচে অমাধ্যম অনুমান ও মাধ্যম অনুমানের মধ্যস্থিত পার্থক্য বিশ্লেষণ করা হলো- যে অবরোহ অনুমানে সিদ্ধান্তটি একটিমাত্র আশ্রয়বাক্য থেকে অনিবার্যভাবে নিঃসৃত হয় তাকে অমাধ্যম অনুমান বলে। যেমন- 'সকল ফল হয় সুন্দর। অতএব, কিছু সুন্দর বস্তু হয় ফল।' অন্যদিকে, আর যে অবরোহ অনুমানে দুই বা ততোধিক আশ্রয়বাক্যের মধ্যে বিদ্যমান সম্পর্কের ভিত্তিতে সিদ্ধান্ত অনিবার্যভাবে অনুমিত হয় তাকে মাধ্যম অনুমান বলে। যেমন-'সকল ফল হয় সুন্দর। পেয়ারা হয় একটি ফল। অতএব, পেয়ারা হয় সুন্দর।' অমাধ্যম অনুমানে সিদ্ধান্ত একটিমাত্র আশ্রয়বাক্য থেকে অনুমিত হয়। কিন্তু মাধ্যম অনুমানে সিদ্ধান্ত একাধিক আশ্রয়বাক্য থেকে অনুমিত হয়। অমাধ্যম অনুমানের একটি যুক্তিতে সর্বমোট দুইটি যুক্তিবাক্য থাকে।. পক্ষান্তরে, মাধ্যম অনুমানের একটি যুক্তিতে সাধারণত তিনটি যুক্তিবাক্য থাকে। অমাধ্যম অনুমানকে অনেকে প্রকৃত অনুমান বলে স্বীকার করে না। কারণ এখানে জানা থেকে অজানায় উত্তরণের কোনো সুযোগ নেই। এর সিদ্ধান্ত শুধু আশ্রয়বাক্যের পুনরুক্তি করে। এটি নতুন সত্যের সন্ধান দিতে পারে না। কিন্তু মাধ্যম অনুমান হলো একটি যথার্থ অনুমান। এতে জানা থেকে অজানায় উত্তরণের সুযোগ রয়েছে। এর সিদ্ধান্ত কিছুটা হলেও নতুন সত্যের সন্ধান দিতে পারে। আলোচনা শেষে বলা যায়, দৃশ্যকল্প-১ ও দৃশ্যকল্প-২ এ নির্দেশিত অমাধ্যম ও মাধ্যম অনুমান অবরোহ অনুমানের দুইটি প্রকার হওয়ায় উভয়ের মধ্যে যথেষ্ট পার্থক্য বিদ্যমান।"
        }
      ]
    },
    {
      "number": "7",
      "uddipok": "আহা! কী সুন্দর এ পৃথিবী। সৌরজগতের একমাত্র গ্রহ হলো পৃথিবী যেখানে প্রাণের অস্তিত্ব আছে। মজার ব্যাপার হচ্ছে এ গোটা পৃথিবীটাই কিন্তু একটি বিরাট চুম্বক। এই চুম্বকের আকর্ষণের কারণেই আমরা পৃথিবী থেকে ছিটকে পড়ে যাই না।",
      "tag": "HC 24",
      "sub_questions": [
        {
          "label": "ক",
          "question": "বহুশাব্দিক পদ কী?",
          "explanation": "যে পদ একের অধিক শব্দ দ্বারা গঠিত হয় তাকে যৌগিক পদ বা বহুশাব্দিক পদ বলে।"
        },
        {
          "label": "খ",
          "question": "ব্যাপক অর্থে পদ কী? ব্যাখ্যা করো।",
          "explanation": "ব্যাপক অর্থে যুক্তিবাক্যের উদ্দেশ্য বা বিধেয়রূপে ব্যবহারযোগ্য শব্দ বা শব্দ সমষ্টিকে পদ বলে। কোনো কোনো যুক্তিবিদ 'পদ' কথাটিকে একটু ব্যাপক অর্থে ব্যবহার করেন। তাঁদের মতে, কোন যুক্তিবাক্যের উদ্দেশ্য বা বিধেয়রূপে ব্যবহারযোগ্য সকল শব্দ বা শব্দ সমষ্টিকেই পদ বলে। যেমন- মানুষ, কাক, দ্বিপদ, কালো, ঢাকা বিশ্ববিদ্যালয়, বিশ্ব কবি ইত্যাদি শব্দগুলো কোনো যুক্তিবাক্যের উদ্দেশ্য বা বিধেয়রূপে ব্যবহারের উপযুক্ত। তাই এরা প্রত্যেকেই পদ।"
        },
        {
          "label": "গ",
          "question": "উদ্দীপকে 'আহা, পৃথিবীটাই' কী ধরনের শব্দ? ব্যাখ্যা করো।",
          "explanation": "উদ্দীপকে 'আহা!, পৃথিবীটাই' যথাক্রমে পদ-নিরপেক্ষ শব্দ ও সহ- পদযোগ্য শব্দ। যে শব্দ স্বাধীনভাবে কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না; এমনকি কোনো পদের সাহায্য নিয়েও কোনো যুক্তিবাক্যের উদ্দেশ্য বা বিধেয় হতে পারে না তাকে পদ-অযোগ্য বা পদ নিরপেক্ষ শব্দ (A-Categorematic Word) বলা হয়। যেমন- যাও, খাও, ছি! ছি!, আহা!, ওহো!, মরি! মরি!, ওগো, ওহে ইত্যাদি। এ শব্দগুলো মূলত মনের আবেগ বা উচ্ছ্বাস প্রকাশের জন্য ব্যবহৃত হয় মাত্র। অন্যদিকে, যে শব্দ স্বাধীনভাবে কোনো যুক্তিবাক্যের উদ্দেশ্য অথবা বিধেয় হিসেবে ব্যবহৃত হতে পারে না। কিন্তু অন্য কোনো শব্দ বা পদের সাথে যুক্ত হয়ে যুক্তিবাক্যের উদ্দেশ্য অথবা বিধেয় হওয়ার যোগ্যতা অর্জন করতে পারে তাকে সহ-পদযোগ্য শব্দ (Syn- Categorematic Word) বলে। যেমন- টি, টা, খানা, খানি ইত্যাদি। উদ্দীপকের 'আহা!' শব্দটি হলো পদ-নিরপেক্ষ শব্দ। কেননা, এ শব্দটি কোনোভাবেই যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না। আর 'পৃথিবী' এর সাথে 'টাই' শব্দাংশটি যুক্ত হওয়ায় শব্দটি সহ- পদযোগ্য শব্দ হয়েছে। কেননা, এ শব্দটি প্রত্যক্ষভাবে কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না। কিন্তু পদ হিসেবে ব্যবহারযোগ্য কোনো পদের সাথে যুক্ত হয়ে যুক্তিবাক্যের উদ্দেশ্য অথবা বিধেয় হওয়ার যোগ্যতা অর্জন করতে পারে। তাই বলা যায়, শব্দ দুটি যথাক্রমে পদ-নিরপেক্ষ শব্দ ও সহ-পদযোগ্য শব্দ।"
        },
        {
          "label": "ঘ",
          "question": "'সব পদই শব্দই কিন্তু সব শব্দ পদ নয়'- উদ্দীপকের আলোকে উক্তিটি বিশ্লেষণ করো।",
          "explanation": "'সব পদই শব্দ কিন্তু সব শব্দ পদ নয়' উদ্দীপকের আলোকে উক্তিটি যথার্থ। অর্থপূর্ণ ধ্বনি যা অক্ষরসমষ্টিকে বলা হয় শব্দ। অপরপক্ষে, এক বা একাধিক শব্দসমষ্টি বাক্যের উদ্দেশ্য বা বিধেয়রূপে ব্যবহারযোগ্য হলে তাকে পদ বলে। অর্থাৎ সব পদ শব্দ হলেও সব শব্দ পদ নয়। যেহেতু সব শব্দ বাক্যের উদ্দেশ্য বা বিধেয়রূপে ব্যবহৃত হতে পারে না। পদ হওয়ার যোগ্যতা- অযোগ্যতার ভিত্তিতে শব্দকে তিনভাগে ভাগ করা যায়। যথা: ১. পদযোগ্য শব্দ, ২. সহ-পদযোগ্য শব্দ ও ৩. পদ-নিরপেক্ষ শব্দ। যেমন- 'আহা! কলমটি হয় খুব সুন্দর' এ বাক্যটিতে 'কলমটি' এবং 'খুব সুন্দর' শব্দদ্বয় পদ হলেও 'আহা!' শব্দটি পদ নয়। কারণ এটি বাক্যের উদ্দেশ্য বা বিধেয়রূপে ব্যবহৃত হয়নি। শব্দ যত বড়ই হোক না কেন, প্রত্যেক শব্দই একটি মাত্র শব্দ। পক্ষান্তরে, পদ একটি শব্দ দ্বারা গঠিত হতে পারে, আবার একাধিক শব্দ দ্বারাও গঠিত হতে পারে। অর্থাৎ পদের চেয়ে শব্দের ব্যাপকতা বেশি। কারণ পদের ব্যবহার কেবল বাক্যের উদ্দেশ্য এবং বিধেয়ের মধ্যে সীমাবদ্ধ। কিন্তু ভাষা ও চিন্তন ক্রিয়ার সব ক্ষেত্রে শব্দের ব্যবহার চলে। উদ্দীপকের 'আহা!', 'কী' শব্দগুলোর নিজস্ব অর্থ নেই এবং এগুলো যুক্তিবাক্যের উদ্দেশ্য বা বিধেয় রূপেও ব্যবহৃত হতে পারে না। তাই এগুলো পদ-নিরপেক্ষ শব্দ। অন্যদিকে, সৌরজগতের একমাত্র গ্রহ, পৃথিবী, চুম্বকের আকর্ষণ, সুন্দর ইত্যাদি শব্দগুলি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে। তাই এরা পদযোগ্য শব্দ। 'আবার', 'টাই', 'একমাত্র' শব্দগুলো হলো সহ-পদযোগ্য শব্দ। কারণ এগুলো কোনো যুক্তিবাক্যের উদ্দেশ্য অথবা বিধেয় হিসেবে ব্যবহৃত হতে না পারলেও অন্য কোনো শব্দ বা পদের সাথে যুক্ত হয়ে যুক্তিবাক্যের উদ্দেশ্য অথবা বিধেয় হওয়ার যোগ্যতা অর্জন করতে পারে। আলোচনা শেষে তাই বলা যায়, সকল পদ শব্দ হলেও কেবল যে সকল শব্দ কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে সে সকল শব্দকেই পদ বলে। তাই বলা যায়, 'সব পদই শব্দ কিন্তু সব শব্দ পদ নয়'।"
        }
      ]
    },
    {
      "number": "8",
      "uddipok": "দৃশ্যপট-১: অনিক পাপনকে বললো, \"এ বছরের মতো আগামী বছরও যদি একই আবহাওয়া থাকে তাহলে আগামী বছরও প্রচুর শীত পড়বে।\" দৃশ্যপট ২: প্রভাত বাসে ওঠার সঙ্গে সঙ্গেই বাসটা খাদে পড়ল। সুতরাং বাসটি খাদে পড়ার কারণ প্রভাত।।",
      "tag": "HC 24",
      "sub_questions": [
        {
          "label": "ক",
          "question": "আরোহের ভিত্তি কত প্রকার?",
          "explanation": "আরোহের ভিত্তি দুই প্রকার। যথা- আকারগত ভিত্তি ও বস্তুগত ভিত্তি।"
        },
        {
          "label": "খ",
          "question": "আরোহের কূটাভাস বলতে কী বোঝ? ব্যাখ্যা করো।",
          "explanation": "আরোহের কূটাভাস (Paradox of Induction) হচ্ছে আরোহের আপাত অসঙ্গত মতবাদ। যুক্তিবিদ মিল প্রকৃতির নিয়মানুবর্তিতা নীতিকে আরোহের ভিত্তি বলে মনে করেন। তিনি বলেন, প্রতিটি অরোহের ক্ষেত্রে এ নীতিটি অবশ্য স্বীকার্য। এ নীতি ছাড়া কোনো প্রকার আরোহ অনুমানই সম্ভব নয়। অবার এ নীতির উৎস সম্পর্কে মিল বলেন, আমরা অভিজ্ঞতা অর্জন করতে গিয়ে যে বিশেষ দৃষ্টান্তগুলো সংগ্রহ করি তা প্রকৃতির নিয়মানুবর্তিতা নীতি থেকে পেয়ে থাকি। অর্থাৎ অবৈজ্ঞানিক আরোহ হলো প্রকৃত জ্ঞানের উৎস। বস্তুত এ দিকটিতে বৈজ্ঞানিক অনুমানের আদর্শকে অস্বীকার করা হয়েছে। তাই বাহ্যিক অসঙ্গত এ মতবাদটিকে আরোহের কূটাভাস বলা হয়।"
        },
        {
          "label": "গ",
          "question": "দৃশ্যপট ২ এ কার্যকর সংক্রান্ত কোন অনুপপত্তি ঘটেছে? ব্যাখ্যা করো।",
          "explanation": "দৃশ্যপট-২ এ কার্যকারণ সংক্রান্ত কাকতালীয় অনুপপত্তি ঘটেছে। কার্যকারণ সম্পর্কবিহীন কোনো পূর্ববর্তী ঘটনাকে কোনো পরবর্তী ঘটনার কারণ মনে করাকে কাকতালীয় অনুপপত্তি বলে। যেমন- আকাশে ধূমকেতুর আবির্ভাবই রাজার মৃত্যুর কারণ। যুক্তিটি অবৈধ। কেননা এতে কার্যকারণ সম্পর্কবিহীন পূর্ববর্তী ঘটনা ধূমকেতুর আবির্ভাবকে পরবর্তী ঘটনা রাজার মৃত্যুর কারণ বলে মনে করা হয়েছে। ফলে যুক্তিটিতে কাকতালীয় অনুপপত্তি ঘটছে। উদ্দীপকে দৃশ্যপট-২ এ বাসটি খাদে পড়ার কারণ হিসেবে প্রভাতের বাসে ওঠাকে দায়ী করা হয়েছে যা একটি অযৌক্তিক কারণ। কেননা, প্রভাতের বাসে ওঠাকে কারণ হিসেবে গ্রহণ করলে তা হবে কাল্পনিক ও অযৌক্তিক। গুণগত দিক থেকে কারণের ক্ষেত্রে যুক্তিসঙ্গত ও অব্যবহিত অপরিবর্তনীয় পূর্ববর্তী ঘটনার কথা বলা হয়েছে। কিন্তু দৃশ্যপট-২ এ তা লঙ্ঘন করা হয়েছে। তাই গুণগত দিক থেকে কারণটি যথার্থ নয়, এবং এটি কাকতালীয় অনুপপত্তিকে নির্দেশ করে।"
        },
        {
          "label": "ঘ",
          "question": "দৃশ্যপট ১ এ আরোহের ভিত্তির কোন নীতি ব্যক্ত হয়েছে. তা বিশ্লেষণ করো।",
          "explanation": "দৃশ্যপট-১ এ আরোহের আকারগত ভিত্তির প্রকৃতির নিয়মানুবর্তিতা নীতি ব্যস্ত হয়েছে। নিচে প্রকৃতির নিয়মানুবর্তিতা নীতিটি বিশ্লেষণ করা হলো- প্রকৃতির নিয়মানুবর্তিতা নীতি আরোহের আকারগত ভিত্তির অন্যতম অংশ। আরোহ অনুমানে বিশেষ থেকে সার্বিকে গমনের ক্ষেত্রে প্রকৃতির। নিয়মানুবর্তিতা নীতি অপরিহার্য ভূমিকা পালন করে। এটি আরোহের একটি স্বতঃসিদ্ধ, নীতি। তাই এককথায় এর সংজ্ঞা দেওয়া যায় না। যুক্তিবিদদের মতে, প্রকৃতির নিয়মানুবর্তিতা নীতির প্রকৃতি হচ্ছে প্রকৃতি নিয়মের উপাসক, প্রকৃতির রাজ্যে সর্বত্র একই রূপ বিরাজ করে, প্রকৃতি ইতিহাসের অনুসারী ইত্যাদি। অর্থাৎ প্রকৃতির নিয়মানুবর্তিতা নীতি অনুসারে প্রকৃতি একই অবস্থায় সবসময় একই আচরণ করবে। অনেক সময় এ নীতিকে নঞর্থকভাবে প্রকাশ করা হয়। কিন্তু এটিও প্রকৃতির নিয়মানুবর্তিতা নীতির শৃঙ্খলাকে প্রকাশ করে। যেমন- প্রকৃতিতে খামখেয়ালির কোনো স্থান নেই, প্রকৃতি অভিন্ন অবস্থায় ভিন্নরূপ আচরণ করে না ইত্যাদি। তাই প্রকৃতির নিয়মানুবর্তিতা অনুযায়ী প্রকৃতির সর্বত্র একই নিয়ম কার্যকর এবং একই রূপ বিরাজমান। উদ্দীপকে দৃশ্যপট-১ এ অনিক পাপনকে বললো, \"এ বছরের মতো আগামী বছরও যদি একই আবহাওয়া থাকে তাহলে আগামী বছরও প্রচুর শীত পড়বে।\" অনিক এর দ্বারা প্রকৃতির নিয়মানুবর্তিতা নীতির, কথাই ব্যক্ত করেছেন। অর্থাৎ যে কারণ ও অবস্থায় এ বছর শীত পড়েছে, ঠিক একই কারণ ও অবস্থায় পরের বছরও শীত পড়বে। আর আবহাওয়া ও শীত হলো প্রকৃতির একটি অংশ। তাই একই আবহাওয়া ও প্রচুর শীত পড়ার সিদ্ধান্তে উপনীত হওয়ার ভিত্তি হলো প্রকৃতির নিয়মানুবর্তিতা নীতি। আলোচনা শেষে বলা যায়, প্রকৃতির নিয়মানুবর্তিতা নীতি অনুসারে প্রকৃতি সব সময় একই আচরণ করবে। এখানে ব্যতিক্রমের কোনো সুযোগ নেই।"
        }
      ]
    },
    {
      "number": "9",
      "uddipok": "",
      "tag": "HC 24",
      "sub_questions": [
        {
          "label": "ক",
          "question": "জাতিগত উপলক্ষণ কাকে বলে?",
          "explanation": "যখন কোনো পদের উপলক্ষণ তার জাতির জাত্যর্থ থেকে নিঃসৃত হয় তখন তাকে জাতিগত উপলক্ষণ বলে।"
        },
        {
          "label": "খ",
          "question": "'বিধেয়ক যুক্তিবাক্যের কোন অংশ নয়'- বলতে কী বোঝায়? ব্যাখ্যা করো।",
          "explanation": "বিধেয়ক একটি সম্পর্কের নাম হওয়ায় তা যুক্তিবাক্যের কোনো অংশ নয়। কোনো জাতি বা শ্রেণিবাচক বিধেয় পদবিশিষ্ট সর্ম্পক যুক্তিবাক্যের উদ্দেশ্য ও বিধেয় পদের মধ্যে যে সম্পর্ক থাকে তাকে বিধেয়ক বলে। বিধেয়ক হলো উদ্দেশ্য ও বিধেয় পদের মধ্যে স্বীকৃতিজ্ঞাপক সম্পর্ক। আর একটি যুক্তিবাক্য গঠিত হয় উদ্দেশ্য, বিধেয় ও সংযোজক দিয়ে। যুক্তিবাক্য সদর্থক বা নঞর্থক উভয়ই হতে পারে। কিন্তু কোনো নঞর্থক যুক্তিবাক্যে বিধেয়ক থাকে না। আবার, যেসব যুক্তিবাক্যে বিধেয়টি 'বিশিষ্ট পদ' (Individual Term) সেখানেও বিধেয়ক থাকে না। তাই বিধেয়ক যুক্তিবাক্যের কোনো অংশ নয়।"
        },
        {
          "label": "গ",
          "question": "উদ্দীপকে কোন ধরনের বিধেয়কের ইঙ্গিত রয়েছে? তার বৈশিষ্ট্যগুলো ব্যাখ্যা করো।",
          "explanation": "উদ্দীপকে জাতিগত অবিচ্ছেদ্য অবান্তর লক্ষণ বিধেয়কের ইঙ্গিত রয়েছে। যে অবান্তর লক্ষণ কোন জাতির অন্তর্গত সকলের ক্ষেত্রেই বর্তমান তাকে জাতিগত অবিচ্ছেদ্য অবান্তর লক্ষণ বলে। যেমন- কুকুর শ্রেণির বেলায় 'চতুষ্পদ' এবং মানুষ জাতির বেলায় 'দ্বিপদ' গুণ দুটি কুকুর ও মানুষ জাতির সবার ওপর সমভাবে প্রযোজ্য হয়। তাই এ গুণ দুটি জাতিগত অবিচ্ছেদ্য অবান্তর লক্ষণ। বৈশিষ্ট্যের দিক দিয়ে জাতিগত অবিচ্ছেদ্য অবান্তর লক্ষণ একটি জাতির স্থায়ী গুণ। জাতির ক্ষেত্রে এরূপ গুণের কোনো পরিবর্তন দেখা যায় না। যেমন- কুকুর জাতির বেলায় 'চতুষ্পদ' গুণটি সব সময়ই অপরিবর্তিত ভাবে উপস্থিত থাকে। আর চতুষ্পদ নয় এমন কোনো কুকুর কখনই দেখা যায় না। তাই এ গুণটি জাতিগত অবিচ্ছেদ্য অবান্তর লক্ষণ। উদ্দীপকে উল্লেখ করা হয়েছে, হরিণ হয় শিংবিশিষ্ট প্রাণী। এখানে 'শিংবিশিষ্ট' গুণটি হরিণ জাতির জাতিগত অবিচ্ছেদ্য অবান্তর লক্ষণ। কেননা, এ গুণটি হরিণ শ্রেণির একটি স্থায়ী গুণ এবং এটি সকলের ওপর সমভাবে প্রযোজ্য। তাই বলা যায়, উদ্দীপকে জাতিগত অবিচ্ছেদ্য অবান্তর লক্ষণের উল্লেখ করা হয়েছে।"
        },
        {
          "label": "ঘ",
          "question": "উদ্দীপকে 'প্রাণীর সাথে হরিণ পদের সম্পর্ক' বিধেয়কের আলোকে বিশ্লেষণ করো।",
          "explanation": "উদ্দীপকে 'প্রাণীর সাথে হরিণ পদের সম্পর্ক' বিধেয়কের জাতি ও উপজাতিকে নির্দেশ করে। দুটি শ্রেণিবাচক পদের মধ্যে যেটির ব্যক্ত্যর্থ অপরটির তুলনায় বৃহত্তর হয়, তাহলে সেই পদটিকে অপর পদের জাতি বলে। আবার, দুটি পদের মধ্যে যে পদটির ব্যক্ত্যর্থের পরিমাণ অপরটির চেয়ে সংকীর্ণতর, সেই পদটিকে বৃহত্তর পদটির উপজাতি বলে। যেমন- 'জীব' এবং 'মানুষ' দুটি পদই জাতিবাচক। এ দুটি পদকে তাদের ব্যস্ত্যর্থের সাথে তুলনা করলে দেখা যায় যে, 'মানুষ' পদের চেয়ে 'জীব' পদের ব্যস্ত্যর্থ অধিক। সুতরাং সংজ্ঞা অনুযায়ী 'জীব পদটিকে 'মানুষ' পদের জাতি এবং 'মানুষ' পদটিকে 'জীব' পদের উপজাতি বলা হয়। যুক্তিবিদ্যায় জাতি ও উপজাতি শব্দ দুটি পরম্পর সম্পর্কযুক্ত। এদের একটি ব্যতীত অন্যটি অর্থশূন্য। জাতি ও উপজাতি দুটি সাপেক্ষ পদ। একটি অন্যটির ওপর নির্ভরশীল। অর্থাৎ কোনো জাতির অন্তর্গত উপজাতিগুলো বাদ দিলে যেমন জাতি বলা যায় না, তেমনিভাবে কোনো উপজাতি যে জাতির অন্তর্গত সেই জাতির কথা বাদ দিলে উপর্জাতিকে আর উপজাতি বলা যায় না। উদ্দীপকের 'হরিণ' শ্রেণিবাচক পদটি 'প্রাণী' নামক শ্রেণিবাচক পদের অন্তর্ভুক্ত হওয়ায় তা প্রাণীর • তুলনায় উপজাতি। ব্যক্ত্যর্থের দিক থেকে উপজাতিগুলো জাতির অন্তর্গত কিন্তু জাত্যর্থের দিক থেকে যেকোনো জাতি উপজাতির অন্তর্ভুক্ত। যেমন- 'প্রাণী' ও 'হরিণ' পদের মধ্যে ব্যস্ত্যর্থের দিক দিয়ে 'প্রাণী' বড় কিন্তু জাত্যর্থের দিক দিয়ে 'হরিণ' বড়। কারণ 'প্রাণী' পদের জাত্যর্থ হলো 'জীববৃত্তি' আর 'হরিণ' পদের জাত্যর্থ হলো 'জীববৃত্তি' ও 'হরিণত্ব'। আলোচনা শেষে তাই বলা যায়, উদ্দীপকের প্রাণীর সাথে হরিণ পদের সম্পর্ক দ্বারা বিধেয়কের জাতি ও উপজাতির মধ্যেকার সম্পর্ক নির্দেশিত হয়েছে।"
        }
      ]
    },
    {
      "number": "10",
      "uddipok": "দৃশ্যকল্প ১: দৃশ্যকল্প ২:",
      "tag": "HC 24",
      "sub_questions": [
        {
          "label": "ক",
          "question": "শর্ত কী?",
          "explanation": "শর্ত হলো কারণ হিসেবে গৃহীত ঘটনাসমূহের একেকটি অংশ।"
        },
        {
          "label": "খ",
          "question": "'দূরবর্তী শর্তকে গ্রহণজনিত অনুপপত্তি'-বলতে কী বোঝায়? ব্যাখ্যা করো।",
          "explanation": "অনেক সময় আমরা কোনো দূরবর্তী শর্তকে ঘটনার কারণ বলে গ্রহণ করি। এর ফলে অনুপপত্তি ঘটে। এরূপ অনুপপত্তিকে বলে দূরবর্তী শর্তকে গ্রহণজনিত অনুপপত্তি। যেমন: 'যে' বছর বন্যা হয়েছে, সে বছর ভালো ফসল হয়েছে। যে বছর বন্যা হয়নি, সে বছর ফসল ভালো হয়নি। তাই বন্যাই ফসল ভালো হওয়ার কারণ।' এখানে বন্যা একটি দূরবর্তী পূর্ববর্তী অবস্থা। কেননা ফসল ভালো হওয়ার আরও নিকটবর্তী কারণ হিসেবে মাটির উর্বরতা বৃদ্ধি পাওয়া, পর্যাপ্ত সার প্রয়োগ, অনুকূল আবহাওয়ার মতো বিষয় উল্লেখ করা যায়। কিন্তু এসব বিষয় বাদ দিয়ে বন্যার মতো দূরবর্তী 'শর্তকে কারণ হিসেবে চিহ্নিত করার কারণে এখানে 'দূরবর্তী শর্তকে গ্রহণজনিত অনুপপত্তি' ঘটেছে।"
        },
        {
          "label": "গ",
          "question": "দৃশ্যকল্প ২ এ কার্যকারণ সংক্রান্ত কোন মতবাদের ইঙ্গিত রয়েছে? ব্যাখ্যা করো।",
          "explanation": "দৃশ্যকল্প-২ এ কার্যকারণ সংক্রান্ত 'বহুকারণ সমন্বয়বাদ' নামক মতবাদের ইঙ্গিত রয়েছে। কার্যকারণ নিয়ম অনুযায়ী কারণ ও কার্যের মধ্যে আবশ্যিক সম্পর্ক বিদ্যমান। অনেক সময় দেখা যায় যে, কোনো জটিল কার্য সম্পাদনের জন্য একাধিক কারণের দরকার। যখন বিভিন্ন কারণ একত্রে কাজ করার ফলে কোনো জটিল কার্য উৎপন্ন হয় তখন ঐ কারণগুলোকে একত্রে বহুকারণ সমন্বয় বলে। অর্থাৎ, বহুকারণ সমন্বয় হলো কতকগুলো কারণের সমষ্টি, যেগুলো একত্রে একটি কার্য সম্পাদন করে। যেমন- x, y এবং z তিনটি পৃথক কারণ। এদের কোনোটি নামক কার্য উৎপন্ন করতে পারে না। কিন্তু যখন x, y এবং z একত্রে কাজ করে তখন p নামক কার্যটি উৎপন্ন হয়। এক্ষেত্রে xyz এই তিনটি কারণ একত্রে কাজ করার বিষয়টিকে বহুকারণ সমন্বয় বলে। উদ্দীপকের 'দৃশ্যকল্প-২' এ 'মোমো সস' তৈরির উপাদান হিসেবে শুকনা মরিচ গুড়া, রসুন কুচি, সরিষা তেল ও চিনির বিষয়টি উল্লেখ করা হয়েছে। এসব উপাদানের সমন্বয়ে বা একত্রে 'মোমো সস' তৈরি করা যায়। তাই 'দৃশ্যকল্প-২' এর মাধ্যমে বহুকারণ সমন্বয় মতবাদটি নির্দেশিত হয়েছে'।"
        },
        {
          "label": "ঘ",
          "question": "দৃশ্যকল্প ১ ও ২ এর মধ্যে কোনটি গ্রহণযোগ্য মতবাদ নয়? কেন গ্রহণযোগ্য নয়? উত্তরের পক্ষে যুক্তিখণ্ডন করো।",
          "explanation": "দৃশ্যকল্প-১ ও ২ এর মধ্যে দৃশ্যকল্প-১ এর মতবাদটি গ্রহণযোগ্য নয়। কারণ দৃশ্যকল্প-১ এর মাধ্যমে পাঠ্যবইয়ের বহুকারণ মতবাদ নির্দেশিত হয়েছে। যে মতবাদ অনুযায়ী কোনো একটি কার্যের একাধিক কারণ আছে বলে মনে করা হয় তাকে বহুকারণবাদ বলা হয়। কার্যকারণ নিয়ম একটি প্রতিষ্ঠিত স্বতঃসিদ্ধ নিয়ম। এই নিয়ম অনুযায়ী জগতের প্রতিটি ঘটনাই কার্যকারণ শৃঙ্খলে যুক্ত এবং প্রতিটি কার্যের একটি নির্দিষ্ট কারণ রয়েছে। তাই কার্যকারণ নিয়ম মেনে নিলে বহুকারণবাদ গ্রহণযোগ্য নয়। কারণের মতো কার্যকেও বিশিষ্ট ঘটনা হিসেবে গ্রহণ করলে বহুকারণ মতবাদকে মেনে নেওয়া যায় না। বহুকারণবাদের একই কার্যের বিভিন্ন ধরনকে একই কার্য বলে মনে করা হয়। তাই কারণের মতো কার্যকেও যদি বিশিষ্ট ঘটনা হিসেবে গ্রহণ করা হয় তাহলে বহুকারণবাদকে গ্রহণ করা যায় না। এছাড়া কারণের সার্বিকীকরণ করলেও বহুকারণবাদ মিথ্যা হিসেবে প্রতিপন্ন হয়। কেননা বহুকারণবাদে কার্যকে সাধারণভাবে গ্রহণ করে বিভিন্ন কারণের ফল হিসেবে একই কার্যকে গ্রহণ করা হয়। অর্থাৎ, এখানে কারণের সার্বিকীকরণ করা হয় না কিন্তু কার্যের সার্বিকীকরণ করা হয়। তাই কার্যের মতো কারণের সার্বিকীকরণ করলে বহুকারণবাদ মিথ্যা প্রতিপন্ন হয়। পরিশেষে বলা যায় যে, বহুকারণবাদে একটি কার্যের বিভিন্ন কারণ আছে বলে উপস্থাপন করা হয়। কিন্তু কার্যকারণ নিয়মসহ বিভিন্ন দিক বিবেচনা করলে বহুকারণবাদ কোনো গ্রহণযোগ্য মতবাদ নয়। তাই দৃশ্যকল্প-১ ও ২ এর মধ্যে দৃশ্যকল্প-১ এর মতবাদটি গ্রহণযোগ্য নয়।"
        }
      ]
    },
    {
      "number": "11",
      "uddipok": "সব কুমার হয় নিপুণ কারিগর রাহুল নয় কুমার। রাহুল নয় নিপুণ কারিগর।",
      "tag": "HC 24",
      "sub_questions": [
        {
          "label": "ক",
          "question": "অপ্রধান আশ্রয়বাক্য কাকে বলে?",
          "explanation": "অপ্রধান পদ যে আশ্রয়বাক্যে থাকে তাকে অপ্রধান আশ্রয়বাক্য বলে।"
        },
        {
          "label": "খ",
          "question": "অবরোহ অনুমানে সিদ্ধান্ত কম ব্যাপক হয় কেনো? ব্যাখ্যা করো।",
          "explanation": "অবরোহ অনুমানের আশ্রয়বাক্য সার্বিক যুক্তিবাক্য এবং সিদ্ধান্ত বিশেষ যুক্তিবাক্য হওয়ায় সিদ্ধান্ত আশ্রয়বাক্যের তুলনায় কম ব্যাপক হয়। যে অনুমান প্রক্রিয়ায় এক বা একাধিক আশ্রয়বাক্য থেকে তার অপেক্ষাকৃত কম ব্যাপক সিদ্ধান্ত অনুমিত হয় তাকে অবরোহ অনুমান বলে। যেমন- 'সকল গোলাপ হয় লাল। অতএব, কিছু লাল ফুল হয় গোলাপ।' এ যুক্তিটিতে আশ্রয়বাক্যটি একটি সার্বিক যুক্তিবাক্য কিন্তু সিদ্ধান্তটি বিশেষ যুক্তিবাক্য। এভাবে অবরোহ অনুমানের বৈশিষ্টগত দিকটির কারণে সিদ্ধান্ত আশ্রয়বাক্যের তুলনায় কম ব্যাপক হয়।"
        },
        {
          "label": "গ",
          "question": "উদ্দীপকের মধ্যপদ নির্ণয় করে সহানুমানে তার ভূমিকা ব্যাখ্যা করো।",
          "explanation": "উদ্দীপকের মধ্যপদ নির্ণয় করে সহানুমানে তার ভূমিকা ব্যাখ্যা করা হলো- সহানুমানের যে পদটি উভয় আশ্রয়বাক্যে থাকে কিন্তু সিদ্ধান্তে থাকে না তাকে মধ্যপদ বলে। উদ্দীপকের বর্ণিত, সব কুমার হয় নিপুণ কারিগর। রাহুল নয় কুমার। ∴ \\therefore ∴ রাহুল নয় নিপুণ কারিগর। এ দৃষ্টান্তে 'নিপুণ কারিগর' হলো প্রধান পদ। সিদ্ধান্তের উদ্দেশ্য পদ সহানুমানের অপ্রধান পদ হওয়ায় 'রাহুল' পদটি অপ্রধান পদ। আর 'কুমার' পদটি যেহেতু উভয় আশ্রয়বাক্যে আছে কিন্তু সিদ্ধান্তে নেই, তাই 'কুমার' পদটি মধ্যপদ। মধ্যপদ প্রধান ও অপ্রধান আশ্রয়বাক্যে ব্যবহৃত হয়ে উভয় আশ্রয়বাক্যের মধ্যে একটি অনিবার্য সম্পর্ক তৈরি করে। আর ঐ অনিবার্য সম্পর্কের - ভিত্তিতে সহানুমানে সিদ্ধান্ত প্রতিষ্ঠিত হয়। তাই বলা হয়ে থাকে, সহানুমানে মধ্যপদের ভূমিকা বিবাহের ঘটকের মতো, যে উভয় আশ্রয়বাক্যের মধ্যে একটা অনিবার্য সম্পর্ক স্থাপন করে সিদ্ধান্ত গ্রহণ করতে সহায়তা করে।"
        },
        {
          "label": "ঘ",
          "question": "উদ্দীপকের যুক্তিটি কী বৈধ? তোমার উত্তরের পক্ষে যুক্তিখণ্ডন করো।",
          "explanation": "উদ্দীপকের উল্লিখিত যুক্তিটি বৈধ। উদ্দীপকের উল্লিখিত দৃষ্টান্তে সহানুমানের নিয়মাবলি যথার্থভাবে অনুসরণ করা হয়েছে বিধায় যুক্তিটি বৈধ। আমরা জানি, তিনটি পদ এবং তিনটি যুক্তিবাক্যের সমন্বয়ে সহানুমান গঠিত হয়। সহানুমানের পদ তিনটি হলো প্রধান পদ, অপ্রধান পদ ও মধ্যপদ। উদ্দীপকের অনুমানটিতে প্রধান পদ হলো 'নিপুণ কারিগর', অপ্রধান পদ হলো 'রাহুল' এবং মধ্যপদ হলো 'কুমার'। ফলে সহানুমানটিতে প্রয়োজনীয় তিনটি পদেরই উল্লেখ করা হয়েছে। যা সহানুমানের নিয়মকে সমথর্ন করে। আবার, সহানুমানের নিয়মানুযায়ী প্রত্যেকটি পদ দুইবার করে ব্যবহৃত হয়েছে। প্রধান পদের সাথে মধ্যপদের ঘনিষ্ঠ সম্পর্ক রয়েছে। এছাড়া অপ্রধান পদের সাথেও মধ্যপদের সম্পর্ক স্থাপিত হয়েছে। ফলে প্রধান আশ্রয়বাক্য ও অপ্রধান আশ্রয়বাক্য থেকে অনিবার্যভাবে সিদ্ধান্ত নিঃসৃত হয়েছে। যা অনুমানটিকে বৈধ হতে সহায়তা করেছে। পাশাপাশি অনুমানটিতে সহানুমানের নিয়মানুযায়ী মধ্যপদ অন্তত একবার ব্যাপ্য হয়েছে। আলোচনা শেষে বলা যায়, সহানুমানের একটি যুক্তি বৈধ হবে না অবৈধ হবে তা নির্ভর করে অনুমানটিতে নিয়মাবলির সঠিকভাবে প্রয়োগ হয়েছে কি-না তার উপর। আলোচ্য উদাহরণটিতে সহানুমানের, নিয়মাবলি সঠিকভাবে প্রয়োগ করা হয়েছে বিধায় তা সহানুমানের একটি বৈধ যুক্তি হিসেবে বিবেচিত।"
        }
      ]
    }
  ]
}