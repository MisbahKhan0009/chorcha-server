{
  "title": "ঢাকা, দিনাজপুর, যশোর, সিলেট ২০১৮",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "উদ্দীপক-১ সভ্যতার সূচনা লগ্ন হতে মানব সমাজ আত্মরক্ষার্থে নানা কৌশল অবলম্বন করে আসছে। অন্যান্য প্রাণীর আক্রমণ হতে রক্ষার কৌশল ছিল এক সময় গুরুত্বপূর্ণ বিষয়। প্রাকৃতিক দুর্যোগ হতে রক্ষার জন্য আমাদের এখনও নানা কৌশল অবলম্বন করতে হয়। তায়কোয়ান্ডো এক ধরনের কৌশল। কিছু শিক্ষার্থী অনাকাঙ্ক্ষিত পরিস্থিতি এড়ানোর জন্য এ কৌশল অবলম্বন করে সফলতা অর্জন করেছে। উদ্দীপক-২ মহাকর্ষীয় তরঙ্গ শনাক্ত করার পদ্ধতি উদ্ভাবন ও গবেষণার জন্য ২০১৭ সালে পুরস্কার লাভ করে মার্কিন গবেষকরা। বাংলাদেশের তরুণ বিজ্ঞানী পরিমল কাজ করেছেন এ গবেষণায়। ১৯১৫ সালে আলবার্ট আইনস্টাইন যে মহাকর্ষীয় তরঙ্গের কথা বলেন, তা ২০১৫ সালের ১৪ সেপ্টেম্বর প্রমাণিত হয়।",
      "tag": "DB, DIN.B KB, SB 18",
      "sub_questions": [
        {
          "label": "ক",
          "question": "কলা কী?",
          "explanation": "কলা বলতে কোনো বিশেষ জ্ঞানকে বাস্তবে প্রয়োগ করার কলাকৌশলকে বোঝায় ।"
        },
        {
          "label": "খ",
          "question": "যুক্তিবিদ্যাকে সকল বিজ্ঞানের বিজ্ঞান বলা হয় কেন?",
          "explanation": "সকল বিজ্ঞানকে যুক্তিবিদ্যার সাধারণ নিয়মাবলি অনুসরণ করতে হয় বলে যুক্তিবিদ্যাকে সকল বিজ্ঞানের বিজ্ঞান (Science of all Sciences ) বলা হয় । বিজ্ঞান হলো প্রকৃতির কোনো বিশেষ বিভাগ সম্পর্কে সুনিশ্চিত, সুশৃঙ্খল ও সুসংবদ্ধ জ্ঞান। প্রতিটি বিজ্ঞানের কিছু নিজস্ব নিয়ম ও পদ্ধতি রয়েছে। বিজ্ঞান এসব নিয়মনীতির আলোকে কোনো সত্যকে প্রতিষ্ঠিত করতে চায়। আর সত্যকে প্রতিষ্ঠিত করার জন্য প্রতিটি বিজ্ঞানকে যুক্তির ওপর নির্ভর হতে হয়। অর্থাৎ, সকল বিজ্ঞানই তার নিয়মের কাঠামোর জন্য যুক্তিবিদ্যার ওপর নির্ভরশীল । এজন্য যুক্তিবিদ্যাকে সকল বিজ্ঞানের বিজ্ঞান বলা হয়।"
        },
        {
          "label": "গ",
          "question": "উদ্দীপক-১ যুক্তিবিদ্যার কোন বিষয়টিকে নির্দেশ করে? ব্যাখ্যা কর ।",
          "explanation": "দৃশ্যকল্প-২ এর বিষয়টি যুক্তিবিদ্যার কলাবিদ্যা বা কলা (Art) দিকটির সাথে সাদৃশ্যপূর্ণ । সাধারণত কলাবিদ্যা বলতে কোনো বিশেষ জ্ঞানকে বাস্তবে প্রয়োগ করার কলাকৌশলকে বোঝায়। আবার, কলা বলতে দক্ষতা, পারদর্শিতা বা নৈপুণ্যও বোঝায়। যুক্তিবিদ্যার জনক এরিস্টটল মনে করতেন, কলাবিদ্যা এমন কিছু যা দ্বারা কোনো ব্যক্তি একটি বিষয়ের পরিবর্তন ঘটাতে পারেন। যুক্তিবিদ্যা বৈধ যুক্তির কিছু নিয়মকানুন শিক্ষা দেয়। এসব নিয়মের জ্ঞান বাস্তবে প্রয়োগ করা যায়। এদিক থেকে যুক্তিবিদ্যাকে কলা বলে অভিহিত করা যায়। যার দৃষ্টান্ত দৃশ্যকল্প-২ এ উল্লিখিত সানজিদার কর্মকাণ্ডে পরিলক্ষিত হয়। উদ্দীপকের দৃশ্যকল্প-২ এ বর্ণিত সানজিদা বাংলাদেশে ফিরে এসে বিরল প্রজাতির গাছগুলো থেকে টিস্যু কালচার পদ্ধতিতে প্রচুর গাছ উৎপাদন করছে। অর্থাৎ সে তার বিশেষ জ্ঞানকে বাস্তবে প্রয়োগ করছে। তার এ কাজটি কলাবিদ্যার অন্তর্গত।"
        },
        {
          "label": "ঘ",
          "question": "উদ্দীপক-১ ও ২ এর স্বরূপ পাঠ্যবইয়ের আলোকে ব্যাখ্যা কর।",
          "explanation": "দৃশ্যকল্প-১ বিজ্ঞান ও দৃশ্যকল্প-২ কলা হিসেবে যুক্তিবিদ্যার পরিপূর্ণ স্বরূপকে নির্দেশ করে। যুক্তিবিদ্যার প্রধানত দুটি দিক রয়েছে। একটি হলো তাত্ত্বিক বা বিজ্ঞান বিষয়ক দিক এবং অন্যটি হলো ব্যবহারিক বা কলাবিদ্যা বিষয়ক দিক। প্রকৃতির কোনো বিশেষ বিভাগ সম্পর্কে অর্জিত সুশৃঙ্খল ও সুনির্দিষ্ট জ্ঞানকে বিজ্ঞান বলে। উদ্দীপকের দৃশ্যকল্প-১ এ দেখতে পাই, গণমাধ্যম ব্যক্তিত্ব শাইখ সিরাজ পৃথিবীর বিভিন্ন দেশ থেকে কৃষি সম্পর্কিত যুক্তিসঙ্গত সুশৃঙ্খল জ্ঞান সংগ্রহ করেছেন । যেসব নিয়ম অনুসরণ করলে ভালো ফসল উৎপাদন সম্ভব তা জেনেছেন। কৃষি সম্পর্কিত বিভিন্ন যুক্তিসঙ্গত সুশৃঙ্খল পদ্ধতি, নিয়ম-কানুন, তত্ত্ব-উপাত্ত সংগ্রহ করেছেন । এভাবে বিজ্ঞান হিসেবে যুক্তিবিদ্যা যৌক্তিক সত্যতা অর্জনের লক্ষ্যে কিছু সাধারণ নিয়ম আবিষ্কার করে। অপরদিকে, বিশেষ কোনো উদ্দেশ্য সাধনের জন্য আমাদের জ্ঞানকে বাস্তব ক্ষেত্রে প্রয়োগ করার নিয়ম-কানুন বা কলাকৌশলকে কলা বলে । উদ্দীপকের দৃশ্যকল্প-২ এ শাইখ সিরাজ তার সংগৃহীত তত্ত্ব-উপাত্ত, কৌশল বাস্তবে কীভাবে প্রয়োগ করা যায় তা গণমাধ্যমে প্রচার করেন। আমাদের দেশের কৃষকেরা ও সাধারণ মানুষ ব্যবহারিক জীবনে এ কৌশল প্রয়োগ করে সফলতা পায়। তাই বলা যায়, কলা হিসেবে যুক্তিবিদ্যা এসব নিয়মকে আমাদের বাস্তব চিন্তাক্ষেত্রে সুষ্ঠুভাবে প্রয়োগের মাধ্যমে সত্যতাকে আবিষ্কার করতে সহায়তা করে । আলোচনা শেষে বলা যায়, যুক্তিবিদ্যা একাধারে একটি তাত্ত্বিক ও ব্যাবহারিক বিজ্ঞান। এজন্য যুক্তিবিদ্যায় তত্ত্ব ও প্রয়োগ উভয়ই বিদ্যমান । তাই যুক্তিবিদ্যাকে কেউ বিজ্ঞান ও কেউ কলা বললেও এটি উভয়ের একটি সামগ্রিক রূপ। আর উদ্দীপকে এর পরিপূর্ণ প্রকাশ ঘটেছে।"
        }
      ]
    },
    {
      "number": "2",
      "uddipok": "উদ্দীপক-১: বিভূতিভূষণ বন্দ্যোপাধ্যায়ের বিখ্যাত কিশোর গল্প ‘পড়ে পাওয়া'। এ গল্পে কিশোরেরা এক বাক্স টাকা পেয়ে লোভের পরিচয় দেয়নি বরং তারা সঠিক ব্যক্তির নিকট টাকা ফেরত দিয়ে সততা, নিষ্ঠা ও চারিত্রিক দৃঢ়তার পরিচয় দিয়েছে। উদ্দীপক-২: সত্য-মিথ্যা এক নয়। দার্শনিক সক্রেটিস হেমলক বিষ পান করে সত্যকে প্রতিষ্ঠিত করেছেন। মিথ্যাকে মেনে নিলে হয়তো তাকে বিষপান করে মৃত্যুবরণ করতে হতো না। ব্যবহারিক জীবনে সত্যকে প্রতিষ্ঠিত করার এটা এক উজ্জ্বল দৃষ্টান্ত ।",
      "tag": "DB, DIN.B KB, SB 18",
      "sub_questions": [
        {
          "label": "ক",
          "question": "যুক্তিবিদ্যা কী?",
          "explanation": "অবৈধ ন্যায় বা যুক্তি থেকে বৈধ ন্যায়কে পৃথক করার পদ্ধতি ও নীতিসমূহের একটি বিশিষ্ট বিদ্যা হলো যুক্তিবিদ্যা ।"
        },
        {
          "label": "খ",
          "question": "নীতিবিদ্যা আদর্শনিষ্ঠ বিজ্ঞান কেন?",
          "explanation": "সমাজে বসবাসকারী মানুষের ঐচ্ছিক আচরণকে নৈতিক আদর্শের ভিত্তিতে মূল্যায়ন করে বলে নীতিবিদ্যা আদর্শনিষ্ঠ বিজ্ঞান । নীতিবিদ্যা মানুষের ঐচ্ছিক আচরণ মূল্যায়নের ক্ষেত্রে নৈতিক আদর্শকে ব্যবহার করে। আর আদর্শনিষ্ঠ বিজ্ঞান আদর্শ বা মানদন্ডের ভিত্তিতে নিজস্ব বিষয়বস্তু মূল্যায়ন করে। যেহেতু নীতিবিদ্যা নৈতিক আদর্শের ভিত্তিতে নিজস্ব বিষয়বস্তুর মূল্যায়ন করে, তাই নীতিবিদ্যাকে আদর্শনিষ্ঠ বিজ্ঞান বলা হয়।"
        },
        {
          "label": "গ",
          "question": "উদ্দীপক-১ এ উল্লিখিত বিষয়টি পাঠ্যপুস্তকের আলোকে ব্যাখ্যা কর ।",
          "explanation": "উদ্দীপক-১-এর মাধ্যমে নীতিবিদ্যার পরিচয় পাওয়া যায়। মূল্যবিদ্যার তিনটি শাখার মধ্যে অন্যতম একটি হলো নীতিবিদ্যা নীতিবিদ্যার ইংরেজি প্রতিশব্দ হলো 'Ethics'। ইংরেজি 'Ethics' শব্দটি গ্রিক শব্দ 'Ethica' থেকে এসেছে। 'Ethica' শব্দটি এসেছে 'Ethos' শব্দ থেকে, যার অর্থ হলো আচার-আচরণ, রীতি-নীতি, অভ্যাস ইত্যাদি। তাই শব্দগত অর্থে নীতিবিদ্যা আচার-আচরণ, রীতি-নীতি সংক্রান্ত বিজ্ঞান। নীতিবিদ্যাকে বিভিন্ন নীতি দার্শনিক বিভিন্নভাবে সংজ্ঞায়িত করেছেন। তবে নীতিবিদ্যা সমাজবদ্ধ মানুষের ঐচ্ছিক আচরণের সাথে যুক্ত এবং মানব আচরণের ভালো-মন্দ মূল্যায়ন করাই নীতিবিদ্যার কাজ। যদিও বর্তমানে নীতিবিদ্যার পরিধি অনেক বৃদ্ধি পেয়েছে কিন্তু আদর্শগত দিক থেকে নীতিবিদ্যা মানব আচরণের মূল্যায়নের সাথে যুক্ত । উদ্দীপকে কিশোরদের নৈতিকতা ও সততা নীতিবিদ্যাকেই নির্দেশ করে। তাই বলা যায়, নীতিবিদ্যা এমন একটি আদর্শনিষ্ঠ বিজ্ঞান যা সমাজে বসবাসকারী মানুষের ঐচ্ছিক আচরণের ভালোত্ব-মন্দত্ব ইত্যাদি নৈতিক আদর্শের ভিত্তিতে মূল্যায়ন করে।"
        },
        {
          "label": "ঘ",
          "question": "উদ্দীপক-১ ও উদ্দীপক-২ এর পার্থক্য বিশ্লেষণ কর।",
          "explanation": "উদ্দীপক-১ ও উদ্দীপক-২-এর মাধ্যমে যথাক্রমে নীতিবিদ্যা ও যুক্তিবিদ্যার পরিচয় পাওয়া যায়। এই দুটি বিষয়ের বেশকিছু পার্থক্য রয়েছে। নীতিবিদ্যা মানব আচরণের সাথে যুক্ত। এই বিষয়টি মানুষের ঐচ্ছিক আচরণের ভালোত্ব-মন্দত্ব ইত্যাদি নৈতিক আদর্শের ভিত্তিতে মূল্যায়ন করে । অন্যদিকে, যুক্তিবিদ্যা যুক্তির বৈধতা-অবৈধতার সাথে যুক্ত। অবৈধ যুক্তি থেকে বৈধ যুক্তির পার্থক্য নির্ণয় করাই যুক্তিবিদ্যার প্রধান কাজ। নৈতিক নিয়মের ক্ষেত্রে দেখা যায় যে, স্থান-কাল-পাত্র ভেদে এই বিদ্যার ভিন্নতা থাকে। অর্থাৎ, স্থান-কাল-পাত্র ভেদে নীতিবিদ্যা ভিন্ন ভিন্ন হতে পারে। অন্যদিকে, যৌক্তিক নিয়মের ক্ষেত্রে কোনো ভিন্নতা দেখা যায় না। অর্থাৎ, স্থান-কাল-পাত্র ভেদে যৌক্তিক নিয়ম একই হয়ে থাকে। আবার দেখা যায়, নৈতিক নিয়মের সাথে বাস্তবতার মিল থাকে। অর্থাৎ, নৈতিক নিয়ম বাস্তবতার সাথে সঙ্গতিপূর্ণ। কিন্তু যৌক্তিক নিয়মের সাথে সবসময় বাস্তবতার মিল থাকে না। অর্থাৎ, বাস্তবতার অনুরূপ না হয়েও অনেক সময় যুক্তি বৈধ হয়। নৈতিক নিয়ম সমাজের মানুষের জন্য খুবই গুরুত্বপূর্ণ বলে মনে করা হয়। কেননা নৈতিক নিয়ম না মানলে সামাজিক মানুষকে অনেক খারাপ চোখে দেখা হয়। অপরদিকে, যৌক্তিক নিয়ম যুক্তির বৈধতা-অবৈধতার সাথে যুক্ত। এই নিয়ম মানা সামাজিক মানুষের জন্য অপরিহার্য নয়। উদ্দীপকে কিশোরদের নৈতিকতা ও সততা নীতিবিদ্যাকে এবং দার্শনিক সক্রেটিসের হেমলক বিষ পান যুক্তিবিদ্যাকে নির্দেশ করে। এই দুটি ঘটনার ভিন্নতা মূলত যুক্তিবিদ্যা ও নীতিবিদ্যার পার্থক্যকে তুলে ধরেছে। সুতরাং দেখা যাচ্ছে যে, নীতিবিদ্যা ও যুক্তিবিদ্যার মধ্যে বিভিন্ন দিক দিয়ে পার্থক্য রয়েছে। তবে বিভিন্ন দিক দিয়ে এই দুটি বিষয়ের মধ্যে সম্পর্কও রয়েছে। কেননা উভয়ই মূল্যবিদ্যার অন্তর্গত দুটি শাখা।"
        }
      ]
    },
    {
      "number": "3",
      "uddipok": "পার্বত্য চট্টগ্রামের বিভিন্ন জাতি-গোষ্ঠী ডিসেম্বর মাসে উৎসব পালন করে। বিভিন্ন ধর্ম ও বর্ণের লোক এ উৎসবের অংশগ্রহণ করে। উৎসব দেখার সময় সুবর্ণা পাশের একজন সাদা রঙবিশিষ্ট লোককে দেখলেন। তিনি ঐ লোকটিকে জিজ্ঞাসা করেন, ভাই আপনি কি 'ভারতবাসী না অ-ভারতবাসী'। লোকটি উত্তরে বলেন যে, আমি ভারতবাসী নই অস্ট্রেলিয়বাসী। আমার নাম ওয়ার্ণ।",
      "tag": "DB, DIN.B KB, SB 18",
      "sub_questions": [
        {
          "label": "ক",
          "question": "পদ কী?",
          "explanation": "কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হওয়ার যোগ্যতা সম্পন্ন শব্দ বা শব্দসমষ্টিকে পদ বলে।"
        },
        {
          "label": "খ",
          "question": "একটি পদ কেন অব্যাপ্য হয়?",
          "explanation": "একটি পদ আংশিক ব্যক্ত্যর্থে কোনো যুক্তিবাক্যে ব্যবহৃত হওয়ার কারণে অব্যাপ্য হয়। কোনো পদ একটি যুক্তিবাক্যে কতটুকু ব্যক্ত্যর্থের ভিত্তিতে প্রকাশিত হলো তার ওপর নির্ভর করে পদটির ব্যাপ্যতা নির্ধারিত হয়। যখন একটি পদ তার সম্পূর্ণ ব্যক্তার্থের ভিত্তিতে কোনো যুক্তিবাক্যে ব্যবহৃত হয় তখন পদটি ব্যাপ্য হয়। আর যখন একটি পদ কোনো যুক্তিবাক্যে আংশিক ব্যত্ত্যর্থে প্রকাশিত হয় তখন সেটিকে অব্যাপ্য পদ বলে। সুতরাং আংশিক ব্যত্তার্থে কোনো যুক্তিবাক্যে ব্যবহৃত হওয়ার কারণে একটি পদ অব্যাপ্য হয় ।"
        },
        {
          "label": "গ",
          "question": "উদ্দীপকে সুবর্ণার বক্তব্যে কোন পদের বিশ্লেষণ ঘটেছে? ব্যাখ্যা কর ।",
          "explanation": "উদ্দীপকে সুবর্ণার বক্তব্যে বিরুদ্ধ পদের বিশ্লেষণ ঘটেছে। যে শব্দ বা শব্দসমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা হতে পারে সে শব্দ বা শব্দসমষ্টিকে যুক্তিবিদ্যায় পদ বলে। যুক্তিবিদ্যায় পদকে বিভিন্ন দৃষ্টিকোণ থেকে ভাগ করা হয়। এর মধ্যে ভিন্ন অর্থবোধক যুগল পদকে সম্বন্ধের দিক থেকে দুই ভাগে ভাগ করা হয়, যার মধ্যে একটি হলো বিরুদ্ধ পদ। যদি পরস্পর বিরোধী দুটি পদ এমনভাবে সম্পর্কিত হয় যে তাদের দ্বারা নির্দেশিত বিষয়ের সম্পূর্ণ ব্যক্ত্যর্থকে প্রকাশ করে তবে পদ দুটিকে পরস্পর বিরুদ্ধ পদ বলে। যেমন- 'সাদা' ও 'অ- সাদা' এই শব্দ দুটি পরস্পর বিরূদ্ধ পদ। এখানে প্রথম পদটি সাদা রংকে এবং দ্বিতীয় পদটি সাদা ব্যতীত অন্যান্য সকল রংকে নির্দেশ করে। উদ্দীপকে সুবর্ণা তার বক্তব্যে যে দুটি পদের উল্লেখ করেছে তা হলো- ভারতবাসী ও অ-ভারতবাসী। এই শব্দ দুটিও পরস্পর বিরুদ্ধ পদ। সুতরাং সুবর্ণার বক্তব্যে বিরুদ্ধ পদের বিশ্লেষণ ঘটেছে।"
        },
        {
          "label": "ঘ",
          "question": "যুক্তিবিদ্যার আলোকে সুবর্ণা ও ওয়ার্ণের বক্তব্য বিশ্লেষণ কর।",
          "explanation": "উদ্দীপকের সুবর্ণার বক্তব্যে বিরুদ্ধ পদ এবং ওয়ার্নের বক্তব্যে বিপরীত পদের প্রকাশ ঘটেছে। পদকে বিভিন্ন শ্রেণিতে ভাগ করা। তবে দুটি ভিন্ন অর্থবোধক পদের পাশাপাশি উপস্থিতির ফলে তাদের সম্পর্কের ভিত্তিতে পদকে দুই ভাগে ভাগ করা যায়। যথা- ১. বিপরীত পদ ও ২. বিরুদ্ধ পদ। বিরুদ্ধ পদ দুটি পরস্পর বিরুদ্ধ এবং ঐ পদ দুটি মিলিতভাবে কোনো বিষয়ের সম্পূর্ণ ব্যক্ত্যর্থকে প্রকাশ করে। যেমন- 'সবুজ ও অ-সবুজ' মিলিতভাবে সম্পূর্ণ রং-এর ব্যক্ত্যর্থকে প্রকাশ করে। তাই পদ দুটি পরস্পর বিরুদ্ধ পদ। অন্যদিকে, বিপরীত পদ একটি অন্যটির বিপরীত কিন্তু এর দ্বারা কোনো বিষয়ের সম্পূর্ণ ব্যক্ত্যর্থ প্রকাশিত হয় না। তাই বলা যায়, যদি দুটি পরস্পরবিরোধী পদ এমনভাবে সম্পর্কিত হয় যে এদের দ্বারা কোনো বিষয়ের সম্পূর্ণ ব্যত্ত্যর্থ প্রকাশিত হয় না, তাহলে পদ দুটিকে পরস্পর বিপরীত পদ বলে। যেমন- 'লাল ও নীল'-এই পদ দুটি রং শ্রেণির সম্পন্ন ব্যক্ত্যর্থ প্রকাশ করে না । তাই পদ দুটি পরস্পর বিপরীত পদ। উদ্দীপকের সুবর্ণা যে দুটি পদের উল্লেখ করেছে সেখানে সমগ্র ব্যক্ত্যর্থ প্রকাশিত হয়েছে। কেননা ভারতবাসী ও অ-ভারতবাসী' মিলে সকল মানব জাতির ব্যক্ত্যর্থকেই প্রকাশ করে। তাই পদ দুটি পরস্পর বিরুদ্ধ পদ। আবার ওয়ার্নের বক্তব্যে বিপরীত পদ প্রকাশিত হয়েছে। তার বক্তব্যে। যে দুটি পদ প্রকাশিত হয়েছে তা হলো— 'ভারতবাসী ও অস্ট্রেলিয়াবাসী'। এই দুটি পদ দ্বারা সম্পূর্ণ মানব জাতির ব্যক্ত্যর্থ প্রকাশিত হয় না। তাই পদ দুটি পরস্পর বিপরীত পদ । সুতরাং, ওপরের আলোচনা থেকে বলা যায় বিরুদ্ধ ও বিপরীত পদ পদের সম্পূর্ণ ভিন্ন দুটি রূপ।"
        }
      ]
    },
    {
      "number": "4",
      "uddipok": "",
      "tag": "BB 21,DB, DIN.B KB, SB 18,DCC 24",
      "sub_questions": [
        {
          "label": "ক",
          "question": "যুক্তিবাক্য কাকে বলে?",
          "explanation": "দুটি পদের মধ্যকার স্বীকৃতি বা অস্বীকৃতিজ্ঞাপক সম্পর্কের লিখিত বা মৌখিক বিবৃতিকে যুক্তিবাক্য বলে।"
        },
        {
          "label": "খ",
          "question": "সকলবাক্যকে যুক্তিবাক্য বলা যায় না কেন?",
          "explanation": "যুক্তিবাক্যের গঠন পদ্ধতি অনুসরণ না করায় সকল বাক্যকে যুক্তিবাক্য (Proposition) বলা যায় না। একটি যুক্তিবাক্যে তিনটি উপাদান থাকে। যথা- ১. উদ্দেশ্য, ২. বিধেয় ও ৩. সংযোজক। এই তিনটি উপাদান যখন একত্র হয়ে স্বীকৃতিসূচক বা অস্বীকৃতিসূচক সম্পর্ক স্থাপন করে তখন তাকে যুক্তিবাক্য বলে। যেমন- 'সকল ফুল হয় সুন্দর'। এখানে 'ফুল' উদ্দেশ্য পদ, 'সুন্দর' বিধেয় পদ এবং 'হয়' সংযোজক। তাই এটি একটি যুক্তিবাক্য। সুতরাং সকল বাক্য উদ্দেশ্য + সংযোজক + বিধেয় এই আকারে গঠিত না হওয়ায় তাদেরকে যুক্তিবাক্য বলা যায় না।"
        },
        {
          "label": "গ",
          "question": "চিত্র-১ এ কোন ধরনের বাক্যের প্রয়োগ ঘটেছে? ব্যাখ্যা করো।",
          "explanation": "চিত্র-১ এ সার্বিক সদর্থক বা A-যুক্তিবাক্যের প্রয়োগ ঘটেছে। গুণ ও পরিমাণের যৌথ নীতি অনুসারে যুক্তিবাক্যকে চারভাগে ভাগ করা যায়, যার প্রথমটি হলো সার্বিক সদর্থক যুক্তিবাক্য বা A-যুক্তিবাক্য। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থ স্বীকার করে তাকে সার্বিক সদর্থক বা A-যুক্তিবাক্য বলে। যেমন- 'সকল ফুল হয় সুন্দর'। এই যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থ স্বীকার করেছে। তাই এটি একটি সার্বিক সদর্থক বা A-যুক্তিবাক্য। A-যুক্তিবাক্য পরিমাণের দিক থেকে সার্বিক এবং গুণের দিক থেকে সদর্থক। পাশাপাশি এই যুক্তিবাক্যের উদ্দেশ্য পদ ব্যাপ্য এবং বিধেয় পদ অব্যাপ্য হয়। চিত্র-১ এর চিত্রটি এমনভাবে উপস্থাপন করা হয়েছে যেখানে উদ্দেশ্য পদকে ব্যাপ্য এবং বিধেয় পদকে অব্যাপ্য দেখানো হয়েছে। তাই চিত্র-১ এর মাধ্যমে সার্বিক সদর্থক বা A-যুক্তিবাক্য নির্দেশিত হয়েছে।"
        },
        {
          "label": "ঘ",
          "question": "যুক্তিবিদ্যার আলোকে চিত্র-২ ও চিত্র-৩ এর পারস্পরিক সম্পর্কে তুলনা করো।",
          "explanation": "চিত্র-২ মাধ্যমে সার্বিক নঞর্থক বা E-যুক্তিবাক্যের ইঙ্গিত পাওয়া যায় এবং চিত্র-৩ মাধ্যমে বিশেষ নঞর্থক বা -যুক্তিবাক্যের ইঙ্গিত পাওয়া যায়। চিত্র-২ সার্বিক নঞর্থক বা E-যুক্তিবাক্যকে প্রকাশ করে। E-যুক্তিবাক্য পরিমাণের দিক থেকে সার্বিক. এবং গুণের দিক থেকে নঞর্থক। অর্থাৎ, এই যুক্তিবাক্যের বিধেয় পদটি উদ্দেশ্য পদের সমগ্র ব্য্যর্থ সম্পর্কে কোনো কিছু অস্বীকার করে। ব্যাপ্যতার নিয়মানুযায়ী সার্বিক যুক্তিবাক্য হওয়ার কারণে E- যুক্তিবাক্যের উদ্দেশ্য পদ ব্যাপ্য। আর নঞর্থক যুক্তিবাক্য হওয়ার কারণে E- যুক্তিবাক্যের বিধেয় পদ ব্যাপ্য। তাই ব্যাপ্যতার নিয়মানুযায়ী সার্বিক নঞর্থক বা E-যুক্তিবাক্যের উভয় পদ ব্যাপ্য। অপরপক্ষে, চিত্র-৩ বিশেষ নঞর্থক বা O-যুক্তিবাক্যকে প্রকাশ করে। ০- যুক্তিবাক্য পরিমানের দিক থেকে বিশেষ এবং গুণের দিক থেকে নঞর্থক। অর্থাৎ, O-যুক্তিবাক্যের বিধেয় পদ উদ্দেশ্য পদের আংশিক ব্যক্ত্যর্থ সম্পর্কে কোনো কিছু অস্বীকার করে। ব্যাপ্যতার নিয়ম অনুযায়ী -যুক্তিবাক্য বিশেষ যুক্তিবাক্য হওয়ার কারণে উদ্দেশ্য পদ অব্যাপ্য। আর 'নঞর্থক যুক্তিবাক্য হওয়ার কারণে ০-যুক্তিবাক্যের বিধেয় পদ ব্যাপ্য। তাই ব্যাপ্যতার নিয়ম অনুযায়ী O-যুক্তিবাক্যের কেবল বিধেয় পদ ব্যাপ্য। সুতরাং দেখা যাচ্ছে যে, E ও O-যুক্তিবাক্য উভয়ই নঞর্থক কিন্তু একটি সার্বিক এবং অন্যটি বিশেষ। ফলে E-যুক্তিবাক্যের উভয় পদ ব্যাপ্য কিন্তু O-যুক্তিবাক্যের কেবল বিধেয় পদ ব্যাপ্য।"
        }
      ]
    },
    {
      "number": "5",
      "uddipok": "কথা সাহিত্যিক হুমায়ুন আহমেদ ১৯৪৮ সালের ১৩ নভেম্বর জন্মগ্রহণ করেন । তিনি ছিলেন মিতভাষী, হাস্যোজ্জ্বল, বিচক্ষণ এবং মেধাবী।",
      "tag": "DB, DIN.B KB, SB 18",
      "sub_questions": [
        {
          "label": "ক",
          "question": "বিধেয়ক কাকে বলে?",
          "explanation": "জাতি বা শ্রেণিবাচক বিধেয় পদ বিশিষ্ট কোনো সদর্থক যুক্তিবাক্যের উদ্দেশ্য ও বিধেয় পদের মধ্যে যে সকল সম্পর্ক থাকতে পারে, সেই সম্পর্কসমূহকে বিধেয়ক বলে।"
        },
        {
          "label": "খ",
          "question": "বিধেয় ও বিধেয়ক এক নয় কেন?",
          "explanation": "বিধেয় (Predicate) হচ্ছে একটি পদ এবং বিধেয়ক (Predicables) একটি সম্পর্কের নাম বিধায় এরা সমার্থক নয় । যে পদ দ্বারা উদ্দেশ্য সম্বন্ধে কোনো কিছু স্বীকার বা অস্বীকার করা হয় তাকেই বলে বিধেয়। যেমন— মানুষ হয় দ্বিপদী। এ যুক্তিবাক্যে ‘দ্বিপদী’ কথাটি 'মানুষ' পদ সম্বন্ধে স্বীকার করা হয়েছে। কাজেই 'দ্বিপদী' পদটি বিধেয় পদ। কিন্তু এই যুক্তিবাক্যে মানুষ ও দ্বিপদী পদের মধ্যে যে বিশেষ সম্পর্ক বিদ্যমান তাকে বলা হয় বিধেয়ক। সুতরাং বিধেয় ও বিধেয়ক এক নয়। বিধেয় হচ্ছে একটি পদ। অপরদিকে, বিধেয়ক হলো একটি সম্পর্কের নাম ।"
        },
        {
          "label": "গ",
          "question": "উদ্দীপকের প্রথম বাক্যটিতে কী ধরনের বিধেয়কের ইঙ্গিত রয়েছে?",
          "explanation": "উদ্দীপকের প্রথম বাক্যটিতে ব্যক্তিগত অবিচ্ছেদ্য অবান্তর লক্ষণের ইঙ্গিত রয়েছে। অবান্তর লক্ষণের প্রকারভেদগুলোর মধ্যে একটি হলো ব্যক্তিগত অবিচ্ছেদ্য অবান্তর লক্ষণ। যে অবান্তর লক্ষণ কোনো ব্যক্তির ক্ষেত্রে সব সময় উপস্থিত থাকে তাকে ব্যক্তিগত অবিচ্ছেদ্য অবান্তর লক্ষণ বলে । যেমন: কোনো ব্যক্তির জন্মস্থান, জন্মতারিখ ইত্যাদি। কোনো ব্যক্তির জন্মস্থান, জন্মতারিখইত্যাদি তার সাথে সব সময় অবিচ্ছেদ্যভাবে যুক্ত থাকে বলেই একে অবিচ্ছেদ্য অবান্তর লক্ষণ বলা হয়। উদ্দীপকের প্রথম বাক্যটিতে বলা হয়েছে, কথাসাহিত্যিক হুমায়ূন আহমেদ ১৯৪৮ সালের ১৩ নভেম্বর জন্মগ্রহণ করেন। অর্থাৎ, এখানে কথাসাহিত্যিক হুমায়ূন আহমেদের জন্মতারিখকে প্রকাশ করা হয়েছে যা একটি ব্যক্তিগত অবিচ্ছেদ্য অবান্তর লক্ষণ। কেননা, জন্মতারিখ কোনো ব্যক্তির ক্ষেত্রে সব সময় উপস্থিত থাকে। সুতরাং প্রথম বাক্যটিতে ব্যক্তিগত অবিচ্ছেদ্য অবান্তর লক্ষণের প্রকাশ ঘটেছে।"
        },
        {
          "label": "ঘ",
          "question": "উদ্দীপকের দ্বিতীয় বাক্যটিতে যে গুণগুলোর উল্লেখ করা হয়েছে তা বিশ্লেষণ কর ।",
          "explanation": "উদ্দীপকের দ্বিতীয় বাক্যটিতে যে গুণগুলোর উল্লেখ করা হয়েছে, তাতে উপলক্ষণ ও অবান্তর লক্ষণ প্রকাশ পেয়েছে । উপলক্ষণ বলতে বিধেয়কের এমন একটি শ্রেণিবিভাগকে বোঝায় যা বিভেদক লক্ষণ থেকে অনুমিত বা নিঃসৃত হয়। অর্থাৎ, উপলক্ষণ হলো কোনো পদের এমন গুণ যা কোনো পদের অংশ নয়, কিন্তু পদটির জাত্যর্থ থেকে নিঃসৃত হয়। যেমন: 'চিন্তাশীলতা' গুণটি ‘মানুষ’ পদের উপলক্ষণ। কেননা ঐ গুণটি 'মানুষ' পদের জাত্যর্থ 'বুদ্ধিবৃত্তি' থেকে অনিবার্যভাবে নিঃসৃত হয়। উদ্দীপকের দ্বিতীয় বাক্যটিতে ‘বিচক্ষণ' এবং 'মেধাবী' নামে যে গুণের উল্লেখ আছে তার দ্বারা উপলক্ষণ প্রকাশ পেয়েছে। গুণ দুটি ‘মানুষ' পদের জাত্যর্থ 'বুদ্ধিবৃত্তি' থেকে নিঃসৃত হয় বলে এগুলো ‘মানুষ' পদের উপলক্ষণ। অবান্তর লক্ষণ হলো কোনো পদের এমন গুণ যা কোনো পদের জাত্যর্থের অংশ নয়; আবার পদটির জাত্যর্থ থেকে অনিবার্যভাবে নিঃসৃতও হয় না। অর্থাৎ, অবান্তর লক্ষণ বলতে জাত্যর্থের বাইরের কোনো গুণকে বোঝায়। যেমন: ‘শান্তিপ্রিয়’ গুণটি 'মানুষ' পদের জাত্যর্থের বাইরের একটি গুণ। তাই 'শান্তিপ্রিয়' গুণটি 'মানুষ' পদের অবান্তর লক্ষণ। উদ্দীপকের দ্বিতীয় বাক্যে 'মিতভাষী' ও ‘হাস্যোজ্জ্বল' বলে যে দুটি গুণের উল্লেখ করা হয়েছে তা অবান্তর লক্ষণ। কেননা ঐ গুণ দুটি 'মানুষ' পদের জাত্যর্থের অংশও নয়, আবার জাত্যর্থ থেকে নিঃসৃতও নয়। পরিশেষে বলা যায় যে, উদ্দীপকের দ্বিতীয় বাক্যটিতে যে গুণগুলোর উল্লেখ করা হয়েছে তা বিধেয়ক হিসেবে উপলক্ষণ ও অবান্তর লক্ষণ ।"
        }
      ]
    },
    {
      "number": "6",
      "uddipok": "দৃষ্টান্ত-১ রবীন্দ্রনাথ হন মানবতাবাদী নজরুল হন মানবতাবাদী ঈশ্বরচন্দ্র হন মানবতাবাদী ∴ \\therefore ∴ সকল কবি হন মানবতাবাদী দৃষ্টান্ত-২ সকল স্বশিক্ষিত হন পরোপকারী পলেনবাবু হন স্বশিক্ষিত ∴ \\therefore ∴ পলেনবাবু হন পরোপকারী",
      "tag": "DB, DIN.B KB, SB 18,DCC 24",
      "sub_questions": [
        {
          "label": "ক",
          "question": "অনুমান কী?",
          "explanation": "অনুমান হলো কোনো জ্ঞাত বা জানা বিষয়ের ওপর ভিত্তি করে কোনো অজ্ঞাত বিষয় সম্পর্কে সিদ্ধান্ত প্রতিষ্ঠা করার মানসিক প্রক্রিয়া ।"
        },
        {
          "label": "খ",
          "question": "সহানুমান বলতে কী বোঝ?",
          "explanation": "যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে । যেমন: সকল দার্শনিক হন জ্ঞানী নজরুল ইসলাম হন একজন দার্শনিক অতএব, নজরুল ইসলাম হন জ্ঞানী। উপরের যুক্তিটিতে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয়েছে। তাই দৃষ্টান্তটি একটি সহানুমান ।"
        },
        {
          "label": "গ",
          "question": "দৃষ্টান্ত-১ কী ধরনের অনুমান ব্যাখ্যা কর ।",
          "explanation": "দৃষ্টান্ত-১ আরোহ অনুমানকে নির্দেশ করে । অনুমানকে প্রধানত দুইভাগে ভাগ করা হয়েছে। যার মধ্যে একটি হলো আরোহ অনুমান। যে অনুমানে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সিদ্ধান্ত গ্রহণ করা হয় এবং সিদ্ধান্ত আশ্রয়বাক্য থেকে বেশি ব্যাপক হয় তাকে আরোহ অনুমান বলে । আরোহ অনুমানে বিশেষ থেকে সার্বিকে গমন করা হয় বলে, এতে আরোহমূলক লম্ফ বিদ্যমান থাকে। উদ্দীপকের দৃষ্টান্ত-১-এর যুক্তিটি হচ্ছে— রবীন্দ্রনাথ হন মানবতাবাদী নজরুল হন মানবতাবাদী ঈশ্বরচন্দ্র হন মানবতাবাদী ∴ \\therefore ∴ সকল কবি হন মানবতাবাদী এই যুক্তিটির ক্ষেত্রে দেখা যাচ্ছে যে, এখানে বিশেষ বিশেষ ব্যক্তির মানবতাবাদী হওয়ার অভিজ্ঞতার ভিত্তিতে সার্বিক সিদ্ধান্ত প্রতিষ্ঠা করা হয়েছে। এছাড়া সিদ্ধান্ত আশ্রয়বাক্য থেকে বেশি ব্যাপক হয়েছে। অর্থাৎ, এখানে বিশেষ থেকে সার্বিকে গমন করা হয়েছে। তাই দৃষ্টান্ত-১ এর উদাহরণটি আরোহ অনুমানের একটি যুক্তি।"
        },
        {
          "label": "ঘ",
          "question": "দৃষ্টান্ত-১ ও দৃষ্টান্ত-২ এর তুলনামূলক সম্পর্ক ব্যাখ্যা কর ।",
          "explanation": "দৃষ্টান্ত-১ ও দৃষ্টান্ত-২ যথাক্রমে আরোহ অনুমান ও অবরোহ অনুমানকে প্রকাশ করে । যে অনুমান প্রক্রিয়ায় কয়েকটি বিশেষ দৃষ্টান্তের ওপর নির্ভর করে একটি সার্বিক সিদ্ধান্ত নিঃসৃত হয়, তাকে আরোহ অনুমান বলে। অন্যদিকে, যে অনুমান প্রক্রিয়ায় সিদ্ধান্ত এক বা একাধিক আশ্রয়বাক্য থেকে অনিবার্যভাবে নিঃসৃত হয় এবং সিদ্ধান্তটি কখনোই আশ্রয়বাক্যের চেয়ে ব্যাপক হতে পারে না, তাকে অবরোহ অনুমান বলে। উদ্দীপকের দৃষ্টান্ত-১ ও দৃষ্টান্ত-২ এ যথাক্রমে আরোহ অনুমান ও অবরোহ অনুমান প্রকাশ পেয়েছে। আরোহ অনুমানের সিদ্ধান্ত সবসময় সার্বিক হয়। কিন্তু অবরোহ অনুমানের সিদ্ধান্ত বিশেষ হয়। অবরোহ অনুমানের সিদ্ধান্ত কোনো সময়ই আশ্রয়বাক্য থেকে বেশি ব্যাপক হয় না। কিন্তু আরোহ অনুমানের সিদ্ধান্ত সবসময়ই বেশি ব্যাপক হয়। দৃষ্টান্ত-১ এ আরোহ অনুমানের সিদ্ধান্ত আশ্রয়বাক্যগুলোর তুলনায় বেশি ব্যাপক। কিন্তু, দৃষ্টান্ত-২ এ অবরোহ অনুমানের সিদ্ধান্তটি একটি বিশেষ যুক্তিবাক্য। যা তার আশ্রয়বাক্যগুলোর তুলনায় কম ব্যাপক। দৃষ্টান্ত-১ এ আমরা বিশেষ থেকে সার্বিকে উপনীত হয়েছি। কিন্তু দৃষ্টান্ত-২ এ আমরা সার্বিক থেকে বিশেষে উপনীত হয়েছি। এছাড়াও অবরোহ অনুমানে আকারগত সত্যতা পরিলক্ষিত হয়, কিন্তু আরোহ অনুমানে আকারগত ও বস্তুগত উভয় সত্যতা পরিলক্ষিত হয়ে থাকে। আবার, অবরোহ ও আরোহ উভয় প্রকার অনুমান একই আদর্শ নিয়ে পরিচালিত হয়। উভয় প্রকার অনুমানের একটি আদর্শ এবং সেটি হলো সত্যের আদর্শ। সুতরাং, অবরোহ অনুমান ও আরোহ অনুমান উভয়েই অনুমানের দুটি দিক এবং উভয়ের বেশকিছু সম্পর্কের দিক থাকলেও তাদের মধ্যে যথেষ্ট পার্থক্য বিদ্যমান ।"
        }
      ]
    },
    {
      "number": "7",
      "uddipok": "পরমাণু শক্তিধর দেশগুলোর মধ্যে ক ও খ অন্যতম। বিশ্ব মানবতা ও শান্তির প্রতি তাদের নজর কম। অথচ পরমাণু অস্ত্রের যে কোনো ব্যবহার যে মানবিক বিপর্যয়ের কারণ হয়ে দাঁড়ায় তার দিকে দৃষ্টি ফেরাতে ইন্ট্যারন্যাশনাল ক্যাম্পেইন টু অ্যাবলিশ নিউক্লিয়ার উইপেনস (ican) কাজ করছে। পরমাণু শক্তিধর দেশগুলোর পরমাণু অস্ত্র ধ্বংসের জন্য প্রচারণা ও মধ্যস্থতার কারণে ican ২০১৭ সালে শান্তিতে নোবেল পুরষ্কার লাভ করেন ।",
      "tag": "DB, DIN.B KB, SB 18",
      "sub_questions": [
        {
          "label": "ক",
          "question": "অমাধ্যম অনুমান কী?",
          "explanation": "যে অবরোহ অনুমানে একটি মাত্র আশ্রয়বাক্য থেকে সিদ্ধান্ত অনুমিত হয় তাকে অমাধ্যম অনুমান বলে ।"
        },
        {
          "label": "খ",
          "question": "চতুষ্পদী অনুপপত্তি বলতে কী বোঝ?",
          "explanation": "সহানুমানে চারটি পদের ব্যবহারজনিত সমস্যাকে চতুষ্পদী অনুপপত্তি (Fallacy of Four Terms) বলে । একটি সহানুমানে তিনটি পদ থাকে এবং প্রতিটি পদ দুই বার করে ব্যবহৃত হয়। সহানুমানে কোনোভাবেই তিনটির অধিক পদ ব্যবহার করা যায় না। যদি কোনো কারণে সহানুমানে তিনটির অধিক পদ ব্যবহার করা হয় তাহলে সিদ্ধান্ত ত্রুটিপূর্ণ হয়। সহানুমানের সিদ্ধান্তের এই ত্রুটিকে চতুষ্পদী অনুপপত্তি বলে।"
        },
        {
          "label": "গ",
          "question": "উদ্দীপকে বর্ণিত বিষয়ের সাথে তোমার পাঠ্যসূচির কোন বিষয়ের মিল রয়েছে? বিশ্লেষণ কর ।",
          "explanation": "উদ্দীপকে বর্ণিত বিষয়ের সাথে পাঠ্যবইয়ের সহানুমানের মিল রয়েছে। সহানুমান এক বিশেষ প্রকার মাধ্যম অবরোহ অনুমান। এই প্রকার অনুমানে দুটি আশ্রয়বাক্য থাকে। আর ঐ দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয়। তাই বলা যায়, যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। যেমন- সকল মানুষ হয় সুন্দর মিরাজ হয় একজন মানুষ অতএব, মিরাজ হয় সুন্দর দৃষ্টান্তটিতে দেখা যাচ্ছে যে, এখানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয়েছে। তাই দৃষ্টান্তটি সহানুমানের একটি দৃষ্টান্ত। সহানুমান অবরোহ অনুমান বিধায় এর আশ্রয়বাক্য থেকে সিদ্ধান্ত বেশি ব্যাপক হয় না এবং এর লক্ষ্য থাকে আকারগত সত্যতা প্রতিষ্ঠা করা । উদ্দীপকে উল্লেখিত ক ও খ দেশের সাথে (আইকান) ICAN এর অনিবার্য সম্পর্ক রয়েছে। যা সহানুমানের অনুরূপ।"
        },
        {
          "label": "ঘ",
          "question": "উদ্দীপকে উল্লিখিত শান্তি স্থাপনে (আইকান) ican- এর ভূমিকা পাঠ্যপুস্তকের আলোকে ব্যাখ্যা কর ।",
          "explanation": "উদ্দীপকে উল্লিখিত শান্তি স্থাপনে (আইকান) ICAN এর ভূমিকা পাঠ্যবইয়ের সহানুমানে মধ্যপদের ভূমিকাকে নির্দেশ করে। একটি সহানুমানে তিনটি পদ থাকে। যথা- প্রধান পদ, অপ্রধান পদ এবং মধ্যপদ। সহানুমানে মধ্যপদ উভয় আশ্রয়বাক্যে থাকে কিন্তু সিদ্ধান্তে থাকে না। অথচ সিদ্ধান্ত স্থাপনের ক্ষেত্রে মধ্যপদ অপরিহার্য ভূমিকা পালন করে। সহানুমানে মধ্যপদ প্রধান আশ্রয়বাক্যে প্রধান পদের সাথে ব্যবহৃত হয়। আবার, অপ্রধান আশ্রয়বাক্যে মধ্যপদ অপ্রধান পদের সাথে ব্যবহৃত হয়। সহানুমানে প্রধান ও অপ্রধান পদের সাথে ব্যবহৃত হয়ে মধ্যপদ প্রধান ও অপ্রধান আশ্রয়বাক্যের মধ্যে একটি অনিবার্য সম্পর্ক তৈরি করে। আর ঐ অনিবার্য সম্পর্কের ভিত্তিতে সহানুমানের সিদ্ধান্ত অনুমিত হয়। সহানুমানে মধ্যপদ মধ্যস্থতার ভূমিকা পালন করে । উদ্দীপকে উল্লেখিত (আইকান) ICAN-এর ভূমিকাও মধ্যস্থতাকারীর ভূমিকা হিসেবে দেখা দিয়েছে। কেননা ICAN 'ক' ও 'খ' দুটি পরমাণু শক্তিধর দেশের মধ্যে মধ্যস্থতা করে শান্তি স্থাপনে ভূমিকা পালন করেছে। সুতরাং, ICAN-এর ভূমিকার মাধ্যমে সহানুমানে মধ্যপদের ভূমিকাই প্রকাশ পেয়েছে।"
        }
      ]
    },
    {
      "number": "8",
      "uddipok": "রিয়াজ ও ফেরদৌস ঢাকা স্টেডিয়ামে বাংলাদেশ ও অস্ট্রেলিয়ার মধ্যকার টেস্ট ম্যাচের ৫ম দিনের খেলা দেখছে। রিয়াজ ফেরদৌসকে বলল “যদি রোদ হয় তবে বাংলাদেশ জিতবে, রোদ হয়নি, অতএব বাংলাদেশ জিতবে না।” ফেরদৌস বলল, আমার নিকট প্রতীয়মান হচ্ছে, হয় বাংলাদেশ না হয় অস্ট্রেলিয়া বিজয় লাভ করবে। বাংলাদেশ বিজয় লাভ করবে, অতএব অস্ট্রেলিয়া বিজয় লাভ করবে না ।",
      "tag": "DB, DIN.B KB, SB 18",
      "sub_questions": [
        {
          "label": "ক",
          "question": "প্রতিবর্তন কী?",
          "explanation": "যে অমাধ্যম অবরোহ অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে এবং বিধেয়ের বিরুদ্ধ পদকে বিধেয় হিসেবে গ্রহণ করে সিদ্ধান্ত অনুমিত হয় তাকে প্রতিবর্তন বলে।"
        },
        {
          "label": "খ",
          "question": "A যুক্তিবাক্যের সরল আবর্তন কি সম্ভব?",
          "explanation": "সাধারণত A যুক্তিবাক্যের সরল আবর্তন করা যায় না। কেননা এ যুক্তিবাক্যের সরল আবর্তন করতে গেলে এর অব্যাপ্য বিধেয় পদ উদ্দেশ্য পদ হিসেবে ব্যবহৃত হয় এবং ব্যাপ্য হয়ে যায়। যা আবর্তনের নিয়ম বিরোধী। তাই A যুক্তিবাক্যের সরল আবর্তন সাধারণভাবে আবর্তনের নিয়ম | অনুযায়ী সম্ভব নয়। কিন্তু বিশেষ এক প্রকার । যুক্তিবাক্য আছে যার সরল আবর্তন সম্ভব। যেমন- A - বাংলাদেশের রাজধানী হয় ঢাকা- (আবর্তনীয়) A - অতএব, ঢাকা হয় বাংলাদেশের রাজধানী- (আবর্তিত) উপরের উদাহরণের A যুক্তিবাক্যটির উদ্দেশ্য ও বিধেয় একই ব্যক্ত্যর্থকে নির্দেশ করে। এই জাতীয় A বাক্যের সরল আবর্তন সম্ভব।"
        },
        {
          "label": "গ",
          "question": "উদ্দীপকে ফেরদৌসের বক্তব্যে কোন ধরনের সহানুমানের ইঙ্গিত রয়েছে? ব্যাখ্যা কর ।",
          "explanation": "উদ্দীপকের ফেরদৌসের বক্তব্যে বৈকল্পিক নিরপেক্ষ সহানুমানের ইঙ্গিত রয়েছে। মিশ্র সহানুমানের একট প্রকারভেদ হলো বৈকল্পিক নিরপেক্ষ সহানুমান। যে মিশ্র সহানুমানের প্রধান আশ্রয়বাক্যটি একটি বৈকল্পিক যুক্তিবাক্য, অপ্রধান আশ্রয়বাক্যটি এবং সিদ্ধান্তটি একটি নিরপেক্ষ যুক্তিবাক্য তাকে বৈকল্পিক নিরপেক্ষ সহানুমান বলে। অর্থাৎ বৈকল্পিক নিরপেক্ষ সহানুমানে একটি বৈকল্পিক ও একটি নিরপেক্ষ আশ্রয়বাক্য থেকে একটি নিরপেক্ষ সিদ্ধান্ত অনুমিত হয়। যেমন— সে হয় ধার্মিক না হয় অধার্মিক সে হয় ধার্মিক অতএব, সে নয় অধার্মিক। উপরের যুক্তিটি বৈকল্পিক নিরপেক্ষ সহানুমানের একটি যুক্তি। উদ্দীপকের ফেরদৌস যে বক্তব্য প্রদান করেছে সেটি হলো— হয় বাংলাদেশ না হয় অস্ট্রেলিয়া বিজয় লাভ করবে বাংলাদেশ বিজয় লাভ করবে অতএব, অস্ট্রেলিয়া বিজয় লাভ করবে না। এই যুক্তিটিতে দেখা যাচ্ছে যে, এখানে একটি বৈকল্পিক ও একটি নিরপেক্ষ যুক্তিবাক্য থেকে একটি নিরপেক্ষ সিদ্ধান্ত অনুমিত হয়েছে। তাই এটি বৈকল্পিক নিরপেক্ষ সহানুমানের একটি দৃষ্টান্ত।"
        },
        {
          "label": "ঘ",
          "question": "উদ্দীপকে রিয়াজের বক্তব্যে যে অনুপপত্তির সৃষ্টি হয়েছে তা বিশ্লেষণ কর ।",
          "explanation": "উদ্দীপকের রিয়াজের বক্তব্যে প্রাকল্পিক নিরপেক্ষ সহানুমানের পূর্বগ অস্বীকৃতিমূলক অনুপপত্তি ঘটেছে। প্রাকল্পিক নিরপেক্ষ সহানুমানের দ্বিতীয় নিয়ম অনুযায়ী অনুগকে অস্বীকার -করে পূর্বগকে অস্বীকার করা যায় কিন্তু বিপরীতক্রমে নয়। অর্থাৎ, পূর্বগকে অস্বীকার করে অনুগকে অস্বীকার করা যায় না। যদি এই নিয়ম লঙ্ঘন করে কোনো প্রাকল্পিক নিরপেক্ষ সহানুমানে সিদ্ধান্ত প্রতিষ্ঠা করা হয় তাহলে সিদ্ধান্ত ত্রুটিপূর্ণ হয়। সিদ্ধান্তের এই ত্রুটিকে পূর্বগ অস্বীকৃতিমূলক অনুপপত্তি বলে।"
        }
      ]
    },
    {
      "number": "9",
      "uddipok": "",
      "tag": "JB 21,DB, DIN.B KB, SB 18,JB 17,DCC 24",
      "sub_questions": [
        {
          "label": "ক",
          "question": "",
          "explanation": "সহানুমানের যে পদটি উভয় আশ্রয়বাক্যে থাকে কিন্তু সিদ্ধান্তে থাকে না। তাকে মধ্যপদ বলে।"
        },
        {
          "label": "খ",
          "question": "",
          "explanation": "ভ্রান্ত নিরীক্ষণ বলতে ত্রুটিপূর্ণ নিরীক্ষণকে বোঝায়।কোনো একটি ঘটনা যেভাবে ঘটে সেভাবে নিরীক্ষণ না করে ভিন্নভাবে নিরীক্ষণ করলে নিরীক্ষণ প্রক্রিয়া ত্রুটিপূর্ণ হয়। নিরীক্ষণের এরূপ ত্রুটিকে ভ্রান্ত নিরীক্ষণ বলে। যেমন: চলন্ত বাসে জানালা দিয়ে বাইরের দিকে তাকালে মনে হয় গাছপালা, ঘরবাড়ি পেছনের দিকে ছুটে চলেছে। এরূপ নিরীক্ষণই হলো ভ্রান্ত নিরীক্ষণ।"
        },
        {
          "label": "গ",
          "question": "",
          "explanation": "উদ্দীপকে বহুকারণ সমন্বয়বাদের প্রতিফলন ঘটেছে। বহুকারণ সমন্বয়বাদ কার্যকারণ সংকান্ত একটি মতবাদ।নিচে এর ব্যাখ্যা করা হলো- কার্যকারণ নিয়মানুযায়ী জগতের প্রতিটি ঘটনারই কারণ আছে এবং কারণই কার্যকে সংঘটিত করে। আর প্রতিক্ষেত্রে একই কারণ একই কার্য উৎপন্ন করে। কিন্তু অনেক সময় দেখা যায় যে, কোনো জটিল কার্য সংঘটনের জন্য অনেকগুলো কারণ মিলিতভাবে একত্রে কাজ করে। এক্ষেত্রে কারণগুলোর একত্রে মিলিতভাবে কাজ করাকে বহুকারণ সমন্বয় করা হয়। যেমন - a,b, এবং c তিনটি আলাদা কারণ। এদের কোনোটি আলাদাভাবে m কার্যটিকে উৎপন্ন করতে পারে না। কিন্তু যদি abc একত্রে কাজ করে তাহলে m কার্যটি উৎপা হয়। এক্ষেত্রে abc এই তিনটি কারণ একত্রে কাজ করাকে বহুকারণ সমন্বয় বলে।তেমনি উদ্দীপকে 'পরীক্ষার ভালো ফলাফল' নামক কার্যের কারণ হিসেবে ভালো পড়াশুনা, অধ্যবসায়, নিয়মিত ক্লাস, সুস্থ শরীর ইত্যাদি বিষয়কে কারণ হিসেবে দেখানো হয়েছে। এক্ষেত্রে কতকগুলো কারণ মিলিতভাবে কাজ করে একটি কার্য উৎপন্ন করে। তাই বলা যায় যে  উদ্দীপকের মাধ্যমে বহুকারণ সমন্বয় মতবাদের প্রতিফলন ঘটেছে।"
        },
        {
          "label": "ঘ",
          "question": "",
          "explanation": "উদ্দীপকের মাধ্যমে বহুকারণ সমন্বয় মতবাদের বিষয়টি নির্দেশিত হয়েছে। আর কার্যকারণের দিক থেকে বিচার করে বহুকারণ সমন্বয় মতবাদকে আমি যথার্থ বলে মনে করি।নিচে আমার মতামত দেওয়া হলো- কারণের সংজ্ঞা অনুযায়ী বলা যায় কোনো ঘটনার কারণ হলো কার্যের পূর্ববর্তী ঘটনা বা ঘটনাসমূহের সমষ্টি, যাকে ঐ ঘটনাটি অপরিবর্তনীয় ও শর্তনিরপেক্ষভাবে অনুসরণ করে। তাই কোনো কার্য সংঘটনের জন্য অপরিহার্য ঘটনাসমূহকে ঐ কার্যের কারণ বলে । এ দিক থেকে কারণ কয়েকটি ঘটনার সমষ্টি হতে পারে। উদ্দীপকে যে কার্যের উল্লেখ করা হয়েছে সেখানে কার্যটি সংঘটনের জন্য কতকগুলো ঘটনার সমষ্টিকেই কারণ হিসেবে দেখানো হয়েছে। আর কতকগুলো ঘটনা সমষ্টিগতভাবে বা মিলিতভাবে যখন কোনো কার্য উৎপন্ন করে তখন তাকে বহুকারণ সমন্বয় বলে। বহুকারণ সমন্বয় কার্যকারণ সংক্রান্ত একটি মতবাদ এবং এটি গ্রহণযোগ্য। বহুকারণ সমন্বয় সম্পর্কে রিড বলেন, “একই কার্য বিভিন্ন সময়ে বিভিন্ন পূর্ববর্তী ঘটনা দ্বারা সংঘটিত হতে পারে। প্রকৃতপক্ষে একই কার্যের বিভিন্ন বিকল্প কারণ থাকতে পারে।” রিডের বক্তব্য অনুযায়ী ‘A’ দ্বারা যেমন 'B' সংঘটিত হতে পারে, তেমনি 'C' দ্বারাও 'B' সংঘটিত হতে পারে। এক্ষেত্রে 'B' কার্যের বিকল্প কারণ হলো 'A' বা 'C' । বিভিন্ন যুক্তিবিদ বিভিন্নভাবে এই কথাই বলেছেন যে, একটি কার্যের কোনো একমাত্র নির্দিষ্ট কারণ নেই। একটি কার্যের একাধিক কারণ থাকতে পারে। অর্থাৎ, একাধিক কারণে একই কার্য ঘটতে পারে। উপরিউক্ত  বলা যায় যে, উদ্দীপকের মাধ্যমে বহুকারণ সমন্বয় মতবাদ নির্দেশিত হয়েছে। আর কারণের দিক থেকে বিচার করলে এটি গ্রহণযোগ্য একটি মতবাদ ।"
        }
      ]
    },
    {
      "number": "10",
      "uddipok": "উদ্দীপক-১ বাংলাদেশে ১৯৭০ সালের ঘূর্ণিঝড়, ১৯৮৭ সালের বন্যা, ১৯৯১ সালের ঘূর্ণিঝড়, ২০১৭ সালের ভয়াবহ বন্যা সম্পর্কে আমরা অবগত। এসব প্রাকৃতিক দুর্যোগে ক্ষতি হয়েছে ব্যাপক। বিভিন্ন তথ্য বিশ্লেষণে এটা প্রতীয়মান হয় অসচেতনতার কারণে ক্ষয়ক্ষতির পরিমাণ বেশি হয়। প্রকৃতির এরূপ আচরণ অতীত অপেক্ষা বর্তমানে ঘন ঘন সংঘটিত হচ্ছে। উদ্দীপক-২ ঢাকা শহরে কয়েক বছর আগে জ্বরে মানুষ মৃত্যুবরণ করে । প্রথমাবস্থায় জ্বরের মৃত্যুতে সাধারণ মানুষ আতঙ্কিত হয়। বিভিন্ন অনুসন্ধানে ডাক্তারেরা নিশ্চিত করলেন এডিস ইজিপটি মশার কামড়ে ডেঙ্গু জ্বর হয় ।",
      "tag": "DB, DIN.B KB, SB 18",
      "sub_questions": [
        {
          "label": "ক",
          "question": "পরীক্ষণ কী?",
          "explanation": "কোনো বিশেষ উদ্দেশ্য সাধনের জন্য কৃত্রিম পরিবেশে উৎপাদিত কোনো কৃত্রিম ঘটনার প্রত্যক্ষণকে পরীক্ষণ বলে ।"
        },
        {
          "label": "খ",
          "question": "আরোহের আকারগত ভিত্তি বলতে কী বোঝ?",
          "explanation": "যে সব বিষয়ের ওপর নির্ভর করে আরোহের আকারগত দিক গড়ে ওঠে তাকে আরোহের আকারগত ভিত্তি বলে। আরোহ অনুমানে বিশেষ বিশেষ দৃষ্টান্তের অভিজ্ঞতার ভিত্তিতে একটি সার্বিক সিদ্ধান্ত প্রতিষ্ঠা করা হয়। অর্থাৎ, আরোহ অনুমান হলো বিশেষ থেকে সার্বিকে গমনের একটি প্রক্রিয়া। আর আরোহ অনুমানে বিশেষ থেকে সার্বিকে গমন করা হয় প্রকৃতির নিয়মানুবর্তিতা নীতি ও কার্যকারণ নিয়মের ভিত্তিতে। তাই এই দুটি বিষয় আরোহের আকারগত ভিত্তি।"
        },
        {
          "label": "গ",
          "question": "উদ্দীপক-২ এ কোন বিষয়ের প্রতিফলন ঘটেছে?",
          "explanation": "উদ্দীপক-২ এ আরোহের আকারগত ভিত্তি কার্যকারণ নিয়মের প্রতিফলন ঘটেছে। আরোহের আকারগত ভিত্তির একটি হলো কার্যকারণ নিয়ম। কার্যকারণ নিয়মে কারণ ও কার্যের মধ্যে আবশ্যিক সম্পর্ক স্বীকার করা হয়। এই মত অনুসারে কোনো কার্যের কারণ একটি। তাই বলা যায়, যে মতবাদ অনুযায়ী কারণ ও কার্যের মধ্যে আবশ্যিক সম্পর্ক বিদ্যমান এবং প্রতিক্ষেত্রে একই কারণ একই কার্য ঘটায় সেই মতবাদকে কার্যকারণ নিয়ম বলে । এই মতবাদ অনুযায়ী কারণই কার্যকে সংঘটিত করে। উদ্দীপক-২ এ বলা হয়েছে যে, ডাক্তাররা অনুসন্ধান করে নিশ্চিত হয়েছেন এডিস ইজিপটি মশার কামড়ে ডেঙ্গু জ্বর হয়। এখানে এডিস ইজিপটি মশার কামড় কারণ এবং ডেঙ্গু জ্বর হচ্ছে কার্য। এভাবে কার্যকারণের ক্ষেত্রে কারণই কার্যকে সংঘটিত করে। আর কারণ থাকে আগে এবং কার্য থাকে কারণের পরে।"
        },
        {
          "label": "ঘ",
          "question": "পাঠ্যপুস্তকের আলোকে উদ্দীপক-১ ও উদ্দীপক-২ এর স্বরূপ আলোচনা কর।",
          "explanation": "উদ্দীপক-১ এর মাধ্যমে প্রকৃতির নিয়মানুবর্তিতা নীতির ইঙ্গিত পাওয়া যায় এবং উদ্দীপক-২ এর মাধ্যমে কার্যকারণ নিয়মের ইঙ্গিত পাওয়া যায়। প্রকৃতির নিয়মানুবর্তিতা নীতি আরোহের আকারগত ভিত্তির অন্যতম অংশ। আরোহ অনুমানে বিশেষ থেকে সার্বিকে গমনের ক্ষেত্রে প্রকৃতির নিয়মানুবর্তিতা নীতি অপরিহার্য ভূমিকা পালন করে। এটি আরোহের একটি স্বতঃসিদ্ধ নীতি। তাই এক কথায় এর সংজ্ঞা দেওয়া যায় না। যুক্তিবিদদের মতে, প্রকৃতির নিয়মানুবর্তিতা নীতির প্রকৃতি হচ্ছে- প্রকৃতি নিয়মের উপাসক, প্রকৃতির, রাজ্যে সর্বত্র একই রূপ বিরাজ করে, প্রকৃতি ইতিহাসের অনুসারী ইত্যাদি। অনেক সময় প্রকৃতির নিয়মানুবর্তিতা নীতিকে নঞর্থকভাবে প্রকাশ করা হয়। কিন্তু এটিও প্রকৃতির নিয়মানুবর্তিতা নীতির শৃঙ্খলাকে প্রকাশ করে। যেমন- প্রকৃতিতে খামখেয়ালির কোনো স্থান নেই। প্রকৃতি অভিন্ন অবস্থায় ভিন্ন রূপ আচরণ করে না ইত্যাদি। মোট কথা প্রকৃতির নিয়মানুবর্তিতা অনুযায়ী প্রকৃতির সর্বত্র একই নিয়ম কার্যকর এবং প্রকৃতিতে খামখেয়ালির কোনো স্থান নেই। প্রকৃতির সর্বত্র একই রূপ বিরাজমান। কার্যকারণ নিয়মও আরোহের আকারগত ভিত্তির অপরিহার্য অংশ। এই নীতিটিও আরোহের একটি মৌলিক নীতি। কার্যকারণ নিয়ম অনুযায়ী জগতের প্রতিটি ঘটনায় কার্যকারণ শৃঙ্খলে যুক্ত। জগতে কোনো ঘটনা বিনা কারণে ঘটেনা। আর প্রতিটি ঘটনার কারণ নির্দিষ্ট। তাই প্রতিটি ক্ষেত্রে একই কারণ একই কার্য ঘটায়। কার্যকারণ নিয়ম অনুযায়ী কোনো কারণ তার কার্যের সাথে এমনভাবে যুক্ত যে, কারণটি ঘটলে কার্য ঘটে আর কারণটি না ঘটলে কার্য ঘটেনা। অর্থাৎ, কারণ ছাড়া কার্য হয় না। তাই কারণ ও কার্যের মধ্যে অনিবার্য সম্পর্ক বিদ্যমান। পরিশেষে বলা যায় যে, প্রকৃতির নিয়মানুবর্তিতা নীতি ও কার্যকারণ নিয়ম উভয়ই আরোহের আকারগত ভিত্তির অংশ। উভয়ের সমন্বয়ে আরোহের আকারগত ভিত্তি গড়ে ওঠে।"
        }
      ]
    },
    {
      "number": "11",
      "uddipok": "মুসা ইব্রাহিম এভারেস্টের সর্বোচ্চ শৃঙ্গে আরোহণ করে বাংলাদেশের পতাকা উড়িয়েছেন। নিল আর্মস্ট্রং যেদিন চাঁদে যান সেদিন মার্কিন পতাকা চাঁদে উড়িয়েছেন। রুশ বিপ্লবের শততম বার্ষিকীতে পৃথিবীর অনেক দেশে লাল পতাকা মিছিল হয়েছে ।",
      "tag": "DB, DIN.B KB, SB 18",
      "sub_questions": [
        {
          "label": "ক",
          "question": "যৌগিক বচন কী?",
          "explanation": "একাধিক সরল বচন যুক্ত হয়ে যে বচন গঠন করে তাকে যৌগিক বচন বলে ।"
        },
        {
          "label": "খ",
          "question": "প্রাকল্পিক বচন বলতে কী বোঝ?",
          "explanation": "যে সাপেক্ষ যুক্তিবাক্য যদি....তাহলে বা এর কোনো সমার্থক শব্দ দ্বারা গঠিত হয় তাকে প্রাকল্পিক বচন বা যুক্তিবাক্য বলে। যেমন: ‘যদি মেঘ হয় তাহলে বৃষ্টি হবে'— এই যুক্তিবাক্যটি একটি প্রাকল্পিক যুক্তিবাক্য। প্রাকল্পিক যুক্তিবাক্যের দুটি অংশ থাকে। এর প্রথম অংশকে বলা হয় পূর্বর্গ এবং দ্বিতীয় অংশকে বলা হয় অনুগ। এই পূর্বগ ও অনুগ শর্ত দ্বারা যুক্ত হয়ে প্রাকল্পিক যুক্তিবাক্য গঠন করে ।"
        },
        {
          "label": "গ",
          "question": "উদ্দীপকে পতাকা দ্বারা পাঠ্যপুস্তকের কোন বিষয়ের ইঙ্গিত রয়েছে?",
          "explanation": "উদ্দীপকের পতাকা দ্বারা পাঠ্যপুস্তকের প্রতীকের ইঙ্গিত রয়েছে। যুক্তিবিদ্যায় প্রতীক খুবই গুরুত্বপূর্ণ একটি বিষয়। কোনো কিছু নির্দেশ করার জন্য, বোঝার জন্য, চিনে নেওয়ার জন্য বা সহজে প্রকাশ করার জন্য ইচ্ছাকৃতভাবে যে চিহ্ন বা সংকেত ব্যবহার করা হয় তাকে প্রতীক বলে । যেমন: '+', '−', 'x', + ইত্যাদি হলো গণিতের প্রতীক। আবার, P, S M হচ্ছে যুক্তিবিদ্যায় যথাক্রমে প্রধান পদ, অ-প্রধান পদ ও মধ্যপদের প্রতীক । এমনিভাবে বিভিন্ন ক্ষেত্রে বিভিন্ন রকম প্রতীক ব্যবহৃত হয়ে থাকে । উদ্দীপকে যে 'পতাকা'-এর কথা বলা হয়েছে সেটিও প্রতীক। কেননা বাংলাদেশের 'পতাকা' হচ্ছে আমাদের দেশের প্রতীক। তেমনিভাবে অন্যান্য দেশের পতাকাও সেসব দেশের প্রতীক। কেবল যুক্তিবিদ্যা নয় বিভিন্ন ক্ষেত্রেই প্রতীক ব্যবহৃত হয়ে থাকে এবং এটি খুবই গুরুত্ব বহন করে ।"
        },
        {
          "label": "ঘ",
          "question": "উদ্দীপকে নির্দেশিত বিষয়টির উপযোগিতা বিশ্লেষণ কর ।",
          "explanation": "উদ্দীপকের মাধ্যমে প্রতীকের বিষয়টি নির্দেশিত হয়েছে। বাস্তব জীবনে প্রতীকের বিভিন্ন উপযোগিতা পরিলক্ষিত হয়। আমাদের চিন্তা-ভাবনা, অনুভূতি অপরের কাছে প্রকাশ করার জন্যই আমরা ভাষা ব্যবহার করি। কিন্তু কথ্য ও লেখ্য ভাষার মধ্যে নানা অস্পষ্টতা ও জটিলতা রয়েছে। ফলে কখনো কখনো মনের ভাব যথাযথভাবে প্রকাশ করা সম্ভব হয় না। শুধু তাই নয়, ব্যাকরণসম্মত ভাষাও অনেক ক্ষেত্রে বিভ্রান্তি সৃষ্টি করে। যেমন— সরকার হন রাষ্ট্রের পরিচালক, রফিক সাহেব হন' সরকার। অতএব, রফিক সাহেব হন রাষ্ট্রের পরিচালক। এ যুক্তিটিতে ‘সরকার' শব্দটির অর্থ নিয়ে বিভ্রান্তি সৃষ্টি হতে পারে। কেননা বাংলা ভাষায় 'সরকার' বলতে আমরা যেমন রাষ্ট্রের পরিচালককে বুঝি, তেমনি ‘সরকার’ বলতে কোনো মানুষের বংশগত পদবিকেও বোঝানো হয়। এ সমস্যা সমাধানকল্পে যুক্তিবিদরা ভাব প্রকাশের বিকল্প ব্যবস্থা হিসেবে প্রতীকের প্রচলন করেন। প্রতীক ব্যবহারের মাধ্যমে সহজেই যুক্তির আকার নির্ধারণ করা যায়। যুক্তির আকার নির্ধারণ বলতে কোনো একটি যুক্তি কোন প্রকৃতির তা নির্ধারণ করাকে বোঝায়। একটি যুক্তির আকার নির্ধারণ করতে পারলে যুক্তিটির বৈধতা নির্ণয় খুব সহজ হয়ে যায়। পাশাপাশি প্রতীক ব্যবহারের মাধ্যমে ভাষাগত জটিলতা দূর করা সম্ভব হয়। কেননা ভাষায় বিভিন্ন শব্দ ও বাক্য অনেক জটিলতা সৃষ্টি করে। প্রতীক ব্যবহারের মাধ্যমে ভাষার এসব জটিলতা দূর হয় । উদ্দীপকে বাংলাদেশের পতাকা বাংলাদেশকে, মার্কিন পতাকা মার্কিন যুক্তরাষ্ট্রকে এবং লাল পতাকা রুশ বিপ্লবকে নির্দেশ করে। এক্ষেত্রে পতাকাগুলো প্রতীক আকারে ব্যবহৃত হওয়ায় অর্থ নিয়ে কোনো বিভ্রান্তি সৃষ্টি হয় না । সুতরাং আলোচনা শেষে বলা যায় যে, প্রতীকের উপযোগিতার গুরুত্ব অপরিসীম। এ কারণেই ব্রিটিশ দার্শনিক Alfred North Whitehead তাঁর An Introduction to Mathematics নামের গ্রন্থে বলেন- 'প্রতীক ব্যবহারের সাহায্যে যুক্তিপদ্ধতিকে আমরা যান্ত্রিক পদ্ধতিতে রূপান্তরিত করি, চোখ দিয়েই যার সমাধান করা যায়। অন্যথায় তার জন্য মস্তিষ্কের উন্নততর অংশকে কাজে লাগাতে হতো।'"
        }
      ]
    }
  ]
}