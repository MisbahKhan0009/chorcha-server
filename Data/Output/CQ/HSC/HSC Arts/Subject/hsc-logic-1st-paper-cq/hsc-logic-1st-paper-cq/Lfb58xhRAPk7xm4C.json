{
  "title": "দিনাজপুর বোর্ড ২০২৩",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "প্রকৃতি নিয়ে দুই বন্ধুর বিশ্লেষণ : প্রথম বন্ধু: দেখেছ, প্রকৃতি কীভাবে পরিবর্তিত হচ্ছে? কারণ তুরস্কের ভূমিকম্প হলো অতীতের পুনরাবৃত্তি এবং, ভবিষ্যতেও একই রূপ হওয়ার আশঙ্কা। দ্বিতীয় বন্ধু: হ্যাঁ, ঠিকই বলেছ। বনে বৃক্ষ নিধনও পরিবেশ ধ্বংসের কারণ।",
      "tag": "DIN.B 23",
      "sub_questions": [
        {
          "label": "ক",
          "question": "",
          "explanation": "'কূটাভাস' কথাটির অর্থ হচ্ছে এমন উক্তি যাকে আপতদৃষ্টিতে স্ববিরোধী মনে হলেও তা সত্য প্রতিষ্ঠা করে।"
        },
        {
          "label": "খ",
          "question": "",
          "explanation": "প্রকৃতির ঐক্য বলতে প্রকৃতির নিরন্তর পরিবর্তনের মধ্যেও প্রকৃতির অপরিবর্তনীয় অবস্থাকে বোঝায়। প্রকৃতিতে প্রতিনিয়ত বিভিন্ন ঘটনা ঘটে চলেছে। এসব ঘটনার মধ্যে, বৈচিত্র্য বিদ্যমান। আর প্রকৃতিতে বিভিন্ন রকম পরিবর্তন লক্ষ করা যায়। কিন্তু প্রকৃতির বিভিন্ন রকম পরিবর্তনের মধ্যেও প্রকৃতি তার অখণ্ড রূপ বজায় রাখে। এটিই হলো প্রকৃতির ঐক্য। যুক্তিবিদ ওয়েলটন প্রকৃতির বিভিন্ন বৈচিত্র্যের মধ্যে ঐক্য বোঝানোর জন্য প্রকৃতির ঐক্য কথাটি ব্যবহার করেছেন।"
        },
        {
          "label": "গ",
          "question": "",
          "explanation": "উদ্দীপকে প্রথম বন্ধুর অতীতের পনুরাবৃত্তি, ভবিষ্যতেও হবে এরূপ বক্তব্যের মাধ্যমে আরোহের আকারগত ভিত্তির একটি মৌলিক নিয়ম প্রকৃতির নিয়মানুবর্তিতা নীতির উল্লেখ করা হয়েছে।নিচে তা ব্যাখ্যা করা হলো- প্রকৃতির নিয়মানুবর্তিতা নীতি একটি সার্বিক ও মৌলিক নিয়ম। এই নিয়মের অর্থ হলো প্রকৃতি নির্দিষ্ট নিয়মের দ্বারা পরিচালিত। প্রকৃতি নিজের পুনরাবৃত্তি করে। ভবিষ্যৎ অতীতের অনুরূপ হবে। প্রকৃতি একই পরিস্থিতিতে একই রকম আচরণ করে। যদি একই অবস্থার পুনরাবৃত্তি ঘটে তাহলে একই রকম ঘটনা ঘটবে। বিশ্বজগতের মধ্যে যা কিছু আছে এবং যা কিছু ঘটে সবই এই নিয়মের অধীন। জগতের সবকিছুই ধারাবাহিকভাবে এবং সুশৃঙ্খলভাবে ঘটে যাচ্ছে। তেমনি উদ্দীপকে প্রথম বন্ধু প্রকৃতির পরিবর্তনশীলতা, তুরস্কের ভূমিকম্পকে অতীতের পুনরাবৃত্তি এবং ভবিষ্যতেও হবে বলেছেন যা প্রকৃতির নিয়মানুবর্তিতা নীতিকেই স্মরণ করিয়ে দেয়।"
        },
        {
          "label": "ঘ",
          "question": "",
          "explanation": "উদ্দীপকে দ্বিতীয় বন্ধুর বনে বৃক্ষ নিধনও পরিবেশ ধ্বংসের কারণ বক্তব্যের মাধ্যমে কার্য-কারণ নিয়মের কারণ এর দিকটি উল্লিখিত হয়েছে। নিচে এর পরিমাণগত বৈশিষ্ট্য মূল্যায়ন করা হলো- কারণের পরিমাণগত বৈশিষ্ট্যের মূল কথা হলো, পরিমাণের দিক দিয়ে কারণ ও কার্য সমপরিমাণ। কারণের মধ্যে যে বস্তু ও শক্তি নিহিত থাকে তার পরিমাণ কার্যের বস্তু ও শক্তির সমান। এ বিষয়টিকে দু'টি নিয়মের সাহায্যে ব্যাখ্যা করা যায়। ১. বস্তুর অবিনশ্বরতা নিয়ম। ২. শক্তির অবিনশ্বরতা নিয়ম। বস্তুর অবিনশ্বরতা নিয়ম অনুসারে এক প্রকারের বস্তু অন্য প্রকারের। বস্তুতে রুপান্তরিত হতে পারে। বস্তুর আকার, গঠন ও প্রকৃতি পরিবর্তন হতে পারে, কিন্তু বস্তুর পরিমাণের কোনো হ্রাস-বৃদ্ধি হয় না। তাই বিশ্ব জগতের বস্তুর সামগ্রিক পরিমাণ সব সময়ই অপরিবর্তিত থাকে। শক্তির অবিনশ্বরতা নিয়ম অনুসারে একপ্রকারের শক্তি অন্য প্রকারের শক্তিতে রূপান্তরিত হতে পারে। শক্তির রূপের পরিবর্তন ঘটতে পারে। কিন্তু শক্তির পরিমাণের কোনো পরিবর্তন হয় না। তাই বিশ্ব জগতের 'সামগ্রিক শক্তির পরিমাণ সব সময়ই এক ও অভিন্ন। উদ্দীপকে দ্বিতীয় বন্ধুর কথায় বোঝা যায়, যে পরিমাণ বৃক্ষ নিধন হচ্ছে সেই পরিমাণই পরিবেশ ধ্বংস হচ্ছে। এখানে বৃক্ষ নিধন = কারণ ও পরিবেশ ধ্বংস = কার্য।"
        }
      ]
    },
    {
      "number": "2",
      "uddipok": "",
      "tag": "DIN.B 23",
      "sub_questions": [
        {
          "label": "ক",
          "question": "",
          "explanation": "বিধেয় ও বিধেয়কের দুটি পার্থক্য নিচে দেওয়া হলো- ১. বিধেয় একটি পদের নাম: কিন্তু বিধেয়ক একটি সম্পর্কের নাম। ২. বিধেয় সদর্থক ও নঞর্থক যে কোনো যুক্তিবাক্যেই থাকে; কিন্তু বিধেয়ক শুধু সদর্থক যুক্তিবাক্যে থাকে।"
        },
        {
          "label": "খ",
          "question": "",
          "explanation": "১. বিধেয় একটি পদের নাম: কিন্তু বিধেয়ক একটি সম্পর্কের নাম। ২. বিধেয় সদর্থক ও নঞর্থক যে কোনো যুক্তিবাক্যেই থাকে; কিন্তু বিধেয়ক শুধু সদর্থক যুক্তিবাক্যে থাকে।"
        },
        {
          "label": "গ",
          "question": "",
          "explanation": "উদ্দীপকের A চিহ্নিত স্থানে বিধেয়ক বসবে। নিচে তা ব্যাখ্যা করা হলো- উদ্দীপকে উল্লিখিত জীব, মানুষ, বুদ্ধিবৃত্তি, বিচারশক্তি ও আনন্দপ্রিয়তা একটি সম্পর্কের ইঙ্গিত দেয়। সদর্থক যুক্তিবাক্যে বিধেয় পদ উদ্দেশ্য পদের সাথে যে সম্পর্ক বহন করে তাকেই বলা হয় বিধেয়ক। বিধেয়ক কেবল সদর্থক যুক্তিবাক্যে থাকে, নঞর্থক যুক্তিবাক্যে থাকে না। অর্থাৎ চার প্রকার যুক্তিবাক্যের মধ্যে AI EO থাকে না। অর্থাৎ যে সকল যুক্তিবাক্যে সংযোজক হিসেবে হয়, হও, হন (ইতিবাচক সংযোজক) আছে; সেই সকল যুক্তিবাক্যে বিধেয়ক থাকে। এই ধরনের সংযোজকগুলো উদ্দেশ্য পদের সাথে বিধেয় পদের একটা সম্পর্ক বহন করে আর এই সম্পর্ককে বিধেয়ক বলে। বিধেয়ক পাঁচ প্রকার। যথা- জাতি, উপজাতি, লক্ষণ, উপলক্ষণ ও অবান্তর লক্ষণ। উদ্দীপকে যে পদগুলো সাজানো হয়েছে সেগুলো একে অপরের সাথে বিভিন্ন সম্পর্কে সম্পর্কিত। উদ্দীপকের জীব শব্দটি সবার উপরে রয়েছে, যা জাতি নামক বিধেয়কের একটি দৃষ্টান্ত। ঠিক তার নিচের মানুষ শব্দটি একটি উপজাতি নামক বিধেয়কের দৃষ্টান্ত। তারপর রয়েছে বুদ্ধিবৃত্তি নামক শব্দটি যেটা লক্ষণ বিধেয়ক দৃষ্টান্ত। এরপর রয়েছে বিচারশক্তি নামক শব্দটি যেটা উপলক্ষণ বিধেয়কের দৃষ্টান্ত। সর্বশেষে রয়েছে আনন্দপ্রিয়তা শব্দটি, যা অবান্তর লক্ষণ বিধেয়কের দৃষ্টান্ত। এ থেকে বোঝা যাচ্ছে, উদ্দীপকের চিহ্নিত স্থানে বিধেয়ক শব্দটি বসবে।"
        },
        {
          "label": "ঘ",
          "question": "",
          "explanation": "উদ্দীপকে 'জীব' দ্বারা জাতি এবং 'মানুষ' দ্বারা উপজাতি বিধেয়ককে নির্দেশ করেছে। নিচে এদের পারস্পরিক সম্পর্ক আলোচনা করা হলো- ১. জাতি এবং উপজাতি উভয়ই শ্রেণিবাচক পদ। ২. জাতি একটি বৃহত্তর শ্রেণি এবং উপজাতি বৃহত্তর শ্রেণির অন্তর্ভুক্ত একটি ক্ষুদ্রতর শ্রেণি। ৩. একই পদ কোনো সময় জাতি আবার কোনো সময় উপজাতিরূপে আবির্ভূত হয়। ৪. ধ্যক্ত্যর্থের বিবেচনায় জাতি উপজাতিকে অন্তর্ভুক্ত করে এবং জাত্যর্থের বিবেচনায় উপজাতি জাতিকে অন্তর্ভুক্ত করে। ৫. জাতি ছাড়া কোনো পদই উপজাতিরূপে এবং উপজাতি ছাড়া কোনো পদই জাতিরূপে পরিচিত নয়। ৬. জাতি এবং উপজাতি উভয়ই সাপেক্ষ পদ। এদের একটিকে বাদ দিয়ে অপরটির কোনোই অর্থ হয় না। উদ্দীপকে উল্লিখিত 'জীব' বৃহত্তর শ্রেণির অন্তর্ভুক্ত ক্ষুদ্রতর শ্রেণি হচ্ছে মানুষ। তাই বলা যায়,  উদ্দীপকে জাতি ও উপজাতির পারস্পরিক সম্পর্কই ফুটে উঠেছে।"
        }
      ]
    },
    {
      "number": "3",
      "uddipok": "",
      "tag": "DIN.B 23",
      "sub_questions": [
        {
          "label": "ক",
          "question": "",
          "explanation": "গুণবাচক একটি পদের উদাহরণ হলো- 'সততা'।"
        },
        {
          "label": "খ",
          "question": "",
          "explanation": "লন্ডন শব্দটি একটি নামবাচক পদ। নামবাচক পদ অর্থহীন চিহ্নমাত্র। লন্ডন শব্দটিতে শুধু ব্যক্ত্যর্থ আছে জাত্যর্থ নাই। আমরা জানি, পদে ব্যক্ত্যর্থ এবং জাত্যর্থের উভয়টি একসাথে না থাকলেই সেটা অজাত্যর্থক পদ। সেজন্যই লন্ডন শব্দটি অজাত্যর্থক পদ।"
        },
        {
          "label": "গ",
          "question": "চিত্র ১ এ পদের কোন নিয়মের প্রতিফলন ঘটেছে ? ব্যাখ্যা কর।",
          "explanation": "উদ্দীপকে চিত্র-১ এ সংখ্যা বৃদ্ধি ও গুণ হ্রাস আবার গুণ বৃদ্ধি ও সংখ্যা হ্রাসের মাধ্যমে পদের ব্যক্ত্যর্থ ও জাত্যর্থের হ্রাস-বৃদ্ধির নিয়মের প্রতিফলন ঘটেছে। ব্যাখ্যা করা হলো- চিত্র-১ এ ব্যক্ত্যর্থ ও জাত্যর্থের হ্রাস-বৃদ্ধির যে চারটি নিয়মের মধ্যে দুটি নিয়ম প্রতিফলিত হয়েছে। সেগুলো হলো- ১. ব্যক্ত্যর্থ বাড়লে জাত্যর্থ কমে। ২. ব্যক্ত্যর্থ কমলে জাত্যর্থ বাড়ে। জীব ও মানুষ পদ দুইটির ব্যক্ত্যর্থ ও জাত্যর্থ অনুসন্ধান করে দেখা যায় যে, জীবের সংখ্যা তুলনামূলক বেশি কিন্তু মানুষের সংখ্যা কম। কিন্তু জাত্যর্থের সংখ্যা তুলনামূলক জীবের কম মানুষের বেশি। মানুষ পদটির ব্যক্ত্যর্থ বেড়ে জীবে পরিণত হলে জাত্যর্থ কমে। আবার জীবের ব্যক্ত্যর্থ কমে মানুষে পরিণত হলে জাত্যর্থ বাড়ে। তাই বলা যায় যে, উদ্দীপকে চিত্র-১ এ উপরে সারণি দুটি দ্বারা মূলত ব্যক্ত্যর্থ ও জাত্যর্থের হ্রাস-বৃদ্ধির নিয়মকে বোঝানো হয়েছে।"
        },
        {
          "label": "ঘ",
          "question": "",
          "explanation": "উদ্দীপকের চিত্র-১ এ ব্যক্ত্যর্থ ও জাত্যর্থের হ্রাস-বৃদ্ধির চারটি নিয়মের প্রথম দুটি এবং চিত্র-২ এ শেষ দুটি নিয়ম উল্লেখ করা হয়েছে। তবে ব্যক্ত্যর্থ ও জাত্যর্থের হ্রাস-বৃদ্ধির নিয়ম সর্বত্র প্রযোজ্য নয়। কারণ- ১. এই বিপরীতমুখী হ্রাস-বৃদ্ধির নিয়মটি কোনো একক পদের ক্ষেত্রে প্রযোজ্য নয়। কোনো পদের ব্যক্ত্যর্থ অথবা জাত্যর্থ বাড়িয়ে দিলে বা কমিয়ে দিলে পদটি আর সে পদ থাকে না। একটি নতুন পদের সৃষ্টি হয়। ২. কোনো কোনো ক্ষেত্রে পদের ব্যক্ত্যর্থকে বাড়তে দেখা যায়; কিন্তু তার জাত্যর্থ অপরিবর্তিত থাকে। যেমন- একটি নতুন দেশ আবিষ্কারের ফলে দেশের ব্যক্ত্যর্থ বেড়ে যায়; কিন্তু তার জাত্যর্থ কমে না। ৩. ব্যক্ত্যর্থ ও জাত্যর্থের হ্রাস-বৃদ্ধি সব ক্ষেত্রে সমানুপাতিক নয়। অর্থাৎ এদের একটি যে পরিমাণে বাড়ে বা কমে, অন্যটি সেই পরিমাণে কমে বা বাড়ে না। যেমন- মানুষের অসততা গুণটি যুক্ত করলে মানুষের সংখ্যা যে হারে কমে সততা গুণটি যুক্ত করলে তার সংখ্যা সেই তুলনায় অনেক বেশি হারে কমে। তাই বলা যায়, পদের ব্যক্ত্যর্থ ও জাত্যর্থের মধ্যকার হ্রাস-বৃদ্ধির নিয়মটি ত্রুটিযুক্ত যা সর্বত্র প্রযোজ্য নয়।"
        }
      ]
    },
    {
      "number": "4",
      "uddipok": "",
      "tag": "DIN.B 23",
      "sub_questions": [
        {
          "label": "ক",
          "question": "",
          "explanation": "জানা বিষয়ের উপর ভিত্তি করে অজানা বিষয়ে গমন করার মানসিক প্রক্রিয়াকে অনুমান বলে।"
        },
        {
          "label": "খ",
          "question": "",
          "explanation": "অনুমান এক ধরনের মানসিক প্রক্রিয়া। কেননা জ্ঞাত বিষয় থেকে অজ্ঞাত বিষয়ের ধারণা লাভ বা মানসিক প্রক্রিয়া হলো অনুমান। অনুমানের মাধ্যমে এক ধরনের ধারণা উৎপন্ন হয়। এটি ভাষায় প্রকাশিত রূপ নয়। তাই অনুমান একটি মানসিক প্রক্রিয়া। যখন এটি ভাষায় প্রকাশিত হয় তখন সেটি হয় যুক্তি।"
        },
        {
          "label": "গ",
          "question": "উদ্দীপকের A তে কোন প্রকারের অনুমানের ইঙ্গিত করা হয়েছে ? ব্যাখ্যা কর।",
          "explanation": "উদ্দীপকে A তে সকল থেকে কিছু দ্বারা অবরোহ অনুমানকে ইঙ্গিত করা হয়েছে।ব্যাখ্যা করা হলো- যে অনুমানের সিদ্ধান্তটি কোনোক্রমেই আশ্রয়বাক্য থেকে বেশি ব্যাপক হতে পারে না তাকে অবরোহ অনুমান বলে। অবরোহ অনুমানের সিদ্ধান্তটি কোনো আশ্রয়বাক্য থেকে কম ব্যাপক আবার কোনো আশ্রয়বাক্যের সাথে সমান ব্যাপক। তবে কোনোক্ষেত্রেই আশ্রয়বাক্য থেকে বেশি ব্যাপক নয়। অবরোহ অনুমানে আমরা সার্বিক ধারণা থেকে বিশেষ ধারণার দিকে বা বেশি ব্যাপক ধারণা থেকে কম ব্যাপক ধারণার দিকে অগ্রসর হই। অর্থাৎ সকল থেকে কিছুতে যাওয়ার প্রক্রিয়া। অনুমানের গতি এখানে নিম্নমুখী। তেমনি উদ্দীপকে A তে সকল থেকে কিছুতে যাওয়ার চিত্র দেখানো হয়েছে যা অবরোহ অনুমানেরই দৃষ্টান্ত।"
        },
        {
          "label": "ঘ",
          "question": "",
          "explanation": "উদ্দীপকের A তে সকল থেকে কিছু দ্বারা অবরোহ অনুমান এবং B তে কিছু থেকে সকলে দ্বারা আরোহ অনুমানকে নির্দেশ করেছে। অনুমান দুটির পার্থক্য নিচে মূল্যায়ন করা হলো- ১. যে অনুমানের সিদ্ধান্তটি কোনোক্রমেই আশ্রয়বাক্য থেকে বেশি ব্যাপক হতে পারে না তাকে অবরোহ অনুমান বলে। অপরদিকে, যে অনুমানের সিদ্ধান্ত সবসময়ই আশ্রয়বাক্যগুলো থেকে বেশি ব্যাপক তাকে আরোহ অনুমান বলে। ২.অবরোহ অনুমানে সার্বিক দৃষ্টান্তের ভিত্তিতে বিশেষ বা কম ব্যাপক সিদ্ধান্ত গঠন করা হয়। অপরদিকে, আরোহ অনুমানে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সিদ্ধান্ত গঠন করা হয়।• অবরোহ অনুমানের সিদ্ধান্ত কোনোক্রমেই আশ্রয়বাক্য থেকে বেশি ৩. ব্যাপক হতে পারে না। কিন্তু সমান হতে পারে। অপরদিকে, আরোহ অনুমানের সিদ্ধান্ত সবসময়ই আশ্রয়বাক্য থেকে বেশি ব্যাপক হতে পারে। ৪. অবরোহ অনুমানের আশ্রয়বাক্যগুলো সত্য বলে ধরে নেওয়া হয়। তাদের বাস্তব সত্যতা যাচাই করা হয় না। অন্যদিকে, আরোহ অনুমানের আশ্রয়বাক্যগুলো নিশ্চিতভাবে সত্য। কারণ বাস্তব অভিজ্ঞতা থেকে আমরা সেগুলো সংগ্রহ করি। ৫. অবরোহ অনুমানের লক্ষ্য হলো আকারগত সত্যতা অর্জন করা। কিন্তু আরোহ অনুমানের লক্ষ্য আকারগত ও বস্তুগত উভয় প্রকার সত্যতা অর্জন করা। ৬. অবরোহ অনুমানের গতি নিম্নমুখী। কিন্তু আরোহ অনুমানে গতি ঊর্ধ্বমুখী।"
        }
      ]
    },
    {
      "number": "5",
      "uddipok": "সমগ্র সৃষ্টিরাজির মধ্যে মানুষ আলাদা। কারণ তার রয়েছে জীববৃত্তি ক্ষমতার পাশাপাশি বুদ্ধিবৃত্তিক ক্ষমতা। বুদ্ধির কারণেই মানুষ চিন্তা করতে পারে। চিন্তাশক্তি বিকশিত হওয়ায় জ্ঞানচর্চার একটি স্বতন্ত্র শাখা হিসেবে মানুষ পদ্ধতিগতভাবে যুক্তি প্রদান ও যুক্তি মূল্যায়ন শুরু করে। ঐতিহাসিকভাবে প্রমাণিত যে, আজ থেকে আড়াই হাজার বছর পূর্বে বিষয়টির সূচনা হয়েছে।",
      "tag": "DIN.B 23",
      "sub_questions": [
        {
          "label": "ক",
          "question": "",
          "explanation": "যে আদর্শনিষ্ঠ ব্যবহারিক বিজ্ঞান সত্যকে অর্জন ও মিথ্যাকে বর্জন করার উদ্দেশ্যে অনুমান ও তার সহায়ক প্রক্রিয়া নিয়ে আলোচনা করে তাকেই যুক্তিবিদ্যা বলে।"
        },
        {
          "label": "খ",
          "question": "",
          "explanation": "যে বিজ্ঞান আদর্শ বা মানদণ্ডের ভিত্তিতে নিজস্ব বিষয়বস্তুর মূল্যায়ন করে তাকে আদর্শনিষ্ঠ বিজ্ঞান বলে। যুক্তিবিদ্যা আদর্শ বা মানদণ্ডের ভিত্তিতে নিজস্ব বিষয়বস্তুর মূল্যায়ন করে। যুক্তিবিদ্যার এই আদর্শ হলো সত্যের আদর্শ। সত্যের আদর্শ অনুযায়ী যুক্তিবিদ্যা বৈধ যুক্তিপদ্ধতির নিয়মাবলি আবিষ্কার করে এবং এই নিয়মাবলির আলোকে সেগুলোর মূল্য নিরূপণ করে। তাই যুক্তিবিদ্যা আদর্শনিষ্ঠ বিজ্ঞান।"
        },
        {
          "label": "গ",
          "question": "",
          "explanation": "উদ্দীপকে যুক্তিবিদ্যার  বিষয়টি বর্ণিত হয়েছে। যুক্তিবিদ্যা সম্পর্কে নিচে এরিস্টটলের ধারণা ব্যাখ্যা করা হলো- প্রাচীন গ্রিক দার্শনিক এরিস্টটল প্রায় আড়াই হাজার বছর আগে সর্বপ্রথম যৌক্তিক চিন্তাধারার ওপর আলোকপাত শুরু করেন। আমরা জানি, যুক্তিবিদ্যার মূল আলোচ্য বিষয় হচ্ছে অনুমান বা যুক্তি। আর অনুমানের দুটি দিক আছে। আকারগত দিক ও বিষয়গত দিক। এরিস্টটলই সর্বপ্রথম অনুমানের আকারগত দিকের আলোচনার মাধ্যমে যুক্তিবিদ্যা নামক একটি নতুন শাস্ত্রের সূচনা ঘটান এবং যুক্তিবিদ্যার কয়েকটি গুরুত্বপূর্ণ বিষয়ে অবদান রাখেন। যুক্তিবিদ্যার অনুমানের ক্ষেত্রে তার শ্রেষ্ঠ অবদান হচ্ছে সহানুমান সম্পর্কে ধারণা প্রবর্তন। সহানুমান প্রক্রিয়া প্রবর্তন করতে গিয়ে তিনি এর সাথে সংশ্লিষ্ট কয়েকটি বিষয় যেমন পদ, সংযোজক, যুক্তিবাক্য, যুক্তিবাক্যের বিরোধিতা, বিধেয়ক, সংজ্ঞা, অভেদ নিয়ম, বিরোধ নিয়ম ইত্যাদিবিষয়ে ধারণা দেন। যুক্তিবিদ্যা বিষয়ে এরিস্টটল যে ধারণা দিয়েছেন সেটা প্রাচীন যুগ ও মধ্য যুগব্যাপী বিদ্যমান ছিল। সেজন্যই যুক্তিবিদ্যায় এরিস্টটলের অবদান অসামান্য ও অনস্বীকার্য।"
        },
        {
          "label": "ঘ",
          "question": "",
          "explanation": "উদ্দীপকে যুক্তিবিদ্যা বিষয়টি বর্ণিত হয়েছে। যার পরিধি নিচে বিশ্লেষণ করা হলো- ১. যুক্তিবিদ্যা অনুমান বা যুক্তিপদ্ধতি, অবরোহ, আরোহ, যুক্তির উপাদান, যুক্তির গঠনকৌশল ও যুক্তি মূল্যায়নের কলাকৌশল সংক্রান্ত শিক্ষা প্রদান করে। ২. যুক্তিবিদ্যা শব্দের অর্থ সুস্পষ্টকরণের উদ্দেশ্যে যৌক্তিক সংজ্ঞা, যৌক্তিক বিভাগ, শ্রেণিকরণ, ব্যাখ্যা ইত্যাদি বিষয় নিয়ে আলোচনা করে। ৩ যুক্তিবিদ্যা কার্য-কারণ সম্পর্ক নির্ণয়ের দক্ষতা বৃদ্ধির জন্য কারণ, কার্য, প্রকল্প, সম্ভাব্যতা, পরীক্ষণাত্মক পদ্ধতি ইত্যাদি সম্পর্কে সুস্পষ্ট ধারণা প্রদান করে। ৪. এছাড়াও যুক্তিবিদ্যা বিধেয়ক, প্রতীকী যুক্তিবিদ্যা এগুলো নিয়ে আলোচনা করে। তাই বলা যায় যে, যুক্তিবিদ্যার পরিধি অত্যন্ত ব্যাপক।"
        }
      ]
    },
    {
      "number": "6",
      "uddipok": "",
      "tag": "DIN.B 23",
      "sub_questions": [
        {
          "label": "ক",
          "question": "",
          "explanation": "আবর্তনের নিয়ম ৪টি।"
        },
        {
          "label": "খ",
          "question": "",
          "explanation": "এক অমাধ্যম অনুমান নিয়ে যুক্তিবিদদের মধ্যে মত পার্থক্য রয়েছে। কোনো কোনো যুক্তিবিদ অমাধ্যম অনুমানকে প্রকৃত অনুমান বলেছেন। আবার কোনো কোনো যুক্তিবিদ অমাধ্যম অনুমানকে অপ্রকৃত অনুমান - বলেছেন। তবে অমাধ্যম অনুমানের সিদ্ধান্ত প্রতিষ্ঠার প্রক্রিয়া সংক্ষিপ্ত হলেও এটি যে কোনো অনুমান নয় তা বলা যায় না।"
        },
        {
          "label": "গ",
          "question": "",
          "explanation": "উদ্দীপকের A অংশে দুটো আশ্রয়বাক্য ও একটি সিদ্ধান্ত দেখানো হয়েছে যা মাধ্যম অবরোহ অনুমানকে নির্দেশ করে। নিচে এর বৈশিষ্ট্য ব্যাখ্যা করা হলো- ১. মাধ্যম অনুমান একটি অবরোহ অনুমান। মাধ্যম অনুমানে দুই বা ততোধিক আশ্রয়বাক্যের উপর ভিত্তি করে সিদ্ধান্ত স্থাপন করা হয়। ২. মাধ্যম অবরোহ অনুমানে যুক্তিবাক্যের সংখ্যা কমপক্ষে তিনটি। ৩. মাধ্যম অবরোহ অনুমানে আশ্রয়বাক্যগুলোর মধ্যে একটা সাধারণ পদ বর্তমান থাকে। ৪. মাধ্যম অবরোহ অনুমানে সিদ্ধান্তটি আশ্রয়বাক্যগুলো থেকে অনিবার্যভাবে নিঃসৃত হয়। উপরের সকল বৈশিষ্ট্যই উদ্দীপকের যুক্তিতে বিদ্যমান থাকায় এটি একটি মাধ্যম অবরোহ অনুমান।"
        },
        {
          "label": "ঘ",
          "question": "",
          "explanation": "উদ্দীপকে A অংশে দু'টি আশ্রয়বাক্য ও একটি সিদ্ধান্ত থাকায় মাধ্যম অবরোহ অনুমানকে নির্দেশ করেছে এবং B অংশে একটি আশ্রয়বাক্য ও একটি সিদ্ধান্ত থাকায় অমাধ্যম অবরোহ অনুমানকে নির্দেশ করেছে। নিচে এদের মধ্যে পার্থক্য করা হলো-  যে অবরোহ অনুমানে দুই বা ততোধিক আশ্রয়বাক্য থেকে সিদ্ধান্ত অনুমিত হয় তাকে মাধ্যম অবরোহ অনুমান বলে। অপরদিকে, যে অবরোহ অনুমানে একটি মাত্র আশ্রয়বাক্য থেকে সিদ্ধান্ত অনুমিত হয় তাঁকে অমাধ্যম অবরোহ অনুমান বলে। মাধ্যম অবরোহ অনুমানের একটি যুক্তিতে যুক্তিবাক্যের সংখ্যা কমপক্ষে তিন। অপরদিকে, অমাধ্যম অবরোহ অনুমানের একটি যুক্তিতে যুক্তিবাক্যের সংখ্যা দুই। ১. মাধ্যম অবরোহ অনুমানে আশ্রয়বাক্যগুলোর মধ্যে একটা সাধারণ পদ বর্তমান থাকে। কিন্তু অমাধ্যম অবরোহ অনুমানে একটি আশ্রয়বাক্য থাকায় সাধারণ পদ বর্তমান থাকে না। ২. মাধ্যম অবরোহ অনুমানে আশ্রয়বাক্য থেকে সিদ্ধান্তে যাত্রাপথ দীর্ঘ। কিন্তু অমাধ্যম অবরোহ অনুমানে আশ্রয়বাক্য থেকে সিদ্ধান্তে যাত্রাপথ খুবই সংক্ষিপ্ত। ৩. মাধ্যম অবরোহ অনুমান একটি খাঁটি অনুমান। এখানে জানা থেকে অজানায় গমন আছে। অমাধ্যম অনুমান একটি খাঁটি অনুমান নয়। কেননা এখানে জানা থেকে অজানায় গমন নেই।"
        }
      ]
    },
    {
      "number": "7",
      "uddipok": "দৃশ্যকল্প-১: সকল মানুষ হয় বিচক্ষণ। জামান হয় একজন মানুষ। জামান হয় বিচক্ষণ। দৃশ্যকল্প-২: সকল অশিক ব্যক্তি হয় অন্ধ। রহিম হয় অশিক্ষিত। রহিম হয় অন্ধ।",
      "tag": "DIN.B 23",
      "sub_questions": [
        {
          "label": "ক",
          "question": "",
          "explanation": "যে অমাধ্যম অনুমানে নিয়মসঙ্গতভাবে একটি প্রদত্তবাক্যের উদ্দেশ্য ও বিধেয়ের স্থান পরিবর্তন করে একটি নতুন সিদ্ধান্ত গঠন করা হয় তাকে আবর্তন বলে।"
        },
        {
          "label": "খ",
          "question": "",
          "explanation": "যে প্রতিবর্তনের দুটি প্রধান নিয়ম নিচে লেখা হলো- ১. প্রতিবর্তনীয় এবং প্রতিবর্তিতের উদ্দেশ্য একই পদ হবে। ২. প্রতিবর্তনীয় এবং প্রতিবর্তিতের বিধেয় পরস্পর বিরুদ্ধ পদ হবে।"
        },
        {
          "label": "গ",
          "question": "",
          "explanation": "যে মাধ্যম অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে নিঃসৃত হয় তাকে সহানুমান বলে। সহানুমানের একটি যুক্তিতে তিনটি যুক্তিবাক্য থাকে এবং তিনটি পদ থাকে। প্রতিটি পদ দুইবার করে ব্যবহৃত হয়। প্রধান পদ প্রধান আশ্রয়বাক্যে ও সিদ্ধান্তে থাকে এবং অপ্রধান পদ অপ্রধান আশ্রয়বাক্যে ও সিদ্ধান্তে থাকে। আর মধ্যপদ উভয় আশ্রয়বাক্যে থাকে কিন্তু সিদ্ধান্তে থাকে না। উদ্দীপকের যুক্তিতে দেখা যাচ্ছে যে, সকল মানুষ । হয় বিচক্ষণ, জামান হয় একজন মানুষ, অতএব, জামান হয় বিচক্ষণ- এই তিনটি যুক্তিবাক্য আছে। এই যুক্তিতে তিনটি পদ যথা মানুয়, বিচক্ষণ ও জামান বিদ্যমান আছে এবং প্রতিটি পদই দুই বার করে ব্যবহৃত হয়েছে। তাই বলা যায় যে, এটা সহানুমানের একটা দৃষ্টান্ত।"
        },
        {
          "label": "ঘ",
          "question": "",
          "explanation": "উদ্দীপকে দৃশ্যকল্প-১ এবং দৃশ্যকল্প-২ এর উভয়ই সহানুমানের বৈধ যুক্তি। মূলত এদের মধ্যে কোনো পার্থক্য নেই। এই উভয় যুক্তিই সহানুমানের দশটি নিয়ম যথাযথভাবে অনুসরণ করেছে। উভয় যুক্তিতে হেতু পদের অবস্থান একই জায়গায় অর্থাৎ প্রথম আশ্রয়বাক্যের উদ্দেশ্যের স্থানে এবং দ্বিতীয় আশ্রয়বাক্যের বিধেয়ের স্থানে এবং এদের হেতু পদের অবস্থান অনুযায়ী বলা যায়, এরা উভয়ই সহানুমানের চারটি সংস্থানের মধ্যে প্রথম সংস্থানের অন্তর্ভুক্ত। এরা উভয়ই প্রথম সংস্থানের চারটি বৈধ মূর্তির মধ্যে 'BARBARA' মূর্তির দৃষ্টান্ত। এ দুটি যুক্তির মধ্যে তত্ত্ব সূত্রের ক্ষেত্রে কোনো পার্থক্য নেই। পদ প্রতীকায়ন করার ক্ষেত্রে পার্থক্য রয়েছে। দৃশ্যকল্প-১ এর যুক্তিতে মানুষ পদটিকে মধ্যপদ হিসেবে দেখানো হয়েছে এবং দৃশ্যকল্প-২ এর যুক্তিতে অশিক্ষিত পদটিকে মধ্যপদ হিসেবে দেখানো হয়েছে। দৃশ্যকল্প-১ এর যুক্তিতে বিচক্ষণ পদটিকে প্রধান পদ দেখানো হয়েছে এবং দৃশ্যকল্প-২ এর যুক্তিতে অন্য পদটিকে প্রধান পদ হিসেবে দেখানো হয়েছে। দৃশ্যকল্প-১ এর যুক্তিতে জামান পদটিকে অপ্রধান পদ হিসেবে দেখানো হয়েছে এবং দৃশ্যকল্প-২ এর যুক্তিতে রহিম পদটিকে । অপ্রধান পদ হিসেবে দেখানো হয়েছে।"
        }
      ]
    },
    {
      "number": "8",
      "uddipok": "",
      "tag": "DIN.B 23",
      "sub_questions": [
        {
          "label": "ক",
          "question": "",
          "explanation": "কার্যসংমিশ্রণ ২ প্রকার।"
        },
        {
          "label": "খ",
          "question": "",
          "explanation": "কারণ ও শর্ত বিভিন্ন দিক থেকে সম্পর্কিত। কারণ ও শর্ত উভয়ই কোনো কার্যের পূর্ববর্তী ঘটনা। অর্থাৎ, কারণ ও কার্য সবসময় কোনো সংঘটিত কার্যের পূর্বে অবস্থান করে। শর্ত দিয়েই কারণ তৈরি হয়। কেননা কারণ হলো শর্তের সমষ্টি। কারণের যেমন সদর্থক ও নঞর্থক দিক আছে, তেমনি কার্যেরও সদর্থক ও নঞর্থক দিক আছে।"
        },
        {
          "label": "গ",
          "question": "",
          "explanation": "উদ্দীপকে চিত্র-২ এ কার্যকারণের বহুকারণ সমন্বয়বাদ বিষয়টির ইঙ্গিত করা হয়েছে। যখন একাধিক কারণ একসাথে মিলিত হয়ে একটি মিশ্রকার্য উৎপন্ন করে তখন কারণগুলোর মিলনকে বহুকারণ সমন্বয় বলা হয়। বহুকারণ সমন্বয় দ্বারা যে মিশ্রকার্যটি সংঘটিত হয় তা অনেকগুলো ভিন্ন জাতীয় কারণের সম্মেলনে ঘটতে পারে অথবা অনেকগুলো সমজাতীয় কারণের সম্মেলনেও ঘটতে পারে। তেমনি উদ্দীপকের চিত্র-২ এ জয়নুলের চিত্রকর্মটি কার্যসংমিশ্রণ আর কার্যসংমিশ্রণ তৈরি হয়েছে রং, তুলি ও ক্যানভাস নামক তিনটি ভিন্ন কারণের সমন্বয়ে। চিত্র-২ এ যেহেতু দিক নির্দেশক চিহ্নগুলো কার্য থেকে কারণের দিকে নির্দেশ করা হয়েছে। তাই বলা যায় যে,  চিত্র-২ দ্বারা বহুকারণ সমন্বয়বাদের ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": ", উদ্দীপকে উল্লেখিত বহুকারণবাদ মতবাদটি গ্রহণযোগ্য নয়। নিচে আমার মতামত দেওয়া হলো উদ্দীপকে চিত্র-১ এ বহুকারণবাদ মতবাদটি উল্লিখিত হয়েছে। বহুকারণবাদ অনুসারে একই কার্য বিভিন্ন সময় বিভিন্ন কারণের দ্বারা সংঘটিত হতে পারে। উদ্দীপকে দেখানো হয়েছে- বিদ্যুতের অপচয়' নামক কার্যটি কখনো কখনো অতিরিক্ত আলোক সজ্জা, কখনো অযথা বৈদ্যুতিক বাতি জ্বালিয়ে রাখা, কখনো মাইক্রোওয়েভ কুকার ব্যবহারের কারণে সংঘটিত হতে পারে। নিচের দুটি কারণে বহুকারণবাদ মতবাদকে অগ্রহণযোগ্য মতবাদ বলা যায়। প্রথমত: কার্যের প্রকৃতি বিশেষভাবে উদঘাটন করা। এ কথার অর্থ- ভিন্ন ভিন্ন কারণ থেকে সৃষ্ট একই কার্যের প্রকৃতি ভিন্ন হয়। যেমন ভিন্ন ভিন্ন সময়ে যদি আলোক সজ্জা, অযথা বৈদ্যুতিক বাতি জ্বালিয়ে রাখা, মাইক্রোওয়েভ রাইস কুকার ব্যবহারের ফলে সৃষ্ট বিদ্যুৎ অপচয়ের পরিমাণ ভিন্ন ভিন্ন সময়ে ভিন্ন ভিন্ন হবে। এ থেকে বোঝা যায়, একটি কার্যের একটিই কারণ। দ্বিতীয়ত: কারণের সার্বিকীকরণ করা। কারণের সার্বিকীকরণ হলো- সবগুলো কারণের মধ্যে একটি সাধারণ অবস্থা বর্তমান থাকা। উদ্দীপকে বিদ্যুতের অপচয় এর কারণ হিসেবে 'আমরা যদি বিদ্যুতের অপব্যবহারকে কারণ বলে ধরে নিই তাহলে বহুকারণবাদ মিথ্যা হয়ে যায়। কারণ কারণগুলো সবই বিদ্যুতের অপব্যবহার এবং একটিই কারণ।"
        }
      ]
    },
    {
      "number": "9",
      "uddipok": "",
      "tag": "DIN.B 23",
      "sub_questions": [
        {
          "label": "ক",
          "question": "",
          "explanation": "যুক্তিবাক্য হলো দুটি পদের মধ্যে সম্পর্কের বর্ণনা।"
        },
        {
          "label": "খ",
          "question": "",
          "explanation": "যে সাপেক্ষ যুক্তিবাক্যে 'যদি তাহলে' বা অনুরূপ অর্থ প্রকাশক কোনো শব্দ দ্বারা শর্ত উল্লেখ করা হয় তাকে প্রাকল্পিক যুক্তিবাক্য বলে। যেমন- যদি বৃষ্টি হয়, তাহলে মাটি ভিজবে। এই যুক্তিবাক্যে যদি এবং তাহলে এর মাধ্যমে শর্ত উল্লেখ করা হয়েছে। সুতরাং এটি একটি প্রাকল্পিক যুক্তিবাক্য।"
        },
        {
          "label": "গ",
          "question": "",
          "explanation": "উদ্দীপকে B অংশে 'হয়', 'নয়', 'হন' এর মাধ্যমে যুক্তিবাক্যের, সংযোজক বিষয়টিকে নির্দেশ করা হয়েছে। একটি যুক্তিবাক্যের ক্ষেত্রে সংযোজকের ভূমিকা খুবই গুরুত্বপূর্ণ।নিচে এর ভূমিকা ব্যাখ্যা করা হলো- যুক্তিবাক্যের উদ্দেশ্য ও বিধেয়ের মধ্যে সংযোগকারী চিহ্নকে সংযোজক বলে। সংযোজকের একমাত্র কাজ হলো যুক্তিবাক্যের উদ্দেশ্য ও বিধেয়ের মধ্যে একটি সম্পর্কের সূচনা করা। সংযোজক কখনো এ সম্পর্ক স্বীকার করে আবার কখনো এ সম্পর্ক অস্বীকার করে। 'হয়' বা 'হন' নামক সংযোজক দিয়ে সম্পর্ক স্বীকার করা হয় এবং 'নয়' দিয়ে এ সম্পর্ককে অস্বীকার করা হয়। সংযোজক ছাড়া উদ্দেশ্য ও বিধেয়কে সংযুক্ত করা যায় না। সংযোজক যুক্তিবাক্যের অবিচ্ছেদ্য অংশ। সংযোজক ছাড়া কোনো বাক্যই যুক্তিবাক্যরূপে পরিচিত নয়। যেমন- 'মানুষ বুদ্ধিমান' এটা যুক্তিবাক্য নয়, এটি একটি বাক্য। এই বাক্যের মধ্যে যখন সংযোজক ব্যবহার করা হবে, তখনই এটি যুক্তিবাক্যে পরিণত হবে। যেমন 'মানুষ হয় বুদ্ধিমান' এটি যুক্তিবাক্য। তাই বলা যায় যে, সংযোজকের ভূমিকা অত্যন্ত গুরুত্বপূর্ণ।"
        },
        {
          "label": "ঘ",
          "question": "",
          "explanation": "উদ্দীপকের 'A' অংশে 'ধারণা+ধারণা' দ্বারা অবধারণ ও 'C' অংশে 'উদ্দেশ্য+সংযোজক+বিধেয়' দ্বারা যুক্তিবাক্যের উল্লেখ করা হয়েছে। নিচে এদের পার্থক্য মূল্যায়ন করা হলো- ১. অবধারণ হলো দুটি ধারণার মধ্যে মানসিক একত্রীকরণ। আর যুক্তিবাক্য হলো দুটি পদের মধ্যকার সম্পর্কের বর্ণনা। ২. অবধারণ হলো একটি মানসিক প্রক্রিয়া। আর যুক্তিবাক্য হলো অবধারণের ভাষায় প্রকাশিত প্রক্রিয়া। ৩. অবধারণের একক হলো ধারণা। অপরদিকে, যুক্তিবাক্যের একক হলো পদ। ৪. অবধারণের যুক্তিবাক্যের মতো কোনো অংশ নেই। কিন্তু যুক্তিবাক্যের তিনটি অংশ আছে। যথা- উদ্দেশ্য, সংযোজক ও বিধেয়। ৫. অবধারণ মনোবিজ্ঞানের আলোচ্য বিষয়। অন্যদিকে, যুক্তিবাক্য হলো যুক্তিবিদ্যার আলোচ্য বিষয়। ৬. অবধারণের কোনো নিয়ম নেই। কিন্তু যুক্তিবাক্য গঠনের নিয়ম আছে।"
        }
      ]
    },
    {
      "number": "10",
      "uddipok": "সকল প্রাণী হয় উপকারী। পাখি হয় প্রাণী। পাখি হয় উপকারী।",
      "tag": "DIN.B 23",
      "sub_questions": [
        {
          "label": "ক",
          "question": "",
          "explanation": "যে মাধ্যম অবরোহ অনুমানে দুইটি পরস্পর সম্পর্কযুক্ত আশ্রয়বাক্য, থেকে সিদ্ধান্তটি অনিবার্যভাবে নিঃসৃত হয় তাকে সহানুমান বলে"
        },
        {
          "label": "খ",
          "question": "",
          "explanation": "যে প্রতিটি সহানুমানে তিনটি পদ থাকতে হয়। এই পদ তিনটির নাম হলো- প্রধান পদ, অ-প্রধান পদ এবং মধ্যপদ। সিদ্ধান্তের বিধেয়কে প্রধান পদ, উদ্দেশ্যকে অ-প্রধান পদ এবং দুটি আশ্রয়বাক্যে উপস্থিত অথচ সিদ্ধান্তে অনুপস্থিত' পদকে মধ্যপদ বলা হয়। সহানুমানের ক্ষেত্রে দুটি আশ্রয়বাক্যে সাধ্য পদ ও পক্ষপদের সাথে মধ্যপদের আবশ্যিক সম্পর্ক স্থাপিত হয় এবং তার ভিত্তিতে সিদ্ধান্তে প্রধান ও অ-প্রধান পদের মধ্যে আবশ্যিক সম্পর্ক গড়ে ওঠে। পদের সংখ্যা তিনটির বেশি বা কম হলে যুক্তিপ্রক্রিয়া অকার্যকর হয়ে পড়ে।"
        },
        {
          "label": "গ",
          "question": "",
          "explanation": "উদ্দীপকের প্রাণী পদটি যেহেতু সহানুমানের উভয় আশ্রয়বাক্যেই আছে কিন্তু সিদ্ধান্তে নেই সেহেতু এটি দ্বারা মধ্যপদকে নির্দেশ করেছে। ব্যাখ্যা করা হলো- যে পদটি উভয় আশ্রয়বাক্যেই, থাকে কিন্তু সিদ্ধান্তে থাকে না তাকে মধ্যপদ বলে। আমরা জানি, সহানুমানের একটি যুক্তিতে মোট তিনটি পদ থাকে। প্রধান পদ, অপ্রধান পদ ও মধ্যপদ। সিদ্ধান্তের বিধেয় - হলো প্রধান পদ, সিদ্ধান্তের উদ্দেশ্য হলো অপ্রধান পদ আর যে পদটি সিদ্ধান্তে থাকে না কিন্তু উভয় আশ্রয়বাক্যেই থাকে সেটি মধ্যপদ। উদ্দীপকে 'উপকারী' হলো প্রধান পদ, পাখি হলো অপ্রধান পদ ও 'প্রাণী' হলো মধ্যপদ। আশ্রয়বাক্যে উপকারী ও পাখির মধ্যে কোনো সম্পর্ক ছিল না কিন্তু আশ্রয়বাক্য দুটিতে 'প্রাণী' পদটি প্রথম আশ্রয়বাক্যের উপকারী এর সাথে বসে একটি সম্পর্ক স্থাপন করে আবার দ্বিতীয় আশ্রয়বাক্যে পাখি এর সাথে বসে একটি সম্পর্ক স্থাপন করে। প্রাণী পদটির এরূপ মধ্যস্থতায় উপকারী এবং পাখির মধ্যে একটা অনিবার্য সম্পর্ক সৃষ্টি হয়েছে যা সিদ্ধান্তে এসে প্রকাশিত হয়েছে।"
        },
        {
          "label": "ঘ",
          "question": "",
          "explanation": "সহানুমানের একটি যুক্তিতে মোট তিনটি যুক্তিবাক্য থাকে। এর মধ্যে দুটি প্রদত্ত বাক্য এবং একটি অনুমিত বাক্য।উল্লিখিত তিনটি পদের আলোকে সহানুমানের গঠনপ্রণালি বর্ণনা করা হলো-      প্রদত্ত বাক্য দুটিকে বলা হয় আশ্রয়বাক্য এবং অনুমিত বাক্যটিকে বলা হয় সিদ্ধান্ত। আমরা জানি যে, একটি যুক্তিবাক্যে দুটি পদ থাকে। সুতরাং একটি সহানুমানের তিনটি যুক্তিবাক্যে মোট ছয়টি ভিন্ন পদ থাকার কথা। কিন্তু বাস্তবে একটি সহানুমানে শুধুমাত্র তিনটি পদ থাকে। এদের প্রত্যেকটি পদ দু'বার করে ব্যবহৃত হয়। এই পদ তিনটির মধ্যে সিদ্ধান্তের বিধেয়কে প্রধান পদ বলে। এই পদটি প্রথম আশ্রয়বাক্যেও ব্যবহৃত হয়। সিদ্ধান্তের উদ্দেশ্যকে অপ্রধান পদ বলে। এই পদটি দ্বিতীয় আশ্রয়বাক্যেও ব্যবহৃত হয়। আর যে পদটি সিদ্ধান্তে থাকে না, কিন্তু উভয় আশ্রয়বাক্যেই থাকে তাকে মধ্যপদ বলে। প্রধান পদ ও অপ্রধান পদ দুটিকে একসাথে প্রান্ত পদ বলে। সহানুমানের আশ্রয়বাক্য দুটিরও দুটি ভিন্ন নাম আছে। যে আশ্রয়বাক্যে প্রধান পদটি থাকে তাকে প্রধান আশ্রয়বাক্য বলে। আর যে আশ্রয়বাক্যে অপ্রধান পদটি থাকে তাকে অপ্রধান আশ্রয়বাক্য বলে। সহানুমানের একটি যুক্তিকে সঠিক যৌক্তিক- আকারে প্রকাশ করলে দেখা যায় যে, প্রধান আশ্রয়বাক্যটি প্রথমে, অপ্রধান আশ্রয়বাক্যটি মাঝখানে এবং সিদ্ধান্তটি সবশেষে বসে। আর প্রধান আশ্রয়বাক্যে প্রধান পদ ও মধ্যপদ, অপ্রধান আশ্রয়বাক্যে অপ্রধান পদ ও মধ্যপদ এবং সিদ্ধান্তে অপ্রধান পদ ও প্রধান পদ ব্যবহৃত হয়।"
        }
      ]
    },
    {
      "number": "11",
      "uddipok": "দৃশ্যকল্প-১: মানুষ, পাতা, টি, টা, উ!, আহ! দৃশ্যকল্প-২: সকল শিক্ষার্থী হয় ভালো।",
      "tag": "DIN.B 23",
      "sub_questions": [
        {
          "label": "ক",
          "question": "",
          "explanation": "যে শব্দ বা শব্দসমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা ব্যবহারের উপযুক্ত হয় সে শব্দ বা শব্দসমাষ্টিকে পদ বলে।"
        },
        {
          "label": "খ",
          "question": "",
          "explanation": "দুটি পদ যদি পরস্পর বিরোধী হয় অথচ তারা যদি একত্রে একটি ব্যাপক পদের সমুদয় ব্যক্ত্যর্থকে প্রকাশ করতে না পারে, তাহলে তাদেরকে বিপরীত পদ বলে। এরূপ পদযুগল তৃতীয় কোনো বিকল্প পদের সম্ভাবনা থাকে। যেমন- সাদা ও কালো পদ দুটি পরস্পর বিপরীত পদ। এ দুটি পদ পরস্পর বিরোধী। যাকে আমরা সাদা বলি তাকে কালো বলতে পারি না। আবার, যাকে কালো বলি তাকে সাদা বলতে পারি না। তবে পদ দুটি সর্ব-ব্যাপক নয়। সবকিছুই এদের আওতাভুক্ত নয়।"
        },
        {
          "label": "গ",
          "question": "",
          "explanation": "দৃশ্যকল্প-১ এ 'মানুষ, পাতা, টি, টা, উ!, আহ!' দ্বারা শব্দের উল্লেখ করা হয়েছে। ব্যাখ্যা করা হলো- যুক্তিবিদ্যায় শব্দ তিন প্রকার। যথা- ১. পদযোগ্য। ২. সহপদযোগ্য। ৩. পদ-অযোগ্য। পদযোগ্য শব্দ: যে শব্দ অন্য কোনো শব্দের সাহায্য ছাড়াই নিজে নিজেই কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে তাকে পদযোগ্য শব্দ বলে। উদ্দীপকে 'মানুষ' এবং 'পাতা' শব্দ দুটি পদযোগ্য শব্দ। সহপদযোগ্য শব্দ: যে শব্দ নিজে নিজে কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না; কিন্তু পদযোগ্য শব্দের সাথে সংযুক্ত হয়ে পদ গঠন করতে পারে তাকে সহপদযোগ্য শব্দ বলে। উদ্দীপকে টি, টা শব্দ দুটি সহপদযোগ্য শব্দ। পদ-অযোগ্য শব্দ: যে শব্দ কখনোই কোনো যুক্তিবাক্যের উদ্দেশ্য বা বিধেয়রূপে ব্যবহৃত হতে পারে না তাকে পদ-অযোগ্য শব্দ বলে।  উদ্দীপকের উ! আহ! শব্দ দুটি পদ-অযোগ্য শব্দ।"
        },
        {
          "label": "ঘ",
          "question": "",
          "explanation": "দৃশ্যকল্প-১ দ্বারা শব্দ এবং দৃশ্যকল্প-২ দ্বারা যুক্তিবাক্যের উল্লেখ করা হয়েছে। নিচে এদের মধ্যে তুলনা করা হলো- ১. এক বা একাধিক অক্ষর পাশাপাশি বসে যখন অর্থ প্রকাশ করে তখন তাকে শব্দ বলে। অপরদিকে, দুটি পদের মধ্যে সম্পর্কের বর্ণনাকে যুক্তিবাক্য বলে। ২. দৃশ্যকল্প-১ এ মানুষ, পাতা, টি, টা, উ!, আহ! দ্বারা যুক্তিবিদ্যার এক গুরুত্বপূর্ণ উপাদান শব্দকে নির্দেশ করেছে। দৃশ্যকল্প-২ যুক্তিবিদ্যার আরও একটি গুরুত্বপূর্ণ উপাদান যুক্তিবাক্যকে নির্দেশ করেছে। ৩. দৃশ্যকল্প-১ এর শব্দগুলো দ্বারা যুক্তিবাক্য গঠিত হলেও সব শব্দ যুক্তিবাক্য গঠনে অংশগ্রহণ করতে পারে না। ৪. দৃশ্যকল্প-১ এর মানুষ ও পাতা শব্দ দুটি সরাসরি যুক্তিবাক্য গঠনে অংশ নিতে পারলেও টি, টা অন্য শব্দ এর আশ্রয় নিয়ে যুক্তিবাক্য গঠনে অংশ নিতে পারে। কিন্তু উ! আহ! শব্দ দুটি যুক্তিবাক্য গঠনে কখনো অংশ নিতে পারে না।"
        }
      ]
    }
  ]
}