{
  "title": "সাভার ক্যান্টনমেন্ট কলেজ ২০২৫",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: রাফসান সত্যের আদর্শকে ধারণ করে জীবনযাপন করেন। দৃশ্যকল্প-২: সৌম্য কৃষিবিজ্ঞানে স্নাতকোত্তর ডিগ্রি অর্জন করেন। পরবর্তীতে তিনি গ্রামে গিয়ে একটি সমন্বিত কৃষিখামার গড়ে তুলেন।",
      "tag": "SCPSC 25",
      "sub_questions": [
        {
          "label": "ক",
          "question": "যুক্তিবিদ্যার জনক কে?",
          "explanation": "যুক্তিবিদ্যার জনক হলেন গ্রিক দার্শনিক এরিস্টটল।"
        },
        {
          "label": "খ",
          "question": "যুক্তিবিদ্যাকে আদর্শনিষ্ঠ বিজ্ঞান বলা হয় কেন?",
          "explanation": "আলোচ্য বিষয়বস্তুকে সত্যতার মানদণ্ডের ভিত্তিতে মূল্যায়ন করার কারণে যুক্তিবিদ্যাকে আদর্শনিষ্ঠ বিজ্ঞান বলা হয়। যে বিজ্ঞান কোনো আদর্শ বা মানদণ্ডের আলোকে বিষয়বস্তু মূল্যায়ন করে তাকে আদর্শনিষ্ঠ বিজ্ঞান বলা হয়। যুক্তিবিদ্যার আদর্শ হলো 'সত্যতা'। সত্যের আদর্শ অনুযায়ী যুক্তিবিদ্যা বৈধ যুক্তির নিয়মাবলি আবিষ্কার করে এবং এসব নিয়মের আলোকে সেগুলোর মূল্য নিরূপণ করে। যুক্তিবিদ্যা যেহেতু আদর্শের ভিত্তিতে বিষয়বস্তুর মূল্যায়ন করে তাই যুক্তিবিদ্যাকে আদর্শনিষ্ঠ বিজ্ঞান বলা হয়।"
        },
        {
          "label": "গ",
          "question": "দৃশ্যকল্প-১ এ রাফসানের কর্মকাণ্ডে কোন বিষয়ের প্রতিফলন ঘটেছে? ব্যাখ্যা করো।",
          "explanation": "উদ্দীপকের দৃশ্যকল্প-১ এ যুক্তিবিদ্যার প্রতিফলন ঘটেছে। যুক্তিবিদ্যা যুক্তি সংক্রান্ত বিজ্ঞান। ইংরেজি 'Logic' শব্দের বাংলা প্রতিশব্দ হলো যুক্তিবিদ্যা। শব্দগত অর্থে যুক্তিবিদ্যা ভাষায় প্রকাশিত চিন্তা সম্পকীয় বিজ্ঞান। বস্তুত অন্যান্য আদর্শনিষ্ঠ বিজ্ঞানের মতোই যুক্তিবিদ্যা সত্যতার আদর্শে নিজস্ব বিষয়বস্তুর মূল্যায়ন করে। পাশাপাশি যুক্তিবিদ্যা সুনির্দিষ্ট নিয়ম প্রয়োগ করে বৈধ ও অবৈধ যুক্তির পার্থক্য নির্ণয় করে, ভুল যুক্তিগুলোকে চিহ্নিত করে বর্জন করে এবং শুদ্ধ যুক্তিকে গ্রহণ করে। উদ্দীপকের দৃশ্যকল্প-১ এ বলা হয়েছে, রাফসান সত্যের আদর্শকে ধারণ করে জীবনধারণ করেন। যেহেতু যুক্তিবিদ্যা সত্যের আদর্শের সাথে সংশ্লিষ্ট, এ কারণে বলা যায় রাফসানের কর্মকাণ্ডে যুক্তিবিদ্যা বিষয়টির প্রতিফলন ঘটেছে।"
        },
        {
          "label": "ঘ",
          "question": "দৃশ্যকল্প-২ এর আলোকে যুক্তিবিদ্যার স্বরূপ বিশ্লেষণ করো।",
          "explanation": "উদ্দীপকের দৃশ্যকল্প-২ এ যুক্তিবিদ্যার' স্বরূপগত দিক হিসেবে বিজ্ঞান বা তাত্ত্বিক দিক এবং কলা বা ব্যবহারিক দিককে নির্দেশ করা হয়েছে। কোনো একটি জ্ঞানের শাখাকে বিজ্ঞান বলতে গেলে তার মধ্যে কমপক্ষে দুটি গুরুত্বপূর্ণ বৈশিষ্ট্য উপস্থিত থাকা বাঞ্ছনীয়। প্রথমত, সেই শাখার নির্ধারিত ও সুশৃঙ্খল আলোচ্য বিষয় থাকতে হবে এবং দ্বিতীয়ত, আলোচ্য বিষয় ব্যাখ্যার জন্য পর্যাপ্ত নিয়ম-কানুন প্রণয়ন করতে হবে। এ দুটি শর্তের বিচারে বলা যায় অন্যান্য বিজ্ঞানের মত যুক্তিবিদ্যার কিছু নির্দিষ্ট আলোচ্য বিষয় আছে। যেমন- যুক্তি পদ্ধতি ও তার সহায়ক প্রক্রিয়াসমূহ। আবার এসব বিষয়বস্তু ব্যাখ্যার জন্য যুক্তিবিদ্যা নিজস্বভাবে কিছু নিয়ম-কানুন প্রণয়ন করে। কাজেই অন্যান্য বিজ্ঞানের মত যুক্তিবিদ্যাকেও একটি বিজ্ঞান বলা যেতে পারে। এ প্রসঙ্গে কয়েকজন যুক্তিবিদের মতামত প্রণিধানযোগ্য। হ্যামিলটন, ম্যানসেন, টমসন প্রমুখ যুক্তিবিদগণ মনে করেন, যুক্তিবিদ্যা শুধুমাত্র একটি বিজ্ঞান। তাঁদের মতে যুক্তিবিদ্যার কাজ যথার্থ যুক্তিপদ্ধতির নিয়ম-কানুন সম্বন্ধে জ্ঞান দান করা। অন্যদিকে, কলাবিদ্যা বলতে কোনো বিশেষ জ্ঞানকে বাস্তবে প্রয়োগ করার কলাকৌশলকে বোঝায়। যুক্তিবিদ্যা বৈধ যুক্তির কিছু নিয়মকানুন শিক্ষা দেয়। এসব নিয়মের জ্ঞান বাস্তবে প্রয়োগ করা যায়। এদিক থেকে যুক্তিবিদ্যাকে কলা বলে অভিহিত করা যায়। দৃশ্যকল্প-২ এর সৌম্য কৃষিবিজ্ঞানে স্নাতকোত্তর ডিগ্রি অর্জন করে যা যুক্তিবিদ্যার তাত্ত্বিক দিককে এবং গ্রামে - গিয়ে কৃষি খামার গড়ে তোলার বিষয়টি যুক্তিবিদ্যার কলা বা ব্যবহারিক দিককে নির্দেশ করে। সুতরাং বলা যায়, যুক্তিবিদ্যা স্বরূপগত দিক থেকে বিজ্ঞান ও কলা উভয়ই।"
        }
      ]
    },
    {
      "number": "2",
      "uddipok": "দৃশ্যকল্প-ক: সে বই পড়ে। দৃশ্যকল্প-খ: \"ঢাকা হয় বাংলাদেশের রাজধানী।”",
      "tag": "SCPSC 25",
      "sub_questions": [
        {
          "label": "ক",
          "question": "গুণ অনুসারে যুক্তিবাক্য কত প্রকার?",
          "explanation": "গুণ অনুসারে যুক্তিবাক্য দুই প্রকার। যথা- সদর্থক ও নঞর্থক।"
        },
        {
          "label": "খ",
          "question": "সকল শব্দ পদ নয় কেন?",
          "explanation": "প্রতিটি শব্দই যুক্তিবাক্যের উদ্দেশ্য বা বিধেয় রূপে ব্যবহৃত হতে পারে না বলে সকল শব্দই পদ নয়। শব্দ হচ্ছে একটি অক্ষর বা কয়েকটি অক্ষরের সমষ্টি যা কোনো একটি অর্থ প্রকাশ করে। আর পদ হচ্ছে একটি শব্দ বা কয়েকটি শব্দের সমষ্টি যা কোনো একটি যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে। শব্দকে পদ হতে হলে কোনো যুক্তিবাক্যের উদ্দেশ্য বা বিধেয়রূপে ব্যবহৃত হবার যোগ্য হতে হবে। সুতরাং দেখা যাচ্ছে যে, সকল পদই শব্দ কিন্তু সকল শব্দই পদ নয়।"
        },
        {
          "label": "গ",
          "question": "উদ্দীপকের কোন দৃশ্যকল্পটিতে যুক্তিবাক্য প্রকাশিত হয়েছে? ব্যাখ্যা করো।",
          "explanation": "উদ্দীপকের 'দৃশ্যকল্প-খ' এ যুক্তিবাক্য প্রকাশিত হয়েছে। দুটি পদের মধ্যকার স্বীকৃতি বা অস্বীকৃতিজ্ঞাপক সম্পর্কের লিখিত বা মৌখিক বিবৃতিকে যুক্তিবাক্য বলে। একটি যুক্তিবাক্যে দুটি পদ থাকে এবং পদ দুটি সংযোজক দ্বারা যুক্ত হয়। তাই প্রতিটি যুক্তিবাক্য উদ্দেশ্য, সংযোজক ও বিধেয় আকারে প্রকাশিত হয়। দৃশ্যকল্প-ক এ বর্ণিত দৃষ্টান্তে উদ্দেশ্য পদ ও বিধেয় পদ থাকলেও সংযোজক নেই। এ কারণে এটি যুক্তিবাক্য নয়। অন্যদিকে দৃশ্যকল্প-খ এ বর্ণিত 'ঢাকা হয় বাংলাদেশের রাজধানী'- এই বাক্যটি উল্লেখ করা হয়েছে। এখানে 'ঢাকা' পদটি উদ্দেশ্য পদ, 'বাংলাদেশের রাজধানী' হলো বিধেয় পদ, এবং 'হয়' শব্দটি উদ্দেশ্য ও বিধেয় পদের মধ্যে সংযোগ স্থাপন করে বিধায় এটি সংযোজক। অর্থাৎ দৃশ্যকল্প-খ এর বাক্যটি উদ্দেশ্য পদ-সংযোজক-বিধেয় পদ আকারে প্রকাশিত হয়েছে। তাই এটি যুক্তিবাক্যের দৃষ্টান্ত।"
        },
        {
          "label": "ঘ",
          "question": "পাঠ্যপুস্তকের আলোকে দৃশ্যকল্প-ক এবং দৃশ্যকল্প-খ এর পার্থক্য বিশ্লেষণ করো।",
          "explanation": "দৃশ্যকল্প-ক এবং দৃশ্যকল্প-খ যথাক্রমে বাক্য ও যুক্তিবাক্যকে নির্দেশ করে। যে শব্দ বা শব্দ সমষ্টি দ্বারা স্পষ্টভাবে মনের ভাব প্রকাশ করা যায় তাকে বাক্য বলে। যেমন- দৃশ্যকল্প-ক এ বলা হয়েছে, 'সে বই পড়ে'। অর্থাৎ বক্তা যা বলতে চায় তা প্রকাশ করার জন্য যে সকল শব্দ বা শব্দ সমষ্টি ব্যবহার করে তাই বাক্য। সুতরাং দেখা যাচ্ছে, বাক্যের দুটি অংশ। যথাঃ উদ্দেশ্য এবং বিধেয়। অন্যদিকে যুক্তিবাক্য হলো দুটি পদের মধ্যে স্বীকৃতি বা অস্বীকৃতিজ্ঞাপক কোনো সম্পর্কের লিখিত বা মৌখিক বিবৃতি। যেমন- দৃশ্যকল্প-খ এ বলা হয়েছে, 'ঢাকা' হয় বাংলাদেশের রাজধানী।' অর্থাৎ সংযোজক দ্বারা স্বীকৃতি বা অস্বীকৃতিজ্ঞাপক সম্পর্কের বিবৃতিই হলো যুক্তিবাক্য। যুক্তিবাক্যের তিনটি অংশ থাকতে হয়, যথা: উদ্দেশ্য, বিধেয় এবং সংযোজক। বাক্যে ব্যবহৃত শব্দগুলোর ক্ষেত্রে উদ্দেশ্য ও বিধেয় সুনির্দিষ্ট স্থানে নাও বসতে পারে। কিন্তু যুক্তিবাক্যের উদ্দেশ্যর পরে সংযোজক এবং তারপর বিধেয় এভাবে সাজানো থাকে। এজন্য সকল যুক্তিবাক্যই বাক্য। তবে সকল বাক্যই যুক্তিবাক্য নয়। পরিশেষে বলা যায়, যুক্তিবাক্যকে সাধারণ বাক্যের সাথে এক করে দেখা সঙ্গত 'নয়। কেননা গঠনগত ও প্রকৃতিগত দিক থেকে এদের মধ্যে পার্থক্য রয়েছে।"
        }
      ]
    },
    {
      "number": "3",
      "uddipok": "দৃশ্যকল্প-১: শাপলা হয় জাতীয় ফুল। দৃশ্যকল্প-২: যদি ফুল ফোটে তবে বসন্ত আসে। দৃশ্যকল্প-৩: সে ঢাকা যাবে অথবা খুলনা যাবে।",
      "tag": "SCPSC 25",
      "sub_questions": [
        {
          "label": "ক",
          "question": "অবধারণ কী?",
          "explanation": "দুটি ধারণার মধ্যে স্বীকৃতি বা অস্বীকৃতিজ্ঞাপক মানসিক অবস্থাকে অবধারণ বলে।"
        },
        {
          "label": "খ",
          "question": "'এবং' শব্দটিকে সহ-পদযোগ্য শব্দ বলা হয় কেন? ব্যাখ্যা করো।",
          "explanation": "'এবং' শব্দটি অন্য শব্দের সাহায্য নিয়ে যুক্তিবাক্যের উদ্দেশ্য ও বিধেয় হিসেবে ব্যবহৃত হয় বলে 'এবং' শব্দটিকে সহ-পদযোগ্য শব্দ বলে। যে শব্দ অন্য শব্দের সাহায্য নিয়ে কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় তাকে সহ-পদযোগ্য শব্দ বলে। যেমন: রহিম  এবং করিম হয় দুই ভাই'। এখানে 'এবং' শব্দটি অন্য শব্দের সাহায্যে যুক্তিবাক্যে ব্যবহৃত হয়েছে। তাই 'এবং' শব্দটি সহ-পদযোগ্য শব্দ ।"
        },
        {
          "label": "গ",
          "question": "দৃশ্যকল্প-১ আলোকে নিরপেক্ষ যুক্তিবাক্যের গঠন প্রক্রিয়া ব্যাখ্যা করো।",
          "explanation": "দৃশ্যকল্প-২ যুক্তিবাক্যটি একটি নিরপেক্ষ যুক্তিবাক্য।. দৃশ্যকল্প-১ আলোকে নিরপেক্ষ যুক্তিবাক্যের গঠন প্রক্রিয়া ব্যাখ্যা করা হলো- সম্পর্ক অনুসারে যুক্তিবাক্যকে যে দুইভাগে ভাগ করা যায় তার একটি হলো নিরপেক্ষ যুক্তিবাক্য। যে যুক্তিবাক্যের উদ্দেশ্য ও বিধেয় পদের মধ্যকার সম্পর্ক কোনো প্রকার শর্তের ওপর নির্ভরশীল নয় তাকে নিরপেক্ষ যুক্তিবাক্য বলে। দৃশ্যকল্প-১ এর যুক্তিবাক্যটি হলো— শাপলা হয় জাতীয় ফুল। এই যুক্তিবাক্যের উদ্দেশ্য ও বিধেয় পদের মধ্যকার সম্পর্ক কোনো প্রকার শর্তের অধীন নয়। তাই এটি নিরপেক্ষ যুক্তিবাক্য। গঠন অনুযায়ী একটি নিরপেক্ষ যুক্তিবাক্যের তিনটি অংশ থাকে। যথা- উদ্দেশ্য, সংযোজক ও বিধেয়। একটি যুক্তিবাক্যে যার সম্পর্কে কোনো কিছু বলা হয় সেটিই হলো উদ্দেশ্য। উদ্দেশ্য সম্পর্কে যা কিছু বলা হয় তাই বিধেয়। আর উদ্দেশ্য ও বিধেয়ের মধ্যে সম্পর্ক স্থাপন করে সংযোজক। দৃশ্যকল্প-১ এর 'শাপলা' পদটি উদ্দেশ্য, 'জাতীয় ফুল' পদটি বিধেয় এবং 'হয়' নামক সংযোজনের মাধ্যমে উদ্দেশ্য ও বিধেয়ের মধ্যে সম্পর্ক স্থাপন করা হয়েছে। এভাবেই নিরপেক্ষ যুক্তিবাক্য উদ্দেশ্য-সংযোজক-বিধেয় আকারে প্রকাশিত হয়।"
        },
        {
          "label": "ঘ",
          "question": "দৃশ্যকল্প-২ ও দৃশ্যকল্প-৩ উভয়ই হলো সাপেক্ষ যুক্তিবাক্য- বিশ্লেষণ করো।",
          "explanation": "দৃশ্যকল্প-২ যুক্তিবাক্যটি প্রাকল্পিক যুক্তিবাক্য এবং দৃশ্যকল্প-৩ যুক্তিবাক্যটি বৈকল্পিক যুক্তিবাক্য। প্রাকল্পিক ও বৈকল্পিক উভয় প্রকার যুক্তিবাক্যই হলো সাপেক্ষ যুক্তিবাক্য।নিচে তা বিশ্লেষণ করা হলো- দৃশ্যকল্প-২ এর যুক্তিবাক্যটি হলো- 'যদি ফুল ফোটে তবে বসন্ত আসে। এই যুক্তিবাক্যটি যদি তবে' নামক শর্ত দ্বারা যুক্ত।। আর যে যৌগিক যুক্তিবাক্য যদি তবে বা অনুরূপ শর্ত দ্বারা গঠিত তাকে প্রাকল্পিক যুক্তিবাক্য বলে। প্রাকল্পিক যুক্তিবাক্য এক প্রকার সাপেক্ষ যুক্তিবাক্য। এই যুক্তিবাক্যের প্রথম অংশকে বলে 'পূর্বগ' এবং দ্বিতীয় অংশকে বলে 'অনুগ প্রাকল্পিক যুক্তিবাক্যের 'পূবর্গ' ও 'অনুগ' পরস্পর সাপেক্ষভাবে যুক্ত থাকে। আবার দৃশ্যকল্প-৩ এর যুক্তিবাক্যটি হলো— 'সে ঢাকা যাবে অথবা খুলনা যাবে এই যুক্তিবাক্যটি 'অথবা' দ্বারা যুক্ত একটি যৌগিক যুক্তিবাক্য। আর যে যুক্তিবাক্যে দুই বা ততোধিক সরল বাক্য 'বা', 'অথবা' ইত্যাদি বিকল্প শব্দ দ্বারা যুক্ত হয়ে যৌগিক বাক্য গঠন করে তাকে বৈকল্পিক যুক্তিবাক্য বলে। বৈকল্পিক যুক্তিবাক্য এক প্রকার সাপেক্ষ যুক্তিবাক্য । তাই বলা যায় যে, দৃশ্যকল্প-২ ও দৃশ্যকল্প-৩ এর যুক্তিবাক্য যথাক্রমে প্রাকল্পিক ও বৈকল্পিক যুক্তিবাক্য। আর প্রাকল্পিক ও বৈকল্পিক উভয় প্রকার যুক্তিবাক্যই সাপেক্ষ যুক্তিবাক্য। তাই বলা যায়, দৃশ্যকল্প-২ ও দৃশ্যকল্প-৩ উভয়ই সাপেক্ষ যুক্তিবাক্য।"
        }
      ]
    },
    {
      "number": "4",
      "uddipok": "মা আট বছর বয়সের মেয়ে রুনাকে নিয়ে মার্কেটে গেলেন। দোকানে সাদা ও অ-সাদা রঙের পোশাক দেখিয়ে মা রুনাকে বলল, তোমাকে হয় সাদা না হয় অ-সাদা রঙের পোশাকটি নিতে হবে। মায়ের বক্তব্য শ্রবণ করে রুনা বলল, আমি'লাল ও সাদা রঙের দুটি পোশাকই নিব।",
      "tag": "SCPSC 25",
      "sub_questions": [
        {
          "label": "ক",
          "question": "",
          "explanation": "যেসব শব্দ বা শব্দসমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা হতে পারে সেসব শব্দ বা শব্দসমষ্টিকে পদ বলে।"
        },
        {
          "label": "খ",
          "question": "",
          "explanation": "বিশেষ যুক্তিবাক্যের উদ্দেশ্য পদ পূর্ণ ব্যার্থ নিয়ে ব্যবহৃত না হওয়ার কারণে পদটি অব্যাপ্য হয়। যেসব পদ পূর্ণ ব্যার্থ নিয়ে ব্যবহৃত হয় সেসব পদ ব্যাপ্য হয়। সার্বিক যুক্তিবাক্যের উদ্দেশ্য পদ পূর্ণ ব্যক্তার্থ নিয়ে ব্যবহৃত হয়। তাই সার্বিক যুক্তিবাক্যের উদ্দেশ্য পদ ব্যাপ্য হয়। আর বিশেষ যুক্তিবাক্যের উদ্দেশ্য পদ আংশিক ব্যস্ত্যর্থ নিয়ে ব্যবহৃত হয় বলে অব্যাপ্য হয়।"
        },
        {
          "label": "গ",
          "question": "",
          "explanation": "উদ্দীপকের মায়ের বক্তব্যে বিরুদ্ধ পদের প্রতিফলন ঘটেছে। পদকে বিভিন্নভাবে ভাগ করা যায়। তবে ভিন্ন অর্থবোধক যুগল সম্বন্ধের দিক থেকে পদকে যে দুই ভাগে ভাগ করা যায় তার মধ্যে একটি হলো বিরুদ্ধ পদ। যদি দুটি পরস্পরবিরোধী পদ এমনভাবে সম্পর্কযুক্ত হয় যে, তাদের দ্বারা নির্দেশিত পদের সমগ্র ব্যস্ত্যর্থকে ব্যক্ত করে তবে তাকে বিরুদ্ধ পদ বলে। যেমন- সাদা ও অ-সাদা। এ পদ দুটি পরস্পরবিরোধী এবং রং শ্রেণির সকল ব্যস্তার্থের ধারক। কেননা উক্ত দুই পদের বাইরে আর কোনো রং বাকি থাকে না। 'সাদা' বাদে বাকি যত রং আছে তার সবাই 'অ-সাদা' শ্রেণির অন্তর্গত। সুতরাং বিরুদ্ধ পদ পরস্পরবিরোধী এবং এ পদ দুটি মিলিতভাবে কোনো শ্রেণির সকল ব্যস্তার্থকে প্রকাশ করে।"
        },
        {
          "label": "ঘ",
          "question": "",
          "explanation": "উদ্দীপকের মায়ের বক্তব্য থেকে বিরুদ্ধ পদ এবং রুনার বক্তব্য থেকে বিপরীত পদের ইঙ্গিত পাওয়া যায়। নিচে এ দুই প্রকার পদের তুলনামূলক আলোচনা করা হলো- ১. বিরুদ্ধ পদ মিলিতভাবে কোনো বিষয়ের সকল ব্যস্তার্থকে প্রকাশ করে। কেননা বিরুদ্ধ পদ এমনভাবে অবস্থান করে যেখানে আর কোনো ব্যস্ত্যর্থ বাকি থাকে না। অন্যদিকে, বিপরীত পদ মিলিতভাবে কোনো বিষয়ের সমগ্র ব্যক্ত্যর্থকে, প্রকাশ করতে পারে না। কেননা বিপরীত পদ এমনভাবে অবস্থান করে যেখানে সংশ্লিষ্ট পদের ব্যার্থ অপূর্ণ থাকে। ২. বিরুদ্ধ পদের প্রকৃতি এমন যে এখানে তৃতীয় বিকল্প পদের কোনো সম্ভাবনা থাকে না। যেমন- লাল ও অ-লাল পদের মাঝে বিকল্প কোনো পদ থাকে না। অন্যদিকে, বিপরীত পদের প্রকৃতি এমন যে এখানে তৃতীয় বিকল্প থাকতে পারে। যেমন- লাল ও নীল রঙের মাঝে সাদা, কালো প্রভৃতি রং থাকতে পারে। ৩. কোনো পদের মাত্র একটি বিরুদ্ধ থাকতে পারে, একাধিক বিরুদ্ধ পদ থাকতে পারে না। যেমন-'সাদা' পদটির একমাত্র বিবুদ্ধ পদ 'অ-সাদা'। অন্যদিকে, কোনো পদের বিপরীত পদ একাধিক হতে পারে। যেমন- 'সাদা' পদটির বিপরীত পদ যেমন 'কালো' হতে পারে তেমনি 'নীল'ও হতে পারে। ৪. দুটি বিরুদ্ধ পদের একটি মিথ্যা হলে অন্যটি অবশ্যই সত্য হবে এবং একটি সত্য হলে অন্যটি অবশ্যই মিথ্যা হবে। অন্যদিকে, দুটি বিপরীতের পদের মধ্যে একটি মিথ্যা হলে অপরটিও মিথ্যা হতে পারে। আবার একটি সত্য হলে অপরটিও সত্য হতে পারে। সুতরাং দেখা যাচ্ছে যে, বিপরীত পদ ও বিরুদ্ধ পদের মধ্যে বিভিন্ন দিক দিয়ে পার্থক্য রয়েছে। তবে পদসংক্রান্ত আলোচনায় এ দুই প্রকার পদ গুরুত্বপূর্ণ স্থান দখল করে আছে।"
        }
      ]
    },
    {
      "number": "5",
      "uddipok": "মানুষ বুদ্ধিবৃত্তিসম্পন্ন জীব। এই গুণটির কারণে মানুষ অন্যান্য প্রাণী হতে আলাদা, আবার মানুষের বিচারক্ষমতা ও বিবেকবোধ রয়েছে। এইজন্য মানুষ বিশাল আকৃতির হিংস্র চতুষ্পদ প্রাণীকেও বশে আনতে পারে ।",
      "tag": "SCPSC 25",
      "sub_questions": [
        {
          "label": "ক",
          "question": "জাত্যর্থ কাকে বলে?",
          "explanation": "একটি পদ যে আবশ্যিক বা সাধারণ গুণ বা গুণাবলি প্রকাশ করে সেই গুণ বা গুণাবলিকে উক্ত পদের জাত্যর্থ বলে ।"
        },
        {
          "label": "খ",
          "question": "'বিধেয়' এবং বিধেয়ক' এক নয় কেন? বুঝিয়ে লেখ ।",
          "explanation": "বিধেয় (Predicate) হচ্ছে একটি পদ এবং বিধেয়ক (Predicables) একটি সম্পর্কের নাম বিধায় এরা সমার্থক নয় । যে পদ দ্বারা উদ্দেশ্য সম্বন্ধে কোনো কিছু স্বীকার বা অস্বীকার করা হয় তাকেই বলে বিধেয়। যেমন— মানুষ হয় দ্বিপদী। এ যুক্তিবাক্যে 'দ্বিপদী' কথাটি 'মানুষ' পদ সম্বন্ধে স্বীকার করা হয়েছে। কাজেই ‘দ্বিপদী' পদটি বিধেয় পদ। কিন্তু এই যুক্তিবাক্যে মানুষ ও দ্বিপদী পদের মধ্যে যে বিশেষ সম্পর্ক বিদ্যমান তাকে বলা হয় বিধেয়ক। সুতরাং বিধেয় ও বিধেয়ক এক নয়। বিধেয় হচ্ছে একটি পদ। অপরদিকে, বিধেয়ক হলো একটি সম্পর্কের নাম ।"
        },
        {
          "label": "গ",
          "question": "উদ্দীপকে মানুষকে অন্যান্য প্রাণী হতে আলাদা করার গুণটি কোন ধরনের বিধেয়ককে নির্দেশ করে? ব্যাখ্যা করো ।",
          "explanation": "উদ্দীপকে মানুষকে অন্যান্য প্রাণী হতে আলাদা করার গুণটি হলো বুদ্ধিবৃত্তি। এই 'বুদ্ধিবৃত্তি' গুণটি বিভেদক লক্ষণ নামক বিধেয়ককে নির্দেশ করে । যে গুণের কারণে একই জাতির অন্তর্ভুক্ত একটি উপজাতিকে তার সমজাতীয় অন্যান্য উপজাতি থেকে পৃথক করা হয় তাকে বিভেদক লক্ষণ বলে। বিভেদক লক্ষণ হলো জাত্যর্থের অপরিহার্য অংশ বিশেষ। যেমন— মানুষের মধ্যে রয়েছে 'বুদ্ধিবৃত্তি' ও 'জীববৃত্তি' নামক গুণ। অন্যদিকে, বিভিন্ন প্রাণীর রয়েছে 'জীববৃত্তি’ গুণ। এই 'বুদ্ধিবৃত্তি' গুণের কারণে মানুষ তার সমজাতীয় অন্যান্য উপজাতি থেকে পৃথক। এজন্য 'বুদ্ধিবৃত্তি' গুণকে মানুষ পদের বিভেদক লক্ষণ বলে । উদ্দীপকে বলা হয়েছে 'মানুষ হয় বুদ্ধিবৃত্তিসম্পন্ন জীব'। এখানে বুদ্ধিবৃত্তি গুণটি মানুষ পদের বিভেদক লক্ষণ। এ গুণের কারণেই মানুষ তার অন্যান্য উপজাতি থেকে আলাদা ।"
        },
        {
          "label": "ঘ",
          "question": "উদ্দীপকে 'বিচারক্ষমতা' এবং 'চতুষ্পদ' গুণটি দ্বারা যে সমস্ত বিধেয়ককে নির্দেশ করে তা পাঠ্যপুস্তকের আলোকে বিশ্লেষণ করো।",
          "explanation": "উদ্দীপকে বিচার ক্ষমতা' গুণটি উপলক্ষণ এবং 'চতুষ্পদ' গুণটি অবান্তর লক্ষণকে নির্দেশ করে। যে গুণ বা গুণসমষ্টি কোনো পদের জাত্যর্থের অংশ নয় অথচ জাত্যর্থ থেকে অনিবার্যভাবে নিঃসৃত হয় তাকে উপলক্ষণ বলে। যেমন— মানুষ হয় বিচারশক্তিসম্পন্ন। বিচারশক্তিসম্পন্ন গুণটি মানুষ পদের জাত্যর্থের (জীববৃত্তি ও বুদ্ধিবৃত্তি) অংশ নয়। কিন্তু জাত্যর্থ (বুদ্ধিবৃত্তি) থেকে অনিবার্যভাবে নিঃসৃত হয়। আবার যে গুণ বা গুণসমষ্টি কোনো পদের জাত্যর্থের অংশ নয় কিংবা জাত্যর্থ থেকে অনিবার্যভাবে বেরিয়েও আসে না, তাকে অবান্তর লক্ষণ বলে। যেমন— সব মানুষ হয় সঙ্গীতপ্রিয়। এই যুক্তিবাক্যে সংগীত প্রিয়তা গুণটি মানুষ পদের জাত্যর্থ (জীববৃত্তি ও বুদ্ধিবৃত্তি) এর অংশ নয় কিংবা অনিবার্যভাবে নিঃসৃতও নয়। এটি একটি অবান্তর গুণ যা কোনো পদের মধ্যে থাকতে পারে আবার নাও থাকতে পারে । উদ্দীপকে বলা হয়েছে, মানুষের বিচারক্ষমতা ও বিবেকবোধ রয়েছে। এই জন্য মানুষ বিশাল আকৃতির হিংস্র চতুষ্পদ প্রাণীকেও বশে আনতে পারে। এখানে 'বিচারক্ষমতা' গুণটি মানুষ পদের জাত্যর্থের অংশ না। কিন্তু জাত্যর্থ (বুদ্ধিবৃত্তি) থেকে অনিবার্য ও নিঃসৃত হওয়ায় তা উপলক্ষণ। আবার 'চতুষ্পদ' গুণটি জাত্যর্থ থেকে নিঃসৃত না বা জাত্যর্থের অংশও না এই গুণটি কোনো পদের মধ্যে থাকতেও পারে আবার নাও থাকতে পারে, তাই এই গুণটি অবান্তর লক্ষণ। ওপরের আলোচনার পরিপ্রেক্ষিতে বলা যায়, 'বিচারক্ষমতা' এবং 'চতুষ্পদ' গুণটির একটি জাত্যর্থ থেকে নিঃসৃত অপরটি জাত্যর্থের সাথে সম্পর্কিত না ।"
        }
      ]
    },
    {
      "number": "6",
      "uddipok": "",
      "tag": "SCPSC 25",
      "sub_questions": [
        {
          "label": "ক",
          "question": "",
          "explanation": "অনুমানের ইংরেজি প্রতিশব্দ Inference."
        },
        {
          "label": "খ",
          "question": "",
          "explanation": "আরোহ অনুমানের সিদ্ধান্ত আশ্রয়বাক্যের চেয়ে বেশি ব্যাপক। আরোহ অনুমানে বিশেষ বিশেষ দৃষ্টান্তের বাস্তব অভিজ্ঞতার ভিত্তিতে সার্বিক সিদ্ধান্ত স্থাপন করা হয়। অর্থাৎ এই বিশেষ বিশেষ বাস্তব অভিজ্ঞতাগুলোই আরোহ অনুমানের আশ্রয়বাক্য। এই বিশেষ বিশেষ আশ্রয়বাক্যের ওপর ভিত্তি করে যে সিদ্ধান্ত নেওয়া হয় সেটা সার্বিক। এজন্যই আরোহ অনুমানের সিদ্ধান্ত আশ্রয়বাক্যের চেয়ে বেশি ব্যাপক।"
        },
        {
          "label": "গ",
          "question": "",
          "explanation": "নিম্নের অনুরুপ: 'চিত্র-ক' দ্বারা আরোহ অনুমান নির্দেশিত হয়েছে। অনুমানকে প্রধানত দুই ভাগে ভাগ করা হয় যার মধ্যে একটি হলো আরোহ অনুমান। এখানে প্রথমে কতকগুলো বিশেষ দৃষ্টান্ত নিরীক্ষণ করা হয়। তারপর ওই নিরীক্ষণের অভিজ্ঞতার ভিত্তিতে সার্বিক সিদ্ধান্ত প্রতিষ্ঠা করা হয়। তাই বলা যায়, যে অনুমানে কতকগুলো বিশেষ দৃষ্টান্তের অভিজ্ঞতার ভিত্তিতে একটি সার্বিক সংশ্লেষক সিদ্ধান্ত প্রতিষ্ঠা করা হয় তাকে আরোহ অনুমান বলে। যেমন- হাসান, শামীম, জায়েদ, রতন প্রকৃতি বিশেষ বিশেষ ব্যক্তির মরণশীলতা প্রত্যক্ষ করে যখন সকল মানুষের মরণশীলতা সম্পর্কে সিদ্ধান্ত প্রতিষ্ঠা করা হয় তখন সেটি হয় আরোহ অনুমান। উদ্দীপকের 'চিত্র-ক' এ দেখা যাচ্ছে যে, এখানে সুনির্দিষ্ট ধারণা নিরীক্ষণের ভিত্তিতে সার্বিক ধারণায় উপনীত হয়েছে। তাই 'চিত্র-ক' দ্বারা আরোহ অনুমানই নির্দেশিত হয়েছে। অনুমান সংক্রান্ত আলোচনায় আরোহ অনুমান গুরুত্বপূর্ণ স্থান দখল করে আছে।"
        },
        {
          "label": "ঘ",
          "question": "",
          "explanation": "নিম্নের অনুরুপ: 'চিত্র-ক' দ্বারা আরোহ অনুমান এবং 'চিত্র-খ' দ্বারা অবরোহ অনুমান নির্দেশিত হয়েছে। নিচে অবরোহ ও আরোহ অনুমানের পার্থক্য পাঠ্যবইয়ের আলোকে বিশ্লেষণ করা হলো- ১. যে অনুমানে এক বা একাধিক আশ্রয়বাক্য থেকে কম ব্যাপক বা সমব্যাপক সিদ্ধান্ত অনিবার্যভাবে অনুমিত হয় তাকে অবরোহ অনুমান বলে। অন্যদিকে, যে অনুমানে বিশেষ বিশেষ দৃষ্টান্তের পর্যবেক্ষণ থেকে সার্বিক সিদ্ধান্ত অনুমিত হয় তাকে আরোহ অনুমান বলে। ২. অবরোহ অনুমানের সিদ্ধান্ত সবসময় আশ্রযবাক্যের চেয়ে কর্ম ব্যাপক বা আশ্রয়বাক্যের সমব্যাপক হয়। অন্যদিকে, আরোহ অনুমানের সিদ্ধান্ত সবসময় আশ্রয়বাক্যের চেয়ে বেশি ব্যাপক হয়। ৩. অবরোহ অনুমানের ক্ষেত্রে আশ্রয়বাক্য থেকে সিদ্ধান্তটি অনিবার্যভাবে অনুমিত হয়। অন্যদিকে, আরোহ অনুমানে সিদ্ধান্তটি আশ্রয়বাক্য থেকে অনিবার্যভাবে অনুমিত হয় না। ৪. অবরোহ অনুমানের লক্ষ্য থাকে আকারগত সত্যতা প্রতিষ্ঠা করা। অন্যদিকে, আরোহ অনুমানে আকারগত ও বস্তুগত উভয় প্রকার সত্যতাকে প্রাধান্য দেওয়া হয়। তাই বলা যায় যে, অবরোহ ও আরোহ অনুমানের মধ্যে বিভিন্ন দিক দিয়ে পার্থক্য রয়েছে। তবে অবরোহ ও আরোহ অনুমানের মধ্যে বিভিন্ন দিক দিয়ে সম্পর্কও রয়েছে।"
        }
      ]
    },
    {
      "number": "7",
      "uddipok": "দৃশ্যকল্প-১: কোনো মানুষ নয় নিখুঁত। সুতরাং সকল মানুষ হয় অ-নিখুঁত। দৃশ্যকল্প-২: কিছু মানুষ হয় সৎ। সুতরাং কিছু সৎ লোক হয় মানুষ।",
      "tag": "SCPSC 25",
      "sub_questions": [
        {
          "label": "ক",
          "question": "",
          "explanation": "যে অমাধ্যম অবরোহ অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে আশ্রয়বাক্যের বিধেয় পদের বিরুদ্ধ পদকে বিধেয় হিসেবে ব্যবহার করে সিদ্ধান্ত অনুমিত হয় তাকে প্রতিবর্তন বলে।"
        },
        {
          "label": "খ",
          "question": "",
          "explanation": "A যুক্তিবাক্য একটি সদর্থক যুক্তিবাক্য। A বাক্যকে আবর্তন করলে I বাক্য পাওয়া যায়। অর্থাৎ A যুক্তিবাক্যের 'আবর্তিত'। যুক্তিবাক্য। A যুক্তিবাক্য সদর্থক বলে এর আবর্তিতও হবে সদর্থক। অর্থাৎ A কিংবা । হবে। কিন্তু A বাক্যের আবর্তিত A হতে পারে না। সুতরাং A যুক্তিবাক্যের আবর্তিত হবে। যুক্তিবাক্য I যেমন- A-'সকল মানুষ হয় মরণশীল' (আবর্তনীয়)। I 'কিছু মরণশীল জীব হয় মানুষ' (আবর্তিত)।"
        },
        {
          "label": "গ",
          "question": "",
          "explanation": "দৃশ্যকল্প-১ এ প্রতিবর্তনের E যুক্তিবাক্যের রূপটি ফুটে উঠেছে। I :- যুক্তিবাক্যের প্রতিবর্তন হবে A যুক্তিবাক্য। E-বাক্য সার্বিক নঞর্থক যুক্তিবাক্য। এজন্য এর সিদ্ধান্ত হবে সার্বিক সদর্থক যুক্তিবাক্য অর্থাৎ E-যুক্তিবাক্যের সিদ্ধান্ত হবে A যুক্তিবাক্য। E এবং A যুক্তিবাক্যের উদ্দেশ্য পদ একই হবে, কিন্তু বিধেয় পদ পরস্পর বিরুদ্ধ হবে। যেমন- E-'কোনো মানুষ নয় নিখুঁত' (প্রতিবর্তনীয়)। ∴ \\therefore ∴ A-'সকল মানুষ হয় অনিখুঁত (প্রতিবর্তিত)। উপর্যুক্ত উদাহরণ থেকে দেখা যায় যে E-বাক্য ও বাক্যের একই উদ্দেশ্য পদ 'মানুষ' হয়েছে। প্রতিবর্তনীয় ও প্রতিবর্তিতের বিধেয় পদ পরস্পর বিরুদ্ধ হয়েছে। প্রতিবর্তনীয় ও প্রতিবর্তিতের গুণের পরিবর্তন হয়েছে অর্থাৎ প্রতিবর্তনীয় নঞর্থক হওয়ায় প্রতিবর্তিত সদর্থক হয়েছে। প্রতিবর্তনীয় ও প্রতিবর্তিতের পরিমাণ একই বা অভিন্ন রয়েছে, অর্থাৎ E-বাক্য সার্বিক হওয়ায় যুক্তিবাক্যও সার্বিক হয়েছে। সুতরাং E-বাক্যের প্রতিবর্তন বৈধ বলে প্রতিপন্ন হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: পাঠ্যবইয়ের আলোকে উদ্দীপকের 'অনুমান-১'-এর মাধ্যমে প্রতিবর্তন এবং 'অনুমান-২'-এর মাধ্যমে আবর্তন নির্দেশিত হয়েছে। কেননা 'অনুমান-১' ও 'অনুমান-২'-এ যথাক্রমে প্রতিবর্তন ও আবর্তনের প্রক্রিয়া অনুসরণ করা হয়েছে। অমাধ্যম অনুমানের প্রকারভেদগুলোর একটি হলো প্রতিবর্তন। এই প্রকার অনুমানে আশ্রয়বাক্যের অর্থ অপরিবর্তিত থাকে কিন্তু গুণের পরিবর্তন হয়। আর আশ্রয়বাক্যের বিধেয় পদের বিরুদ্ধ পদ বিধেয় হিসেবে ব্যবহৃত হয়। তাই বলা যায়, যে অমাধ্যম অবরোহ অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে এবং বিধেয় পদের বিরুদ্ধ পদকে বিধেয় হিসেবে গ্রহণ করে সিদ্ধান্ত অনুমিত হয় তাকে প্রতিবর্তন বলে। প্রতিবর্তনের আশ্রয়বাক্যকে প্রতিবর্তনীয় এবং সিদ্ধান্তকে প্রতিবর্তিত বলে। প্রতিবর্তনের ক্ষেত্রে আশ্রয়বাক্যের উদ্দেশ্য পদ সিদ্ধান্তে উদ্দেশ্য পদ হিসেবে ব্যবহৃত হয়। আশ্রয়বাক্যের বিধেয় পদের বিরুদ্ধ পদ সিদ্ধান্তে বিধেয় হিসেবে ব্যবহৃত হয়। আর আশ্রয়বাক্য ও সিদ্ধান্তের গুণ ভিন্ন হয়। উদ্দীপকের 'অনুমান-১'-এ 'E-কোনো পাথর নয় জীব'- এই আশ্রয়বাক্য থেকে A-সকল পাথর হয়, অ-জীব'-এই সিদ্ধান্ত প্রতিষ্ঠা করা হয়েছে। এখানে আশ্রয়বাক্যের উদ্দেশ্য পদ সিদ্ধান্তে উদ্দেশ্য পদ হিসেবে ব্যবহৃত হয়েছে। আশ্রয়বাক্যের বিধেয় পদের বিরুদ্ধ পদ সিদ্ধান্তে বিধেয় হিসেবে ব্যবহৃত হয়েছে। আর আশ্রয়বাক্য ও সিদ্ধান্তের গুণ ভিন্ন হয়েছে। তাই 'অনুমান-১'-এর মাধ্যমে অমাধ্যম অনুমানের প্রকারভেদ প্রতিবর্তন নির্দেশিত হয়েছে। আবার, অমাধ্যম অনুমানের প্রকারভেদগুলোর মধ্যে প্রথমটি হলো আবর্তন। যে অমাধ্যম অবরোহ অনুমানে আশ্রয়বাক্যের গুণের পরিবর্তন না করে আশ্রয়বাক্যের উদ্দেশ্য ও বিধেয় পদের ন্যায়সঙ্গত স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে। আবর্তনের আশ্রয়বাক্যকে বলে আবর্তনীয় এবং সিদ্ধান্তকে বলে আবর্তিত। আবর্তনের ক্ষেত্রে আশ্রয়বাক্যের উদ্দেশ্য পদ সিদ্ধান্তে বিধেয় পদ হিসেবে ব্যবহৃত হয়। আর আশ্রয়বাক্যের বিধেয় পদ সিদ্ধান্তে উদ্দেশ্য পদ হিসেবে ব্যবহৃত হয়। আশ্রয়বাক্য ও সিদ্ধান্তের গুণ একই হয়। এছাড়া আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হতে পারে না। উদ্দীপকের 'অনুমান-২'-এ-'T' কিছু প্রাণী হয় পরিশ্রমী'। এই আশ্রয়বাক্য থেকে 'I' কিছু পরিশ্রমী সত্তা হয় প্রাণী এই সিদ্ধান্ত প্রতিষ্ঠা করা হয়েছে। এখানে আশ্রয়বাক্যের উদ্দেশ্য ও বিধেয় পদের স্থান পরিবর্তিত হয়েছে। আশ্রয়বাক্য ও সিদ্ধান্তের গুণ একই রয়েছে। এছাড়া আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হয়নি। তাই উদ্দীপকের 'অনুমান-২'-এর মাধ্যমে অমাধ্যম অনুমানের প্রকারভেদ আবর্তন নির্দেশিত হয়েছে।"
        }
      ]
    },
    {
      "number": "8",
      "uddipok": "দৃষ্টান্ত-১ : সকল ভোটার হয় নাগরিক সুতরাং কোনো ভোটার নয় অ-নাগরিক দৃষ্টান্ত-২ : সকল বাংলাদেশি হয় দেশপ্রেমিক আসাদ হয় বাংলাদেশি সুতরাং আসাদ হয় দেশপ্রেমিক",
      "tag": "SCPSC 25",
      "sub_questions": [
        {
          "label": "ক",
          "question": "সহানুমানে কয়টি পদ থাকে?",
          "explanation": "সহানুমানে তিনটি পদ থাকে।"
        },
        {
          "label": "খ",
          "question": "অব্যাপ্য মধ্যপদজনিত অনুপপত্তি কীভাবে ঘটে ?",
          "explanation": "সহানুমানে দুটি আশ্রয়বাক্যেই মধ্যপদ থাকে। এই দুটি আশ্রয়বাক্যের মধ্যে কমপক্ষে একটিতে মধ্যপদ ব্যাপ্য হওয়া আবশ্যক। এই নিয়ম লঙ্ঘন করলে অব্যাপ্য মধ্যপদজনিত অনুপপত্তি ঘটে। যেমন- সকল রাশিয়ান হয় বিপ্লবী এনারকিস্টগণ হয় বিপ্লবী অতএব, এনারকিস্টগণ হয় রাশিয়ান। এই দৃষ্টান্তটিতে বিপ্লবী শব্দটি মধ্যপদ, কিন্তু উভয়, আশ্রয়বাক্যেই 'বিপ্লবী'. পদটি অব্যাপ্য। তাই এখানে অব্যাপ্য মধ্যপদজনিত অনুপপত্তি ঘটেছে।"
        },
        {
          "label": "গ",
          "question": "উদ্দীপকে দৃষ্টান্ত-১ যে অবরোহ অনুমানকে নির্দেশ করে তার বৈশিষ্ট্য ব্যাখ্যা কর।",
          "explanation": "উদ্দীপকে দৃষ্টান্ত-১ এ দেওয়া আছে 'সকল ভোটার হয় নাগরিক, অতএব কোনো ভোটার নয় অ-নাগরিক' দৃষ্টান্তটি অমাধ্যম অবরোহ অনুমানকে নির্দেশ করে। নিচে এর এ বৈশিষ্ট্য ব্যাখ্যা করা হলো- ১. অমাধ্যম অনুমানে মাত্র একটি আশ্রয়বাক্য থেকে সিদ্ধান্ত অনুমিত হয়। ২. এর সিদ্ধান্ত আশ্রয়বাক্য থেকে সরাসরি নিঃসৃত হয়। ৩. এক্ষেত্রে সিদ্ধান্ত আশ্রয়বাক্য থেকে অনিবার্যভাবে অনুমিত হয়। ৪. অমাধ্যম অনুমানে আশ্রয়বাক্য ও সিদ্ধান্তের সম্পর্ক অবিচ্ছেদ্য। ৫. আশ্রয়বাক্যের পদ দুটো সিদ্ধান্তে স্থান পরিবর্তিত হয়ে বা রূপান্তরিত হয়ে প্রকাশিত হয়। ৬. সিদ্ধান্ত কোনোভাবেই আশ্রয়বাক্য থেকে ব্যাপকতর হতে পারে না। ৭. অমাধ্যম অনুমান এক প্রকার অবরোহ অনুমান। ৮. সিদ্ধান্তের বস্তুনিষ্ঠতা আশ্রয়বাক্যের বস্তুনিষ্ঠতার ওপর নির্ভর করে। ৯. সিদ্ধান্ত বাস্তবিক পক্ষে আশ্রয়বাক্য থেকে নতুন কোনো তথ্য প্রকাশ করে না। ১০. অবরোহ অনুমান হিসেবে অমাধ্যম অনুমানের আকারগত সত্যতাই মূল লক্ষ্য।"
        },
        {
          "label": "ঘ",
          "question": "পাঠ্যবইয়ের আলোকে দৃষ্টান্ত-১ ও দৃষ্টান্ত-২ এর মধ্যে পার্থক্য বিশ্লেষণ কর।",
          "explanation": "উদ্দীপকে দৃষ্টান্ত-১ অমাধ্যম অবরোহ অনুমান ও দৃষ্টান্ত-২ মাধ্যম অবরোহ অনুমানকে নির্দেশ করে। নিচে এদের মধ্যে পার্থক্য বিশ্লেষণ করা হলো- ১. অমাধ্যম অনুমানে একটিমাত্র আশ্রয়বাক্য থেকে সিদ্ধান্তটি অনিবার্যভাবে অনুমিত হয়। অন্যদিকে, মাধ্যম অনুমানে একের অধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয়। ২. অমাধ্যম অনুমানের সিদ্ধান্তটি আশ্রয়বাক্যেরই অনেকটা পরিবর্তিতরূপ বা আংশিক রূপ। কেননা এখানে একটি আশ্রয়বাক্য থাকে এবং এটিই সিদ্ধান্তে পরিবর্তিতরূপে ব্যবহৃত হয়। অন্যদিকে, মাধ্যম অনুমানের সিদ্ধান্তটি একটি নতুন বিষয়। কেননা মাধ্যম অনুমানে একাধিক আশ্রয়বাক্যের তুলনার ভিত্তিতে একটি নতুন যুক্তিবাক্য প্রতিষ্ঠিত হয়। ৩. অমাধ্যম অনুমানকে অনেক যুক্তিবিদ প্রকৃত অনুমান বলে স্বীকার করেননি। তাই অমাধ্যম অনুমান কোনো কোনো যুক্তিবিদের কাছে গুরুত্বহীন। অন্যদিকে, মাধ্যম অনুমানকে কোনোভাবেই অস্বীকার করা যায় না। তাই এটি সকলের কাছে গুরুত্বপূর্ণ। উপরিউক্ত আলোচনা থেকে বলা যায় যে, অমাধ্যম ও মাধ্যম উভয় প্রকার অনুমানই অবরোহ অনুমানের অন্তর্ভুক্ত। তবে কিছু কিছু দিক থেকে এদের মধ্যে সাদৃশ্য রয়েছে, আবার কিছু কিছু দিক থেকে এদের মধ্যে বৈসাদৃশ্যও রয়েছে। তবে যুক্তিবিদ্যায় উভয় প্রকার অনুমানই গুরুত্বপূর্ণ ভূমিকা পালন করে।"
        }
      ]
    },
    {
      "number": "9",
      "uddipok": "রাস্তা পারাপারের সময় একটি ট্রাক মোটরসাইকেলকে ধাক্কা দিলে ট্রাক ড্রাইভার ও মোটরসাইকেল আরোহী সংঘর্ষে জড়িয়ে পড়ে। এ সময় পুলিশ এসে তাদের উভয়কে শান্ত করে যার যার গন্তব্যে পাঠিয়ে দেয়।",
      "tag": "SCPSC 25",
      "sub_questions": [
        {
          "label": "ক",
          "question": "",
          "explanation": "যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে।"
        },
        {
          "label": "খ",
          "question": "",
          "explanation": "একটি সহানুমানে তিনটি পদ থাকে। আর প্রতিটি পদে দুইবার করে ব্যবহৃত হয়। এটি সহানুমানের একটি আবশ্যিক নিয়ম। কোনোভাবেই সহানুমানে তিনটির অধিক পদ ব্যবহৃত হতে পারবে না-যদি কোনো কারণে সহানুমানের নিয়ম অমান্য করে সহানুমান তিনটির অধিক পদ ব্যবহার করা হয়, তখন সহানুমান ত্রুটিপূর্ণ হয়। তখনই চতুষ্পদী অনুপপত্তি ঘটে।"
        },
        {
          "label": "গ",
          "question": "",
          "explanation": "উদ্দীপকে পুলিশের ভূমিকা সহানুমানের যে পদের সাথে তুলনীয় তা হলো মধ্যপদ।নিচে তা ব্যাখ্যা করা হলো- সহানুমানে মধ্যপদের প্রাথমিক অবস্থায় প্রধান আশ্রয়বাক্য ও অপ্রধান আশ্রয়বাক্যের মধ্যে কোনো সম্বন্ধ থাকে না। অর্থাৎ একে অপরের সাথে পুরোপুরি সম্পর্কহীন অবস্থায় থাকে। পরবর্তীতে প্রধান আশ্রয়বাক্যে প্রধান পদের সাথে মধ্যপদের সম্পর্ক স্থাপিত হয়। আবার অপ্রধান আশ্রয়বাক্যে অপ্রধান পদের সাথে মধ্যপদের সম্পর্ক প্রতিষ্ঠিত হয়। এর ফলে প্রধান ও অপ্রধান আশ্রয়বাক্য দুটোর মধ্যে একটা অবিচ্ছেদ্য সম্পর্ক প্রতিষ্ঠিত হয়। উদ্দীপকে বলা হয়েছে , রাস্তা পারাপারের সময় একটি ট্রাক মোটর সাইকেলকে ধাক্কা দিলে ট্রাক ড্রাইভার ও মোটর সাইকেল আরোহী সংঘর্ষে জড়িয়ে পড়ে। এ সময় পুলিশ এসে তাদের উভয়কে শান্ত করে যার যার গন্তব্যে পাঠিয়ে দেয়। যুক্তিবিদ্যায় মধ্যপদ অনুরূপভাবে প্রধান পদ ও অপ্রধান পদের সাথে মধ্যস্থতা করে। তাই বলা যায়, উদ্দীপকে পুলিশের ভূমিকা সহানুমানের মধ্যপদের সাথে তুলনীয়।"
        },
        {
          "label": "ঘ",
          "question": "",
          "explanation": "উদ্দীপকে ট্রাক ড্রাইভার ও মোটর সাইকেল আরোহীর সাথে সহানুমানের প্রধান পদ ও অপ্রধান পদ দুটি তুলনীয়। নিচে এ বিষয়টি বিশ্লেষণ করা হলো- যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্যের ভিত্তিতে অনিবার্যভাবে কোনো সিদ্ধান্ত অনুমিত হয় তাকে সহানুমান বলে। সহানুমানের সিদ্ধান্তের বিধেয় হিসেবে ব্যবহৃত পদকে বলে প্রধান পদ বা   সাধ্যপদ। অন্যদিকে, সহানুমানের সিদ্ধান্তে উদ্দেশ্য হিসেবে ব্যবহৃত পদকে বলে অ-প্রধান পদ বা পক্ষপদ। প্রচলিত যুক্তিবিদ্যায় প্রধান পদকে P দ্বারা প্রতীকায়িত করা হয়ে থাকে। পাশাপাশি প্রধান পদকে S দ্বারা প্রতীকায়িত করা হয়ে থাকে। নিরপেক্ষ সহানুমানের একটি উদাহরণের সাহায্যে এ দুটি পদ চিহ্নিত করা হলো— কোনো জ্ঞানী মানুষ নয় পরশ্রীকাতর কিছু শিক্ষিত মানুষ হয় পরশ্রীকাতর অতএব, কিছু শিক্ষিত মানুষ নয় জ্ঞানী মানুষ । এখানে, প্রধান পদ— জ্ঞানী মানুষ এবং অপ্রধান পদ— শিক্ষিত মানুষ। এই উদাহরণটিতে জ্ঞানী মানুষ পদটি সিদ্ধান্তের বিধেয় হিসেবে ব্যবহৃত হয়েছে। তাই এটি হচ্ছে প্রধান পদ। অন্যদিকে, শিক্ষিত মানুষ পদটি সিদ্ধান্তের উদ্দেশ্য হিসেবে ব্যবহৃত হয়েছে বলে তাকে অপ্রধান পদ বলা হয়।"
        }
      ]
    },
    {
      "number": "10",
      "uddipok": "",
      "tag": "SCPSC 25",
      "sub_questions": [
        {
          "label": "ক",
          "question": "কূটাভাস শব্দের অর্থ কী?",
          "explanation": "'কূটাভাস' শব্দের অর্থ হলো 'আপাত অসঙ্গত মতবাদ'।"
        },
        {
          "label": "খ",
          "question": "বহুকারণ সমন্বয়বাদ বলতে কী বোঝায়?",
          "explanation": "যখন একাধিক কারণ একত্রে মিলিত হয়ে একটি মিশ্র কার্য উৎপন্ন করে তখন কারণগুলোর মিলন হলো বহুকারণ সমন্বয়। আর এ সংশ্লিষ্ট মতবাদকেই বলে বহুকারণ সমন্বয়বাদ। বহুকারণ সমন্বয়বাদ অনুসারে, কয়েকটি কারণ পৃথকভাবে কাজ না করে একসাথে কাজ করে। যেমন- ইট, বালু, সিমেন্ট, রড ইত্যাদি প্রত্যেকটি আলাদা উপাদান। এদের একটি দিয়ে ভবন তৈরি করা সম্ভব নয়। কিন্তু যখন প্রয়োজন অনুযায়ী পরিমাণমত রড, সিমেন্ট, ইট ও বালু ব্যবহার করা হয় তখন ভবন তৈরি করা যায়। তাই এক্ষেত্রে অনেকগুলো কারণ একত্রে কাজ করেছে। এভাবে যখন অনেকগুলো কারণ একত্রিত হয়ে কোনো কার্য সম্পাদন করে তখন তাকে বহুকারণ সমন্বয় বলে।"
        },
        {
          "label": "গ",
          "question": "উদ্দীপকটিতে কার্যকারণ তত্ত্বের কোন বিষয়টি প্রতিফলিত হয়েছে? ব্যাখ্যা করো।",
          "explanation": "উদ্দীপকটিতে কার্যকারণ তত্ত্বের 'বহুকারণবাদ' বিষয়টি প্রতিফলিত হয়েছে। কার্যকারণ নিয়ম অনুযায়ী কারণ ও কার্যের মধ্যে আবশ্যিক সম্পর্ক বিদ্যমান। অর্থাৎ প্রতিক্ষেত্রে কারণ ও কার্য একই ঘটনা ঘটায়। তাই কার্যকারণ নিয়ম অনুযায়ী প্রতিটি কাজের একটি কারণ আছে এবং প্রতিক্ষেত্রে একই কারণ একই কার্য উৎপন্ন করে। কিন্তু অনেক সময় একটি কার্যের একাধিক কারণ আছে বলে মনে করা হয়, তখন তাকে বহুকারণ বলা হয়। আর বহুকারণ সংক্রান্ত এ মতবাদটিকে বহুকারণবাদ বলে। যার দৃষ্টান্ত উদ্দীপকে প্রতীয়মান। উদ্দীপকের চিত্রে দেখানো হয়েছে ঘণ্টা ধ্বনি, হাততালি, গাড়ির হর্ণ এর কারণে 'শব্দ' সৃষ্টি হয়। অর্থাৎ শব্দ নামক কার্যের কারণ বিভিন্ন। তাই বলা যায়, উদ্দীপকের চিত্রে পাঠ্যবইয়ের বহুকারণবাদ প্রকাশিত হয়েছে।"
        },
        {
          "label": "ঘ",
          "question": "উদ্দীপকে উল্লিখিত বিষয়টি কি গ্রহণযোগ্য? তোমার মতামত দাও।",
          "explanation": "না, বিভিন্ন জুটির কারণে উদ্দীপকে উল্লিখিত বিষয় অর্থাৎ বহুকারণবাদ গ্রহণযোগ্য নয়। বহুকারণ মতবাদে কারণকে একটি বিশিষ্ট ঘটনা হিসেবে প্রকাশ করা হয়। কিন্তু কারণের মতো কার্যকেও যদি একটি বিশিষ্ট ঘটনা হিসেবে গ্রহণ করা হয়, তাহলে বহুকারণবাদ ভ্রান্ত বলে প্রমাণিত হয়। পাশাপাশি কার্যকারণ নিয়মানুযায়ী, কারণ ও কার্যের মধ্যে অনিবার্য সম্পর্ক বিদ্যমান। আর প্রতিক্ষেত্রে একটি কারণ একটিই কার্য ঘটায়। তাই প্রতিটি কার্যের কারণ একটি। কার্যকারণের এই নিয়ম মেনে নিলে বহুকারণবাদ বাতিল হয়ে যায়। কারণের সংজ্ঞা অনুযায়ী, কারণ হলো কার্যের অপরিবর্তনীয়, শর্তহীন ও অব্যবহিত পূর্ববর্তী ঘটনা। আর একটি কার্যের অব্যবহিত পূর্ববর্তী একটি মাত্র ঘটনা থাকে। তাই কারণের বিজ্ঞানসম্মত সংজ্ঞা মেনে নিলে বহুকারণবাদকে অস্বীকার করতে হয়। বহুকারণবাদে বিভিন্ন ধরনের কার্যের সার্বিকীকরণ করে একটি কার্য বলে সিদ্ধান্ত গ্রহণ করা হয়। অথচ - বহুকারণবাদে প্রতিটি কারণকে বিশিষ্ট কারণ হিসেবে উপস্থাপন করা হয়। যদি কারণের মতো কার্যকেও সার্বিকীকরণ করা হয় তাহলে বহুকারণবাদ ভ্রান্ত প্রমাণিত হয়। পরিশেষে বলা যায় যে, বহুকারণবাদের বিভিন্ন রকম ত্রুটি রয়েছে। এরূপ ত্রুটির কারণে বহুকারণবাদ গ্রহণযোগ্য মতবাদ নয়।"
        }
      ]
    },
    {
      "number": "11",
      "uddipok": "দৃশ্যকল্প-১: ভূমিকম্প প্রকৃতির নিজস্ব রীতিতে ঘটে। দৃশ্যকল্প-২: মশার কামড় ম্যালেরিয়া রোগের কারণ।",
      "tag": "SCPSC 25",
      "sub_questions": [
        {
          "label": "ক",
          "question": "",
          "explanation": "কোনো ঘটনার পূর্ববর্তী, অপরিবর্তনীয়, শর্তনিরপেক্ষ ও অব্যবহিত পূর্ববর্তী ঘটনাকে ওই ঘটনার কারণ বলে।"
        },
        {
          "label": "খ",
          "question": "",
          "explanation": "যখন অনেকগুলো কারণ একত্রে মিলিত হয়ে একটি কার্য সংঘটিত করে এবং কারণগুলো যখন পৃথক পৃথকভাবে প্রকাশিত না হয়ে একসাথে প্রকাশিত হয় তখন সেই মিশ্র কার্যটিকে কার্য সংমিশ্রণ বলে। যেমন: ৫০ ওয়াটের ৫টি বাহু মিলে যখন আলো দেয় তখন মিলিতভাবে ২৫০ ওয়াটের আলো হয়। এটিই কার্য সংমিশ্রণ। কার্য সংমিশ্রণ যেমন সমজাতীয় হতে পারে, তেমনি ভিন্ন জাতীয়ও হতে পারে। তবে উভয় ক্ষেত্রে কারণগুলো মিলিতভাবে একটি জটিল কার্য উৎপন্ন করে।"
        },
        {
          "label": "গ",
          "question": "",
          "explanation": "নিম্নের অনুরূপ: দৃশ্যকল্প-১ আরোহ অনুমানের আকারগত ভিত্তির অংশ প্রকৃতির নিয়মানুবর্তিতা নীতিকে নির্দেশ করে। কেননা দৃশ্যকল্প-১ এ প্রকৃতির নিজস্ব রীতির উল্লেখ করা হয়েছে।নিচে তা ব্যাখ্যা করা হলো- আরোহ অনুমানের আকারগত ভিত্তির দুটি দিক আছে। যথা— প্রকৃতির নিয়মানুবর্তিতা নীতি ও কার্যকারণ নিয়ম। প্রকৃতির নিয়মানুবর্তিতা নীতি আরোহের আকারগত ভিত্তি প্রতিষ্ঠায় কাজ করে। এটি আরোহের একটি মৌলিক নীতি। এই নীতির মূল কথা হলো- প্রকৃতির সর্বত্র একই অবস্থা বিরাজমান। প্রকৃতিতে বিশৃঙ্খলা বা খামখেয়ালির কোনো স্থান নেই। আজ যদি পানি তৃষ্ণা নিবারণ করে তবে আগামীকালও পানি তৃষ্ণা নিবারণ করবে। আর প্রকৃতির মাঝে ভিন্নতা পরিলক্ষিত হলে সেটিও একটি উচ্চতর নিয়মের অধীন। প্রকৃতির সবকিছুই নিয়ম দ্বারা পরিচালিত। দৃশ্যকল্প-১ এ ভূমিকম্প প্রকৃতির নিজস্ব রীতিতে ঘটে বলে উল্লেখ করা হয়েছে। অর্থাৎ, এখানে প্রকৃতির নিজস্ব নিয়মকে দেখানো হয়েছে। তাই বলা যায়, দৃশ্যকল্প-১ এ আরোহ অনুমানের আকারগত ভিত্তির প্রকৃতির নিয়মানুবর্তিতা নীতি নির্দেশিত হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: দৃশ্যকল্প-২ এর মাধ্যমে আরোহের আকারগত ভিত্তির অংশ কার্যকারণ নিয়ম প্রতিফলিত হয়েছে। কেননা এখানে একটি কার্য এবং তার কারণকে উল্লেখ করা হয়েছে।নিচে এর গুনগত বৈশিষ্ট্য মূল্যায়ন করা হলো- আরোহের ক্ষেত্রে আকার গঠনে কার্যকারণ নিয়ম গুরুত্বপূর্ণ ভূমিকা পালন করে। এই নিয়মানুযায়ী জগতের প্রতিটি ঘটনারই কারণ আছে এবং প্রতিক্ষেত্রে একই কারণ একই কার্য উৎপন্ন করে। তাই এই নিয়ম অনুযায়ী কারণ ও কার্য আবশ্যিকভাবে যুক্ত। দৃশ্যকল্প-২ এ  মশার কামড়কে ম্যালেরিয়া রোগের কারণ হিসেবে উল্লেখ করা হয়েছে। অর্থাৎ, এখানে কারণ এবং কার্যের উল্লেখ করা হয়েছে। তাই দৃশ্যকল্প-২ এর মাধ্যমে কার্যকারণ তত্ত্ব নির্দেশিত হয়েছে। বস্তুত কারণ কার্যের আগে ঘটে। এটি কার্যের অব্যবহিত পূর্ববর্তী ঘটনা। অর্থাৎ, কারণ কার্যের পূর্বে অবস্থান করে এবং এটি কার্যের শর্তহীন পূর্ববর্তী ঘটনা।প্রতিক্ষেত্রে একই কারণ একই কার্য উৎপন্ন করে। প্রতিটি ঘটনাই কার্যকারণ শৃঙ্খলে যুক্ত। আর পরিমাণের দিক থেকে কারণ ও কার্য পরস্পর সমান। অর্থাৎ, কারণের মধ্যে যে পরিমাণ বস্তু ও শক্তি থাকবে কার্যের মধ্যেও সে পরিমাণ বস্তু ও শক্তি থাকবে। তাই বলা যায় যে, দৃশ্যকল্প-২ এ কার্যকারণ নিয়ম প্রতিফলিত হয়েছে যা কোনো ঘটনার প্রকৃত ব্যাখ্যা করে।"
        }
      ]
    }
  ]
}