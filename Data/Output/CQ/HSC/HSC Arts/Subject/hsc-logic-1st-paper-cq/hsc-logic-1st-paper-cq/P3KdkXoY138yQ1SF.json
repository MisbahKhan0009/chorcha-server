{
  "title": "ময়মনসিংহ বোর্ড ২০২২",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "একাদশ শ্রেণির শিক্ষার্থী তূর্য, তাথৈ ও অথৈ। ক্লাস বিরতির সময় কলেজ লাইব্রেরিতে বসে তূর্য বললো, আমাদের পাঠ্যবিষয়গুলোর মধ্যে একটি বিষয় আছে যেটি আমাদের অন্ধবিশ্বাস, কুসংস্কার, ভাবাবেগ দূর করে সঠিক পথে চলতে সাহায্য করতে পারে। তাথৈ বললো, একদম সঠিক কথা। সেটি আমাদের বিভিন্ন বিষয়ের কর্ম পদ্ধতিরও সন্ধান দেয়। অথৈ বললো, শুধু তাই নয় বরং এ বিষয়টি বিজ্ঞানের সাথেও ওতপ্রোতভাবে জড়িত।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "\"Logos\" শব্দের অর্থ চিন্তা বা ভাষা ।"
        },
        {
          "label": "খ",
          "question": "",
          "explanation": "যুক্তিবিদ্যার অধ্যয়ন মানুষকে যুক্তির মাধ্যমে বিভিন্ন বিষয়কে গ্রহণ করার শিক্ষা দেয়।যার কারণে বিভিন্ন বিষয়কে যুক্তির আলোকে গ্রহণ করতে মানুষ আগ্রহী হয়। ফলে মানুষের ভেতরে বদ্ধমূল ধারণা দূর হতে থাকে। মানুষ অন্ধ শিক্ষা ও কুসংস্কার দ্বারা প্রভাবিত হয়ে কোনো কিছুকে গ্রহণ করার পরিবর্তে বিচার বিবেচনার মাধ্যমে গ্রহণ করতে শেখে। আর যখন মানুষ বিচার বিবেচনার মাধ্যমে কোনো কিছুকে গ্রহণ করে তখন মানুষের মধ্যে কুসংস্কার থাকে না। তাই বলা যায়, 'যুক্তিবিদ্যা' মানুষকে কুসংস্কার মুক্ত করে।"
        },
        {
          "label": "গ",
          "question": "",
          "explanation": "উদ্দীপকের তূর্যের বক্তব্যের মাধ্যমে পাঠ্যবইয়ের যুক্তিবিদ্যার বিষয়টি নির্দেশিত হয়েছে। নিচে তা পাঠ্যবইয়ের আলোকে ব্যাখ্যা করা হলো- যুক্তিবিদ্যা বৈধ ও অবৈধ যুক্তির পার্থক্যকরণের জন্য কিছু নিয়ম নির্ধারণ করে। যুক্তিবিদ্যা এসব নিয়মকে আমাদের বাস্তব চিন্তার ক্ষেত্রে সুষ্ঠুভাবে প্রয়োগের মাধ্যমে সত্যকে আবিষ্কার করে। যুক্তিবিদ্যার জ্ঞান যুক্তির আলোকে সবকিছুকে বিচার করার শিক্ষা দেয়। ফলে মানুষ যুক্তির আলোকে সবকিছুকে বিচার করার প্রতি আগ্রহী হয়। তখন মানুষের ভেতরের বদ্ধমূল ধারণা দূর হতে থাকে। তেমনি উদ্দীপকে বলা হয়েছে, তূর্য তার বক্তব্যে অন্ধবিশ্বাস, কুসংস্কার ও ভাবাবেগ দূর করে সঠিক পথে চলতে সাহায্য করে এমন একটি বিষয়ের কথা উল্লেখ করেছে। আর যুক্তিবিদ্যা যেহেতু যুক্তিযুক্ত বিচার করার মাধ্যমে অন্ধবিশ্বাস, কুসংস্কার ও ভাবাবেগ দূর করে সঠিক পথে চলার শিক্ষা দেয়, তাই বলা যায় যে, তূর্যের বক্তব্যের মাধ্যমে যুক্তিবিদ্যার বিষয়টিই নির্দেশিত হয়েছে।"
        },
        {
          "label": "ঘ",
          "question": "",
          "explanation": "হ্যা উদ্দীপকে তাথৈ ও অর্থৈ এর বক্তব্যের সাথে আমি একমত।নিচে আমার বক্তব্যের সপক্ষে যুক্তি দেওয়া হলো- কেননা তারা ভূষের বক্তব্যের দ্বারা নির্দেশিত যুক্তিবিদ্যা বিভিন্ন বিষয়ের কর্মপদ্ধতির সন্ধান দেয় এবং বিষয়টি বিজ্ঞানের সাথেও যুক্ত বলে উল্লেখ করেছে সেগুলো যুক্তিবিদ্যার মধ্যে বিদ্যমান রয়েছে। উদ্দীপকের তূর্যের বক্তব্যে অন্ধবিশ্বাস, কুসংস্কার ও ভাবাবেগ দূর করে সঠিক পথে চলতে সাহায্য করে এমন বিষয়ের কথা বলা হয়েছে। তুর্যের বক্তব্যের মাধ্যমে তাই যুক্তিবিদ্যা বিষয়টি নির্দেশিত হয়েছে। আর অথৈ বিষয়টি বিজ্ঞানের সাথেও যুক্ত বলে দাবি করে। বস্তুত যুক্তিবিদ্যা বৈধ ও অবৈধ যুক্তির পার্থক্যকরণের জন্য বিভিন্ন নিয়ম-কানুন শিক্ষা দেয়। যুক্তিবিদ্যার পদ্ধতি যৌক্তিক এবং যৌক্তিক নিয়মকানুনের ওপর প্রতিষ্ঠিত। আবার যুক্তিবিদ্যা বিজ্ঞানের সাথেও যুক্ত। বিজ্ঞানের মতো যুক্তিবিদ্যার নির্দিষ্ট বিষয়বস্তু রয়েছে। যুক্তিবিদ্যা আকারগতভাবে নিজস্ব বিষয়বস্তুকে যথার্থভাবে আলোচনা করে। যুক্তিবিদ্যার আলোচনা পদ্ধতিও সুশৃঙ্খল। যুক্তিবিদ্যা তার পদ্ধতি আলোচনার ক্ষেত্রে কিছু নিয়ম নির্ধারণ করে। পাশাপাশি সেগুলোর ভিত্তিতে নিজস্ব 'বিষয়বস্তুর আলোচনা করে। এসব দিক বিবেচনা করলে যুক্তিবিদ্যাও বিজ্ঞানের সাথে যুক্ত বলে অভিহিত করা যায়। যুক্তিবিদ্যা যেহেতু বিভিন্ন কর্ম পদ্ধতির সহায়ক ও বিজ্ঞানের সাথেও যুক্ত, তাই আমি অথৈ ও তাথৈ-এর বক্তব্যের সাথে একমত।"
        }
      ]
    },
    {
      "number": "2",
      "uddipok": "ধারণা-১: ফুল, সুন্দর, চাঁদ, মিষ্টি ধারণা-২: টি, টা, খানা, খানি, ও, এবং ধারণা-৩: আহা, ওহো, মরি মরি! হায়! হায়!",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "যুক্তিবিদ্যায় শব্দ তিন প্রকার। যথা- ১. পদযোগ্য শব্দ; ২. সহ-পদযোগ্য শব্দ এবং ৩. পদ-নিরপেক্ষ শব্দ।"
        },
        {
          "label": "খ",
          "question": "",
          "explanation": "মানসিক অবস্থা যা ভাষায় প্রকাশ করা যায় তাকে অবধারণ বলে। অবধারণ মাত্রই যুক্তিবাক্য নয় । দুটি ধারণার মধ্যকার কোনো সম্পর্কের স্বীকৃতি বা অস্বীকৃতি অথবা সংযোগমূলক মানসিক অবস্থা হলো অবধারণ। পক্ষান্তরে, দুটো পদের মধ্যে সম্পর্কজ্ঞাপক ভাষায় প্রকাশিত রূপ হলো যুক্তিবাক্য। অবধারণ গঠিত হয় ধারণার সমন্বয়ে। কিন্তু দুটি পদের স্বীকৃতি বা অস্বীকৃতিমূলক বিবৃতি হচ্ছে যুক্তিবাক্য।তাই বলা যায় অবধারণ ও যুক্তিবাক্যের মধ্যে পার্থক্য থাকার কারণে অবধারণকে যুক্তিবাক্য বলা যায় না।"
        },
        {
          "label": "গ",
          "question": "",
          "explanation": "ধারণা-২ এ উল্লেখিত শব্দগুলো সহ-পদযোগ্য শব্দ।নিচে তা ব্যাখ্যা করা হলো- পদ হওয়ার যোগ্যতা বা অযোগ্যতার ভিত্তিতে শব্দকে তিনভাগে ভাগ করা যায়, যার একটি হলো সহ-পদযোগ্য শব্দ। যেসব শব্দ স্বাধীনভাবে কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না কিন্তু অন্য শব্দের সাহায্য নিয়ে যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে তাকে সহ-পদযোগ্য শব্দ বলে। যেমন— খানা, খানি ইত্যাদি। এরূপ শব্দ পদ নয়। এক্ষেত্রে খানা, খানি অন্য শব্দের সাথে যুক্ত হয়ে যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে। যেমন— পুস্তকখানা, টেবিলখানি ইত্যাদি । তেমনি উদ্দীপকের ধারণা-২ এ উল্লেখিত “টি, টা, খানা, খানি, ও, এবং শব্দগুলো যুক্তিবিদ্যায় সহ-পদযোগ্য শব্দ হিসেবে অভিহিত। এসব শব্দ অন্য শব্দের সাথে যুক্ত হে ব্যবহৃত হতে পারে। তাই বলা যায়, ধারণা-২ এ উল্লেখিত 'টি, টা, খানা, খানি, ও, এবং শব্দগুলো হলো সহ-পদযোগ্য শব্দ।"
        },
        {
          "label": "ঘ",
          "question": "",
          "explanation": "ধারণা-১ ও ধারণা-৩ এ উল্লিখিত শব্দগুলোর মধ্যে ধারণা-১ এ উল্লেখিত শব্দগুলো পদ হলেও ধারণা-৩ এর শব্দগুলো পদ নয়।নিচে উত্তরের পক্ষে আমার মতামত দেওয়া হলো- যুক্তিবিদ্যায় পদ বলতে সেসব শব্দ বা শব্দ সমষ্টিকে বোঝায় যা যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা হতে পারে। এ কারণে যে শব্দ যুক্তিবাক্যের উদ্দেশ্য বা বিধেয়রূপে ব্যবহৃত হয় তাকে 'পদযোগ্য শব্দ' বলে। যেমন— ধারণা-১ এ উল্লেখিত ‘ফুল, সুন্দর, চাঁদ, মিষ্টি' পদগুলি যুক্তিবাক্যের উদ্দেশ্য বা বিধেয়রূপে ব্যবহৃত হতে পারে। যেমন- সকল ফুল হয় সুন্দর। এখানে 'ফুল' ও 'সুন্দর' শব্দ দুটি যুক্তিবাক্যের উদ্দেশ্য ও বিধেয়রূপে ব্যবহৃত হয়েছে। এ কারণে এ ধরনের শব্দ পদ হওয়ার যোগ্য। আবার, যে শব্দ কোনো যুক্তিবাক্যের উদ্দেশ্য বা বিধেয়রূপে ব্যবহৃত হতে পারে না তাকে 'পদ-নিরপেক্ষ শব্দ বলে। এ ধরনের শব্দকে পদ বলা যায় না। যেমন- ধারণা-৩ এ উল্লেখিত, আহা, ওহো, মরি মরি। হায়! হায়!\" এ শব্দগুলো কোনোযুক্তিবাক্যের উদ্দেশ্য বা বিধেয়রূপে ব্যবহৃত হয় না। তাই এসব পদ- নিরপেক্ষ শব্দ। যুক্তিবিদ্যায় এ ধরনের শব্দকে পদ বলা যায় না তাই বলা যায় যে, ধারণা-১ ও ধারণা-৩ এ উল্লেখিত শব্দগুলোর মধ্যে ধারণা-১ এ উল্লেখিত শব্দগুলো পদ হলেও ধারণা-৩ এর শব্দগুলো পদ হওয়ার যোগ্য নয় ।"
        }
      ]
    },
    {
      "number": "3",
      "uddipok": "",
      "tag": "MB 22,MB 21",
      "sub_questions": [
        {
          "label": "ক",
          "question": "",
          "explanation": "একটি যুক্তিবাক্যে দুটি পদ থাকে।"
        },
        {
          "label": "খ",
          "question": "",
          "explanation": "যুক্তিবাক্যে উদ্দেশ্য ও বিধেয় পদের মধ্যে সম্পর্ক স্থাপনের ক্ষেত্রে সংযোজক গুরুত্বপূর্ণ ভূমিকা পালন করে। যুক্তিবাক্যে উদ্দেশ্য ও বিধেয় পদ যে শব্দ বা চিহ্ন দিয়ে সংযুক্ত থাকে তাকে সংযোজক বলে। বস্তুত এটি একটি চিহ্ন কিন্তু কোনো পদ নয়। এই চিহ্নের মাধ্যমে উদ্দেশ্য পদের সাথে বিধেয় পদের সম্বন্ধ প্রকাশ পায়। যেমন— মানুষ হয় মরনশীল। এখানে মানুষ (উদ্দেশ্য পদ) ও মরণশীল (বিধেয় পদ) এ দুটি পদের মধ্যে 'হয়' সংযোজক ব্যবহারের মাধ্যমে যৌক্তিক সম্পর্ক স্থাপিত হয়েছে। এভাবে উদ্দেশ্য ও বিধেয় পদের মধ্যে সম্পর্ক স্থাপনের কারণে সংযোজকের গুরুত্ব অপরিসীম ।"
        },
        {
          "label": "গ",
          "question": "",
          "explanation": "চিত্র-২ দ্বারা বিশেষ সদর্থক যুক্তিবাক্যকে নির্দেশ করে।নিচে তা ব্যাখ্যা করা হলো- যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থকে স্বীকার করে তাকে বিশেষ সদর্থক যুক্তিবাক্য বলে। অর্থাৎ এ যুক্তিবাক্য গুণের দিক থেকে সদর্থক এবং পরিমাণের দিক থেকে বিশেষ। এ কারণে এ যুক্তিবাক্যের উদ্দেশ্য ও বিধেয় উভয় পদই অব্যাপ্য হয়। যেমন- 'কিছু মানুষ হয় কবি'। এখানে বিধেয় 'কবি পদটি উদ্দেশ্য মানুষ পদটির অংশবিশেষ সম্পর্কে স্বীকার করে নেওয়া হয়েছে। তাই উদ্দেশ্য ও বিধেয় উভয় পদই অব্যাপ্য হয়েছে । তেমনি উদ্দীপকের চিত্র-২ এ দেখানো হয়েছে যে, উভয় পদই অব্যাপ্য। এই তথ্যটি কেবল যুক্তিবাক্যের ক্ষেত্রে প্রযোজ্য। কারণ বিশেষ যুক্তিবাক্য হওয়ার কারণে যুক্তিবাক্যের উদ্দেশ্য পদটি অব্যাপ্য হয়। অন্যদিকে সদর্থক বাক্য হওয়ার জন্য এর বিধেয় পদটিও অব্যাপ্য হয় ।"
        },
        {
          "label": "ঘ",
          "question": "",
          "explanation": "ব্যাপ্যতার দিক থেকে চিত্র-১দ্বারা A-যুক্তিবাক্য ও চিত্র-৩ দ্বারা O-যুক্তিবাক্যকে নির্দেশ করে। নিচে উভয় যুক্তিবাক্যের তুলনামূলক বিশ্লেষণ করা হলো- চিত্র-১ এ প্রতীয়মান A-যুক্তিবাক্য হলো সার্বিক সদর্থক যুক্তিবাক্য। কারণ এই যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে স্বীকার করে। তাই A-যুক্তিবাক্যের উদ্দেশ্য পদটি ব্যাপ্য হলেও বিধেয় পদটি অব্যাপ্য হয়। যেমন— 'সকল দার্শনিক হয় জ্ঞানী'। এ যুক্তিবাক্যে দার্শনিক পদটিকে সামগ্রিক অর্থে ব্যবহার করা হয়েছে। অর্থাৎ দার্শনিক বলতে দুনিয়ার সব দার্শনিককে ইঙ্গিত করা হয়েছে। কাজেই বাক্যটিতে দার্শনিক পদটি ব্যাপ্য হয়েছে। কিন্তু বিধেয় 'জ্ঞানী' পদটিকে' কেবল দার্শনিকের বেলায় স্বীকার করা হয়েছে। তাই বিধেয় পদটি অব্যাপ্য। অন্যদিকে, চিত্র-৩ এ প্রতীয়মান O-যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থকে অস্বীকার করে। এ কারণে O-যুক্তিবাক্য হলো বিশেষ নঞর্থক যুক্তিবাক্য। পরিমাণের দিক থেকে বিশেষ হওয়ারকারণে O-যুক্তিবাক্যের উদ্দেশ্য পদ অব্যাপ্য হয়। কিন্তু নঞর্থক হওয়ার জন্য এর বিধেয় পদটি ব্যাপ্য হয়। যেমন— 'কিছু আম নয় মিষ্টি'। এখানে কিছু উল্লেখ থাকায় স্পষ্টতই পদটির আংশিক ব্যক্ত্যর্থ প্রকাশিত হয়েছে। অর্থাৎ, উদ্দেশ্য পদ 'আম' এখানে ব্যাপ্য নয়। কিন্তু বিধেয় ‘মিষ্টি' পদটি এখানে সার্বিক অর্থে ব্যবহৃত হয়েছে। কেননা মিষ্টি নয় এমন সমগ্র জিনিসের মধ্যে অবশ্যই কিছু আম অন্তর্ভুক্ত। অর্থাৎ মিষ্টি বলতে এখানে কেবল আম, জাম বা কোনো বিশেষ কিছুর কথা বলা হয়নি, মিষ্টি পদটিকে এখানে সার্বিক বা সমগ্র ব্যক্ত্যর্থের দিক থেকে ব্যবহার করা হয়েছে। তাই বাক্যটির বিধেয় পদ ব্যাপ্য। তাই উপরিউক্ত আলোচনা থেকে বলা যায়, একটি পদের ব্যাপ্যতা নির্ভর করে সেই পদের ব্যক্ত্যর্থের ওপর। উদ্দীপকের চিত্র-১ ও চিত্র-৩ এ পদের ব্যাপ্যতা ভিন্নতা উল্লেখ করা হয়েছে। এ কারণে ব্যাপ্যতার দিক থেকে চিত্র-১ ও চিত্র-৩ এর মধ্যে পার্থক্য লক্ষ করা যায়।"
        }
      ]
    },
    {
      "number": "4",
      "uddipok": "উদাহরণ-১: সকল চতুর্ভূজ হয় চার বাহু দ্বারা বেষ্টিত ক্ষেত্র। উদাহরণ-২: সকল ঘোড়া হয় চতুষ্পদী প্রাণী।",
      "tag": "MB 22,ISCM 24",
      "sub_questions": [
        {
          "label": "ক",
          "question": "",
          "explanation": "যুক্তিবিদ্যার জনক হলেন গ্রিক দার্শনিক এরিস্টটল।"
        },
        {
          "label": "খ",
          "question": "",
          "explanation": "কোনো জাতি বা শ্রেণিবাচক বিধেয় পদবিশিষ্ট সদর্থক যুক্তিবাক্যের উদ্দেশ্য ও বিধেয় পদের মধ্যে যেসব সম্পর্ক থাকতে পারে সেই সম্পর্ক সমূহকে বিধেয়ক বলে । বিধেয়ক হলো উদ্দেশ্য ও বিধেয় পদের মধ্যে স্বীকৃতিজ্ঞাপক সম্পর্ক। যেমন—“দোয়েল হয় পাখি'। এই যুক্তিবাক্যে উদ্দেশ্য পদ দোয়েল এর সাথে বিধেয় পদ 'পাখি' এর একটি সম্পর্ক স্বীকার করা হয়েছে। এখানে দোয়েল হলো পাখি জাতির অন্তর্ভুক্ত একটি উপজাতি। তাই বলা যায়, বিধেয়ক হলো একটি সম্পর্কের নাম।"
        },
        {
          "label": "গ",
          "question": "",
          "explanation": "উদ্দীপকের উদাহরণ-১' বিধেয়ক হিসেবে বিভেদক লক্ষণকে নির্দেশ করে। কেননা চতুর্ভুজের চার বাহু অন্যান্য জ্যামিতিক চিত্র থেকে চতুর্ভুজকে আলাদা করে।নিচে তা ব্যাখ্যা করা হলো- যে গুণ বা গুণাবলি কোনো জাতির অন্তর্গত বিভিন্ন উপজাতির মধ্য থেকে কোনো একটি উপজাতিকে পৃথক করে তাকে বিভেদক লক্ষণ বলে । বিভেদক লক্ষণ তাই কোনো উপজাতির এমন গুণাবলি যা তার সারসত্তাকে প্রকাশ করে। যেমন— মানুষের বিভেদক লক্ষণ হলো 'বুদ্ধিবৃত্তি'। কেননা 'বুদ্ধিবৃত্তি' নামক গুণটি মানুষকে জীব জাতির অন্যান্য উপজাতি গরু ছাগল, ভেড়া ইত্যাদি থেকে পৃথক করে। অর্থাৎ বুদ্ধিবৃত্তির কারণে 'মানুষ' জীব জাতির অন্তর্গত অন্যান্য উপজাতি থেকে পৃথক। উদ্দীপকের ‘উদাহরণ-১' এ বলা হয়েছে যে, সকল চতুর্ভুজ হয় চার বাহু দ্বারা বেষ্টিত ক্ষেত্র। এখানে চার বাহু চতুর্ভুজকে অন্যান্য জ্যামিতিক চিত্র থেকে পৃথক করেছে। অর্থাৎ, চার বাহু দ্বারা বেষ্টিত হওয়ার কারণে চতুর্ভুজ অন্যান্য জ্যামিতিক চিত্র থেকে আলাদা। তাই বলা যায়“উদাহরণ-১-এর মাধ্যমে বিধেয়কের প্রকারভেদ বিভেদক লক্ষণ নির্দেশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের উদাহরণ-২' এর মাধ্যমে বিধেয়কের প্রকারভেদ জাতি ও উপজাতি নির্দেশিত হয়েছে।উদ্দেশ্য ও বিধেয় দ্বারা নির্দেশিত বিধেয়কের পারস্পরিক সম্পর্ক বিশ্লেষণ করা হলো- বিধেয়কের প্রকারভেদ হিসেবে জাতি ও উপজাতির মধ্যে বিভিন্ন দিক দিয়ে সম্পর্ক রয়েছে। উদ্দীপকের ‘উদাহরণ-২' এ উপস্থাপন করা হয়েছে যে, 'সকল ঘোড়া হয় চতুষ্পদী প্রাণী'। এখানে ‘ঘোড়া' নামক উপজাতিটি 'চতুষ্পদী প্রাণী জাতির অন্তর্ভুক্ত। তাই ‘উদাহরণ-২' এর মাধ্যমে বিধেয়কের প্রকারভেদ ‘জাতি' ও 'উপজাতি' নির্দেশিত হয়েছে। বিধেয়কের প্রকারভেদগুলোর মধ্যে প্রথমটি হলো জাতি এবং দ্বিতীয়টি হলো উপজাতি । দুটি শ্রেণিবাচক পদ যখন এমনভাবে সম্পর্কযুক্ত থাকে যে এদের একটির ব্যক্ত্যর্থ অন্যটির ব্যক্ত্যর্থের চেয়ে বেশি এবং বেশি ব্যক্ত্যর্থপূর্ণ পদটি কম ব্যক্ত্যর্থপূর্ণ পদটিকে অন্তর্ভুক্ত করে তখন বেশি ব্যক্ত্যর্থপূর্ণ পদটিকে বলা হয় জাতি। আর কম ব্যক্ত্যর্থপূর্ণ পদটিকে বলা হয় উপজাতি। জাতি ও উপজাতির প্রকৃতি পর্যালোচনা করলে দেখা যায় যে, জাতি ও উপজাতি উভয়ই শ্রেণিবাচক পদ। জাতি যেমন একটি শ্রেণি তেমনি উপজাতিও একটি শ্রেণি। জাতি ও উপজাতি উভয়ের নির্দিষ্ট পরিমাণ ব্যক্ত্যর্থ রয়েছে। জাতির মধ্যে যেমন বিশেষ বিশেষ সদস্য অন্তর্ভুক্ত তেমনি উপজাতির মধ্যেও বিশেষ বিশেষ সদস্য অন্তর্ভুক্ত। অর্থ প্রকাশের জন্য জাতি ও উপজাতির একটি অন্যটির ওপর নির্ভরশীল। তাই জাতি ও উপজাতি উভয়ই সাপেক্ষ পদ। তাই বলা যায় যে, জাতি ও উপজাতি পারস্পারিকভাবে নির্ভরশীল ।"
        }
      ]
    },
    {
      "number": "5",
      "uddipok": "দৃষ্টান্ত-১: গোলাপ হয় সুন্দর। বেলী হয় সুন্দর। পলাশ হয় সুন্দর। শিমুল হয় সুন্দর। সুতরাং সকল ফুল হয় সুন্দর। দৃষ্টান্ত-২: সকল দার্শনিক হন জ্ঞানী। গোবিন্দ চন্দ্ৰ দেব হন দার্শনিক। সুতরাং গোবিন্দচন্দ্র দেব হন জ্ঞানী।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "কোনো জ্ঞাত বা জানা বিষয়ের উপর ভিত্তি করে অজ্ঞাত বা অজানা বিষয় সম্পর্কে সিদ্ধান্ত গ্রহণের মানসিক প্রক্রিয়াকে অনুমান বলে।"
        },
        {
          "label": "খ",
          "question": "",
          "explanation": "অনুমান ও যুক্তি দুটি ভিন্ন বিষয় কারণ অনুমান হলো মানসিক প্রক্রিয়া, কিন্তু মানসিক বিষয়ের ভাষায় প্রকাশিত রূপ হলো যুক্তি। এ কারণে অনুমান ও যুক্তি দুটি ভিন্ন বিষয়। অনুমান হচ্ছে জানা থেকে অজানায় জ্ঞাত থেকে অজ্ঞাতে নিরীক্ষণ থেকে অনিরীক্ষণে উত্তরণের মানসিক প্রক্রিয়া। আর এই অনুমান যখন ভাষায় যৌক্তিকভাবে প্রকাশ করা হয় তখন তা হয় যুক্তি।এসব ভিন্ন বৈশিষ্ট্যের কারণে বলা যায়, অনুমান ও যুক্তি পরস্পর ভিন্ন বিষয়।"
        },
        {
          "label": "গ",
          "question": "",
          "explanation": "উদ্দীপকের দৃষ্টান্ত-১ দ্বারা আরোহ অনুমানকে নির্দেশ করে।ব্যাখ্যা করা হলো-  আরোহ অনুমানে বিশেষ বিশেষ দৃষ্টান্ত বা ঘটনার অভিজ্ঞতার ভিত্তিতে সার্বিক সিদ্ধান্ত গ্রহণ করা হয়। তাই এ অনুমানের সিদ্ধান্তটি সবসময় আশ্রয়বাক্য থেকে বেশি ব্যাপক হয়। যেমন- রানা হয় মরণশীল,রহিম হয় মরণশীল, শান্ত হয় মরণশীল। অতএব, সকল মানুষ হয় মরণশীল। এই যুক্তিটিতে রানা, রহিম ও শান্ত প্রমুখ বিশেষ বিশেষ মানুষের মৃত্যুর দৃষ্টান্ত পর্যবেক্ষণ করে সার্বিক সিদ্ধান্ত গ্রহণ করা হয়েছে বলে এটি আরোহ অনুমানের দৃষ্টান্ত। তেমনি উদ্দীপকের দৃষ্টান্ত-১ এ বলা হয়েছে , গোলাপ হয় সুন্দর। বেলী হয় সুন্দর। পলাশ হয় সুন্দর। শিমুল হয় সুন্দর। অতএব, সকল ফুল হয় সুন্দর। তাই বলা যায় যে, এটি একটি আরোহ অনুমানের দৃষ্টান্ত।"
        },
        {
          "label": "ঘ",
          "question": "",
          "explanation": "দৃষ্টান্ত-১ এ আরোহ অনুমান ও দৃষ্টান্ত-২ অবরোহ অনুমানকে প্রকাশ করে । নিচে আরোহ ও অবরোহ অনুমানের পার্থক্য বিশ্লেষণ করা হলো—  যে অনুমান প্রক্রিয়ায় কয়েকটি বিশেষ দৃষ্টান্তের ওপর নির্ভর করে একটি সার্বিক সিদ্ধান্ত নিঃসৃত হয়, তাকে আরোহ অনুমান বলে। আরোহ অনুমানের সিদ্ধান্ত সবসময়ই বেশি ব্যাপক হয়। এ কারণে আরোহ অনুমান প্রক্রিয়া উর্ধ্বগামী হয়। দৃষ্টান্ত-১ এ আরোহ অনুমানের সিদ্ধান্ত আশ্রয়বাক্যগুলোর তুলনায় বেশি ব্যাপক। এজন্য এটি আরোহ অনুমানের দৃষ্টান্ত। অন্যদিকে, যে অনুমান প্রক্রিয়ায় সিদ্ধান্ত সার্বিক আশ্রয়বাক্য থেকে অনিবার্যভাবে নিঃসৃত হয় এবং সিদ্ধান্তটি কখনোই আশ্রয়বাক্যের চেয়ে ব্যাপক হতে পারে না, তাকে অবরোহ অনুমান বলে। আরোহ অনুমান প্রক্রিয়া সাধারণত নিম্নগামী হয়। দৃষ্টান্ত-২ এ অবরোহ অনুমানের সিদ্ধান্ত ‘গোবিন্দচন্দ্র দেব হন জ্ঞানী' একটি বিশেষ যুক্তিবাক্য। যা সকল দার্শনিক হন জ্ঞানী' আশ্রয়বাক্যের তুলনায় কম ব্যাপক বা সিদ্ধান্তটি নিম্নগামী। আরোহ অনুমানে আকারগত ও বস্তুগত উভয় সত্যতা পরিলক্ষিত হয়ে থাকে। কিন্তু অবরোহ অনুমানে কেবল আকারগত সত্যতা পরিলক্ষিত হয়। পাশাপাশি আরোহ অনুমানের ক্ষেত্রে সর্বদা একাধিক আশ্রয়বাক্য গ্রহণ করা হয়। কিন্তু অবরোহ অনুমানের ক্ষেত্রে আশ্রয়বাক্যের সংখ্যা একটি হতে পারে আবার একাধিকও হতে পারে। উপরের আলোচনা থেকে বলা যায়, অবরোহ অনুমান ও আরোহ অনুমানের প্রকৃতি বিশ্লেষণ করলে এদের মধ্যে উল্লেখিত বিষয়ে বৈসাদৃশ্য পরিলক্ষিত হয়। এ কারণে উদ্দীপকের দৃষ্টান্ত-১ ও দৃষ্টান্ত-২ এর মধ্যে পার্থক্য বিদ্যমান।"
        }
      ]
    },
    {
      "number": "6",
      "uddipok": "দৃষ্টান্ত-১: যদি তুমি যথাযথ স্বাস্থ্যবিধি মেনে মাস্ক এবং স্যানিটাইজার ব্যবহার করো, তবে তুমি করোনা ভাইরাস প্রতিরোধ করতে পারবে। তুমি স্বাস্থ্যবিধি মেনে মাস্ক এবং স্যানিটাইজার ব্যবহার করেছো। তুমি করোনা ভাইরাস প্রতিরোধ করতে পেরেছো। দৃষ্টান্ত-২:রনি রিক্সার উপরে। রিক্সা রাস্তার উপরে । সুতরাং রনি রাস্তার উপরে।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "সহানুমানে দু'টি আশ্রয়বাক্য থাকে।"
        },
        {
          "label": "খ",
          "question": "",
          "explanation": "সহানুমানের গঠন অনুযায়ী সিদ্ধান্তে মধ্যপদের কোনো অবস্থান নেই বিধায় সহানুমানের সিদ্ধান্তে মধ্যপদ থাকে না। একটি সহানুমানে যে পদটি উভয় আশ্রয়বাক্যে থাকে কিন্তু সিদ্ধান্তে থাকে না তাকে মধ্যপদ বলে । সহানুমানের প্রধান আশ্রয়বাক্যে প্রধান পদের সাথে এবং অপ্রধান আশ্রয়বাক্যে অপ্রধান পদের সাথে ব্যবহৃত হয়ে মধ্যপদ একটি অনিবার্য সম্পর্ক তৈরী করে। আর ঐ অনিবার্য সম্পর্কের ভিত্তিতে সহানুমানে সিদ্ধান্ত অনুমিত হয়। তবে সহানুমানের গঠন অনুযায়ী সিদ্ধান্তে কেবল প্রধান ও অপ্রধান পদ থাকে । তাই সহানুমানের সিদ্ধান্তে মধ্যপদ থাকে না।"
        },
        {
          "label": "গ",
          "question": "",
          "explanation": "উদ্দীপকের দৃষ্টান্ত-১ অবরোহ অনুমানের প্রকারভেদ সহানুমানকে নির্দেশ করে।নিচে তা ব্যাখ্যা করা হলো- কেননা এখানে যুক্তিটি যেভাবে উপস্থাপন করা হয়েছে। সহানুমানেও এরূপ যুক্তি উপস্থাপন করা হয়ে থাকে। অবরোহ অনুমানকে দুইভাগে ভাগ করা যায়। যার একটি হলো মাধ্যম অনুমান। মাধ্যম অনুমানের প্রকারভেদগুলোর মধ্যে একটি হলো সহানুমান। সহানুমান মাধ্যম অনুমান বিধায় এখানে একাধিক আশ্রয়বাক্য থাকে। আর আশ্রয়বাক্য থেকে সিদ্ধান্তটি অনিবার্যভাবে অনুমিত হয়। তাই বলা যায়, যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। তেমনি উদ্দীপকের দৃষ্টান্ত-১ এ বলা হয়েছে, যদি তুমি যথাযথ স্বাস্থ্যবিধি মেনে মাস্ক এবং স্যানিটাইজার ব্যবহার করো, তবে তুমি করোনা ভাইরাস প্রতিরোধ করতে পারবে এবং তুমি স্বাস্থ্যবিধি মেনে মাস্ক এবং স্যানিটাইজার ব্যবহার করেছো— এই দুটি আশ্রয়বাক্য থেকে তুমি করোনো ভাইরাস প্রতিরোধ করতে পেরেছো এই সিদ্ধান্তটি প্রতিষ্ঠা করা হয়েছে। তাই বলা যায় যে, উদ্দীপকের দৃষ্টান্ত-১ অবরোহ অনুমানের প্রকারভেদ সহানুমানকে নির্দেশ করে"
        },
        {
          "label": "ঘ",
          "question": "",
          "explanation": "উদ্দীপকের দৃষ্টান্ত-২ এর সহানুমানটি সঠিক নয়।নিচে উত্তরের পক্ষে আমার মতামত দেওয়া হলো- উদ্দীপকের দৃষ্টান্ত-২ এ সহানুমানের নিয়ম অমান্য করে তিনটির পরিবর্তে চারটি পদ ব্যবহার করা হয়েছে।সহানুমানের ক্ষেত্রে একাধিক আশ্রয়বাক্য থেকে সিদ্ধান্তটি অনুমিত হয় । কেননা সহানুমান হলো মাধ্যম অনুমান। আর মাধ্যম অনুমানে একাধিক আশ্রয়বাক্য থেকে সিদ্ধান্তটি অনুমিত হয়ে থাকে। যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনুমিত হয় তাকে সহানুমান বলে। সহানুমানের জন্য কতকগুলো নির্দিষ্ট নিয়ম রয়েছে যা সহানুমানের কোনো যুক্তি প্রতিষ্ঠার সময় আবশ্যিকভাবে অনুসরণ করতে হয়। সহানুমানের প্রথম নিয়ম অনুসারে একটি সহানুমানে তিনটি এবং কেবল তিনটি পদ থাকবে। কোনোভাবেই তিনটির বেশি পদ ব্যবহার করা যাবে না। তেমনি উদ্দীপকের দৃষ্টান্ত-২ এর যুক্তিতে চারটি পদ ব্যবহার করা হয়েছে। কেননা, এখানে— ১. রনি ২. রিক্সার উপরে ৩. রিক্সা এবং ৪. রাস্তার উপরে এই চারটি পদ ব্যবহার করা হয়েছে। সহানুমানের নিয়ম অনুযায়ী সহানুমানের কোনো যুক্তিতে তিনটির অধিক পদ ব্যবহার করা যায় না, তাই দৃষ্টান্ত-২ এ সহানুমানের নিয়ম লঙ্ঘন করা হয়েছে।"
        }
      ]
    },
    {
      "number": "7",
      "uddipok": "দৃষ্টান্ত-১: A-সকল ফুল হয় সুন্দর। সুতরাং E- কোনো ফুল নয় অসুন্দর।   দৃষ্টান্ত-২: A-সকল মানুষ হয় জীব সুতরাং A -সকল জীব হয় মানুষ ।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "যে অবরোহ অনুমানে কেবল একটি আশ্রয়বাক্য থেকে সরাসরি সিদ্ধান্ত টানা হয় তাকে অমাধ্যম অনুমান বলে ।"
        },
        {
          "label": "খ",
          "question": "",
          "explanation": "আবর্তনের নিয়ম অনুযায়ী 'O' যুক্তিবাক্যের আবর্তন সম্ভব নয়। কারণ 'O' যুক্তিবাক্য হলো বিশেষ নঞর্থক যুক্তিবাক্য। এই যুক্তিবাক্যের উদ্দেশ্য পদ অব্যাপ্য এবং বিধেয় পদ ব্যাপ্য হয় । 'O' যুক্তিবাক্যের আবর্তন করা হলে অব্যাপ্য উদ্দেশ্য পদ বিধেয় হিসেবে ব্যবহৃত হয় এবং ব্যাপ্য হয়। যা আবর্তনের নিয়ম বিরুদ্ধ। তাই 'O' যুক্তিবাক্যের আবর্তন সম্ভব নয়।"
        },
        {
          "label": "গ",
          "question": "",
          "explanation": "দৃষ্টান্ত-১ দ্বারা প্রতিবর্তন অনুমানকে নির্দেশ করে। নিচে তা ব্যাখ্যা করা হলো- আমরা জানি,যে অমাধ্যম অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে এবং আশ্রয়বাক্যের বিধেয় পদের বিরুদ্ধ পদকে বিধেয় হিসেবে ব্যবহার করে সিদ্ধান্ত অনুমিত হয় তাকে প্রতিবর্তন বলে। অর্থাৎ প্রতিবর্তনে সদর্থক যুক্তিবাক্য থেকে একই অর্থবোধক নঞর্থক যুক্তিবাক্য অথবা কোনো নঞর্থক যুক্তিবাক্য থেকে একই অর্থবোধক সদর্থক যুক্তিবাক্য অনুমান করা হয়। তেমনি উদ্দীপকের দৃষ্টান্ত-১ এ বলা হয়েছে, সকল ফুল হয় সুন্দর। অতএব, কোনো ফুল নয় অসুন্দর। এ যুক্তিতে সকল ফুল হয় সুন্দর হচ্ছে আশ্রয়বাক্য এবং কোনো ফুল নয় অসুন্দর হচ্ছে সিদ্ধান্ত। এখানে আশ্রয়বাক্যের উদ্দেশ্য পদটি ঠিক রেখে, বিধেয় পদের স্থলে বিরুদ্ধ পদ ব্যবহার করে এবং গুণের পরিবর্তন ঘটিয়ে সিদ্ধান্ত অনুমান করা হয়েছে ।তাই বলা যায়, এটি প্রতিবর্তন অনুমানের দৃষ্টান্ত ।"
        },
        {
          "label": "ঘ",
          "question": "",
          "explanation": "দৃষ্টান্ত-২ এ নির্দেশিত আবর্তন প্রক্রিয়া যথার্থ নয়।নিচে তা বিশ্লেষণ করা হলো- দৃষ্টান্ত-২ এর আবর্তন প্রক্রিয়া টি যথার্থ নয় কারণ, আবর্তনের নিয়ম অনুযায়ী A-যুক্তিবাক্যের সরল আবর্তন করা যায় না। যে অমাধ্যম অবরোহ অনুমানে আশ্রয়বাক্যের গুণের পরিবর্তন না করে উদ্দেশ্য ও বিধেয়ের স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে। আর যে আবর্তনে আশ্রয়বাক্য ও সিদ্ধান্তের পরিমাপ একই থাকে তাকে সরল আবর্তন বলে। আবর্তনের নিয়ম অনুযায়ী A-যুক্তিবাক্যের সরল আবর্তন করা যায় না। দৃষ্টান্ত-২ এর আবর্তনটি হলো—A সকল মানুষ হয় A জীব সকল জীব হয় মানুষ । উল্লেখিত আবর্তনটিতে দেখা যাচ্ছে যে, আশ্রয়বাক্যের অব্যাপ্য বিধেয় জীব পদটি সিদ্ধান্তে উদ্দেশ্য হিসেবে ব্যবহৃত হয়েছে এবং ব্যাপ্য হয়েছে যা আবর্তনের নিয়ম বিরোধী । তাই বলা যায় দৃষ্টান্ত-২ এর আবর্তনটি যথার্থ নয় ।"
        }
      ]
    },
    {
      "number": "8",
      "uddipok": "",
      "tag": "MB 22,JB 22",
      "sub_questions": [
        {
          "label": "ক",
          "question": "",
          "explanation": "আরোহের ভিত্তি দুই প্রকার।"
        },
        {
          "label": "খ",
          "question": "",
          "explanation": "আরোহ অনুমানে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয়। এই সার্বিকতা বা সার্বিক সিদ্ধান্ত আরোহ অনুমানের অপরিহার্য বৈশিষ্ট্য। যে বৈশিষ্ট্য বা যার ওপর ভিত্তি করে আরোহ অনুমানে বিশেষ থেকে সার্বিকে বা কিছু থেকে সকল-এ গমন করা হয় সেটি হলো আরোহাত্মক উল্লম্ফন। আরোহাত্মক উল্লম্ফনের উপর ভিত্তি করে আরোহ অনুমানে জ্ঞাত থেকে অজ্ঞাতে, কিছু থেকে সমগ্র গমন করা হয় । আরোহমূলক লম্ফকে আরোহের প্রাণ বলা হয় ।"
        },
        {
          "label": "গ",
          "question": "",
          "explanation": "দৃশ্যকল্প-১ এর দ্বারা কারণের বহুকারণ সমন্বয়ের বিষয়টি নির্দেশিত হয়েছে। নিচে তা ব্যাখ্যা করা হলো-  দৃশ্যকল্প-১ এর দ্বারা কারণের বহুকারণ সমন্বয়ের বিষয়টি নির্দেশিত হয়েছে। কারণ এখানে একাধিক কারণ মিলে একটি কার্যসম্পন্ন করেছে। কার্যকারণ নিয়ম অনুযায়ী কারণ ও কার্যের মধ্যে আবশ্যিক সম্পর্ক বিদ্যমান। আর প্রতিক্ষেত্রে একই কারণ একই কার্য উৎপন্ন করে । তাই প্রতিটি কার্যের কারণ নির্দিষ্ট। এই হিসাবে প্রতিটি কার্যের একটি মাত্র কারণ আছে। কিন্তু অনেক সময় দেখা যায় যে, কোনো জটিল কার্য সম্পাদনের জন্য একাধিক কারণের দরকার। এভাবে যখন বিভিন্ন কারণ একত্রে কাজ করার ফলে কোনো জটিল কার্য উৎপন্ন হয় তখন ঐ কারণগুলোকে একত্রে সমন্বয় বলে। অর্থাৎ, বহুকারণ সমন্বয় হলো কতকগুলো কারণের সমষ্টি যেগুলো একত্রে একটি কার্য সম্পাদন করে। তেমনি উদ্দীপকের দৃশ্যকলা-১ এ মৃত্যুর কারণ করোনা ভাইরাসে আক্রান্ত হওয়ার ক্ষেত্রে অনেকগুলো কারণ একত্রে কাজ করে বলে দেখানো হয়েছে। এখানে—১. ডেলটা, অমিক্রন এর প্রাদুর্ভাব ২. অস্বাস্থ্যকর পরিবেশ ৩. স্বাস্থ্যবিধি না মানা এবং ৪. ভ্যাকসিন গ্রহণে অনীহা ইত্যাদি কারণ একত্রে কাজ করার ফলে করোনা ভাইরাসে আক্রান্ত হওয়ার বিষয়টি দেখানো হয়েছে। তাই বলা যায় দৃশ্যকল্প-১ এর মাধ্যমে বহুকারণ সমন্বয় নির্দেশিত হয়েছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এর চিত্রটির দ্বারা বহুকারণবাদ নির্দেশিত হয়েছে।পাঠ্যবইয়ের আলোকে নিচে তা বিশ্লেষণ করা হলো- উদ্দীপকের দৃশ্যকল্প-২ এ একটি কার্যের একাধিক কারণ দেখানো হয়েছে। কেননা এখানে 'আলো' নামক কার্যের কারণ হিসেবে সূর্য, চন্দ্র, আগুন, বিদ্যুৎ, মোমবাতি, টর্চলাইট ইত্যাদি বিভিন্ন কারণ দেখানো হয়েছে। অর্থাৎ, আলো নামক কার্যের একাধিক কারণ আছে বলে দৃশ্যকল্প-২' এ দেখানো হয়েছে। তাই ‘দৃশ্যকল্প-২' এর মাধ্যমে বহুকারণবাদ নির্দেশিত হয়েছে। বহুকারণবাদে একটি কার্যের একাধিক কারণ আছে বলে উপস্থাপন করা হয়। কার্যকারণ নিয়ম অনুযায়ী কারণ ও কার্যের মধ্যে আবশ্যিক সম্পর্ক বিদ্যমান। আর প্রতিক্ষেত্রে একই কারণ একই কার্য উৎপন্ন করে। তাই বলা যায়, দৃশ্যকল্প-২ এর চিত্রটির দ্বারা বহুকারণবাদ নির্দেশিত হয়েছে।"
        }
      ]
    },
    {
      "number": "9",
      "uddipok": "দৃশ্যকল্প-১: ডাঃ সুদীপ্ত সৎ, দয়ালু ও পরোপকারী ব্যক্তি, পরোপকারিতার জন্যই তিনি সর্বত্র প্রশংসিত। দৃশ্যকল্প-২ :",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "কোনো একটি পদ যে অপরিহার্য বা আবশ্যিক গুণ বা গুণাবলী প্রকাশ করে তাকে ঐ পদের জাত্যর্থ বলে।"
        },
        {
          "label": "খ",
          "question": "",
          "explanation": "শব্দ যখন কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় তখন পদে পরিণত হয়। শব্দের বিভিন্ন প্রকারভেদ আছে। এসব শব্দ দিয়ে যুক্তিবাক্য গঠিত হয়। একটি যুক্তিবাক্যে অনেকগুলো শব্দ থাকে। আর একটি যুক্তিবাক্যে পদ থাকে দুটি। যুক্তিবাক্যের পদ একাধিক শব্দ দ্বারা গঠিত হতে পারে। তাই যে শব্দ বা শব্দ সমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় তখন ঐ শব্দ বা শব্দ সমষ্টিকে পদ বলে। সুতরাং বলা যায়, শব্দ যখন যুক্তিবাক্যের উদ্দেশ্য বা বিধেয় হিসেবে ব্যবহৃত হয় তখন পদে পরিণত হয় ।"
        },
        {
          "label": "গ",
          "question": "",
          "explanation": "উদ্দীপকের দৃশ্যকল্প-১ এ উল্লেখিত শব্দগুলো গুণবাচক পদ। কেননা এখানে উল্লিখিত শব্দগুলো বিভিন্ন গুণকে প্রকাশ করেছে।নিচে পাঠ্যবইয়ের আলোকে ব্যাখ্যা করা হলো- আমরা জানি, শব্দ দিয়েই যুক্তিবাক্যের পদ গঠিত হয়। যে শব্দ বা শব্দ সমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে সেসব শব্দ বা শব্দ সমষ্টিকে পদ বলে। পদকে বিভিন্ন দিক থেকে শ্রেণিবিভাগ করা হয়ে থাকে। এর মধ্যে গুণের দিক থেকে পদকে দুইভাগে ভাগ করা হয় যার মধ্যে একটি হলো গুণবাচক পদ। যে পদ বাস্তবিকভাবে বিদ্যমান থাকতে পারে এমন কোনো বস্তু, বিষয় বা ব্যক্তিকে না বুঝিয়ে কেবল 'কোনো গুণকে স্বতন্ত্রভাবে প্রকাশ করে তাকে গুণবাচক পদ বলে । অর্থাৎ, গুণবাচক পদ বিমূর্ত বিষয়কে প্রকাশ করে। এটি কোনো বাস্তব মূর্ত বিষয়ের নির্দেশক নয়। তেমনি উদ্দীপকের দৃশ্যকলা-১ এর উল্লেখিত শব্দগুলো হলো— সৎ, দয়ালু, পরোপকারী, প্রশংসিত ইত্যাদি শব্দগুলো ডা: সুদীপ্ত সম্পর্কে বলা হয়েছে। সৎ দয়ালু, পরোপকারী, প্রশংসিত পদগুলো কোনো বাস্তব মূর্ত বিষয়কে না বুঝিয়ে বিমূর্ত বিষয়কে নির্দেশ করে। তাই বলা যায় শব্দগুলো গুণবাচক পদ ।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ পদের ব্যক্ত্যর্থ ও জাত্যর্থের হ্রাস-বৃদ্ধির সম্পর্ক নির্দেশিত হয়েছে। কেননা পদের ব্যক্ত্যর্থ ও জাত্যর্থের হ্রাস-বৃদ্ধি যেভাবে দেখানো হয় দৃশ্যকল্প-২ এর চিত্রটি সেভাবে উপস্থাপন করা হয়েছে।নিচে তা পাঠ্য বইয়ের আলোকে বিশ্লেষণ করা হলো- কোনো একটি পদের দুটি দিক থাকে যথা— সংখ্যা বা পরিমাণগত দিক এবং গুণগত দিক। পদের সংখ্যাগত দিককে ব্যক্ত্যর্থ এবং গুণগত দিককে জাথ্যর্থ বলে । পদের ব্যক্ত্যর্থ ও জাত্যর্থের মধ্যে গভীর সম্পর্ক রয়েছে তবে এই সম্পর্ক বিপরীতমুখী । কেননা যখন কোনো পদের ব্যক্তর্থ বাড়ে তখন পদটির জাত্যর্থ কমে যায়। আবার, পদটির জাত্যর্থে বাড়লে ব্যক্ত্যর্থ কমে যায়। যেমন— ‘মানুষ' পদের ব্যক্তর্থ ‘সকল মানুষ' এবং জাত্যর্থ ‘জীববৃত্তি বুদ্ধিবৃত্তি’। ‘মানুষ’ পদটির ব্যক্ত্যর্থ বাড়িয়ে ‘জীব’ করা হলে জাত্যর্থ, কমে কেবল ‘জীববৃত্তি’ হয়। অর্থাৎ পদের ব্যক্ত্যর্থ বা জাত্যর্থের কোনো একটির হ্রাস বা বৃদ্ধি হয় তখন অন্যটির বৃদ্ধি বা হ্রাস ঘটে। যুক্তিবিদ্যায় পদের ব্যক্ত্যর্থ ও জাত্যর্থের হ্রাস-বৃদ্ধির এই নিয়মটি 'বিপরীতক্রমে হ্রাস-বৃদ্ধির নিয়ম' বলে পরিচিত। তেমনি উদ্দীপকের দৃশ্যকল্প-২ এ যখন ব্যক্ত্যর্থ তখন জাত্যর্থ শুধু আত্তার দেখানো হয়েছে। একইভাবে যখন ব্যক্তর্থ ৭৫ ও ৫০ তখন জাত্যর্থ 'ডাক্তার + নিয়মানুবর্তিতা' এবং 'ডাক্তার + নিয়মানুবর্তিতা + মানবিক' উপস্থাপন করা হয়েছে । অর্থাৎ, সংখ্যা যখন বেশি গুণ তখন কম; আবার, গুণ যখন বেশি সংখ্যা তখন কম । এখানে সংখ্যা ও গুণের বিপরীতক্রমে হ্রাস-বৃদ্ধি দেখানো হয়েছে। তাই বলা যায় উদ্দীপকের দৃশ্যকল্প-২ দ্বারা পদের ব্যক্ত্যর্থ ও জাত্যর্থের বিপরীতক্রমে হ্রাস-বৃদ্ধি প্রকাশিত হয়েছে।"
        }
      ]
    },
    {
      "number": "10",
      "uddipok": "সুমনা একাদশ শ্রেণির শিক্ষার্থী। সে ২০০৬ সালের ১৫ ডিসেম্বর জন্মগ্রহণ করে। সে বিচারবুদ্ধিসম্পন্ন ও দয়ালু। রেহানা পড়ালেখার পাশাপাশি ভালো গান গায়, কবিতা আবৃত্তি করে, ভালো রান্না করতে পারে। এসব গুণের কারণে সবাই তাকে খুব পছন্দ করে ।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "গ্রিক দার্শনিক এরিস্টটল (Aristotle) এর মতে বিধেয়ক চার প্রকার ।"
        },
        {
          "label": "খ",
          "question": "",
          "explanation": "নঞর্থক যুক্তিবাক্যে ও বিশিষ্ট পদে বিধেয়ক থাকে না। নঞর্থক যুক্তিবাক্যে উদ্দেশ্য পদের সাথে বিধেয় পদের সম্পর্ককে অস্বীকার করা হয়। তাই এরূপ যুক্তিবাক্যে বিধেয়ক থাকে না। যেমন- সকল ফুল নয় লাল। এখানে ফুলের সাথে লাল রঙের কোনো সম্পর্ক স্থাপিত হয়নি। আবার, যেসব যুক্তিবাক্যে বিধেয়টি বিশিষ্ট পদ সেখানে বিধেয়ক থাকে না।"
        },
        {
          "label": "গ",
          "question": "",
          "explanation": "উদ্দীপকে উল্লেখিত সুমনার বিচারবুদ্ধিসম্পন্ন গুণটি উপলক্ষণকে নির্দেশ করে।ব্যাখ্যা করা হলো- যে গুণ কোনো একটি পদের জাত্যর্থের অংশ না কিন্তু গুণটি অনিবার্যভাবে সেই জাত্যর্থ থেকে নিঃসৃত হয় তাকে উপলক্ষণ বলে। অর্থাৎ, একটি পদের উপলক্ষণ বলতে সেই পদের জাত্যর্থের বাইরে কোনো সাধারণ ও অনিবার্য গুণকে বোঝানো হয়। যেমন— ক্ষুধা, তৃষ্ণা ইত্যাদি গুণ মানুষের জাত্যর্থের অংশ নয় । কিন্তু এগুলো মানুষ পদের জাত্যর্থ জীববৃত্তি থেকে অনিবার্যভাবে অনুমিত হয়। তাই ক্ষুধা, তৃষ্ণা ইত্যাদি গুণগুলি মানুষের উপলক্ষণ। অনুরূপ তেমনি উদ্দীপকে বলা হয়েছে, সুমনা একাদশ শ্রেণির শিক্ষার্থী। সে বিচারবুদ্ধিসম্পন্ন ও দয়ালু। এখানে 'বিচারবুদ্ধিসম্পন্ন' গুণটি মানুষ পদের জাত্যর্থের অংশ নয়, কিন্তু এ গুণটি 'বুদ্ধিবৃত্তি' জাত্যর্থ থেকে অনিবার্যভাবে নিঃসৃত হয়েছে। তাই বলা যায়, বিচারবুদ্ধি সম্পন্ন গুণটি হলো উপলক্ষণ।"
        },
        {
          "label": "ঘ",
          "question": "",
          "explanation": "উদ্দীপকে সুমনার জন্মতারিখ ও রেহানার গুণাবলি দ্বারা নির্দেশিত বিধেয়ক একই ধরনের নয়। কারণ সুমনার জন্মতারিখ ব্যক্তিগত অবিচ্ছেদ্য অবান্তর লক্ষণ এবং রেহানার গুণাবলি ব্যক্তিগত বিচ্ছেদ্য অবান্তর লক্ষণকে নির্দেশ করে । নিচে উভয় বিষয়ের তুলনামূলক বিশ্লেষণ করা হলো- যে অবান্তর লক্ষণ কোনো ব্যক্তি বিশেষের মধ্যে অপরিবর্তনীয়ভাবে বিদ্যমান থাকে তাকে ব্যক্তিগত অবিচ্ছেদ্য অবান্তর লক্ষণ বলে। যেমন— ব্যক্তির জন্মস্থান, বংশ পরিচয় ইত্যাদি। আর যে অবান্তর লক্ষণ কোনো ব্যক্তি বিশেষের বেলায় সর্বদা বর্তমান থাকে না, মাঝে মাঝে পরিবর্তিত হয় তাকে ব্যক্তিগত বিচ্ছেদ্য অবান্তর লক্ষণ বলে। যেমন— ব্যক্তির পোশাক, রুচি, বাসস্থান ইত্যাদি। উদ্দীপকে বলা হয়েছে, সুমনা ২০০৬ সালের ১৫ ডিসেম্বর জন্মগ্রহণ করে। জন্মগ্রহণের এই তারিখ সুমনার ক্ষেত্রে অপরিবর্তনীয়ভাবে সর্বদা বিদ্যমান। কারণ, কোনোভাবেই তার জন্মসাল ও তারিখ পরিবর্তন সম্ভব নয়। তাই এটি সুমনার ব্যক্তিগত অবিচ্ছেদ্য অবান্তর লক্ষণ। অপরদিকে, রেহানার চারিত্রিক গুণাবলি যেমন সে পড়ালেখার পাশাপাশি ভালো গান গায়, কবিতা আবৃত্তি করে, ভালো রান্না করতে পারে— এগুলো তার পরিবর্তনযোগ্য গুণ। অর্থাৎ, এগুলো বর্তমানে উপস্থিত থাকলেও ভবিষ্যতে উপস্থিত নাও থাকতে পারে । তাই এসব গুণাবলি হলো ব্যক্তিগত বিচ্ছেদ্য অবান্তর লক্ষণ । পরিশেষে বলা যায়, ব্যক্তিগত বিচ্ছেদ্য অবান্তর লক্ষণ ও ব্যক্তিগত অবিচ্ছেদ্য অবান্তর লক্ষণের মধ্যে মূল পার্থক্য হচ্ছে একটি ব্যক্তির ক্ষেত্রে পরিবর্তনীয় দিক কিন্তু অন্যটি অপরিবর্তনীয় দিক। এরূপ ভিন্নতার কারণে উদ্দীপকে সুমনার জন্মতারিখ ও রেহানার গুণাবলি দ্বারা নির্দেশিত বিধেয়ক একই ধরনের নয়।"
        }
      ]
    },
    {
      "number": "11",
      "uddipok": "বাবার মৃত্যুর পর রাজু ও রাকেশ দুই সহোদর বিষয় সম্পত্তি নিয়ে বিরোধের কারণে পৃথক বসবাস শুরু করে। গ্রামের শিক্ষক জনাব বাদল সাহেব বিষয়টি অনুধাবন করেন এবং দুই ভাইয়ের সাথে পর্যায়ক্রমে আলোচনার মাধ্যমে দ্বন্দ্বের অবসান ঘটান। অতঃপর রাজু এবং রাকেশ পূর্বের ন্যায় একত্রে বসবাস শুরু করে।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "একটি সহানুমানে তিনটি পদ থাকে। যথা— প্রধান পদ, অপ্রধান পদ এবং মধ্যপদ ।"
        },
        {
          "label": "খ",
          "question": "",
          "explanation": "অবরোহ অনুমান হওয়ার কারণে সহানুমানের সিদ্ধান্ত আশ্রয়বাক্য থেকে বেশি ব্যাপক না। সহানুমান অবরোহ অনুমানের একটি গুরুত্বপূর্ণ প্রকরণ। অবরোহ অনুমানের নিয়মানুযায়ী সিদ্ধান্ত আশ্রয়বাক্য থেকে বেশি ব্যাপক হতে পারবে না। সহানুমানেও একইভাবে সিদ্ধান্ত আশ্রয়বাক্যের সমব্যাপক বা আংশিক ব্যাপক হতে পারে। কিন্তু কোনোভাবেই আশ্রয়বাক্য থেকে বেশি ব্যাপক হতে পারে না।"
        },
        {
          "label": "গ",
          "question": "",
          "explanation": "আলোচ্য উদ্দীপকে বাদল সাহেবের ভূমিকা সহানুমানের মধ্যপদের সাথে সাদৃশ্যপূর্ণ।নিচে তা ব্যাখ্যা করা হলো- আমরা জানি সহানুমানের তিনটি পদের একটি হলো মধ্যপদ। সহানুমানের এ পদটি উভয় আশ্রয়বাক্যে থাকে কিন্তু সিদ্ধান্তে থাকে না। মধ্যপদ প্রধান ও অপ্রধান আশ্রয়বাক্যে ব্যবহৃত হয়ে উভয় আশ্রয়বাক্যের মধ্যে একটি অনিবার্য সম্পর্ক তৈরি করে। আর ঐ অনিবার্য সম্পর্কের ভিত্তিতে সহানুমানে সিদ্ধান্ত প্রতিষ্ঠিত হয়। তেমনিউদ্দীপকে বর্ণিত ঘটনায়, রাজু ও রাকেশ দুই সহোদর তাদের বাবার মৃত্যুর পর বিষয়-সম্পত্তি নিয়ে বিরোধের কারণে পৃথক বসবাস শুরু করে। তখন বাদল সাহেব দুই ভাইয়ের সাথে পর্যায়ক্রমে আলোচনার মাধ্যমে দ্বন্দ্বের অবসান ঘটান। এভাবে তিনি মধ্যস্থতার ভূমিকা পালন করেন। তার এ দিকটি সহানুমানের বিষয় থেকে বিচার করলে মধ্যপদের সাথে তুলনীয়। তাই বলা যায়, উদ্দীপকে বাদল সাহেবের ভূমিকা সহানুমানের মধ্যপদকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকের রাজু সাহেব প্রধান , রাকেশ সাহেব অপ্রধান ও বাদল সাহেবকে মধ্যপদ হিসেবে তুলনা করা যায়। নিচে এসব পদের আন্তঃসম্পর্ক বিশ্লেষণ করা হলো- একটি সহানুমানে সাধারণত তিনটি পদ থাকে। যথা: প্রধান, অপ্রধান এবং মধ্যপদ। নিরপেক্ষ সহানুমানের সিদ্ধান্তের বিধেয় হিসেবে ব্যবহৃত পদকে প্রধান পদ বলে। আবার সহানুমানের সিদ্ধান্তের উদ্দেশ্য হিসেবে ব্যবহৃত পদকে বলে অপ্রধান পদ। সহানুমানের যে পদ উভয় আশ্রয়বাক্যে সাধারণভাবে বর্তমান থাকে কিন্তু সিদ্ধান্তে থাকে না তাকে মধ্যপদ বলে । মধ্যপদ এর কাজ হলো মধ্যস্থতা করা। তেমনি উদ্দীপকের রাজু, রাকেশ ও বাদল সাহেবের সাথে তুলনা করা যায়। সে হিসেবে রাজু ও রাকেশকে যথাক্রমে প্রধান পদ ও অপ্রধান পদের সাথে তুলনা করা যায়। পাশাপাশি গ্রামের শিক্ষক জনাব বাদল সাহেব দুই ভাইয়ের মধ্যে বিদ্যমান দ্বন্দ্বের অবসানের ক্ষেত্রে মধ্যস্থতা করেন। তাই তাকে মধ্যপদের সাথে তুলনা করা যায়। উপরের আলোচনা থেকে বলা যায়, রাজু, রাকেশ ও বাদল সাহেবকে যথাক্রমে সহানুমানের প্রধান, অপ্রধান এবং মধ্যপদের সাথে তুলনা করা যায়।"
        }
      ]
    }
  ]
}