{
  "title": "ময়মনসিংহ বোর্ড ২০২৩",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১ : আমরা যা ভাবি তা সবসময় সঠিক নয়। তাই সঠিক চিন্তার নিয়মকানুন সম্পর্কিত বিষয়টি আমাদের সকলের জানা প্রয়োজন। যা আমাদেরকে ভুল-শুদ্ধ নির্ণয় করতে সহায়তা করবে। দৃশ্যকল্প-২ : আমরা জানি, সফলতা নির্ভর করে চিন্তার যথার্থতার ওপর। চিন্তা সুশৃঙ্খল নিয়মাবলির আলোকে চর্চা করা হলে চিন্তা শুদ্ধ হয়। আর বাস্তবজীবনে শুদ্ধ চিন্তার চর্চা করেই মানুষ সফল হয় এবং ভালো থাকে।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "প্রকৃতিতে বস্তু বা ঘটনা যেভাবে থাকে বা ঘটে হুবহু সেভাবে বিজ্ঞানের যে শাখা গবেষণা করে ও প্রকাশ করে তাকে বস্তুনিষ্ঠ বিজ্ঞান বলে।"
        },
        {
          "label": "খ",
          "question": "",
          "explanation": "বিভিন্ন প্রকার কলার উদ্দেশ্য হলো সত্যকে প্রতিষ্ঠা করা। সত্য প্রতিষ্ঠার জন্য প্রয়োজন যুক্তিসম্মত চিন্তা ও তার নির্ভুল প্রয়োগ বা ব্যবহার। সকল কলাবিদ্যাকেই যুক্তিবিদ্যার মূলনীতি, যুক্তিবিন্যাস ও যুক্তিকৌশলকে মেনে চলতে হয় এবং অনুসরণ করতে হয়। কলাবিদ্যার নির্ভুলতা নির্ভর করে বৈজ্ঞানিক জ্ঞানের ওপর আর বৈজ্ঞানিক জ্ঞান নির্ভর করে যুক্তিপদ্ধতির ওপর বা যুক্তিবিদ্যার ওপর।তাই যুক্তিবিদ্যাকে বলা হয় সকল কলার কলা।"
        },
        {
          "label": "গ",
          "question": "",
          "explanation": "উদ্দীপকে দৃশ্যকল্প-১ এ যুক্তিবিদ্যা বিষয়ের প্রতিফলন ঘটেছে। ব্যাখ্যা করা হলো- যে আদর্শনিষ্ঠ ব্যবহারিক বিজ্ঞান সত্যকে অর্জন ও মিথ্যাকে বর্জন করার উদ্দেশ্যে অনুমান ও তার সহায়ক প্রক্রিয়া নিয়ে আলোচনা করে তাকে যুক্তিবিদ্যা বলে। যুক্তিবিদ্যার মূল আলোচ্য বিষয় হলো অনুমান বা যুক্তিপদ্ধতি। যুক্তিবিদ্যা অনুমানের নিয়মাবলি সম্পর্কে আমাদের সুশৃঙ্খল জ্ঞান দান করে এবং অনুমানের এসব নিয়মকানুনকে আমাদের বাস্তব চিন্তাক্ষেত্রে সুষ্ঠুভাবে প্রয়োগের মাধ্যমে যুক্তির বৈধতা অবৈধতা নির্ণয়ের মাধ্যমে সত্যতাকে অর্জন করতে সহায়তা করে। অর্থাৎ চিন্তাক্ষেত্রে সঠিকভাবে অনুমানের নিয়মাবলি প্রয়োগ করে শুদ্ধ চিন্তার মাধ্যমে জ্ঞান চর্চার সুযোগ করে দেয় যুক্তিবিদ্যা। তেমনি উদ্দীপকে চিন্তার নিয়মকানুন এবং ভুল-শুদ্ধ নির্ণয় করতে সহায়তা করার বিষয়টি বলা হয়েছে, যার মধ্য দিয়ে যুক্তিবিদ্যার প্রতিফলন ঘটেছে।তাই বলা যায় যে উদ্দীপকে দৃশ্যকল্প-১ এ যুক্তিবিদ্যা বিষয়ের প্রতিফলন ঘটেছে।"
        },
        {
          "label": "ঘ",
          "question": "",
          "explanation": "উদ্দীপকে দৃশ্যকল্প-১ এ যুক্তিবিদ্যা বিষয়ের প্রতিফলন ঘটেছে। ব্যাখ্যা করা হলো- যে আদর্শনিষ্ঠ ব্যবহারিক বিজ্ঞান সত্যকে অর্জন ও মিথ্যাকে বর্জন করার উদ্দেশ্যে অনুমান ও তার সহায়ক প্রক্রিয়া নিয়ে আলোচনা করে তাকে যুক্তিবিদ্যা বলে। যুক্তিবিদ্যার মূল আলোচ্য বিষয় হলো অনুমান বা যুক্তিপদ্ধতি। যুক্তিবিদ্যা অনুমানের নিয়মাবলি সম্পর্কে আমাদের সুশৃঙ্খল জ্ঞান দান করে এবং অনুমানের এসব নিয়মকানুনকে আমাদের বাস্তব চিন্তাক্ষেত্রে সুষ্ঠুভাবে প্রয়োগের মাধ্যমে যুক্তির বৈধতা অবৈধতা নির্ণয়ের মাধ্যমে সত্যতাকে অর্জন করতে সহায়তা করে। অর্থাৎ চিন্তাক্ষেত্রে সঠিকভাবে অনুমানের নিয়মাবলি প্রয়োগ করে শুদ্ধ চিন্তার মাধ্যমে জ্ঞান চর্চার সুযোগ করে দেয় যুক্তিবিদ্যা। তেমনি উদ্দীপকে চিন্তার নিয়মকানুন এবং ভুল-শুদ্ধ নির্ণয় করতে সহায়তা করার বিষয়টি বলা হয়েছে, যার মধ্য দিয়ে যুক্তিবিদ্যার প্রতিফলন ঘটেছে।তাই বলা যায় যে উদ্দীপকে দৃশ্যকল্প-১ এ যুক্তিবিদ্যা বিষয়ের প্রতিফলন ঘটেছে।"
        }
      ]
    },
    {
      "number": "2",
      "uddipok": "দৃশ্যকল্প-১: সকল বিনয়ী ব্যক্তি হয় সদালাপী। কিছু সদালাপী ব্যক্তি হয় বিনয়ী। দৃশ্যকল্প-২: সকল বিনয়ী ব্যক্তি হয় সদালাপী। কিছু ছাত্র হয় বিনয়ী ব্যক্তি। কিছু ছাত্র হয় সদালাপী।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "কোনো জ্ঞাত বা জানা বিষয়ের ওপর ভিত্তি করে কোনো অজ্ঞাত বা অজানা বিষয় সম্পর্কে সিদ্ধান্ত প্রতিষ্ঠার মানসিক প্রক্রিয়াকে অনুমান বলে।"
        },
        {
          "label": "খ",
          "question": "",
          "explanation": "যে অনুমানে এক বা একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অবরোহ অনুমান বলে। এখানে সিদ্ধান্তটি আশ্রয়বাক্য থেকে অনিবার্যভাবে অনুমিত হয়। যেমন- সকল গোলাপ হয় লাল। অতএব, কিছু লাল ফুল হয় গোলাপ। এখানে সার্বিক আশ্রয়বাক্য থেকে বিশেষ সিদ্ধান্ত প্রতিষ্ঠা করা হয়েছে। তাই অবরোহ অনুমানে সার্বিক আশ্রয়বাক্য থেকে বিশেষ সিদ্ধান্ত প্রতিষ্ঠিত হলে সিদ্ধান্ত আশ্রয়বাক্য থেকে কম ব্যাপক হয়।"
        },
        {
          "label": "গ",
          "question": "",
          "explanation": "উদ্দীপকে দৃশ্যকল্প-১ অবরোহ অনুমানের অমাধ্যম প্রকারকে নির্দেশ করেছে।ব্যাখ্যা করা হলো- যে অবরোহ অনুমানে একটি আশ্রয়বাক্য থেকে একটি সিদ্ধান্ত স্থাপন করা হয় তাকে অমাধ্যম অনুমান বলে।\" অমাধ্যম অনুমান একটি অবরোহ অনুমান। অমাধ্যম অনুমানে যুক্তিবাক্যের সংখ্যা দুটি যার মধ্যে একটি আশ্রয়বাক্য ও একটি সিদ্ধান্ত। অমাধ্যম অনুমানে একটি আশ্রয়বাক্য থেকে একটি সিদ্ধান্ত টানা হয় বলে এর যাত্রাপথ খুবই সংক্ষিপ্ত। অমাধ্যম অনুমানের সিদ্ধান্ত একটি নতুন যুক্তিবাক্য নয়। তেমনি উদ্দীপকের দৃশ্যকল্প-১ এ দেখা যাচ্ছে, দুটি যুক্তিবাক্য আছে যার একটি আশ্রয়বাক্য- সকল বিনয়ী ব্যক্তি হয় সদালাপী আর একটি 'সিদ্ধান্ত- 'কিছু সদালাপী ব্যক্তি হয় বিনয়ী।' অমাধ্যম অনুমানের বৈশিষ্ট্য অনুযায়ী এটি অমাধ্যম অনুমানের উদাহরণ।"
        },
        {
          "label": "ঘ",
          "question": "",
          "explanation": "উদ্দীপকে ছক-১ মাধ্যম অবরোহ অনুমান ও ছক-২ অমাধ্যম অবরোহ অনুমানকে নির্দেশ করে। নিচে এদের মধ্যে পার্থক্য বিশ্লেষণ করা হলো- ১.যে অবরোহ অনুমানে দুই বা ততোধিক আশ্রয়বাক্য থেকে সিদ্ধান্ত অনুমিত হয় তাকে মাধ্যম অবরোহ অনুমান বলে। অপরদিকে, যে অবরোহ অনুমানে একটি মাত্র আশ্রয়বাক্য থেকে সিদ্ধান্ত অনুমিত হয় তাকে অমাধ্যম অবরোহ অনুমান বলে। ২.মাধ্যম অবরোহ অনুমানের একটি যুক্তিতে যুক্তিবাক্যের সংখ্যা কমপক্ষে তিন। কিন্তু অমাধ্যম অবরোহ অনুমানের একটি যুক্তিতে যুক্তিবাক্যের সংখ্যা দুই। ৩.মাধ্যম অবরোহ অনুমানে আশ্রয়বাক্য থেকে সিদ্ধান্তে যাত্রাপথ দীর্ঘ। কিন্তু অমাধ্যম অবরোহ অনুমানে আশ্রয়বাক্য থেকে সিদ্ধান্তে যাত্রাপথ খুবই সংক্ষিপ্ত। ৪.মাধ্যম অবরোহ অনুমান একটি খাঁটি অনুমান। এখানে জানা থেকে অজানায় গমন আছে। কিন্তু অমাধ্যম অনুমান একটি খাঁটি অনুমান নয়। কেননা এখানে জানা থেকে অজানায় গমন নেই।মাধ্যম অবরোহ অনুমানে সিদ্ধান্ত কিছুটা নতুন সত্যের সন্ধান দেয়। অন্যদিকে, অমাধ্যম অবরোহ অনুমানে সিদ্ধান্ত নতুন সত্যের সন্ধান দেয় না।"
        }
      ]
    },
    {
      "number": "3",
      "uddipok": "দৃশ্যকল্প-১: সকল পশু হয় চতুষ্পদ। দৃশ্যকল্প-২: পশুপাখির প্রতি সদয় হওয়া উচিত।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "দুটি পদের মধ্যে স্বীকৃতি বা অস্বীকৃতিজ্ঞাপক কোনো সম্পর্কের লিখিত বা মৌখিক বিবৃতিকে যুক্তিবাক্য বলে।"
        },
        {
          "label": "খ",
          "question": "",
          "explanation": "সকল অবধারণ যুক্তিবাক্য গঠনের নিয়ম অনুসরণ করতে পারে না। যুক্তিবাক্যের তিনটি সুনির্দিষ্ট অংশ থাকলেও সকল অবধারনের এরূপ কোনো অংশ নেই। এজন্যই সকল অবধারণের অনুরূপ যুক্তিবাক্য নেই।"
        },
        {
          "label": "গ",
          "question": "",
          "explanation": "উদ্দীপকের দৃশ্যকল্প-১ এ সকল পশু হয় চতুষ্পদ\" দ্বারা সার্বিক সদর্থক যুক্তিবাক্যকে নির্দেশ করেছে।নিচে তা ব্যাখ্যা করা হলো- যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থ সম্পর্কে কোনোকিছু স্বীকার করে তাকে সার্বিক সদর্থক যুক্তিবাক্য বলে। উদ্দেশ্য ও বিধেয়ের সম্পর্ক যেমন সদর্থক ও নঞর্থক হয়, তেমনি সার্বিক ও বিশেষও হয়। উদ্দেশ্য ও বিধেয়ের মধ্যকার সম্পর্ক হ্যাঁ-সূচক চিহ্ন দ্বারা অর্থাৎ 'হয়/হই/হও/হন' দ্বারা সূচিত হলে সদর্থক হয় এবং না-সূচক চিহ্ন দ্বারা অর্থাৎ নয় দ্বারা সূচিত হলে নঞর্থক হয়। আবার বিধেয় পদ উদ্দেশ্য পদের সমগ্র ব্যক্ত্যর্থ প্রকাশ করলে সার্বিক হয় এবং আংশিক ব্যক্ত্যর্থ প্রকাশ করলে বিশেষ হয়। তেমনি উদ্দীপকে সকল পশু হয় চতুষ্পদ যুক্তিবাক্যে চতুষ্পদ বিধেয় পদটি উদ্দেশ্য পদ 'প্রাণী'-এর সম্পূর্ণ ব্যক্ত্যর্থকে হ্যাঁ-সূচক চিহ্নের মাধ্যমে স্বীকার করে নিয়েছে। তাই বলা যায় যে,  এটি একটি সার্বিক সদর্থক যুক্তিবাক্যের উদাহরণ।"
        },
        {
          "label": "ঘ",
          "question": "",
          "explanation": "উদ্দীপকে দৃশ্যকল্প-১ এ সকল পশু হয় চতুষ্পদ দ্বারা যুক্তিবাক্যকে নির্দেশ করে এবং দৃশ্যকল্প-২ এ পশুপাখির প্রতি সদয় হওয়া উচিত দ্বারা বাক্যকে নির্দেশ করে। নিচে যুক্তিবাক্য ও বাক্যের পার্থক্য বিশ্লেষণ করা হলো- ১.দুটি পদের মধ্যে সম্পর্কের বর্ণনাকে যুক্তিবাক্য বলে। আর কতকগুলো অর্থবোধক শব্দ পাশাপাশি বসে সম্পূর্ণ মনের ভাব প্রকাশ করলে তাকে বাক্য বলে। ২.সকল যুক্তিবাক্যই বাক্য। কিন্তু সকল বাক্য যুক্তিবাক্য নয়। ৩.যুক্তিবাক্যে 'সংযোজক' থাকা বাধ্যতামূলক। কিন্তু বাক্যে 'সংযোজক' থাকা বাধ্যতামূলক নয়। ৪.যুক্তিবাক্যে সংযোজক সবসময়ই বর্তমান কালসূচক হবে। কিন্তু বাক্যের ক্রিয়া যেকোনো কালসূচক হতে পারে। ৫.যুক্তিবাক্য শুধু বর্ণনামূলক হয়। কিন্তু বাক্য বর্ণনামূলক, আদেশসূচক, আর্শীবাদসূচক, বিস্ময়সূচক, প্রশ্নসূচক হতে পারে।"
        }
      ]
    },
    {
      "number": "4",
      "uddipok": "",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "যে বাক্যে একটিমাত্র উদ্দেশ্য এবং একটিমাত্র বিধেয় থাকে তাকে সরল বাক্য বলে।"
        },
        {
          "label": "খ",
          "question": "",
          "explanation": "যখন কোনো পদ তার আংশিক ব্যক্ত্যর্থ প্রকাশ করে তখন পদটি অব্যাপ্য হয়ে যায়। এ কারণে 'A' যুক্তিবাক্যের বিধেয় '1' যুক্তিবাক্যের উদ্দেশ্য ও বিধেয় উভয়ই এবং '০' যুক্তিবাক্যের উদ্দেশ্য পদ অব্যাপ্য।"
        },
        {
          "label": "গ",
          "question": "",
          "explanation": "দৃশ্যকল্প-১ এ বিশেষ সদর্থক যুক্তিবাক্য প্রতিফলিত হয়েছে। বিশেষ সদর্থক যুক্তিবাক্যের ব্যাপ্যতা নিচে ব্যাখ্যা করা হলো- কোনো যুক্তিবাক্যে একটি পদ ব্যবহৃত হবার পরে যে পরিমাণ ব্যক্ত্যর্থ নির্দেশ করে তার দ্বারাই সেই পদের ব্যাপ্যতা নির্ণীত হয়। যদি কোনো পদ তার সম্পূর্ণ ব্যক্ত্যর্থ প্রকাশ করে তাহলে পদটিকে ব্যাপ্য পদ বলে। আর যদি কোনো পদ তার আংশিক ব্যক্ত্যর্থ প্রকাশ করে তাহলে পদটিকে অব্যাপ্য পদ বলে। উদ্দীপকে 'M' দ্বারা উদ্দেশ্য পদ ও 'N' দ্বারা বিধেয় পদকে বোঝানো হয়েছে এবং এই যুক্তিবাক্যে উদ্দেশ্য ও বিধেয় উভয় পদকেই অব্যাপ্য দেখানো হয়েছে। ব্যাপ্যতার প্রথম নিয়ম অনুযায়ী সার্বিক যুক্তিবাক্যের উদ্দেশ্য পদ ব্যাপ্য; কিন্তু বিশেষ যুক্তিবাক্যের উদ্দেশ্য পদ অব্যাপ্য। এই নিয়ম অনুযায়ী উক্ত যুক্তিবাক্যটি বিশেষ। আবার দ্বিতীয় নিয়ম অনুযায়ী, সদর্থক যুক্তিবাক্যের বিধেয় পদ অব্যাপ্য; কিন্তু নঞর্থক যুক্তিবাক্যের বিধেয় পদ ব্যাপ্য। এই নিয়ম অনুযায়ী উক্ত যুক্তিবাক্যটি সদর্থক। তাই বলা যায়, ব্যাপ্যতার এই দুটি নিয়ম অনুযায়ী দৃশ্যকল্প-১ 'বিশেষ সদর্থক যুক্তিবাক্যকে' প্রতিফলিত করেছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এর মাধ্যমে সার্বিক নঞর্থক যুক্তিবাক্যের ইঙ্গিত পাওয়া যায় এবং দৃশ্যকল্প-৩ এর মাধ্যমে সার্বিক সদর্থক যুক্তিবাক্যের ইঙ্গিত পাওয়া যায়। দৃশ্যকল্প-২ সার্বিক নঞর্থক যুক্তিবাক্যকে প্রকাশ করে। এ যুক্তিবাক্য পরিমাণের দিক থেকে সার্বিক এবং গুণের দিক থেকে নঞর্থক। অর্থাৎ, এই যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থ সম্পর্কে কোনো কিছু অস্বীকার করে। ব্যাপ্যতার নিয়মানুযায়ী সার্বিক যুক্তিবাক্য হওয়ার কারণে নঞর্থক যুক্তিবাক্যের উদ্দেশ্য পদ ব্যাপ্য। আর নঞর্থক যুক্তিবাক্য হওয়ার কারণে এই যুক্তিবাক্যের বিধেয় পদ ব্যাপ্য। তাই ব্যাপ্যতার নিয়মানুযায়ী সার্বিক নঞর্থক যুক্তিবাক্যের উভয় পদ ব্যাপ্য।  অপরদিকে, দৃশ্যকল্প-৩ এ সার্বিক সদর্থক যুক্তিবাক্যের প্রয়োগ-ঘটেছে। গুণ ও পরিমাণের যৌথ নীতি অনুসারে যুক্তিবাক্যকে চার ভাগে ভাগ করা যায়। যার প্রথমটি হলো সার্বিক সদর্থক যুক্তিবাক্য যুক্তিবাক্য। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থ স্বীকার করে তাকে সার্বিক সদর্থক যুক্তিবাক্য বলে। এই যুক্তিবাক্য পরিমাণের দিক থেকে সার্বিক এবং গুণের দিক থেকে সদর্থক। পাশাপাশি এই যুক্তিবাক্যের উদ্দেশ্য পদ ব্যাপ্য এবং বিধেয় পদ অব্যাপ্য হয়।"
        }
      ]
    },
    {
      "number": "5",
      "uddipok": "দৃশ্যকল্প-১: সকল লেবু হয় ভিটামিন 'সি' সমৃদ্ধ ফল। কমলা হয় এক প্রকার লেবু। সুতরাং কমলা হয় ভিটামিন 'সি' সমৃদ্ধ ফল। দৃশ্যকল্প-২: কমলালেবু হয় ভিটামিন 'সি' সমৃদ্ধ ফল। বাতাবিলেবু হয় ভিটামিন 'সি' সমৃদ্ধ ফল। কাগজিলেবু হয় ভিটামিন 'সি' সমৃদ্ধ ফল। সুতরাং  সকল লেবু হয় ভিটামিন 'সি' সমৃদ্ধ ফল। ‎‎",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "যে অনুমানে একাধিক আশ্রয়বাক্য থেকে সিদ্ধান্তে উপনিত হওয়া যায়, তাকে মাধ্যম অনুমান বলে।"
        },
        {
          "label": "খ",
          "question": "",
          "explanation": "অমাধ্যম অনুমান প্রকৃত অনুমান নয়। অমাধ্যম অনুমানে একটি আশ্রয়বাক্যের উপর ভিত্তি করে সিদ্ধান্ত গঠিত হওয়ায় সিদ্ধান্তে নতুন - সত্যের সন্ধান দেয় না। আশ্রয়বাক্যে যেটা থাকে সেটাকেই সিদ্ধান্তে ভিন্ন আঙ্গিকে উপস্থাপন করা হয়। এই অনুমানে জানা থেকে অজানায় গমন করার প্রক্রিয়া নাই। সেই জন্যই অমাধ্যম অনুমান যথার্থ অনুমান নয়।"
        },
        {
          "label": "গ",
          "question": "",
          "explanation": "দৃশ্যকল্প-১ অবরোহ অনুমানকে নির্দেশ করেছে।ব্যাখ্যা করা হলো- যে অনুমানে সিদ্ধান্তটি কোনো ক্রমেই আশ্রয়বাক্য থেকে ব্যাপক হতেবেশি পারে না তাকে অবরোহ অনুমান বলে। অবরোহ অনুমানে আমরা সার্বিক ধারনা থেকে বিশেষ ধারনার দিকে বা বেশি ব্যাপক ধারণা থেকে কম ব্যাপক ধারণার দিকে অগ্রসর হই। অর্থাৎ অনুমানের গতি এখানে নিম্নমুখী। অবরোহ অনুমানের সিদ্ধান্তটি কোনো আশ্রয়বাক্য থেকে কম ব্যাপক আবার কোনো আশ্রয়বাক্যের সাথে সমান ব্যাপক তবে কোনোক্ষেত্রেই আশ্রয়বাক্য থেকে বেশি ব্যাপক নয়। তেমনি উদ্দীপকের দৃশ্যকল্প-১ এর যুক্তিটি সার্বিক ধারণা থেকে বিশেষ ধারণার দিকে অগ্রসর হয়েছে। অর্থাৎ বেশি ব্যাপক ধারণা থেকে কম। ব্যাপক ধারণার দিকে অগ্রসর হয়েছে। এই যুক্তির সিদ্ধান্তটি 'কমলা হয় ভিটামিন 'সি' সমৃদ্ধ ফল' এটি প্রথম আশ্রয়বাক্য- 'সকল লেবু হয় ভিটামিন 'সি' সমৃদ্ধ ফল'-এর থেকে কম ব্যাপক এবং দ্বিতীয় আশ্রয়বাক্য- 'কমলা হয় এক প্রকার লেবু'-এর সমান ব্যাপক।তাই বলা যায় যে, দৃশ্যকল্প-১ অবরোহ অনুমানকে নির্দেশ করেছে।"
        },
        {
          "label": "ঘ",
          "question": "",
          "explanation": "দৃশ্যকল্প-১ অবরোহ অনুমান ও দৃশ্যকল্প-২ আরোহ অনুমানকে নির্দেশ করেছে। নিচে এদের মধ্যে সম্পর্ক বিশ্লেষণ করা হলো- অবরোহ অনুমান ও আরোহ অনুমান দুটির মধ্যে পার্থক্য আছে,সাদৃশ্য আছে আবার পারস্পরিক নির্ভরশীলতাও আছে। প্রথমত, অবরোহ ও আরোেহ দুটিই হলো অনুমান। অনুমান বলতে জানা বিষয়ের ওপর ভিত্তি করে অজানা বিষয়ে গমন করার মানসিক প্রক্রিয়াকে বোঝায়।দ্বিতীয়ত, অবরোহ অনুমান যে সার্বিক বাক্য দিয়ে শুরু করে সেগুলো সরবরাহ করে আরোহ অনুমান। আবার আরোহ অনুমান যে সার্বিক যুক্তিবাক্য স্থাপন করে তাকে যাচাই করতে অবরোহ পদ্ধতির আশ্রয় নিতে হয়।তৃতীয়ত, অবরোহ ও আরোেহ উভয় অনুমানেরই মূল লক্ষ্য বা উদ্দেশ্য একই। আর সেটা হচ্ছে সার্বিক নিয়মের সাথে বিশেষ ঘটনাবলির সম্পর্ক নিরূপণ করা। চতুর্থত, অবরোহ ও আরোেহ উভয় অনুমানেরই লক্ষ্য সত্যতা অর্জন করা।পঞ্চমত, যুক্তিবিদ ওয়েলটন বলেন, প্রকৃতির বিশেষ বস্তু বা ঘটনার মধ্যে একটা সমগ্রতার রূপ লুকিয়ে আছে। এ রূপকে খুঁজে বের করাই আরোহ ও অবরোহ অনুমানের লক্ষ্য।"
        }
      ]
    },
    {
      "number": "6",
      "uddipok": "দৃশ্যকল্প-১: সকল খাবার হয় পচনশীল। কোনো খাবার নয় অপচনশীল। দৃশ্যকল্প-২: কিছু বাংলাদেশি খাবার হয় সুস্বাদু। কিছু সুস্বাদু খাবার হয় বাংলাদেশি খাবার।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "যে আবর্তনে আশ্রয়বাক্য ও সিদ্ধান্তের পরিমাণ একই থাকে তাকে সরল আবর্তন বলে।"
        },
        {
          "label": "খ",
          "question": "",
          "explanation": "আবর্তনের ক্ষেত্রে আশ্রয়বাক্যের উদ্দেশ্য পদ সিদ্ধান্তে বিধেয় হিসেবে ব্যবহৃত হয়। আর আশ্রয়বাক্যের বিধেয় পদ সিদ্ধান্তে উদ্দেশ্য পদ হিসেবে ব্যবহৃত হয়। '' যুক্তিবাক্যের আবর্তন করতে গেলে এর অব্যাপ্য উদ্দেশ্য পদ সিদ্ধান্তে বিধেয় হিসেবে ব্যবহৃত হয় এবং ব্যাপ্য হয়, যা আবর্তনের নিয়ম বিরোধী। তাই '()' যুক্তিবাক্যের আবর্তন সম্ভব নয়।"
        },
        {
          "label": "গ",
          "question": "",
          "explanation": "উদ্দীপকের দৃশ্যকল্প-১ অমাধ্যম অনুমানের 'প্রতিবর্তন' প্রকারকে নির্দেশ করেছে।ব্যাখ্যা করা হলো- যে অমাধ্যম অনুমানে আশ্রয়বাক্য ও সিদ্ধান্তের উদ্দেশ্য একই পদ রেখে ও আশ্রয়বাক্যের বিধেয়ের বিরুদ্ধ পদকে সিদ্ধান্তের বিধেয় হিসেবে ব্যবহার করে গুণ পরিবর্তন করে এবং অর্থ অপরিবর্তিত রেখে সিদ্ধান্ত অনুমান করা হয় তাকে প্রতিবর্তন বলে। এরূপ অনুমানে দুটি যুক্তিবাক্য থাকে একটি আশ্রয়বাক্য এবং অন্যটি সিদ্ধান্ত। প্রতিবর্তনের আশ্রয়বাক্যকে 'প্রতিবর্তনীয়' এবং সিদ্ধান্তকে 'প্রতিবর্তিত' বলা হয়। প্রতিবর্তনের চারটি নিয়ম আছে। যথা: ১. প্রতিবর্তনের এবং প্রতিবর্তিতের উদ্দেশ্য একই পদ হবে। ২. প্রতিবর্তনীয় এবং প্রতিবর্তিতের বিধেয় পরস্পর বিরুদ্ধ পদ হবে। ৩. প্রতিবর্তনীয় ও প্রতিবর্তিতের গুণ ভিন্ন হবে। অর্থাৎ প্রতিবর্তনীয় সদর্থক হলে 'প্রতিবর্তিত নঞর্থক হবে এবং প্রতিবর্তনীয় নঞর্থক হলে প্রতিবর্তিত সদর্থক হবে। ৪. প্রতিবর্তনীয় এবং প্রতিবর্তিতের পরিমাণ একইরূপ হবে। অর্থাৎ প্রতিবর্তনীয় সার্বিক হলে প্রতিবর্তিতও সার্বিক হবে এবং প্রতিবর্তনীয় বিশেষ হলে প্রতিবর্তিতও বিশেষ হবে। উদ্দীপকে উদাহরণে আশ্রয়বাক্য হলো- সকল খাবার হয় পচনশীল এবং সিদ্ধান্ত হলো- কোনো খাবার নয় অপচনশীল।এই অমাধ্যম অনুমানে প্রতিবর্তনের সকল নিয়ম অনুসরণ করা হয়েছে। তাই বলা যায়,  উদ্দীপকের দৃশ্যকল্প-১ অমাধ্যম অনুমানের প্রতিবর্তনের দৃষ্টান্ত।"
        },
        {
          "label": "ঘ",
          "question": "",
          "explanation": "উদ্দীপকের দৃশ্যকল্প-১ অমাধ্যম অনুমানের প্রতিবর্তনের দৃষ্টান্ত এবং দৃশ্যকল্প-২ অমাধ্যম অনুমানের আবর্তনের দৃষ্টান্ত। নিচে এদের পার্থক্য বিশ্লেষণ করা হলো- ১.প্রতিবর্তনে আশ্রয়বাক্য ও সিদ্ধান্তের উদ্দেশ্য একই পদ হয়। কিন্তু আবর্তনে আশ্রয়বাক্যের বিধেয় পদকে সিদ্ধান্তের উদ্দেশ্য হিসেবে ব্যবহার করা হয়। ২. প্রতিবর্তনে আশ্রয়বাক্যের বিধেয়ের বিরুদ্ধ পদকে সিদ্ধান্তের বিধেয় হিসেবে ব্যবহার করা হয়। অপরদিকে, আবর্তনে আশ্রয়বাক্যের উদ্দেশ্য পদকে সিদ্ধান্তের বিধেয় হিসেবে ব্যবহার করা হয়। ৩. প্রতিবর্তনে আশ্রয়বাক্য ও সিদ্ধান্তর গুণ ভিন্ন হয় অর্থাৎ আশ্রয়বাক্য সদর্থক হলে সিদ্ধান্ত নঞর্থক হয়, আবার আশ্রয়বাক্য নঞর্থক হলে সিদ্ধান্ত সদর্থক হয়। অন্যদিকে, আবর্তনে আশ্রয়বাক্য ও সিদ্ধান্তের গুণ একইরূপ হয়। অর্থাৎ আশ্রয়বাক্য সদর্থক হলে সিদ্ধান্তও সদর্থক হয়, আবার আশ্রয়বাক্য নঞর্থক হলে সিদ্ধান্তও নঞর্থক হয়। প্রতিবর্তনে আশ্রয়বাক্য ও সিদ্ধান্তের পরিমাণ সমান হয়। অর্থাৎ আশ্রয়বাক্য সার্বিক হলে সিদ্ধান্ত সার্বিক হয়, আবার আশ্রয়বাক্য বিশেষ হলে সিদ্ধান্তও বিশেষ হয়। কিন্তু আবর্তনে আশ্রয়বাক্য ও সিদ্ধান্তের পরিমান কখনো সমান হয় আবার কখনো ভিন্ন হয়। সবসময় একইরূপ হয় না।"
        }
      ]
    },
    {
      "number": "7",
      "uddipok": "",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "কোনো ঘটনার পূর্ববর্তী, অপরিবর্তনীয়, শর্ত নিরপেক্ষ ও অব্যবহিত পূর্ববর্তী ঘটনাকে সংশ্লিষ্ট ঘটনার কারণ বলে।"
        },
        {
          "label": "খ",
          "question": "",
          "explanation": "কোনো কার্যকে ঘটানের জন্য যে সব পূর্ববর্তী ঘটনার প্রয়োজন তাদের সমষ্টিকে বলা হয় কারণ। এ সমষ্টির প্রতিটি ঘটনাই প্রত্যক্ষ এবং পরোক্ষভাবে কার্যকে উৎপন্ন করতে সাহায্য করে। এ ঘটনাগুলোর প্রত্যেকটিকে পৃথকভাবে এক একটি শর্ত বলে। এজন্যই বলা হয় কারণ হচ্ছে শর্তের সমষ্টি।"
        },
        {
          "label": "গ",
          "question": "",
          "explanation": "উদ্দীপকে দৃশ্যকল্প-১ এ ভিন্ন ভিন্ন কারণ একত্রে মিলিত হয়ে যে মিশ্র কার্যটি উৎপন্ন করেছে তা মূলত কার্যসংমিশ্রণের একটি প্রকার ভিন্নজাতীয় কার্যসংমিশ্রণকে নির্দেশ করেছে। ব্যাখ্যা করা হলো- আমরা জানি, কার্যসংমিশ্রণ বলতে যখন একাধিক কারণ একত্র মিলিত হয়ে একটি মিশ্র কার্য উৎপন্ন করে তখন বিভিন্ন কার্যের এ মিশ্রণকে কার্যসংমিশ্রণ বোঝায়। কার্যসংমিশ্রণ দুই প্রকার। যথা-১. সমজাতীয় কার্যসংমিশ্রণ। ২. ভিন্নজাতীয় কার্যসংমিশ্রণ। এদের মধ্যে ভিন্নজাতীয় কার্যসংমিশ্রণ হলো- যখন একাধিক কারণ একসাথে মিলিতভাবে কাজ করে একটি মিশ্রিত কার্য উৎপন্ন করে এবং মিশ্রিত কার্যটি যদি কারণগুলো থেকে ভিন্ন জাতীয় হয়, তাহলে এ কার্যসংমিশ্রণকে ভিন্ন জাতীয় কার্যসংমিশ্রণ বলে।\" ভিন্নজাতীয় কার্যসংমিশ্রণে ভিন্ন ভিন্ন কারণ থেকে সৃষ্ট মিশ্র কার্যটি আর কারণের ভিন্নতা অনুসারে স্বতন্ত্র অস্তিত্ব বজায় রাখতে পারে না বরং একসাথে মিশে যায়। তেমনি উদ্দীপকে দৃশ্যকল্প-১ এ 'করোনা আক্রান্ত' নামক যে মিশ্র 'কার্যটি সর্দি, কাশি, জ্বর, গন্ধহীনতা ও অক্সিজেনের স্বল্পতা নামক ভিন্ন ভিন্ন কারণের মিলিত ক্রিয়ার ফলে উৎপন্ন হয়েছে সেই মিশ্র কার্যের প্রকৃতি ও কারণগুলোর প্রকৃতি থেকে ভিন্নরূপ। অর্থাৎ করোনা আক্রান্ত মিশ্র কার্যকে কারণের ভিন্নতা অনুসারে পৃথকভাবে বিশ্লেষণ করা যায় না। সুতরাং এটি একটি ভিন্নজাতীয় কার্যসংমিশ্রণের উদাহরণ।"
        },
        {
          "label": "ঘ",
          "question": "",
          "explanation": "উদ্দীপকে দৃশ্যকল্প-২ এ বহুকারণবাদ মতবাদটি উল্লিখিত হয়েছে। বৈজ্ঞানিক দৃষ্টিকোণ থেকে এ মতবাদটি গ্রহণযোগ্য নয়।নিচে কার্যকারণের আলোকে তা বিশ্লেষণ করা হলো- বহুকারণবাদ অনুসারে একই কার্য বিভিন্ন সময় বিভিন্ন কারণের দ্বারা সংঘটিত হতে পারে। উদ্দীপকে দেখানো হয়েছে- 'মাথা ব্যাথা' কার্যটি কখনো কখনো অপর্যাপ্ত ঘুম, কখনো সর্দি জ্বর, কখনো দুশ্চিন্তা, কখনো সাইনাস, কখনো চোখের সমস্যা আবার কখনো মাইগ্রেন-এর কারণে সংঘটিত হতে পারে। আমার মতে, উদ্দীপকে উল্লেখিত বহুকারণবাদ মতবাদটি গ্রহণযোগ্য নয়। এটি মিথ্যা প্রমাণ করার জন্য আমাদের নিচের বিষয়গুলো বিশ্লেষণ করতে হবে। প্রথমত: কার্যের প্রকৃতি বিশেষভাবে উদঘাটন করা। এ কথার অর্থ- ভিন্ন ভিন্ন কারণ থেকে সৃষ্ট একই কার্যের প্রকৃতি ভিন্ন হয়। যেমন ভিন্ন ভিন্ন সময়ে ভিন্ন ভিন্ন কারণ দ্বার 'মাথা ব্যাথা' নামক কার্যটি উৎপন্ন হলে মাথা ব্যাথার ধরন বা প্রকৃতি ভিন্ন হয়। এ থেকে বোঝা যায়, একটি কার্যের একটিই কারণ। দ্বিতীয়ত: কারণের সার্বিকীকরণ করা। কারণের সার্বিকীকরণ হলো- সবগুলো কারণের মধ্যে একটি সাধারণ অবস্থা বর্তমান থাকা। উদ্দীপকে মাথা-এর কারণ হিসেবে আমরা যদি মাথার মধ্যে অনিয়ন্ত্রিত জীবনযাপনকে কারণ বলে ধরে নিই তাহলে বহুকারণবাদ মিথ্যা হয়ে যায়। কারণ কারণগুলো সবই অনিয়ন্ত্রিত জীবনযাপন এবং একটিই কারণ।"
        }
      ]
    },
    {
      "number": "8",
      "uddipok": "দৃশ্যকল্প-১: সকল পণ্ডিত ব্যক্তি হয় জ্ঞানী। সকল শিক্ষিত ব্যক্তি জ্ঞানী। সুতরাং সকল শিক্ষিত ব্যক্তি হয় পণ্ডিত। দৃশ্যকল্প-২: সকল পণ্ডিত ব্যক্তি হয় জ্ঞানী। সকল জ্ঞানী ব্যক্তি হয় দূরদর্শী। সুতরাং কিছু দূরদর্শী ব্যক্তি হয় পণ্ডিত।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে।"
        },
        {
          "label": "খ",
          "question": "",
          "explanation": "সহানুমানের যে পদ উভয় আশ্রয়বাক্যে থাকে কিন্তু সিদ্ধান্তে থাকে না তাকে মধ্যপদ বলে। সহানুমানের প্রধান আশ্রয়বাক্যে মধ্যপদ প্রধান পদের সাথে ব্যবহৃত হয়। আর অপ্রধান আশ্রয়বাক্যে মধ্যপদ অপ্রধান পদের সাথে ব্যবহৃত হয়। এভাবে ব্যবহৃত হয়ে মধ্যপদ উভয় আশ্রয়বাক্যের মধ্যে একটি অনিবার্য সম্পর্ক তৈরি করে। আর ওই অনিবার্য সম্পর্কের ভিত্তিতে সিদ্ধান্তে কেবল প্রধান ও অপ্রধান পদ থাকে। সুতরাং বলা যায়, প্রয়োজন থাকে না বিধায় সিদ্ধান্ত বাক্যে মধ্যপদ থাকে না।"
        },
        {
          "label": "গ",
          "question": "",
          "explanation": "দৃশ্যকল্প-১ এ সহানুমানের যুক্তিতে, জ্ঞানী' নামক যে মধ্যপদটি ব্যবহার করা হয়েছে তা উভয় আশ্রয়বাক্যেই অব্যাপ্য থাকায় অব্যাপ্য মধ্যপদজনিত অনুপপত্তি ঘটেছে। ব্যাখ্যা করা হলো- সহানুমানের একটি নিয়ম আছে যে, সহানুমানের আশ্রয়বাক্য দুটির মধ্যে মধ্যপদকে অন্তত একবার ব্যাপ্য হতে হবে। এই নিয়ম লঙ্ঘন করে উভয় আশ্রয়বাক্যেই যদি মধ্যপদ অব্যাপ্য থাকে তাহলে অব্যাপ্য মধ্যপদজনিত অনুপপত্তি ঘটবে। দৃশ্যকল্প-১ এ সহানুমানের যুক্তিতে 'জ্ঞানী' মধ্যপদটি প্রধান আশ্রয়বাক্য ও অপ্রধান আশ্রয়বাক্যের বিধেয় পদ হিসেবে ব্যবহৃত হয়েছে এবং উভয় আশ্রয়বাক্যেই অব্যাপ্য রয়েছে, তাই এটি একটি ত্রুটিপূর্ণ যুক্তি এবং এরূপ ত্রুটিপূর্ণ যুক্তির নাম অব্যাপ্য মধ্যপদজনিত অনুপপত্তি।"
        },
        {
          "label": "ঘ",
          "question": "",
          "explanation": "দৃশ্যকল্প-২ সহানুমানের একটি যুক্তি, নিচে তা সহানুমানর নিয়মের আলোকে মূল্যায়ন করা হলো- আমরা জানি, সহানুমানের মোট দশটি নিয়ম আছে। সহানুমান বৈধ হতে গেলে এই দশটি নিয়মই মেনে চলতে হয়। প্রথম নিয়ম, প্রতিটি সহানুমানে তিনটি এবং কেবলমাত্র তিনটি পদ থাকবে। এই নিয়মের আলোকে বলা যায়, উক্ত সহানুমানে তিনটি পদই আছে। যথা- পণ্ডিত, জ্ঞানী ও দূরদর্শী। দ্বিতীয় নিয়ম, সহানুমানে তিনটি যুক্তিবাক্য এবং কেবলমাত্র তিনটি যুক্তিবাক্য থাকবে। এই নিয়মের আলোকে বলা যায়, উক্ত সহানুমানে তিনটি যুক্তিবাক্যই আছে। তৃতীয় নিয়ম, সহানুমানের আশ্রয়বাক্য দুটির মধ্যে মধ্যপদকে অন্তত একবার ব্যাপ্য হতে হবে। এই নিয়ম অনুসারে দৃশ্যকল্প-২ এর সহানুমানে 'জ্ঞানী' মধ্যপদটি উভয় আশ্রয়বাক্যেই ব্যাপ্য আছে। চতুর্থ নিয়ম, কোনো পদ আশ্রয়বাক্যে অব্যাপ্য থাকলে তাকে সিদ্ধান্তে ব্যাপ্য করা যাবে না। দৃশ্যকল্প-২ এর সহানুমানে এই নিয়ম অনুযায়ী আশ্রয়বাক্যের কোনো অব্যাপ্য পদ সিদ্ধান্তে ব্যাপ্য করা হয়নি। এভাবেই মূলত- পঞ্চম নিয়ম, দুটি আশ্রয়বাক্য নঞর্থক হলে তা থেকে কোনো সিদ্ধান্ত পাওয়া সম্ভব নয়। ষষ্ঠ নিয়ম, একটি আশ্রয়বাক্য নঞর্থক হলে সিদ্ধান্তটিও নঞর্থক হবে এবং এর বিপরীত কথাও সত্য, অর্থাৎ সিদ্ধান্তটি নঞর্থক হলে একটি আশ্রয়বাক্য অবশ্যই সদর্থক হবে। সপ্তম নিয়ম, দুটি আশ্রয়বাক্য সদর্থক হলে সিদ্ধান্তটিও সদর্থক হবে এবং এর বিপরীত কথাও সত্য, অর্থাৎ সিদ্ধান্তটি সদর্থক হলে উভয় আশ্রয়বাক্যই সদর্থক হবে। অষ্টম নিয়ম, দুটি আশ্রয়বাক্য বিশেষ হলে তা থেকে কোনো সিদ্ধান্ত পাওয়া যায় না। নবম নিয়ম, একটি আশ্রয়বাক্য বিশেষ হলে সিদ্ধান্তটিও বিশেষ হবে। দশম নিয়ম, প্রধান আশ্রয়বাক্যটি বিশেষ হলে এবং অপ্রধান আশ্রয়বাক্যটি নঞর্থক হলে কোনো সিদ্ধান্ত পাওয়া যায় না। অর্থাৎ IE থেকে কোনো সিদ্ধান্ত নিঃসৃত হবে না। দৃশ্যকল্প-২ এর সহানুমান সকল নিয়ম অনুসরণ করেছে এবং এটি একটি বৈধ সহানুমান।"
        }
      ]
    },
    {
      "number": "9",
      "uddipok": "দুই বন্ধু জয় ও বিজয় বলল, প্রকৃতির রহস্য বোঝা খুবই কঠিন। জয় বলল, যে পরিস্থিতিতে তুরস্ক ও সিরিয়ায় ভূমিকম্প হয়েছে অনুরূপ পরিস্থিতি বাংলাদেশে হলে বাংলাদেশেও ভূমিকম্প হবে। এ কথা শুনে বিজয় বলল, প্রকৃতিতে এমনি এমনি কোনো কিছু সংঘটিত হয় না। প্রতিটি ঘটনার পিছনে কিছু না কিছু থাকে।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "আরোহের ভিত্তি বলতে আমরা সেসব প্রক্রিয়াকে বুঝি যাদের উপর নির্ভর করে আরোহ অনুমান সম্ভব করে তোলা হয়।"
        },
        {
          "label": "খ",
          "question": "",
          "explanation": "কারণ হলো কার্যের সবচেয়ে নিকটবর্তী পূর্ববর্তী ঘটনা। একটি কার্যের পিছনে একাধিক পূর্ববর্তী ঘটনা থাকতে পারে। তাদের মধ্যে কোনোটি নিকটবর্তী আবার কোনোটি দূরবর্তী। এদের মধ্যে যেটি কার্যের সবচেয়ে নিকটবর্তী সেটিই হবে কারণ। কারণ সরাসরি কার্য উৎপন্ন করে। কিন্তু দূরবর্তী ঘটনাগুলো সরাসরি কার্য উৎপন্ন করতে পারে না বলে তাদেরকে কার্যের কারণ বলা যায় না। এজন্যই যে কোনো অগ্রবর্তী ঘটনা কারণ নয়।"
        },
        {
          "label": "গ",
          "question": "",
          "explanation": "উদ্দীপকে জয়ের বক্তব্যে আরোহের আকারগত ভিত্তির \"প্রকৃতির 'নিয়মানুবর্তিতা নীতির দিকটি ফুটে উঠেছে। প্রকৃতির নিয়মানুবর্তিতা নীতি একটি সার্বিক ও মৌলিক নিয়ম। এই নিয়মের অর্থ হলো প্রকৃতি নির্দিষ্ট নিয়মের দ্বারা পরিচালিত। অর্থাৎ প্রকৃতি নিয়মানুবর্তী। প্রকৃতি নিজের পুনরাবৃত্তি করে। প্রকৃতি নিয়মের দাস হওয়ায় ভবিষ্যত অতীতের অনুরূপ হবে, একই কারণ থেকে একই কার্য ঘটবে। অর্থাৎ প্রকৃতি একই রকম পরিস্থিতিতে সবসময় একই রকম আচরণ করে। যদি একই অবস্থার পুনরাবৃত্তি ঘটে তাহলে একই রকম ঘটনা ঘটবে। বিশ্বজগতের মধ্যে যা কিছু আছে এবং যা কিছু ঘটে সবই এই নিয়মের অধীন। জগতের সবকিছুই ধারাবাহিকভাবে এবং সুশৃঙ্খলভাবে ঘটে যাচ্ছে। উদ্দীপকে জয় বলেছে যে, পরিস্থিতিতে তুরস্ক ও সিরিয়ায় ভূমিকম্প হয়েছে অনুরূপ পরিস্থিতি বাংলাদেশে হলে বাংলাদেশেও ভূমিকম্প হবে। এ কথার অর্থই হলো প্রকৃতি একই রকম পরিস্থিতিতে একই রকম আচরণ করে, যা মূলত প্রকৃতির নিয়মানুবর্তিতা নীতি কেই  নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে বিজয়-এর বক্তব্যের মাধ্যমে আরোহের আকারগত ভিত্তির 'কার্য-কারণ' নিয়মের কারণের দিকটি উল্লিখিত হয়েছে। কারণের স্বরূপ নিম্নরূপ: ১.কারণ হলো কার্যের পূর্ববর্তী ঘটনা- কারণ ও কার্যের মধ্যে সম্পর্ক হলো ঘটনার পূর্বাপর সম্পর্ক। সময়ের বিবেচনায় কারণ আগে আসে এবং কার্য পরে আসে। ২.কারণ হলো কার্যের অপরিবর্তনীয় পূর্ববর্তী ঘটনা- পূর্ববর্তী ঘটনা পরিবর্তনীয় ও অপরিবর্তনীয় হতে পারে। এর মধ্যে যে পূর্ববর্তী ঘটনা অপরিবর্তনীয় সেটাই কারণ। ৩.কারণ হলো শর্তহীন পূর্ববর্তী ঘটনা- কোনো পূর্ববর্তী ঘটনাকে কারণ হতে হলে তাকে শর্তহীন হতে হবে।কারণ হলো অব্যবহিত পূর্ববর্তী ঘটনা- একটি কার্যের পিছনে একাধিক পূর্ববর্তী ঘটনা থাকতে পারে। তাদের মধ্যে কোনোটি নিকটবর্তী আবার কোনোটি দূরবর্তী। এদের মধ্যে যেটি কার্যের সবচেয়ে নিকটবর্তী সেটিই হবে কারণ। কারণ সরাসরি কার্য উৎপন্ন করে। ৪. কারণ হলো কার্যের সমান-পূর্ববর্তী ঘটনা ও পরবর্তী ঘটনা সমান না হলে পূর্ববর্তী ঘটনার পক্ষে পরবর্তী ঘটানো সম্ভব নয়।"
        }
      ]
    },
    {
      "number": "10",
      "uddipok": "কলেজ থেকে ফিরে শম্পা তার মাকে বলল, মা আজ আমি খুবই ক্লান্ত ও তৃষ্ণার্ত। একথা শুনে মা বলল, তাড়াতাড়ি পোশাক পরিবর্তন করে হাতমুখ ধুয়ে খেতে এসো। বাবা বললেন, \"তারপর সন্ধ্যায় আমরা জন্মদিনের দাওয়াতে যাব।\"",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "কোনো জাতি বা শ্রেণিবাচক বিধেয় পদবিশিষ্ট সদর্থক যুক্তিবাক্যের উদ্দেশ্য পদের সাথে বিধেয় পদের যেসব সম্পর্ক থাকতে পারে সেসব সম্পর্ককে বিধেয়ক বলে।"
        },
        {
          "label": "খ",
          "question": "",
          "explanation": "বিধেয় ও বিধেয়ক ভিন্নতর। কারণ বিধেয় হলো যুক্তিবাক্যে ব্যবহৃত একটি পদের নাম। কিন্তু বিধেয়ক হলে একটি সম্পর্কের নাম। বিধেয় সদর্থক ও নঞর্থক উভয় যুক্তিবাক্যেই থাকে। কিন্তু বিধেয়ক শুধু সদর্থক যুক্তিবাক্যে থাকে। এজন্য বিধেয় ও বিধেয়ক এক নয়, ভিন্নতর।"
        },
        {
          "label": "গ",
          "question": "",
          "explanation": "উদ্দীপকে বাবার বক্তব্য হলো- তারপর সন্ধ্যায় আমরা জন্মদিনের দাওয়াতে যাব। এই বক্তব্যের মূল শব্দটি হলো 'জন্মদিন' যা ব্যক্তিগত অবিচ্ছেদ্য অবান্তর লক্ষণকে নির্দেশ করেছে। যে অবান্তর লক্ষণ কোনো ব্যক্তিবিশেষের বেলায় সর্বদাই উপস্থিত এবং যাকে কোনোক্রমেই পরিবর্তন করা যায় না তাকে অবিচ্ছেদ্য অবান্তর লক্ষণ বলে। ব্যক্তির ক্ষেত্রে জন্মতারিখ এবং জন্মস্থান পরিবর্তন করা যায় না। এগুলো স্থায়ী গুণ। একজন ব্যক্তি কেবল একটি স্থানেই জন্মগ্রহণ করতে পারে। ভিন্ন ভিন্ন স্থানে পারে না। একজন ব্যক্তি একটি নির্দিষ্ট তারিখে জন্মগ্রহণ করতে পারে। ভিন্ন ভিন্ন তারিখে পারে না। তাহলে দেখা যাচ্ছে, উদ্দীপকে বাবা যে জন্মদিনের দাওয়াতে যাওয়ার স্থান বলেছেন সেখানে মূল শব্দ 'জন্মদিন' ব্যক্তিগত অবিচ্ছেদ্য অবান্তর লক্ষণকেই নির্দেশ করেছে।"
        },
        {
          "label": "ঘ",
          "question": "",
          "explanation": "উদ্দীপকে মেয়ের বক্তব্য 'মা আজ আমি ক্লান্ত ও তৃষ্ণার্ত।' এখানে যুক্তিবিদ্যার প্রাসঙ্গিক শব্দ দুটি 'ক্লান্তি' ও 'তৃষ্ণা'। আর মায়ের বক্তব্য- 'তাড়াতাড়ি পোশাক পরিবর্তন করে হাতমুখ ধুয়ে খেতে এসো।' এখানে প্রাসঙ্গিক শব্দটি 'পোশাক'। তাই দেখা যাচ্ছে, ক্লান্তি, তৃষ্ণা ও পোশাক তিনটি বিষয়ই ব্যক্তিগত বিষয় এবং পরিবর্তনশীল বিষয়। ক্লান্তি ও তৃষ্ণা বিষয়টি ব্যক্তির অবিচ্ছেদ্য গুণ নয়। কারণ এগুলো ব্যক্তিভেদে ভিন্ন হয়। এমনকি সবসময় একইরকমভাবে এই গুণগুলো ব্যক্তির মধ্যে বিরাজ করে না। ঠিক তেমনি পোশাক এর বিষয়টিও ব্যক্তিভেদে ভিন্ন হয়। একেক জনের পোশাক একেক রকম। এজন্য এ বিষয়টিও বিচ্ছেদ্য। সুতরাং বলা যায়, উদ্দীপকে বর্ণিত মা ও মেয়ের বক্তব্যের মাধ্যমে ব্যক্তিগত বিচ্ছেদ্য অবান্তর লক্ষণকে উল্লেখ করা হয়েছে।"
        }
      ]
    },
    {
      "number": "11",
      "uddipok": "সকল অধ্যাপক হন জ্ঞানী ব্যক্তি। ড. ফরহাদ একজন অধ্যাপক। সুতরাং ড. ফরহাদ একজন জ্ঞানী ব্যক্তি।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "যে অনুমানে একাধিক আশ্রয়বাক্য থেকে সিদ্ধান্তে উপনীত হওয়া যায়, তাকে মাধ্যম অনুমান বলে।"
        },
        {
          "label": "খ",
          "question": "",
          "explanation": "আশ্রয়বাক্য দুটির মধ্যে অনিবার্য সম্পর্ক স্থাপন করে মধ্যপদ। সেই সম্পর্ক স্থাপনের ফলে সিদ্ধান্তটি অনিবার্যভাবে নিঃসৃত হয়। মাধ্যম অনুমানে আশ্রয়বাক্য দুটির মধ্যে অনিবার্য সম্পর্ক না থাকলে সিদ্ধান্ত স্থাপন করা যায় না।"
        },
        {
          "label": "গ",
          "question": "",
          "explanation": "উদ্দীপকে প্রতিফলিত পদগুলো নিচে ব্যাখ্যা করা হলো- উদ্দীপকে তিনটি পদ রয়েছে।যথা- ড. ফরহাদ, অধ্যাপক ও জ্ঞানী ব্যাক্তি। এদের মধ্যে একটি প্রধান পদ, একটি অপ্রধান পদ এবং একটি মধ্যপদ। প্রধান পদ- যে পদটি সিদ্ধান্তের বিধেয় হিসেবে ব্যবহৃত হয় তাকে প্রধান পদ বলে। উদ্দীপকে 'জ্ঞানী ব্যক্তি' পদটি প্রধান পদ। কারণ এই পদটি সিদ্ধান্তের বিধেয়ের স্থানে বসেছে। অপ্রধান পদ- যে পদটি সিদ্ধান্তের উদ্দেশ্য হিসেবে ব্যবহৃত হয়তাকে অপ্রধান পদ বলে। উদ্দীপকে ড. ফরহাদ পদটি অপ্রধান পদ কেননা পদটি সিদ্ধান্তের উদ্দেশ্য হিসেবে ব্যবহৃত হয়েছে। মধ্যপদ- যে পদটি উভয় আশ্রয়বাক্যেই থাকে কিন্তু সিদ্ধান্তে থাকে না তাকে মধ্যপদ বলে। উদ্দীপকে 'অধ্যাপক' পদটি মধ্যপদ। কেননা এটি উভয় আশ্রয়বাক্যেই আছে কিন্তু সিদ্ধান্তে নেই।"
        },
        {
          "label": "ঘ",
          "question": "",
          "explanation": "উদ্দীপকে অবরোহ অনুমানের মাধ্যম অনুমানকে প্রকাশ করেছে। অবরোহ অনুমানের প্রকরণের আলোকে নিচে তা বিশ্লেষণ করা হলো-  অবরোহ অনুমান দুই প্রকার। যথা-১. মাধ্যম অবরোহ অনুমান ও ২. অমাধ্যম অবরোহ অনুমান। \"যে অবরোহ অনুমানে দুই বা ততোধিক আশ্রয়বাক্য থেকে সিদ্ধান্ত অনুমিত হয় তাকে মাধ্যম অবরোহ অনুমান বলে।” মাধ্যম অবরোহ অনুমানে একটি যুক্তি গঠন করতে গেলে দুই বা ততোধিক আশ্রয়বাক্য প্রয়োজন হয়। যে আশ্রয়বাক্যগুলোকে আমরা সত্য বলে ধরে নিই। মাধ্যম অবরোহ অনুমানে একাধিক আশ্রয়বাক্য যে সিদ্ধান্তে অনুমিত হয় তা একটি নতুন যুক্তিবাক্য। আশ্রয়বাক্যের মধ্যে যে সত্য অপ্রকাশিত থাকে তা এক নতুনরূপে সিদ্ধান্তে প্রকাশিত হয়। মাধ্যম অবরোহ অনুমানে আশ্রয়বাক্যগুলোর সাথে সিদ্ধান্তের একটা অনিবার্য সম্পর্ক থাকে। অর্থাৎ এরূপ অনুমানে পরস্পর সম্পর্কযুক্ত আশ্রয়বাক্য নির্বাচন করার পর সিদ্ধান্ত অনিবার্য হয়ে পড়ে।"
        }
      ]
    }
  ]
}