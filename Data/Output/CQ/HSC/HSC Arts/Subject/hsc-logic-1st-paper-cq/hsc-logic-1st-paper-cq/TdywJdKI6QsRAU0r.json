{
  "title": "দিনাজপুর বোর্ড ২০১৭",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "মামার এক প্রশ্নের উত্তরে সাজিদ বলল, আমি এমন একটি বিষয় নিয়ে লেখাপড়া করছি যে বিষয়টি আমাকে নিজের ও অন্যের ভুলগুলো বুঝতে সহায়তা করে। ফলে মুক্তমন নিয়ে আমি অন্যদের অনেক সমস্যা সমাধানে আগ্রহী থাকি। সাজিদের গ্রহণযোগ্যতা দেখে মামা পরামর্শ দিলেন, তুমি তোমার বাবার ঔষধের দোকান ভালোভাবে চালালে মানুষ তোমার কাছ থেকে সৎ পরামর্শ ও সেবা নিয়ে উপকৃত হতে পারবে। সমাজে একটি দৃষ্টান্ত স্থাপিত হবে। সাজিদের বড় ভাই আবিদ একজন ডাক্তার। তিনি গরীব রোগীদের বিনা খরচে চিকিৎসা দেন। রোগীদের সাথে হাসিমুখে কথা বলেন। ধৈর্যসহকারে রোগীদের কথা শোনেন, সব সময় আন্তরিকতার সাথে দায়িত্ব পালন করেন।",
      "tag": "DIN.B 17",
      "sub_questions": [
        {
          "label": "ক",
          "question": "যুক্তিবিদ্যা কী?",
          "explanation": "যুক্তিবিদ্যা হলো ভাষায় প্রকাশিত চিন্তা সম্পর্কিত বিজ্ঞান ।"
        },
        {
          "label": "খ",
          "question": "কলাবিদ্যাকে কেন প্রায়োগিক বিদ্যা বলা হয়? ব্যাখ্যা কর ।",
          "explanation": "কলা শব্দের অর্থ হলো দক্ষতা বা প্রয়োগ। এ কারণে কলাবিদ্যাকে প্রায়োগিক বিদ্যা বলা হয় । কলা বলতে বস্তু সম্পর্কিত জ্ঞানের বিধিবদ্ধ ব্যবহার বা প্রয়োগ সম্পর্কিত ধারাবাহিক জ্ঞানকে বোঝানো হয়ে থাকে। যেমন— কোনো ব্যক্তি নৃত্য পরিবেশন না করেও নৃত্যবিদ্যার নীতিমালা প্রয়োগের ধারাবাহিক জ্ঞানের অধিকারী হতে পারেন। সুতরাং, কলা হলো ব্যবহারিক দক্ষতা নির্দেশের পাশাপাশি কাজ নিষ্পন্ন করার কৌশল বা পদ্ধতি। আর একারণেই কলাবিদ্যাকে প্রায়োগিক বিদ্যাও বলা হয়।"
        },
        {
          "label": "গ",
          "question": "সাজিদের পঠিত বিষয়টি তোমার পাঠ্যবইয়ের কোন দিকটিকে নির্দেশ করেছে? ব্যাখ্যা কর ।",
          "explanation": "উদ্দীপকে লিসার বক্তব্যে যুক্তিবিদ্যার আদর্শনিষ্ঠ (Normative) দিকটি প্রকাশিত হয়েছে। এ কারণে তার বক্তব্যটি অবশ্যই যৌক্তিক। যুক্তিবিদ্যা একটি আদর্শনিষ্ঠ বিজ্ঞান। এর মূল আদর্শ হলো সত্যতা। সত্যতার আদর্শের আলোকে যুক্তিবিদ্যা সঠিক চিন্তা পদ্ধতি ও এর নিয়মাবলি নির্ধারণ করে। যেমন— মামলায় জয়লাভের জন্য আদালতে মিথ্যা সাক্ষ্য দেয়া ঠিক নয়। কেননা, এটি সত্যতা তথা যুক্তিবিদ্যার আদর্শের পরিপন্থী। উদ্দীপকের লিসা এমন একটি বিষয়ের কথা বলেছে যেটি আমাদের বাস্তব জীবনে চলার সঠিক নির্দেশনা দিতে পারে। যৌক্তিকভাবেই লিসার বক্তব্যটি যুক্তিবিদ্যার আদর্শনিষ্ঠ দিকের সাথে সাদৃশ্যপূর্ণ। কেননা, যুক্তিবিদ্যাই সত্যতার আদর্শের আলোকে আমাদের বাস্তব জীবনে চলার সঠিক নির্দেশনা প্রদান করে।"
        },
        {
          "label": "ঘ",
          "question": "প্রায়োগিক যুক্তিবিদ্যার আলোকে সাজিদের মামার পরামর্শ ও আবিদের কর্মকাণ্ডের তুলনামূলক আলোচনা কর ।",
          "explanation": "উদ্দীপকে সাজিদের মামার পরামর্শ ব্যবহারিক বা প্রায়োগিক দিককে এবং আবিদের কর্মকাণ্ড তাত্ত্বিক দিককে নির্দেশ করে। আমরা জানি, সুশৃঙ্খল ও সুসংবদ্ধ আলোচনা হলো তাত্ত্বিক বিষয় বা বিজ্ঞানের কাজ। আর তাত্ত্বিক জ্ঞানকে বাস্তবে প্রয়োগ করে কোনো বিশেষ উদ্দেশ্য সাধনের নিয়ম-কানুন ও কৌশল শেখানো হলো প্রায়োগিক বা কলা বিদ্যার কাজ। অর্থাৎ তাত্ত্বিক জ্ঞানকে যখন ব্যবহারিক জীবনে প্রয়োগ করা হয় তখন তা প্রায়োগিক বিদ্যায় পরিণত হয়। যেমন- জীববিজ্ঞান জীবদেহের গঠন ও কার্যাবলি সম্পর্কে তাত্ত্বিক জ্ঞান প্রদান করে। আর শল্যচিকিৎসা বিদ্যা (Surgery) শেখায় কীভাবে সঠিক পদ্ধতিতে কোনো রোগীর অস্ত্রোপচার করতে হয়। আমরা জানি, তাত্ত্বিক বিষয়ের পরিধি ব্যবহারিক বিষয়ের চেয়ে ব্যাপক। কারণ তাত্ত্বিক বিষয় হলো ব্যবহারিক বিষয়ের পূর্ববর্তী অবস্থা। উদ্দীপকে সাজিদের মামার পরামর্শ ব্যবহারিক বা প্রায়োগিক দিকের সাথে এবং আবিদের কর্মকাণ্ড তাত্ত্বিক দিকের সাথে সাদৃশ্যপূর্ণ । পরিশেষে বলা যায়, তাত্ত্বিক ও ব্যবহারিক দিকের মূল পার্থক্য হলো- তাত্ত্বিক বিষয় বা বিজ্ঞান নিজ নিজ আলোচ্য বিষয় সম্পর্কে সুশৃঙ্খল ও সুসংবদ্ধ জ্ঞান দান করে। আর প্রায়োগিক বিদ্যা তথা কলা কোনো বিশেষ উদ্দেশ্য সাধনের জন্য বিজ্ঞানের জ্ঞানকে বাস্তব ক্ষেত্রে প্রয়োগ করার কৌশল শেখায়।"
        }
      ]
    },
    {
      "number": "2",
      "uddipok": "",
      "tag": "DIN.B 17",
      "sub_questions": [
        {
          "label": "ক",
          "question": "দর্শন কী?",
          "explanation": "দর্শন (Philosophy) হচ্ছে জ্ঞানের প্রতি অনুরাগ বা প্রজ্ঞা প্রীতি।"
        },
        {
          "label": "খ",
          "question": "শিক্ষা কীভাবে যুক্তিবিদ্যার সাথে সম্পর্কিত? ব্যাখ্যা কর।",
          "explanation": "শিক্ষা ও যুক্তিবিদ্যা বিভিন্ন দিক থেকে সম্পর্কিত। শিক্ষার ফলে মানুষের যুক্তি প্রদান ক্ষমতা বৃদ্ধি পায়। যুক্তিবিদ্যা বৈধ যুক্তি প্রদানের জ্ঞান প্রদান করে। এদিক থেকে শিক্ষা যুক্তিবিদ্যার সাথে সম্পর্কিত। শিক্ষা এমন একটি প্রক্রিয়া যার ফলে মানুষের বিচার ক্ষমতা বৃদ্ধি পায় । যুক্তিবিদ্যায় অবধারণসহ এমন কিছু বিষয় নিয়ে আলোচনা করা হয় যা বিচারমূলক প্রক্রিয়া । শিক্ষার একটি অপরিহার্য দিক হলো গবেষণা। যেকোনো গবেষণা করতে হলে যৌক্তিক প্রক্রিয়া অনুসরণ করতে হয়। সুতরাং দেখা যাচ্ছে যে, শিক্ষা বিভিন্ন দিক থেকে যুক্তিবিদ্যার সাথে সম্পর্কিত।"
        },
        {
          "label": "গ",
          "question": "১নং দৃশ্যকল্পটি তোমার পঠিত বিষয়ের কোন দিকটির সাথে সাদৃশ্যপূর্ণ? ব্যাখ্যা কর।",
          "explanation": "উদ্দীপকে ১নং দৃশ্যকল্পটি পাঠ্যপুস্তকের কম্পিউটার বিজ্ঞান (Computer Science) বিষয়ের সাথে সাদৃশ্যপূর্ণ। কম্পিউটার বিজ্ঞান জ্ঞানের একটি শাখা যেখানে তথ্য ও গণনার তাত্ত্বিক ভিত্তির গবেষণা করা হয়। কম্পিউটার নামক যন্ত্রে এসব গণনা সম্পাদনের ব্যবহারিক পদ্ধতির প্রয়োগ ও বাস্তবায়ন সম্পর্কে আলোচনা করা হয়। এর মূল লক্ষ্য হচ্ছে, তথ্যের উন্নত ব্যবহারের মাধ্যমে মানব জাতির বর্তমান ও ভবিষ্যতের উন্নতি সাধন। তত্ত্ব, প্রকৌশল ও পরীক্ষা-নিরীক্ষা এ তিন মিলেই কম্পিউটার বিজ্ঞান। যেমন: কম্পিউটার বিজ্ঞানীরা রোবট তৈরির তত্ত্ব দাঁড় করে ঐ তত্ত্বের ওপর ভিত্তি করে হার্ডওয়্যার ও সফটওয়্যারের সমন্বয়ে যথাযথ ব্যবস্থা গ্রহণ করেন । উদ্দীপকে দৃশ্যকল্প-১ এ তথ্যপ্রযুক্তির উন্নয়ন দ্বারা কম্পিউটার বিজ্ঞানের মাধ্যমে তথ্য প্রযুক্তির উন্নত ব্যবহার এবং তার দ্বারা মানব জাতির বর্তমান ও ভবিষ্যতের উন্নতি সাধনকে নির্দেশ করে। তথ্য প্রযুক্তি ছাড়া কোনোভাবেই উন্নতি বা অগ্রগতি সম্ভব নয়। ঘ. উদ্দীপকে দৃশ্যকল্প-২ এবং দৃশ্যকল্প-৩ যথাক্রমে নন্দনতত্ত্ব (Aesthetics) এবং নীতিবিদ্যা (Ethics) বিষয়ের সাথে সঙ্গতিপূর্ণ। যাদের মধ্যে বিভিন্ন বিষয়ে মিল ও অমিল রয়েছে। দর্শনের প্রধানতম তিনটি আলোচ্য বিষয়ের মধ্যে মূল্যবিদ্যা (Axiology) অন্যতম। নন্দনতত্ত্ব ও নীতিবিদ্যা মূল্যবিদ্যার অন্যতম দুটি শাখা যারা পারস্পরিকভাবে সম্পর্কিত। এরা উভয়ই আদর্শমূলক বিজ্ঞান। নন্দনতত্ত্বের"
        },
        {
          "label": "ঘ",
          "question": "তোমার পঠিত বিষয়ের আলোকে দৃশ্যকল্প-২ ও দৃশ্যকল্প-৩ এর তুলনামূলক আলোচনা কর।",
          "explanation": "উদ্দীপকে দৃশ্যকল্প-২ এবং দৃশ্যকল্প-৩ যথাক্রমে নন্দনতত্ত্ব (Aesthetics) এবং নীতিবিদ্যা (Ethics) বিষয়ের সাথে সঙ্গতিপূর্ণ। যাদের মধ্যে বিভিন্ন বিষয়ে মিল ও অমিল রয়েছে। দর্শনের প্রধানতম তিনটি আলোচ্য বিষয়ের মধ্যে মূল্যবিদ্যা (Axiology) অন্যতম। নন্দনতত্ত্ব ও নীতিবিদ্যা মূল্যবিদ্যার অন্যতম দুটি শাখা যারা পারস্পরিকভাবে সম্পর্কিত। এরা উভয়ই আদর্শমূলক বিজ্ঞান । নন্দনতত্ত্বের আদর্শ হচ্ছে, সুন্দরকে আয়ত্ত করা আর নীতিবিদ্যার আদর্শ মঙ্গল । ব্যবহারিক দিক থেকে নন্দনতত্ত্ব সৌন্দর্য চর্চার নিয়মকানুন আবিষ্কার করে তা বাস্তব জীবনে প্রয়োগের নির্দেশ দান করে। যেমন: বাড়ির সৌন্দর্য বর্ধনে ফুলের গাছ লাগানো। স্বল্প লাভে পণ্য বিক্রয় করা। অপরদিকে, নীতিবিদ্যা নৈতিক আদর্শের আলোকে মানুষের কাজ-কর্ম কেমন হওয়া উচিত তা আলোচনা করে। তবে এদের মধ্যে বিষয়বস্তু এবং নিয়মাবলির ভিন্নতা আছে নন্দনতত্ত্ব সৌন্দর্যের ওপর গুরুত্ব দেয়। অন্যদিকে, নীতিবিদ্যা নৈতিকতায় গুরুত্ব দেয় । উদ্দীপকে দৃশ্যকল্প-২ এ বলা হয়েছে, পরিপাটি পোশাক মানুষের রুচিশীলতার পরিচয় বহন করে। মানুষের অভ্যন্তরীণ এবং বাহ্যিক সৌন্দর্য বর্ধনে তার ভেতর সৌন্দর্যবোধের ধারণা থাকতে হয়। অপরদিকে, দৃশ্যকল্প-৩ এ বলা হয়েছে, প্রতিটি মানুষেরই মূল্যবোধ সম্পন্ন হওয়া উচিত। এখানে মানুষের মধ্যে মূল্যবোধের ধারণা আসে তার নৈতিক চিন্তা থেকে। ভালো-মন্দের জ্ঞান সে লাভ করে নীতি-নৈতিকতার মাধ্যমে। পরিশেষে বলা যায়, উৎপত্তিগত, আদর্শগত এবং ব্যবহারিক দৃষ্টিকোণ থেকে নন্দনতত্ত্ব এবং নীতিবিদ্যার মধ্যে সম্পর্ক বিদ্যমান। মানবজীবনের চরম আদর্শ সত্য, সুন্দর ও মঙ্গলের মধ্যে সুন্দর হচ্ছে নন্দনতত্ত্বের এবং মঙ্গল হচ্ছে নীতিবিদ্যার আদর্শ। কিন্তু তাদের মধ্যে বিষয়বস্তু এবং নিয়মাবলির ভিন্নতা বিদ্যমান ।"
        }
      ]
    },
    {
      "number": "3",
      "uddipok": "কলেজে যেতে যেতে লিপি বিলের শাপলা ফুল দেখে বলল, বাহ! কি চমৎকার। লিপির বান্ধবী শিউলী বলল, ‘কলেজের সামনের বাগানের ফুলগুলিও সুন্দর।' বান্ধবী রোশনী তখন বলল, ‘কোনো ফুলই অসুন্দর নয় ।",
      "tag": "DIN.B 17",
      "sub_questions": [
        {
          "label": "ক",
          "question": "পদ কাকে বলে?",
          "explanation": ""
        },
        {
          "label": "খ",
          "question": "সকল শব্দকে পদ বলা যায় কি? ব্যাখ্যা কর।",
          "explanation": ""
        },
        {
          "label": "গ",
          "question": "উদ্দীপকে লিপির বক্তব্যে কোন ধরনের শব্দের প্রকাশ ঘটেছে? ব্যাখ্যা কর ।",
          "explanation": ""
        },
        {
          "label": "ঘ",
          "question": "যুক্তিবাক্যের রূপান্তরের নিয়মের আলোকে শিউলী ও রোশনীর বক্তব্যের তুলনামূলক আলোচনা কর।",
          "explanation": ""
        }
      ]
    },
    {
      "number": "4",
      "uddipok": "ছক নং-১ ফল সব ফল পেয়ারা সব পেয়ারা কাজি পেয়ারা সব কাজি পেয়ারা ছক নং-২ ফল ফলত্ব পেয়ারা ফলত্ব + পেয়ারাত্ব কাজি পেয়ারা ফলত্ব + পেয়ারাত্ব + কাজি পেয়ারাত্ব",
      "tag": "DIN.B 17",
      "sub_questions": [
        {
          "label": "ক",
          "question": "অবধারণ কী?",
          "explanation": ""
        },
        {
          "label": "খ",
          "question": "সকল বাক্যকে যুক্তিবাক্য বলা যায় না কেন?",
          "explanation": ""
        },
        {
          "label": "গ",
          "question": "ছকগুলোতে পদের কোন দিকের ইঙ্গিত দেয়া হয়েছে? ব্যাখ্যা কর ।",
          "explanation": ""
        },
        {
          "label": "ঘ",
          "question": "উক্ত ছকগুলোতে পদের যে দিক ফুটে উঠেছে তা কি সকল ক্ষেত্রে প্রযোজ্য?",
          "explanation": ""
        }
      ]
    },
    {
      "number": "5",
      "uddipok": "তিন বন্ধুর আলোচনায় সুমন বলল, “আমাদের ফুলের বাগান লাল, হলুদ, বেগুনী ও নীল রংয়ের ফুলে ভরপুর।” সুজন বলল, “মানুষই ফুলের বাগানের পরিচর্যা করে ও অন্যান্য পশুপাখির হাত থেকে রক্ষা করে । কলম কেটে ফুলের জাতগুলো উন্নতও করে। কারণ মানুষের মধ্যে বিশেষ ক্ষমতা আছে।” সফিক বলল, “এই মানুষই তাদের উদারতা ও মমতা দিয়ে বিভিন্ন পশুপাখি প্রতিপালন করে।”",
      "tag": "DIN.B 17",
      "sub_questions": [
        {
          "label": "ক",
          "question": "বিধেয়ক কী?",
          "explanation": "বিধেয়ক হলো সদর্থক যুক্তিবাক্যের বিধেয় পদের সাথে উদ্দেশ্য পদের সম্পর্ক।"
        },
        {
          "label": "খ",
          "question": "কোন ধরনের যুক্তিবাক্যে বিধেয়ক থাকে না? ব্যাখ্যা কর ।",
          "explanation": "নঞর্থক যুক্তিবাক্যে (Negative Proposition) ও বিশিষ্ট পদে (Individual Term) বিধেয়ক (Predicables) থাকে না । নঞর্থক যুক্তিবাক্যে উদ্দেশ্য (Subject) পদের সাথে বিধেয় (Predicate) পদের সম্পর্ককে অস্বীকার করা হয়। তাই এরূপ যুক্তিবাক্যে বিধেয়ক থাকে না। যেমন: 'সকল ফুল নয় লাল'। এখানে ফুলের সাথে লাল রঙের কোনো সম্পর্ক স্থাপিত হয়নি। আবার, যেসব যুক্তিবাক্যে বিধেয়টি 'বিশিষ্ট পদ' (Individual Term) সেখানে বিধেয়ক থাকে না। যেমন: জীবনানন্দ দাশ, সূর্য, ঢাকা ইত্যাদি।"
        },
        {
          "label": "গ",
          "question": "উদ্দীপকে সুমনের বক্তব্যে কোন ধরনের বিধেয়ককে নির্দেশ করে? ব্যাখ্যা কর।",
          "explanation": "উদ্দীপকে সুমনের বক্তব্য শ্রেণিগত বিচ্ছেদ্য অবান্তর লক্ষণকে (Seperable Accidens of a Class) নির্দেশ করে । যে অবান্তর লক্ষণ কোনো শ্রেণির ক্ষেত্রে কখনও উপস্থিত থাকে আবার কখনও উপস্থিত থাকে না, তাকে শ্রেণিগত বিচ্ছেদ্য অবান্তর লক্ষণ বলে। যেমন- 'কিছু ঘোড়া হয় লাল'। এখানে ঘোড়া শ্রেণির ক্ষেত্রে লাল গুণটি অবান্তর লক্ষণ এবং তা ঘোড়া শ্রেণির সকল সদস্যের ক্ষেত্রে প্রযোজ্য নয়। লাল ঘোড়া ছাড়াও অন্য রং এর ঘোড়া থাকতে পারে। এমনিভাবে মহিলাদের শাড়ি পরা, ক্রিকেটারদের চুইংগাম খাওয়া ইত্যাদি শ্রেণিগত বিচ্ছেদ্য অবান্তর লক্ষণের উদাহরণ। উদ্দীপকের সুমন বলে, তাদের বাগানের কিছু ফুল লাল, কিছু ফুল হলুদ, কিছু ফুল বেগুনী এবং কিছু ফুল নীল। অর্থাৎ এখানে একই শ্রেণির অন্তর্গত বিভিন্ন ফুলের ক্ষেত্রে ভিন্ন ভিন্ন রং কে নির্দেশ করা হয়েছে। এ কারণে সুমনের বক্তব্যে উল্লেখিত বিধেয়ক হলো শ্রেণিগত বিচ্ছেদ্য অবান্তর লক্ষণ।"
        },
        {
          "label": "ঘ",
          "question": "বিধেয়কের আলোকে সুজন ও সফিকের বক্তব্যের তুলনামূলক আলোচনা কর ।",
          "explanation": "উদ্দীপকে সুজনের বক্তব্যে বিভেদক লক্ষণ এবং সফিকের বক্তব্যে অবান্তর লক্ষণের ধারণা ফুটে উঠছে। সাধারণভাবে বিভেদক লক্ষণ বলতে বিভেদক বা পার্থক্য করার গুণকে বোঝায়। যে গুণ বা গুণাবলি কোনো জাতির অন্তর্গত অন্যান্য উপজাতি থেকে একটি বিশেষ উপজাতিকে পৃথক করে সেই গুণ বা গুণাবলিকে বিভেদক লক্ষণ বলে। বিভেদক লক্ষণ কোনো উপজাতির সারসত্তাকে প্রকাশ করে। পাশাপাশি অন্যান্য উপজাতি থেকে আলাদা বলে বিবেচিত হয়। যেমন— মানুষের বিভেদক লক্ষণ হচ্ছে বুদ্ধিবৃত্তি। আবার, যে গুণ বা গুণাবলি কোনো পদের জাত্যর্থ বা জাত্যর্থের অংশ নয়, এমনকি জাত্যর্থ থেকে অনিবার্যভাবে নিঃসৃত নয়, তাকে অবান্তর লক্ষণ বলে। অবান্তর লক্ষণ কোনো পদের জাত্যর্থের অতিরিক্ত ভিন্ন ধরনের কিছু গুণকে নির্দেশ করে । যেমন, মানুষ নয় বুদ্ধিসম্পন্ন শ্বেতাঙ্গ জীব। উদ্দীপকে, সুজনের বক্তব্যে মানুষের যে বিশেষ ক্ষমতার কথা বলা হয়েছে তা হলো বুদ্ধিবৃত্তি। আর এই বুদ্ধিবৃত্তি মানুষকে অন্যান্য সকল প্রাণী থেকে পৃথক করে বলে এটি হলো মানুষের বিভেদক লক্ষণ। আবার, সফিকের বক্তব্যে মানুষের যে উদারতা ও মমতার কথা বলা হয়েছে তা মানুষের জাত্যর্থ নয় বা জাত্যর্থ থেকে নিঃসৃতও নয়, তাই এটি অবান্তর লক্ষণ । সুতরাং আমরা সুজন ও সফিকের বক্তব্যের তুলনামূলক বিশ্লেষণে বলতে পারি, সুজনের বক্তব্য বিভেদক লক্ষণকে নির্দেশ করে বা জাত্যর্থের অংশ এবং সফিকের বক্তব্য অবান্তর লক্ষণকে নির্দেশ করে যা জাত্যর্থের অংশ নয় বা জাত্যর্থ থেকে নিঃসৃতও নয়। অর্থাৎ বিভেদক লক্ষণ ও অবান্তর লক্ষণ পরস্পর ভিন্ন"
        }
      ]
    },
    {
      "number": "6",
      "uddipok": "",
      "tag": "DIN.B 17",
      "sub_questions": [
        {
          "label": "ক",
          "question": "অনুমান কাকে বলে?",
          "explanation": "কোনো জ্ঞাত বিষয় বা তথ্যের ওপর নির্ভর করে কোনো এক অজ্ঞাত বিষয়ে বা তথ্যে উপনীত হওয়ার মানসিক প্রক্রিয়াকে অনুমান (Inference) বলে।"
        },
        {
          "label": "খ",
          "question": "আরোহের বস্তুগত সত্যতা কেন গুরুত্বপূর্ণ?",
          "explanation": "আরোহের আশ্রয়বাক্য বাস্তব সত্যতার ভিত্তিতে প্রতিষ্ঠিত করার জন্য বস্তুগত সত্যতা (Material Truth) গুরুত্বপূর্ণ । আরোহের বস্তুগত সত্যতা অর্জন করার অর্থ হলো- পর্যবেক্ষণকৃত আশ্রয়বাক্যের সত্যতার ভিত্তিতে সিদ্ধান্ত প্রতিষ্ঠিত হওয়া। এখানে আশ্রয়বাক্যের সত্যতার সাথে বাস্তবের সামঞ্জস্যতাকে বোঝায়। আশ্রয়বাক্য বাস্তবের সাথে মিললে তবেই তার সিদ্ধান্ত বস্তুগতভাবে সত্য হয়। আর তাই বাস্তবের সাথে সামঞ্জস্যবিধানের জন্যই আরোহের বস্তুগত সত্যতা গুরুত্বপূর্ণ।"
        },
        {
          "label": "গ",
          "question": "দৃশ্যকল্প-১ এ মূলত কয়টি পদের প্রতিফলন ঘটেছে? ব্যাখ্যা কর ।",
          "explanation": "দৃশ্যকল্প-১ এ মূলত তিনটি পদের প্রতিফলন ঘটেছে- প্রধান, অপ্রধান ও মধ্যপদ । সহানুমানে যে পদটি প্রধান আশ্রয়বাক্যে অবস্থান করে এবং পরবর্তীতে সিদ্ধান্তের বিধেয় পদ হিসেবে ব্যবহৃত হয় তাকে প্রধান পদ বলে। অন্যদিকে, যে পদটি অপ্রধান আশ্রয়বাক্যে অবস্থান করে এবং পরে সিদ্ধান্তের উদ্দেশ্য হিসেবে ব্যবহৃত হয় তাকে অপ্রধান পদ বলে। আবার, যে পদ সিদ্ধান্তে থাকে না কিন্তু, প্রধান ও অপ্রধান উভয় আশ্রয়বাক্যেই অবস্থান করে তাকে মধ্যপদ বলে। দৃশ্যকল্প-১ এ বলা হয়েছে— সব পাখি হয় সুন্দর। কাকাতুয়া হয় পাখি। অতএব, কাকাতুয়া হয় সুন্দর। এখানে, 'সুন্দর' হলো প্রধান পদ, 'কাকাতুয়া' অপ্রধান পদ এবং 'পাখি' হলো মধ্যপদ।"
        },
        {
          "label": "ঘ",
          "question": "অনুমানের আলোকে দৃশ্যকল্প-১ ও ২ এর পার্থক্য দেখাও।",
          "explanation": "উদ্দীপকে দৃশ্যকল্প-১ হলো অবরোহ অনুমান এবং দৃশ্যকল্প-২ হলো আরোহ অনুমান । যে অনুমান প্রক্রিয়ায় সিদ্ধান্ত এক বা একাধিক আশ্রয়বাক্য থেকে অনিবার্যভাবে নিঃসৃত হয় এবং সিদ্ধান্তটি কখনোই আশ্রয়বাক্যের চেয়ে ব্যাপক হতে পারে না, তাকে অবরোহ অনুমান বলে। অন্যদিকে, যে অনুমান প্রক্রিয়ায় কয়েকটি বিশেষ দৃষ্টান্তের ওপর নির্ভর করে একটি সার্বিক সিদ্ধান্ত নিঃসৃত হয়, তাকে আরোহ অনুমান বলে। উদ্দীপকের প্রথম ও দ্বিতীয় দৃশ্যকল্পে যথাক্রমে অবরোহ অনুমান ও আরোহ অনুমান প্রকাশ পেয়েছে । আরোহ অনুমানের সিদ্ধান্ত সবসময় সার্বিক হয়। কিন্তু অবরোহ অনুমানের সিদ্ধান্ত বিশেষ বা সার্বিক হয়। অবরোহ অনুমানের সিদ্ধান্ত কোনো সময়ই আশ্রয়বাক্য থেকে বেশি ব্যাপক হয় না। কিন্তু আরোহ অনুমানের সিদ্ধান্ত সব সময়ই বেশি ব্যাপক হয়। দৃশ্যকল্প-১ এ অবরোহ অনুমানের সিদ্ধান্ত আশ্রয়বাক্য দুটির তুলনায় বেশি ব্যাপক নয়। কিন্তু, দৃশ্যকল্প-২ এর আরোহ অনুমানের সিদ্ধান্তটি সার্বিক । যা তার আশ্রয়বাক্যগুলোর তুলনায় ব্যাপক। দৃশ্যকল্প-১ এ আমরা সার্বিক থেকে বিশেষে উপনীত হয়েছি। কিন্তু দৃশ্যকল্প-২ এ আমরা বিশেষ থেকে সার্বিকে উপনীত হয়েছি। এছাড়াও অবরোহ অনুমানে আকারগত সত্যতা পরিলক্ষিত হয়, কিন্তু আরোহ অনুমানে আকারগত ও বস্তুগত উভয় সত্য পরিলক্ষিত হয়ে থাকে। সুতরাং, অবরোহ অনুমান ও আরোহ অনুমান উভয়েই অনুমানের দুটি দিক হলেও তাদের মধ্যে যথেষ্ট পার্থক্য বিদ্যমান।"
        }
      ]
    },
    {
      "number": "7",
      "uddipok": "",
      "tag": "DIN.B 17",
      "sub_questions": [
        {
          "label": "ক",
          "question": "অমাধ্যম অনুমান কাকে বলে?",
          "explanation": ""
        },
        {
          "label": "খ",
          "question": "'O' বাক্যের আবর্তন কি সম্ভব?",
          "explanation": ""
        },
        {
          "label": "গ",
          "question": "দৃশ্যকল্প-৩ এ কোন ধরনের অনুপপত্তি ঘটেছে? ব্যাখ্যা কর।",
          "explanation": ""
        },
        {
          "label": "ঘ",
          "question": "অমাধ্যম অনুমানের আলোকে দৃশ্যকল্প-১ ও দৃশ্যকল্প-২ এর তুলনামূলক আলোচনা কর।",
          "explanation": ""
        }
      ]
    },
    {
      "number": "8",
      "uddipok": "",
      "tag": "DIN.B 17",
      "sub_questions": [
        {
          "label": "ক",
          "question": "পরীক্ষণ কী?",
          "explanation": ""
        },
        {
          "label": "খ",
          "question": "প্রকৃতির নিয়মানুবর্তিতা নীতিকে কখন আরোহের কূটাভাস বলা হয়? ব্যাখ্যা কর ।",
          "explanation": ""
        },
        {
          "label": "গ",
          "question": "দৃশ্যকল্প-১ এ কোন ধরনের কার্যসংমিশ্রণ? ব্যাখ্যা কর ।",
          "explanation": ""
        },
        {
          "label": "ঘ",
          "question": "কারণের প্রকৃতির দিক থেকে দৃশ্যকল্প-২ ও দৃশ্যকল্প-৩ এর মধ্যে কোনটি গ্রহণযোগ্য মতবাদ? বিশ্লেষণ কর।",
          "explanation": ""
        }
      ]
    },
    {
      "number": "9",
      "uddipok": "বর্ষ-উন্নয়ন পরীক্ষার ফলাফল নিয়ে অহনা ও রোজীর মধ্যে মনোমালিন্য হয় । কলেজের যুক্তিবিদ্যার শিক্ষক নাসরীন নাহার বিষয়টি বুঝতে পেরে দুই বান্ধবীকে মিলিয়ে দেয়ার উদ্যোগ নেন। তিনি প্রথমে অহনা এবং পরে রোজীর সাথে কথা বলেন। নাসরীন নাহারের মধ্যস্থতায় দুই বান্ধবীর মধ্যে মনোমালিন্যের অবসান হয়। অতঃপর অহনা ও রোজী একত্রে বসে ক্লাস করা শুরু করে।",
      "tag": "DIN.B 17",
      "sub_questions": [
        {
          "label": "ক",
          "question": "সহানুমান কী?",
          "explanation": ""
        },
        {
          "label": "খ",
          "question": "সহানুমানের সিদ্ধান্ত কেন আশ্রয়বাক্য থেকে বেশি ব্যাপ্য হয় না? ব্যাখ্যা কর ।",
          "explanation": ""
        },
        {
          "label": "গ",
          "question": "উদ্দীপকে উল্লিখিত নাসরীন নাহারের ভূমিকা সহানুমানের কোন পদের সাথে সাদৃশ্যপূর্ণ? ব্যাখ্যা কর।",
          "explanation": ""
        },
        {
          "label": "ঘ",
          "question": "অহনা, রোজী ও নাসরীন নাহারের তুলনাযোগ্য পদের আন্তঃসম্পর্ক বিশ্লেষণ কর ।",
          "explanation": ""
        }
      ]
    },
    {
      "number": "10",
      "uddipok": "বাড়ি ফেরার পথে সাংবাদিক সুজন রাস্তার ধারে অনেক লোকের ভীড় দেখে কাছে গিয়ে একটি লাশ দেখতে পান। লাশের কাছে গিয়ে সুজন পকেট থেকে আইডি কার্ড বের করে ফোন নম্বর জোগাড় করে লোকটির বাবার কাছে ও থানায় ফোন করেন । থানা থেকে পুলিশ এসে লাশটি উঠিয়ে নিয়ে পোস্ট মর্টেমে পাঠান। সেখানে দেখা যায় হার্ট এ্যাটাকই লোকটির মৃত্যুর কারণ।",
      "tag": "DIN.B 17",
      "sub_questions": [
        {
          "label": "ক",
          "question": "আরোহের ভিত্তি কাকে বলে?",
          "explanation": "আরোহের ভিত্তি বলতে সেসব প্রক্রিয়াকে বোঝায় যার ওপর নির্ভর করে আরোহ অনুমান প্রতিষ্ঠিত হয়।"
        },
        {
          "label": "খ",
          "question": "নিরীক্ষণ উদ্দেশ্য প্রণোদিত হয় কেন?",
          "explanation": "আরোহের বস্তুগত সত্যতা সরবরাহের জন্য নিরীক্ষণ উদ্দেশ্য প্রণোদিত হয়। প্রকৃতিতে বিভিন্ন ঘটনা প্রতিনিয়ত ঘটেছে এবং এখানে বিভিন্ন প্রকার বস্তু রয়েছে। কিন্তু নিরীক্ষণের মাধ্যমে যে বস্তু বা ঘটনাকে প্রত্যক্ষ করা হবে তার পিছনে সুনির্দিষ্ট উদ্দেশ্য থাকে। উদ্দেশ্যহীন এলোমেলো প্রত্যক্ষণকে নিরীক্ষণ বলা যায় না। আমরা দৈনন্দিন জীবনে উদ্দেশ্যহীনভাবে অনেক কিছুই প্রত্যক্ষ করি, কিন্তু সেগুলো নিরীক্ষণ না। যেমন- ডাক্তার যখন কোনো মানসিক রোগীকে চিকিৎসা করেন, তখন ডাক্তার রোগীর মানসিক অবস্থার সাথে জড়িত বহু বিষয় নিরীক্ষণ করে। এখানে তার এই নিরীক্ষণের পিছনে একটা বিশেষ উদ্দেশ্য থাকে। তাই বলা যায়, আরোহের বস্তুগত সত্যতা সরবরাহের জন্য নিরীক্ষণ উদ্দেশ্য প্রণোদিত হয়।"
        },
        {
          "label": "গ",
          "question": "পুলিশের কর্মকাণ্ডে আরোহের কোন ভিত্তিটার প্রকাশ ঘটেছে? ব্যাখ্যা কর।",
          "explanation": "পুলিশের কর্মকাণ্ডে আরোহের পরীক্ষণের প্রকাশ ঘটেছে। পরীক্ষণ এক প্রকার প্রত্যক্ষণ। কোনো বিশেষ উদ্দেশ্য সাধনের জন্য ঘটনাবলিকে নিজের আয়ত্বে এনে কৃত্রিম উপায়ে সুনিয়ন্ত্রিত ও যন্ত্রপাতির সাহায্যে প্রত্যক্ষ করাকে পরীক্ষণ বলে। পরীক্ষণের বেলায় ঘটনাবলির ওপর আমাদের পূর্ণ নিয়ন্ত্রণ থাকে। প্রয়োজনমতো পরিবেশ পরিবর্তন করে নেওয়া যায়। যেমন— একজন রসায়নবিদ তার গবেষণাগারে নির্দিষ্ট অনুপাতে হাইড্রোজেন ও অক্সিজেন গ্যাস এক সাথে মিশিয়ে তাতে বৈদ্যুতিক শক্তি প্রবাহ করে পানি উৎপন্ন করেন। এখানে সম্পূর্ণ অবস্থাবলি তার আয়ত্নের মধ্যে ছিল। এটাই পরীক্ষণ পদ্ধতি। উদ্দীপকে দেখা যায়, বাড়ি ফেরার পথে সাংবাদিক সুজন রাস্তার ধারে অনেক লোকের ভীড় দেখে কাছে গিয়ে একটি লাশ দেখতে পান। লাশের কাছে গিয়ে সুজন পকেট থেকে আইডি কার্ড বের করে ফোন নম্বর জোগাড় করে লোকটির বাবার কাছে ও থানায় ফোন করেন। থানা থেকে পুলিশ এসে লাশটি উঠিয়ে নিয়ে পোস্ট মর্টেমে পাঠান। সেখানে দেখা যায় হার্ট এ্যাটাকই লোকটির' মৃত্যুর কারণ। পুলিশের এই কর্মকাণ্ড পরীক্ষণের সাথে সাদৃশ্যপূর্ণ ।"
        },
        {
          "label": "ঘ",
          "question": "সাংবাদিক ও পুলিশের কর্মকাণ্ডের মধ্যে কোনটি তোমার কাছে গ্রহণযোগ্য? আরোহের ভিত্তির আলোকে তা বিশ্লেষণ কর ।",
          "explanation": "সাংবাদিক ও পুলিশের কর্মকাণ্ডের মধ্যে পুলিশের কর্মকাণ্ড আমার কাছে বেশি গ্রহণযোগ্য বলে মনে হয়। কারণ পুলিশের কর্মকাণ্ডের মধ্য দিয়ে পরীক্ষণ পদ্ধতির প্রকাশ পেয়েছে। পরীক্ষণ ও নিরীক্ষণ উভয়ই আরোহের বস্তুগত ভিত্তি এবং উভয়ই এক প্রকার প্রত্যক্ষণ। কিন্তু নিরীক্ষণে শুধুমাত্র কোনো কিছু বিশেষভাবে প্রত্যক্ষণ করা হয়। কিন্তু পরীক্ষণে কৃত্রিম পরিবেশে, বিভিন্ন বৈজ্ঞানিক যন্ত্রপাতির সাহায্যে সেটাকে পরীক্ষা-নিরীক্ষা করে দেখা হয়। যার কারণে পরীক্ষা পদ্ধতি থেকে অধিক নিশ্চিত সত্য লাভ করা যায়। উদ্দীপকে রাস্তার পাশে লাশ পড়ে থাকতে দেখে সাংবাদিক সুজন লোকটির পকেট থেকে আইডি কার্ড বের করে তার বাবার কাছে ও থানায় ফোন করে। যেটাকে আমার নিরীক্ষণ পদ্ধতির সাথে সাদৃশ্যপূর্ণ বলে মনে করতে পারে। এরপর পুলিশ এসে লাশটিকে পোস্ট মর্টেমে পাঠায় সেখান থেকে প্রাপ্ত রিপোর্টে জানা যায় লোকটি হার্ট এ্যাটাকে মারা গেছে। পুলিশের এই কর্মকাণ্ড থেকে লোকটির মৃত্যুর কারণ সম্পর্কে জানা যায় । যেটা সাংবাদিকের কাজকর্ম থেকে জানা যায় না। তাই পুলিশের কর্মকাণ্ডকে অধিক গ্রহণযোগ্য বলা যায় । আমাদের দৈনন্দিন জীবনে নিরীক্ষণ ও পরীক্ষণ উভয় পদ্ধতিরই প্রয়োজন রয়েছে। কারণ এককভাবে কোনো একটি পদ্ধতি থেকে সবসময় নিশ্চিত সত্য পাওয়া যায় না। তারপরও নিশ্চিত সত্যতা লাভের জন্য পরীক্ষা পদ্ধতির গুরুত্ব অপরিসীম। উদ্দীপকে একইভাবে পুলিশের কর্ম পদ্ধতি পরীক্ষণ পদ্ধতি হওয়াই সেটা অধিকতর গ্রহণযোগ্য।"
        }
      ]
    },
    {
      "number": "11",
      "uddipok": "রবিন প্রতিদিন নিজেই গাড়ি চালিয়ে বিশ্ববিদ্যালয়ে যান। তিনি যখন কোনো স্কুলের সামনে দিয়ে রাস্তা পার হন তখন গাড়ি আস্তে চালান । কারণ এখানে স্কুলগামী শিশুর ছবিযুক্ত পোস্টার দেয়া আছে। আজ অফিসে যাওয়ার সময় আকাশে মেঘ দেখে তিনি গাড়ি রেখে বের হয়েছেন। পথে বন্ধু তুহিনের সাথে দেখা হলে তুহিন বলল, “যদি বৃষ্টি হয় তবে আমি আজ অফিসে যাব না ।”",
      "tag": "DIN.B 17",
      "sub_questions": [
        {
          "label": "ক",
          "question": "প্রতীকী যুক্তিবিদ্যা কী?",
          "explanation": "যুক্তিবিদ্যার যে আধুনিক ও সাম্প্রতিক শাখাটি প্রতীক ব্যবহারের মাধ্যমে যুক্তির বৈধতা নিয়ে আলোচনা করে তা-ই হলো প্রতীকী যুক্তিবিদ্যা (Symbolic Logic)।"
        },
        {
          "label": "খ",
          "question": "প্রতীক কীভাবে ভাষার দুর্বোধ্যতা দূর করে? ব্যাখা কর ।",
          "explanation": "প্রতীক ব্যবহারের ফলে ভাষার দুর্বোধ্যতা দূর করা সম্ভব। প্রতীক ব্যবহারের ফলে ভাষার বা বাক্যের আকার সহজ হয়। কারণ প্রতীক ব্যবহারের মাধ্যমে ভাষার অপ্রয়োজনীয় অংশ বাদ দেওয়া যায়। যেমন— জামান সাহেব সুনাগরিক যদি এবং কেবল যদি তিনি দেশপ্রেমিক হন। এরূপ জটিল বাক্য P = Q প্রতীকের মাধ্যমে প্রকাশ করা যায়। এভাবেই প্রতীকের মাধ্যমে ভাষার দুর্বোধ্যতা দূর করা যায়।"
        },
        {
          "label": "গ",
          "question": "সত্য সারণির সাহায্যে তুহিনের বক্তব্যের মান নির্ণয় কর।",
          "explanation": "তুহিনের বক্তব্য প্রাকল্পিক বাক্যকে নির্দেশ করলেও নিষেধক বাক্যের প্রভাব বিদ্যমান। যে বচনে ‘যদি-তবে’ জাতীয় শর্ত আরোপ করে একাধিক সরল বচনকে যুক্তভাবে প্রকাশ করা হয়, তাকেই প্রাকল্পিক বচন বলে। প্রাকল্পিক বচনকে নাল প্রতীক ( ⊃ \\supset ⊃ ) দ্বারা প্রতীকায়িত করা হয়। অন্যদিকে, কোনো বাক্যকে অস্বীকার করে যৌগিক বাক্য গঠন করা হয় তখন তাকে নিযেধক বাক্য বলে। এ ধরণের বচনকে ‘ ~' (curl) দ্বারা প্রতীকায়িত করা হয়। উদ্দীপকে বর্ণিত ঘটনায় তুহিন বলে, \"যদি বৃষ্টি হয় তবে আমি আজ অফিসে যাব না। নিচে সত্য সারণির সাহায্যে তুহিনের এই বক্তব্যের মান নির্ণয় করা হলো- স্তম্ভ ১ম স্তম্ভ ২য় স্তম্ভ ৩য় স্তম্ভ চুড়ান্ত স্তম্ভ সারি P Q ~Q P ⊃ ∼ Q P \\supset \\sim Q P ⊃∼ Q ১ম সারি T T F F ২য় সারি T T F F ৩য় সারি T F T T ৪র্থ সারি T F T T ৫ম সারি F T F T ৬ষ্ট সারি F T F T ৭ম সারি F F T T ৮ম সারি F F T T"
        },
        {
          "label": "ঘ",
          "question": "রবিনের আস্তে আস্তে গাড়ি চালানো ও গাড়ি রেখে যাওয়ার কারণ যে দুটি বিষয় নির্দেশ করে, প্রতীকী যুক্তিবিদ্যার আলোকে সেগুলোর তুলনামূলক আলোচনা কর ।",
          "explanation": "উদ্দীপকে প্রতীক ও সংকেতের বিষয় দুটি প্রকাশ পেয়েছে। নিচে প্রতীক ও সংকেতের পার্থক্য আলোচনা করা হলো— কোনো কিছুকে নির্দেশ করার, বোঝার এবং ব্যক্ত করার জন্য যে চিহ্ন ব্যবহার করা হয় তাকে প্রতীক বলে। অর্থাৎ প্রতীক সর্বদাই কৃত্রিম। যেমন— জাতীয় পতাকা হচ্ছে আমাদের জাতীয়তা, সার্বভৌমত্ব ও স্বাধীনতার প্রতীক। অন্যদিকে, কোনো বিষয় যখন নির্দিষ্ট কিছুর আভাস দেয় তখন তাকে সংকেত বলে। উদ্দীপকে বর্ণিত ঘটনায় আকাশে ঘন কালো মেঘ ঝড়-বৃষ্টির সংকেত বহন করে। কারণ আকাশে মেঘ দেখলে আমরা ধারণা করি, বৃষ্টি হতে পারে। তেমনিভাবে বাসস্ট্যান্ডের স্টার্টারের হুইসেল গাড়ি ছাড়ার সংকেত হিসেবে কাজ করে। অর্থাৎ সংকেত প্রাকৃতিক ও কৃত্রিম উভয় হতে পারে । প্রতীক সর্বদা মানুষের ব্যবহার ও ব্যাখ্যার ওপর নির্ভরশীল। কিন্তু সংকেত মানুষের ব্যবহার বা ব্যাখ্যার ওপর নির্ভরশীল নয়। যেমন- উদ্দীপকে বর্ণিত প্ল্যাকার্ডটি একটি নির্দেশসূচক চিহ্ন হিসেবে কাজ করে । এ চিহ্নের তাৎপর্য যখন ব্যাখ্যা করা হয় তখনই এর অর্থ আমাদের কাছে সুস্পষ্ট হয়। অন্যদিকে, সংকেত হিসেবে আকাশের মেঘ ঝড়-বৃষ্টির প্রতিনিধিত্ব করে । এটা আমাদের ব্যাখ্যার ওপর নির্ভর করে না। কারণ আকাশে মেঘ দেখলে যে কেউ ধারণা করে যে বৃষ্টি হতে পারে। অর্থাৎ প্রতীক হচ্ছে সুপরিকল্পিত। কিন্তু সংকেত হলো অপরিকল্পিত। পরিশেষে বলা যায়, সব ধরনের প্রতীক সংকেতের মর্যাদা পেলেও সকল সংকেত প্রতীকের মর্যাদা পায় না। উদ্দীপকে বর্ণিত কালো মেঘকে আমরা বৃষ্টির সংকেত বললেও বৃষ্টির প্রতীক বলতে পারি না। এ কারণেই প্রতীক ও সংকেত দুটি আলাদা বিষয় ।"
        }
      ]
    }
  ]
}