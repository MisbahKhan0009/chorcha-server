{
  "title": "বরিশাল বোর্ড ২০২১",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "আবদুল্লাহ স্যার যুক্তিবিদ্যার ক্লাসে শিক্ষার্থীদের বললেন, “যুক্তিবিদ্যা নির্দিষ্ট বিষয় সম্পর্কে সুনির্দিষ্ট, সুশৃঙ্খল ও সুসংবদ্ধ জ্ঞান দিয়ে থাকে।” শিক্ষার্থী তাপস বললো, “এটি আমাদের জ্ঞানকে বাস্তব জীবনে কাজে লাগানোর কৌশলও শিক্ষা দেয়।”",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "যুক্তিবিদ্যার জনক হলেন এরিস্টটল।"
        },
        {
          "label": "খ",
          "question": "",
          "explanation": "যুক্তিবিদ্যা সত্যতাকে আদর্শ হিসেবে গ্রহণ করে যথার্থ চিন্তার সম্ভাব্যতা নির্ধারণ করে বলে যুক্তিবিদ্যাকে একটি আদর্শনিষ্ঠ বিজ্ঞান বলা হয়।যে বিজ্ঞান কোনো আদর্শের আলোকে তার বিষয়বস্তুর মূল্যায়ন করে তাকে আদর্শনিষ্ঠ বিজ্ঞান বলা হয়। যুক্তিবিদ্যা সত্যতাকে আদর্শ হিসেবে গ্রহণ করে যথার্থ চিন্তার গতিপথ নির্ধারণ করে। আর এ সত্যের আদর্শকে সামনে রেখে যুক্তির বৈধতা-অবৈধতা বিচার করে বলে যুক্তিবিদ্যাকে আদর্শনিষ্ঠ বিজ্ঞান বলা হয় ।"
        },
        {
          "label": "গ",
          "question": "",
          "explanation": "উদ্দীপকে আবদুল্লাহ স্যারের বক্তব্যে যুক্তিবিদ্যার বিজ্ঞানের বিষয়টি ফুটে উঠেছে।পাঠ্যবইয়ের আলোকে ব্যাখ্যা করা হলো- প্রকৃতির একটি নির্দিষ্ট বিভাগ সম্পর্কে অর্জিত সুনির্দিষ্ট জ্ঞানকে বিজ্ঞান বলে। প্রাকৃতিক জ্ঞানের মাধ্যমে বিজ্ঞানের ভিত্তি গড়ে ওঠে। এক্ষেত্রে পদ্ধতিগত ও সুশৃঙ্খলভাবে বিশ্লেষণ করে কোনো বিভাগ সম্পর্কে জ্ঞান অর্জনের জন্য প্রকৃতিকে বিভক্ত করা হয়। যেমন—পদার্থবিজ্ঞান সাধারণ নিয়মের সাহায্যে বিভিন্ন জড় পদার্থের বৈশিষ্ট্য ও ক্রিয়াকে ব্যাখ্যা করে। তেমনি উদ্দীপকে আবদুল্লাহ স্যারের বক্তব্যটিতে সুনির্দিষ্ট, সুসংবদ্ধ, সুশৃঙ্খল ও সুনিশ্চিত জ্ঞান প্রাপ্তির কথা উল্লেখ করা হয়েছে। এটি যুক্তিবিদ্যার বিজ্ঞানের দিকটিকে প্রকাশ করে। যেখানে শুধু তত্ত্ব ও জ্ঞান শিক্ষা দেয়া হয়। এটি যুক্তিবিদ্যার একটি আংশিক দিক মাত্র।তাই বলা যায় যে, উদ্দীপকে আবদুল্লাহ স্যারের বক্তব্যে যুক্তিবিদ্যার বিজ্ঞানের বিষয়টি ফুটে উঠেছে।"
        },
        {
          "label": "ঘ",
          "question": "",
          "explanation": "উদ্দীপকে আবদুল্লাহ স্যার ও তাপসের বক্তব্যে যুক্তিবিদ্যার সামগ্রিক দিক তথা তাত্ত্বিক বা বিজ্ঞান এবং ব্যাবহারিক বা কলাবিদ্যা বিষয়ক উভয় দিক ফুটে উঠেছে।নিচে এর যৌক্তিকতা বিশ্লেষণ করা হলো- যুক্তিবিদ্যার দুটি প্রধান দিক হলো— তাত্ত্বিক বা বিজ্ঞান বিষয়ক দিক এবং ব্যাবহারিক বা কলাবিদ্যা বিষয়ক দিক। কোনো সাধারণ নিয়মের ভিত্তিতে প্রকৃতির কোনো একটি বিশেষ বিষয়ের সুশৃঙ্খল ও সুসংবদ্ধ আলোচনা হচ্ছে বিজ্ঞান। অর্থাৎ বিজ্ঞান কোনো নির্দিষ্ট বিষয় সম্পর্কে তাত্ত্বিক জ্ঞান প্রদান করে। অন্যদিকে, কলাবিদ্যা হচ্ছে একটি প্রায়োগিক বিদ্যা, যা কোনো বিশেষ উদ্দেশ্য সাধনের জন্য বৈজ্ঞানিক জ্ঞানকে বাস্তব ক্ষেত্রে প্রয়োগ করার নিয়মকানুন ও কলাকৌশল শিক্ষা দেয়। যেমন—বিমানবিদ্যা শেখায় কীভাবে বিমান চালনা করতে হবে এবং শল্যচিকিৎসাবিদ্যা শেখায় সঠিকভাবে অস্ত্রোপচার করার নিয়মকানুন ও কৌশল শিক্ষা দেয় । তেমনি উদ্দীপকে বলা হয়েছে, আবদুল্লাহ স্যার শিক্ষার্থীদের বলেন, “যুক্তিবিদ্যা নির্দিষ্ট বিষয় সম্পর্কে সুনির্দিষ্ট, সুশৃঙ্খল ও সুসংবদ্ধ জ্ঞান দিয়ে থাকে”। অন্যদিকে তাপস বলে, “এটি আমাদের জ্ঞানকে বাস্তব জীবনে কাজে লাগানোর কৌশলও শিক্ষা দেয়।” আবদুল্লাহ স্যারের বক্তব্য যুক্তিবিদ্যার তাত্ত্বিক বা বিজ্ঞানবিষয়ক ও তাপসের বক্তব্য ব্যাবহারিক বা কলাবিদ্যা বিষয়ের সাথে সাদৃশ্যপূর্ণ। তাই উপরের আলোচনা থেকে বলা যায়, বিজ্ঞান ও কলাবিদ্যা যুক্তিবিদ্যার দুটি ভিন্ন দিক হলেও পরস্পর গভীরভাবে সম্পর্কিত। একটিকে ছাড়া অন্যটি পূর্ণাঙ্গ হতে পারে না ।"
        }
      ]
    },
    {
      "number": "2",
      "uddipok": "দৃষ্টান্ত-১: চাঁদ, সূর্য, পৃথিবী দৃষ্টান্ত-২: ছি! ছি!, মরি! মরি!, হায়! হায়! দৃষ্টান্ত-৩: স্বামী-স্ত্রী, রাজা-প্রজা, ছাত্র-শিক্ষক",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "যুক্তিবিদ্যায় শব্দ তিন প্রকার ।"
        },
        {
          "label": "খ",
          "question": "",
          "explanation": "যে শব্দ অন্য কোনো শব্দের সাহায্য ছাড়াই কোনো যুক্তিবাক্যের উদ্দেশ্য বা বিধেয় হওয়ার যোগ্যতা রাখে তাকে পদযোগ্য শব্দ বলে । গাছ, সবুজ, ফুল, সুন্দর ইত্যাদি শব্দগুলো স্বাধীনভাবে কোনো যুক্তিবাক্যের উদ্দেশ্য বা বিধেয় কিংবা উভয়ই হতে পারে। উদাহারণস্বরূপ —‘গাছ হয় সবুজ', 'ফুল হয় সুন্দর'। এখানে গাছ, সবুজ, ফুল, সুন্দর দুটি যুক্তিবাক্যের উদ্দেশ্য ও বিধেয় হিসেবে ব্যবহৃত হয়েছে। এ কারণে এসব পদযোগ্য শব্দের দৃষ্টান্ত ।"
        },
        {
          "label": "গ",
          "question": "",
          "explanation": "দৃষ্টান্ত-২ এ উল্লেখিত ছি! ছি!, মরি!, মরি!, মরি!, হায়! হায়! শব্দগুলো পদ হিসেবে ব্যবহৃত হতে পারে না, এগুলো পদ নিরপেক্ষ শব্দ।ব্যাখ্যা করা হলো- পদ হওয়ার যোগ্যতা-অযোগ্যতার ভিত্তিতে যুক্তিবিদরা শব্দকে তিন ভাগে ভাগ করেছেন, তার মধ্যে পদ নিরপেক্ষ শব্দ একটি প্রকার। যে শব্দ স্বাধীনভাবে কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না; এমনকি কোনো পদের সাহায্য নিয়েও যুক্তিবাক্যের উদ্দেশ্য ব বিধেয় হতে পারে না তাকে পদ অযোগ্য বা পদ নিরপেক্ষ শব্দ বলা হয়। তেমনি দৃষ্টান্ত-২ এ ছি! ছি!, মরি! মরি!, হায়! হায়! এমন শব্দ যা কোনো যুক্তিবাক্যে উদ্দেশ্য বা বিধেয় হিসেবে ব্যবহৃত হয় না। এই শব্দগুলো কখনোই কোনো ভাবে পদ হওয়ার যোগ্যতা রাখে না। তাই এগুলো পদ নিরপেক্ষ শব্দ।"
        },
        {
          "label": "ঘ",
          "question": "",
          "explanation": "দৃষ্টান্ত-১ ও দৃষ্টান্ত-৩ এ উল্লেখিত শব্দগুলো যথাক্রমে নিরপেক্ষ পদ ও সাপেক্ষ পদ। যেসব পদের নিজস্ব অর্থ আছে এবং যেগুলোকে বোঝার জন্য অন্য কোনো পদের সাহায্য নিতে হয় না, সেসব পদকে নিরপেক্ষ পদ বলে যেমন- মানুষ, কবি ইত্যাদি। আবার, যেসব পদের স্বয়ংসম্পূর্ণ কোনো অর্থ নেই এবং অর্থ বোঝার জন্য অন্য কোনো পদের সাহায্য নিতে হয়, সেসব পদকে সাপেক্ষ পদ বলে। যেমন- পিতা, স্বামী ইত্যাদি। দৃষ্টান্ত-১ এ চাঁদ, সূর্য, পৃথিবী উল্লেখ আছে। এই পদগুলোর প্রতিটির নিজ নিজ অর্থ আছে এবং এগুলোর অর্থপূর্ণতার জন্য অন্য কোনো পদের ওপর নির্ভরশীল না অর্থাৎ এগুলো নিরপেক্ষ পদ। অপরদিকে দৃষ্টান্ত-৩ এ উল্লেখিত স্বামী-স্ত্রী, ছাত্র-শিক্ষক, রাজা-প্রজা মাধ্যমে পদের পারস্পরিক নির্ভরশীলতার বিষয়টি ফুটে উঠেছে। ‘শিক্ষক' শব্দটির উদ্ভব হয়েছে 'ছাত্র শব্দটির মাধ্যমে। কারণ, ছাত্র ছাড়া কেউ শিক্ষক হতে পারে না একইভাবে, ‘প্রজা’ না থাকলে 'রাজা' হওয়া যায় না। অর্থাৎ, সাপেক্ষ পদ হলো নির্ভরশীল । অপরদিকে নিরপেক্ষ পদ হলো স্বাধীন । তাই উপরিউক্ত আলোচনা থেকে বলা যায়, “নির্ভরশীলতার' ওপর ভিত্তি করে নিরপেক্ষ পদ ও সাপেক্ষ পদের মধ্যে পার্থক্য গড়ে ওঠেছে। যার উদাহরণ দৃষ্টান্ত-১ দৃষ্টান্ত-৩ এ উল্লেখিত শব্দগুলোর মাধ্যমে পরিলক্ষিত হয়।"
        }
      ]
    },
    {
      "number": "3",
      "uddipok": "",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "পদ হলো যুক্তিবাক্যের উদ্দেশ্য ও বিধেয়রূপে ব্যবহৃত শব্দ বা শব্দ সমষ্টি ।"
        },
        {
          "label": "খ",
          "question": "",
          "explanation": "শব্দ ও পদের মধ্যে যথেষ্ট পার্থক্য রয়েছে। নিচে দুটি পার্থক্য উল্লেখ করা হলো- (১) যে কোনো অর্থপূর্ণ বর্ণ বা বর্ণ সমষ্টিকে শব্দ বলে। পক্ষান্তরে, যে শব্দ বা শব্দ সমষ্টি স্বাধীনভাবে কোনো যুক্তিবাক্যের উদ্দেশ্য অথবা বিধেয় হিসেবে ব্যবহৃত হয় তাকে পদ বলে । (২) যুক্তিবিদ্যায় শব্দ তিন প্রকার। যথা: পদযোগ্য শব্দ, সহ-পদযোগ্য শব্দ, এবং পদ নিরপেক্ষ শব্দ। অপরদিকে, যুক্তিবিদ্যায় পদ দুই প্রকার । যথা: উদ্দেশ্য পদ ও বিধেয় পদ।"
        },
        {
          "label": "গ",
          "question": "",
          "explanation": "চিত্র-১ ও ২ এর মধ্যে পদের ব্যক্ত্যর্থ ও জাত্যর্থ দিকের প্রতিফলন ঘটেছে।নিচে পাঠ্যবইয়ের আলোকে ব্যাখ্যা করা হলো- কোনো পদের সংখ্যার দিককে ঐ পদের ব্যক্ত্যর্থ বলে । অর্থাৎ, পরিমাণগত দিক থেকে একটি পদ যে সকল বস্তু বা ব্যক্তির ওপর প্রযোজ্য হয় তাকে ব্যক্ত্যর্থ বলে। যেমন- 'মানুষ' পদটির ব্যক্ত্যর্থ হচ্ছে 'সকল মানুষ'। একটি পদ যে আবশ্যিক বা সাধারণ গুণ বা গুণাবলি প্রকাশ করে সেই গুণ বা গুণাবলিকে উক্ত পদের জাত্যর্থ বলে। যেমন— মানুষ পদের জাত্যর্থ হলো জীববৃত্তি ও বুদ্ধিবৃত্তি। ব্যক্ত্যর্থ ও জাত্যর্থের মধ্যে বিপরীতমুখী সম্পর্ক বিদ্যমান। তাই ব্যক্ত্যর্থ বৃদ্ধি পেলে জাত্যর্থ হ্রাস পায়। আবার, জাত্যর্থ বৃদ্ধি পেলে ব্যক্ত্যর্থ হ্রাস পায়৷ চিত্র-১ এ জীব, মানুষ ও ছাত্র শব্দ দ্বারা ব্যক্ত্যর্থকে বোঝানো হয়েছে। এখানে পরিমাণের দিকটি ফুটে উঠেছে। যেমন: সকল জীব, সকল মানুষ, সকল ছাত্র। আবার জীববৃত্তি+বুদ্ধিবৃত্তি+ছাত্রত্ব দ্বারা ছাত্রের গুণের দিক বা জাত্যর্থকে বোঝানো হয়েছে। তাই চিত্র-১ ও চিত্র-২ এ যথাক্রমে ব্যক্ত্যর্থ হিসেবে পরিমাণের দিক এবং জাত্যর্থ হিসেবে গুণের দিকের প্রতিফলন ঘটেছে।"
        },
        {
          "label": "ঘ",
          "question": "",
          "explanation": "চিত্র-১ ও ২ মধ্যে পদের নির্দেশিত দুটি দিক হলো পদের ব্যক্ত্যর্থ ও জাত্যর্থ। এদের মধ্যে বিপরীতমুখী হ্রাস-বৃদ্ধির সম্পর্ক রয়েছে।বিশ্লেষণ করা হলো- একটি পদের দুটি দিক থাকে। একটি হলো ব্যক্ত্যর্থ বা সংখ্যাগত দিক এবং অন্যটি হলো জাত্যর্থ বা গুণাবলির দিক। পদের ব্যক্ত্যর্থ ও জাত্যর্থের মধ্যে অপরিহার্য বা আবশ্যিক সম্পর্ক বিদ্যমান। কিন্তু এই সম্পর্ক বিপরীতমুখী। পদের ব্যক্ত্যর্থ ও জাত্যর্থের বিপরীতমুখী সম্পর্কের চারটি দিক রয়েছে। এক্ষেত্রে ব্যক্ত্যর্থের দিক থেকে কোনো পদের ব্যক্ত্যর্থ যখন বৃদ্ধি পায় তখন পদটির জাত্যর্থ কমে যায়। যেমন- ‘মানুষ' পদের ব্যক্ত্যর্থ বেড়ে ‘জীব' হলে জাত্যর্থ 'জীববৃত্তি ও বুদ্ধিবৃত্তি' থেকে কমে কেবল 'জীববৃত্তি' হয়। আবার জাত্যর্থের দিক থেকে যখন একটি পদের জাত্যর্থ বৃদ্ধি পায় তখন তার ব্যক্ত্যর্থ হ্রাস পায়। যেমন- 'মানুষ' পদটির জাত্যর্থ 'জীববৃত্তি ও বুদ্ধিবৃত্তি’ থেকে বাড়িয়ে ‘জীববৃত্তি, বুদ্ধিবৃত্তি ও ছাত্রত্ব' করা হলে ব্যক্ত্যর্থ কমে ‘সকল মানুষ' থেকে কেবল ছাত্র হয়। একইভাবে যখন কোনো পদের জাত্যর্থ কমে যায় তখন পদটির ব্যক্ত্যর্থ বৃদ্ধি পায়। যেমন- 'জীববৃত্তি, বুদ্ধিবৃত্তি ও ছাত্রত্ব' পদেও জাত্যর্থ কমিয়ে 'জীববৃত্তি' করা হলে ব্যক্ত্যর্থ ছাত্র থেকে বেড়ে ‘সকল মানুষ' হয।"
        }
      ]
    },
    {
      "number": "4",
      "uddipok": "",
      "tag": "BB 21,DB, DIN.B KB, SB 18,DCC 24",
      "sub_questions": [
        {
          "label": "ক",
          "question": "যুক্তিবাক্য কাকে বলে?",
          "explanation": "দুটি পদের মধ্যকার স্বীকৃতি বা অস্বীকৃতিজ্ঞাপক সম্পর্কের লিখিত বা মৌখিক বিবৃতিকে যুক্তিবাক্য বলে।"
        },
        {
          "label": "খ",
          "question": "সকলবাক্যকে যুক্তিবাক্য বলা যায় না কেন?",
          "explanation": "যুক্তিবাক্যের গঠন পদ্ধতি অনুসরণ না করায় সকল বাক্যকে যুক্তিবাক্য (Proposition) বলা যায় না। একটি যুক্তিবাক্যে তিনটি উপাদান থাকে। যথা- ১. উদ্দেশ্য, ২. বিধেয় ও ৩. সংযোজক। এই তিনটি উপাদান যখন একত্র হয়ে স্বীকৃতিসূচক বা অস্বীকৃতিসূচক সম্পর্ক স্থাপন করে তখন তাকে যুক্তিবাক্য বলে। যেমন- 'সকল ফুল হয় সুন্দর'। এখানে 'ফুল' উদ্দেশ্য পদ, 'সুন্দর' বিধেয় পদ এবং 'হয়' সংযোজক। তাই এটি একটি যুক্তিবাক্য। সুতরাং সকল বাক্য উদ্দেশ্য + সংযোজক + বিধেয় এই আকারে গঠিত না হওয়ায় তাদেরকে যুক্তিবাক্য বলা যায় না।"
        },
        {
          "label": "গ",
          "question": "চিত্র-১ এ কোন ধরনের বাক্যের প্রয়োগ ঘটেছে? ব্যাখ্যা করো।",
          "explanation": "চিত্র-১ এ সার্বিক সদর্থক বা A-যুক্তিবাক্যের প্রয়োগ ঘটেছে। গুণ ও পরিমাণের যৌথ নীতি অনুসারে যুক্তিবাক্যকে চারভাগে ভাগ করা যায়, যার প্রথমটি হলো সার্বিক সদর্থক যুক্তিবাক্য বা A-যুক্তিবাক্য। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থ স্বীকার করে তাকে সার্বিক সদর্থক বা A-যুক্তিবাক্য বলে। যেমন- 'সকল ফুল হয় সুন্দর'। এই যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থ স্বীকার করেছে। তাই এটি একটি সার্বিক সদর্থক বা A-যুক্তিবাক্য। A-যুক্তিবাক্য পরিমাণের দিক থেকে সার্বিক এবং গুণের দিক থেকে সদর্থক। পাশাপাশি এই যুক্তিবাক্যের উদ্দেশ্য পদ ব্যাপ্য এবং বিধেয় পদ অব্যাপ্য হয়। চিত্র-১ এর চিত্রটি এমনভাবে উপস্থাপন করা হয়েছে যেখানে উদ্দেশ্য পদকে ব্যাপ্য এবং বিধেয় পদকে অব্যাপ্য দেখানো হয়েছে। তাই চিত্র-১ এর মাধ্যমে সার্বিক সদর্থক বা A-যুক্তিবাক্য নির্দেশিত হয়েছে।"
        },
        {
          "label": "ঘ",
          "question": "যুক্তিবিদ্যার আলোকে চিত্র-২ ও চিত্র-৩ এর পারস্পরিক সম্পর্কে তুলনা করো।",
          "explanation": "চিত্র-২ মাধ্যমে সার্বিক নঞর্থক বা E-যুক্তিবাক্যের ইঙ্গিত পাওয়া যায় এবং চিত্র-৩ মাধ্যমে বিশেষ নঞর্থক বা -যুক্তিবাক্যের ইঙ্গিত পাওয়া যায়। চিত্র-২ সার্বিক নঞর্থক বা E-যুক্তিবাক্যকে প্রকাশ করে। E-যুক্তিবাক্য পরিমাণের দিক থেকে সার্বিক. এবং গুণের দিক থেকে নঞর্থক। অর্থাৎ, এই যুক্তিবাক্যের বিধেয় পদটি উদ্দেশ্য পদের সমগ্র ব্য্যর্থ সম্পর্কে কোনো কিছু অস্বীকার করে। ব্যাপ্যতার নিয়মানুযায়ী সার্বিক যুক্তিবাক্য হওয়ার কারণে E- যুক্তিবাক্যের উদ্দেশ্য পদ ব্যাপ্য। আর নঞর্থক যুক্তিবাক্য হওয়ার কারণে E- যুক্তিবাক্যের বিধেয় পদ ব্যাপ্য। তাই ব্যাপ্যতার নিয়মানুযায়ী সার্বিক নঞর্থক বা E-যুক্তিবাক্যের উভয় পদ ব্যাপ্য। অপরপক্ষে, চিত্র-৩ বিশেষ নঞর্থক বা O-যুক্তিবাক্যকে প্রকাশ করে। ০- যুক্তিবাক্য পরিমানের দিক থেকে বিশেষ এবং গুণের দিক থেকে নঞর্থক। অর্থাৎ, O-যুক্তিবাক্যের বিধেয় পদ উদ্দেশ্য পদের আংশিক ব্যক্ত্যর্থ সম্পর্কে কোনো কিছু অস্বীকার করে। ব্যাপ্যতার নিয়ম অনুযায়ী -যুক্তিবাক্য বিশেষ যুক্তিবাক্য হওয়ার কারণে উদ্দেশ্য পদ অব্যাপ্য। আর 'নঞর্থক যুক্তিবাক্য হওয়ার কারণে ০-যুক্তিবাক্যের বিধেয় পদ ব্যাপ্য। তাই ব্যাপ্যতার নিয়ম অনুযায়ী O-যুক্তিবাক্যের কেবল বিধেয় পদ ব্যাপ্য। সুতরাং দেখা যাচ্ছে যে, E ও O-যুক্তিবাক্য উভয়ই নঞর্থক কিন্তু একটি সার্বিক এবং অন্যটি বিশেষ। ফলে E-যুক্তিবাক্যের উভয় পদ ব্যাপ্য কিন্তু O-যুক্তিবাক্যের কেবল বিধেয় পদ ব্যাপ্য।"
        }
      ]
    },
    {
      "number": "5",
      "uddipok": "",
      "tag": "MB 21,BB 21",
      "sub_questions": [
        {
          "label": "ক",
          "question": "",
          "explanation": "কোনো জানা বিষয়ের ওপর ভিত্তি করে অজানা বিষয় সম্বন্ধে জ্ঞান লাভের মানসিক প্রক্রিয়াকে বলে অনুমান।"
        },
        {
          "label": "খ",
          "question": "",
          "explanation": "আশ্রয়বাক্য সার্বিক যুক্তিবাক্য এবং সিদ্ধান্ত বিশেষ যুক্তিবাক্য হওয়ার কারণে অবরোহ অনুমানের সিদ্ধান্ত আশ্রয়বাক্য থেকে বেশি ব্যাপক হতে পারে না।যে অনুমান প্রক্রিয়ায় এক বা একাধিক আশ্রয়বাক্য থেকে তার চেয়ে অপেক্ষাকৃত কম ব্যাপক কোনো সিদ্ধান্ত অনুমিত হয় তাকে অবরোহ অনুমান বলে । যেমন- সকল গোলাপ হয় লাল। অতএব, কিছু লাল ফুল হয় গোলাপ। এ যুক্তিটিতে আশ্রয়বাক্যটি একটি সার্বিক যুক্তিবাক্য কিন্তু সিদ্ধান্তটি একটি বিশেষ যুক্তিবাক্য । তাই সিদ্ধান্তটি আশ্রয়বাক্যের তুলনায় কম ব্যাপক।"
        },
        {
          "label": "গ",
          "question": "",
          "explanation": "দৃশ্যপট-১ হলো অবরোহ অনুমান।ব্যাখ্যা করা হলো- যে অনুমান প্রক্রিয়ায় সিদ্ধান্তটি এক বা একাধিক অশ্রয়বাক্য থেকে অনিবার্যভাবে নিঃসৃত হয় এবং তা কখনোই আশ্রয়বাক্যের চেয়ে ব্যাপক হয় না তাকে অবরোহ অনুমান বলে। তবে কিছু কিছু ক্ষেত্রে সমব্যাপক হয়। যার দৃষ্টান্ত দৃশ্যপট-১ এ লক্ষ করা যায়। দৃশ্যপট-১ এ বলা হয়েছে, সকল কৰি হন সৃজনশীল। কাজী নজরুল ইসলাম হন কবি। অতএব, কাজী নজরুল ইসলাম হন সৃজনশীল। এখানে, সিদ্ধান্তটি দুটি আশ্রয়বাক্য থেকে অনিবার্যভাবে নিঃসৃত হয়েছে এবং আশ্রয়বাক্যের চেয়ে কম ব্যাপক। আশ্রয় বাক্য থেকে কম ব্যাপক হলে এবং সিদ্ধান্তগুলো আশ্রয়বাক্য থেকে অনিবার্যভাবে নি:সৃত হলে সেটা আরোহ অনুমান হিসেবে গণ্য হবে।  তাই বলা যায়  দৃশ্যপট ১ হলো অবরোহ অনুমানের দৃষ্টান্ত ।"
        },
        {
          "label": "ঘ",
          "question": "",
          "explanation": "দৃশ্যপট-১ অবরোহ অনুমান এবং দৃশ্যপট-২ আরোহ অনুমান নির্দেশ করে । নিচে আরোহ ও অবরোহ  অনুমানের মধ্যে পার্থক্য বিশ্লেষণ করা হলো- দৃশ্যপট-১ এ ইঙ্গিতকৃত অবরোহ অনুমানে এক বা একাধিক আশ্রয়বাক্য থেকে সিদ্ধান্ত গ্রহণ করা হয় এবং আশ্রয়বাক্যের কম ব্যাপক অথবা সমব্যাপক সিদ্ধান্ত অনিবার্যভাবে অনুমিত হয় । যেমন— সকল কবি হন সৃজনশীল। কাজী নজরুল ইসলাম হন কবি। অতএব, কাজী নজরুল ইসলাম হন সৃজনশীল। এখানে সার্বিক আশ্রয়বাক্য থেকে বিশেষ সিদ্ধান্ত গ্রহণ করা হয়েছে। এ কারণে এটি অবরোহ অনুমানের দৃষ্টান্ত। অন্যদিকে, দৃশ্যপট-২ এ রবীন্দ্রনাথ, কাজী নজরুল ইসলাম ও জসীম উদ্দীনের সৃজনশীলতার অবলম্বনে বলা হয়েছে, সকল কবি হন সৃজনশীল । অর্থাৎ এখানে অল্প দৃষ্টান্তের পর্যবেক্ষণ থেকে সমগ্র বিষয় সম্পর্কে সিদ্ধান্ত নেওয়া হয় । তাই এটি আরোহ অনুমানের দৃষ্টান্ত । অবরোহ অনুমানে আকারগত সত্যতাকে প্রাধান্য দেওয়া হলেও আরোহ অনুমানে আকারগত ও বস্তুগত উভয় প্রকার সত্যতাকে প্রাধান্য দেওয়া হয়। এছাড়াও 'অবরোহ অনুমানে একটি আশ্রয়বাক্য থেকে সিদ্ধান্ত অনুমিত হয়। কিন্তু আরোহ অনুমানে সব সময় একাধিক আশ্রয়বাক্য থেকে সিদ্ধান্ত অনুমিত হয়। এ অনুমান সব সময় আশ্রয়বাক্য থেকে বেশি ব্যাপক হয়। কিন্তু অবরোহ অনুমানের সিদ্ধান্ত কোনোভাবেই আশ্রয়বাক্য থেকে বেশি ব্যাপক হতে পারে না।"
        }
      ]
    },
    {
      "number": "6",
      "uddipok": "দৃষ্টান্ত-১: কোনো কোকিল নয় সাদা । সুতরাং  কোনো সাদা পাখি নয় কোকিল । দৃষ্টান্ত-২: সকল কোকিল হয় কালো । সুতরাং সকল কালো পাখি হয় কোকিল ।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "অমাধ্যম অনুমানের যুক্তিবাক্য দুইটি।"
        },
        {
          "label": "খ",
          "question": "",
          "explanation": "যে অমাধ্যম অবরোহ অনুমানে গুণের পরিবর্তন না করে আশ্রয়বাক্যের উদ্দেশ্যে ও বিধেয় পদের ন্যায়সঙ্গতভাবে স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে ।আবর্তন হচ্ছে অমাধ্যম অনুমানের প্রকারভেদ। যেখানে একটি আশ্রয়বাক্য থেকে সিদ্ধান্ত অনুমিত হয়। যেমন—A- সকল শিক্ষক হন শিক্ষিত মানুষ (আবর্তনীয়)অতএব, I- কিছু শিক্ষিত মানুষ হন শিক্ষক (আবর্তিত)। এখানে আশ্রয়বাক্যের উদ্দেশ্য পদ ‘শিক্ষক' সিদ্ধান্তে বিধেয় পদ হিসেবে এবং বিধেয় পদ 'শিক্ষিত মানুষ' সিদ্ধান্তের উদ্দেশ্য পদ হিসেবে ব্যবহৃত হয়েছে। পাশাপাশি আশ্রয়বাক্যের গুণ সিদ্ধান্তে অপরিবর্তিত আছে। তাই অনুমানটি একটি আবর্তন।"
        },
        {
          "label": "গ",
          "question": "",
          "explanation": "দৃষ্টান্ত-১ অমাধ্যম অনুমানের অন্তর্গত আবর্তনকে নির্দেশ করে। আবর্তনের বেশকিছু সুনির্দিষ্ট নিয়ম আছে। যুক্তিবিদগণ আবর্তনের জন্য চারটি নিয়ম নির্ধারণ করেছেন। এগুলো হলো- ১. আশ্রয়বাক্যের উদ্দেশ্য সিদ্ধান্তের বিধেয় হবে। ২. আশ্রয়বাক্যের বিধেয় সিদ্ধান্তের উদ্দেশ্য হবে। ৩. আশ্রয়বাক্য ও সিদ্ধান্তের গুণ একই থাকবে, অর্থাৎ আশ্রয়বাক্য সদর্থক হলে সিদ্ধান্ত সদর্থক হবে এবং আশ্রয়বাক্য নঞর্থক হলে সিদ্ধান্ত নঞর্থক হবে। ৪. আশ্রয়বাক্যের অব্যাপ্য পদ সিদ্ধান্তে ব্যাপ্য হতে পারবে না। আবর্তন করার ক্ষেত্রে এই নিয়মগুলো অবশ্যই মেনে চলতে হয়। কোনো একটি নিয়মের ব্যতিক্রম হলে আবর্তনের সিদ্ধান্ত বৈধ হয় না । উদ্দীপকের দৃষ্টান্ত-১ এ বলা হয়েছে— কোনো কোকিল নয় সাদা।সুতরাং কোনো সাদা পাখি নয় কোকিল। এখানে আবর্তনের সকল নিয়ম মেনে সার্বিক নঞর্থক যুক্তিবাক্যের বা E- যুক্তিবাক্যের আবর্তন করা হয়েছে । তাই এটি আবর্তনের একটি বৈধ দৃষ্টান্ত ।"
        },
        {
          "label": "ঘ",
          "question": "",
          "explanation": "দৃষ্টান্ত-২ আবর্তনটি হচ্ছে অবৈধ এবং এতে A-যুক্তিবাক্যের সরল আবর্তনজনিত অনুপপত্তি ঘটেছে। আবর্তনের নিয়ম অনুযায়ী, আশ্রয়বাক্যের অব্যাপ্য পদ সিদ্ধান্তে ব্যাপ্য হতে পারে না। আর আবর্তনে আশ্রয়বাক্য ও সিদ্ধান্তের উদ্দেশ্য ও বিধেয় পদ পরস্পর পরিবর্তন করায় A-যুক্তিবাক্যের অবাপ্য বিধেয় পদ সিদ্ধান্তে উদ্দেশ্য হিসেবে ব্যবহারের কারণে ব্যাপ্য হয়ে যায়। ফলে যুক্তিতে A-যুক্তিবাক্যের সরল আবর্তনজনিত অনুপপত্তি ঘটে। কাজেই A-যুক্তিবাক্যের ক্ষেত্রে সঠিকভাবে আবর্তন প্রক্রিয়া প্রয়োগ করতে চাইলে আবর্তন করতে হবে।-যুক্তিবাক্যে । তেমনি উদ্দীপকের দৃষ্টান্ত-২ এ বলা হয়েছে “সকল কোকিল হয় কালো, অতএব, সকল কালো পাখি হয় কোকিল”।এই আবর্তনের আশ্রয়বাক্যটি একটি A- যুক্তিবাক্য এবং আশ্রয়বাক্যের অব্যাপ্য বিধেয় সিদ্ধান্তে ব্যাপ্য হয়ে গেছে। তাই যুক্তিটি অবৈধ। এক্ষেত্রে বৈধ যুক্তি হবে— A-সকল কোকিল হয় কালো। . I কিছু কালো পাখি হয় কোকিল । তাই বলা যায় যে, আবর্তনের যুক্তিতে A-যুক্তিবাক্যর সরল আবর্তনজনিত অনুপপত্তি ঘটেছে। সুতরাং, দৃষ্টান্ত-২ হলো অবৈধ যুক্তির দৃষ্টান্ত ।"
        }
      ]
    },
    {
      "number": "7",
      "uddipok": "সকল কাক হয় কালো । সকল কোকিল হয় কালো ।  অতএব, সকল কোকিল হয় কাক ।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "যুক্তিবিদ্যার মূল আলোচ্য বিষয় হলো অনুমান ।"
        },
        {
          "label": "খ",
          "question": "",
          "explanation": "সহানুমান অবরোহ অনুমান হওয়ার কারণে সিদ্ধান্ত আশ্রয়বাক্য থেকে বেশি ব্যাপক নয় ।সহানুমান অবরোহ অনুমানের একটি গুরুত্বপূর্ণ প্রকরণ। আমরা জানি, অবরোহ অনুমানের নিয়মানুযায়ী সিদ্ধান্ত আশ্রয়বাক্য থেকে বেশি ব্যাপক হতে পারবে না। সহানুমানেও একইভাবে সিদ্ধান্ত আশ্রয়বাক্যের সমব্যাপক বা আংশিক ব্যাপক হতে পারে। কিন্তু কোনোভাবেই আশ্রয়বাক্য থেকে বেশি ব্যাপক হতে পারে না ।"
        },
        {
          "label": "গ",
          "question": "",
          "explanation": "উদ্দীপকের যুক্তিটি সহানুমানের দৃষ্টান্ত ।ব্যাখ্যা করা হলো- সহানুমান এক বিশেষ প্রকার মাধ্যম অবরোহ অনুমান। এই প্রকার অনুমানে দুটি আশ্রয়বাক্য থাকে। আর ঐ দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয়। তাই বলা যায়, যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। সহানুমান অবরোহ অনুমান বলে আশ্ৰয়বাক্য থেকে সিদ্ধান্ত বেশি ব্যাপক হয় না এবং লক্ষ্য থাকে আকারগত সত্যতা প্রতিষ্ঠা করা।উদ্দীপকে উল্লেখ করা হয়েছে—সকল কাক হয় কালো ।সকল কোকিল হয় কালো।অতএব, সকল কোকিল হয় কাক । এই অনুমানে দুটি আশ্রয়বাক্য আছে। ঐ দুটি আশ্রয়বাক্য থেকে সিদ্ধান্তটি অনিবার্যভাবে এসেছে। যা সহানুমানের অনুরূপ।তাই বলা যায় উদ্দীপকের যুক্তিটি সহানুমানের দৃষ্টান্ত।"
        },
        {
          "label": "ঘ",
          "question": "",
          "explanation": "উদ্দীপকের সহানুমানটি পাঠ্যবইয়ের আলোকে অবৈধ এবং এতে অব্যাপ্য মধ্যপদজনিত অনুপপত্তি ঘটেছে। সহানুমানের নিয়ম অনুসারে মধ্যপদকে অন্তত একবার ব্যাপ্য হতে হবে। কারণ সহানুমানে দুটি আশ্রয়বাক্যেই মধ্যপদ থাকে। এই দুটি আশ্রয়বাক্যের মধ্যে কমপক্ষে একটিতে মধ্যপদ ব্যাপ্য হওয়া আবশ্যক। সহানুমানের এই নিয়ম লঙ্ঘন করলে যে অনুপপত্তি ঘটে তাকে অব্যাপ্য মধ্যপদজনিত অনুপপত্তি বলা হয়। উদ্দীপকের সহানুমানটিতে বলা হয়েছে: সকল কাক হয় কালো । সকল কোকিল হয় কালো।অতএব, সকল কোকিল হয় কাক । প্রদত্ত যুক্তির দুটি আশ্রয়বাক্যই A যুক্তিবাক্য বলে উভয়ের বিধেয়তে অবস্থিত মধ্যপদ 'কালো' দু'বারই অব্যাপ্য হয়েছে। কারণ ব্যাপ্যতার নিয়ম অনুসারে সার্বিক সদর্থক হিসেবে A-যুক্তিবাক্যের উদ্দেশ্য ব্যাপ্য ও বিধেয় অব্যাপ্য হয়। এরূপ অবস্থায় সিদ্ধান্ত গৃহীত হওয়ায় প্রধান পদ কাক ও অপ্রধান পদ কোকিলের মধ্যকার সম্পর্ক বৈধ হয়নি। ফলে আলোচ্য যুক্তিটি অবৈধ হয়ে অব্যাপ্য মধ্যপদজনিত অনুপপত্তির উদ্ভব ঘটেছে। তাই বলা যায়, উদ্দীপকের সহানুমানটি বৈধ হয়নি এবং এতে অব্যাপ্য মধ্যপদজনিত অনুপপত্তি ঘটেছে।"
        }
      ]
    },
    {
      "number": "8",
      "uddipok": "নবকুমারের বাড়ি ফেনী, সাবিত্রির বাড়ি বগুড়া। দুজনই বিবাহযোগ্য। পাখী ভাই একজন নামকরা ঘটক। তিনি নবকুমার ও সাবিত্রির পরিবারের সাথে যোগাযোগ করেন এবং তাদের বিয়ের ব্যবস্থা করেন। নবকুমার ও সাবিত্রি বর্তমানে সুখে-শান্তিতে বসবাস করছে।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "সহানুমানে তিনটি পদ থাকে। যথা— প্রধান পদ, অপ্রধান পদ ও মধ্যপদ।"
        },
        {
          "label": "খ",
          "question": "",
          "explanation": "সহানুমানের একটি যুক্তিতে কেবলমাত্র তিনটি পদ থাকে। আর সহানুমানে প্রত্যেকটি পদ দুইবার করে ব্যবহৃত হয়। সহানুমানের নিয়ম অনুযায়ী সহানুমানে তিনটির অধিক পদ ব্যবহৃত হতে পারে না। যদি কোনো কারণে সহানুমানের নিয়ম অমান্য করে সহানুমানে তিনটির অধিক পদ ব্যবহার করা হয় তাহলে সহানুমানে অনুপপত্তির সৃষ্টি হয়। সহানুমানের এই অনুপপত্তিকে চতুষ্পদী অনুপপত্তি বলে ।"
        },
        {
          "label": "গ",
          "question": "",
          "explanation": "উদ্দীপকে পাখী ভাইয়ের ভূমিকা সহানুমানের মধ্যপদকে নির্দেশ করে।নিচে এর কাজ ব্যাখ্যা করা হলো- সহানুমানের দুটি আশ্রয়বাক্য পরস্পর সম্পর্কিত হয় মধ্যপদের মধ্যস্থতার ফলে। প্রাথমিক অবস্থায় প্রধান আশ্রয়বাক্য ও অপ্রধান আশ্রয়বাক্যের মধ্যে কোনো সম্বন্ধ থাকে না। একে অপরের সাথে পুরোপুরি সম্পর্কহীন অবস্থায় থাকে। পরবর্তীতে প্রধান আশ্রয়বাক্যের প্রধান পদের সাথে মধ্যপদের সম্বন্ধ স্থাপিত হয় । ফলে প্রধান ও অপ্রধান আশ্রয়বাক্য দুটোর মধ্যে একটা অবিচ্ছেদ্য সম্পর্ক প্রতিষ্ঠিত হয় । উদ্দীপকে নবকুমার ও সাবিত্রি একে অপরকে চিনতো না । পাখী ভাই তাদের দুজনের মধ্যস্থতা করে তাদের বিয়ের ব্যবস্থা করে। অর্থাৎ পাখী ভাইয়ের মধ্যস্থতাই তাদের বিয়ে হয় যা সহানুমানের মধ্যপদের অনুরূপ ।"
        },
        {
          "label": "ঘ",
          "question": "",
          "explanation": "উদ্দীপকের নবকুমার, সাবিত্রি ও পাখি ভাই যথাক্রমে সহানুমানের প্রধান পদ, অপ্রধান পদ ও মধ্যপদের সাথে তুলনীয়। সহানুমানের এই তিনটি পদ গভীরভাবে সম্পর্কিত।  একটি সহানুমানে তিনটি পদ থাকে। যথা— প্রধান পদ, অপ্রধান পদ এবং মধ্যপদ। সহানুমানের সিদ্ধান্তের বিধেয় পদকে বলে প্রধান পদ, সিদ্ধান্তের উদ্দেশ্য পদকে বলে অপ্রধান পদ। আর যে পদটি সহানুমানের উভয় আশ্রয়বাক্যে থাকে কিন্তু সিদ্ধান্তে থাকে না তাকে মধ্যপদ বলে । সহানুমানে প্রধান, অপ্রধান ও মধ্যপদের ভূমিকার মাধ্যমে সহানুমান প্রতিষ্ঠিত হয়। এদের কোনো একটি পদকে বাদ দিয়ে সহানুমান প্রকাশিত হতে পারে না । তেমনি উদ্দীপকের নবকুমার, সাবিত্রি ও পাখি ভাই—এই তিনজনের ভূমিকার কথা উল্লেখ করা হয়েছে। নবকুমার ও সাবিত্রির বিয়ে হয়েছে কিন্তু মধ্যস্থতা করেছে পাখি ভাই। পাখি ভাই এখানে মধ্যপদের সাথে তুলনীয়। আর নবকুমার ও সাবিত্রি প্রধান ও অপ্রধান পদের সাথে তুলনীয় । তাই বলা যায়, যুক্তিবিদ্যার সহানুমানের ন্যায় উদ্দীপকে বর্ণিত নবকুমার, সাবিত্রি ও পাখী ভাই-এর মধ্যে আন্তঃসম্পর্ক বিদ্যমান ।"
        }
      ]
    },
    {
      "number": "9",
      "uddipok": "দৃশ্যকল্প-১: যুক্তিবিদ্যার স্যার ক্লাসে বললেন, প্রত্যেক ঘটনার পূর্ববর্তী কারণ থাকে। যেমন- বৃষ্টি হলে মাটি ভিজে। দৃশ্যকল্প-২: প্রতি বছর বর্ষাকালে বৃষ্টি হয়, শীতকালে ঠান্ডা পড়ে এবং গ্রীষ্মকালে গরম পড়ে ।",
      "tag": "RB 21,BB 21,BAFSC 24",
      "sub_questions": [
        {
          "label": "ক",
          "question": "",
          "explanation": "যে অনুমানে কতিপয় বিশেষ ঘটনার অভিজ্ঞতার ওপর ভিত্তি করে সার্বিক সত্য বা নিয়ম প্রতিষ্ঠা করা হয় তাকে আরোহ বলে।"
        },
        {
          "label": "খ",
          "question": "",
          "explanation": "যদি কোনো শর্তের অনুপস্থিতিতে একটি ঘটনা ঘটা সম্ভব না হয়, তাহলে ঐ বিশেষ শর্তটিকে ঐ ঘটনার আবশ্যিক বা অনিবার্য শর্ত বলা হয়। কোনো ঘটনার আবশ্যিক শর্ত হচ্ছে ঐ বিষয়টি যার অনুপস্থিতিতে ঘটনাটি ঘটতে পারে না। অর্থাৎ যখন ঘটনাটি ঘটে তখন আবশ্যিক শর্তটি অবশ্যই উপস্থিত থাকে। যেমন— মেঘ ছাড়া বৃষ্টি হয় না। মেঘ অনুপস্থিত থাকলে বৃষ্টিও অনুপস্থিত থাকে। আবার, বৃষ্টি উপস্থিত হলে তার পূর্বে অবশ্যই মেঘ উপস্থিত থাকে । সুতরাং মেঘ হচ্ছে বৃষ্টির আবশ্যিক শর্ত।"
        },
        {
          "label": "গ",
          "question": "",
          "explanation": "দৃশ্যকল্প-২ এ আরোহের প্রকৃতির নিয়মানুবর্তিতা নীতি নামক ভিত্তিটির ইঙ্গিত রয়েছে। প্রকৃতির নিয়মানুবর্তিতা নীতি অনুযায়ী, প্রকৃতি সর্বদা নিয়মের অনুগামী। প্রকৃতি কখনো বিরূপ আচরণ করে না। সর্ব অবস্থায় একই আচরণ করে। আরোহ অনুমানে কোনো বিষয় সম্পর্কে সার্বিক সিদ্ধান্ত গ্রহণ করার সময় এ নীতিকে অনুসরণ করা হয়। যেমন- 'সকল মানুষ হয় মরণশীল'। এই সার্বিক সংশ্লেষক যুক্তিবাক্যটির বস্তুগত সত্যতা প্রতিষ্ঠা করতে গেলে প্রকৃতির নিয়মকে বিশ্বাস করতে হবে এবং মনে করতে হবে প্রাণীর নিজস্ব প্রকৃতি অনুযায়ী এবং পারিপার্শ্বিক পরিবেশে যে অবস্থায় মানুষ, গরু, ছাগল, পাখি প্রভৃতির মৃত্যু হয়; সেই একই অবস্থায় অন্যান্য সকল প্রাণীর মৃত্যু হবে। এজন্য আরোহ অনুমানে প্রকৃতির নিয়মানুবর্তিতা নীতির ওপর ভিত্তি করে সিদ্ধান্ত নেওয়া হয়। উদ্দীপকে দৃশ্যকল্প-২ এ বর্ণিত, প্রতি বছর বর্ষাকালে বৃষ্টি হয়, শীতকালে ঠান্ডা পড়ে এবং গ্রীষ্মকালে গরম পড়ে। এটিই প্রকৃতির নিয়মানুবর্তিতা নীতি । আরোহ অনুমান এই নীতির ওপর নির্ভরশীল।"
        },
        {
          "label": "ঘ",
          "question": "",
          "explanation": "দৃশ্যকল্প-১ এ ইঙ্গিতকৃত বিষয় হলো কারণ। নিচে কারণের গুণগত বৈশিষ্ট্যগুলো বিশ্লেষণ করা হলো- যে ঘটনাকে কেন্দ্র করে অন্য একটি নতুন ঘটনা সৃষ্টি হয় তাই কারণ। অর্থাৎ কারণ কোনো বাস্তব ঘটনার কার্যের অব্যবহিত পূর্ববর্তী অবস্থা প্রকাশ করে। তাই বলা হয়, কারণ হলো ঘটনার পূর্ববর্তী ঘটনা, আর কার্য হলো পরবর্তী ঘটনা। এজন্য যুক্তিবিদরা মনে করেন, কারণ ও কার্য পরস্পর সাপেক্ষ পদ। যেখানে কোনো ঘটনাকে কারণ বলার অর্থ হলো তাকে একটি কার্যের কারণ হিসেবে বিবেচনা করা। সময়ের দিক থেকে বিচার করলে কারণ আগে আসে এবং কার্য পরে আসে । যেমন: উদ্দীপকে বর্ণিত ‘বৃষ্টি হলে মাটি ভিজে' । এখানে বৃষ্টি হওয়া হলো কারণ, আর মাটি ভেজা হলো কার্য। অর্থাৎ বৃষ্টি হয় আগে, আর মাটি ভিজে পরে। যুক্তিবিদরা বলেন, কারণ হবে কোনো কার্যের অপরিবর্তনীয় পূর্ববর্তী ঘটনা। আর এই অপরিবর্তনীয় পূর্ববর্তী ঘটনা হবে শর্তনিরপেক্ষ। অর্থাৎ, একটি ঘটনার কারণ হওয়ার জন্য তাকে অন্যকোনো শর্তের অধীন হলে চলবে না । এজন্য কারণ হবে শর্তনিরপেক্ষ এবং স্বাধীন পরিশেষে বলা যায়, জগতে প্রতিটি ঘটনার কারণ আছে। আর কারণের গুণগত দিক বলতে উল্লেখিত বৈশিষ্ট্যগুলোকেই বোঝায় ।"
        }
      ]
    },
    {
      "number": "10",
      "uddipok": "",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "কারণ হলো কোনো ঘটনার পূর্ববর্তী অপরিবর্তনীয় ও শর্তনিরপেক্ষ"
        },
        {
          "label": "খ",
          "question": "",
          "explanation": "কারণ একটি সমগ্র বিষয় এবং শর্ত কারণের অংশ হওয়ার ফলে কারণ ও শর্ত এক নয় । কারণ বলতে কোনো ঘটনার অব্যবহিত পূর্ববর্তী ঘটনাকে বোঝায়। আর কারণ হলো শর্তের সমষ্টি। শর্ত আবার সদর্থক ও নঞর্থক এই দুই প্রকার হতে পারে। তবে সকল প্রকার শর্তের সমষ্টি হলো কারণ। সুতরাং কারণ হলো সকল প্রকার শর্তের সমষ্টি। আর শর্ত হলো কারণের অংশ। তাই সমগ্র ও অংশ হওয়ার ফলে কারণ ও শর্ত এক নয়।"
        },
        {
          "label": "গ",
          "question": "",
          "explanation": "উদ্দীপকের চিত্রের মাধ্যমে পাঠ্যবইয়ের বহুকারণবাদের ইঙ্গিত পাওয়া যায়।ব্যাখ্যা করা হলো- উদ্দীপকের চিত্রে মৃত্যুর বিভিন্ন কারণ দেখানো হয়েছে। একইভাবে বহুকারণবাদে একটি কার্যের বিভিন্ন কারণ দেখানো হয়। তাই উদ্দীপকের চিত্রটি বহুকারণবাদের ইঙ্গিত দেয়। কার্যকারণ নিয়ম অনুযায়ী কারণ ও কার্যের মধ্যে আবশ্যিক সম্পর্ক বিদ্যমান। তাই কার্যকারণ নিয়ম অনুযায়ী প্রতিটি কার্যের একটি কারণ রয়েছে এবং প্রতিক্ষেত্রে একই কারণ অনুরূপ কার্য উৎপন্ন করে। কিন্তু অনেক সময় একটি কার্যের একাধিক কারণ আছে বলে মনে করা হয় তখন তাকে বহুকারণ বলা হয়। আর বহুকারণ সংক্রান্ত এ মতবাদটিকে বহুকারণবাদ বলে। অর্থাৎ বহুকারণবাদ অনুযায়ী কোনো একটি কার্যের কারণ একটি নয়, বহু। উদ্দীপকের চিত্রটিতে মৃত্যুর বিভিন্ন কারণ দেখানো হয়েছে। যেমন: কলেরা, বিষপান, ম্যালেরিয়া ও দুর্ঘটনার ফলে মৃত্যু হতে পারে। অর্থাৎ মৃত্যু নামক কার্যের কারণ বিভিন্ন। তাই বলা যায়, উদ্দীপকের চিত্রে পাঠ্যবইয়ের বহুকারণবাদ প্রকাশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের চিত্রে ইঙ্গিতকৃত বিষয়টি হলো বহুকারণবাদ। বিভিন্ন ত্রুটির কারণে বৈজ্ঞানিক দৃষ্টিকোণ থেকে এই মতবাদটিকে গ্রহণযোগ্য বলা যায় না। কারণের সংজ্ঞা অনুযায়ী কারণ হলো কার্যের অপরিবর্তনীয়, শর্তহীন ও অব্যবহিত পূর্ববর্তী ঘটনা। আর একটি কার্যের অব্যবহিত পূর্ববর্তী একটি ঘটনা থাকে। তাই কারণের বিজ্ঞানসম্মত সংজ্ঞা মেনে নিলে বহুকারণবাদকে অস্বীকার করতে হয়। বহুকারণবাদে বিভিন্ন ধরনের কার্যের সার্বিকীকরণ করে একটি কার্য বলে সিদ্ধান্ত গ্রহণ করা হয়। অথচ বহুকারণবাদে প্রতিটি কারণকে বিশিষ্ট কারণ হিসেবে উপস্থাপন করা হয়। যদি কারণের মতো কার্যকেও সার্বিকীকরণ করা হয় তাহলে বহুকারণবাদ ভ্রান্ত হিসেবে প্রমাণিত হয়। বৈজ্ঞানিক নিয়মানুযায়ী, কারণ ও কার্যের মধ্যে অনিবার্য সম্পর্ক বিদ্যমান। আর প্রতিক্ষেত্রে একটি কারণ একই কার্য ঘটায়। তাই প্রতিটি কার্যের কারণ একটি। এই কার্যকারণ নিয়ম মেনে নিলে বহুকারণবাদ বাতিল হয়ে যায়। বস্তুত বহুকারণবাদে কারণকে একটি বিশিষ্ট ঘটনা হিসেবে প্রকাশ করা হয়। তাই বলা যায় যে, বহুকারণবাদের বিভিন্ন রকম ত্রুটি রয়েছে । আর বিভিন্ন রকম ত্রুটি থাকার কারণে বহুকারণবাদ আমার কাছে গ্রহণযোগ্য নয়।"
        }
      ]
    },
    {
      "number": "11",
      "uddipok": "",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "যখন অনেকগুলো কারণ মিলে কোনো কার্য সংঘটিত করে এবং ঐ কারণগুলো পৃথক পৃথকভাবে প্রকাশিত না হয়ে একসাথে প্রকাশিত হয় তখন সেই মিশ্র কার্যটিকে কার্য সংমিশ্রণ বলে।"
        },
        {
          "label": "খ",
          "question": "",
          "explanation": "আরোহের কূটাভাস হচ্ছে আরোহের আপাত অসঙ্গত মতবাদ। যুক্তিবিদ মিল প্রকৃতির নিয়মানুবর্তিতা নীতিকে আরোহের ভিত্তি বলে মনে করেন। তিনি বলেন, প্রতিটি অরোহের ক্ষেত্রে এ নীতিটি অবশ্য স্বীকার্য। এ নীতি ছাড়া কোনো প্রকার আরোহ অনুমানই সম্ভব নয়। অবার এ নীতির উৎস সম্পর্কে মিল বলেন, আমরা অভিজ্ঞতা অর্জন করতে গিয়ে যে বিশেষ দৃষ্টান্তগুলো সংগ্রহ করি তা প্রকৃতির নিয়মানুবর্তিতা নীতি থেকে পেয়ে থাকি। অর্থাৎ অবৈজ্ঞানিক আরোহ হলো প্রকৃত জ্ঞানের উৎস। বস্তুত এ দিকটিতে বৈজ্ঞানিক অনুমানের আদর্শকে অস্বীকার করা হয়েছে। এ কারণে অসঙ্গত এ মতবাদকে আরোহের কূটাভাস বলা হয় ।"
        },
        {
          "label": "গ",
          "question": "",
          "explanation": "উদ্দীপক-১ এ সমজাতীয় কার্য সংমিশ্রণকে নির্দেশ করা হয়েছে।পাঠ্যবইয়ের আলোকে ব্যাখ্যা করা হলো- যখন কতগুলো কারণ একসাথে কাজ করে একটি মিশ্র কার্য উৎপন্ন করে এবং এই মিশ্র কার্যটি প্রতিটি কারণ থেকে উৎপন্ন কার্যের সমজাতীয় হয় তখন তাকে সমজাতীয় কার্য সংমিশ্রণ বলে। অর্থাৎ সমজাতীয় কার্যসংমিশ্রণের ক্ষেত্রে বিভিন্ন কারণ একত্রে প্রকাশ করা হয়। যেমন— পাঁচটি এক লিটার বোতলের সবটুকু পানি যদি ড্রামে ঢালা হয় তাহলে মোট পাঁচ লিটার পানি জমা হবে। এখানে আলাদাভাবে কোনো এক লিটার পানির অস্তিত্ব থাকবে না। এখানে ড্রামের পানি কার্য আর এক পিটার করে পাঁচটি বোতলের পানি হচ্ছে কারণ। উদ্দীপক-১ এ আলাদাভাবে ২০০ ওয়াটের ৫টি ও ৫০০ ওয়াটের একটি বান্ধ দেখানো হয়েছে। যার ফলে ১৫০০ ওয়াটের একত্রিত আলো পাওয়া যাচ্ছে, যেটাকে মিশ্রকার্য বলা হয়। আর বাঘগুলো আলাদাভাবে হচ্ছে কারণ। এভাবে সমজাতীয় কারণ থেকে সৃষ্ট মিশ্রকার্যটিকে সমজাতীয় কার্যসংমিশ্রণ বলে।"
        },
        {
          "label": "ঘ",
          "question": "",
          "explanation": "উদ্দীপক-১ সমজাতীয় কার্য সংমিশ্রণ এবং উদ্দীপক-২ ভিন্নজাতীয় কার্য সংমিশ্রণকে নির্দেশ করে। যখন কতগুলো কারণ একসাথে কাজ করে একটি মিশ্র কার্য উৎপন্ন করে এবং এই মিশ্র কার্যটি প্রতিটি কারণ থেকে উৎপন্ন কার্যের সমজাতীয় হয় তখন তাকে সমজাতীয় কার্য সংমিশ্রণ বলে। অন্যদিকে, একাধিক ভিন্ন জাতীয় কারণ একত্রে কাজ করে যখন একটি মিশ্র কার্য উৎপন্ন করে তখন তাকে ভিন্ন জাতীয় কার্য সংমিশ্রণ বলে । উদ্দীপক-১ এ ৫০০ ওয়াটের একটি এবং ২০০ ওয়াটের পাঁচটি বাল্ব মিলে ১৫০০ ওয়াট আলো উৎপন্ন করে। এখানে একক কারণগুলো এবং মিশ্রকার্য উভয়ই সমজাতীয়। এ কারণে এটি সমজাতীয় কার্য সংমিশ্রণের দৃষ্টান্ত। অন্যদিকে, উদ্দীপক-২ এ চিনি ও পানি মিলে শরবত তৈরি করে। এখানে এককভাবে চিনি ও পানির প্রকৃতি শরবতের প্রকৃতি থেকে সম্পূর্ণ ভিন্ন । তাই এটি ভিন্ন জাতীয় কার্য সংমিশ্রণের দৃষ্টান্ত । উপরিউক্ত আলোচনা থেকে বলা যায়, সমজাতীয় ও ভিন্নজাতীয় কার্য সংমিশ্রণ উভয়েই কার্যকারণের নিয়মানুসারে কারণ থেকে কার্য উৎপন্ন করলেও প্রকৃতি ভাবে পরস্পর সম্পূর্ণ ভিন্ন।"
        }
      ]
    }
  ]
}