{
  "title": "ময়মনসিংহ বোর্ড ২০২১",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "যুক্তিবিদ্যা হলো ভাষায় প্রকাশিত চিন্তার বিজ্ঞান (Thought of Science)।"
        },
        {
          "label": "খ",
          "question": "",
          "explanation": "যুক্তিবিদ্যা শুধু অনুমানমূলক চিন্তা নিয়ে আলোচনা করে । যুক্তিবিদ্যায় ‘চিন্তা' বলতে আমরা শুধু অনুমানকেই বুঝে থাকি । অনুমান হলো কোনো জানা বিষয়ের মাধ্যমে অজানা বিষয়কে জানার একটি মানসিক প্রক্রিয়া। আকাশে ঘন কালো মেঘের আড়ম্বর দেখে আমরা অনুমান করি যে ঝড়-বৃষ্টি হবে। সুতরাং সঙ্গতভাবে বলা যেতে পারে— যুক্তিবিদ্যা হলো ভাষায় প্রকাশিত অনুমান সম্বন্ধে একটি বৈজ্ঞানিক আলোচনা ।"
        },
        {
          "label": "গ",
          "question": "",
          "explanation": "ছক-১ এ উল্লেখিত নীতিবিদ্যা, নন্দনতত্ত্ব ও যুক্তিবিদ্যার মাধ্যমে আদর্শনিষ্ঠ বিজ্ঞানের ধারণা পাওয়া যায়।নিচে তা ব্যাখ্যা করা হলো- যে বিজ্ঞান একটি বিশেষ আদর্শের ভিত্তিতে বিশেষ ঘটনাবলি পর্যালোচনা করে তাকে আদর্শমূলক বিজ্ঞান বলে। অর্থাৎ আদর্শমূলক বিজ্ঞান ঘটনাসমষ্টি কেমন হওয়া উচিত সে সম্পর্কে আলোচনা করে। উদ্দীপকে উল্লেখিত নীতিবিদ্যা একটা আদর্শমূলক বিজ্ঞান। কারণ মানুষের আচরণ কেমন হওয়া উচিত সে সম্পর্কে এ বিজ্ঞান আলোচনা করে। অর্থাৎ নীতিবিদ্যা নৈতিক আদর্শের ভিত্তিতে আমাদের কাজের ভালো-মন্দ বিচার করে। তেমনি, নন্দনতত্ত্ব ও যুক্তিবিদ্যা উভয়ই আদর্শমূলক বিজ্ঞান। নন্দনতত্ত্বের আদর্শ হচ্ছে সুন্দরকে আয়ত্ত করা। সৌন্দর্যের আদর্শকে সামনে রেখে নন্দনতত্ত্ব সৌন্দর্য চর্চার নিয়মাবলি আবিষ্কার করে এবং সেগুলো অনুসরণ করে কীভাবে জীবনকে সুন্দর করে গড়ে তোলা যায় তার নির্দেশনা দান করে। আর যুক্তিবিদ্যার আদর্শ হচ্ছে সত্যকে অর্জন করা। সত্যতার আদর্শকে সামনে রেখে যুক্তিবিদ্যা অনুমান বা যুক্তিপদ্ধতি সম্পর্কে নিয়মকানুন প্রণয়ন করে এবং সেগুলোর সাহায্যে যুক্তির সত্যাসত্য বিচার করে। এভাবে যুক্তির নিয়মাবলি সঠিকভাবে প্রয়োগের মাধ্যমে যুক্তিবিদ্যা আমাদের সত্যের সন্ধান পেতে সাহায্য করে।"
        },
        {
          "label": "ঘ",
          "question": "",
          "explanation": "উদ্দীপকে ছক-২ এ উল্লেখিত ‘চিন্তা, যুক্তি ও ভাষা যুক্তিবিদ্যার পরিধির অন্তর্ভুক্ত'— নিচে মন্তব্যটির যথার্থতা মূল্যায়ণ করা হলো-। আমরা যুক্তিবিদ্যা হলো একটি চিন্তার বিজ্ঞান । চিন্তা কথাটি অর্থ অত্যন্ত ব্যাপক । মনোবিজ্ঞানে চিন্তা বলতে স্মৃতি, কল্পনা, অনুমান প্রভৃতি মানসিক প্রক্রিয়াকে বোঝায় । কিন্তু যুক্তিবিদ্যায় চিন্তা বলতে আমরা শুধু অনুমানকেই বুঝি। সুতরাং যুক্তিবিদ্যা অনুমান নিয়েই আলোচনা করে, অপরাপর চিন্তা-পদ্ধতি নিয়ে নয়। ভাষায় প্রকাশিত একটি অনুমানকে বলা হয় যুক্তি। একটি যুক্তি কয়েকটি যুক্তিবাক্য দ্বারা গঠিত। প্রতিটি যুক্তিবাক্যে আবার থাকে দু'টি পদ। সুতরাং যুক্তিবিদ্যা যুক্তির অংশবিশেষ যুক্তিবাক্য ও পদ নিয়েও আলোচনা করে। চিন্তা বা অনুমানের বাহন হলো ভাষা। সঠিক যুক্তি-পদ্ধতি প্রণয়নের ক্ষেত্রে ভাষার সঠিক ব্যবহারের প্রয়োজন। সঠিকভাবে ব্যবহৃত না হলে একইরূপ ভাষা ভিন্নরূপ অর্থে প্রকাশিত হতে পারে। তাছাড়া ভাষায় ব্যবহৃত কোনো কোনো শব্দ একাধিক অর্থ প্রকাশ করতে পারে। ভাষার দ্ব্যর্থকতা ও অস্পষ্টতা পরিহার করে চলা যুক্তিবিদ্যার জন্য খুবই জরুরি। উপরিউক্ত আলোচনা থেকে  বলা যায়, যুক্তিবিদ্যা চিন্তা বা অনুমানের স্বরূপ ও আকার নিয়ে আলোচনা করে। তাই চিন্তা, যুক্তি ও ভাষা যুক্তিবিদ্যার পরিধির অন্তর্ভুক্ত।"
        }
      ]
    },
    {
      "number": "2",
      "uddipok": "ধারণা-১: টি, টা, খানা, খানি ধারণা-২: মানুষ, ছাত্র ধারণা-৩: আহ!, হায়! হায়!",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "উৎপত্তিগত অর্থে একটি যুক্তিবাক্যের প্রান্তদ্বয় হচ্ছে পদ।"
        },
        {
          "label": "খ",
          "question": "",
          "explanation": "পিতা-পুত্র হলো সাপেক্ষ পদ। যে পদ অন্য কোনো পদের সাহায্য ছাড়া কেবল নিজস্ব অর্থে বোঝা যায়। না তাকে সাপেক্ষ পদ বলে। যেমন— পিতা, শিক্ষক, রাজা ইত্যাদি। এ পদগুলোর কোনোটাই অন্য কোনো পদের সাহায্য ছাড়া বোঝা যায় না। কারণ, সন্তান ছাড়া পিতা, ছাত্র ছাড়া শিক্ষক,রানী ছাড়া রাজা হতে পারে না। সাপেক্ষ পদগুলো জোড়ায় জোড়ায় থাকে। এ জোড়ার শব্দগুলো কখনো কখনো ভিন্ন নামবিশিষ্ট হয়।"
        },
        {
          "label": "গ",
          "question": "",
          "explanation": "ধারণা-১ সহ-পদযোগ্য শব্দের দৃষ্টান্ত ।ব্যাখ্যা করা হলো-  যে শব্দ অন্য কোনো শব্দের সাহায্য ছাড়া যুক্তিবাক্যের উদ্দেশ্য বা বিধেয়রূপে ব্যবহৃত হতে পারে না তাকে সহ-পদযোগ্য শব্দ বলে। ক্রিয়া-বিশেষণ, সম্বন্ধ পদ, সংযোজক ইত্যাদি সহ-পদযোগ্য শব্দের দৃষ্টান্ত। তেমনি ধারণা-১ এ উল্লেখিত টি, টা, খানা, খানি প্রভৃতি শব্দগুলো সহ-পদযোগ্য। কারণ এগুলো কোনো যুক্তিবাক্যের উদ্দেশ্য বা বিধেয়রূপে ব্যবহৃত হয় না। কাজেই সহ-পদযোগ্য শব্দ পদ নয়। তবে সহ-পদযোগ্য শব্দ পদযোগ্য শব্দের সাথে যুক্ত হতে পারে। যেমন— জামাখানি লাল যুক্তিবাক্যে খানি শব্দটি পদযোগ্য শব্দ জামা এর সাথে যুক্ত হয়ে বাক্যটার উদ্দেশ্য পদ হিসেবে ব্যবহৃত হয়েছে। এভাবে টি, টা, খানা শব্দগুলোও পদযোগ্য শব্দের সাথে যুক্ত হয়ে যুক্তিবাক্যের উদ্দেশ্য বা বিধেয়রূপে ব্যবহৃত হয়।তাই বলা যায়, ধারণা-১ সহ-পদযোগ্য শব্দের দৃষ্টান্ত।"
        },
        {
          "label": "ঘ",
          "question": "",
          "explanation": "ধারণা-২ এর উল্লেখিত শব্দগুলো পদযোগ্য ও ধারণা-৩ এ উল্লেখিত শব্দগুলো পদ-নিরপেক্ষ শব্দের দৃষ্টান্ত। নিচে উভয়ের মধ্যে পার্থক্য বিশ্লেষণ করা হলো- যে শব্দ অন্য কোনো শব্দের সাহায্য ছাড়াই যুক্তিবাক্যের উদ্দেশ্য বা বিধেয়রূপে ব্যবহৃত হতে পারে তাকে পদযোগ্য শব্দ বলে। যেমন- ধারণা-২ এ উল্লেখিত মানুষ ও ছাত্র পদ দুটি ব্যবহার করে বলা যায়, ছাত্র হয় মানুষ। এই যুক্তিবাক্যের ছাত্র ও মানুষ হলো পদযোগ্য শব্দ। কারণ এখানে ছাত্র শব্দটি উদ্দেশ্য পদ ও মানুষ শব্দটি বিধেয় পদ হিসেবে ব্যবহৃত হয়েছে। কাজেই সব পদযোগ্য শব্দই পদ। আবার, যে শব্দ কখনো কোনো যুক্তিবাক্যের উদ্দেশ্য বা বিধেয়রূপে ব্যবহৃত হতে পারে না তাকে পদ-নিরপেক্ষ শব্দ বলে। ধারণা-৩ এ উল্লেখিত, আহ!, হায়! হায়! শব্দগুলো কোনো যুক্তিবাক্যের উদ্দেশ্য বা বিধেয়রূপে ব্যবহৃত হয় না। তাই  এসব পদ-নিরপেক্ষ শব্দ। উপরিউক্ত  আলোচনা শেষে বলা যায়, ধারণা-২ ও ধারণা-৩ এ উল্লেখিত শব্দগুলোর মধ্যে যথেষ্ট  পার্থক্য বিদ্যমান।"
        }
      ]
    },
    {
      "number": "3",
      "uddipok": "",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "যে পদ স্বাভাবিকভাবে কোনো বস্তুর মধ্যে থাকে কিন্তু বর্তমানে নেই এমন গুণকে বোঝায়, তাকে ব্যাহতার্থক পদ বলে । যেমন— অন্ধ, বোবা, খোঁড়া ইত্যাদি।"
        },
        {
          "label": "খ",
          "question": "",
          "explanation": "যে পদ একই অর্থে একটি ব্যক্তি, বস্তু, স্থান ইত্যাদি বোঝায় তাকে বিশিষ্ট পদ বলা যায়। বিশিষ্ট পদ সব ক্ষেত্রেই এমন এক বিষয়কে বোঝায় যার সংখ্যা এক। যেমন- এই টেবিল, ঐ লোকটা, ঢাকা, সূর্য, বাংলাদেশের বর্তমান রাষ্ট্রপতি ইত্যাদি। এ দৃষ্টান্তগুলোর প্রতিটি পদই একটি বিশিষ্ট পদ। কারণ এগুলো একটি ব্যক্তি, বস্তু বা স্থানকে নির্দেশ করে ।"
        },
        {
          "label": "গ",
          "question": "",
          "explanation": "চিত্র-২ এর সাথে পাঠ্যবইয়ের জাত্যর্থের সাথে মিল রয়েছে। ব্যাখ্যা করা হলো- একটি পদ যে আবশ্যিক গুণ বা গুণাবলি প্রকাশ করে সেই গুণ বা গুণাবলিকে উক্ত পদের জাত্যর্থ বলে। অর্থাৎ জাত্যর্থ হলো পদের সাধারণ বা অপরিহার্য গুণাবলি। যেমন: মানুষ পদের জাত্যর্থ হচ্ছে জীববৃত্তি ও বুদ্ধিবৃত্তি। এ দুটি গুণ উল্লেখ করলেই মানুষ পদের জাত্যর্থ প্রকাশ পাবে। চিত্র-২ এ উল্লেখিত লাল মিষ্টি আম পদের সাধারণ বা অপরিহার্য গুণাবলি হিসেবে আমত্ব + মিষ্টিত্ব + লালত্ব গুণ উল্লেখ করা হয়েছে। যেখানে মিষ্টি আম পদের আমত্ব + মিষ্টিত্ব এবং লাল পদের লালত্ব গুণের মাধ্যমে পদের অপরিহার্য গুণাবলি প্রকাশ পেয়েছে। এ কারণে বলা যায়, চিত্র-২ এর সাথে জাত্যর্থের মিল রয়েছে।"
        },
        {
          "label": "ঘ",
          "question": "",
          "explanation": "চিত্র-১ ব্যক্ত্যর্থ  এবং চিত্র-২ দ্বারা জাত্যর্থের দিক প্রতিফলিত হয়েছে। পদের ব্যক্ত্যর্থ ও জাত্যর্থের মধ্যে বিপরীতমুখী সম্পর্ক বিদ্যমান।নিচে এদের মধ্যে আন্ত:সম্পর্ক বিশ্লেষণ করা হলো- সাধারণত প্রতিটি পদের দুটি দিক থাকে। একটি পদের সংখ্যা বা পরিমাণের দিক এবং অন্যটি গুণের দিক। পদের সংখ্যা বা পরিমাণের দিক হলো ব্যক্ত্যর্থ এবং গুণগত দিক হলো জাত্যর্থ। সাধারণত পদের ব্যক্ত্যর্থ ও জাত্যর্থের মধ্যে বিপরীতমুখী সম্পর্ক বিদ্যমান । যখন কোনো পদের ব্যক্ত্যর্থ বাড়ে তখন পদটির জাত্যর্থ কমে এবং পদের ব্যক্ত্যর্থ কমলে তার জাত্যর্থ বাড়ে । তেমনি চিত্র-১ এ আম পদের ব্যক্ত্যর্থ হিসেবে সকল আম উল্লেখ করা হয়েছে। এরপর আম পদ থেকে শুধু লাল মিষ্টি আম উল্লেখ করা হলে ব্যক্ত্যর্থ হ্রাস পেয়ে সকল লাল মিষ্টি আম হয়েছে। অন্যদিকে, চিত্র-২ এ আম পদের জাত্যর্থ হিসেবে আমত্ব উল্লেখ করা হয়েছে। এরপর আম পদ থেকে লাল মিষ্টি আম উল্লেখ করা হলে জাত্যর্থ বৃদ্ধি পেয়ে আমত্ব+মিষ্টিত্ব+লালত্ব হয়েছে। অর্থাৎ পদের ব্যক্ত্যর্থ বাড়লে জাত্যর্থ কমে এবং ব্যক্ত্যর্থ কমলে জাত্যর্থ বাড়ে। উপরিউক্ত আলোচনা থেকে বলা যায় যে, পদের ব্যক্ত্যর্থ ও জাত্যর্থের মধ্যে বিপরীতক্রমে হ্রাস-বৃদ্ধির সম্পর্ক বিদ্যমান। অর্থাৎ, এদের একটির হ্রাস বা বৃদ্ধিতে অন্যটির বৃদ্ধি বা হ্রাস ঘটে।"
        }
      ]
    },
    {
      "number": "4",
      "uddipok": "তিন বন্ধু সুন্দরবন বেড়াতে গিয়েছিল । ১ম বন্ধু বললো, “এখানকার সকল প্রাণী হয় সুন্দর” ২য় বন্ধু বললো, “আসলে সুন্দরবনের কিছু প্রাণী নয় হিংস্র” তখন ৩য় বন্ধু বললো, “প্রকৃতপক্ষে কোনো প্রাণী নয় ক্ষতিকর” ।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "দুটি পদের মধ্যে সদর্থক বা নঞর্থক সম্পর্কের প্রকাশকে যুক্তিবাক্য বলে ।"
        },
        {
          "label": "খ",
          "question": "",
          "explanation": "অবধারণকে যুক্তিবাক্য বলা যায় না।কারণ একটি অবধারণ যখন ভাষায় প্রকাশিত হয়, তখন তাকে যুক্তিবাক্য বলে । যুক্তিবাক্যে অবশ্যই উদ্দেশ্য পদ, সংযোজক ও বিধেয় পদ থাকতে হয় কিন্তু অবধারণ মানসিক প্রক্রিয়া হওয়ায় এর কোনো ভাষাগত রূপ নেই তাই কোনো অবধারণকে যুক্তিবাক্য বলা যায় না"
        },
        {
          "label": "গ",
          "question": "",
          "explanation": "৩য় বন্ধুর বক্তব্যে সার্বিক নঞর্থক যুক্তিবাক্য প্রতিফলিত হয়েছে।ব্যাখ্যা করা হলো- যে যুক্তিবাক্যের বিধেয় পদ দ্বারা উদ্দেশ্য পদের সম্পূর্ণ ব্যক্ত্যর্থ অস্বীকার করা হয় তাকে সার্বিক নঞর্থক যুক্তিবাক্য যুক্তিবাক্য বলে। যেমন- কোনো বক নয় কালো। এ যুক্তিবাক্যের নয় কালো পদটির মাধ্যমে উদ্দেশ্য কোনো বক পদের ব্যক্ত্যর্থ অস্বীকার করা হয়েছে। কাজেই এটি একটি সার্বিক নঞর্থক যুক্তিবাক্য।একই দৃষ্টান্ত লক্ষ করা যায় উদ্দীপকের ৩য় বন্ধুর বক্তব্যে। উদ্দীপকের বলা হয়েছে ৩য় বন্ধু বলে, প্রকৃতপক্ষে কোনো প্রাণী নয় ক্ষতিকর। এ যুক্তিবাক্যের নয় ক্ষতিকর পদটির মাধ্যমে উদ্দেশ্য কোনো প্রাণী পদের সমগ্র ব্যক্ত্যর্থ অস্বীকার করা হয়েছে। কাজেই এটি একটি সার্বিক নঞর্থক যুক্তিবাক্য।"
        },
        {
          "label": "ঘ",
          "question": "",
          "explanation": "১ম ও ২য় বন্ধুর বক্তব্যে যথাক্রমে সার্বিক সদর্থক যুক্তিবাক্য ও বিশেষ নঞর্থক যুক্তিবাক্যের দৃষ্টান্ত প্রতিফলিত হয়। নিচে উভয় যুক্তিবাক্যের আন্তঃসম্পর্ক বিশ্লেষণ করা হলো— যে যুক্তিবাক্যের বিধেয় পদ দ্বারা উদ্দেশ্য পদের সম্পূর্ণ ব্যক্ত্যর্থ সম্পর্কে কোনো কিছু স্বীকার করা হয় তাকে সার্বিক সদর্থক যুক্তিবাক্য যুক্তিবাক্য বলে। যেমন— উদ্দীপকের ১ম বন্ধুর বক্তব্য অনুসারে বলা যায়, সকল প্রাণী হয় সুন্দর। এ যুক্তিবাক্যে বিধেয় সুন্দর পদটি উদ্দেশ্য প্রাণী পদের সম্পূর্ণ ব্যক্ত্যর্থ স্বীকার করা হয়েছে। কাজেই এটি একটি সার্বিক সদর্থক যুক্তিবাক্য যুক্তিবাক্য। অন্যদিকে, যে যুক্তিবাক্যের বিধেয় পদ দ্বারা উদ্দেশ্য পদের আংশিক ব্যক্ত্যর্থ সম্পর্কে কোনো কিছু অস্বীকার করা হয় তাকে বিশেষ নঞর্থক যুক্তিবাক্য বলে। যেমন— উদ্দীপকের দ্বিতীয় বন্ধুর বক্তব্য অনুসারে বলা যায়, কিছু প্রাণী নয় হিংস্র। এ যুক্তিবাক্যের বিধেয় হিংস্র পদটিকে উদ্দেশ্য প্রাণী পদটির ব্যক্ত্যর্থের অংশবিশেষ সম্পর্কে অস্বীকার করা হয়েছে। কাজেই এটি একটি বিশেষ নঞর্থক যুক্তিবাক্য । পদের ব্যাপ্যতা অনুসারে, সার্বিক সদর্থক যুক্তিবাক্যে উদ্দেশ্য পদ ব্যাপ্য হলেও বিধেয় পদ অব্যাপ্য হয়। কিন্তু বিশেষ নঞর্থক যুক্তিবাক্যে উদ্দেশ্য পদ অব্যাপ্য হলেও বিধেয় পদ ব্যাপ্য হয়। তাই সার্বিক সদর্থক যুক্তিবাক্য ও বিশেষ নঞর্থক যুক্তিবাক্যে মধ্যে বিপরীত সম্পর্ক লক্ষ করা যায়।"
        }
      ]
    },
    {
      "number": "5",
      "uddipok": "",
      "tag": "MB 22,MB 21",
      "sub_questions": [
        {
          "label": "ক",
          "question": "",
          "explanation": "একটি যুক্তিবাক্যে দুটি পদ থাকে।"
        },
        {
          "label": "খ",
          "question": "",
          "explanation": "যুক্তিবাক্যে উদ্দেশ্য ও বিধেয় পদের মধ্যে সম্পর্ক স্থাপনের ক্ষেত্রে সংযোজক গুরুত্বপূর্ণ ভূমিকা পালন করে। যুক্তিবাক্যে উদ্দেশ্য ও বিধেয় পদ যে শব্দ বা চিহ্ন দিয়ে সংযুক্ত থাকে তাকে সংযোজক বলে। বস্তুত এটি একটি চিহ্ন কিন্তু কোনো পদ নয়। এই চিহ্নের মাধ্যমে উদ্দেশ্য পদের সাথে বিধেয় পদের সম্বন্ধ প্রকাশ পায়। যেমন— মানুষ হয় মরনশীল। এখানে মানুষ (উদ্দেশ্য পদ) ও মরণশীল (বিধেয় পদ) এ দুটি পদের মধ্যে 'হয়' সংযোজক ব্যবহারের মাধ্যমে যৌক্তিক সম্পর্ক স্থাপিত হয়েছে। এভাবে উদ্দেশ্য ও বিধেয় পদের মধ্যে সম্পর্ক স্থাপনের কারণে সংযোজকের গুরুত্ব অপরিসীম ।"
        },
        {
          "label": "গ",
          "question": "",
          "explanation": "চিত্র-২ দ্বারা বিশেষ সদর্থক যুক্তিবাক্যকে নির্দেশ করে।নিচে তা ব্যাখ্যা করা হলো- যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থকে স্বীকার করে তাকে বিশেষ সদর্থক যুক্তিবাক্য বলে। অর্থাৎ এ যুক্তিবাক্য গুণের দিক থেকে সদর্থক এবং পরিমাণের দিক থেকে বিশেষ। এ কারণে এ যুক্তিবাক্যের উদ্দেশ্য ও বিধেয় উভয় পদই অব্যাপ্য হয়। যেমন- 'কিছু মানুষ হয় কবি'। এখানে বিধেয় 'কবি পদটি উদ্দেশ্য মানুষ পদটির অংশবিশেষ সম্পর্কে স্বীকার করে নেওয়া হয়েছে। তাই উদ্দেশ্য ও বিধেয় উভয় পদই অব্যাপ্য হয়েছে । তেমনি উদ্দীপকের চিত্র-২ এ দেখানো হয়েছে যে, উভয় পদই অব্যাপ্য। এই তথ্যটি কেবল যুক্তিবাক্যের ক্ষেত্রে প্রযোজ্য। কারণ বিশেষ যুক্তিবাক্য হওয়ার কারণে যুক্তিবাক্যের উদ্দেশ্য পদটি অব্যাপ্য হয়। অন্যদিকে সদর্থক বাক্য হওয়ার জন্য এর বিধেয় পদটিও অব্যাপ্য হয় ।"
        },
        {
          "label": "ঘ",
          "question": "",
          "explanation": "ব্যাপ্যতার দিক থেকে চিত্র-১দ্বারা A-যুক্তিবাক্য ও চিত্র-৩ দ্বারা O-যুক্তিবাক্যকে নির্দেশ করে। নিচে উভয় যুক্তিবাক্যের তুলনামূলক বিশ্লেষণ করা হলো- চিত্র-১ এ প্রতীয়মান A-যুক্তিবাক্য হলো সার্বিক সদর্থক যুক্তিবাক্য। কারণ এই যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে স্বীকার করে। তাই A-যুক্তিবাক্যের উদ্দেশ্য পদটি ব্যাপ্য হলেও বিধেয় পদটি অব্যাপ্য হয়। যেমন— 'সকল দার্শনিক হয় জ্ঞানী'। এ যুক্তিবাক্যে দার্শনিক পদটিকে সামগ্রিক অর্থে ব্যবহার করা হয়েছে। অর্থাৎ দার্শনিক বলতে দুনিয়ার সব দার্শনিককে ইঙ্গিত করা হয়েছে। কাজেই বাক্যটিতে দার্শনিক পদটি ব্যাপ্য হয়েছে। কিন্তু বিধেয় 'জ্ঞানী' পদটিকে' কেবল দার্শনিকের বেলায় স্বীকার করা হয়েছে। তাই বিধেয় পদটি অব্যাপ্য। অন্যদিকে, চিত্র-৩ এ প্রতীয়মান O-যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থকে অস্বীকার করে। এ কারণে O-যুক্তিবাক্য হলো বিশেষ নঞর্থক যুক্তিবাক্য। পরিমাণের দিক থেকে বিশেষ হওয়ারকারণে O-যুক্তিবাক্যের উদ্দেশ্য পদ অব্যাপ্য হয়। কিন্তু নঞর্থক হওয়ার জন্য এর বিধেয় পদটি ব্যাপ্য হয়। যেমন— 'কিছু আম নয় মিষ্টি'। এখানে কিছু উল্লেখ থাকায় স্পষ্টতই পদটির আংশিক ব্যক্ত্যর্থ প্রকাশিত হয়েছে। অর্থাৎ, উদ্দেশ্য পদ 'আম' এখানে ব্যাপ্য নয়। কিন্তু বিধেয় ‘মিষ্টি' পদটি এখানে সার্বিক অর্থে ব্যবহৃত হয়েছে। কেননা মিষ্টি নয় এমন সমগ্র জিনিসের মধ্যে অবশ্যই কিছু আম অন্তর্ভুক্ত। অর্থাৎ মিষ্টি বলতে এখানে কেবল আম, জাম বা কোনো বিশেষ কিছুর কথা বলা হয়নি, মিষ্টি পদটিকে এখানে সার্বিক বা সমগ্র ব্যক্ত্যর্থের দিক থেকে ব্যবহার করা হয়েছে। তাই বাক্যটির বিধেয় পদ ব্যাপ্য। তাই উপরিউক্ত আলোচনা থেকে বলা যায়, একটি পদের ব্যাপ্যতা নির্ভর করে সেই পদের ব্যক্ত্যর্থের ওপর। উদ্দীপকের চিত্র-১ ও চিত্র-৩ এ পদের ব্যাপ্যতা ভিন্নতা উল্লেখ করা হয়েছে। এ কারণে ব্যাপ্যতার দিক থেকে চিত্র-১ ও চিত্র-৩ এর মধ্যে পার্থক্য লক্ষ করা যায়।"
        }
      ]
    },
    {
      "number": "6",
      "uddipok": "",
      "tag": "MB 21,BB 21",
      "sub_questions": [
        {
          "label": "ক",
          "question": "",
          "explanation": "কোনো জানা বিষয়ের ওপর ভিত্তি করে অজানা বিষয় সম্বন্ধে জ্ঞান লাভের মানসিক প্রক্রিয়াকে বলে অনুমান।"
        },
        {
          "label": "খ",
          "question": "",
          "explanation": "আশ্রয়বাক্য সার্বিক যুক্তিবাক্য এবং সিদ্ধান্ত বিশেষ যুক্তিবাক্য হওয়ার কারণে অবরোহ অনুমানের সিদ্ধান্ত আশ্রয়বাক্য থেকে বেশি ব্যাপক হতে পারে না।যে অনুমান প্রক্রিয়ায় এক বা একাধিক আশ্রয়বাক্য থেকে তার চেয়ে অপেক্ষাকৃত কম ব্যাপক কোনো সিদ্ধান্ত অনুমিত হয় তাকে অবরোহ অনুমান বলে । যেমন- সকল গোলাপ হয় লাল। অতএব, কিছু লাল ফুল হয় গোলাপ। এ যুক্তিটিতে আশ্রয়বাক্যটি একটি সার্বিক যুক্তিবাক্য কিন্তু সিদ্ধান্তটি একটি বিশেষ যুক্তিবাক্য । তাই সিদ্ধান্তটি আশ্রয়বাক্যের তুলনায় কম ব্যাপক।"
        },
        {
          "label": "গ",
          "question": "",
          "explanation": "দৃশ্যপট-১ হলো অবরোহ অনুমান।ব্যাখ্যা করা হলো- যে অনুমান প্রক্রিয়ায় সিদ্ধান্তটি এক বা একাধিক অশ্রয়বাক্য থেকে অনিবার্যভাবে নিঃসৃত হয় এবং তা কখনোই আশ্রয়বাক্যের চেয়ে ব্যাপক হয় না তাকে অবরোহ অনুমান বলে। তবে কিছু কিছু ক্ষেত্রে সমব্যাপক হয়। যার দৃষ্টান্ত দৃশ্যপট-১ এ লক্ষ করা যায়। দৃশ্যপট-১ এ বলা হয়েছে, সকল কৰি হন সৃজনশীল। কাজী নজরুল ইসলাম হন কবি। অতএব, কাজী নজরুল ইসলাম হন সৃজনশীল। এখানে, সিদ্ধান্তটি দুটি আশ্রয়বাক্য থেকে অনিবার্যভাবে নিঃসৃত হয়েছে এবং আশ্রয়বাক্যের চেয়ে কম ব্যাপক। আশ্রয় বাক্য থেকে কম ব্যাপক হলে এবং সিদ্ধান্তগুলো আশ্রয়বাক্য থেকে অনিবার্যভাবে নি:সৃত হলে সেটা আরোহ অনুমান হিসেবে গণ্য হবে।  তাই বলা যায়  দৃশ্যপট ১ হলো অবরোহ অনুমানের দৃষ্টান্ত ।"
        },
        {
          "label": "ঘ",
          "question": "",
          "explanation": "দৃশ্যপট-১ অবরোহ অনুমান এবং দৃশ্যপট-২ আরোহ অনুমান নির্দেশ করে । নিচে আরোহ ও অবরোহ  অনুমানের মধ্যে পার্থক্য বিশ্লেষণ করা হলো- দৃশ্যপট-১ এ ইঙ্গিতকৃত অবরোহ অনুমানে এক বা একাধিক আশ্রয়বাক্য থেকে সিদ্ধান্ত গ্রহণ করা হয় এবং আশ্রয়বাক্যের কম ব্যাপক অথবা সমব্যাপক সিদ্ধান্ত অনিবার্যভাবে অনুমিত হয় । যেমন— সকল কবি হন সৃজনশীল। কাজী নজরুল ইসলাম হন কবি। অতএব, কাজী নজরুল ইসলাম হন সৃজনশীল। এখানে সার্বিক আশ্রয়বাক্য থেকে বিশেষ সিদ্ধান্ত গ্রহণ করা হয়েছে। এ কারণে এটি অবরোহ অনুমানের দৃষ্টান্ত। অন্যদিকে, দৃশ্যপট-২ এ রবীন্দ্রনাথ, কাজী নজরুল ইসলাম ও জসীম উদ্দীনের সৃজনশীলতার অবলম্বনে বলা হয়েছে, সকল কবি হন সৃজনশীল । অর্থাৎ এখানে অল্প দৃষ্টান্তের পর্যবেক্ষণ থেকে সমগ্র বিষয় সম্পর্কে সিদ্ধান্ত নেওয়া হয় । তাই এটি আরোহ অনুমানের দৃষ্টান্ত । অবরোহ অনুমানে আকারগত সত্যতাকে প্রাধান্য দেওয়া হলেও আরোহ অনুমানে আকারগত ও বস্তুগত উভয় প্রকার সত্যতাকে প্রাধান্য দেওয়া হয়। এছাড়াও 'অবরোহ অনুমানে একটি আশ্রয়বাক্য থেকে সিদ্ধান্ত অনুমিত হয়। কিন্তু আরোহ অনুমানে সব সময় একাধিক আশ্রয়বাক্য থেকে সিদ্ধান্ত অনুমিত হয়। এ অনুমান সব সময় আশ্রয়বাক্য থেকে বেশি ব্যাপক হয়। কিন্তু অবরোহ অনুমানের সিদ্ধান্ত কোনোভাবেই আশ্রয়বাক্য থেকে বেশি ব্যাপক হতে পারে না।"
        }
      ]
    },
    {
      "number": "7",
      "uddipok": "",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "যে অমাধ্যম অবরোহ অনুমানে কোনো প্রদত্ত বাক্যের বিধেয়ের বিরুদ্ধ পদকে সিদ্ধান্তের বিধেয় হিসেবে ব্যবহার করে গুণ পরিবর্তন এবং অর্থ অপরিবর্তিত রেখে সিদ্ধান্ত অনুমান করা হয় তাকে প্রতিবর্তন (Obversion) বলে ।"
        },
        {
          "label": "খ",
          "question": "",
          "explanation": "যুক্তিবাক্যকে প্রতিবর্তন করলে I-যুক্তিবাক্য পাওয়া যায় । O-যুক্তিবাক্য হলো বিশেষ নঞর্থক যুক্তিবাক্য। কাজেই প্রতিবর্তনের নিয়ম অনুসারে, এরূপ যুক্তিবাক্যের সিদ্ধান্ত হবে একটি বিশেষ সদর্থক যুক্তিবাক্য। অর্থাৎ O- যুক্তিবাক্যের সিদ্ধান্ত হবে I-যুক্তিবাক্য । যেমন—০–কিছু ছাত্র নয় মেধাবী। ( প্রতিবর্তনীয়) অতএব, I- কিছু ছাত্র হয় অ-মেধাবী।"
        },
        {
          "label": "গ",
          "question": "",
          "explanation": "দৃষ্টান্ত-১ দ্বারা আবর্তনকে নির্দেশ করে ।ব্যাখ্যা করা হলো- অমাধ্যম অবরোহ অনুমানের একটি প্রকরণ হলো আবর্তন। যেখানে আশ্রয়বাক্য ও সিদ্ধান্তের উদ্দেশ্য ও বিধেয় পদের গুণগত দিক ঠিক রেখে পরিবর্তন করা হয়। যার উদাহরণ দৃষ্টান্ত-১ এ উল্লেখ করা হয়েছে। নিচে *আবর্তনের চারটি নিয়ম উল্লেখ করা হলো— ১. আশ্রয়বাক্যের উদ্দেশ্য পদটি সিদ্ধান্তে বিধেয় পদ হবে। ২. আশ্রয়বাক্যের বিধেয় পদটি সিদ্ধান্তের উদ্দেশ্য পদ হবে । ৩. আশ্রয়বাক্য ও সিদ্ধান্তে উভয়ের গুণ একইরূপ হবে। অর্থাৎ আবর্তনীয় সদর্থক হলে আবর্তিতও সদর্থক হবে এবং আবর্তনীয় নঞর্থক হলে আবর্তিতও নঞর্থক হবে। ৪. আশ্রয়বাক্যের কোনো অব্যাপ্য পদ সিদ্ধান্তে ব্যাপ্য হবে না ।"
        },
        {
          "label": "ঘ",
          "question": "",
          "explanation": "দৃষ্টান্ত-২ এ উল্লেখিত যুক্তিটি অবৈধ আবর্তন অমাধ্যম অনুমান ।নিচে তা বিশ্লেষণ করা হলো- আবর্তনে পদেও গুণ একই রেখে আশ্রয়বাক্য ও সিদ্ধান্তের উদ্দেশ্য ও বিধেয়ের অবস্থান পরিবর্তন হয়। দৃষ্টান্ত-২ এর আশ্রয়বাক্যে বলা হয়েছে, সকল কবি হয় মানুষ । আবার সিদ্ধান্তে বলা হয়েছে, সকল মানুষ হয় কবি। গুণগত পরবর্তনের কারণে এটি আবর্তনের দৃষ্টান্ত । আবর্তনের চতুর্থ নিয়মানুযায়ী আশ্রয়বাক্যের কোনো অব্যাপ্য পদকে সিদ্ধান্তে ব্যাপ্য করা যাবে না। দৃষ্টান্ত-২ এ আশ্রয়বাক্যের বিধেয় পদ সিদ্ধান্তে ব্যাপ্য হয়েছে। কারণ আশ্রয়বাক্যে বলা হয়েছে, সকল কবি হন মানুষ। এরপর সিদ্ধান্তে বলা হয়েছে, সকল মানুষ হন কবি । এই উদাহরণে আশ্রয়বাক্যটি A যুক্তিবাক্যের বলে বিধেয় 'মানুষ' পদটি অব্যাপ্য। কিন্তু এই অব্যাপ্য বিধেয় পদটি আবর্তিতে অর্থাৎ সিদ্ধান্তে উদ্দেশ্য হিসেবে ব্যাপ্য হয়েছে । কিন্তু এটি আবর্তনের নিয়মবিরোধী। তাই বলা যায়, দৃষ্টান্ত-২ এ উল্লেখিত যুক্তিটি আবর্তনের। কিন্তু আবর্তনের নিয়ম লঙ্ঘনের কারণে যুক্তিটি অবৈধ"
        }
      ]
    },
    {
      "number": "8",
      "uddipok": "সব পাখি হয় ডানাযুক্ত ।  সব বক হয় পাখি। সুতরাং সব বক হয় ডানাযুক্ত ।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "যে মাধ্যম অবরোহ অনুমানে সিদ্ধান্তটি দুটি পরস্পর সম্বন্ধযুক্ত আশ্রয়বাক্য থেকে অনিবার্যভাবে নিঃসৃত হয় তাকে সহানুমান বলে।"
        },
        {
          "label": "খ",
          "question": "",
          "explanation": "আমরা জানি, নঞর্থক যুক্তিবাক্যে উদ্দেশ্য ও বিধেয়ের মধ্যকার সম্পর্ক অস্বীকার করা হয়। তাই সহানুমানের দু'টি অশ্রয়বাক্যই যদি নঞর্থক হয় তাহলে বুঝতে হবে যে, প্রধান পদ ও অপ্রধান পদের মধ্যে কোনো সম্পর্ক নেই। এরূপ সম্পর্কহীন আশ্রয়বাক্য থেকে কোনো সিদ্ধান্তই গ্রহণ করলে তা ভ্রান্ত হয়। এ কারণে সহানুমানে দুটি আশ্রয়বাক্যই নঞর্থক হলে তা থেকে কোনো সিদ্ধান্ত পাওয়া যায় না ।"
        },
        {
          "label": "গ",
          "question": "",
          "explanation": "উদ্দীপকে সহানুমানের দৃষ্টান্ত পরিলক্ষিত হয়। নিচে এর বৈশিষ্ট্য ব্যাখ্যা করা হলো- যে অবরোহ মাধ্যম অনুমানে পরস্পর সম্পর্কযুক্ত দুটি আশ্রয়বাক্য থেকে অনিবার্যভাবে সিদ্ধান্ত অনুমিত হয় তাকে সহানুমান বলে । উদ্দীপকে বলা হয়েছে, 'সব পাখি হয় ডানাযুক্ত। সব বক হয় পাখি। অতএব, বক হয় ডানাযুক্ত।' এটি সহানুমানের দৃষ্টান্ত । সহানুমানের বৈশিষ্ট্য অনুসারে উল্লেখিত দৃষ্টান্তের সিদ্ধান্তটি দুটি আশ্রয়বাক্য থেকে যৌক্তিকভাবে অনুমিত হয়েছে। পাশাপাশি সিদ্ধান্তটি আশ্রয়বাক্য থেকে বেশি ব্যাপক নয়। এছাড়া আশ্রয়বাক্য দুটিতে সাধারণ উপাদান বা মধ্যপদ হিসেবে ‘পাখি' ব্যবহার করা হয়েছে। সর্বোপরি আশ্রয়বাক্য দুটি সত্য বলে সিদ্ধান্তও সত্য হয়েছে। এসব বৈশিষ্ট্যের কারণে বলা যায়, উল্লেখিত দৃষ্টান্তটি সহানুমানের।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত অনুমানে দাগাঙ্কিত ‘পাখি’ পদকে সহানুমানের মধ্যপদ  বলা হয়।নিচে এর ভূমিকা বিশ্লেষণ করা হলো- যে পদটি সহানুমানের সিদ্ধান্তে থাকে না কিন্তু আশ্রয়বাক্যে থাকে তাকে মধ্যপদ বলে। যেমন- উদ্দীপকে দাগাঙ্কিত 'পাখি' পদটি দুটি আশ্রয়বাক্যে আছে কিন্তু সিদ্ধান্তে নেই। তাই পাখি পদটিকে বলা যায় মধ্যপদ। মধ্যপদের ভূমিকা সম্পর্কে যুক্তিবিদ বোসাংকে বলেন, “মধ্যপদকে গণ্য করা যায় একটি বন্ধনী বা আধার বলে যা সিদ্ধান্তকে একসাথে ধারণ করে, তাকে স্পষ্ট করে এবং সুনির্দিষ্টভাবে ব্যক্ত করে।” অর্থাৎ মধ্যপদের কাজকে একজন বিয়ের ঘটকের কাজের সাথে তুলনা করা যায়। বিয়ের ঘটক একবার পাত্রপক্ষের সাথে আর একবার পাত্রীপক্ষের সাথে যোগাযোগ স্থাপন করে। তারই মধ্যস্থতায় শেষ পর্যন্ত দু'জন অপরিচিত পাত্র ও পাত্রীর মধ্যে একটা বৈবাহিক সম্পর্ক স্থাপিত হয়। ঠিক তেমনি মধ্যপদের সহায়তায় প্রধান পদ ও অপ্রধান পদের মধ্যে একটা যোগাযোগ স্থাপিত হয় এবং তারা একসাথে সিদ্ধান্তে অবতীর্ণ হয়। উপরিউক্ত আলোচনা থেকে  বলা যায়, সহানুমানে মধ্যপদের ভূমিকা খুবই গুরুত্বপূর্ণ। মধ্যপদের সাহায্য ছাড়া সহানুমানে সিদ্ধান্ত গ্রহণ করা যায় না ৷"
        }
      ]
    },
    {
      "number": "9",
      "uddipok": "",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "সহানুমানের তিনটি পদ থাকে। যথা- প্রধান পদ, অপ্রধান পদ ও মধ্যপদ।"
        },
        {
          "label": "খ",
          "question": "",
          "explanation": "সহানুমানে চারটি পদের ব্যবহারজনিত সমস্যাকে চতুষ্পদী অনুপপত্তি (Fallacy of Four Terms) বলে । একটি সহানুমানে তিনটি পদ থাকে এবং প্রতিটি পদ দুই বার করে ব্যবহৃত হয়। যদি কোনো কারণে সহানুমানে তিনটির অধিক পদ ব্যবহার করা হয় তাহলে সিদ্ধান্ত ত্রুটিপূর্ণ হয়। সহানুমানে এরূপ ত্রুটিকে চতুষ্পদী অনুপপত্তি বলে।"
        },
        {
          "label": "গ",
          "question": "",
          "explanation": "দৃষ্টান্ত-১ এ অব্যাপ্য মধ্যপদজনিত অনুপপত্তি ঘটেছে । ব্যাখ্যা করা হলো- সহানুমানের নিয়ম অনুসারে, মধ্যপদকে অন্তত একবার ব্যাপ্য হতে হবে। এ নিয়ম লঙ্ঘন করলে অব্যাপ্য মধ্যপদজনিত অনুপপত্তি ঘটে। দৃষ্টান্ত-১ এ বর্ণিত—সব কাক হয় কালো।সব কোকিল হয় কালো।অতএব, সব কোকিল হয় কাক। ব্যাপ্যতার নিয়ম অনুসারে সার্বিক সদর্থক হিসেবে A-যুক্তিবাক্যের উদ্দেশ্য পদ ব্যাপ্য ও বিধেয় পদ অব্যাপ্য হয়। তাই দৃষ্টান্ত-১ এর যুক্তি দুটি A-যুক্তিবাক্য বলে মধ্যপদ 'কালো' দু'বারই অব্যাপ্য হয়েছে। এটি সহানুমানের নিয়ম বিরুদ্ধ। আর এরূপ অবস্থায় সিদ্ধান্ত গৃহীত হওয়ায় প্রধান পদ কোকিল ও অপ্রধান পদ কাকের মধ্যকার সম্পর্ক বৈধ হয়নি। ফলে আলোচ্য যুক্তিটি অবৈধ হয়ে এ ক্ষেত্রে অব্যাপ্য মধ্যপদজনিত অনুপপত্তির উদ্ভব ঘটেছে।"
        },
        {
          "label": "ঘ",
          "question": "",
          "explanation": "দৃষ্টান্ত-২ দ্বারা সহানুমানকে নির্দেশ করা হয়েছে। নিচে সহানুমানের চারটি নিয়ম বিশ্লেষণ করা হলো- প্রথম নিয়ম: ‘সহানুমানে অবশ্যই তিনটি পদ থাকতে হবে।' সহানুমানের মধ্যপদের সাহায্যে দুটো পদের (প্রধান পদ ও অপ্রধান পদ) মধ্যে সম্বন্ধ প্রকাশ পায়। কাজেই কোনো অনুমানে তিনটি পদের মাধ্যমে এই সম্বন্ধ প্রকাশ করতে হবে। দ্বিতীয় নিয়ম: ' সহানুমানের অবশ্যই তিনটি যুক্তিবাক্য থাকবে।' সহানুমানের দুটি আশ্রয়বাক্য থেকে যুক্তিসঙ্গতভাবে সিদ্ধান্ত গ্রহণ করা হয় । এ কারণে সহানুমানে তিনটি যুক্তিবাক্য থাকে। তৃতীয় নিয়ম: ‘যে পদ আশ্রয়বাক্যে ব্যাপ্য নয়, সে পদ সিদ্ধান্তে ব্যাপ্য হবে না।' সহানুমান একটা অবরোহ অনুমান বলে সিদ্ধান্ত কখনো আশ্রয়বাক্যগুলো অপেক্ষা বেশি ব্যাপক হতে পারে না ।চতুর্থ নিয়ম: ‘দুটো নঞর্থক আশ্রয়বাক্য থেকে কোনো সিদ্ধান্ত অনুমান করা যায় না।' নঞর্থক যুক্তিবাক্যে উদ্দেশ্য ও বিধেয় পদের মধ্যে কোনো সম্পর্ক প্রকাশ পায় না। তাই সহানুমানে উভয় আশ্রয়বাক্য নঞর্থক হতে পারে না ।"
        }
      ]
    },
    {
      "number": "10",
      "uddipok": "",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "উদ্দীপকে 'ক' দ্বারা যে বিষয়টির নির্দেশ করে তার গুণগত বৈশিষ্ট্য ব্যাখ্যা করো।"
        },
        {
          "label": "খ",
          "question": "",
          "explanation": "যদি কোনো শর্তের অনুপস্থিতিতে কোনো ঘটনা ঘটা সম্ভব না হয়, তাহলে ঐ বিশেষ শর্তটিকে ঐ ঘটনার বা কারণের আবশ্যিক বা অনিবার্য শর্ত বলা হয়। যে শর্ত অনুপস্থিত থাকলে কার্য অনিবার্যভাবে অনুপস্থিত থাকে সে শর্তকে আবশ্যিক শর্ত বলে। যেমন— মেঘ ছাড়া বৃষ্টি হয় না। মেঘ অনুপস্থিত থাকলে বৃষ্টিও অনুপস্থিত থাকে। আবার, বৃষ্টি উপস্থিত হলে তার পূর্বে অবশ্যই মেঘ উপস্থিত থাকে। সুতরাং মেঘ হচ্ছে বৃষ্টির আবশ্যিক শর্ত।"
        },
        {
          "label": "গ",
          "question": "",
          "explanation": "উদ্দীপকে 'ক' দ্বারা কারণ কে নির্দেশ করে। কারণ সবসময় কার্যের সাথে সম্বন্ধযুক্ত। কার্য ছাড়া কারণ এবং কারণ ছাড়া কোনো কার্য হতে পারে না। কারণ হলো কোনো স্থানের ও কালের ঘটনা। কারণ ও কার্যের মধ্যে সম্পর্ক হলো ঘটনার পূর্বাপর সম্পর্ক। তাই স্থান ও কালের বিবেচনায় কারণ সবসময় আগে আসে এবং কার্য পরে আসে। সর্বোপরি, কারণ হলো অপরিবর্তনীয়, শর্তহীন ও অব্যবহিত পূর্ববর্তী ঘটনা। উদ্দীপকে 'ক' দ্বারা পূর্ববর্তী ঘটনা হিসেবে 'জল পড়ে' উল্লেখ করা হয়েছে। এটা পরবর্তী ঘটনা ‘পাতা নড়ে' নামক কার্যের কারণ। উদ্দীপকে কার্য ও কারণের এরূপ সম্বন্ধযুক্ত সম্পর্কই প্রকাশ পেয়েছে।"
        },
        {
          "label": "ঘ",
          "question": "",
          "explanation": "উদ্দীপকে 'ক' দ্বারা কারণ এবং 'খ' দ্বারা কার্যকে বোঝায়। নিচে উভয় বিষয়ের সম্পর্ক বিশ্লেষণ করা হলো— কারণ ও কার্যের মধ্যে সম্পর্ক হলো ঘটনার পূর্বাপর সম্পর্ক। সময়ের বিবেচনায় কারণ সবসময় আগে আসে এবং কার্য পরে আসে। অর্থাৎ কারণ হলো পূর্ববর্তী বা অগ্রগামী ঘটনা এবং কার্য হলো পরবর্তী বা অনুগামী ঘটনা। কারণ ও কার্যের মধ্যে একটি অনিবার্য সম্পর্ক বিদ্যমান। কারণের মধ্যে এমন একটি শক্তি আছে, যা কার্যকে উৎপন্ন করতে বাধ্য করে। যখনই কোনো কারণ সংঘটিত হয় তখনই তা থেকে একটি কার্যের উদ্ভব ঘটে। যেমন— উদ্দীপকে বর্ণিত 'জল পড়ে পাতা নড়ে। এখানে পাতা নড়া নামক কার্যের কারণ হিসেবে জল পড়াকে উল্লেখ করা হয়েছে। বস্তুত কারণের প্রকৃতির ওপরই নির্ভর করে কার্যের প্রকৃতি। অর্থাৎ কারণ যেরূপ হবে, তার কার্যও সেরূপ হবে। কারণ বড় হলে তার কার্যও বড় হবে।"
        }
      ]
    },
    {
      "number": "11",
      "uddipok": "",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "যখন অনেকগুলো কারণ মিলে কোনো কার্য সংঘটিত হয় কারণগুলো পৃথক পৃথকভাবে প্রকাশিত না হয়ে একসাথে প্রকাশিত হয় তখন সেই মিশ্র কার্যটিকে কার্য সংমিশ্রণ বলে।"
        },
        {
          "label": "খ",
          "question": "",
          "explanation": "কার্যকারণ নিয়ম অনুযায়ী প্রত্যেক কার্যেরই কারণ আছে। বিনা কারণে কোনো কার্য ঘটে না। অনেক সময় দেখা যায়, কোনো জটিল কার্য সম্পাদনের জন্য একাধিক কারণের দরকার। এভাবে যখন বিভিন্ন কারণ একত্রে কাজ করার ফলে কোনো জটিল কার্য উৎপন্ন হয় তখন ঐ কারণগুলোকে একসাথে বহুকারণ সমন্বয় বলে। অর্থাৎ বহুকারণ সমন্বয় হলো কতগুলো কারণের সমষ্টি, যেগুলো একত্রে একটি কার্য সম্পাদন করে। যেমন: x, y এবং z তিনটি আলাদা কারণ। এদের কোনোটি আলাদাভাবে p কার্যটিকে উৎপন্ন করতে পারে না। কিন্তু যদি কাজ করে তাহলে p কার্যটি উৎপন্ন হয়। এক্ষেত্রে xyz এই তিনটি কারণ একত্রে কাজ করাকে বহুকারণ সমন্বয় বলে।"
        },
        {
          "label": "গ",
          "question": "",
          "explanation": "কার্যকারণ নিয়ম অনুযায়ী প্রত্যেক কার্যেরই কারণ আছে। বিনা কারণে কোনো কার্য ঘটে না। অনেক সময় দেখা যায়, কোনো জটিল কার্য সম্পাদনের জন্য একাধিক কারণের দরকার। এভাবে যখন বিভিন্ন কারণ একত্রে কাজ করার ফলে কোনো জটিল কার্য উৎপন্ন হয় তখন ঐ কারণগুলোকে একসাথে বহুকারণ সমন্বয় বলে। অর্থাৎ বহুকারণ সমন্বয় হলো কতগুলো কারণের সমষ্টি, যেগুলো একত্রে একটি কার্য সম্পাদন করে। যেমন: x, y এবং z তিনটি আলাদা কারণ। এদের কোনোটি আলাদাভাবে p কার্যটিকে উৎপন্ন করতে পারে না। কিন্তু যদি কাজ করে তাহলে p কার্যটি উৎপন্ন হয়। এক্ষেত্রে xyz এই তিনটি কারণ একত্রে কাজ করাকে বহুকারণ সমন্বয় বলে।"
        },
        {
          "label": "ঘ",
          "question": "",
          "explanation": "উদ্দীপকে 'খ' চিহ্নিত স্থানে প্রকৃতির নিয়মানুবর্তিতা নীতি বসবে। নিচে এই নীতির প্রকৃতি বিশ্লেষণ করা হলো— প্রকৃতির নিয়মানুবর্তিতা নীতি একটি সার্বিক নিয়ম। বিশ্বজগতের মধ্যে যা কিছু আছে এবং যা কিছু ঘটে সবই এ নিয়মের অধীন। এ নীতি অনুসারে, জগতের সবকিছু ধারাবাহিকভাবে এবং সুশৃঙ্খলভাবে ঘটে যাচ্ছে। কোনো কিছুই এ সর্বব্যাপক নিয়মের বাইরে অবস্থান করা সম্ভব নয়। ফলে জগতের বা প্রকৃতির সার্বিক কাজকর্ম ও গতিবিধি সবসময় একইরূপে পরিচালিত হচ্ছে এবং প্রকৃতির সামগ্রিক রূপ অপরিবর্তিত থেকে যাচ্ছে । প্রকৃতি হচ্ছে পরস্পর সংযুক্ত অংশসমূহের একটি সমষ্টি। এখানে অংশ সমগ্র দ্বারা এবং সমগ্র অংশ দ্বারা পরিচালিত। বিভিন্ন বিভাগের জন্য বিভিন্ন নিয়ম থাকলেও তাদের মধ্যে কোনো দ্বন্দ্ব নেই। এ সব ভিন্ন ভিন্ন নিয়ম একই অখণ্ড নিয়মের অন্তর্ভুক্ত । যুক্তিবিদ ওয়েলটন-এর মতে প্রকৃতি হচ্ছে এক অখণ্ড সমষ্টি। বিভিন্ন বিভাগের ঘটনাবলি ভিন্ন ভিন্ন নিয়মের মাধ্যমে নয় বরং একটিমাত্র সার্বিক নিয়মের মাধ্যমে পরিচালিত। সেটি হচ্ছে প্রকৃতির নিয়মানুবর্তিতা নীতি। তাই তিনি প্রকৃতির নিয়মানুবর্তিতাকে প্রকৃতির ঐক্য নামে অভিহিত করেছেন । তাই বলা যায়, প্রকৃতি হচ্ছে একটি নিয়মের রাজত্ব। এখানে সবকিছুই নিয়মকানুন অনুসারে ঘটে। এ কারণে প্রকৃতি বিশৃঙ্খলা নয় বরং একটি শৃঙ্খলা ।"
        }
      ]
    }
  ]
}