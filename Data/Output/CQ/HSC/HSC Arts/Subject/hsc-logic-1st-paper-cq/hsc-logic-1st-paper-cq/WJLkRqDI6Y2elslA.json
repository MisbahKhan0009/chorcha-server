{
  "title": "নড়াইল সরকারি ভিক্টোরিয়া কলেজ ২০২৫",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "যুক্তিবিদ্যা হলো চিন্তাসম্পর্কিত বিজ্ঞান। চিন্তাকে যৌক্তিক পর্যায়ে নিয়ে যেতে হলে তাকে অবশ্যই ভাষায় প্রকাশ করতে হবে। মনের ভাব প্রকাশের জন্য ভাষা অন্যতম মাধ্যম।",
      "tag": "NGVC 25",
      "sub_questions": [
        {
          "label": "ক",
          "question": "",
          "explanation": "'Logic' শব্দের অর্থ যুক্তিবিদ্যা।"
        },
        {
          "label": "খ",
          "question": "",
          "explanation": "যুক্তিবিদ্যা হলো যুক্তিসংক্রান্ত বিজ্ঞান। আর যুক্তির ক্ষেত্রে অনুমান একটি গুরুত্বপূর্ণ স্থান দখল করে আছে। অনুমানের সাথে যুক্ত চিন্তা। তবে চিন্তা কথাটি ব্যাপক অর্থ প্রদান করে। কেননা চিন্তার মধ্যে স্মৃতি, আবেগ, কল্পনা, ইচ্ছা, আকাঙ্ক্ষা প্রভৃতি যুক্ত থাকে। এসব বিষয় যুক্তিবিদ্যার সাথে জড়িত নয়। যেসব চিন্তা সুসংহত বা যুক্তিমূলক চিন্তা তাই যুক্তিবিদ্যার সাথে যুক্ত। এখানে যুক্তিমূলক চিন্তা এবং যুক্তি মূলত একই কথা।"
        },
        {
          "label": "গ",
          "question": "",
          "explanation": "অবৈধ যুক্তি থেকে বৈধ যুক্তিকে পৃথক করার পদ্ধতি ও নীতিসমূহের একটি বিশিষ্ট বিদ্যা হলো যুক্তিবিদ্যা। নিচে যুক্তিবিদ্যা - পাঠের প্রয়োজনীয়তা আলোচনা করা হলো- ১. যুক্তিবিদ্যা পাঠ করলে আমাদের মনে যে গোঁড়ামি, কুসংস্কার ও অন্ধবিশ্বাস তৈরি হয়, তা দূর হয়। কারণ যুক্তিবিদ্যা পাঠের পর মানুষ সবকিছুকে যুক্তি দিয়ে বিচার করে। ২. যেহেতু যুক্তিবিদ্যা একটি আকারগত বিজ্ঞান তাই গণিত ও কম্পিউটার সাইন্সসহ অন্যান্য বিজ্ঞানের সাথে যুক্তিবিদ্যার সম্পর্ক রয়েছে, যা বিজ্ঞানের ওই সকল বিষয়সমূহকে বুঝতে সাহায্য করে। ৩. যুক্তিবিদ্যা একটি যুক্তিসংক্রান্ত বিজ্ঞান। অন্যান্য বিজ্ঞান যুক্তিসম্পন্ন ও নির্ভুল হতে হলে তাকে যুক্তিবিদ্যার নিয়মগুলো অনুসরণ করতে হয়। ৪. বাস্তব জগতের বিভিন্ন ঘটনা জানার জন্য বা ব্যাখ্যা করার জন্য সংজ্ঞায়ন, বিভাজন, শ্রেণিকরণ, বিশ্লেষণ ইত্যাদি প্রয়োজন হয়। যুক্তিবিদ্যা এসব প্রক্রিয়া নিয়ে আলোচনা করে। ৫. ভাষা ব্যবহারের যথার্থ রূপ সম্পর্কে সুস্পষ্ট জ্ঞানদানে যুক্তিবিদ্যা আমাদের সহায়তা করে। ৬. জ্ঞান ও সাধারণ বিশ্বাসের মধ্যে পার্থক্য নির্ণয়ের ক্ষেত্রে যুক্তিবিদ্যার অনুশীলন কাজে লাগে। ৭. যে ব্যক্তি যুক্তিবিদ্যা পাঠ করে তার মনকে যৌক্তিক হিসেবে গড়ে তোলে, সে ব্যক্তি জ্ঞানের যেকোনো শাখাতেই আত্মত্মনিয়োগ করেন না কেন ভালো করতে পারেন।"
        },
        {
          "label": "ঘ",
          "question": "",
          "explanation": "নিম্নের অনুরূপ: দৃশ্যকল্প-২ এ 'যুক্তিবিদ্যা একটি বিজ্ঞান'- এ বিষয়টি প্রতিফলিত হয়েছে। প্রকৃতির কোনো নির্দিষ্ট শাখা সম্পর্কে সুনিশ্চিত ও সুশৃঙ্খল জ্ঞানকে বিজ্ঞান বলে। জ্ঞানের কোনো শাখাকে বিজ্ঞান হতে গেলে তার দুটি গুরুত্বপূর্ণ শর্ত পূরণ করতে হয়। এক. সেই শাখার নির্দিষ্ট ও সুশৃঙ্খল আলোচ্য বিষয় থাকতে হবে। দুই. আলোচ্য বিষয়কে ব্যাখ্যার জন্য পর্যাপ্ত নিয়মকানুন প্রণয়ন করতে হবে। এ দুটি শর্তের বিচারে বলা যায়, যুক্তিবিদ্যার কিছু নির্দিষ্ট আলোচ্য বিষয় আছে, যেমন- অনুমান ও তার সহায়ক প্রক্রিয়াসমূহ এবং এসব আলোচ্য বিষয়কে ব্যাখ্যার জন্য যুক্তিবিদ্যা নিজস্বভাবে কিছু নিয়মকানুন প্রণয়ন করেছে। সুতরাং এ দুটি শর্তের বিচারে বলা যায়, অন্যান্য বিজ্ঞানের মতো যুক্তিবিদ্যাও একটি বিজ্ঞান। উদ্দীপকে যা বলা হয়েছে তার মূল বক্তব্য হলো-সুশৃঙ্খল নিয়মাবলির আলোকে চিন্তা করা হলে চিন্তা শুদ্ধ হয় এবং বাস্তব জীবনে মানুষ শুদ্ধ চিন্তা করেই সফল হয় ও ভালো থাকে, যা থেকে বোঝা যায় 'যুক্তিবিদ্যা একটি বিজ্ঞান' -এই বিষয়ের প্রতিফলন ঘটেছে।"
        }
      ]
    },
    {
      "number": "2",
      "uddipok": "শিক্ষক বোর্ডে নিচের চিত্রটি অঙ্কন করলেন। → ব্যার্থ বাড়ছে, জাত্যর্থ কমছে। ছাত্র: তবে কি জাত্যর্থ কমলে ব্যক্ত্যর্থ বাড়ে? শিক্ষক: সঠিক বলছো।",
      "tag": "NGVC 25",
      "sub_questions": [
        {
          "label": "ক",
          "question": "",
          "explanation": "কোনো একটি পদ যে অপরিহার্য বা আবশ্যিক গুণ বা গুণাবলি প্রকাশ করে তাকে ওই পদের জাত্যর্থ বলে।"
        },
        {
          "label": "খ",
          "question": "",
          "explanation": "জাত্যর্থ হলো কোনো পদের সাধারণ ও অপরিহার্য গুণাবলি। এ গুণাবলি না থাকলে ওই পদকে আর জাত্যর্থ নামে আখ্যায়িত করা যায় -না। অর্থাৎ জাত্যর্থ হলো পদের এমন বৈশিষ্ট্য, যে বৈশিষ্ট্য ছাড়া ওই পদ নির্দেশিত বস্তুর অস্তিত্ব কল্পনা করা যায় না। যেমন- 'মানুষ' পদটির জাত্যর্থ হলো জীববৃত্তি ও বুদ্ধিবৃত্তি। এ দুটি গুণ মানুষের মধ্যে সাধারণভাবে থাকে এবং এ দুটি গুণ না থাকলে কাউকে মানুষ নামে আখ্যায়িত করা যায় না। তাই বলা যায়, জীববৃত্তি ও বুদ্ধিবৃত্তি মানুষ পদের অপরিহার্য ও আবশ্যিক গুণাবলি।"
        },
        {
          "label": "গ",
          "question": "",
          "explanation": "আমরা জানি, ব্যক্ত্যর্থ ও জাত্যর্থের সম্পর্ক বিপরীতক্রমে হ্রাস-বৃদ্ধি হয়। যখন কোনো পদের জাত্যর্থ কমে তখন ওই পদের ব্যক্ত্যর্থ বেড়ে যায়। যেমন- শিক্ষিত মানুষ থেকে মানুষ এবং জীব এভাবে অগ্রসর হলে জাত্যর্থ কমতে থাকে কিন্তু ব্যক্ত্যর্থ বাড়তে থাকে। শিক্ষিত মানুষের তুলনায় মানুষ এবং মানুষের তুলনায় জীবের ব্যক্ত্যর্থী বেশি। বিষয়টি নিচের চিত্রের মাধ্যমে দেখানো হলো- উপরের চিত্রে দেখা যায়, শিক্ষিত মানুষ পদটির জাত্যর্থ হলো জীববৃত্তি, বুদ্ধিবৃত্তি ও শিক্ষা। এখন যদি এখান থেকে শিক্ষা গুণটি বাদ দিয়ে জাত্যর্থ কমানো হয় তাহলে ব্যক্ত্যর্থ 'শিক্ষিত মানুষ'-এর সাথে অশিক্ষিত মানুষ যুক্ত হয়ে নতুন ব্যক্ত্যর্থ হবে 'সকল মানুষ'। আবার এখান থেকে যদি বুদ্ধিবৃত্তি বাদ দিয়ে জাত্যর্থ কমানো হয় তাহলে ব্যক্ত্যর্থ হবে 'সকল জীব' যার ব্যক্ত্যর্থ মানুষ থেকে বেশি। কারণ এখানে মানুষের পাশাপাশি অন্যান্য সকল জীব অন্তর্ভুক্ত। সুতরাং বলা যায়, পদের জাত্যর্থ কমলে পদের ব্যক্ত্যর্থ বাড়ে।"
        },
        {
          "label": "ঘ",
          "question": "",
          "explanation": "নিচে উদ্দীপকের 'ব্যার্থ বাড়লে জাত্যর্থ কমে' বিষয়টি আলোচনা করা হলো। আমরা জানি, ব্যক্ত্যর্থ ও জাত্যর্থের সম্পর্ক বিপরীতমুখী অর্থাৎ ব্যক্ত্যর্থ ও জাত্যর্থের হ্রাস-বৃদ্ধি যথাক্রমে অপরের বৃদ্ধি ও হ্রাস ঘটায়। বস্তুগতভাবে ব্যক্ত্যর্থ ও জাত্যর্থ অবিচ্ছেদ্য সম্পর্কে সম্পর্কিত হলেও পরিসরের দিক থেকে বিপরীতমুখী সম্পর্কে সম্পর্কিত। পদের 'ব্যক্ত্যর্থ ও জাত্যর্থ বিপরীত অনুপাতে পরিবর্তিত হয়। অর্থাৎ ব্যার্থ ও জাত্যর্থের মধ্যে বিপরীতমুখী সহপরিবর্তনের বা বিপরীত অনুপাতের সম্বন্ধ বিদ্যমান। যদি কোনো পদের ব্যক্ত্যর্থ অর্থাৎ পরিমাণগত দিক বাড়ানো হয় তবে অনিবার্যভাবে জাত্যর্থ অর্থাৎ পদের অপরিহার্য বা আবশ্যিক গুণাবলি কমে যায়। যেমন- 'মানুষ' পদটির ব্যক্ত্যর্থ হলো 'সকল মানুষ' এবং জাত্যর্থ হলো জীববৃত্তি ও বুদ্ধিবৃত্তি। এখন পদটির ব্যক্ত্যর্থ বাড়ানোর জন্য এর সাথে অন্যান্য জীব যোগ করলে ব্যক্তার্থ হবে 'সকল জীব'। অর্থাৎ পরিমাণগত দিক থেকে পদটির ব্যাপ্তি বেড়ে যাবে। কিন্তু এতে করে ব্যক্ত্যর্থ জীববৃত্তি থেকে বুদ্ধিবৃত্তি বাদ পড়ে যাবে এবং নতুন জাত্যর্থ হবে শুধু জীববৃত্তি। সুতরাং বলা যায়, উদ্দীপকের 'ব্যক্ত্যর্থ বাড়লে জাত্যর্থ কমে' বিষয়টি যথার্থ।"
        }
      ]
    },
    {
      "number": "3",
      "uddipok": "তামান্না ও লিজা যুক্তিবাক্যের শ্রেণিবিভাগ নিয়ে আলোচনা করছিল। লিজা বলে, যুক্তিবিদ্যায় যুক্তিবাক্যের বিভিন্ন শ্রেণিবিভাগ রয়েছে। তামান্না তাকে গঠন ও গুণ অনুসারে যুক্তিবাক্যের শ্রেণিবিভাগ আলোচনা করতে বলে।",
      "tag": "NGVC 25",
      "sub_questions": [
        {
          "label": "ক",
          "question": "",
          "explanation": "একটি যুক্তিবাক্যে তিনটি অংশ থাকে।"
        },
        {
          "label": "খ",
          "question": "",
          "explanation": "অবধারণ হচ্ছে এক প্রকার মানসিক ক্রিয়া এবং চিন্তার প্রাথমিক স্তর। দুটি ধারণার মধ্যে তুলনা করে একটিকে অন্যটির সম্পর্কে স্বীকার বা অস্বীকার করার মানসিক প্রক্রিয়াকে অবধারণ বলে। অর্থাৎ, কোনো একটি ধারণা সম্পর্কে অন্য একটি ধারণা মনে মনে স্বীকার করা বা অস্বীকার করাই হলো অবধারণ।"
        },
        {
          "label": "গ",
          "question": "",
          "explanation": "গুণ অনুসারে যুক্তিবাক্য দুই প্রকার। যথা- ১. সদর্থক যুক্তিবাক্য এবং ২. নঞর্থক যুক্তিবাক্য বাক্য। নিচে এই দুই প্রকার যুক্তিবাক্য সম্পর্কে আলোচনা করা হলো- ১. সদর্থক যুক্তিবাক্য যে যুক্তিবাক্যে কোনোকিছু স্বীকার করা হয় তাকে সদর্থক যুক্তিবাক্য বলে। অর্থাৎ যে যুক্তিবাক্যের বিধেয় পদ উদ্দেশ্য পদ সম্পর্কে কোনোকিছু স্বীকার করে, তাকে সদর্থক যুক্তিবাক্য বলে। যেমন- 'সকল দার্শনিক হয় জ্ঞানী'। এ বাক্যে উদ্দেশ্য 'সকল দার্শনিক' সম্পর্কে বিধেয় 'জ্ঞানী' স্বীকার করা হয়েছে। সুতরাং এটি সদর্থক বাক্য। ২ . নঞর্থক যুক্তিবাক্য: যে যুক্তিবাক্যে কোনোকিছু অস্বীকার করা হয় তাকে নঞর্থক যুক্তিবাক্য বলে। অর্থাৎ যে যুক্তিবাক্যে বিধেয় পদ উদ্দেশ্য সম্পর্কে কোনোকিছু অস্বীকার করে তাকে নঞর্থক যুক্তিবাক্য বলে। যেমন- 'কোনো মানুষ নয় অমর'। এ বাকো উদ্দেশ্য পদ 'মানুষ' সম্পর্কে বিধেয় 'অমর' কে অস্বীকার করা হয়েছে। সুতরাং এটি একটি নঞর্থক যুক্তিবাক্য।"
        },
        {
          "label": "ঘ",
          "question": "",
          "explanation": "গঠন অনুসারে যুক্তিবাক্যকে প্রধানত দুই ভাগে ভাগ করা হয়েছে। গ্রথা- ক. সরল যুক্তিবাক্য ও খ. যৌগিক যুক্তিবাক্য। নিচে বিস্তারিত আলোচনা করা হলো- ক. সরল যুক্তিবাক্য: যে যুক্তি বাক্যে একটি মাত্র অবধারণ প্রকাশিত হয় তাকে সরল যুক্তিবাক্য বলে। যেমন- 'সকল ফুল হয় সুন্দর'। এ যুক্তিবাক্যে একটি মাত্র অবধারণ প্রকাশ পেয়েছে। 'ফুল' উদ্দেশ্য সম্পর্কে বিধেয় 'সুন্দর' পদটি স্বীকার করে বিবৃতি প্রকাশ করা হয়েছে। অন্য কোনো বক্তব্য যোগ করা হয়নি। খ. যৌগিক যুক্তিবাক্য: যে যুক্তিবাক্যে একাধিক অবধারণ প্রকাশিত হয় তাকে যৌগিক যুক্তিবাক্য বলে। যেমন- 'রাসেল হন দার্শনিক ও সাহিত্যিক'। এ বাক্যটিকে বিশ্লেষণ করলে দুটি সরল বাক্য পাওয়া যায়। সেগুলো হলো- 'রাসেল হন দার্শনিক' ও 'রাসেল হন সাহিত্যিক'। তাই এ বাক্যটি যৌগিক যুক্তিবাক্য। যৌগিক যুক্তিবাক্যকে আবার তিন ভাগে ভাগ করা যায়, তা হলো- ১. সংযোজক যুক্তিবাক্য যে যৌগিক বাক্যের অন্তর্গত সরল বাক্যসমূহ সদর্থক, তাকে সংযোজক যুক্তিবাক্য বলে। ২. বিয়োজক যুক্তিবাক্য যে যৌগিক বাক্যের অন্তর্গত সরল বাক্যগুলো নঞর্থক তাকে বিয়োজক যুক্তিবাক্য বলে। ৩. যোগাত্মক যুক্তিবাক্য: যে যৌগিক বাক্যের মাঝে একাধিক সরল বাক্য এমনভাবে সংযোজিত থাকে যে, আপাতদৃষ্টিতে তা সরল বলে মনে হয় কিন্তু আসলে তা যৌগিক বাক্য, এমন বাক্যকে যোগাত্মক যুক্তিবাক্য বলে। এ তিনটি ছাড়াও আধুনিককালে আরও এক ধরনের যৌগিক যুক্তিবাক্যের অস্তিত্ব লক্ষ করা যায়। যেমন- অসংগতিবাচক যুক্তিবাক্য।"
        }
      ]
    },
    {
      "number": "4",
      "uddipok": "বকুল স্যার ক্লাসে পদের ব্যাপ্যতা পড়াচ্ছিলেন। যুক্তিবাক্যের ক্ষেত্রে, বিশেষ করে সহানুমানের ক্ষেত্রে পদের ব্যাপ্যতা খুবই গুরুত্বপূর্ণ। এর কিছু নিয়ম রয়েছে, A, E, I এবং ১-এ চার ধরনের যুক্তিবাক্যেই এর প্রয়োগ লক্ষ করা যায়।",
      "tag": "NGVC 25",
      "sub_questions": [
        {
          "label": "ক",
          "question": "",
          "explanation": "পদের ব্যাপ্যতার নিয়ম চারটি।"
        },
        {
          "label": "খ",
          "question": "",
          "explanation": "উদ্দেশ্য পদ ও বিধেয় পদ দ্বারা যুক্তিবাক্য গঠিত হয়। এ পদ দুটির ব্যক্ত্যর্থ ও জাত্যর্থ থাকে। পদের ব্যাপ্যতা ব্যক্ত্যর্থের সাথে সম্পর্কিত। ব্যক্ত্যর্থ বলতে সংখ্যা বা পরিমাণকে বোঝানো হয়ে থাকে। একটি যুক্তিবাক্যে কোনো একটি পদ ওই পদের কতটুকু ব্যক্তার্থকে প্রকাশ করল বা কতটুকু ব্যক্ত্যর্থের ভিত্তিতে প্রকাশ হলো তার পরিমাপকেই পদের ব্যাপ্যতা বলা হয়।."
        },
        {
          "label": "গ",
          "question": "",
          "explanation": "উদ্দীপকের বকুল স্যার ক্লাসে পদের ব্যাপ্যতা পড়াচ্ছিলেন। নিচে A এবং E বাক্যে পদের ব্যাপ্যতার প্রয়োগ দেখানো হলো- A যুক্তিবাক্যের ব্যাপ্যতা: একটি সার্বিক যুক্তিবাক্য। এধরনের যুক্তিবাক্যের উদ্দেশ্য পদ ব্যাপ্য কিন্তু বিধেয় পদটি অব্যাপ্য হয়।যেমন- 'সকল দার্শনিক হয় মরণশীল'। এ যুক্তিবাক্যে 'দার্শনিক' পদটিকে সামগ্রিক অর্থে ব্যবহার করা হয়েছে। তাই পদটি ব্যাপ্য। কিন্তু বিধেয় 'মরণশীল' পদটিকে সামগ্রিক অর্থে গ্রহণ করা হয়নি। মরণশীল পদের আংশিক ব্যার্থকে দার্শনিকের বেলায় স্বীকার করা হয়েছে। তাই পদটি অব্যাপ্য। E যুক্তিবাক্যের ব্যাপ্যতা যুক্তিবাক্য একটি সার্বিক নঞর্থক যুক্তিবাক্য। E যুক্তিবাক্যের উদ্দেশ্য ও বিধেয় উভয় পদই ব্যাপ্য। যেমন- 'কোনো মানুষ নয় অমর।' এই যুক্তিবাক্যের উদ্দেশ্য 'মানুষ' পদটিকে সামগ্রিক অর্থে ব্যবহার করা হয়েছে। তাই মানুষ পদটি ব্যাপ্য। আবার 'অমর' পদটিকে সামগ্রিক অর্থে ব্যবহার করা হয়েছে বিধায় E যুক্তিবাক্যে 'অমর' পদটিও ব্যাপ্য।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সহানুমানের গঠন সম্পর্কে আলোচনা করা হলো- যেকোনো সহানুমানে একটি যুক্তিবাক্য থাকে। এর মধ্যে দুটি আশ্রয় বাক্য এবং একটি সিদ্ধান্ত। এই সিদ্ধান্তটি অনিবার্যভাবে নিঃসৃত হবে আশ্রয়বাক্য দুটি থেকে। একটি সহানুমানে তিনটি পদ থাকে। যথা-প্রধান পদ, অপ্রধান পদ ও মধ্যপদ। উক্ত তিনটি পদের মধ্যে সিদ্ধান্তের বিধেয়কে প্রধান পদ বলে। এ পদটি প্রধান আশ্রয়বাক্যে ব্যবহৃত হয়। সিদ্ধান্তের উদ্দেশ্যকে অপ্রধান পদ বলে। এ পদটি অপ্রধান আশ্রয়বাক্যে ব্যবহৃত হয়। আর যে পদটি উভয় আশ্রয়বাক্যে থাকে কিন্তু সিদ্ধান্তে থাকে না তাকে মধ্যপদ বা হেতুপদ বলে। উদাহরণস্বরূপ- সকল ফুল হয় সুন্দর। গোলাপ হয় ফুল সুতরাং গোলাপ হয় সুন্দর। এখানে প্রথম দুটি মূল বাক্য হচ্ছে আশ্রয়বাক্য। সিদ্ধান্তের বিধেয়ককে যেহেতু প্রধান পদ বলে, তাই উপরের সিদ্ধান্তের 'সুন্দর' পদটি হচ্ছে প্রধান পদ। আর সিদ্ধান্তের উদ্দেশ্য পদটিকে যেহেতু অপ্রধান পদ বলে, উদ্দীপকের 'গোলাপ' পদটি একটি অপ্রধান পদ। আর সহানুমানের উভয় আশ্রয়বাক্যে ব্যবহৃত হয় যে পদ কিন্তু সিদ্ধান্তে থাকে না সে পদটিকে বলা হয় মধ্যপদ। উদ্দীপকের 'ফুল' পদটি একটি মধ্যপদ।"
        }
      ]
    },
    {
      "number": "5",
      "uddipok": "ছক-১:মানুষ, ফুল, জীব সুন্দর, এবং, হায় ছক-২ : ফুল হয় সুন্দর মানুষ হয় জীব",
      "tag": "NGVC 25",
      "sub_questions": [
        {
          "label": "ক",
          "question": "",
          "explanation": "'Terminus' শব্দের অর্থ সীমা বা প্রান্ত।"
        },
        {
          "label": "খ",
          "question": "",
          "explanation": "'টি' শব্দটি একটি সহ-পদযোগ্য শব্দ হওয়ায় পদ নয়। সহ-পদযোগ্য শব্দ স্বাধীনভাবে কোনো যুক্তিবাক্যের উদ্দেশ্য বা বিধেয় হিসেবে বসতে পারে না তবে অন্য কোন শব্দের সাথে যুক্ত হয়ে যুক্তিবাক্যের উদ্দেশ্য বা বিধেয়রূপে ব্যবহৃত হতে পারে। তাই 'টি' শব্দটি পদ নয়।"
        },
        {
          "label": "গ",
          "question": "",
          "explanation": "উদ্দীপকের ছক-১ পাঠ্যবইয়ের শব্দের শ্রেণীবিভাগকে নির্দেশ করে। নিচে ব্যাখ্যা প্রদান করা হলো- যুক্তিবিদ্যায় পদ হিসেবে বসার যোগ্যতার ভিত্তিতে শব্দকে তিন ভাগে ভাগ করা হয়েছে। যথা- ১.পদযোগ্য শব্দ: যেসব শব্দ অন্য কোনো শব্দের সাহায্য ছাড়াই যুক্তিবাক্যে উদ্দেশ্য বা বিধেয়রূপে ব্যবহৃত হতে পারে তাকে পদযোগ্য শব্দ বলে। যেমন-'ফুল হয় সুন্দর' যুক্তিবাক্যটিতে 'ফুল' ও 'সুন্দর' শব্দ দুটি পদযোগ্য। ২. সহ-পদযোগ্য শব্দ যেসব শব্দ স্বাধীনভাবে অর্থাৎ নিজে নিজে কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে। পারে না তবে অন্য কোনো শব্দের সাথে যুক্ত হয়ে উদ্দেশ্য বা বিধেয়রূপে ব্যবহৃত হতে পারে তাকে সহ-পদযোগ্য শব্দ বলে। যেমন- 'সকল', 'কিছু' ইত্যাদি। ২.পদ-নিরপেক্ষ শব্দ: যেসব শব্দ কখনো কোনো যুক্তিবাক্যের উদ্দেশ্য যা বিধেয়রূপে ব্যবহূত হতে পারে না তাকে পদ-নিরপেক্ষ শব্দ বলে। যেমন- আহা, হায়। হায়। ইত্যাদি। ছক-১ এর মানুষ, ফুল, জীব, সুন্দর শব্দগুলো পদযোগ্য শব্দ। কারণ এ সকল শব্দ অন্য কোনো শব্দের সাহায্য ছাড়াই যুক্তিবাক্যে উদ্দেশ্য বা বিধেয়রূপে ব্যবহৃত হতে পারে। যেমন- মানুষ হয় মরণশীল ফুল হয় সুন্দর। অন্যদিকে 'হায়।' শব্দটি একটি পদ-নিরপেক্ষ শব্দ। এ সকল শব্দ কখনো কোনো যুক্তিবাক্যের উদ্দেশ্য বা বিধেয়রূপে ব্যবহৃত হতে পারে না এমনকি অন্য কোনো শব্দের সাহায্যেও কোনোভাবেই যুক্তি বাক্যের পদ হিসেবে ব্যবহৃত হতে পারে না। তাই বলা যায়, ছক-১ দ্বারা শব্দের শ্রেণীবিভাগকে বোঝানো হয়েছে।"
        },
        {
          "label": "ঘ",
          "question": "",
          "explanation": "ছক-১ এ কিছু শব্দের উদাহরণ এবং ছক-২ এ যুক্তিবাক্যের উদাহরণ রয়েছে। নিচে ছক-১ ও ছক-২ এর মধ্যে তুলনামূলক আলোচনা করা হলো- ১. অর্থবোধক বর্ণ বা বর্ণের সমষ্টিকে শব্দ বলে। অন্যদিকে, যুক্তিবাক্য হলো দুটি পদের মধ্যে স্বীকৃতি বা অস্বীকৃতি জ্ঞাপক কোনো সম্পর্কের লিখিত বা মৌখিক বিবৃতি। ২. কেবলমাত্র বর্ণ বা বর্ণ সমষ্টি দ্বারা শব্দ গঠিত হয়। অন্যদিকে, একটি যুক্তিবাক্য উদ্দেশ্য, সংযোজক ও বিধেয় দ্বারা গঠিত হয়। ৩. অর্থবোধক ধ্বনি বা অক্ষরসমষ্টি হলেই শব্দ হয়। পক্ষান্তরে, যুক্তি বাক্য হতে হলে তিনটি অংশ থাকতে হয়। যথা- উদ্দেশ্য, সংযোজক ও বিধেয়। ৪. শব্দের অর্থ বিভিন্ন ধরনের হতে পারে। কিন্তু যুক্তিবাক্যে ব্যবহৃত পদের অর্থ সুনির্দিষ্ট হয়। ৫. শব্দের নিজস্ব অর্থ ছাড়া অন্য কোনো তাৎপর্য নেই। কিন্তু যুক্তিবাক্যের পদের মাঝে ব্যক্ত্যর্থ ও জাত্যর্থ দুটি তাৎপর্য খুঁজে পাওয়া যায়। ৬.যথাযথ বিন্যস্ত শব্দসমষ্টি যদি একটি সম্পূর্ণ মনোভাব প্রকাশ করে তাকে বাক্য বলে। অর্থাৎ শব্দসমষ্টি দিয়ে বাক্য গঠন করা যায়। তবে যুক্তিবাক্য হতে হলে এ সকল শব্দকে পদ হওয়ার অর্থাৎ একটি যুক্তিবাক্যের উদ্দেশ্য ও বিধেয় হিসেবে বসার যোগ্যতাসম্পন্ন হতে হয়।"
        }
      ]
    },
    {
      "number": "6",
      "uddipok": "বিচিত্র প্রাণীকুল। এখানে আছে মানুষ, গরু, ছাগল, বাঘ, সিংহ, হরিণ, মাছ, পোকামাকড়, ঘোড়া, ভেড়া ইত্যাদি। এদের মাঝে মানুষই সেরা। কারণ মানুষের এমন কিছু বৈশিষ্ট্য আছে, যা তাকে অন্যান প্রাণিকুল থেকে পৃথক করেছে।",
      "tag": "NGVC 25",
      "sub_questions": [
        {
          "label": "ক",
          "question": "",
          "explanation": "বিধেয়ক শব্দটি প্রথম ব্যবহার করেন গ্রিক দার্শনিক অ্যারিস্টটল।"
        },
        {
          "label": "খ",
          "question": "",
          "explanation": "সদর্থক যুক্তিবাক্যের 'উদ্দেশ্য' ও 'বিধেয়' পদের মধ্যে যে সম্পর্ক তা-ই বিধেয়ক। কোনো নঞর্থক যুক্তিবাক্যে বিধেয়ক থাকে না। কেননা নঞর্থক যুক্তিবাক্যে উদ্দেশ্য ও বিধেয় পদের মধ্যে কোনো সম্পর্ক স্থাপিত হয় না। যেহেতু সদর্থক যুক্তিবাক্যের উদ্দেশ্য ও বিধেয় পদের মধ্যে সম্পর্ক থাকে, তাই সদর্থক যুক্তিবাক্যে বিধেয়ক থাকে। এজন্য বলা হয়, বিধেয়ক একটি সম্পর্কের নাম।"
        },
        {
          "label": "গ",
          "question": "",
          "explanation": "উদ্দীপকে উল্লিখিত বিষয়গুলো পাঠ্যপুস্তকের উপজাতি বিধেয়ককে নির্দেশ করেছে। নিচে ব্যাখ্যা করা হলো- জাতি বা উচ্চতর শ্রেণির অন্তর্গত নিম্নতর শ্রেণিকে বলা হয় উপজাতি। যদি দুটো শ্রেণিবাচক পদের মাঝে এমন সম্পর্ক থাকে যে, এদের একটির ব্যক্ত্যর্থ অপরটির ব্যক্ত্যর্থের তুলনায় কম এবং কম ব্যক্ত্যর্থসম্পন্ন শ্রেণি অধিক ব্যক্ত্যর্থসম্পন্ন শ্রেণিকে আওতাভুক্ত করে তাহলে কম ব্যর্থসম্পন্ন শ্রেণিকে অধিক ব্যক্ত্যর্থসম্পন্ন শ্রেণির উপজাতি বলা হয়। যেমন উদ্দীপকের মানুষ, গরু, ছাগল, বাঘ, সিংহ, হরিণ, মাছ পোকামাকড়, ঘোড়া, ভেড়া ইত্যাদি হয় প্রাণী। এখানে প্রাণী হলো জাতি আর উদ্দীপকের মানুষ, গরু, ছাগল, বাঘ, সিংহ, হরিণ, মাছ, পোকামাকড়, ঘোড়া, ভেড়া ইত্যাদি হয় উপজাতি। কারণ মানুষ, গরু, ছাগল, বাঘ, সিংহ, হরিণ, মাছ, পোকামাকড়, ঘোড়া, ভেড়া ইত্যাদি হয় 'প্রাণী'র আওতাভুক্ত। উপরিউক্ত আলোচনা হতে একথা পরিষ্কার হয়ে গেল যে, 'জাতি' ও 'উপজাতি' পরস্পর সম্পর্কিত এবং একটি ব্যতীত অপরটি অর্থশূন্য। সুতরাং বলা যায়, উদ্দীপকের উদাহরণগুলো পাঠ্যপুস্তকের উপজাতি বিধেয়ককে নির্দেশ করে।"
        },
        {
          "label": "ঘ",
          "question": "",
          "explanation": "মানুষ অন্যান্য প্রাণী থেকে পৃথক' উদ্দীপকের আলোকে বিশ্লেষণ করা হলো- বলা হয়ে থাকে মানুষ সৃষ্টির শ্রেষ্ঠ জীব। নিশ্চয়ই এমন কিছু বৈশিষ্ট মানুষের মধ্যে রয়েছে যার জন্য মানুষকে অন্যান্য প্রাণী থেকে শ্রেষ্ঠতর বলে বিবেচনা করা হয়। দৃষ্টান্তস্বরূপ বলা যায়, সকল প্রাণী বা জীব পদের জাত্যর্থ বা আবশ্যিকগুণ হলো জীববৃত্তি। আর মানুষ পদের জাত্যর্থ হলো জীববৃত্তি ও বুদ্ধিবৃত্তি। সকল মানুষের বিভিন্ন গুণাবলি তুলনা করলে দেখা যায় যে, সকল মানুষের মধ্যে শুধু জীববৃত্তি ও বুদ্ধিবৃত্তি সাধারণ ও আবশ্যিকভাবে বিদ্যমান। এই বুদ্ধিবৃত্তির জন্য মানুষ অন্যান্য প্রাণী থেকে সম্পূর্ণ আলাদা। মানুষ চিন্তা করতে পারে, অঙ্ক মেলাতে পারে, যুক্তি দিতে পারে, বিবেচনাপ্রসূত কাজ করতে পারে, ন্যায়-অন্যায়ের পার্থক্য করতে পারে, যা অন্যান্য প্রাণীর ক্ষেত্রে অনুপস্থিত বা এরকম বুদ্ধিবৃত্তিক চর্চা অন্যান্য প্রাণী করতে পারে না। মানুষ ছাড়া অন্যান্য প্রাণী যেমন গরু, ছাগল, ভেড়া, সিংহ ইত্যাদির জীববৃত্তি থাকলেও বুদ্ধিবৃত্তি নেই। মানুষের এই একটি বৈশিষ্ট্য 'বুদ্ধিবৃত্তি' যেন তাকে অন্যান্য প্রাণিকুল থেকে পৃথক করেছে, দিয়েছে প্রাণিকুলের মধ্যে শ্রেষ্ঠত্বের স্বীকৃতি। তাই উদ্দীপকের সাথে তাল মিলিয়ে বলা যায়, মানুষ অন্যান্য প্রাণী থেকে পৃথক।"
        }
      ]
    },
    {
      "number": "7",
      "uddipok": "পিয়াল অত্যন্ত বুদ্ধিমান ছেলে। সে জানা বিষয়ের মাধ্যমে অজানা বিষয় সম্পর্কে জ্ঞান লাভের প্রক্রিয়া অনুমান করে। বিভিন্ন বিষয় সম্পর্কে সিদ্ধান্ত অনুমান করতে পারে।",
      "tag": "NGVC 25",
      "sub_questions": [
        {
          "label": "ক",
          "question": "",
          "explanation": "অনুমান প্রধানত দুই প্রকার।"
        },
        {
          "label": "খ",
          "question": "",
          "explanation": "অনুমানের প্রধান দুটি প্রকারের একটি হচ্ছে অবরোহ অনুমান। অবরোহ অনুমানে এক বা একাধিক আশ্রয়বাক্য থেকে সিদ্ধান্ত অনিবার্যভাবে অনুমিত হয় এবং সিদ্ধান্ত আশ্রয়বাক্য থেকে কম ব্যাপক বা সমব্যাপক হয়। এ অনুমান প্রক্রিয়ায় এক বা একাধিক আশ্রয়বাক্য থেকে সিদ্ধান্ত আসে এবং সিদ্ধান্ত কখনই আশ্রয়বাক্য থেকে বেশি ব্যাপক হতে পারে না। এ অনুমানের লক্ষ্য থাকে আকারগত সত্যতা প্রতিষ্ঠা করা।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপক অনুসারে মায়ের চিন্তাকে অনুমান বলে নির্দেশ করা যায়। উদ্দীপকে মা ঘুম ভেঙে দেখলেন, ঘরের দরজা খোলা, জানালার শিক কাটা, আলমারির তালা ভাঙা, ভিতরে কিছু নাই। এসব বিষয় প্রত্যক্ষ করে তিনি বুঝলেন, রাতে চোর এসেছিল। এই পুরো বিষয়টা অনুমানের ওপর নির্ভরশীল। অনুমান হচ্ছে কোনো জানা বিষয়ের উপর ভিত্তি করে অজানা বিষয়ে গমন করার একটি মানসিক প্রক্রিয়া। উদ্দীপকে কিছু বিষয় প্রত্যক্ষণের মাধ্যমে আমরা একটা সিদ্ধান্তের দিকে যাই। উদ্দীপকের মা সরাসরি দেখেননি যে চোর এসেছে। তিনি যেটা করেছেন সেটা হলো কিছু বিষয় সম্পর্কে তিনি প্রত্যক্ষ করেছেন, আর সেটির ওপর নির্ভর করে তিনি যা বুঝলেন বা ভাবলেন সেটি সম্পূর্ণটাই অনুমান করে। ঘরের দরজা খোলা, জানালার শিক কাটা, আলমারির তালা ভাঙা, ভিতরে কিছু না থাকা- এসব জ্ঞাত বিষয়। আর তার ওপর ভিত্তি করে মায়ের ধারণা রাতে চোর এসেছিল এটি হলো অজ্ঞাত বিষয়। এভাবে যখনই আমরা কোনো ধারণা করব তাই হবে অনুমান। সুতরাং বলা যায়, উদ্দীপক অনুসারে মায়ের চিন্তা অনুমানকে নির্দেশ করে।"
        },
        {
          "label": "ঘ",
          "question": "",
          "explanation": "নিচে অনুমানের প্রকৃতি বিশ্লেষণ করা হলো- অনুমান হলো একটি মানসিক প্রক্রিয়া এবং এই অনুমান যখন ভাষায় প্রকাশ করা হয় তখন তা হয়ে যায় যুক্তি। যুক্তিবিদ্যায় অনুমান বলতে আমরা সাধারণত এর ভাষাগত রূপকেই বুঝি। যুক্তিবিদ জোসেফের মতে, 'অনুমান হচ্ছে এমন একটি চিন্তন প্রক্রিয়া যা এক বা একাধিক অবধারণ দ্বারা শুরু হয়ে অন্য একটি অবধারণে পৌঁছে যার সত্যতা পূর্ববর্তী অবধারনের সত্যতার সাথে সম্পর্কিত বলে পরিলক্ষিত হয়'। অনুমানের প্রধান দুটি অংশ হলো আশ্রয়বাক্য ও সিদ্ধান্ত। যে সকল বাক্যের ওপর নির্ভর করে একটি নতুন যুক্তিবাক্য স্থাপন করা হয় তা হলো আশ্রয়বাক্য। আর আশ্রয়বাক্যের ওপর ভিত্তি করে যে নতুন যুক্তিবাক্য নিঃসৃত হয় তা হলো সিদ্ধান্ত। যেমন- সকল ফুল হয় সুন্দর জুঁই হয় একটি ফুল সুতরাং জুঁই ফুল হয় সুন্দর। ভাষায় প্রকাশিত অনুমানের এ দৃষ্টান্তটিতে ব্যবহৃত 'সকল ফুল হয় সুন্দর' এবং 'জুই হয় একটি ফুল' যুক্তিবাক্যদ্বয় হচ্ছে আশ্রয়বাক্য। কেননা, এদের ওপর ভিত্তি করে অপর একটি যুক্তিবাক্য অনুমিত হয়েছে। আর 'জুঁই ফুল হয় সুন্দর' যুক্তিবাক্যটি হচ্ছে সিদ্ধান্ত। কেননা, একে উপর্যুক্ত যুক্তিবাক্য দুটির ওপর নির্ভর করে স্থাপন করা হয়েছে। এ অনুমানের প্রথম ও দ্বিতীয় যুক্তিবাক্য হচ্ছে- প্রদত্ত বাক্য এবং তৃতীয় যুক্তিবাক্যটি একটি নতুন যুক্তিবাক্য।"
        }
      ]
    },
    {
      "number": "8",
      "uddipok": "সকল গরু হয় প্রাণী কোনো গরু নয় অপ্রাণী",
      "tag": "NGVC 25",
      "sub_questions": [
        {
          "label": "ক",
          "question": "",
          "explanation": "আবর্তন চারটি নিয়ম মেনে চলে।"
        },
        {
          "label": "খ",
          "question": "।-যুক্তিবাক্যের আবর্তনের নিয়ম দেখাও।",
          "explanation": "'I'-যুক্তিবাক্যকে আবর্তন করলে 'I'-যুক্তিবাক্য পাওয়া যায়। যেহেতু 'I'-যুক্তিবাক্যটি একটি সদর্থক যুক্তিবাক্য সে কারণে তার আবর্তিত যুক্তিবাক্যও হবে সদর্থক। অর্থাৎ আবর্তিত যুক্তিবাক্য A অথবা I-যুক্তিবাক্য হবে। কিন্তু '।'-যুক্তিবাক্যের আবর্তিত A হতে পারে না। এ হলে আবর্তনের চতুর্থ নিয়ম লঙ্ঘিত হয়, কারণ 'T' যুক্তিবাক্যের উভয় পদই অব্যাপ্য। তাই আবর্তিত যুক্তিবাক্যের উভয়কেই অব্যাপ্য রাখতে হবে। এজন্য '।'-যুক্তিবাক্যের আবর্তিত হবে '।'-যুক্তিবাকা।"
        },
        {
          "label": "গ",
          "question": "উল্লিখিত উদাহরণটি কোন অনুমানের অন্তর্গত হবে? ব্যাখ্যা কর।",
          "explanation": "উদ্দীপকে উল্লিখিত উদাহরণটি A-যুক্তিবাক্যের প্রতিবর্তন। নিচে ব্যাখ্যা করা হলো- A-যুক্তিবাক্যের প্রতিবর্তন হবে E-যুক্তিবাক্য। A-যুক্তিবাক্য সার্বিক বলে এর প্রতিবর্তিতও হবে সার্বিক যুক্তিবাক্য। A-যুক্তিবাক্য সদর্থক বলে এর সিন্ধান্ত হবে নঞর্থক যুক্তিবাক্য অর্থাৎ E-যুক্তিবাক্য। A-যুক্তিবাক্য এবং E-যুক্তিবাকোর উদ্দেশ্য পদ একই হবে, কিন্তু বিধেয় পদ হবে পরস্পর বিরুদ্ধ। উদ্দীপকের উদাহরণ থেকে দেখা যায়, A- 'সকল গরু হয় প্রাণী' (প্রতিবর্তনীয়)। সুতরাং :- 'কোনো গরু নয় অপ্রাণী' (প্রতিবর্তিত)। প্রতিবর্তনের নিয়ম অনুসারে A-যুক্তিবাক্য ও যুক্তিবাক্যের একই উদ্দেশ্য পদ 'গরু' অপরিবর্তিত রয়েছে, আশ্রয়বাক্য ও সিদ্ধান্তের অর্থাৎ প্রতিবর্তনীয় ও প্রতিবর্তিতের গুণের পরিবর্তন হয়েছে। -যুক্তিবাক্য সদর্থক হওয়ায় সিন্ধান্ত হিসেবে E-যুক্তিবাকা নঞর্থক হয়েছে এবং আশ্রয়বাক্য বা প্রতিবর্তনীয় এবং সিদ্ধান্ত বা প্রতিবর্তিতের পরিমাণ একই রয়েছে। অর্থাৎ A ও যুক্তিবাক্য উভয়ই সার্বিক যুক্তিবাক্য হয়েছে। প্রতিবর্তনের সকল নিয়ম অনুসরণ করায় এ যুক্তিবাক্যের প্রতিবর্তন বৈধ বলে প্রতিপন্ন হয়েছে। সুতরাং বলা যায়, উদ্দীপকে উল্লিখিত উদাহরণটিতে A-যুক্তিবাক্যের প্রতিবর্তন পরিলক্ষিত হয়েছে।"
        },
        {
          "label": "ঘ",
          "question": "",
          "explanation": "প্রতিবর্তনের স্বরূপ নিচে বিশ্লেষণ করা হলো- অমাধ্যম অনুমানের প্রকারভেদের একটি হলো প্রতিবর্তন। যে অমাধ্যম অবরোহ অনুমানে আশ্রয়বাক্য এবং সিদ্ধান্তের উদ্দেশ্য পদকে অপরিবর্তিত রেখে গুণগত পরিবর্তন করে আশ্রয়বাক্যের বিধেয় পদের বিরুদ্ধ পদকে সিদ্ধান্তের বিধেয় হিসেবে ব্যবহার করা হয় তাকে 'প্রতিবর্তন' বলে। প্রতিবর্তনের ক্ষেত্রে সদর্থক আশ্রয়বাক্য থেকে নঞর্থক সিদ্ধান্ত এবং নঞর্থক যুক্তিবাক্য থেকে সদর্থক সিদ্ধান্ত অনুমিত হয়। এই নিয়মের ক্ষেত্রে পরিমাণের কোনো পরিবর্তন করা হয় না। প্রতিবর্তনে ব্যবহৃত আশ্রয়বাক্যকে বলে প্রতিবর্তনীয় আর সিদ্ধান্তকে বলা হয় প্রতিবর্তিত। এর চারটি নিয়ম রয়েছে। যেমন- ১. আশ্রয়বাক্যের উদ্দেশ্য পদ সিদ্ধান্তে উদ্দেশ্য হবে। ২. আশ্রয়বাক্যের বিধেয় পদের বিরুদ্ধ পদ সিদ্ধান্তে বিধেয় হবে। ৩. আশ্রয়বাক্য সদর্থক হলে, সিদ্ধান্ত নঞর্থক হবে। আবার আশ্রয়বাক্য নঞর্থক হলে, সিদ্ধান্ত সদর্থক হবে। ৪. অর্থাৎ আশ্রয়বাক্য সার্বিক হলে, সিদ্ধান্ত সার্বিক হবে। আবার আশ্রয়বাক্য বিশেষ হলে, সিদ্ধান্ত বিশেষ হবে। উদাহরণ প্রতিবর্তনীয়: (A) সকল প্রাণী হয় জীব প্রতিবর্তিত: (E) কোনো প্রাণী নয় অ-জীব।"
        }
      ]
    },
    {
      "number": "9",
      "uddipok": "যুক্তি: ঈশ্বর হন মানুষের সৃষ্টিকর্তা মানুষ হন পাপের সৃষ্টিকর্তা ঈশ্বর হন পাপের সৃষ্টিকর্তা",
      "tag": "NGVC 25",
      "sub_questions": [
        {
          "label": "ক",
          "question": "",
          "explanation": "কোনো কারণে যুক্তির নিয়ম অমান্য করলে বা যুক্তির নিয়মের লঙ্ঘন হলে যুক্তির ক্ষেত্রে যে ত্রুটি বা সমস্যা হয় তাকে অনুপপত্তি বলে।"
        },
        {
          "label": "খ",
          "question": "",
          "explanation": "যেকোনো সহানুমানে তিনটি যুক্তিবাক্য থাকে। এদের মধ্যে দুটি মূল যুক্তিবাক্য বা আশ্রয়বাক্য এবং তৃতীয়টি হলো সিদ্ধান্ত, যা মূল বাক্য দুটি থেকে অনিবার্যভাবে নিঃসৃত হয়। একটি সহানুমানে শুধুমাত্র তিনটি পদ থাকে। উক্ত তিনটি পদের মধ্যে সিদ্ধান্তের বিধেয়কে প্রধান পদ বলে। সিদ্ধান্তের উদ্দেশ্যকে অপ্রধান পদ বলে। আর যে পদটি উভয় আশ্রয়বাক্যে থাকে কিন্তু সিদ্ধান্তে থাকে না তাকে মধ্যপদ বলে।"
        },
        {
          "label": "গ",
          "question": "",
          "explanation": "উদ্দীপকের সাথে পাঠ্যপুস্তকের সহানুমানের অনুপপত্তি বিষয়ে মিল আছে। নিচে ব্যাখ্যা করা হলো- যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। সহানুমান একটি বিশেষ ধরনের অবরোহ অনুমান। এই যুক্তি প্রক্রিয়ায় বৈধতা কিছু সুনির্দিষ্ট নিয়ম দ্বারা নিয়ন্ত্রিত। সহানুমানকে বৈধ ও যুক্তসিদ্ধ হতে হলে আবশ্যিকভাবে এই নিয়মগুলো পরিপালন করতে হয়। সহানুমানের ক্ষেত্রে কোনো একটি নিয়ম লঙ্ঘন করা হলে, অনুমান প্রক্রিয়ায় বিভিন্ন অনুপপত্তি বা ভ্রান্তির উদ্ভব ঘটে। যেমন-উদ্দীপকের যুক্তিটি একটি সহানুমান প্রক্রিয়া। তবে এখানে যথাযথ নিয়ম অনুসরণ না করার কারণে অনুপপত্তি ঘটেছে। সহানুমান প্রক্রিয়ার একটি নিয়ম হচ্ছে এ অনুমান প্রক্রিয়ায় শুধুমাত্র তিনটি পদ থাকবে। যেমন- প্রধান পদ, অপ্রধান পদ ও মধ্যপদ। এর বাইরে যখন অন্য কোনো পদ চলে আসবে তখন অনুপপত্তি ঘটবে। যেমনটি ঘটেছে উদ্দীপকের যুক্তিটিতে।"
        },
        {
          "label": "ঘ",
          "question": "",
          "explanation": "নিম্নের অনুরূপ: 'ঘটনা-২' এ চতুষ্পদী অনুপপত্তি ঘটেছে। কেননা এখানে সহানুমানের নিয়ম লঙ্ঘন করে তিনটির অধিক পদ ব্যবহৃত করা হয়েছে। যে মাধ্যম অবরোহ অনুমানে পরোক্ষ সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। সহানুমানের নিয়ম অনুযায়ী একটি সহানুমানে তিনটি পদ থাকে, কোনোভাবেই তিনটির অধিক পদ ব্যবহার করা যায় না। সহানুমানের এই নিয়ম লঙ্ঘন করে কোনো সহানুমানের যুক্তিতে তিনটির অধিক পদ ব্যবহার করলে সহানুমান ত্রুটিপূর্ণ হয়। সহানুমানের এ ত্রুটিকে চতুষ্পদী অনুপপত্তি বলে। উদ্দীপকের 'ঘটনা-২' এ 'মানুষ মাছ খায়' -এবং 'মাছ পোকা খায়'- এ দুটি আশ্রয়বাক্য থেকে অনিবার্যভাবে 'মানুষ পোকা খায়' এই সিদ্ধান্তটি প্রতিষ্ঠা করা হয়েছে। এখানে মানুষ, 'মাছ খায়, মাছ পোকা খায় এই চারটি পদ ব্যবহৃত হয়েছে। অর্থাৎ, এখানে সহানুমানের নিয়ম লঙ্ঘন করে তিনটির অধিক পদ ব্যবহার করা হয়েছে। যেহেতু 'ঘটনা-২' এ সহানুমানের নিয়ম লঙ্ঘন করে তিনটির অধিক পদ ব্যবহার করা হয়েছে। তাই 'ঘটনা-২' এ চতুষ্পদী অনুপপত্তি 'ঘটেছে। পরিশেষে বলা যায় যে, সহানুমানের কোনো যুক্তি প্রতিষ্ঠা করতে হলে অবশ্যই এর নিয়মগুলো যথাযথভাবে অনুসরণ করতে হবে।"
        }
      ]
    },
    {
      "number": "10",
      "uddipok": "দৃষ্টান্ত-১ A-সব ফুল হয় সুন্দর E-কোনো ফুল নয় অসুন্দর দৃষ্টান্ত-২ I-কিছু মানুষ হয় সৎ ০-কিছু মানুষ নয় সৎ",
      "tag": "NGVC 25",
      "sub_questions": [
        {
          "label": "ক",
          "question": "",
          "explanation": "যে অমাধ্যম অবরোহ অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে আশ্রয়বাক্যের বিধেয় পদের বিরুদ্ধ পদকে বিধেয় হিসেবে ব্যবহার করে সিদ্ধান্ত অনুমিত হয় তাকে প্রতিবর্তন বলে।"
        },
        {
          "label": "খ",
          "question": "",
          "explanation": "প্রতিবর্তনের নিয়মগুলো নিম্নরূপ: ১. আশ্রয়বাক্যের উদ্দেশ্য পদ সিদ্ধান্তে উদ্দেশ্য হবে। ২. আশ্রয়বাক্যের বিধেয় পদের বিরুদ্ধ পদ সিদ্ধান্তে বিধেয় হবে। ৩. আশ্রয়বাক্য সদর্থক হলে, সিদ্ধান্ত নঞর্থক হবে। আবার আশ্রয়বাক্য নঞর্থক হলে, সিদ্ধান্ত সদর্থক হবে। ৪. আশ্রয়বাক্য সার্বিক হলে, সিদ্ধান্ত সার্বিক হবে। আবার আশ্রয়বাক্য বিশেষ হলে, সিদ্ধান্ত বিশেষ হবে।"
        },
        {
          "label": "গ",
          "question": "",
          "explanation": "E-যুক্তিবাক্যের প্রতিবর্তন: E-যুক্তিবাক্যের প্রতিবর্তন হবে A যুক্তিবাক্য। E-যুক্তিবাক্য সার্বিক নঞর্থক যুক্তিবাক্য। এজন্য এর সিদ্ধান্ত হবে সার্বিক সদর্থক যুক্তিবাক্য অর্থাৎ E-যুক্তিবাক্যের সিদ্ধান্ত হবে A-যুক্তিবাক্য। E এবং A যুক্তিবাক্যের উদ্দেশ্য পদ একই হবে, কিন্তু বিধেয় পদ পরস্পর বিরুদ্ধ হবে। যেমন- E-'কোনো মানুষ নয় নিখুঁত' (প্রতিবর্তনীয়)। A-'সকল মানুষ হয় অনিখুঁত' (প্রতিবর্তিত)। উপর্যুক্ত উদাহরণ থেকে দেখা যায় যে, E-যুক্তিবাক্য ও A যুক্তিবাক্যের একই উদ্দেশ্য পদ 'মানুষ' হয়েছে। প্রতিবর্তনীয় ও প্রতিবর্তিতের বিধেয় পদ পরস্পর বিরুদ্ধ হয়েছে। প্রতিবর্তনীয় ও প্রতিবর্তিতের গুণের পরিবর্তন হয়েছে অর্থাৎ প্রতিবর্তনীয় নঞর্থক হওয়ায় প্রতিবর্তিত সদর্থক হয়েছে। প্রতিবর্তনীয় ও প্রতিবর্তিতের পরিমাণ একই বা অভিন্ন রয়েছে, অর্থাৎ E-যুক্তিবাক্য সার্বিক হওয়ায় A-যুক্তিবাক্যও সার্বিক হয়েছে। সুতরাং E-যুক্তিবাক্যের প্রতিবর্তন বৈধ বলে প্রতিপন্ন হয়েছে।"
        },
        {
          "label": "ঘ",
          "question": "",
          "explanation": "O-যুক্তিবাক্যের প্রতিবর্তন: O-যুক্তিবাক্যের প্রতিবর্তন করলে আমরা I-যুক্তিবাক্য পাই। O-যুক্তিবাক্য বিশেষ নঞর্থক হওয়ায় সিদ্ধান্ত হবে বিশেষ সদর্থক যুক্তিবাক্য। অর্থাৎ ০-যুক্তিবাক্যের সিদ্ধান্ত হবে Ⅰ-যুক্তিবাক্য। তাছাড়া-O-যুক্তিবাক্য এবং I-যুক্তিবাক্যের উদ্দেশ্য পদ একই হবে, কিন্তু বিধেয় পদ হবে পরস্পর বিরুদ্ধ। যেমন- O-'কিছু মানুষ নয় সৎ' (প্রতিবর্তনীয়): অতএব, I-'কিছু মানুষ হয় অসৎ' (প্রতিবর্তিত)। উপরের উদাহরণ বা দৃষ্টান্ত থেকে দেখা যায় যে, O-যুক্তিবাক্যের উদ্দেশ্য পদ এবং I-যুক্তিবাক্যের উদ্দেশ্য পদ 'মানুষ' অপরিবর্তিত রয়েছে এবং বিধেয় সৎ পদের বিরুদ্ধ পদ হিসেবে অসৎ হয়েছে। প্রতিবর্তনীয় O-যুক্তিবাক্য ও প্রতিবর্তিত Ⅰ-যুক্তিবাক্যের মধ্যে গুণের পরিবর্তন হয়েছে, অর্থাৎ ০- যুক্তিবাক্য নঞর্থক হওয়ায় সিদ্ধান্ত হিসেবে I-যুক্তিবাক্য সদর্থক হয়েছে এবং ০-যুক্তিবাক্য ও I-যুক্তিবাক্যের পরিমাণ অভিন্ন রয়েছে। কারণ O-যুক্তিবাক্য বিশেষ যুক্তিবাক্য হওয়ায় সিদ্ধান্ত হিসেবে I-যুক্তিবাক্যও বিশেষ হয়েছে। প্রতিবর্তনের সকল নিয়মই অনুসরণ করায় ০-যুক্তিবাক্যের প্রতিবর্তন বৈধ বলে প্রতিপন্ন হয়েছে।"
        }
      ]
    },
    {
      "number": "11",
      "uddipok": "",
      "tag": "NGVC 25",
      "sub_questions": [
        {
          "label": "ক",
          "question": "",
          "explanation": "কযে মতবাদ অনুযায়ী কোনো একটি কার্যের বহুকারণ রয়েছে বলে মনে করা হয় তাকে বহুকারণবাদ বলে।"
        },
        {
          "label": "খ",
          "question": "",
          "explanation": "আরোহের আকারগত ভিত্তি হলো কার্যকারণ নিয়ম। এর উপর ভিত্তি করে আরোহের সিদ্ধান্ত স্থাপন করা হয়। কার্যকারণ নীতি অনুযায়ী, জগতের প্রতিটি ঘটনার পিছনে একটি কারণ রয়েছে। যুক্তিবিদ মিলের মতে, 'যে ঘটনার শুরু আছে, তার একটি কারণ থাকতে বাধ্য'। মিল আরও বলেন, 'কারণ হলো কার্যের অপরিবর্তনীয় ও শর্ত নিরপেক্ষ পূর্ববর্তী ঘটনা বা ঘটনাবলির সমষ্টি'।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকটিতে বহুকারণ সমন্বয়বাদের প্রতিফলন ঘটেছে। কার্যকারণ নিয়ম অনুযায়ী কারণ ও কার্যের মধ্যে অপরিহার্য সম্পর্ক বিদ্যমান। আর প্রতিক্ষেত্রে একই কারণ একই কার্য উৎপন্ন করে। এই হিসেবে প্রতিটি কার্যের নির্দিষ্ট কারণ রয়েছে। কিন্তু অনেক সময় দেখা যায় যে, কোনো একটি জটিল কার্য সম্পাদনের জন্য একাধিক কারণের দরকার হয়। এভাবে যখন একাধিক কারণ মিলে কোনো একটি জটিল কার্য উৎপন্ন করে তখন তাকে বহুকারণ সমন্বয় বলে। অর্থাৎ, বহুকারণের সমন্বিত রূপ হলো জটিল কার্যটি। উদ্দীপকে 'পরীক্ষায় ভালো ফলাফল' নামক কার্যটির কারণ হিসেবে ভালো পড়াশোনা, সুস্থ শরীর, অধ্যবসায়, নিয়মিত ক্লাস ইত্যাদি কারণ দেখানো হয়েছে। অর্থাৎ একাধিক কারণ মিলিতভাবে কাজ করার ফলে 'পরীক্ষায় ভালো ফলাফল' নামক কার্যটি সংঘটিত হয়। তাই এটি বহুকারণ সমন্বয়বাদের নির্দেশক। সুতরাং বলা যায়, উদ্দীপকের মাধ্যমে বহুকারণ সমন্বয়বাদের প্রতিফলন ঘটেছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: ছকে বহুকারণবাদ মতবাদটি উল্লিখিত হয়েছে। বহুকারণবাদ অনুসারে একই কার্য বিভিন্ন সময় বিভিন্ন কারণের দ্বারা সংঘটিত হতে পারে। উদ্দীপকে দেখানো হয়েছে, 'বিদ্যুতের উৎস' হিসেবে কয়লা, গ্যাস, সূর্যালোক, তাপ ও পানিকে কারণ হিসেবে দেখানো হয়েছে। আমার মতে, উদ্দীপকে উল্লিখিত বহুকারণবাদ মতবাদটি গ্রহণযোগ্য নয়। নিচে বিশ্লেষণ করা হলো- প্রথমত, কার্যের প্রকৃতি বিশেষভাবে উদ্ঘাটন করা। এ কথার অর্থ-ভিন্ন ভিন্ন কারণ থেকে সৃষ্ট একই কার্যের প্রকৃতি ভিন্ন হয়। যেমন ভিন্ন ভিন্ন সময়ে যদি কয়লা, গ্যাস, সূর্যালোক, তাপ ও পানি থেকে বিদ্যুৎ উৎপাদন হয়, তাহলে বিদ্যুতের প্রকৃতি ভিন্ন হবে। এ থেকে বোঝা যায় একটি কার্যের একটিই কারণ। দ্বিতীয়ত, কারণের সার্বিকীকরণ করা। কারণের সার্বিকীকরণ হলো সব কারণের মধ্যে একটি সাধারণ অবস্থা বর্তমান থাকা। উদ্দীপকে বিদ্যুতের উৎস হিসেবে যদি তাপকে কারণ হিসেবে বিবেচনা করে তাহলে বহুকারণবাদ মিথ্যা হয়ে যায়। কারণ বিদ্যুৎ উৎপাদন হয় তাপ থেকেই"
        }
      ]
    }
  ]
}