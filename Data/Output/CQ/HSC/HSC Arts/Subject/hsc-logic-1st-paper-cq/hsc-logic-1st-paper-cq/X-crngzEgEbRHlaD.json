{
  "title": "যশোর বোর্ড ২০২৩",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "মেরী একাদশ শ্রেণিতে মানবিক শাখায় ভর্তি হয়েছে। সে বিষয় নির্বাচনের জন্য তার বড় বোন মিষ্টির পরামর্শ চায়। মেরীর কথা শুনে মিষ্টি বলল, \"তুমি এমন বিষয় নির্বাচন করবে, যে বিষয়ের রয়েছে নির্ধারিত ও সুশৃঙ্খল আলোচ্য বিষয় এবং আলোচ্য বিষয় ব্যাখ্যার জন্য রয়েছে পর্যাপ্ত নিয়মকানুন।\" মিষ্টির কথা শুনে তার ভাই মামুন বলল, \"তুমি এমন বিষয় নির্বাচন কর, যে বিষয় কর্মসম্পাদনের কলাকৌশল শিক্ষা দেয় এবং তা বৈজ্ঞানিক জ্ঞানের ওপর নির্ভরশীল হয়।\"",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "কোনো জ্ঞাত বা জানা বিষয়ের ওপর ভিত্তি করে কোনো অজ্ঞাত বা অজানা বিষয় সম্পর্কে সিদ্ধান্ত প্রতিষ্ঠার মানসিক প্রক্রিয়াকে অনুমান বলে।"
        },
        {
          "label": "খ",
          "question": "",
          "explanation": "যুক্তিবিদ্যার মূল লক্ষ্য হলো সত্যের সন্ধান ও সত্য প্রতিষ্ঠা। এ সত্যের আবার দু'টি দিক আছে। আকারগত সত্যতা ও বস্তুগত সত্যতা। সত্যের আকারগত ও বস্তুগত উভয় দিকই যুক্তিবিদ্যার আলোচনার আওতাভুক্ত। যুক্তিবিদ্যার মূল উদ্দেশ্য হলো যুক্তি বা অনুমানের সত্যতা বা যথার্থতা নির্ণয় করা, সেহেতু যুক্তিবিদ্যার কাজ যুক্তির আকারগত বা বস্তুগত উভয় প্রকার সত্যতা প্রতিষ্ঠা করা। কিন্তু অবরোহ অনুমানের সাহায্যে এ বস্তুগত সত্যতা প্রতিষ্ঠা করার উপায় নেই। সেই কারণেই বস্তুগত সত্যতা প্রতিষ্ঠা করার লক্ষ্যে আরোহ অনুমান বা আরোহ যুক্তিবিদ্যার অবতারণা করা হয়েছে। প্রকৃতপক্ষে, আরোহ যুক্তিবিদ্যায় অনুমান প্রক্রিয়ার বস্তুগত দিকটি বিশ্লেষণ করা হয়। যুক্তির আকারগত বা বস্তুগত সত্যতা নির্ধারণ করাই আরোহ যুক্তিবিদ্যার প্রধান উদ্দেশ্য।"
        },
        {
          "label": "গ",
          "question": "",
          "explanation": "উদ্দীপকের মিষ্টির বক্তব্য যুক্তিবিদ্যার বিজ্ঞানের বিষয়কে নির্দেশ করে। ব্যাখ্যা করা হলো-  মিষ্টি যেভাবে বক্তব্য দিয়েছে, তার সাথে যুক্তিবিদ্যার বিজ্ঞানের দিকের সাদৃশ্য রয়েছে। যুক্তিবিদ্যা যুক্তিসংক্রান্ত বিজ্ঞান। তাই যুক্তিবিদ্যার মূল আলোচ্য বিষয় হলো যুক্তি। যুক্তিবিদ্যাকে বিভিন্ন দিক থেকে সংজ্ঞায়িত করা হয়ে থাকে। যুক্তিবিদ্যার প্রকৃতি পর্যালোচনা করলে দেখা যায়, এর মধ্যে বিজ্ঞানের বিভিন্ন দিক বিদ্যমান রয়েছে। অন্যান্য বিজ্ঞানের মতোই যুক্তিবিদ্যার নিজস্ব বিষয়বস্তু আছে এবং আকারগতভাবে যুক্তিবিদ্যা আর বিষয়বস্তুকে যথার্থই আলোচনা করতে পারে। বিজ্ঞানের মতো যুক্তিবিদ্যার নির্দিষ্ট নিয়মকানুন রয়েছে। যুক্তিবিদ্যা নিজস্ব বিষয়বস্তুকে সুশৃঙ্খলভাবে আলোচনা করে এবং যুক্তিবিদ্যার এই আলোচনা সুসংবদ্ধ। বিজ্ঞান যে সাধারণ নীতি ও সূত্র প্রণয়ন করে যুক্তিবিদ্যাও তেমনি অবৈধ যুক্তি থেকে বৈধ যুক্তির পার্থক্যকরণের জন্য কিছু নিয়ম নির্ধারণ করে। তেমনি উদ্দীপকের মিষ্টি তার বক্তব্যে একটি বিষয়ের নির্ধারিত ও সুশৃঙ্খল আলোচ্য বিষয় এবং আলোচ্য বিষয় ব্যাখ্যার পর্যাপ্ত নিয়মকানুনের উল্লেখ করেছে। তাই মিষ্টির বক্তব্যের মাধ্যমে বিজ্ঞান নির্দেশিত হয়েছে। আর যুক্তিবিদ্যার দিক থেকে বিবেচনা করলে মিষ্টির বক্তব্যের মাধ্যমে যুক্তিবিদ্যার বিজ্ঞানের দিক নির্দেশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের মিষ্টির বক্তব্যের মাধ্যমে যুক্তিবিদ্যার বিজ্ঞানের দিক নির্দেশিত হয়েছে। আর মামুনের বক্তব্যের মাধ্যমে যুক্তিবিদ্যার কলাবিদ্যার দিক নির্দেশিত হয়েছে। নিচে আমার পাঠ্যবইয়ের আলোকে কলা ও বিজ্ঞানের তুলনামূলক বিশ্লেষণ করা হলো- যুক্তিবিদ্যার প্রকৃতি পর্যালোচনা করলে এর মধ্যে বিজ্ঞানের বিভিন্ন দিক পাওয়া যায়। বিজ্ঞানের মতো যুক্তিবিদ্যার নির্দিষ্ট বিষয়বস্তু রয়েছে এবং আকারগতভাবে যুক্তিবিদ্যা নিজস্ব বিষয়বস্তুকে যথার্থই ব্যাখ্যা করতে পারে। বিজ্ঞানের মতো যুক্তিবিদ্যার আলোচনা পদ্ধতি সুশৃঙ্খল এবং সুসংবদ্ধ। বিজ্ঞান যেমন বিভিন্ন সাধারণ নীতি ও সূত্র প্রবর্তনের চেষ্টা করে, তেমনি যুক্তিবিদ্যাও অবৈধ যুক্তি থেকে বৈধ যুক্তির পার্থক্যকরণের জন্য কিছু নিয়ম নির্ধারণ করে। তাই বিজ্ঞানের বিভিন্ন দিক বিদ্যমান থাকার কারণে যুক্তিবিদ্যাও একটি বিজ্ঞান। উদ্দীপকের মিষ্টি তার বক্তব্যে একটি বিষয়ের নির্ধারিত ও সুশৃঙ্খল আলোচ্য বিষয় এবং পর্যাপ্ত নিয়মকানুনের উল্লেখ করেছে। তাই মিষ্টির বক্তব্যের মাধ্যমে যুক্তিবিদ্যার বিজ্ঞানের দিক নির্দেশিত হয়েছে। অপরদিকে, মামুন তার বক্তব্যে এমন একটি বিষয়ের কথা বলেছে যেটি কর্ম সম্পাদনের কলাকৌশল শিক্ষা দেয় এবং বৈজ্ঞানিক জ্ঞানের ওপর নির্ভরশীল হয়। মামুনের এ বক্তব্যের মাধ্যমে যুক্তিবিদ্যার কলাবিদ্যার দিকের নির্দেশ পাওয়া যায়। যুক্তিবিদ্যা আকারগত বিজ্ঞান হিসেবে বৈধ যুক্তির কিছু নমুনা প্রদান করে। আবার অবৈধ যুক্তি থেকে বৈধ যুক্তিকে পৃথক করার জন্য কিছু নিয়মকানুন শিক্ষা দেয়। যুক্তির এসব নমুনা ও নিয়মকানুন বাস্তবে প্রয়োগযোগ্য। এদিক থেকে যুক্তিবিদ্যা একটি কলাবিদ্যা।"
        }
      ]
    },
    {
      "number": "2",
      "uddipok": "দৃশ্যকল্প-১: পিতা, স্বামী, শিক্ষক। দৃশ্যকল্প-২: সাদা ও কালো, সকাল ও বিকাল, টক ও মিষ্টি। দৃশ্যকল্প-৩: সৎ ও অসৎ, মিষ্টি ও অ-মিষ্টি, দয়ালু ও অ-দয়ালু। নির্ভরশীল হয়।\"",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "একটি যুক্তিবাক্যের উদ্দেশ্য ও বিধেয়রূপে ব্যবহৃত শব্দ বা শব্দসমষ্টিকে পদ বলে।"
        },
        {
          "label": "খ",
          "question": "সকল শব্দ পদ নয় কেন ? ব্যাখ্যা কর।",
          "explanation": "কোনো যুক্তিবাক্যের উদ্দেশ্য বা বিধেয় হওয়ার যোগ্যতাসম্পন্ন শব্দ বা শব্দসমষ্টিকে পদ বলে। শব্দ দিয়ে পদ গঠিত হয়। অসংখ্য শব্দের মধ্য থেকে কেবল একটি অংশই কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে, সকল শব্দ ব্যবহৃত হতে পারে না। তাই সকল শব্দ পদ নয়।"
        },
        {
          "label": "গ",
          "question": "",
          "explanation": "উদ্দীপকের দৃশ্যকল্প-১ এ উল্লিখিত পদগুলো সাপেক্ষ পদ। নিচে সাপেক্ষ পদের প্রকৃতি ব্যাখ্যা করা হলো- এখানে প্রদত্ত পদগুলো অর্থ প্রকাশের দিক থেকে অন্য পদের ওপর নির্ভরশীল। যুক্তিবাক্য গঠিত হয় পদ দিয়ে। আর পদকে বিভিন্ন দিক থেকে শ্রেণিবিভাগ করা হয়ে থাকে। এর মধ্যে স্বয়ংসম্পূর্ণতার ভিত্তিতে পদকে দুই ভাগে ভাগ করা হয়ে থাকে যার মধ্যে একটি হলো সাপেক্ষ পদ। এই প্রকার পদ অর্থের দিক থেকে স্বাধীন নয়। অর্থের জন্য সাপেক্ষ পদ অন্য পদের ওপর নির্ভরশীল। তাই বলা যায়, যে পদ অন্য পদের সাহায্য ছাড়া অর্থপূর্ণ হতে পারে না সেসব পদকে সাপেক্ষ পদ বলে। অর্থাৎ, অর্থের দিক থেকে সাপেক্ষ পদ স্বনির্ভর নয়, পরনির্ভর। উদ্দীপকের 'দৃশ্যকল্প-১' এ প্রদত্ত পদগুলো হলো- পিতা, স্বামী ও শিক্ষক। এসব পদের অর্থের জন্য অন্য পদের ওপর নির্ভর করতে হয়। কেননা 'পিতা' পদকে অর্থপূর্ণ হতে হলে 'সন্তান' পদের সাহায্য নিতে হয়।তাই বলা যায় যে,  উদ্দীপকের দৃশ্যকল্প-১ এ উল্লিখিত পদগুলো সাপেক্ষ পদ।"
        },
        {
          "label": "ঘ",
          "question": "",
          "explanation": "উদ্দীপকের দৃশ্যকল্প-২ এর মাধ্যমে বিপরীত পদ এবং দৃশ্যকল্প- ৩ এর মাধ্যমে বিরুদ্ধ পদ নির্দেশিত হয়েছে। আর এই-দুই প্রকার পদ বিভিন্ন দিক থেকে পৃথক।নিচে এদের পার্থক্য বিশ্লেষণ করা হলো- যে শব্দ বা শব্দসমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা হতে পারে সেসব শব্দ বা শব্দসমষ্টিকে পদ বলে। পদকে বিভিন্ন দিক থেকে শ্রেণিবিভাগ করা হয়। এর মধ্যে যুগল সম্বন্ধের দিক থেকে পদকে দুই ভাগে ভাগ করা হয় যার মধ্যে একটি হলো বিপরীত পদ। যে পদযুগল পরস্পরবিরোধী এবং এমনভাবে যুক্ত থাকে যে, এদের দ্বারা কোনো বিষয়ের সমগ্র ব্যক্ত্যর্থ নির্দেশিত হয় না সেই পদযুগলকে পরস্পর বিপরীত পদ বলে। উদ্দীপকের 'দৃশ্যকল্প- ২'-এর পদগুলো হলো- সাদা ও কালো, সকাল ও বিকাল, টক ও মিষ্টি। এসব পদ যেমন সাদা ও কালো সমগ্র রঙের ব্যক্ত্যর্থ নির্দেশ করে না, তেমনিভাবে অন্যান্য পদযুগল কোনো বিষয়ের সমগ্র ব্যক্ত্যর্থকে নির্দেশ করে না। তাই 'দৃশ্যকল্প-২' এর পদগুলো দ্বারা বিপরীত পদ নির্দেশিত হয়েছে। অপরদিকে, যখন দুটি পরস্পরবিরোধী পদ এমনভাবে সম্পর্কযুক্ত থাকে যে, এদের দ্বারা কোনো বিষয়ের সমগ্র ব্যক্ত্যর্থ নির্দেশিত হয় তখন ঐ পদযুগলকে পরস্পর বিরুদ্ধ পদ বলে। উদ্দীপকের 'দৃশ্যকল্প-৩' এর পদগুলো হলো সৎ ও অসৎ, মিষ্টি ও অ-মিষ্টি, দয়ালু ও অদয়ালু। এসব পদযুগল কোনো একটি বিষয়ের সমগ্র ব্যক্ত্যর্থকে নির্দেশ করে। যেমন- সৎ ও অ-সৎ পদযুগল 'মানুষ' শ্রেণির সমগ্র ব্যক্ত্যর্থকে নির্দেশ করে। তেমনিভাবে অন্যান্য পদযুগলও একইভাবে কোনো বিষয়ের সমগ্র ব্যক্ত্যর্থকে নির্দেশ করে। তাই 'দৃশ্যকল্প-৩' এর পদগুলোর মাধ্যমে বিরুদ্ধ পদ নির্দেশিত হয়েছে।"
        }
      ]
    },
    {
      "number": "3",
      "uddipok": "তামান্না তামিমকে বলল, 'এক সময় দুধের উৎপাদন কম ছিল, কিন্তু দুধের গুণগত মান ভালো ছিল।' তামান্নার কথা শুনে তামিম বলল, 'এখন দুধের উৎপাদন অনেক বৃদ্ধি পেয়েছে, কিন্তু দুধের গুণগত মান কমে যাচ্ছে।' তাদের কথা শুনে তাদের পিতা খালেক সাহেব বললেন, 'মানুষ' এখন স্বাস্থ্য সচেতন।।\"",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "কোনো একটি পদ একই অর্থে যে বস্তু বা বস্তুসমূহের ওপর প্রযোজ্য হয় তাকে ঐ পদের ব্যক্ত্যর্থ বলে।"
        },
        {
          "label": "খ",
          "question": "",
          "explanation": "যে পদের ব্যক্ত্যর্থ ও জাত্যর্থ উভয়ই আছে তাকে জাত্যর্থক পদ বলে। ব্যক্ত্যর্থ হলো পদের সংখ্যার দিক এবং জাত্যর্থ হলো পদের গুণের দিক। অর্থাৎ জাত্যর্থক পদ একইসাথে সংখ্যা ও গুণ উভয়কেই নির্দেশ করে। যেমন- 'মানুষ' একটি জাত্যর্থক পদ। কেননা মানুষ পদের ব্যক্ত্যর্থ ও জাত্যর্থ উভয়ই আছে।"
        },
        {
          "label": "গ",
          "question": "",
          "explanation": "উদ্দীপকে খালেক সাহেবের বক্তব্যে ব্যবহৃত পদটি জাত্যর্থক। নিচে তা ব্যাখ্যা করা হলো- যে শব্দ বা শব্দসমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা হতে পারে সেসব শব্দ বা শব্দসমষ্টিকে পদ বলে। পদকে বিভিন্ন দিক থেকে শ্রেণিবিভাগ করা হয়ে থাকে। এর মধ্যে জাত্যর্থের ভিত্তিতে পদকে দুই ভাগে ভাগ করা যায়- যার মধ্যে একটি হলো জাত্যর্থক পদ। যে পদে একইসাথে ব্যক্ত্যর্থ ও জাত্যর্থক উভয়ইবিদ্যমান থাকে তাকে জাত্যর্থক পদ বলে। অর্থাৎ, জাত্যর্থক পদ একই সাথে সংখ্যা ও গুণ উভয়কেই নির্দেশ করে। তেমনি উদ্দীপকের খালেক সাহেব তার বক্তব্যে মানুষ পদের উল্লেখ করেছেন। আর মানুষ পদটির পরিমাণ ও গুণ উভয় দিক রয়েছে। মানুষ পদের পরিমাণ হলো- সকল মানুষ এবং গুণ হলো জীববৃত্তি+বুদ্ধিবৃত্তি'। অর্থাৎ, 'মানুষ' পদের ব্যক্তার্থ ও জাত্যর্থ উভয়ই বিদ্যমান রয়েছে। তাই 'মানুষ' পদটি একটি জাত্যর্থক পদ।"
        },
        {
          "label": "ঘ",
          "question": "",
          "explanation": "উদ্দীপকের তামান্না ও তামিমের বক্তব্যে যৌথভাবে পদের ব্যক্ত্যর্থ ও জাত্যর্থের সম্পর্ক প্রকাশিত হয়েছে। পদের ব্যক্ত্যর্থ ও জাত্যর্থের মধ্যে সম্পর্ক বিদ্যমান তবে এ সম্পর্ক বিপরীতমুখী। নিচে তা ব্যাখ্যা করা হলো- কোনো একটি পদ একই অর্থে যে বস্তু বা বস্তুসমূহের ওপর প্রযোজ্য হয় তাকে ঐ পদের ব্যক্ত্যর্থ বলে। যেমন- মানুষ পদটি সকল মানুষের ওপর প্রযোজ্য। তাই মানুষ পদের ব্যক্ত্যর্থ সকল মানুষ। আর কোনো একটি পদ যে অপরিহার্য তা আবশ্যিক গুণাবলি প্রকাশ করে তাকে ঐ পদের জাত্যর্থ বলে। যেমন- মানুষ পদের অপরিহার্য ও আবশ্যিক গুণাবলি হলো জীববৃত্তি+বুদ্ধিবৃত্তি। তাই মানুষ পদের জাত্যর্থ জীববৃত্তি-বুদ্ধিবৃত্তি। পদের ব্যক্ত্যর্থ ও জাত্যর্থ গভীরভাবে সম্পর্কিত। তবে এ সম্পর্ক বিপরীতমুখী। অর্থাৎ, যখন একটি পদের ব্যক্ত্যর্থ বৃদ্ধি পায়, তখন পদটির জাত্যর্থ কমে যায়। যেমন- 'মানুষ' পদের ব্যক্তার্থ বাড়িয়ে 'জীব' করা হলে জাত্যর্থ 'জীববৃত্তি ও বুদ্ধিবৃত্তি' থেকে কেবল 'জীববৃত্তি' হয়। একইভাবে যখন কোনো পদের জাত্যর্থ বৃদ্ধি পায়, তখন পদটির ব্যক্ত্যর্থ কমে যায়। উদ্দীপকের তামান্না ও তামিমের বক্তব্যে দুধের পরিমাণ ও গুণের বিপরীত সম্পর্কের কথা বলা হয়েছে। অর্থাৎ, পরিমাণ কম থাকলেও গুণ বেশি ছিল এবং পরিমাণ বেশি হলেও গুণ কমে গেছে। এ বিষয়টিকে পুদের ব্যক্তার্থ ও জাত্যর্থের দিক থেকে বিবেচনা করলে পদের ব্যক্তার্থ ও জাত্যর্থের সম্পর্ক প্রকাশিত হয়েছে। তাই বলা যায়, উদ্দীপকের তামান্না ও তামিমের বক্তব্যের দ্বারা যৌথভাবে পদের ব্যক্তার্থ ও জাত্যর্থের বিপরীতক্রমে হ্রাস-বৃদ্ধির সম্পর্ক নির্দেশিত হয়েছে।"
        }
      ]
    },
    {
      "number": "4",
      "uddipok": "রহিম তার বড় ভাই ও ছোট বোনের সাথে গ্রামের বাড়িতে বেড়াতে গেল। গ্রামের বাড়িতে গিয়ে তারা দাদার হাঁস-মুরগির খামার দেখতে গেল। রহিম বলল, \"কিছু মুরগির বাচ্চা হয় লাল।\" রহিমের কথা শুনে জসিম হাঁস দেখে বলল, \"সকল হাঁস হয় সাদা।\" রহিমের ছোট বোন লাভলী বলল, \"কোনো হাঁস নয় মুরগি।\"",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "দুটি পদের মধ্যে স্বীকৃতি বা অস্বীকৃতিজ্ঞাপক কোনো সম্পর্কের লিখিত বা মৌখিক বিবৃতিকে যুক্তিবাক্য বলে।"
        },
        {
          "label": "খ",
          "question": "",
          "explanation": "যুক্তিবাক্য হলো দুটি পদের মধ্যকার সম্পর্কের লিখিত বা মৌখিক বিবৃতি। অর্থাৎ, দুটি পদের মধ্যে স্বীকৃতি বা অস্বীকৃতিজ্ঞাপক সম্পর্কের লিখিত বা মৌখিক বিবৃতিকে যুক্তিবাক্য বলে। আর কতকগুলো শব্দ মিলে যখন মনের ভাব প্রকাশ করে তখন তাকে বাক্য বলে। যুক্তিবাক্য সবসময় 'উদ্দেশ্য-সংযোজক-বিধেয়' আকারে গঠিত হয়ে থাকে। কিন্তু সকল বাক্য 'উদ্দেশ্য-সংযোজক-বিধেয়' আকারে গঠিত হয় না। তাই সকল বাক্য যুক্তিবাক্য নয়।"
        },
        {
          "label": "গ",
          "question": "",
          "explanation": "উদ্দীপকের রহিমের বক্তব্যের মাধ্যমে বিশেষ সদর্থক বা '।' যুক্তিবাক্য নির্দেশিত হয়েছে।ব্যাখ্যা করা হলো-  উদ্দীপকের রহিম যে বক্তব্য প্রদান করেছে সেটি গুণের দিক থেকে সদর্থক এবং পরিমাণের দিক থেকে বিশেষ। যুক্তিবাক্য হলো দুটি পদের মধ্যকার স্বীকৃতি বা অস্বীকৃতিজ্ঞাপক সম্পর্কের প্রকাশ। যখন দুটি পদের মধ্যকার স্বীকৃতি বা অস্বীকৃতিজ্ঞাপক সম্পর্ক লিখিত বা মৌখিকভাবে প্রকাশ করা হয় তখন তাকে যুক্তিবাক্য বলে। যুক্তিবাক্যকে গুণ ও পরিমাণের যৌথ নীতি অনুসারে চার ভাগে ভাগ করা যায়। যার মধ্যে একটি হলো বিশেষ সদর্থক বা 'I' যুক্তিবাক্য। এই প্রকার যুক্তিবাক্য পরিমাণের দিক থেকে বিশেষ এবং গুণের দিক থেকে সদর্থক। যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থ স্বীকার করে তাকে বিশেষ সদর্থক বা '।' যুক্তিবাক্য বলে। তেমনি  উদ্দীপকের রহিমের বক্তব্যটি হলো- কিছু মুরগির বাচ্চা হয় লাল। এখানে রহিমের বক্তব্যের বিধেয় পদটি (লাল) উদ্দেশ্য পদের (মুরগির বাচ্চা) আংশিক ব্যক্ত্যর্থকে স্বীকার করেছে। যেহেতু তার বক্তব্যের বিধেয় পদ উদ্দেশ্য পদের আংশিক ব্যক্ত্যর্থ স্বীকার করেছে, তাই রহিমের বক্তব্যের মাধ্যমে বিশেষ সদর্থক বা '।' যুক্তিবাক্য নির্দেশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের জসিমের বক্তব্যের মাধ্যমে সার্বিক সদর্থক বা 'A' যুক্তিবাক্য এবং লাভলীর বক্তব্যের মাধ্যমে সার্বিক নঞর্থক বা 'E' যুক্তিবাক্য নির্দেশিত হয়েছে। আর এই দুই প্রকার যুক্তিবাক্যের মধ্যে গুণগত পার্থক্য বিদ্যমান রয়েছে।নিচে এদের পার্থক্য বিশ্লেষণ করা হলো- গুণ ও পরিমাণের যৌথ নীতি অনুযায়ী যুক্তিবাক্যকে যে চার ভাগে ভাগ করা যায় তার মধ্যে একটি হলো সার্বিক সদর্থক বা 'A' যুক্তিবাক্য। । এই প্রকার যুক্তিবাক্য পরিমাণের দিক থেকে সার্বিক এবং গুণের দিক থেকে সদর্থক। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে স্বীকার করে তাকে সার্বিক সদর্থক বা 'A' যুক্তিবাক্য বলে। উদ্দীপকের জসিমের বক্তব্য হলো- 'সকল হাঁস হয় সাদা'। এখানে জসিমের বক্তব্যের বিধেয় পদটি (সাদা) উদ্দেশ্য পদের (হাঁস) সমগ্র ব্যক্ত্যর্থকে স্বীকার করেছে। তাই জসিমের বক্তব্যের মাধ্যমে সার্বিক সদর্থক বা 'A' যুক্তিবাক্য নির্দেশিত হয়েছে। অপরদিকে, যুক্তিবাক্যকে গুণ ও পরিমাণের যৌথ নীতি অনুযায়ী যুক্তিবাক্যকে যে চার ভাগে ভাগ করা যায় তার মধ্যে একটি হলো সার্বিক নঞর্থক বা 'E' যুক্তিবাক্য। এই প্রকার যুক্তিবাক্য পরিমাণের দিক থেকে সার্বিক এবং গুণের দিক থেকে নঞর্থক। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে অস্বীকার করে তাকে সার্বিক নঞর্থক বা 'E' যুক্তিবাক্য বলে। উদ্দীপকের লাভলীর বক্তব্য হলো- \"কোনো হাঁস নয় মুরগি।\" এখানে লাভলীর বক্তব্যের বিধেয় পদটি (মুরগি) উদ্দেশ্য পদের - (হাঁস) সমগ্র ব্যক্তার্থকে অস্বীকার করেছে। তাই লাভলীর বক্তব্যের মাধ্যমে সার্বিক নর্থক বা 'E' যুক্তিবাক্য নির্দেশিত হয়েছে।"
        }
      ]
    },
    {
      "number": "5",
      "uddipok": "",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "যে অবরোহ অনুমানে পরস্পর সম্পর্কযুক্ত একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে মাধ্যম অনুমান বলে।"
        },
        {
          "label": "খ",
          "question": "",
          "explanation": "আবর্তনের নিয়ম অনুযায়ী আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হতে পারবে না। যুক্তিবাক্যের বিধেয় পদ ব্যাপ্য এর উদ্দেশ্য পদ অব্যাপ্য। '()' যুক্তিবাক্যের আবর্তন করলে এর অব্যাপ্য উদ্দেশ্য পদ সিদ্ধান্তে বিধেয় হিসেবে ব্যবহৃত হয় এবং ব্যাপ্য হয় যা আবর্তনের নিয়ম বিরোধী। তাই 'O' যুক্তিবাক্যের আবর্তন সম্ভব নয়।"
        },
        {
          "label": "গ",
          "question": "",
          "explanation": "উদ্দীপকের যুক্তি-২ অমাধ্যম অনুমানকে নির্দেশ করছে। কেননা অমাধ্যম অনুমানের যুক্তি যেভাবে উপস্থাপন করা হয় এখানে যুক্তিটি সেভাবে উপস্থাপন করা হয়েছে।নিচে তা ব্যাখ্যা করা হলো- অবরোহ অনুমানকে প্রধানত দুই ভাগে ভাগ করা হয় যার মধ্যে একটি হলো অমাধ্যম অনুমান। এই প্রকার অবরোহ অনুমানে একটি আশ্রয়বাক্য থাকে। আর ঐ আশ্রয়বাক্যটি থেকেই সিদ্ধান্ত অনুমিত. হয়। তাই বলা যায়, যে অবরোহ অনুমানে মাত্র একটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অমাধ্যম অনুমান বলে। তেমনি উদ্দীপকের যুক্তি-২ এ কোনো কোকিল নয় সাদা এই আশ্রয়বাক্যটি থেকে অনিবার্যভাবে কোনো সাদা প্রাণী নয় কোকিল এই সিদ্ধান্ত প্রতিষ্ঠা করা হয়েছে। যেহেতু 'যুক্তি-২' এ মাত্র একটি আশ্রয়বাক্য থেকে সিদ্ধান্তটি অনুমিত হয়েছে। তাই এর মাধ্যমে অমাধ্যম অনুমান নির্দেশিত হয়েছে। অমাধ্যম অনুমানে মাত্র একটিআশ্রয়বাক্য থাকে। এখানে আশ্রয়বাক্য ও সিদ্ধান্তের মধ্যে অনিবার্য সম্পর্ক থাকে। এতে একটি আশ্রয়বাক্য থেকে নিঃসৃত হওয়ায় অমাধ্যম অনুমানের সিদ্ধান্তে তেমন কোনো নতুনত্ব থাকে না। আর অমাধ্যম অনুমান অবরোহ অনুমান বিধায় এর লক্ষ্য থাকে কেবল আকারগত সত্যতা প্রতিষ্ঠা করা।"
        },
        {
          "label": "ঘ",
          "question": "",
          "explanation": "উদ্দীপকের 'যুক্তি-১' এর দ্বারা মাধ্যম অনুমান এবং 'যুক্তি-২' দ্বারা অমাধ্যম অনুমান নির্দেশিত হয়েছে। আর এই দুই প্রকার অনুমানের মধ্যে বিভিন্ন দিক দিয়ে পার্থক্য রয়েছে।নিচে এদের পার্থক্য ব্যাখ্যা করা হলো- যে অবরোহ অনুমানে একাধিক আশ্রয়বাক্যের অনিবার্য সম্পর্কের ভিত্তিতে সিদ্ধান্ত অনুমিত হয় তাকে মাধ্যম অনুমান বলে। মাধ্যম অনুমানে তাই সবসময় একাধিক আশ্রয়বাক্য থাকে। উদ্দীপকের 'যুক্তি- ১' এ 'কোনো চতুষ্পদ প্রাণী নয় মানুষ' এবং 'কিছু প্রাণী হয় চতুষ্পদ'। -এই দুটি আশ্রয়বাক্য থেকে অনিবার্যভাবে 'কিছু প্রাণী নয় মানুষ'-এই সিদ্ধান্ত অনুমিত হয়েছে। যেহেতু 'যুক্তি-১' এ একাধিক আশ্রয়বাক্যের অনিবার্য সম্পর্কের ভিত্তিতে সিদ্ধান্ত অনুমিত হয়েছে। তাই 'যুক্তি-১' এর মাধ্যমে মাধ্যম অনুমান নির্দেশিত হয়েছে। মাধ্যম অনুমানের আশ্রয়বাক্য ও সিদ্ধান্তের মধ্যে অনিবার্য সম্পর্ক থাকে। মাধ্যম অনুমানের সিদ্ধান্তে নতুনত্ব থাকে। আর মাধ্যম অনুমান অবরোহ অনুমান বিধায় এর লক্ষ্য থাকে আকারগত সত্যতা প্রতিষ্ঠা করা। অপরদিকে, যে অবরোহ অনুমানে মাত্র একটি আশ্রয়বাক্য থেকে সিদ্ধান্তটি অনুমিত হয় তাকে অমাধ্যম অনুমান বলে। উদ্দীপকের যুক্তি-২ এ কোনো কোকিল নয় সাদা' এই আশ্রয়বাক্যটি থেকে 'কোনো সাদা প্রাণী নয় কোকিল' এই সিদ্ধান্ত প্রতিষ্ঠা করা হয়েছে। এখানে 'যুক্তি-১' এ মাত্র একটি আশ্রয়বাক্য থেকে সিদ্ধান্ত অনুমিত হয়েছে বিধায় এর দ্বারা অমাধ্যম অনুমান নির্দেশিত হয়েছে। অমাধ্যম অনুমানে সবসময় একটি আশ্রয়বাক্য থাকে। এখানে আশ্রয়বাক্যের সাথে সিদ্ধান্তের অনিবার্য সম্পর্ক থাকে। অমাধ্যম অনুমানের সিদ্ধান্তে তেমন কোনো নতুনত্ব থাকে না। আর অমাধ্যম অনুমান অবরোহ অনুমান বিধায় এর লক্ষ্য থাকে কেবল আকারগত সত্যতা প্রতিষ্ঠা করা।"
        }
      ]
    },
    {
      "number": "6",
      "uddipok": "রিপন তার বন্ধু সুমনকে বলল, \"সকল শিক্ষার্থী হয় মেধাবী।\" রিপনের কথা শুনে সুমন বলল, \"কোনো শিক্ষার্থী নয় অ-মেধাবী।\" সুমনের কথা শুনে রাজন বলল, \"কিছু শিক্ষার্থী হয় মেধাবী।\"",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "কোনো একটি পদ যখন সম্পূর্ণ ব্যক্ত্যর্থের ভিত্তিতে প্রকাশিত হয়. তখন ওই পদকে ব্যাপ্য পদ বলে।"
        },
        {
          "label": "খ",
          "question": "",
          "explanation": "সদর্থক যুক্তিবাক্যের বিধেয় পদ অব্যাপ্য। ব্যাপ্যতার নিয়ম। অনুযায়ী সার্বিক যুক্তিবাক্যের উদ্দেশ্য পদ ব্যাপ্য; কিন্তু বিশেষ যুক্তিবাক্যের বিধেয় পদ ব্যাপ্য নয়। আবার, নঞর্থক যুক্তিবাকোর বিধেয় পদ ব্যাপ্য; কিন্তু সদর্থক যুক্তিবাক্যের বিধেয় পদ ব্যাপ্য নয়।"
        },
        {
          "label": "গ",
          "question": "",
          "explanation": "উদ্দীপকের সুমনের বক্তব্যের মাধ্যমে সার্বিক নঞর্থক বা 'B' যুক্তিবাক্য নির্দেশিত হয়েছে।নিচে সুমনের পদের ব্যাপ্যতা ব্যাখ্যা করা হলো-  আর পদের ব্যাপ্যতার নিয়ম অনুযায়ী 'E' যুক্তিবাক্যের উদ্দেশ্য ও বিধেয় উভয় পদ ব্যাপ্য। যুক্তিবাক্যকে গুণ ও পরিমাণের যৌথ নীতি অনুযায়ী যে চার ভাগে ভাগ করা যায়, তার মধ্যে একটি হলো সার্বিক নঞর্থক বা 'E' যুক্তিবাক্য। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে অস্বীকার করে তাকে সার্বিক নঞর্থক বা 'E' যুক্তিবাক্য বলে। তেমনি উদ্দীপকের সুমনের বক্তব্য হলো- 'কোনো শিক্ষার্থী নয় (অ- মেধাবী) এখানে সুমনের বক্তব্যের বিধেয় পদটি (অ-মেধাবী) উদ্দেশ্য পদের (শিক্ষার্থী) সমগ্র ব্যক্ত্যর্থকে অস্বীকার করেছে। তাই উদ্দীপকের সুমনের বক্তব্যের মাধ্যমে সার্বিক নঞর্থক বা 'E' যুক্তিবাক্য নির্দেশিত হয়েছে। পদের ব্যাপ্যতার নিয়ম অনুযায়ী সার্বিক যুক্তিবাক্যের উদ্দেশ্য পদ ব্যাপ্য। আর নঞর্থক যুক্তিবাক্যের বিধেয় পদ ব্যাপ্য। তাই পদের ব্যাপ্যতার নিয়ম অনুযায়ী সার্বিক সদর্থক বা 'E' যুক্তিবাক্যের উদ্দেশ্য ও বিধেয় উভয় পদ ব্যাপ্য। তাই বলা যায় যে,  উদ্দীপকের সুমনের বক্তব্যের মাধ্যমে সার্বিক নঞর্থক বা 'E' যুক্তিবাক্য নির্দেশিত হয়েছে এবং পদের ব্যাপ্যতার দিক থেকে এর উদ্দেশ্য ও বিধেয় উভয় পদ ব্যাপ্য।"
        },
        {
          "label": "ঘ",
          "question": "",
          "explanation": "উদ্দীপকের রিপনের বক্তব্যের মাধ্যমে সার্বিক সদর্থক বা 'A' যুক্তিবাক্য এবং রাজনের বক্তব্যের মাধ্যমে বিশেষ সদর্থক বা '' যুক্তিবাক্য নির্দেশিত হয়েছে। আর পদের ব্যাপ্যতার দিক থেকে এই দুই প্রকার যুক্তিবাক্যের মধ্যে পার্থক্য রয়েছে।নিচে তা বিশ্লেষণ করা হলো- যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে স্বীকার করে তাকে সার্বিক সদর্থক বা 'A' যুক্তিবাক্য বলে। উদ্দীপকের রিপনের বক্তব্য হলো- \"সকল শিক্ষার্থী হয় মেধাবী।\" এখানে রিপনের বক্তব্যের বিধেয় পদটি (মেধাবী) উদ্দেশ্য পদের (শিক্ষার্থী) সমগ্র ব্যক্ত্যর্থকে স্বীকার করেছে। তাই রিপনের বক্তব্যের দ্বারা সার্বিক সদর্থক বা 'A' যুক্তিবাক্য নির্দেশিত হয়েছে। পদের ব্যাপ্যতার নিয়ম অনুযায়ী সার্বিক যুক্তিবাক্যের বিধেয় পদ ব্যাপ্য। আর নঞর্থক যুক্তিবাক্যের বিধেয় পদ ব্যাপ্য। তাই সার্বিক সদর্থক বা 'A' যুক্তিবাক্যের কেবল উদ্দেশ্য ব্যাপ্য। অপরদিকে, যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থকে স্বীকার করে তাকে বিশেষ সদর্থক বা '।' যুক্তিবাক্য বলে। উদ্দীপকের রাজনের বক্তব্য হলো- \"কিছু শিক্ষার্থী হয় মেধাবী।\" এখানে রাজনের বক্তব্যের বিধেয় পদটি (মেধাবী) উদ্দেশ্য পদের (শিক্ষার্থী) আংশিক ব্যক্তার্থকে স্বীকার করেছে। তাই রাজনের বক্তব্যের মাধ্যমে বিশেষ সদর্থক বা 'T' যুক্তিবাক্য নির্দেশিত হয়েছে। পদের বাপ্যতার নিয়ম অনুযায়ী সার্বিক যুক্তিবাক্যের উদ্দেশ্য পদ এবং নঞর্থক যুক্তিবাক্যের বিধেয় পদ ব্যাপ্য। তাই পদের ব্যাপ্যতার নিয়ম অনুযায়ী বিশেষ সদর্থক বা '।' যুক্তিবাক্যের কোনো পদই ব্যাপ্য নয়। অর্থাৎ, রাজনের বক্তব্যের দ্বারা নির্দেশিত যুক্তিবাক্যের কোনো পদই ব্যাপ্য নয়।"
        }
      ]
    },
    {
      "number": "7",
      "uddipok": "দৃশ্যকল্প-১: ফাতেমা ২০০২ সালে ২৪ এপ্রিল ঢাকায় জন্মগ্রহণ করেন। দৃশ্যকল্প-২: নাফিস সাহেব সুন্দর ও পরিপাটি পোশাক পরিধান করেন।। দৃশ্যকল্প-৩: জাকিরের একটি লাল রঙের কুকুর আছেবী।\"",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "কোনো জাতি বা শ্রেণিবাচক বিধেয় পদবিশিষ্ট সদর্থক যুক্তিবাক্যের উদ্দেশ্য ও বিধেয় পদের মধ্যে যেসব সম্পর্ক থাকতে পারে সেসব সম্পর্ককে বিধেয়ক বলে।"
        },
        {
          "label": "খ",
          "question": "",
          "explanation": "যে উপলক্ষণ কোনো পদের আসন্নতম জাতিসূচক জাত্যর্থের অংশ • থেকে নিঃসৃত হয় তাকে জাতিগত উপলক্ষণ বলে। যেমন- ক্ষুধা, পিপাসা, নিদ্রা মানুষ পদটির জাতিগত উপলক্ষণ। কেননা এটা মানুষের আসন্নতম জাতি 'জীব' থেকে তথা 'জীববৃত্তি' নামক জাত্যর্থ থেকে অনিবার্যভাবে নিঃসৃত হয়। আমরা জানি, জীববৃত্তি বা জীবন থাকলেই ক্ষুধা, পিপাসা, মৃত্যু ইত্যাদি থাকবে।"
        },
        {
          "label": "গ",
          "question": "",
          "explanation": "উদ্দীপকের 'দৃশ্যকল্প-১'-এ 'ফাতেমার জন্মস্থান' বিধেয়ক হিসেবে ব্যক্তিগত অবিচ্ছেদ্য অবান্তর সম্পর্কে নির্দেশ করে। ব্যাখ্যা করা হলো- বিধেয়কের প্রকারভেদগুলোর মধ্যে সর্বশেষ হলো অবান্তর লক্ষণ। অবান্তর লক্ষণের প্রকারভেদগুলোর মধ্যে একটি হলো ব্যক্তিগত অবিচ্ছেদ্য অবান্তর লক্ষণ। যে অবান্তর লক্ষণ কোনো ব্যক্তির ক্ষেত্রে সবসময় উপস্থিত থাকে তাকে ব্যক্তিগত অবিচ্ছেদ্য অবান্তর লক্ষণ বলে। কোনো ব্যক্তির জন্মস্থান ঐ ব্যক্তির ক্ষেত্রে সবসময় উপস্থিত থাকে। তাই জন্মস্থান অবান্তর লক্ষণ হিসেবে ব্যক্তিগত অবিচ্ছেদ্য অবান্তর লক্ষণকে নির্দেশ করে। তেমনি উদ্দীপকের 'দৃশ্যকল্প-১' এ উল্লেখ করা হয়েছে, ফাতেমা ২০০২ সালের ২৪ এপ্রিল ঢাকায় জন্মগ্রহণ করেন। এখানে ফাতেমার জন্মস্থান ফাতেমার ক্ষেত্রে সবসময় সমানভাবে উপস্থিত থাকে। তাই অবান্তর লক্ষণের প্রকারভেদ হিসেবে জন্মস্থান ব্যক্তিগত অবিচ্ছেদ্য। তাই বলা যায়, 'দৃশ্যকল্প-১' এ 'ফাতেমার জন্মস্থান' বিধেয়ক হিসেবে ব্যক্তিগত অবিচ্ছেদ্য অবান্তর লক্ষণকে নির্দেশ করে।"
        },
        {
          "label": "ঘ",
          "question": "",
          "explanation": "'দৃশ্যকল্প-২' এর মাধ্যমে বিধেয়ক হিসেবে ব্যক্তিগত বিচ্ছেদ্য অবান্তর লক্ষণ এবং 'দৃশ্যকল্প-৩' এর মাধ্যমে শ্রেণিগত বিচ্ছেদ্য অবান্তর লক্ষণ নির্দেশিত হয়েছে। আর এই দুই প্রকার অবান্তর লক্ষণের মধ্যে বিভিন্ন দিক দিয়ে পার্থক্য রয়েছে।নিচে এদের পার্থক্য বিশ্লেষণ করা হলো- বিধেয়কের প্রকারভেদগুলোর মধ্যে সর্বশেষ হলো অবান্তর লক্ষণ। আর অবান্তর লক্ষণের শ্রেণিবিভাগগুলোর মধ্যে একটি হলো ব্যক্তিগত বিচ্ছেদ্য অবান্তর লক্ষণ। যে অবান্তর লক্ষণ কোনো ব্যক্তির ক্ষেত্রে কোনো কোনো সময় উপস্থিত থাকে। আবার কোনো কোনো সময় উপস্থিত থাকে না সেই অবান্তর লক্ষণকে ব্যক্তিগত বিচ্ছেদ্য অবান্তর লক্ষণ বলে। উদ্দীপকের 'দৃশ্যকল্প-২'-এ উপস্থাপন করা হয়েছে, নাফিস সাহেব সুন্দর ও পরিপাটি পোশাক পরিধান করেন। এখানে নাফিস সাহেব সুন্দর ও পরিপাটি, পোশাক সবসময় উপস্থিত থাকে না। তাই নাফিস সাহেবের সুন্দর ও পরিপাটি পোশাকের মাধ্যমে ব্যক্তিগত বিচ্ছেদ্য অবান্তর লক্ষণ নির্দেশিত হয়েছে। অপরদিকে, যে অবান্তর লক্ষণ কোনো শ্রেণির ক্ষেত্রে সবসময় উপস্থিত থাকে না অর্থাৎ কোনো কোনো সময় এটি উপস্থিত থাকে এবং কোনো কোনো সময় উপস্থিত থাকে না তাকে শ্রেণিগত বিচ্ছেদ্য অবান্তর লক্ষণ বলে। উদ্দীপকের 'দৃশ্যকল্প-৩' এ উপস্থাপন করা হয়েছে, জাকিরের একটি লাল রঙের কুকুর আছে। এখানে কুকুরের লাল রং সকল কুকুরের ক্ষেত্রে সমানভাবে উপস্থিত থাকে না। এটি কোনো কোনো সময় উপস্থিত থাকে এবং কোনো কোনো সময় উপস্থিত থাকে না। তাই 'দৃশ্যকল্প-৩' এর দ্বারা শ্রেণিগত বিচ্ছেদ্য অবান্তর লক্ষণ নির্দেশিত হয়েছে।"
        }
      ]
    },
    {
      "number": "8",
      "uddipok": "দৃশ্যকল্প-১: হাসান বলল, \"সকল মাছ পানিতে বাস করে। কাতলা এক প্রকার মাছ; সুতরাং কাতলা মাছ পানিতে বাস করে।\" দৃশ্যকল্প-২: মালেক বলল, \"কবুতর আকাশে উড়ে: কাক আকাশে উড়ে; চিল আকাশে উড়ে; সুতরাং সকল পাখি আকাশে উড়ে।\"",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "যে অবরোহ অনুমানে মাত্র একটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অমাধ্যম অনুমান বলে।"
        },
        {
          "label": "খ",
          "question": "",
          "explanation": "যে অনুমানে এক বা একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অবরোহ অনুমান বলে। এখানে সিদ্ধান্তটি আশ্রয়বাক্য থেকে অনিবার্যভাবে অনুমিত হয়। যেমন- সকল গোলাপ হয় লাল। অতএব, কিছু লাল ফুল হয় গোলাপ। এখানে সার্বিক আশ্রয়বাক্য থেকে বিশেষ সিদ্ধান্ত প্রতিষ্ঠা করা হয়েছে। তাই অবরোহ অনুমানে সার্বিক আশ্রয়বাক্য থেকে বিশেষ সিদ্ধান্ত প্রতিষ্ঠিত হলে সিদ্ধান্ত আশ্রয়বাক্য থেকে কম ব্যাপক হয়।"
        },
        {
          "label": "গ",
          "question": "",
          "explanation": "দৃশ্যকল্প-২' এ মালেকের বক্তব্য আরোহ অনুমানকে নির্দেশ করে।নিচে তা ব্যাখ্যা করা হলো- অনুমানকে প্রধানত দুই ভাগে ভাগ করা যায়- যার মধ্যে একটি হলো আরোহ অনুমান। যে অনুমানে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক যুক্তিবাক্য প্রতিষ্ঠা করা হয় তাকে আরোহ অনুমান বলে। আরোহ অনুমান বিশেষ থেকে সার্বিকে গমন করা হয়। উদ্দীপকের 'দৃশ্যকল্প-২' এ মালেক তার বক্তব্যে কবুতর, কাক, চিল প্রভৃতি বিশেষ বিশেষ পাখির আকাশে উড়ার বিষয়টি প্রত্যক্ষ করে- 'সকল পাখি আকাশে উড়ে' বক্তব্য প্রদাশ করেছে। এখানে মালেক বিশেষ থেকে সার্বিকে সিদ্ধান্ত প্রতিষ্ঠা করেছে। তাই মালেকেরবক্তব্যের মাধ্যমে আরোহ অনুমান নির্দেশিত হয়েছে। আরোহ অনুমানে বিশেষ থেকে সার্বিকে গমন করা হয় বিধায় এর সিদ্ধান্ত সবসময় আশ্রয়বাক্য থেকে বেশি ব্যাপক হয়। আরোহ অনুমানের আশ্রয়বাক্য ও সিদ্ধান্তের মধ্যে অনিবার্য সম্পর্ক নাও থাকতে পারে। আরোহ। অনুমানের সিদ্ধান্তটি সার্বিক সংশ্লেষক বিধায় এখানে নতুন তথ্য প্রকাশিত হয়। আর আরোহ অনুমানের লক্ষ্য থাকে আকারগত ও বস্তুগত উভয় প্রকার সত্যতা প্রতিষ্ঠা করা।"
        },
        {
          "label": "ঘ",
          "question": "",
          "explanation": "উদ্দীপকের 'দৃশ্যকল্প-১' এর মাধ্যমে অবরোহ অনুমান এবং 'দৃশ্যকল্প-২' এর মাধ্যমে আরোহ অনুমান নির্দেশিত হয়েছে। নিচে এদের পার্থক্য বিশ্লেষণ করা হলো- অনুমানকে প্রধানত, দুই ভাগে ভাগ করা হয়েছে। যার মধ্যে একটি হলো অবরোহ অনুমান। যে অনুমানে এক বা একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অবরোহ অনুমান বলে। উদ্দীপকের 'দৃশ্যকল্প-১' এ হাসান- 'সকল মাছ' পানিতে বাস করে' এবং কাতলা এক প্রকার মাছ' এই দুটি আশ্রয়বাক্য থেকে 'কাতলা মাছ পানিতে বাস করে'- এরূপ সিদ্ধান্ত প্রতিষ্ঠা করেছে। এখানে হাসান একাধিক আশ্রয়বাক্যের অনিবার্য সম্পর্কের ভিত্তিতে সিদ্ধান্ত প্রতিষ্ঠা করেছে। তাই হাসানের বক্তব্যের মাধ্যমে অবরোহ অনুমান নির্দেশিত হয়েছে। অবরোহ অনুমানের সিদ্ধান্ত আশ্রয়বাক্য থেকে সাধারণত কম হয়ে থাকে। আর অবরোহ অনুমানের লক্ষ্য থাকে কেবল আকারগত সত্যতা প্রতিষ্ঠা করা। অপরদিকে, যে অনুমানে বিশেষ বিশেষ দৃষ্টান্তের অভিজ্ঞতার ভিত্তিতে 'সার্বিক সংশ্লেষক সিদ্ধান্ত প্রতিষ্ঠা করা হয় তাকে আরোহ অনুমান বলে। উদ্দীপকের 'দৃশ্যকল্প-২' এ মালেক কবুতর, কাক, চিল প্রভৃতি বিশেষ বিশেষ পাখির আকাশে উড়ার বিষয় প্রত্যক্ষ করে- 'সকল পাখি আকাশে উড়ে' এরূপ সিদ্ধান্ত প্রতিষ্ঠা করেছে। তাই 'দৃশ্যকল্প-২' দ্বারা আরোহ অনুমান নির্দেশিত হয়েছে। আরোহ অনুমানের সিদ্ধান্ত- এর আশ্রয়বাক্য থেকে বেশি ব্যাপক হয়ে থাকে। আরোহ অনুমানে আশ্রয়বাক্য ও সিদ্ধান্তের মধ্যে অনিবার্য সম্পর্ক নাও থাকতে পারে। আরোহ অনুমানের সিদ্ধান্ত সংশ্লেষক হওয়ায় এটি নতুন তথ্য প্রকাশ করে। আরোহ অনুমানে অভিজ্ঞতার ভিত্তিতে দৃষ্টান্ত সংগ্রহ করা হয়ে থাকে। আর আরোহ অনুমানের লক্ষ্য থাকে আকারগত ও বস্তুগত উভয় প্রকার সভ্যতা প্রতিষ্ঠা করা।"
        }
      ]
    },
    {
      "number": "9",
      "uddipok": "দৃষ্টান্ত-১: কিছু মানুষ হয় সৎ। সুতরাং কিছু মানুষ নয় অসৎ। দৃষ্টান্ত-২: সকল শিক্ষক হয় মানুষ সুতরাং সকল মানুষ হয় শিক্ষক।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "যে অমাধ্যম অবরোহ অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে আশ্রয়বাক্যের বিধেয় পদের বিরুদ্ধ পদকে বিধেয় হিসেবে ব্যবহার করে সিদ্ধান্ত অনুমিত হয় তাকে প্রতিবর্তন বলে।"
        },
        {
          "label": "খ",
          "question": "",
          "explanation": "আবর্তনে আশ্রয়বাক্য ও সিদ্ধান্তের পরিমাণ একই থাকে তার নাম সরল আবর্তন। যে আবর্তনের ক্ষেত্রে আশ্রয়বাক্য ও সিদ্ধান্তের পরিমাণ একই থাকে তাকে সরল আবর্তন বলে। যেমন: E- কোনো মানুষ নয় চতুষ্পদ (সর্বিক বাক্য)। অত এব -কোনো চতুষ্পদ প্রাণী নয় মানুষ (সার্বিক বাক্য) আবার কিছু দার্শনিক হন শিক্ষক (বিশেষ বাক্য)।অতএব 1-কিছু শিক্ষক হন দার্শনিক (বিশেষ বাক্য)। উদাহরণ দুটিতে আবর্তনের সব নিয়ম অনুসরণ করা হয়েছে। এর মধ্যে প্রথম উদাহরণটিতে সার্বিক থেকে সার্বিক যুক্তিবাক্যে এবং দ্বিতীয় উদাহরণটিতে বিশেষ থেকে বিশেষ যুক্তিবাক্যে আবর্তন করা হয়েছে। অর্থাৎ দুটি দৃষ্টান্তেই আশ্রয়বাক্য ও সিদ্ধান্তের পরিমাণ একই রাখা হয়েছে। তাই উভয়ই সরল আবর্তনের দৃষ্টান্ত।"
        },
        {
          "label": "গ",
          "question": "",
          "explanation": "উদ্দীপকে 'দৃষ্টান্ত-১' অমাধ্যম অনুমানের প্রকারভেদ প্রতিবর্তনকে নির্দেশ করছে। কেননা প্রতিবর্তনের যুক্তি যেভাবে উপস্থাপন করা হয় এখানে যুক্তিটি সেভাবে উপস্থাপন করা হয়েছে।নিচে তা ব্যাখ্যা করা হলো- অমাধ্যম অনুমানের প্রকারভেদগুলোর মধ্যে একটি হলো প্রতিবর্তন। এই প্রকার অমাধ্যম অনুমানে আশ্রয়বাক্যের অর্থ অপরিবর্তিত থাকে কিন্তু গুণের পরিবর্তন হয়। আর আশ্রয়বাক্যের বিধেয় পদের বিরুদ্ধ পদ বিধেয় হিসেবে ব্যবহৃত হয়। তাই বলা যায়, যে অমাধ্যম অবরোহ অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে এবং আশ্রয়বাক্যের বিধেয় পদের বিরুদ্ধ পদকে বিধেয় হিসেবে ব্যবহার করে সিদ্ধান্ত অনুমিত হয় তাকে প্রতিবর্তন বলে। তেমনি উদ্দীপকের 'দৃষ্টান্ত-১' এ 'কিছু মানুষ হয় সৎ'-এই আশ্রয়বাক্য থেকে 'কিছু মানুষ নয় অসৎ' -এই সিদ্ধান্ত প্রতিষ্ঠা করা হয়েছে। এখানে আশ্রয়বাক্য ও সিদ্ধান্তের অর্থ অপরিবর্তিত রয়েছে। আশ্রয়বাক্যের গুণের পরিবর্তন হয়েছে। আর আশ্রয়বাক্যের বিধেয় পদের বিরুদ্ধ পদকে বিধেয় হিসেবে ব্যবহার করে সিদ্ধান্ত অনুমিত হয়েছে। তাই 'দৃষ্টান্ত-১' এর মাধ্যমে অমাধ্যম অনুমানের প্রকারভেদ প্রতিবর্তন নির্দেশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের দৃষ্টান্ত-১' ও 'দৃষ্টান্ত-২'-এর মধ্যে বৈধতার পার্থক্য বিদ্যমান। কেননা 'দৃষ্টান্ত-১' এর যুক্তিটি বৈধ কিন্তু 'দৃষ্টান্ত-২' এর যুক্তিটি অবৈধ।নিচে এদের পার্থক্য ব্যাখ্যা করা হলো- উদ্দীপকের দৃষ্টান্ত-১' এর যুক্তিটি একটি প্রতিবর্তনের যুক্তি। যে অমাধ্যম অবরোহ অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে এবং আশ্রয়বাক্যের বিধেয় পদের বিরুদ্ধ পদকে বিধেয় হিসেবে ব্যবহার করে সিদ্ধান্ত, অনুমিত হয় তাকে প্রতিবর্তন বলে। উদ্দীপকের 'দৃষ্টান্ত-১' এ 'কিছু মানুষ হয় সৎ' এই আশ্রয়বাক্য থেকে 'কিছু মানুষ নয় অসৎ'-এই সিদ্ধান্ত প্রতিষ্ঠা করা হয়েছে। এখানে আশ্রয়বাক্য ও সিদ্ধান্তের অর্থ অপরিবর্তিত রয়েছে কিন্তু গুণের পরিবর্তন হয়েছে। আর আশ্রয়বাক্যের বিধেয় পদের বিরুদ্ধ পদকে সিন্ধান্ত হিসেবে ব্যবহার করা হয়েছে। এছাড়া প্রতিবর্তনের অন্যান্য নিয়মও এখানে অনুসরণ করা হয়েছে। তাই দৃষ্টান্ত-১' প্রতিবর্তনের একটি বৈধ যুক্তি।  অপরদিকে, যে অমাধ্যম অবরোহ অনুমানে আশ্রয়বাক্যের গুণের পরিবর্তন না করে আশ্রয়বাক্যের উদ্দেশ্য ও বিধেয় পদের ন্যায়সংগত ভাবে স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে। উদ্দীপকের 'দৃষ্টান্ত-২' এ 'সকল শিক্ষক হয় মানুষ'-এই আশ্রয়বাক্য থেকে 'সকল মানুষ হয় শিক্ষক'-এই সিদ্ধান্ত প্রতিষ্ঠা করা হয়েছে। এখানে আশ্রয়বাক্যের অব্যাপ্য বিধেয় পদ 'মানুষ' সিদ্ধান্তে উদ্দেশ্য হিসেবে ব্যবহৃত হয়েছে এবং হয়েছে যা আবর্তনের নিয়ম বিরোধী। কেননা আবর্তনের আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হতে পারে না। যেহেতু 'দৃষ্টান্ত-২' এ আশ্রয়বাক্যের অব্যাপ্য পদ সিদ্ধান্তে গিয়ে ব্যাপ্য হয়েছে, তাই যুক্তিটি অবৈধ।"
        }
      ]
    },
    {
      "number": "10",
      "uddipok": "",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "সহানুমানের সিদ্ধান্ত হিসেবে ব্যবহৃত পদকে অপ্রধান পদ বলে।"
        },
        {
          "label": "খ",
          "question": "",
          "explanation": "সহানুমানের গঠন অনুযায়ী সিদ্ধান্ত মধ্যপদের অবস্থান নেই বিধায় মধ্যপদ সিদ্ধান্তে থাকে না। সহানুমানে মধ্যপদ প্রধান আশ্রয়বাক্যে প্রধান পদের সাথে ব্যবহৃত হয়। আর অপ্রধান আশ্রয়বাক্যে অপ্রধান পদের সাথে ব্যবহৃত হয়। এভাবে ব্যবহৃত হয়ে মধ্যপদ প্রধান ও অপ্রধান পদের মধ্যে একটি অনিবার্য সম্পর্ক তৈরি করে। আর ওই অনিবার্য সম্পর্কের ভিত্তিতে সহানুমানে সিদ্ধান্ত অনুমিত হয়। কিন্তু সহানুমানের সিদ্ধান্তে কেবল প্রধান ও অপ্রধান পদ থাকে মধ্যপদ থাকে না।"
        },
        {
          "label": "গ",
          "question": "",
          "explanation": "উদ্দীপকে দৃষ্টান্ত-১' এ অবৈধ অপ্রধান পদজনিত অনুপপত্তি ঘটেছে। কেননা এখানে অপ্রধান পদ আশ্রয়বাক্যে অব্যাপ্য কিন্তু সিদ্ধান্তে ব্যাপ্য হয়েছে। ব্যাখ্যা করা হলো- যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। সহানুমানের জন্য নির্দিষ্ট কিছু নিয়ম রয়েছে যেগুলো সহানুমানের কোনো যুক্তি প্রতিষ্ঠার ক্ষেত্রে আবশ্যিকভাবে অনুসরণ করতে হয়। সহানুমানের নিয়মগুলোর মধ্যে একটি হলো আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হতে পারবে না। তেমনি উদ্দীপকের 'দৃষ্টান্ত-১' এ 'কোনো মানুষ নয় নিখুঁত' এবং 'সকল মানুষ হয় প্রাণী'- এই দুটি আশ্রয়বাক্য থেকে 'কোনো প্রাণী নয় নিখুঁত'-এই সিদ্ধান্ত প্রতিষ্ঠা করা হয়েছে। এখানে 'প্রাণী' পদটি অপ্রধান আশ্রয়বাক্যে অব্যাপ্য কিন্তু সিদ্ধান্ত অপ্রধান পদ হিসেবে ব্যবহৃত হয়েছে এবং ব্যাপ্য হয়েছে। তাই এখানে সহানুমানের নিয়ম লঙ্ঘন করা হয়েছে। অর্থাৎ সহানুমানের নিয়ম লঙ্ঘন করে আশ্রয়বাক্যের অব্যাপ্য অপ্রধান পদ সিদ্ধান্তে ব্যাপ্য হয়েছে বিধায় 'দৃষ্টান্ত-১' এ অবৈধ অপ্রধান পদজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "উদ্দীপকে 'দৃষ্টান্ত-১' ও 'দৃষ্টান্ত-২' এর পার্থক্য বৈধতায়। কেননা 'দৃষ্টান্ত-১' এর যুক্তিটি অবৈধ কিন্তু 'দৃষ্টান্ত-২' এর যুক্তিটি বৈধ।নিচে এদের মধ্যে মৌলিক পার্থক্য বিশ্লেষণ করা হলো- 'দৃষ্টান্ত-১' এর যুক্তিটি সহানুমানের একটি যুক্তি। এখানে 'কোনো মানুষ নয় নিখুঁত' এবং 'সকল মানুষ হয় 'প্রাণী'-এই দুটি আশ্রয়বাক্য থেকে 'কোনো প্রাণী নয় নিখুঁত' -এই সিদ্ধান্ত প্রতিষ্ঠা করা হয়েছে। এখানে আশ্রয়বাক্যের অব্যাপ্য অপ্রধান পদ প্রাণী সিদ্ধান্তে ব্যাপ্য হয়েছে যা সহানুমানের নিয়মবিরোধী। কেননা সহানুমানের নিয়ম অনুযায়ী আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হতে পারে না। তাই সহানুমানের নিয়ম লঙ্ঘন করার কারণে দৃষ্টান্ত-১' এর যুক্তিটি অবৈধ। অপরদিকে, 'দৃষ্টান্ত-২' এর যুক্তিটি একটি বৈধ যুক্তি। এখানে 'কোনো মানুষ নয় নিখুঁত' এবং 'সকল কৃষক হয় মানুষ'-এই দুটি আশ্রয়বাক্য থেকে 'কোনো কৃষক নয় নিখুঁত'- এই সিদ্ধান্ত প্রতিষ্ঠা করা হয়েছে। 'দৃষ্টান্ত-২' এর যুক্তিটি সহানুমানের একটি যুক্তি। এখানে আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হয়নি। এছাড়া সহানুমানের অন্য কোনো নিয়মও এখানে অমান্য করা হয়নি। তাই 'দৃষ্টান্ত-২'-এর যুক্তিটি একটি বৈধ যুক্তি।"
        }
      ]
    },
    {
      "number": "11",
      "uddipok": "জাহিদ বলল, 'একটি লোক বিষপান করার পর মৃত্যুবরণ করল। সুতরাং বিষপানই মৃত্যুর কারণ।' জাহিদের কথা শুনে জালাল বলল, 'আকাশে ধূমকেতু উদয়ের পর রাজা মারা গেল। সুতরাং ধূমকেতুর উদয়ই রাজার মৃত্যুর কারণ।' জালালের কথা শুনে সামাদ বলল, 'দিন রাতের আগে আসে, তাই দিনই রাতের কারণ।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "যে মতবাদ অনুযায়ী কোনো একটি কার্যের বহুকারণ রয়েছে বলে মনে করা হয় তাকে বহুকারণবাদ বলে।"
        },
        {
          "label": "খ",
          "question": "'কারণ কার্যের পূর্ববর্তী ঘটনা'- ব্যাখ্যা কর।",
          "explanation": "কারণ হচ্ছে কার্যের পূর্ববর্তী ঘটনা। কেননা কারণ ও কার্যের মধ্যে সম্পর্ক হলো ঘটনার পূর্বাপর সম্পর্ক। সময়ের বিবেচনায় কারণ সবসময় আগে আসে এবং কার্য পরে আসে। অর্থাৎ কারণ হলো অগ্রগামী ঘটনা এবং কার্য হলো অনুগামী ঘটনা। কোনো একটি ঘটনা ঘটলে এর পিছনে কোনো কারণ থাকবে না এটা হতে পারে না। কোনো কার্য ঘটানোর জন্য আগে একটি কারণ থাকা বাধ্যতামূলক! যেমন- বাস দুর্ঘটনায় একটা লোকের পা ভেঙে গেল। এখানে বাস দুর্ঘটনাকে কারণ বলি কেননা ঘটনাটি আগে ঘটে। আর পা ভাঙাকে আমরা কার্য বলি কেননা ঘটনাটি পরে ঘটে। অর্থাৎ বাস দুর্ঘটনা পূর্ববর্তী ঘটনা এবং পা ভাঙা পরবর্তী ঘটনা। এজন্যই কারণকে কার্যের পূর্ববর্তী ঘটনা বলা হয়।"
        },
        {
          "label": "গ",
          "question": "",
          "explanation": "উদ্দীপকের সামাদের বক্তব্যে একটি সহকার্যকে কারণ হিসেবে গ্রহণজনিত অনুপপত্তি ঘটেছে। নিচে এর প্রকৃতি ব্যাখ্যা করা হলো- কার্যকারণ নিয়ম অনুযায়ী কারণ ও কার্যের মধ্যে আবশ্যিক সম্পর্ক বিদ্যমান। প্রতিক্ষেত্রে একই কারণ একই কার্য ঘটায়। তাই প্রতিটি কার্যের কারণ নির্দিষ্ট। আর কারণ থাকে কার্যের আগে এবং কার্য থাকে কারণের পরে। কারণ হলো কার্যের পূর্ববর্তী, অপরিবর্তনীয়,শর্তনিরপেক্ষ এবং অব্যবহিত পূর্ববর্তী ঘটনা। কোনো ঘটনার কারণ তার কার্যের সাথে এমনভাবে যুক্ত থাকে যে, কারণটি ঘটলে কার্যটি ঘটে এবং কারণটি না ঘটলে কার্যটি ঘটে না। তাই কারণ ও কার্যের মধ্যে আবশ্যিক সম্পর্ক বিদ্যমান। কিন্তু অনেক সময় দেখা যায় যে, দুটি সহকার্যের একটিকে অন্যটির কারণ হিসেবে অভিহিত করা হয়। যখন দুটি সহকার্যের একটিকে অন্যটির কারণ হিসেবে অভিহিত করা হয় তখন সহকার্যকে কারণ হিসেবে গ্রহণজনিত অনুপপত্তি ঘটে। তেমনি  উদ্দীপকের সামাদ তার বক্তব্যে দিন ও রাত দুটি সহকার্যের একটিকে অন্যটির কারণ হিসেবে অভিহিত করেছে। তাই বলা যায় যে,  উদ্দীপকের সামাদের বক্তব্যে সহকার্যকে কারণ হিসেবে গ্রহণজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "উদ্দীপকে জাহিদ ও জালালের বক্তব্যের মধ্যে অনুপপত্তির পার্থক্য বিদ্যমান। কেননা জাহিদের বক্তব্য সঠিক কিন্তু জালালের বক্তব্য অনুপপত্তিযুক্ত।নিচে এদের বক্তব্যের পার্থক্য ব্যাখ্যা করা হলো- কার্যকারণ নিয়ম অনুযায়ী কারণ ও কার্যের মধ্যে আবশ্যিক সম্পর্ক বিদ্যমান। প্রতিক্ষেত্রে একই কারণ একই কার্য ঘটায়। তাই প্রতিটি কার্যের কারণ নির্দিষ্ট। প্রতিটি কার্যের কারণ অপরিহার্যভাবে তার কার্যটিকে উৎপন্ন করে। উদ্দীপকের জাহিদ তার বক্তব্যে বিষপানকে একটি লোকের মৃত্যুর কারণ হিসেবে অভিহিত করেছে। বিষপান ও মৃত্যুর মধ্যে কার্যকারণ সম্পর্ক রয়েছে। তাই উদ্দীপকের জাহিদের বক্তব্যে কার্যকারণের দিক থেকে কোনো অনুপপত্তি ঘটেনি। অপরদিকে, উদ্দীপকের জালাল যে বক্তব্য প্রদান করেছে সেখানে অনুপপত্তি ঘটেছে। কেননা এখানে কার্যকারণ নিয়মের অপপ্রয়োগ ঘটেছে। কার্যকারণ-নিয়ম অনুযায়ী কারণ ও কার্যের মধ্যে আবশ্যিক সম্পর্ক বিদ্যমান। যখন কারণটি ঘটে তখন কার্যটি ঘটে; আবার যখন কারণটি ঘটে না তখন কার্যটি ঘটে না। অর্থাৎ, কারণ ছাড়া কার্য হয় না। কিন্তু অনেক সময় কার্যকারণ সম্পর্কবিহীন দুটি ঘটনার একটিকে অন্যটির কারণ হিসেবে অভিহিত করে সিদ্ধান্ত গ্রহণ করা হয়। যখন কার্যকারণ সম্পর্কবিহীন দুটি ঘটনার একটিকে অন্যটির কারণ হিসেবে অভিহিত করে সিদ্ধান্ত গ্রহণ করা হয় তখন তাকে কাকতালীয় অনুপপত্তি বলে। উদ্দীপকের জালাল ধূমকেতুর উদয়কে রাজার মৃত্যুর কারণ হিসেবে অভিহিত করেছে। প্রকৃতপক্ষে ধূমকেতুর উদয় ও রাজার মৃত্যুর মধ্যে কোনো কার্যকারণ সম্পর্ক নেই। তাই বলা যায় যে, এখানে কাকতালীয় অনুপপত্তি ঘটেছে।"
        }
      ]
    }
  ]
}