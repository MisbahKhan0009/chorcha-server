{
  "title": "চট্টগ্রাম বোর্ড ২০১৯",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "উদ্দীপক-১: আমরা স্বভাবগতভাবে বুদ্ধিবৃত্তিসম্পন্ন জীব। আমাদের সত্য বলার সাহস থাকতে হবে। নিয়মানুবর্তিতার উৎকর্ষ সাধন করতে হবে এবং এটিকে অভ্যাসে পরিণত করতে হবে। উদ্দীপক-২: দোয়েল ছিলেন একজন সুদর্শন যুবক। তিনি বিলাসবহুল। জীবনযাপন করতে পছন্দ করতেন। তিনি জাঁকজমক ও স্টাইল পছন্দ করতেন।",
      "tag": "CTG.B 19",
      "sub_questions": [
        {
          "label": "ক",
          "question": "নীতিবিদ্যা কী?",
          "explanation": "নীতিবিদ্যা এমন একটি আদর্শনিষ্ঠ বিজ্ঞান যা নৈতিক আদর্শের ভিত্তিতে সমাজে বসবাসকারী মানুষের আচরণের ভালো-মন্দ বিচার করে।"
        },
        {
          "label": "খ",
          "question": "\"দর্শন হচ্ছে জ্ঞানের প্রতি অনুরাগ\"- ব্যাখ্যা করো।",
          "explanation": "শব্দগত অর্থে দর্শনকে জ্ঞানের প্রতি অনুরাগ বলে অভিহিত করা হয়। ইংরেজি 'Philosophy' শব্দের বাংলা প্রতিশব্দ হলো দর্শন। ইংরেজি 'Philosophy' শব্দটি এসেছে গ্রিক শব্দ Philos এবং Sophia থেকে। Philos শব্দের অর্থ জ্ঞান এবং Sophia শব্দের অর্থ অনুরাগ। তাই-শব্দগত অর্থে দর্শন বলতে বোঝায় জ্ঞানের প্রতি অনুরাগ।"
        },
        {
          "label": "গ",
          "question": "উদ্দীপক-২ এ পাঠ্যবইয়ের কোন কোন ধারণার প্রতিফলন ঘটেছে? ব্যাখ্যা করো।",
          "explanation": "উদ্দীপক-২ এ পাঠ্যবইয়ের নন্দনতত্ত্বের ধারণার প্রতিফলন ঘটেছে। 'উদ্দীপক-২' এ দোয়েলের যেসব বৈশিষ্ট্য উল্লেখ করা হয়েছে সেটির মাধ্যমে পাঠ্য বইয়ের নন্দনতত্ত্বের প্রতিফলন ঘটেছে। 'নন্দনতত্ত্ব' মূল্যবিদ্যার একটি শাখা যেটি শিল্প সৌন্দর্যের সাথে জড়িত। ইংরেজি 'Aesthetics' শব্দের বাংলা প্রতিশব্দ হলো নন্দনতত্ত্ব। ইংরেজি 'Aesthetics' শব্দটি এসেছে গ্রিক শব্দ Aesthetikos থেকে যার অর্থ হলো অনুভূতিপ্রবণ বা সংবেদনশীল অর্থাৎ কোনো কিছু সম্পর্কে অনুভূতি প্রকাশ করা বা মনোভাব ব্যস্ত করা। তাই শাব্দিক অর্থে নন্দনতত্ত্ব বলতে কোনো কিছু প্রত্যক্ষ করে বা অনুভব করে অনুভূতি ব্যক্ত বা মনোভাব প্রকাশ করাকে বোঝায়। আর অনুভূতি প্রকাশ বা মনোভাব ব্যক্ত করা হলো এক প্রকার মূল্যায়ন। এই প্রকার মূল্যায়ন প্রধানত সৌন্দর্য উপভোগ, রসবোধ ও বুচি বোধের বিষয়। তাই বলা যায়, নন্দনতত্ত্ব হলো দর্শনের এমন একটি শাখা যা সৌন্দর্য, শিল্প, রসবোধ ও রুচিবোধ নিয়ে আলোচনা করে এবং সুন্দরের প্রশংসা করে। উদ্দীপক-২ এ দোয়েল ছিলেন সুদর্শন যুবক, তিনি বিলাস বহুল জীবনযাপন করতে পছন্দ করতেন জাঁকজমক ও স্টাইল পছন্দ করতেন। এই বিষয়গুলোর মাধ্যমে পাঠ্যবইয়ের নন্দনতত্ত্বের প্রতিফলন ঘটেছে। পরিশেষে বলা যায় যে, সৌন্দর্যের নির্মল অনুভূতি ও শিল্পের সাবলীল রস আস্বাদনই নন্দনতত্ত্বের আলোচ্য ক্ষেত্র।"
        },
        {
          "label": "ঘ",
          "question": "উদ্দীপক-১ ও উদ্দীপক-২ এ প্রতিফলিত ধারণার সম্পর্ক। বিশ্লেষণ করো।",
          "explanation": "উদ্দীপক-১ এ যুক্তিবিদ্যার এবং উদ্দীপক-২ এ নন্দনতত্ত্বের ধারণার প্রতিফলন ঘটেছে। উদ্দীপক-১ এ মানুষকে বুদ্ধিবৃত্তিসম্পন্ন জীব বলা হয়েছে। তবে সত্য বলার সাহস, নিয়মানুবর্তিতার উৎকর্ষ সাধন এবং এটিকে অভ্যাসে পরিণত করা ইত্যাদি বিষয় ব্যক্ত করা হয়েছে। আর এই বিষয়গুলো পাঠ্যবইয়ের যুক্তিবিদ্যার ধারণাকে প্রতিফলিত করে। যুক্তিবিদ্যাকে বিভিন্ন যুক্তিবিদ বিভিন্নভাবে সংজ্ঞায়িত করেছেন। তবে যুক্তিবিদ্যাকে প্রধানত যুক্তিসংক্রান্ত বিজ্ঞান বলে অভিহিত করা হয়ে থাকে। যুক্তিবিদ্যা মূল্যবিদ্যার একটি শাখা। এটি একটি আদর্শনিষ্ঠ বিজ্ঞান। কেননা এটি আদর্শ বা মানদণ্ডের আলোকে বিষয়বস্তুর মূল্যায়ন করে। যুক্তিবিদ্যার আদর্শ সত্যের আদর্শ। এখানে ভাষা বিশ্লেষণের ওপরও অধিক গুরুত্ব দেওয়া হয়ে থাকে। জ্ঞানের প্রসারের ক্ষেত্রে যুক্তিবিদ্যার বিশেষ ভূমিকা রয়েছে। উদ্দীপক-২ এ দোয়েলের যেসব বৈশিষ্ট্য বর্ণনা করা হয়েছে সেগুলো পাঠ্যবইয়ের নন্দনতত্ত্বকে প্রতিফলিত করে। নন্দনতত্ত্ব মূল্যবিদ্যার একটি শাখা। এটি শিল্প, সৌন্দর্য, রসবোধ এবং বুচিবোধ নিয়ে আলোচনা করে। যুক্তিবিদ্যার মতো নন্দনতত্ত্বও একটি আদর্শনিষ্ঠ বিজ্ঞান। কেননা যুক্তিবিদ্যার মতো নন্দনতত্ত্বও আদর্শের ভিত্তিতে নিজম্ব বিষয়বস্তুর মূল্যায়ন করে। নন্দনতত্ত্বের সাথেও ভাষা বিশ্লেষণের গুরুত্বপূর্ণ সম্পর্ক আছে। আর জ্ঞানের প্রসারের ক্ষেত্রে যুক্তিবিদ্যার মতো নন্দনতত্ত্বের গুরুত্বপূর্ণ ভূমিকা রয়েছে। পরিশেষে বলা যায় যে, যুক্তিবিদ্যা ও নন্দনতত্ত্ব উভয়ই মূল্যবিদ্যার দুটি। শাখা এবং সামগ্রিকভাবে দর্শনের দুটি শাখা। আর জ্ঞানের এই দুটি শাখার মধ্যে বিভিন্ন দিক থেকে সম্পর্ক রয়েছে।"
        }
      ]
    },
    {
      "number": "2",
      "uddipok": "উদ্দীপক ১ঃ উদ্দীপকে ২ঃ",
      "tag": "CTG.B 19,DB 24",
      "sub_questions": [
        {
          "label": "ক",
          "question": "বহুকারণবাদ কী?",
          "explanation": "কযে মতবাদ অনুযায়ী কোনো কার্যের অনেকগুলো কারণ আছে বলে সিদ্ধান্ত গ্রহণ করা হয় তাকে বহুকারণবাদ বলে।"
        },
        {
          "label": "খ",
          "question": "\"প্রতিটি ঘটনারই কারণ আছে\"- ব্যাখ্যা করো।",
          "explanation": "কার্যকারণ নিয়ম অনুযায়ী-কারণ ও কার্যের মধ্যে অপরিহার্য সম্পর্ক বিদ্যমান। আর কারণই কার্যকে সংঘটিত করে। এ জগতে বিনা কারণে কোনো কার্য ঘটেনা এবং কোনো নির্দিষ্ট কারণ ভিন্ন ভিন্ন কার্য উৎপন্ন করে না। জগতের প্রতিটি ঘটনাই কার্যকারণ শৃঙ্খলে আবদ্ধ। অর্থাৎ কারণ ছাড়া কার্য হয় না। তাই বলা যায়, প্রতিটি ঘটনারই কারণ আছে।"
        },
        {
          "label": "গ",
          "question": "উদ্দীপক-১ এর মধ্যে পাঠ্যসূচির কোন ধারণার ইঙ্গিত পাওয়া যায়? আলোচনা করো।",
          "explanation": "উদ্দীপক-১' এর মাধ্যমে পাঠ্যসূচির পরীক্ষণের ইঙ্গিত পাওয়া যায়। উদ্দীপক-১ এ দেখানো হয়েছে যে, এখানে কারণ থেকে কার্যে যাওয়া যায় কিন্তু কার্য থেকে কারণে যাওয়া যায় না। তাই এই বিষয়টির মাধ্যমে পরীক্ষণই প্রতিফলিত হয়েছে। পরীক্ষণ আরোহের বস্তুগত ভিত্তির অংশ যা কৃত্রিম পরিবেশে সম্পন্ন হয়। যখন কোনো বিশেষ উদ্দেশ্য নিয়ে কৃত্রিমভাবে উৎপাদিত ঘটনাবলী কৃত্রিম পরিবেশে প্রত্যক্ষ করা হয় তখন সেটিকে পরীক্ষণ বলা হয়। যেমন: একজন গবেষক যখন ল্যাবরেটরিতে হাইড্রোজেন ও অক্সিজেন মিলিয়ে পানি তৈরি করেন তখন সেটি হয় পরীক্ষণ। পরীক্ষণের বিভিন্ন রকম বৈশিষ্ট্য রয়েছে। পরীক্ষণের বৈশিষ্ট্যগুলোর মধ্যে অন্যতম একটি বৈশিষ্ট্য হলো এক্ষেত্রে কারণ থেকে কার্যে যাওয়া যায় কিন্তু কার্য থেকে কারণে যাওয়া যায় না। উদ্দীপক-১ এ যেহেতু দেখানো হয়েছে যে, কারণ থেকে কার্যে যাওয়া যায়, কার্য থেকে কারণে যাওয়া যায় না; তাই উদ্দীপক-১ এর মাধ্যমে পাঠ্যসূচির পরীক্ষণের ধারণা প্রতিফলিত হয়েছে।"
        },
        {
          "label": "ঘ",
          "question": "উদ্দীপক-১ এর তুলনায় উদ্দীপক-২ এর সুবিধা বিশ্লেষণ করো।",
          "explanation": "উদ্দীপক-১ এর মাধ্যমে, পরীক্ষণের ইঙ্গিত পাওয়া যায় এবং উদ্দীপক- ২ এর মাধ্যমে নিরীক্ষণের ইঙ্গিত পাওয়া যায়। নিচে পরীক্ষণের তুলনায় নিরীক্ষণের সুবিধাসমূহ বিশ্লেষণ করা হলো- উদ্দীপক-১ এ দেখা যাচ্ছে যে, এখানে কারণ থেকে কার্যে যাওয়া যায় কিন্তু কার্য থেকে কারণে যাওয়া যায় না। এর মাধ্যমে পাঠ্যসূচির পরীক্ষণের ইঙ্গিত পাওয়া যায়। কেননা পরীক্ষণ হলো কৃত্রিম ঘটনাবলীর উদ্দেশ্যমূলক প্রত্যক্ষণ যেখানে কারণ থেকে কার্যে যাওয়া যায় কিন্তু কার্য থেকে কারণে যাওয়া যায় না। তাই উদ্দীপক-১ এর মাধ্যমে পরীক্ষণই প্রতিফলিত হয়েছে। পরীক্ষণের প্রকৃতি পর্যালোচনা করলে দেখা যায় যে, এটির তুলনায় অন্যান্য পদ্ধতি বিশেষ করে নিরীক্ষণের কিছু সুবিধা আছে। উদ্দীপক-২ এর মাধ্যমে নিরীক্ষণ প্রতিফলিত হয়েছে। কেননা এখানে \"দেখা যাচ্ছে যে, এক্ষেত্রে কারণ থেকে কার্যে এবং কার্য থেকে কারণে যাওয়া যায়। আর. নিরীক্ষণ হলো প্রাকৃতিক ঘটনাবলীর উদ্দেশ্যমূলক প্রত্যক্ষণ যেখানে কারণ থেকে কার্যে এবং কার্য থেকে কারণে যাওয়া যায়। তাই উদ্দীপক-২ এর মাধ্যমে নিরীক্ষণই প্রতিফলিত হয়েছে। আলোচনা শেষে বলা যায়, পরীক্ষণের চেয়ে নিরীক্ষণের অনেক সুবিধা আছে। পরীক্ষণে কারণ থেকে কার্যে যাওয়া গেলেও কার্য থেকে কারণে যাওয়া যায় না। কিন্তু নিরীক্ষণে কার্য থেকে কারণে যাওয়া যায়। পরীক্ষণের ক্ষেত্রে কৃত্রিম পরিবেশের দরকার হলেও নিরীক্ষণের ক্ষেত্রে দরকার হয় না। পরীক্ষণের ক্ষেত্রে বিভিন্ন যন্ত্রপাতির দরকার হলেও নিরীক্ষণে দরকার হয় না। এছাড়া পরীক্ষণ পদ্ধতির চেয়ে নিরীক্ষণ পদ্ধতিকে ব্যাপকভাবে ব্যবহার করা যায়। তাই বলা যায় যে, পরীক্ষণের তুলনায় নিরীক্ষণের যেমন কিছু সুবিধা আছে তেমনি কিছু অসুবিধাও আছে।"
        }
      ]
    },
    {
      "number": "3",
      "uddipok": "উদ্দীপক-১: যদি কামাল সভাপতি নির্বাচিত হয় তাহলে করিম সহ-সভাপতি নির্বাচিত হবে অথবা রহিম কোষাধ্যক্ষ নির্বাচিত হবে। করিম সহ-সভাপতি নির্বাচিত হয়েছে। অতএব যদি কামাল সভাপতি নির্বাচিত হয় তাহলে রহিম কোষাধ্যক্ষ নির্বাচিত হবে না। উদ্দীপক-২; A ⊃ ( B   v   C ) A\\supset(B\\ v\\ C) A ⊃ ( B   v   C ) B B B ∴ A ⊃ − C \\therefore A\\supset-C ∴ A ⊃ − C",
      "tag": "CTG.B 19",
      "sub_questions": [
        {
          "label": "ক",
          "question": "প্রতীক কী?",
          "explanation": "কোনো কিছু নির্দেশ করার জন্য, বোঝার জন্য, চিনে নেওয়ার জন্য বা সহজে প্রকাশ করার জন্য ইচ্ছাকৃতভাবে যে চিহ্ন বা সংকেত ব্যবহার করা হয় তাকে প্রতীক বলে।"
        },
        {
          "label": "খ",
          "question": "সত্য সারণি কেন প্রয়োজন?",
          "explanation": "সাধারণত সারণি বলতে বোঝায় তালিকা বা ছক। আর সত্য সারণি বলতে বোঝায় সত্য মিথ্যার তালিকা বা ছক। প্রতীকী যুক্তিবিদ্যায় সত্য সারণি খুবই প্রয়োজনীয় এবং একটি মৌলিক পদ্ধতি। এই পদ্ধতিতে যৌক্তিক যোজকের অর্থ ও তাৎপর্য, যুক্তিবাক্য ও যুক্তিবাক্য আকারের সত্যমান নির্ণয় করা যায়। আর সত্য সারণির সাহায্যে যুক্তি বা যুক্তি আকারের বৈধমান নির্ণয় করা যায়। সুতরাং, দেখা যাচ্ছে যে, প্রতীকী যুক্তিবিদ্যায় সত্য সারণি খুবই প্রয়োজনীয়।"
        },
        {
          "label": "গ",
          "question": "উদ্দীপক-২ এ কোন ধারণার প্রতিফলন ঘটেছে? ব্যাখ্যা করো।",
          "explanation": "উদ্দীপক-২-এ প্রতীকী যুক্তিবিদ্যার প্রতিফলন ঘটেছে। উদ্দীপক-২ এ দেখা যাচ্ছে যে, এখানে সাধারণ ভাষার পরিবর্তে প্রতীক ব্যবহার করে যুক্তি উপস্থাপন করা হয়েছে। তাই উদ্দীপক-২-এর মাধ্যমে প্রতীকী যুক্তিবিদ্যার ধারণার প্রতিফলন ঘটেছে। কেননা যুক্তিবিদ্যার যে শাখা সাধারণ ভাষার পরিবর্তে প্রতীক প্রবর্তনের মাধ্যমে অবৈধ যুক্তি থেকে বৈধ যুক্তিকে পৃথক করে থাকে তাকে প্রতীকী যুক্তিবিদ্যা বলে। প্রতীকী যুক্তিবিদ্যা হলো যুক্তিবিদ্যার সাম্প্রতিক বা উন্নততর রূপ। প্রতীকী যুকিস্তবিদ্যায় যুক্তির বৈধতা নির্ণয় করা খুবই সহজ। কেননা প্রতীক ব্যবহারের কারণে প্রতীকী যুক্তিবিদ্যায় যুক্তির বৈধতা নির্ণয় করতে সময়ের অপচয় হয়না। এখানে সহজেই যুক্তির আকার নির্ধারণ করা যায়। এছাড়া ভাষাগত অনেক সমস্যাও প্রতীকী যুক্তিবিদ্যায় এড়িয়ে চলা যায়। পরিশেষে বলা যায় যে, প্রতীকী যুক্তিবিদ্যা হলো যুক্তিবিদ্যার একটি উন্নততর বা সাম্প্রতিক রূপ যেখানে প্রতীক প্রবর্তনের মাধ্যমে যুক্তির বৈধতা-অবৈধতা নির্ণয় করা হয়। এটি একটি সহজ ও সর্বজনীন পদ্ধতি।"
        },
        {
          "label": "ঘ",
          "question": "পাঠ্যবইয়ের আলোকে উদ্দীপক-১ ও উদ্দীপক-২ এর পার্থক্য বিশ্লেষণ করো।",
          "explanation": "উদ্দীপক-১ এর মাধ্যমে সাবেকী যুক্তিবিদ্যা এবং উদ্দীপক-২-এর মাধ্যমে প্রতীকী যুক্তিবিদ্যার ধারণার প্রতিফলন ঘটেছে। উদ্দীপক-১-এ দেখা যাচ্ছে যে, এখানে সাধারণ ভাষায় লিখে যুক্তি উপস্থাপন করা হয়ছে। তাই এটি সাবেকী যুক্তিবিদ্যার ধারণাকে নির্দেশ করছে। কেননা যুক্তিবিদ্যার যে শাখায় সাধারণ ভাষায় লিখে যুক্তি উপস্থাপন করা হয় সেটি হলো সাবেকী যুক্তিবিদ্যা। এখানে প্রতীকের পরিবর্তে সাধারণ ভাষার মাধ্যমে যুক্তি উপস্থাপন করা হয়। তবে সাবেকী যুক্তিবিদ্যায় প্রতীকের ব্যবহার একেবারে অনুপস্থিত নয়। এখানে ব্যবহৃত যুক্তিবাক্য ও পদের পরিবর্তে বর্ণ প্রতীক ব্যবহার করা হয়েছে। তাই সাবেকী যুক্তিবিদ্যায় খুব অল্প পরিসরে হলেও প্রতীকের ব্যবহার ছিল। তবে প্রতীকী যুক্তিবিদ্যায় যেভাবে সহজে ও অনেকটা যান্ত্রিক পদ্ধতিতে যুক্তির বৈধতা নির্ণয় করা যায় তেমন কোনো সুযোগ সাবেকী যুক্তিবিদ্যায় নেই। অপরপক্ষে, উদ্দীপক-২-এ দেখা যাচ্ছে যে, এখানে সাধারণ ভাষার পরিবর্তে প্রতীক ব্যবহার করে যুক্তি উপস্থাপন করা হয়েছে। আমরা জানি, প্রতীকী যুক্তিবিদ্যায় সাধারণ ভাষার পরিবর্তে প্রতীক ব্যবহার করে যুক্তির বৈধতা- অবৈধতা নির্ণয় করা হয়। তাই, 'উদ্দীপক-২'-এর মাধ্যমে প্রতীকী যুক্তিবিদ্যার ধারণার নির্দেশ পাওয়া যায়। সাবেকী যুক্তিবিদ্যার তুলনায় প্রতীকী যুক্তিবিদ্যায় অনেক সহজে ও কম সময়ে যুক্তির বৈধতা নির্ণয় কর যায়। প্রতীকী যুক্তিবিদ্যায় সহজে যুক্তির আকার নির্ধারণ করা যথ। সাবেকী যুক্তিবিদ্যায় বিভিন্ন ভাষাগত সমস্যা রয়েছে যা প্রতীকী যুক্তিবিদ্যায় এই বিভিন্ন জটিল যুক্তির বৈধতা নির্ণয় সাবেকী যুক্তিবিদ্যায় খুব কষ্টসাধ্য হলেও প্রতীকী যুক্তিবিদ্যায় খুব সহজে এসব যুক্তির বৈধতা নির্ণয় করা যায়। পরিশেষে বলা যায় যে, সাবেকী যুক্তিবিদ্যা ও প্রতীকী যুক্তিবিদ্যার মধ্যে বিভিন্ন দিক দিয়ে পার্থক্য আছে। তবে সাবেকী যুক্তিবিদ্যা ও প্রতীকী যুক্তিবিদ্যা পরস্পর বিচ্ছিন্ন নয়। সাবেকী যুক্তিবিদ্যার একটি উন্নত ও পরিমার্জিত রূপ হলো প্রতীকী যুক্তিবিদ্যা।"
        }
      ]
    },
    {
      "number": "4",
      "uddipok": "",
      "tag": "CTG.B 19",
      "sub_questions": [
        {
          "label": "ক",
          "question": "যুক্তিবিদ্যার ব্যুৎপত্তিগত অর্থ কী?",
          "explanation": "বুৎপত্তিগত অর্থে যুক্তিবিদ্যা হলো— ভাষায় প্রকাশিত চিন্তা সম্পর্কিত বিজ্ঞান ।"
        },
        {
          "label": "খ",
          "question": "যুক্তিবিদ্যাকে আদর্শনিষ্ঠ বিজ্ঞান বলা হয় কেন ?",
          "explanation": "বিষয়বস্তুকে আদর্শ বা মানদণ্ডের ভিত্তিতে মূল্যায়ন করার কারণে যুক্তিবিদ্যাকে আদর্শনিষ্ঠ বিজ্ঞান বলা হয় । যে বিজ্ঞান কোনো আদর্শ বা মানদণ্ডের আলোকে বিষয়বস্তু মূল্যায়ন করে তাকে আদর্শনিষ্ঠ বিজ্ঞান বলা হয়। যুক্তিবিদ্যা আদর্শের ভিত্তিতে বিষয়বস্তুর মান নির্ধারণ করে। যুক্তিবিদ্যার আদর্শ হলো সত্যের আদর্শ। সত্যের আদর্শ অনুযায়ী যুক্তিবিদ্যা বৈধ যুক্তির নিয়মাবলীর আবিষ্কার করে এবং এই নিয়মাবলী আলোকে সেগুলোর মূল্য নিরুপণ করে। তাই যুক্তিবিদ্যা যেহেতু আদর্শের ভিত্তিতে বিষয়বস্তুর মূল্যায়ন করে এই কারণে যুক্তিবিদ্যাকে আদর্শনিষ্ঠ বিজ্ঞান বলা হয় ।"
        },
        {
          "label": "গ",
          "question": "খালি ঘরে পাঠ্যবই এর তথ্যের উপর ভিত্তি করে সঠিক ধারণা বসাও এবং এটি ব্যাখ্যা করো ।",
          "explanation": "উদ্দীপকের খালি ঘরে পাঠ্যবইয়ের তথ্য অনুযায়ী বসবে গ্রিক দার্শনিক প্লেটোর যুক্তিবিদ্যা। কেননা গ্রিক দার্শনিকদের ক্রম অনুযায়ী এরিস্টটল পূর্ববর্তী দার্শনিক হলেন প্লেটো। মহান দার্শনিক সক্রেটিসের শিষ্য দার্শনিক প্লেটো। তিনি গ্রিসের এথেন্সের বাসিন্দা ছিলেন। দার্শনিক প্লেটো দর্শনের বিভিন্ন তত্ত্ব নিয়ে বা দর্শনের বিভিন্ন বিষয়ে গুরুত্বপূর্ণ অবদান রাখেন। দর্শনের বিভিন্ন বিষয়ের পাশাপাশি প্লেটো যুক্তি প্রয়োগের ক্ষেত্রেও গুরুত্বপূর্ণ অবদান রাখেন । প্লেটো যুক্তিবিদ্যার কিছু মৌলিক বিষয় নিয়ে আলোচনার সূত্রপাত করেন। প্লেটো যুক্তিবিদ্যার যেসব ক্ষেত্রে আলোচনা করেছেন সেগুলোর মধ্যে রয়েছে সত্য-মিথ্যার স্বরূপ, আশ্রয়বাক্যের সাথে সিদ্ধান্তের সম্পর্ক, যৌক্তিক সংজ্ঞার প্রকৃতি ইত্যাদি বিষয়। এসব বিষয় সম্পর্কে প্লেটো বিভিন্ন রকম প্রশ্ন উত্থাপন করেন এবং নতুনভাবে সেগুলোকে ব্যাখ্যা করার প্রয়াস নেন। প্লেটো তার আলোচনায় আকারগতভাবে যুক্তিবিদ্যার কোনো নীতি উল্লেখ করেননি। যদিও প্লেটো আকারগতভাবে যুক্তিবিদ্যার কোনো নিয়ম উল্লেখ করেননি, তবুও তিনি অন্যান্য ক্ষেত্রে বিশেষ করে দার্শনিক যুক্তিবিদ্যায় গুরুত্বপূর্ণ অবদান রাখেন। যুক্তিবিদ্যার চর্চা শুরু হয় প্লেটো বা তার পূর্ববর্তী সময় থেকে কিন্তু যুক্তিবিদ্যাকে একটি সুনির্দিষ্ট ভিত্তির ওপর প্রতিষ্ঠিত করেন যুক্তিবিদ্যার জনক এরিস্টটল। পরিশেষে বলা যায় যে, উদ্দীপকের খালি ঘরে পাঠ্যবইয়ের তথ্য অনুযায়ী প্লেটোর যুক্তিবিদ্যার ধারণাটি বসবে। আর প্লেটো যুক্তিবিদ্যার বিভিন্ন মৌলিক বিষয়ে বিশেষ করে দার্শনিক যুক্তিবিদ্যায় গুরুত্বপূর্ণ অবদান রাখেন ।"
        },
        {
          "label": "ঘ",
          "question": "যুক্তিবিদ্যার আলোকে এরিস্টটল ও আই. এম. কপির ধারণার পার্থক্য বিশ্লেষণ করো ।",
          "explanation": "যুক্তিবিদ্যায় এরিস্টটল ও আই. এম. কপির ধারণায় যথেষ্ট পার্থক্য রয়েছে। যুক্তিবিদ এরিস্টটলকে যুক্তিবিদ্যার জনক বলে অভিহিত করা হয়। তিনি যুক্তিবিদ্যাকে চিন্তার বিজ্ঞান বলে অভিহিত করেছেন। চিন্তার আকার ও উপাত্ত নিয়ে আলোচনা করা যুক্তিবিদ্যার কাজ। চিন্তা হলো সকল কাজ ও গবেষণার ভিত্তি। জ্ঞান আহরণের ভিত্তি হলো চিন্তা। তাই চিন্তা পদ্ধতি সঠিক না হলে যথার্থ জ্ঞান অর্জন করা সম্ভব নয়। আর চিন্তাকে সঠিক ও সুশৃঙ্খল করার জন্য একটি স্বতন্ত্র বিদ্যা বা বিজ্ঞান প্রয়োজন। যুক্তিবিদ্যা হলো চিন্তাকে সুশৃঙ্খল করার বিদ্যা। তাই যুক্তিবিদ্যা চিন্তার বিজ্ঞান। এভাবে যুক্তিবিদ এরিস্টটল যুক্তিবিদ্যাকে চিন্তার বিজ্ঞান বলে মতামত ব্যক্ত করেছেন। অপরপক্ষে, যুক্তিবিদ আই.এম. কপি যুক্তিবিদ্যাকে বৈধ ও অবৈধ যুক্তির সাথে যুক্ত করে মতামত দিয়েছেন। তিনি যুক্তিবিদ্যাকে বৈধ ও অবৈধ যুক্তির পার্থক্যকরণের বিদ্যা হিসেবে অভিহিত করেছেন। কপির মতে, চিন্তার সামগ্রিক ক্ষেত্রসমূহ মনোবিজ্ঞানের বিষয়। এছাড়া চিন্তা একটি মানসিক প্রক্রিয়া। তাই সকল প্রকার চিন্তা যুক্তিবিদ্যার আলোচ্য বিষয় নয়। এজন্য কপি চিন্তার পরিবর্তে যুক্তিবিদ্যাকে যুক্তির বিজ্ঞান বলে অভিহিত করেছেন। তার মতে, অবৈধ যুক্তি থেকে বৈধ যুক্তিকে পৃথক করার পদ্ধতি ও নীতিসমূহের একটি বিশিষ্ট বিদ্যা হলো যুক্তিবিদ্যা । সুতরাং দেখা যাচ্ছে যে, এরিস্টটল যুক্তিবিদ্যাকে চিন্তার বিজ্ঞান বলে অভিহিত করেছেন। আর যুক্তিবিদ কপি যুক্তিবিদ্যাকে যুক্তির বিজ্ঞান বলে অভিহিত করেছেন ।"
        }
      ]
    },
    {
      "number": "5",
      "uddipok": "",
      "tag": "CTG.B 19",
      "sub_questions": [
        {
          "label": "ক",
          "question": "Terminus শব্দের অর্থ কী?",
          "explanation": "Terminus শব্দের অর্থ সীমা বা প্রান্ত ।"
        },
        {
          "label": "খ",
          "question": "“সব পদ শব্দ কিন্তু সব শব্দ পদ নয়”– ব্যাখ্যা কর ।",
          "explanation": "যুক্তিবাক্যের পদ শব্দ দ্বারা গঠিত হয়। তাই সকল পদই শব্দ। কিন্তু সকল শব্দ পদ হিসেবে ব্যবহৃত হতে পারে না, তাই সকল শব্দ পদ নয়। যে শব্দ বা শব্দসমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে সেসব শব্দ বা শব্দ সমষ্টিকে পদ বলে। অসংখ্য শব্দের মধ্য থেকে কেবল একটি অংশই কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে, সকল শব্দ যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না। আর পদ যেহেতু শব্দ দ্বারা গঠিত হয়, তাই- ‘সকল পদ শব্দ কিন্তু সকল শব্দ পদ নয় ।"
        },
        {
          "label": "গ",
          "question": "পাঠ্যবইয়ের কোন বিষয়টি কলাম-A তে নির্দেশিত হয়েছে? আলোচনা কর ।",
          "explanation": "উদ্দীপকের ‘কলাম- A- তে পাঠ্যবইয়ের ব্যক্ত্যর্থের বিষয়টি নির্দেশিত হয়েছে। ‘কলাম-A'- তে 'আম' নামক পদের বিভিন্ন ধরন, যেমন— সব আম, সব মিষ্টি আম, সব বড় মিষ্টি আম ইত্যাদি উল্লেখ করা হয়েছে। আর এই বিষয়টি দ্বারা পাঠ্যবইয়ের ব্যক্ত্যর্থের বিষয়টি নির্দেশিত হয়েছে। কোনো পদের ব্যক্ত্যর্থ বলতে পদটির সংখ্যাগত বা পরিমাণগত দিককে বোঝায়। কোনো একটি পদ একই অর্থে যেসব বস্তু বা বস্তুসমূহের ওপর প্রযোজ্য হয় তাকে ঐ পদের ব্যক্ত্যর্থ বলা হয়। যেমন: ‘মানুষ' পদটি সমগ্র মানব জাতির ওপর প্রযোজ্য। তাই 'মানুষ' পদের ব্যক্ত্যর্থ বা পরিমাণগত দিক হলো সকল মানুষ। আবার, ‘সৎ মানুষ' পদটি সকল সৎ মানুষের ওপর প্রযোজ্য। তাই ‘সৎ মানুষ' পদটির ব্যক্ত্যর্থ হলো ‘সকল সৎ মানুষ’। উদ্দীপকের ‘কলাম-A'- তে 'আম' পদটির সংখ্যা বা পরিমাণগত দিককে বিভিন্নভাবে ব্যক্ত করা হয়েছে। অর্থাৎ 'কলাম-A'- তে একটি পদের সংখ্যা বা পরিমাণগত দিককে প্রকাশ করা হয়েছে। তাই 'কলাম-A'- দ্বারা পাঠ্যবইয়ের ব্যক্ত্যর্থের দিকটিই নির্দেশিত হয়েছে।"
        },
        {
          "label": "ঘ",
          "question": "কলাম-A ও কলাম-B এর সম্পর্ক যুক্তিবিদ্যার আলোকে বিশ্লেষণ কর ।",
          "explanation": "উদ্দীপকের 'কলাম-A' দ্বারা পদের ব্যক্ত্যর্থ এবং 'কলাম-B' দ্বারা পদের জাত্যর্থ নির্দেশিত হয়েছে। 'কলাম-A' দ্বারা 'আম' পদটির বিভিন্ন রকম সংখ্যাগত দিককে দেখানো হয়েছে। আর এই সংখ্যাগত দিক ক্রমান্বয়ে বৃহত্তর ক্ষেত্র থেকে ক্ষুদ্রতর ক্ষেত্রের দিকে অগ্রসর হয়েছে। অর্থাৎ, এখানে 'আম' পদটির সংখাগত দিক ক্রমান্বয়ে কমিয়ে উপস্থাপন করা হয়েছে। তাই 'কলাম-A' দ্বারা ব্যক্ত্যর্থ এবং ক্রমান্বয়ে ব্যক্ত্যর্থের হ্রাসকে দেখানো হয়েছে। কোনো একটি পদ একই অর্থে যেসব বস্তু বা বস্তুসমূহের ওপর প্রযোজ্য হয় তাকে ঐ পদের ব্যক্ত্যর্থ বলে। কোনো একটি পদের সাথে জাত্যর্থ খুবই ঘনিষ্ঠভাবে সম্পর্কযুক্ত। তবে জাত্যর্থের সাথে ব্যক্ত্যর্থের সম্পর্ক বিপরীতমুখী । অর্থাৎ ব্যক্ত্যর্থের হ্রাসে জাত্যর্থের বৃদ্ধি ঘটে । 'কলাম-B' দ্বারা 'কলাম-A'- এর তুলনায় সমান অগ্রগতি বা বৃদ্ধি দেখানো হয়েছে। তাই এখানে জাত্যর্থের দিকটি নির্দেশিত হয়েছে। তাই এখানে জাত্যর্থের দিকটি নির্দেশিত হয়েছে। কোনো একটি পদের যেসব অপরিহার্য বা আবশ্যিক গুণ রয়েছে সেসব অপরিহার্য বা আবশ্যিক গুণকে ঐ পদের জাত্যর্থ বলে। পদের জাত্যর্থের সাথে ব্যক্ত্যর্থের সম্পর্ক রয়েছে তবে এই সম্পর্কও বিপরীতমুখী। অর্থাৎ, যখন জাত্যর্থ হ্রাস পায় তখন ব্যক্ত্যর্থ বৃদ্ধি পায়; আর যখন জাত্যর্থ বৃদ্ধি পায় তখন ব্যক্ত্যর্থ হ্রাস পায়। তাই 'কলাম-A'- তে যখন 'আম' পদের ব্যক্ত্যর্থ বা সংখ্যা ক্রমান্বয়ে হ্রাস পেয়েছে, তখন 'কলাম-B'- তে জাত্যর্থ ক্রমান্বয়ে বৃদ্ধি পেয়েছে। অর্থাৎ, পদের ব্যক্ত্যর্থ ও জাত্যর্থের মধ্যে বিপরীত সম্পর্ক প্রকাশিত হয়েছে। পরিশেষে বলা যায় যে, পদের ব্যক্ত্যর্থ ও জাত্যর্থ পরস্পর সম্পর্কযুক্ত, তবে এই সম্পর্ক বিপরীতমুখী। অর্থাৎ, এদের একটির হ্রাস বা বৃদ্ধিতে অন্যটির বৃদ্ধি বা হ্রাস হয়ে থাকে ।"
        }
      ]
    },
    {
      "number": "6",
      "uddipok": "দৃষ্টান্ত-১: সব বাদুড় হয় স্তন্যপায়ী কোনো পাখি নয় স্তন্যপায়ী। দৃষ্টান্ত-২: কিছু কমলা হয় টক। কিছু কমলা নয় টক।",
      "tag": "CTG.B 19,DB 24",
      "sub_questions": [
        {
          "label": "ক",
          "question": "সংযোজক কী?",
          "explanation": "যে শব্দের মাধ্যমে কোনো যুক্তিবাক্যের উদ্দেশ্য ও বিধেয় পদের মধ্যে স্বীকৃতি বা অস্বীকৃতিজ্ঞাপক কোনো সম্পর্ক প্রকাশ করা হয়, তাকে সংযোজক বলে ।"
        },
        {
          "label": "খ",
          "question": "“অবধারণ ও যুক্তিবাক্য এক নয়”— এটি ব্যাখ্যা কর ।",
          "explanation": "অবধারণ একটি মানসিক বিষয়; আর যুক্তিবাক্য হলো একটি প্রকাশিত অবস্থা। তাই অবধারণ ও যুক্তিবাক্য এক নয়। দুটি ধারণার মধ্যে স্বীকৃতি বা অস্বীকৃতিজ্ঞাপক কোনো মানসিক অবস্থাকে অবধারণ বলে। অর্থাৎ, কোনো একটি ধারণা সম্পর্কে অন্য একটি ধারণা মনে মনে স্বীকার বা অস্বীকার করাই অবধারণ। আর দুটি পদের মধ্যে স্বীকৃতি বা অস্বীকৃতিজ্ঞাপক কোনো সম্পর্কের লিখিত বা মৌখিক বিবৃতিকে বলা হয় যুক্তিবাক্য। সুতরাং দেখা যাচ্ছে যে, অবধারণ ও যুক্তিবাক্য দুটি ভিন্ন বিষয়। যেহেতু অবধারণ ও যুক্তিবাক্য দুটি ভিন্ন বিষয়, তাই 'অবধারণ ও যুক্তিবাক্য এক নয়।'"
        },
        {
          "label": "গ",
          "question": "দৃষ্টান্ত-১ এ কোন ধরনের যুক্তিবাক্যের প্রতিফলন ঘটেছে? ব্যাখ্যা কর।",
          "explanation": "উদ্দীপকের ‘দৃষ্টান্ত-১'-এ সার্বিক যুক্তিবাক্যের প্রতিফলন ঘটেছে। 'দৃষ্টান্ত-১'-এ দুটি যুক্তিবাক্য উপস্থাপন করা হয়েছে। 'দৃষ্টান্ত-১’-এর যুক্তিবাক্য দুটি হলো— সব বাদুর হয় স্তন্যপায়ী কোনো পাখি নয় স্তন্যপায়ী। উপরের যুক্তিবাক্যদ্বয়ে দেখা যাচ্ছে যে, উভয় বাক্যের বিধেয় পদটিতে উদ্দেশ্য পদের সমগ্র ব্যক্ত্যর্থ সম্পর্কে কোনো কিছু বলা হয়েছে। আর যে যুক্তিবাক্যের বিধেয় পদটিতে উদ্দেশ্য পদের সমগ্র ব্যক্ত্যর্থ সম্পর্কে কোনো কিছু স্বীকার বা অস্বীকার করা হয় সেই যুক্তিবাক্যকে সার্বিক যুক্তিবাক্য বলে। যেহেতু 'দৃষ্টান্ত-১' এর উভয় যুক্তিবাক্যের বিধেয় পদটিতে উদ্দেশ্য পদের সমগ্র ব্যক্ত্যর্থ সম্পর্কে কোনো কিছু স্বীকার বা অস্বীকার করা হয়েছে, তাই ‘দৃষ্টান্ত-১'-এ সার্বিক যুক্তিবাক্যের প্রতিফলন ঘটেছে।"
        },
        {
          "label": "ঘ",
          "question": "দৃষ্টান্ত-১ ও দৃষ্টান্ত-২ এর পার্থক্য বিশ্লেষণ কর ।",
          "explanation": "উদ্দীপকের 'দৃষ্টান্ত-১'-এর মাধ্যমে সার্বিক যুক্তিবাক্য এবং 'দৃষ্টান্ত- ২'-এর মাধ্যমে বিশেষ যুক্তিবাক্যের প্রতিফলন ঘটেছে। উদ্দীপকের 'দৃষ্টান্ত-১'-এ প্রদত্ত আশ্রয়বাক্য দুটিতেই বিধেয় পদটি উদ্দেশ্য পদের সমগ্র ব্যক্ত্যর্থ সম্পর্কে কোনো কিছু বলেছে। আর যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থ সম্পর্কে কোনো কিছু স্বীকার বা অস্বীকার করে তাকে সার্বিক যুক্তিবাক্য বলে। যেমন: 'দৃষ্টান্ত-১'-এর প্রথম যুক্তিবাক্যটি হলো- 'সব বাদুড় হয় স্তন্যপায়ী | প্রাণী'। এই যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থ সম্পর্কে স্বীকার করেছে। এভাবে দ্বিতীয় যুক্তিবাক্যটিও উদ্দেশ্য পদের সমগ্র ব্যক্ত্যর্থকে অস্বীকার করেছে। তাই দৃষ্টান্ত-১-এর উভয় যুক্তিবাক্য দ্বারা সার্বিক যুক্তিবাক্য প্রকাশ পেয়েছে । অপরপক্ষে, 'দৃষ্টান্ত-২' বিশেষ যুক্তিবাক্যকে নির্দেশ করছে। 'দৃষ্টান্ত-২'- এ প্রদত্ত যুক্তিবাক্য দুটি হলো— 'কিছু কমলা হয় টক' এবং 'কিছু কমলা নয় টক'। এখানে দেখা যাচ্ছে যে, যুক্তিবাক্য দুটির উভয়টিতেই বিধেয় পদটিতে উদ্দেশ্য পদের আংশিক ব্যক্ত্যর্থকে স্বীকার বা অস্বীকার করা হয়েছে। আর যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থকে স্বীকার বা অস্বীকার করে তাকে বিশেষ যুক্তিবাক্য বলে। তাই 'দৃষ্টান্ত-২'-এর মাধ্যমে বিশেষ যুক্তিবাক্য প্রকাশ পেয়েছে। তাই দেখা যাচ্ছে যে, ‘দৃষ্টান্ত-১' থেকে 'দৃষ্টান্ত-২'-এর যুক্তিবাক্য ভিন্ন ধরনের। পরিশেষে বলা যায় যে, সার্বিক ও বিশেষ যুক্তিবাক্য পরিমাণগত দিক থেকে ভিন্ন। কেননা সার্বিক যুক্তিবাক্যে কোনো বিষয়ের সমগ্রতা সম্পর্কে কোনো কিছু বলা হয়; আর বিশেষ যুক্তিবাক্যে কোনো বিষয়ের অংশ সম্পর্কে কোনো কিছু বলা হয় ।"
        }
      ]
    },
    {
      "number": "7",
      "uddipok": "উদ্দীপক-১: সাহানা বলে, আমরিন সবসময় যৌক্তিক কথা বলে। সে জ্ঞানী ও ন্যায়বান। যখন সে ক্ষুধা অনুভব করে তখন খাবার খায়, যখন সে তৃষ্ণা অনুভব করে তখন পানি পান করে। উদ্দীপক-২: সাবিনা বলে, পহেলা বৈশাখ প্রথাগতভাবে পালিত হয়। মানুষ খুব সকালে ঘুম থেকে উঠে গোসল করে এবং ঐতিহ্যবাহী পোশাক পরে। মহিলারা লাল পাড়ে সাদা শাড়ি পরে এবং নিজেদেরকে সুন্দরভাবে রঙিন চুড়ি ও ফুল দিয়ে সাজায়। এ দিন মানুষ ঐতিহ্যবাহী খাবার খায়।",
      "tag": "CTG.B 19",
      "sub_questions": [
        {
          "label": "ক",
          "question": "বিধেয়ক কত প্রকার?",
          "explanation": "বিধেয়ক পাঁচ প্রকার ।"
        },
        {
          "label": "খ",
          "question": "“বৃহত্তম জাতি কখনই উপজাতি হিসেবে ব্যবহৃত হয় না”— ব্যাখ্যা করো ।",
          "explanation": "সর্বোচ্চ জাতি হবার কারণে বৃহত্তম জাতি কখনো উপজাতি হিসেবে ব্যবহৃত হয় না। বৃহত্তম এর চেয়ে বড় আর কোনো জাতি হয় না। বৃহত্তম জাতির অন্তর্গত অনেক উপজাতি আছে কিন্তু বৃহত্তম জাতির আর কোনো জাতি নেই। যেমন: দ্রব্য হলো বৃহত্তম জাতি, এর চেয়ে বড় কোনো জাতি নেই । যেহেতু বৃহত্তম জাতির চেয়ে বড় আর কোনো জাতি নেই, তাই বৃহত্তম জাতিকে অন্যকোনো জাতির উপজাতি হিসেবে ব্যবহার করা যায়না। এজন্য বলা হয়— বৃহত্তম জাতি কখনই উপজাতি হিসেবে ব্যবহৃত হয়না।"
        },
        {
          "label": "গ",
          "question": "উদ্দীপক-১ এ কোন বিধেয়কের ইঙ্গিত রয়েছে? ব্যাখ্যা করো।",
          "explanation": "উদ্দীপক-১ এ বিধেয়কের প্রকারভেদ উপলক্ষণের ইঙ্গিত রয়েছে। উদ্দীপক-১ এ আমরিনকে যৌক্তিক, জ্ঞানী, ন্যায়বান এবং তার ক্ষুধা, তৃষ্ণা প্রভৃতি বিষয়ের কথা উল্লেখ করা হয়েছে। আর এসব বিষয় বিধেয়ক হিসেবে উপলক্ষণকে ইঙ্গিত করে। বিধেয়ক হিসেবে উপলক্ষণ এমন গুণ যা কোনো পদের জাত্যর্থের অংশ নয়। তবে উপলক্ষণ কোনো পদের জাত্যর্থ থেকে অনিবার্যভাবে অনুমিত হয়। যেমন: 'বিচারক্ষমতা' হলো মানুষ পদের উপলক্ষণ কেননা বিচার ক্ষমতা গুণটি মানুষ পদের জাত্যর্থের অংশ না হলেও এটি মানুষ পদের জাত্যর্থ থেকে অনিবার্যভাবে পাওয়া যায়। এমনিভাবে ক্ষুধা, তৃষ্ণা, পিপাসা ইত্যাদি গুণও ‘মানুষ’ পদের উপলক্ষণ। কেননা এগুলোও জাত্যর্থের অংশ না হলেও মানুষ পদের জাত্যর্থ থেকে অনিবার্যভাবে পাওয়া যায়। উদ্দীপক-১ এ আমরিনের যৌক্তিকতা, জ্ঞান, ন্যয়পরায়ণতা, ক্ষুধা, তৃষ্ণা ইত্যাদি যেসব বিষয় উল্লেখ করা হয়েছে সেগুলো মানুষ পদের জাত্যর্থের অংশ না হলেও জাত্যর্থ থেকে অনিবার্যভাবে পাওয়া যায়। তাই এগুলোর মাধ্যমে উপলক্ষণই প্রকাশিত হয়েছে। সুতরাং বলা যায়, উদ্দীপক-১ এর মাধ্যমে বিধেয়কের প্রকারভেদ উপলক্ষণ প্রকাশিত হয়েছে।"
        },
        {
          "label": "ঘ",
          "question": "সাহানা ও সাবিনার বক্তব্যে প্রতিফলিত বিধেয়কের সম্পর্ক পাঠ্যবইয়ের আলোকে বিশ্লেষণ করো ।",
          "explanation": "উদ্দীপকের সাহানার বক্তব্যে বিধেয়কের প্রকারভেদ উপলক্ষণ এবং সাবিনার বক্তব্যে অবান্তর লক্ষণ প্রকাশিত হয়েছে। উদ্দীপকে-১-এ সাহানা তার বক্তব্যে আমরিনকে যৌক্তিক, জ্ঞানী, ন্যায়পরায়ণ হিসেবে অভিহিত করেছে। আবার তার ক্ষুধা, তৃষ্ণা প্রভৃতি বিষয়ের কথা উল্লেখ করেছে। এগুলো বিধেয়ক হিসেবে উপলক্ষণের | ইঙ্গিত প্রদান করে। কেননা উপলক্ষণ হলো এমন গুণ যা কেনো পদের জাত্যর্থের অংশ নয় কিন্তু পদটির জাত্যর্থ থেকে অনিবার্যভাবে নিঃসৃত হয়। উদ্দীপক-১-এ সাহানা তার বক্তব্যে আমরিনের যে গুণগুলোর কথা | উল্লেখ করেছে সেগুলো মানুষ পদের জাত্যর্থের অংশ নয় কিন্তু মানুষ পদের জাত্যর্থ থেকে অনিবার্যভাবে নিঃসৃত হয়। তাই উদ্দীপক-১ সাহানার বক্তব্যে বিধেয়কের প্রকারভেদ উপলক্ষণ প্রতিফলিত হয়েছে। উদ্দীপকে-২ এ সাবিনার বক্তব্য বিধেয়ক হিসেবে অবান্তর লক্ষণকে | প্রতিফলিত করে। অবান্তর লক্ষণ বলতে সেই সব গুণ বা গুণাবলীকে বুঝায় যেগুলো কোনো পদের জাত্যর্থের অংশ নয় এবং পদটির জাত্যর্থ থেকে অনিবার্যভাবে নিঃসৃত হয় না। উদ্দীপক-২-এ সাবিনা মানুষের রুচি, পোশাক, অভ্যাস ইত্যাদি যে গুণগুলোর কথা উল্লেখ করেছে সেগুলো ‘মানুষ' পদের জাত্যর্থে অংশ নয়; আবার ঐ গুণগুলো ‘মানুষ’ পদের জাত্যর্থ থেকে অনিবার্যভাবে নিঃসৃতও হয়না। তাই সাবিনার বক্তব্য বিধেয়ক হিসেবে অবান্তর লক্ষণকে প্রকাশ করেছে। বিধেয়ক হিসেবে উপলক্ষণ ও অবান্তর লক্ষণ উভয়ই বিধেয়কের দুটি প্রকারভেদ। উভয় প্রকার বিধেয়কই কোনো পদের জাত্যর্থের অংশ নয়। বিধেয়ক হিসেবে উপলক্ষণকে যেমন বিভিন্ন শ্রেণিতে ভাগ করা যায়, তেমনি অবান্তর লক্ষণকেও বিভিন্ন শ্রেণিতে ভাগ করা যায়। এছাড়া বিধেয়ক সংক্রান্ত আলোচনায় উভয় প্রকার বিধেয়কই গুরুত্বপূর্ণ স্থান দখল করে আছে।"
        }
      ]
    },
    {
      "number": "8",
      "uddipok": "দৃষ্টান্ত-১: সকল দার্শনিক হন মরণশীল প্রাণী । ∴ \\therefore ∴ কিছু মরণশীল প্রাণী হয় দার্শনিক। দৃষ্টান্ত-২: সব পাখি হয় কালো। সব কাক হয় পাখি । ∴ \\therefore ∴ সব কাক হয় কালো।",
      "tag": "CTG.B 19",
      "sub_questions": [
        {
          "label": "ক",
          "question": "অনুমান কী?",
          "explanation": "কোনো জ্ঞাত বিষয়ের ওপর ভিত্তি করে যখন কোনো অজ্ঞাত বিষয় সম্পর্কে সিদ্ধান্ত প্রতিষ্ঠা করা হয় তখন তাকে অনুমান বলে ।"
        },
        {
          "label": "খ",
          "question": "অনুমানে যুক্তিবাক্যের ভূমিকা গুরুত্বপূর্ণ কেন?",
          "explanation": "অনুমানের ভাষায় প্রকাশিত রূপ যুক্তি আর যুক্তি গঠিত হয় যুক্তিবাক্য দিয়ে । এ কারণে অনুমানে যুক্তিবাক্যের ভূমিকা গুরুত্বপূর্ণ । বিভিন্ন প্রকার যুক্তিকে সাধারণত অনুমান বলেই প্রকাশ করা হয়ে থাকে। যেমন: অবরোহ অনুমান, আরোহ অনুমান, মাধ্যমে অনুমান, অমাধ্যম অনুমান ইত্যাদি। এসব অনুমানে যুক্তিবাক্যের ব্যবহার অপরিহার্য। কেননা ভাষায় প্রকাশিত যুক্তি বলতেই যুক্তিবাক্যের ব্যবহার করা হয়। আর বিভিন্ন প্রকার যুক্তিতে যুক্তিবাক্যের ব্যবহার করে যথাযথভাবে যুক্তির নীতিমালা অনুসরণ করে সিদ্ধান্ত প্রতিষ্ঠা করা হয়। সুতরাং দেখা যাচ্ছে যে, যুক্তিবাক্যের ব্যবহার ছাড়া কোনো অনুমান বা যুক্তি প্রতিষ্ঠা করা সম্ভব নয়।"
        },
        {
          "label": "গ",
          "question": "দৃষ্টান্ত-২ এ কোন অনুমানের প্রতিফলন ঘটেছে ব্যাখ্যা করো।",
          "explanation": "উদ্দীপকের ‘দৃষ্টান্ত-২' এ মাধ্যম অনুমানের প্রতিফলন ঘটেছে। উদ্দীপকের দৃষ্টান্ত-২ এ দেখা যাচ্ছে যে, এখানে সিদ্ধান্তটি দুটি আশ্রয়বাক্য থেকে অনুমিত হয়েছে। মাধ্যম অনুমানে একাধিক আশ্রয়বাক্য থেকে সিদ্ধান্ত অনুমিত হয়ে থাকে। তাই— দৃষ্টান্ত-২ মাধ্যম অনুমানকে নির্দেশ করে। যে অবরোহ অনুমানে একাধিক আশ্রয়বাক্য থেকে সিদ্ধান্তটি অনিবার্যভাবেঅনুমিত হয় তাকে মাধ্যম অনুমান বলে। মাধ্যম অনুমানে সরাসরি নয়, মাধ্যমে অর্থাৎ একাধিক আশ্রয়বাক্যের মাধ্যমে সিদ্ধান্ত অনুমিত হয়ে থাকে। উদ্দীপকের দৃষ্টান্ত-২ এ দেখা যাচ্ছে যে, সিদ্ধান্তটি কোনো একটি আশ্রয়বাক্য থেকে অনুমিত হয়নি; বরং দুটি আশ্রয়বাক্যের মাধ্যমে অনুমিত হয়েছে। তাই- দৃষ্টান্ত-২ এ মাধ্যম অনুমানের প্রতিফলন ঘটেছে।"
        },
        {
          "label": "ঘ",
          "question": "পাঠ্যবইয়ের আলোকে দৃষ্টান্ত-১ ও দৃষ্টান্ত-২ এ প্রতিফলিত অনুমানের পার্থক্য বিশ্লেষণ করো।",
          "explanation": "উদ্দীপকের দৃষ্টান্ত-১ এর মাধ্যমে অমাধ্যম অনুমান এবং দৃষ্টান্ত-২ এর মাধ্যমে মাধ্যম অনুমানের প্রতিফলন ঘটেছে। উদ্দীপকের দৃষ্টান্ত-১ এ একটি যুক্তিবাক্যের মাধ্যমে সিদ্ধান্ত প্রতিষ্ঠা করা হয়েছে। তাই এটির মাধ্যমে অমাধ্যম অনুমান প্রতিফলিত হয়েছে। কেননা যে অবরোহ অনুমানে একটি মাত্র আশ্রয়বাক্যের মাধ্যমে সিদ্ধান্ত প্রতিষ্ঠা করা হয়ে থাকে তাকে অমাধ্যম অনুমান বলে। অমাধ্যম অনুমানে কোনো মাধ্যম ছাড়া একটি আশ্রয়বাক্য থেকে সরাসরি সিদ্ধান্ত প্রতিষ্ঠা করা হয়ে থাকে। যেহেতু 'দৃষ্টান্ত-১' এ একটি মাত্র আশ্রয়বাক্য থেকে সরাসরি সিদ্ধান্ত প্রতিষ্ঠা করা হয়েছে, তাই এটির মাধ্যমে অমাধ্যম অনুমান প্রতিফলিত হয়েছে। অমাধ্যম অনুমানে একটি মাত্র আশ্রয়বাক্য থাকে বিধায় এখানে অনুমানের তেমন কোনো সুযোগ থাকে না । অমাধ্যম অনুমানের সিদ্ধান্তে তেমন কোনো নতুনত্ব থাকে না। এছাড়া অনুমান হিসেবে অমাধ্যম অনুমান কম গুরুত্বপূর্ণ। অপরপক্ষে, দৃষ্টান্ত-২ এ একাধিক যুক্তিবাক্যের মাধ্যমে সিদ্ধান্ত প্রতিষ্ঠা করা হয়েছে তাই এর মাধ্যমে মাধ্যম অনুমান প্রতিফলিত হয়েছে। কেননা যে অবরোহ অনুমানে একাধিক আশ্রয়বাক্যের মাধ্যমে সিদ্ধান্ত অনুমিত হয় তাকে মাধ্যম অনুমান বলে। তাই মাধ্যম অনুমানে সরাসরি নয়; একাধিক আশ্রয়বাক্যের মাধ্যমে সিদ্ধান্ত প্রতিষ্ঠিত হয়। যেহেতু দৃষ্টান্ত-২ এ একাধিক আশ্রয়বাক্যের মাধ্যমে সিদ্ধান্ত প্রতিষ্ঠা করা হয়েছে, তাই এটির মাধ্যমে মাধ্যম অনুমান প্রতিফলিত হয়েছে। মাধ্যম অনুমানে একাধিক আশ্রয়বাক্য থেকে সিদ্ধান্ত প্রতিষ্ঠিত হয় বিধায় এখানে অনুমানের সুযোগ থাকে। মাধ্যম অনুমানের সিদ্ধান্ত হিসাবে একটি নতুন যুক্তিবাক্য প্রতিষ্ঠিত হয়। তাই মাধ্যম অনুমানের সিদ্ধান্তে নতুনত্ব থাকে। এছাড়া মাধ্যম অনুমানে আশ্রয়বাক্য থেকে সিদ্ধান্তটি অনিবার্যভাবে অনুমিত হয় বিধায় অনুমান হিসেবে এটি খুবই গুরুত্বপূর্ণ। পরিশেষে বলা যায় যে, মাধ্যম ও অমাধ্যম অনুমানের মধ্যে বিভিন্ন দিক দিয়ে পার্থক্য রয়েছে। তবে মাধ্যম ও অমাধ্যম অনুমান উভয়ই অবরোহ অনুমানের অন্তর্ভুক্ত। তাই বিভিন্ন দিক দিয়ে এদের মধ্যে সম্পর্কও রয়েছে।"
        }
      ]
    },
    {
      "number": "9",
      "uddipok": "",
      "tag": "CTG.B 19,DB 24",
      "sub_questions": [
        {
          "label": "ক",
          "question": "অমাধ্যম অনুমান কী ?",
          "explanation": "যে অবরোহ অনুমানে একটিমাত্র আশ্রয়বাক্য থেকে সিদ্ধান্তটি অনুমিত হয় তাকে অমাধ্যম অনুমান বলে ।"
        },
        {
          "label": "খ",
          "question": "মাধ্যম অনুমানে আশ্রয়বাক্য ও সিদ্ধান্তের অনিবার্য সম্পর্ক ব্যাখ্যা করো।",
          "explanation": "মাধ্যম অনুমানে একাধিক আশ্রয়বাক্য থেকে সিদ্ধান্ত অনুমিত হয়ে থাকে। মাধ্যম অনুমানের আশ্রয়বাক্যগুলোর মধ্যে নিয়ম-কানুন অনুসরণ করতে হয়। মাধ্যম অনুমানে আশ্রয়বাক্যগুলোর মধ্যে নিয়ম-কানুন অনুসরণপূর্বক একটি সম্পর্ক তৈরি হয়। আর ঐ সম্পর্কের ভিত্তিতে মাধ্যম অনুমানে অনিবার্যভাবে সিদ্ধান্ত অনুমিত হয়। যেহেতু মাধ্যম অনুমানে নিয়ম-কানুন অনুসরণপূর্বক আশ্রয়বাক্য থেকে সিদ্ধান্তটি অনিবার্যভাবে অনুমিত হয়, তাই মাধ্যম অনুমানে আশ্রয়বাক্য ও সিদ্ধান্তের মধ্যে অনিবার্য সম্পর্ক থাকে।"
        },
        {
          "label": "গ",
          "question": "উদাহরণ-২ কোন অমাধ্যম অনুমানকে নির্দেশ করে? ব্যাখ্যা করো।",
          "explanation": "উদ্দীপকের ‘উদাহরণ-২' অমাধ্যম অনুমানের প্রকারভেদ প্রতিবর্তনকে নির্দেশ করে । ‘উদাহরণ-২' এ দেখা যাচ্ছে যে, এখানে একটিমাত্র আশ্রয়বাক্য থেকে সিদ্ধান্ত অনুমিত হয়েছে। আর আশ্রয়বাক্যের অর্থ অপরিবর্তিত থাকলেও গুণ পরিবর্তিত হয়েছে। তাই এটি প্রতিবর্তনের নির্দেশ প্রদান করে। কেননা যে অমাধ্যম অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে এবং আশ্রয়বাক্যের বিধেয় পদের বিরুদ্ধ পদকে বিধেয় হিসেবে গ্রহণ করে সিদ্ধান্ত অনুমিত হয় তাকে প্রতিবর্তন বলে। উদ্দীপকের ‘উদাহরণ-২' এর দৃষ্টান্তটি হলো- কোনো X নয় Y ∴ \\therefore ∴ সকল X হয় অ- Y উপরের উদাহরণটিতে দেখা যাচ্ছে যে, এখানে সিদ্ধান্তে আশ্রয়বাক্যের অর্থ অপরিবর্তিত রয়েছে কিন্তু গুণ পরিবর্তিত হয়েছে। আর আশ্রয়বাক্যের বিধেয় পদের বিরুদ্ধ পদ বিধেয় হিসেবে ব্যবহৃত হয়েছে। অর্থাৎ এখানে প্রতিবর্তনের নিয়মগুলো যথাযথভাবে অনুসরণ করা হয়েছে। তাই ‘উদাহরণ-২'-এর মাধ্যমে অমাধ্যম অনুমানের প্রকারভেদ প্রতিবর্তনই নির্দেশিত হয়েছে।"
        },
        {
          "label": "ঘ",
          "question": "উদাহরণ-১ ও উদাহরণ-২ এ প্রতিফলিত অমাধ্যম অনুমানের সম্পর্ক বিশ্লেষণ করো।",
          "explanation": "‘উদাহরণ-১'-এর মাধ্যমে অমাধ্যম অনুমানের প্রকারভেদ আবর্তন এবং ‘উদাহরণ-২'-এর মাধ্যমে প্রতিবর্তন প্রতিফলিত হয়েছে। আবর্তন হলো অমাধ্যম অনুমানের প্রথম প্রকারভেদ। আবর্তনে আশ্রয়বাক্যের গুণের কোনো পরিবর্তন হয় না; তবে আশ্রয়বাক্যের উদ্দেশ্য ও বিধেয় পদের ন্যায়সঙ্গত স্থান পরিবর্তন হয়। তাই বলা যায়, যে অমাধ্যম অবরোহ অনুমানে আশ্রয়বাক্যের গুণ অপরিবর্তিত রেখে আশ্রয়বাক্যের উদ্দেশ্য ও বিধেয় পদের ন্যায়সঙ্গত স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে। আবর্তনে আশ্রয়বাক্যকে বলা হয় আবর্তনীয় এবং সিদ্ধান্তকে বলা হয় আবর্তিত। উদ্দীপকের “উদাহরণ-১'-এর দৃষ্টান্তটি হলো- সকল X হয় Y ∴ \\therefore ∴ কিছু Y হয় X উপরের দৃষ্টান্তটিতে দেখা যাচ্ছে যে, এখানে আশ্রয়বাক্য ও সিদ্ধান্তের গুণ অপরিবর্তিত রয়েছে। আর আশ্রয়বাক্যের উদ্দেশ্য ও বিধেয় পদের ন্যায়সঙ্গত স্থান পরিবর্তন হয়েছে। এছাড়া আবর্তনের অন্যান্য নিয়মও এখানে অনুসরণ করা হয়েছে। তাই 'উদাহরণ-১'-এর মাধ্যমে আবর্তনই প্রতিফলিত হয়েছে। উদাহরণ-২-এর যুক্তিটি যেভাবে উপস্থাপন করা হয়েছে সেখানে অমাধ্যম অনুমানের প্রকারভেদ প্রতিবর্তনই প্রকাশিত হয়েছে। যে অমাধ্যম অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে এবং আশ্রয়বাক্যের বিধেয় পদের বিরুদ্ধ পদকে বিধেয় হিসেবে ব্যবহার করে সিদ্ধান্ত অনুমিত হয় তাকে প্রতিবর্তন বলে। ‘উদাহরণ-২' দেখা যাচ্ছে যে, এখানে আশ্রয়বাক্যের অর্থ অপরিবর্তিত রয়েছে কিন্তু গুণ পরিবর্তিত হয়েছে। আর আশ্রয়বাক্যের বিধেয় পদের বিরুদ্ধ পদ সিদ্ধান্তে বিধেয় হিসেবে ব্যবহৃত হয়েছে। তাই ‘উদাহরণ-২'-এর মাধ্যমে প্রতিবর্তনই প্রতিফলিত হয়েছে। আবর্তন ও প্রতিবর্তন উভয়ই অমাধ্যম অনুমানের দুটি শ্রেণিবিভাগ। উভয়ক্ষেত্রেই একটি আশ্রয়বাক্য থেকে সিদ্ধান্ত অনুমিত হয়। আবর্তন ও প্রতিবর্তন উভয়ক্ষেত্রেই নির্দিষ্ট কিছু নিয়ম অনুসরণ করতে হয়। উভয়ক্ষেত্রেই সিদ্ধান্ত আশ্রয়বাক্য থেকে বেশি ব্যাপক হতে পারে না এবং আশ্রয়বাক্যের কোনো অব্যাপ্য পদ সিদ্ধান্তে ব্যাপ্য হতে পারে না।"
        }
      ]
    },
    {
      "number": "10",
      "uddipok": "উদ্দীপক-১ সব Aহয় B সব C হয় ∴ \\therefore \\quad ∴ সব C হয় B উদ্দীপক-২ সব A হয় B সব C হয় B ∴ \\therefore ∴ সব C হয় A",
      "tag": "CTG.B 19",
      "sub_questions": [
        {
          "label": "ক",
          "question": "সহানুমান কী?",
          "explanation": "যে অমাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে ।"
        },
        {
          "label": "খ",
          "question": "চতুষ্পদী অনুপপত্তি ব্যাখ্যা করো।",
          "explanation": "সহানুমানের একটি যুক্তিতে তিনটি এবং কেবলমাত্র তিনটি পদ থাকে। আর সহানুমানে প্রত্যেকটি পদ দুইবার করে ব্যবহৃত হয়। সহানুমানের নিয়ম অনুযায়ী সহানুমানে তিনটির অধিক পদ ব্যবহৃত হতে পারে না। যদি কোনো কারণে সহানুমানের নিয়ম অমান্য করে সহানুমানে তিনটির অধিক পদ ব্যবহার করা হয় তাহলে সহানুমানে অনুপপত্তির সৃষ্টি হয়। সহানুমানের এই অনুপপত্তিকে চতুষ্পদী অনুপপত্তি বলে ।"
        },
        {
          "label": "গ",
          "question": "উদ্দীপক থেকে মধ্য পদ বের করে তার ভূমিকা ব্যাখ্যা করো।",
          "explanation": "উদ্দীপক থেকে মধ্যপদ বের করে তার ভূমিকা নিচে ব্যাখ্যা করা হলো- সহানুমানের তিনটি পদের মধ্যে অন্যতম হলো মধ্যপদ। সহানুমানের যে পদটি উভয় আশ্রয়বাক্যে থাকে কিন্তু সিদ্ধান্তে থাকে না তাকে মধ্যপদ বলে। ‘উদ্দীপক-১'-এর যুক্তিটি হলো— সব A হয় B সব C হয় A অতএব, সব C হয় B উপরে যুক্তিটিতে দেখা যাচ্ছে যে, 'A' নামক পদটি উভয় আশ্রয়বাক্যে আছে কিন্তু সিদ্ধান্তে নেই। আর সহানুমানে যে পদটি উভয় আশ্রয়বাক্যে থাকে কিন্তু সিদ্ধান্তে থাকে না তাকে মধ্যপদ বলে। তাই ‘উদ্দীপক-১'-এ ‘A' নামক পদটি উভয় আশ্রয়বাক্যে মধ্যপদ । ‘উদ্দীপক-২'-এর ক্ষেত্রে দুটি আশ্রয়বাক্য থেকে সিদ্ধান্ত অনুমিত হয়েছে। 'উদ্দীপক-২'-এর যুক্তিটি হলো— সব A হয় B সব C হয় B ∴ \\therefore ∴ সব C হয় A উপরের যুক্তিটিতে দেখা যাচ্ছে যে, এখানে ‘B’ নামক পদটি উভয় আশ্রয়বাক্যে আছে কিন্তু সিদ্ধান্তে নেই। আর সহানুমানের যে পদটি উভয় আশ্রয়বাক্যে থাকে কিন্তু সিদ্ধান্তে থাকে না তাকে মধ্যপদ বলে। তাই ‘উদাহরণ-২'-এ 'B' নামক পদটি মধ্যপদ। পরিশেষে বলা যায় যে, সহানুমানের সিদ্ধান্তে মধ্যপদ থাকে না। কিন্তু সহানুমানে মধ্যপদ উভয় আশ্রয়বাক্যে অবস্থান করে সিদ্ধান্ত প্রতিষ্ঠায় গুরুত্বপূর্ণ ভূমিকা পালন করে ।"
        },
        {
          "label": "ঘ",
          "question": "উদ্দীপকে কোন সহানুমানটি বৈধ? বৈধতা প্রমাণ করো ।",
          "explanation": "উদ্দীপকে উদ্দীপক-১-এর সহানুমানটি বৈধ এবং উদ্দীপক-২-এর সহানুমানটি অবৈধ । উদ্দীপক-১-এর সহানুমানটি হলো— সব A হয় B সব C হয় A . সব C হয় B উপরের উদাহরণটিতে দেখা যাচ্ছে যে, এখানে আশ্রয়বাক্য দুটি থেকে সিদ্ধান্তটি অনিবার্যভাবে অনুমিত হয়েছে। সিদ্ধান্ত আশ্রয়বাক্যের সমব্যাপক হয়েছে। মধ্যপদ প্রধান আশ্রয়বাক্যে একবার ব্যাপ্য হয়েছে। আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হয়নি। এছাড়া সহানুমানের অন্যান্য নিয়মও যুক্তিটিতে পালন করা হয়েছে। তাই সহানুমানটি বৈধ। উদ্দীপক-২-এর সহানুমানটি হলো- সব A হয় B সব C হয় B ∴ \\therefore ∴ সব C হয় A উপরের যুক্তিটিতে দেখা যাচ্ছে যে, এখানে দুটি আশ্রয়বাক্য থেকে সিদ্ধান্ত অনুমিত হয়েছে। আর সিদ্ধান্ত আশ্রয়বাক্যের সমব্যাপক হয়েছে। কিন্তু দুটি আশ্রয়বাক্যের কোনোটিতেই মধ্যপদ একবারও ব্যাপ্য হয়নি। তাই দেখা যাচ্ছে যে, যুক্তিটিতে সহানুমানের নিয়ম যথাযথভাবে অনুসরণ করা হয়নি। তাই যুক্তিটি অবৈধ। সুতরাং দেখা যাচ্ছে যে, উদ্দীপক-১-এ সহানুমানের নিয়মগুলো যথাযথভাবে অনুসরণ করা হয়েছে কিন্তু উদ্দীপক-২ এ সহানুমানের নিয়মগুলো যথাযথভাবে অনুসরণ করা হয়নি। তাই উদাহরণ-২-এর সহানুমানটি অবৈধ এবং উদাহরণ-১-এর সহানুমানটি বৈধ।"
        }
      ]
    },
    {
      "number": "11",
      "uddipok": "",
      "tag": "CTG.B 19",
      "sub_questions": [
        {
          "label": "ক",
          "question": "আরোহের ভিত্তি কী?",
          "explanation": "আরোহ অনুমান যেসব বিষয়ের ওপর নির্ভর করে প্রকাশিত হয়ে থাকে তাকে আরোহ অনুমানের ভিত্তি বলে ।"
        },
        {
          "label": "খ",
          "question": "আবশ্যিক শর্ত ব্যাখ্যা কর।",
          "explanation": "কোনো একটি কার্য সংঘটনের জন্য বিভিন্ন প্রকার শর্ত দরকার যার মধ্যে একটি হলো আবশ্যিক শর্ত । কোনো একটি কাজ সংঘটনের জন্য আবশ্যিক শর্ত অপরিহার্য। তাই বলা যায়, কোনো একটি কার্য সংঘটনের জন্য অপরিহার্য শর্তকে আবশ্যিক শর্ত বলে। যেমন— দহন কার্য সংঘটনের জন্য 'অক্সিজেন' অপরিহার্য শর্ত। তাই- 'দহন' কার্যের জন্য অক্সিজেন' আবশ্যিক শর্ত। সুতরাং বলা যায়, আবশ্যিক শর্ত এমন অনুপস্থিতিতে কোনো কার্য সংঘটিত হয় না ।"
        },
        {
          "label": "গ",
          "question": "উদ্দীপকে 'A' দ্বারা কোন ধারণাকে নির্দেশ করে? ব্যাখ্যা কর ।",
          "explanation": "উদ্দীপকে 'A' আরোহের আকারগত ভিত্তির অংশ প্রকৃতির নিয়মানুবর্তিতাকে নির্দেশ করে। উদ্দীপকে আরোহের আকারগত ভিত্তির একটি অংশে কার্যকারণ এবং অপর অংশে ‘A’ দেখানো হয়েছে। আমরা জানি, আরোহের আকারগত ভিত্তির একটি অংশ হলো কার্যকারণ নিয়ম এবং অপর অংশ প্রকৃতির নিয়মানুবর্তিতা নীতি । তাই উদ্দীপকে ‘A’ প্রকৃতির নিয়মানুবর্তিতা নীতির ধারণাকে নির্দেশ করে। প্রকৃতির নিয়মানুবর্তিতা নীতি আরোহের একটি স্বতঃসিদ্ধ নীতি। তাই এক কথায় এটিকে সংজ্ঞায়িত করা যায় না। বিভিন্নভাবে প্রকৃতির নিয়মানুবর্তিতা নীতিকে ব্যক্ত করা হয়। যেমন— প্রকৃতির সর্বত্র একই অবস্থা বিরাজমান, প্রকৃতি নিয়মের উপাসক, প্রকৃতিতে প্রতিক্ষেত্রে একই কারণ একই কার্য ঘটায় ইত্যাদি। প্রকৃতির নিয়মানুবর্তিতা নীতির মূলকথা হলো, প্রকৃতি সর্বত্রই নিয়ম দ্বারা পরিচালিত ও নিয়ন্ত্রিত। এখানে একই অবস্থায় একই ফল পাওয়া যায়। আরোহের মৌলিক নীতিগুলোর মধ্যে অন্যতম হলো প্রকৃতির নিয়মানুবর্তিতা নীতি ।"
        },
        {
          "label": "ঘ",
          "question": "'A' এর ধারণা ও আরোহের সম্পর্ক বিশ্লেষণ কর।",
          "explanation": "উদ্দীপকের ‘A' দ্বারা প্রকৃতির নিয়মানুবর্তিতা নীতির ধারণা প্রতিফলিত হয়েছে। আর প্রকৃতির নিয়মানুবর্তিতা নীতি ও আরোহ ঘনিষ্ঠ সম্পর্কে সম্পর্কযুক্ত। উদ্দীপকে আরোহের আকারগত ভিত্তির অংশে কার্যকারণ নিয়ম এবং 'A' দেখানো হয়েছে। আমরা জানি আরোহের আকারগত ভিত্তি হলো কার্যকারণ নিয়ম এবং প্রকৃতির নিয়মানুবর্তিতা নীতি। তাই উদ্দীপকের ‘A’ দ্বারা প্রকৃতির নিয়মানুবর্তিতা নীতির নির্দেশ পাওয়া যায় । আরোহ অনুমান ও প্রকৃতির নিয়মানুবর্তিতা নীতি ঘনিষ্ঠভাবে সম্পর্কযুক্ত। আরোহের আকারগত ভিত্তির অংশ প্রকৃতির নিয়মানুবর্তিতা নীতি । আরোহ অনুমানে বিশেষ বিশেষ দৃষ্টান্তের পর্যবেক্ষণ থেকে সার্বিক সিদ্ধান্ত প্রতিষ্ঠা করা হয়। অর্থাৎ এখানে কিছু থেকে সমগ্রে গমন করা হয়। আরোহ অনুমানে কিছু থেকে সমগ্রে গমনের ক্ষেত্রে একটি ভিত্তি হলো প্রকৃতির নিয়মানুবর্তিতা নীতির ওপর আমাদের বিশ্বাস। কেননা প্রকৃতি একই অবস্থায় সর্বত্র একই আচরণ করে। তাই আমরা কতগুলো ক্ষেত্রে একই অবস্থায় একই কার্য দেখে সমজাতীয় সকল ক্ষেত্রে একই অবস্থায় একই কার্য ঘটবে বলে সিদ্ধান্ত গ্রহণ করি। এভাবে আমরা আরোহ অনুমানে কিছু থেকে সমগ্রে গমন করি। এছাড়া প্রকৃতির নিয়মানুবর্তিতা নীতি আরোহের একটি স্বতঃসিদ্ধ এবং মৌলিক নীতি। সুতরাং দেখা যাচ্ছে যে, আরোহ অনুমান ও প্রকৃতির নিয়মানুবর্তিতা নীতি খুবই ঘনিষ্ঠভাবে সম্পর্কিত।"
        }
      ]
    }
  ]
}