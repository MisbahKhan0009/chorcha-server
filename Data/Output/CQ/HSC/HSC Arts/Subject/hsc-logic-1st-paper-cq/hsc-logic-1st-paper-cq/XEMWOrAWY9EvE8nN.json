{
  "title": "ঢাকা বোর্ড ২০২৩",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্য-১ : ভাষা, চিন্তা, দেখতে দৃশ্য-২: জ্ঞান, দক্ষতা ও প্রয়োগ",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "Logic শব্দের অর্থ চিন্তা বা ভাষা।"
        },
        {
          "label": "খ",
          "question": "",
          "explanation": "দৈনন্দিন জীবনে যুক্তিবিদ্যা বিভিন্ন দিক থেকে আমাদের সহায়তা করে। যুক্তিবিদ্যার বৈধ ও অবৈধ যুক্তির পার্থক্যকরণের জ্ঞান আমাদের বাস্তবজীবনে ভুল যুক্তি প্রয়োগরোধে সহায়তা করে। ভুল যুক্তি প্রদানের মাধ্যমে আমাদের জীবনে অনেক সমস্যা হয়ে থাকে। বৈধ যুক্তি প্রদানের মাধ্যমে আমরা দৈনন্দিন জীবনে বিভিন্ন বিষয়ে সঠিক জ্ঞানলাভ করতে পারি। যুক্তিবিদ্যা আমাদের কুসংস্কার ও অন্ধবিশ্বাস থেকে মুক্ত হতে সাহায্য করে। যুক্তিবিদ্যা এক প্রকার মানসিক ব্যায়াম। এ ব্যায়াম মানুষকে শুদ্ধ চিন্তার অভ্যাস গঠনে বিশেষভাবে সহায়তা করে। অতএব বলা যায়, আমাদের দৈনন্দিন জীবনে যুক্তিবিদ্যার প্রয়োজনীয়তা অনস্বীকার্য।"
        },
        {
          "label": "গ",
          "question": "",
          "explanation": "দৃশ্য-১-এ আমার পাঠ্য যুক্তিবিদ্যাকে নির্দেশ করে। নিচে তা ব্যাখ্যা করা হলো- যুক্তিবিদ্যা যুক্তিসংক্রান্ত বিজ্ঞান। তাই যুক্তিবিদ্যার প্রধান আলোচ্য বিষয় হলো যুক্তি। যুক্তিবিদ্যাকে বিভিন্ন দিক থেকে সংজ্ঞায়িত করা হয়ে থাকে। তবে আধুনিককালে যুক্তিবিদ্যাকে বৈধ ও অবৈধ যুক্তির পার্থক্যকরণের বিদ্যা হিসেবে অভিহিত করা হয়ে থাকে। অর্থাৎ, অবৈধ যুক্তি থেকে বৈধ যুক্তিকে পৃথক করার পদ্ধতি ও নীতিসমূহের একটি বিশিষ্ট বিদ্যা হলো যুক্তিবিদ্যা। বৈধ যুক্তি থেকে অবৈধ যুক্তির পার্থক্যকরণের ক্ষেত্রে কতকগুলো বিষয় জড়িত থাকে। ভাষার মাধ্যমে যুক্তিকে প্রকাশ করতে হয়। অবৈধ যুক্তি থেকে বৈধ যুক্তিকে পৃথক করার জন্য কোন কোন নিয়ম কীভাবে প্রয়োগ করতে হবে সে সম্পর্কে চিন্তা করতে হয়। তেমনি উদ্দীপকের দৃশ্য-১-এ ভাষা, চিন্তা, বৈধতা বিষয়গুলো উপস্থাপন করা হয়েছে। এ বিষয়গুলো যুক্তিবিদ্যার মধ্যে অন্তর্ভুক্ত আছে। তাই বলা যায়, উদ্দীপকের দৃশ্য-১ দ্বারা আমার পাঠ্য যুক্তিবিদ্যা নির্দেশিত হয়েছে।"
        },
        {
          "label": "ঘ",
          "question": "",
          "explanation": "দৃশ্য-২ এ যুক্তিবিদ্যার বিজ্ঞান ও কলাবিদ্যার দিক নির্দেশ করে। আর যুক্তিবিদ্যা বিজ্ঞান ও কলা উভয়ই।নিচে তা বিশ্লেষণ করা হলো- উদ্দীপকের দৃশ্য-২ এ জ্ঞান, দক্ষতা ও প্রয়োগ, বিষয়গুলো উপস্থাপন করা হয়েছে। এখানে জ্ঞান বলতে সুশৃঙ্খল ও বিধিবদ্ধ জ্ঞানকে বোঝায়, যেটি যুক্তিবিদ্যার বিজ্ঞানের দিককে নির্দেশ করে। আর দক্ষতা ও প্রয়োগ বলতে যুক্তিবিদ্যার বিষয়গুলোকে বাস্তব ক্ষেত্রে প্রয়োগ করার বিষয়টি বোঝায়, যা যুক্তিবিদ্যার কলাবিদ্যার দিককে নির্দেশ করে। যুক্তিবিদ্যা বিজ্ঞান এ কারণে যে, অন্যান্য বিজ্ঞানের মতো যুক্তিবিদ্যার নির্দিষ্ট বিষয়বস্তু রয়েছে এবং আকারগতভাবে যুক্তিবিদ্যা নিজস্ব বিষয়বস্তুকে আলোচনা করতে পারে। যুক্তিবিদ্যার আলোচনা পদ্ধতি সুশৃঙ্খল এবং সুসংবদ্ধ। অপরদিকে  যুক্তিবিদ্যা আকারগত বিজ্ঞান হিসেবে বৈধ যুক্তির কিছু নমুনা প্রদান করে। এছাড়া বৈধ ও অবৈধ যুক্তির পার্থক্য নির্ণয়ের জন্য কিছু নিয়মকানুন শিক্ষা দেয়। এসব যুক্তির নমুনা ও নিয়মকানুন বাস্তবে প্রয়োগযোগ্য। তাই এদিক থেকে যুক্তিবিদ্যা একটি কলাবিদ্যা। তাই বলা যায় যে, যুক্তিবিদ্যা বিজ্ঞান ও কলা উভয়ই।"
        }
      ]
    },
    {
      "number": "2",
      "uddipok": "দৃশ্য-১: মানুষ = সভ্য মানুষ মানুষ = কম-বেশি দৃশ্য-২: মানুষ সকল মানুষ",
      "tag": "DB 23,AHC 24",
      "sub_questions": [
        {
          "label": "ক",
          "question": "জাত্যর্থ কী?",
          "explanation": "একটি পদ যে অপরিহার্য বা আবশ্যিক গুণ বা গুণাবলি প্রকাশ করে তাকে ঐ পদের জাত্যর্থ বলে।"
        },
        {
          "label": "খ",
          "question": "'পিতা' পদটি একটি সাপেক্ষ পদ কেন?",
          "explanation": "'পিতা' পদটি অর্থ প্রকাশের জন্য অন্য পদের ওপর নির্ভরশীল, তাই 'পিতা' পদটি একটি সাপেক্ষ পদ। অর্থের স্বয়ংসম্পূর্ণতার ভিত্তিতে পদকে দুইভাগে ভাগ করা হয় যার মধ্যে একটি হলো সাপেক্ষ পদ। যে পদ অর্থ প্রকাশের জন্য অন্য পদের ওপর নির্ভরশীল তাকে সাপেক্ষ পদ বলে। 'পিতা' পদটি অর্থ প্রকাশের জন পদের ওপর নির্ভরশীল। কেননা 'পিতা' পদের অর্থ প্রকাশের জন্য 'সন্তান' পদের ওপর নির্ভর করতে হয়। যেহেতু 'পিতা' পদটি অর্থ প্রকাশের জন্য অন্য পদের ওপর নির্ভরশীল, তাই 'পিতা' পদটি একটি সাপেক্ষ পদ।"
        },
        {
          "label": "গ",
          "question": "দৃশ্য-২ তোমার পাঠ্য কোন বিষয়কে নির্দেশ করে?",
          "explanation": "উদ্দীপকের 'দৃশ্য-২'এর মাধ্যমে পদের ব্যক্ত্যর্থ প্রকাশিত হয়েছে। কেননা এখানে একটি পদের সংখ্যাগত দিককে উপস্থাপন করা হয়েছে। যে শব্দ বা শব্দ সমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা হতে পারে সে শব্দ বা শব্দ সমষ্টিকে পদ বলে। প্রতিটি পদের দুটি দিক্ থাকে, যার মধ্যে একটি হলো পদের পরিমাণগত বা সংখ্যাগত দিক। যুক্তিবিদ্যায় পদের সংখ্যা বা পরিমাণগত দিককে ব্যত্যর্থ বলা হয়। কোনো একটি পদ একই অর্থে যে বস্তু বা বস্তু সমূহের ওপর প্রযোজ্য হয় তাকে ঐ পদের ব্যক্ত্যর্থ বলে। ব্যক্ত্যর্থ হলো একটি পদের ব্যাপ্তি বা বিস্তৃতির দিক। উদ্দীপকের 'দৃষ্টান্ত-২' এ 'মানুষ সকল মানুষ' উপস্থাপন করা হয়েছে। এখানে 'মানুষ' পদের সংখ্যা বা পরিমাণগত দিক হলো 'সকল মানুষ'। কেননা 'মানুষ' বলতে অতীত, বর্তমান ও ভবিষ্যতের সকল মানুষকে, বুঝায়। তাই 'মানুষ' পদের ব্যক্ত্যর্থ হলো 'সকল মানুষ'। এই কারণে. বলা যায়, 'দৃশ্য-২' আমার পাঠ্য পদের ব্যক্ত্যর্থকে নির্দেশ করে।"
        },
        {
          "label": "ঘ",
          "question": "দৃশ্য-১ ব্যক্ত্যর্থ ও জাত্যর্থের যে সম্পর্ক নির্দেশ করে- তা বিশ্লেষণ করো।",
          "explanation": "'দৃশ্য-১' দ্বারা পদের ব্যস্ত্যর্থ ও জাত্যর্থের বিপরীতক্রমে হ্রাস-বৃদ্ধির সম্পর্ক নির্দেশিত হয়েছে। কোনো একটি পদের দুটি দিক থাকে যথা- সংখ্যা বা পরিমাণগত দিক এবং গুণগত দিক। পদের সংখ্যাগত দিককে ব্যক্ত্যর্থ এবং গুণগত দিককে জাত্যর্থ বলে। পদের ব্যক্ত্যর্থ ও জাত্যর্থের মধ্যে গভীর সম্পর্ক রয়েছে তবে এই সম্পর্ক বিপরীতমুখী। কেননা যখন কোনো পদের ব্যস্ত্যর্থ বাড়ে তখন পদটির জাত্যর্থ কমে যায়। আবার, পদটির জাত্যর্থ বাড়লে ব্যস্ত্যর্থ কমে যায়। যেমন- 'মানুষ' পদের ব্য্যর্থ 'সকল মানুষ' এবং জাত্যর্থ 'জীববৃত্তি + বুদ্ধিবৃত্তি'। 'মানুষ' পদটির ব্যক্ত্যর্থ বাড়িয়ে 'জীব' করা হলে জাত্যর্থ কমে কেবল 'জীববৃত্তি' হয়। আবার, 'মানুষ' পদের ব্যস্ত্যর্থ কমিয়ে 'শিক্ষিত মানুষ' করা হলে জাত্যর্থ বেড়ে 'জীববৃত্তি বুদ্ধিবৃত্তি শিক্ষা' হয়। অর্থাৎ পদের ব্যস্ত্যর্থ বা জাত্যর্থের কোনো একটির হ্রাস বা বৃদ্ধি হয় তখন অন্যটির বৃদ্ধি বা হ্রাস ঘটে। যুক্তিবিদ্যায় পদের ব্যস্ত্যর্থ ও জাত্যর্থের হ্রাস-বৃদ্ধির এই নিয়মটি 'বিপরীতক্রমে হ্রাস-বৃদ্ধির নিয়ম' বলে পরিচিত। উদ্দীপকের দৃশ্য-১ এ 'মানুষ সভ্য মানুষ মানুষ কম-বেশি। এখানে 'মানুষ' থেকে 'সভ্য মানুষ' পদের ব্যস্ত্যর্থ কম কিন্তু জাত্যর্থ বেশি। আবার, 'সভ্য মানুষ' থেকে 'মানুষ' পদের ব্যার্থ বেশি কিন্তু জাত্যর্থ কম। অর্থাৎ, দৃশ্য-১ এ যে পদগুলো উপস্থাপন করা হয়েছে তার একটি থেকে অন্যটিতে গমন করলে বিপরীতক্রমে ব্যস্ত্যর্থ বা জাত্যর্থের হ্রাস-বৃদ্ধি ঘটে। তাই বলা যায়, দৃশ্য-১ দ্বারা পদের ব্যস্ত্যর্থ ও জাত্যর্থের বিপরীতক্রমে হ্রাস-বৃদ্ধির সম্পর্ক নির্দেশিত হয়েছে।"
        }
      ]
    },
    {
      "number": "3",
      "uddipok": "দৃশ্যপট-১ : গীতাঞ্জলি হয় একটি কাব্যগ্রন্থ। দৃশ্যপট-২: যদি আকাশে মেঘ হয় তাহলে বৃষ্টি হবে। দৃশ্যপট-৩ : সাজ্জাত হয় সৎ, না হয় বোকুষ",
      "tag": "DB 23,AHC 24",
      "sub_questions": [
        {
          "label": "ক",
          "question": "",
          "explanation": "গঠন অনুসারে যুক্তিবাক্য দুই প্রকার। যথা- সরল যুক্তিবাক্য ও যৌগিক যুক্তিবাক্য।"
        },
        {
          "label": "খ",
          "question": "",
          "explanation": "যে শব্দের মাধ্যমে যুক্তিবাক্যের উদ্দেশ্য ও বিধেয়ের মধ্যকার স্বীকৃতি বা অস্বীকৃতিজ্ঞাপক সম্পর্ক প্রকাশ করা হয় তাকে সংযোজক বলে। সংযোজক হলো যুক্তিবাক্যের উদ্দেশ্য ও বিধেয় পদের মধ্যে সম্পর্ক স্থাপনকারী। কোনো একটি যুক্তিবাক্যের যথার্থ আকার বজায় রাখার জন্য সংযোজক প্রয়োজন। তাই যুক্তিবাক্যে সংযোজক গুরুত্বপূর্ণ।"
        },
        {
          "label": "গ",
          "question": "",
          "explanation": "দৃশ্যপট-১ এর দ্বারা যুক্তিবাক্য প্রকাশ পেয়েছে। নিচে তা ব্যাখ্যা করা হলো- একটি যুক্তিবাক্য যেভাবে গঠিত হয় দৃশ্যপট-১ এর যুক্তিবাক্যটি সেভাবে গঠিত হয়েছে। যুক্তি গঠিত হয় যুক্তিবাক্য দিয়ে। আর যুক্তিবাক্য গঠিত হয় পদ দিয়ে। দুটি পদের মধ্যকার স্বীকৃতি বা অস্বীকৃতিজ্ঞাপক সম্পর্কের লিখিত বা মৌখিক বিবৃতিকে যুক্তিবাক্য বলে। একটি যুক্তিবাক্যে দুটি পদ থাকে। যথা- উদ্দেশ্য পদ ও বিধেয় পদ। যুক্তিবাক্যে যে পদ সম্পর্কে কোনো কিছু বলা হয় তাকে উদ্দেশ্য পদ বলে। উদ্দেশ্য পদ সম্পর্কে যা কিছু স্বীকার বা অস্বীকার করা হয় তাকে বিধেয় বলে। আর যে শব্দের মাধ্যমে উদ্দেশ্য ও বিধেয় পদের স্বীকৃতি বা অস্বীকৃতিজ্ঞাপক সম্পর্ক প্রকাশিত হয় তাকে বলে সংযোজক। প্রতিটি যুক্তিবাক্য তাই উদ্দেশ্য- সংযোজক-বিধেয় আকারে প্রকাশিত হয়। তেমনি উদ্দীপকের দৃশ্যপট-১ এর বাক্যটি হলো গীতাঞ্জলি হয় একটি কাব্যগ্রন্থ। এখানে গীতাঞ্জলি উদ্দেশ্য পদ এবং একটি কাব্যগ্রন্থ' পদটি বিধেয় পদ। আর হয়  শব্দটির মাধ্যমে উদ্দেশ্য বিধেয় পদের মধ্যে সংযোগ সাধিত হয়েছে।তাই হয় শব্দটি সংযোজক। তাই বলা যায় যে, দৃশ্যপট-১ এর মাধ্যমে যুক্তিবাক্য প্রকাশ পেয়েছে।"
        },
        {
          "label": "ঘ",
          "question": "",
          "explanation": "দৃশ্যপট-২ এর মাধ্যমে প্রাকল্পিক বাক্য এবং দৃশ্যপট-৩ এর মাধ্যমে বৈকল্পিক বাক্য নির্দেশিত হয়েছে।নিচে পাঠ্যবইয়ের আলোকে তা বিশ্লেষণ করা হলো- যুক্তিবাক্যকে বিভিন্ন দিক থেকে ভাগ করা হয়ে থাকে। এর মধ্যে সাপেক্ষ যুক্তিবাক্যকে দুই ভাগে ভাগ করা হয় যার মধ্যে একটি হলো প্রাকল্পিক যুক্তিবাক্য। যে সাপেক্ষ যুক্তিবাক্য যদি.... তবে বা তার সমার্থক কোনো শর্ত দ্বারা নির্দেশিত হয়ে যুক্তিবাক্য গঠন করে তাকে প্রাকল্পিক যুক্তিবাক্য বলে। এই প্রকার যুক্তিবাক্যে দুটি অংশ থাকে। এর প্রথম অংশকে বলা হয় পূর্বগ এবং দ্বিতীয় অংশকে বলা হয় অনুগ।তেমনি দৃশ্যকল্প-২ এ প্রদত্ত বাক্যটি হলো যদি আকাশে মেঘ হয় তাহলে বৃষ্টি হবে। এখানে দুটি সরল বাক্য যদি... তাহলে' শর্ত দ্বারা যুক্ত হয়ে যুক্তিবাক্য গঠন করেছে। তাই বলা যায়, দৃশ্যপট-২ এর মাধ্যমে প্রাকল্পিক যুক্তিবাক্য নির্দেশিত হয়েছে। আবার, সাপেক্ষ যুক্তিবাক্যের প্রকারভেদের একটি হলো বৈকল্পিক যুক্তিবাক্য। যে সাপেক্ষ যুক্তিবাক্যে দুটি সরল যুক্তিবাক্য 'বা, অথবা হয়... না হয়' ইত্যাদি যোজক দ্বারা যুক্ত হয়ে যুক্তিবাক্য গঠন করে তাকে বৈকল্পিক যুক্তিবাক্য বলে। দৃশ্যপট-৩ এর বাক্যটি হলো 'সাজ্জাত হয় সৎ, না হয় বোকা।' এখানে দুটি সরল বাক্য 'হয়... না হয়' যোজক দ্বারা যুক্ত হয়ে যুক্তিবাক্য গঠন করেছে। তাই বলা যায়,  দৃশ্যপট-৩ এর মাধ্যমে বৈকল্পিক যুক্তিবাক্য নির্দেশিত হয়েছে।"
        }
      ]
    },
    {
      "number": "4",
      "uddipok": "সজল বলল, \"সকল মানুষ হয় এমন যাদের পৃথিবীর মায়া ত্যাগ করতে হবে একদিন।\" জামান বলল, \"কোনো জীবই চিরদিন বেঁচে থাকে না।\" জাহিদ বলল, \"কোনো কোনো জীব হয় এমন যারা অনেক দিন বেঁচে থাকেুষ",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "দুটি পদের মধ্যে স্বীকৃতি বা অস্বীকৃতিজ্ঞাপক কোনো সম্পর্কের লিখিত বা মৌখিক বিবৃতিকে যুক্তিবাক্য বলে।"
        },
        {
          "label": "খ",
          "question": "",
          "explanation": "বিশেষ যুক্তিবাক্যের উদ্দেশ্য পদ পূর্ণ ব্যক্ত্যর্থ নিয়ে ব্যবহৃত না হওয়ার কারণে পদটি ব্যাপ্য নয়। যেসব পদ পূর্ণ ব্যক্ত্যর্থ নিয়ে ব্যবহৃত হয় সেসব পদ ব্যাপ্য হয়। সার্বিক যুক্তিবাক্যের উদ্দেশ্য পদ পূর্ণ ব্যক্ত্যর্থ নিয়ে ব্যবহৃত হয়। তাই সার্বিক যুক্তিবাক্যের উদ্দেশ্য পদ ব্যাপ্য হয়। আর বিশেষ যুক্তিবাক্যের উদ্দেশ্য পদ আংশিক ব্যক্ত্যর্থ নিয়ে ব্যবহৃত হয় বলে ব্যাপ্য নয়।"
        },
        {
          "label": "গ",
          "question": "",
          "explanation": "উদ্দীপকের জাহিদের বক্তব্য যুক্তিবাক্যকে নির্দেশ করে। নিচে তা ব্যাখ্যা করা হলো- যুক্তিবাক্য যেভাবে প্রকাশিত হয় জাহিদ সেভাবে বক্তব্য প্রদান করেছে। যুক্তি গঠিত হয় যুক্তিবাক্য দিয়ে। আর যুক্তিবাক্য গঠিত হয় পদ দিয়ে। যুক্তিবাক্য হলো দুটি পদের মধ্যকার সম্পর্কের লিখিত বা মৌখিক পদ্ধতি। একটি যুক্তিবাক্যের দুটি পদ থাকে। কোনো যুক্তিবাক্যে যে পদ সম্পর্কে কোনো কিছু বলা হয় তাকে উদ্দেশ্য পদ বলে। উদ্দেশ্য পদ সম্পর্কে যা কিছু স্বীকার বা অস্বীকার করা হয় তাকে বিধেয় বলে।আর যে শব্দের মাধ্যমে যুক্তিবাক্যের উদ্দেশ্য ও বিধেয় পদের মধ্যে স্বীকৃতি বা অস্বীকৃতিজ্ঞাপক সম্পর্ক প্রকাশিত হয় তাকে সংযোজক বলে। প্রতিটি যুক্তিবাক্য তাই উদ্দেশ্য-সংযোজন-বিধেয় আকারে প্রকাশিত হয়। তেমনি উদ্দীপকের জাহিদের বক্তব্য হলো- কোনো কোনো জীব হয় এমন যারা অনেক দিন বেঁচে থাকে। এখানে জাহিদের বক্তব্যে জীব পদটি উদ্দেশ্য পদ। এমন যারা অনেক দিন বেঁচে থাকে পদটি বিধেয় পদ। আর হয় শব্দটি উদ্দেশ্য ও বিধেয় পদের মধ্যে সম্পর্ক স্থাপন করেছে। তাই হয় শব্দটি সংযোজক। তাই বলা যায় যে, জাহিদের বক্তব্যের মাধ্যমে যুক্তিবাক্য নির্দেশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের সজলের বক্তব্যের মাধ্যমে যুক্তিবাক্য এবং জামানের বক্তব্যের মাধ্যমে ব্যাকরণের বাক্য নির্দেশিত হয়েছে। আর এই দুই প্রকার বাক্যের মধ্যে বিভিন্ন দিক দিয়ে পার্থক্য রয়েছে।নিচে এদের তুলনামূলক পার্থক্য বিশ্লেষণ করা হলো- যুক্তিবাক্য পদ দিয়ে গঠিত হয়। দুটি পদের মধ্যকার স্বীকৃতি বা অস্বীকৃতিজ্ঞাপক সম্পর্কের লিখিত বা মৌখিক বিবৃতিকে যুক্তিবাক্য বলে। একটি যুক্তিবাক্যের দুটি পদ থাকে এবং পদ দুটি সংযোজক দ্বারা যুক্ত থাকে। যুক্তিবাক্যে যে পদ সম্পর্কে কোনোকিছু বলা হয়। তাকে উদ্দেশ্য পদ বলে এবং উদ্দেশ্য সম্পর্কে যা কিছু বলা হয় তাকে বিধেয় বলে। আর যে শব্দটি উদ্দেশ্য ও বিধেয়ের মধ্যে সংযোগ স্থাপন করে তাকে সংযোজক বলে। প্রতিটি যুক্তিবাক্য তাই উদ্দেশ্য- সংযোজক-বিধেয় আকারে প্রকাশিত হয়। উদ্দীপকের সজলের বক্তব্য হলো- সকল মানুষ হয় এমন যাদের পৃথিবীর মায়া ত্যাগ করতে হবে একদিন। এখানে সজলের বক্তব্যে 'মানুষ' উদ্দেশ্য পদ, এমন যাদের পৃথিবীর মায়া ত্যাগ করতে হবে একদিন' বিধেয় পদ। আর 'হয়' শব্দটি সংযোজক। তাই সজলের বক্তব্য উদ্দেশ্য-সংযোজক- বিধেয় আকারে প্রকাশিত হয়েছে। এই কারণে সজলের বক্তব্যের মাধ্যমে যুক্তিবাক্য নির্দেশিত হয়েছে। অপরদিকে, যে শব্দ বা শব্দসমষ্টি কোনো বক্তার মনের ভাব অর্থপূর্ণভাবে প্রকাশ করে তাকে ব্যাকরণের বাক্য বলে। উদ্দীপকের জামানের বক্তব্য হলো- 'কোনো জীবই চিরদিন বেঁচে থাকে না।' এখানে জামানের বক্তব্য দ্বারা ব্যাকরণের বাক্য নির্দেশিত হয়েছে। ব্যাকরণের বাক্য বিভিন্ন সময়ে বিভিন্ন রকম হতে পারে। ব্যাকরণের বাক্যকে বিভিন্ন অংশে বিভক্ত করা যায়। ব্যাকরণের বাক্যের গুণ ও পরিমাণ অনেক সময় সুনির্দিষ্টভাবে প্রকাশিত হয় না। আর যুক্তিবাক্যের তুলনায় ব্যাকরণের বাক্যের পরিধি অনেক ব্যাপক।"
        }
      ]
    },
    {
      "number": "5",
      "uddipok": "১৯৭১ সালের ২৬ মার্চ বাংলাদেশের স্বাধীনতা ঘোষণা করা হয়। এই স্বাধীনতা পাওয়ার জন্য অনেক বুদ্ধিজীবী, বিচক্ষণ ও বিচারশক্তিসম্পন্ন ব্যক্তির প্রাণ দিতে হয়েছে।",
      "tag": "DB 23,AHC 24",
      "sub_questions": [
        {
          "label": "ক",
          "question": "উপলক্ষণ কাকে বলে?",
          "explanation": "যে গুণ বা গুণাবলি কোনো পদের জাত্যর্থের অংশ নয় কিন্তু পদটির জাত্যর্থ থেকে অনিবার্যভাবে নিঃসৃত হয় সে গুণ বা গুণাবলিকে উপলক্ষণ হবে।"
        },
        {
          "label": "খ",
          "question": "বিধেয় ও বিধেয়ক এক নয় কেন?",
          "explanation": "বিধেয় হলো যুক্তিবাক্যের একটি পদ তাই বিধেয় ও বিধেয়ক এক নয়। একটি যুক্তিবাক্য দুটি পদ থাকে যার মধ্যে একটি হলো বিধেয়। কোনো যুক্তিবাক্যে উদ্দেশ্য পদ সম্পর্কে যা কিছু স্বীকার বা অস্বীকার করা হয় তাই বিধেয়। আর বিধেয়ক হলো একটি সম্পর্ক যা কেবল সদর্থক যুক্তিবাক্যে থাকে। বিধেয় যেহেতু একটি পদ কোনো সম্পর্ক নয়, তাই বিধেয় ও বিধেয়ক নয়।"
        },
        {
          "label": "গ",
          "question": "উদ্দীপকে '১৯৭১ সালের ২৬শে মার্চ' কোন ধরনের বিধেয়ক নির্দেশ করে?",
          "explanation": "উদ্দীপকের ১৯৭১ সালের ২৬ শে মার্চ বিধেয়ক হিসেবে ব্যক্তিগত অবিচ্ছেদ্য অবান্তর লক্ষণকে নির্দেশ করে। কেননা ১৯৭১ সালের ২৬ শে মার্চ বাংলাদেশের ক্ষেত্রে সব সময় উপস্থিত থাকে। বিধেয়কের প্রকারভেদগুলোর মধ্যে একটি অবান্তর লক্ষণ। যে গুণ বা গুণাবলি কোনো পদের ব্যস্ত্যর্থের অংশ নয়; আবার পদটির জাত্যর্থ থেকে অনিবার্যভাবে নিঃসৃত নয় তাকে অবান্তর লক্ষণ বলে। অবান্তর লক্ষণের প্রকারভেদগুলোর মধ্যে একটি হলো ব্যক্তিগত অবিচ্ছেদ্য অবান্তর লক্ষণ। এই অবান্তর লক্ষণ কোনো ব্যক্তির ক্ষেত্রে সব সময় উপস্থিত থাকে। অর্থাৎ, যে অবান্তর লক্ষণ কোনো ব্যক্তির ক্ষেত্রে সব সময় উপস্থিত থাকে তাকে, ব্যক্তিগত অবিচ্ছেদ্য অবান্তর লক্ষণ বলে। উদ্দীপকে বর্ণিত ১৯৭১ সালের ২৬ শে মার্চ বাংলাদেশ নামের ক্ষেত্রে সব সময় উপস্থিত। তাই ১৯৭১ সালের ২৬ শে মার্চ বিধেয়ক হিসেবে ব্যক্তিগত অবিচ্ছেদ্য অবান্তর লক্ষণকে নির্দেশ করে।"
        },
        {
          "label": "ঘ",
          "question": "উদ্দীপকের 'বুদ্ধিজীবী ও বিচারশক্তি' শব্দ দ্বারা যে বিধেয়কের উল্লেখ পেয়েছে তা বিশ্লেষণ করো।",
          "explanation": "উদ্দীপকে 'বুদ্ধিজীবী' ও 'বিচারশস্ত্রি' শব্দ দ্বারা বিধেয়ক হিসেবে উপলক্ষণ নির্দেশিত হয়েছে। বিধেয়কের প্রকারভেদগুলোর মধ্যে একটি হলো উপলক্ষণ। এই বিধেয়ক কোনো পদের জাত্যর্থের অংশ নয়। তবে আত্যর্থ থেকে অনিবার্যভাবে নিঃসৃত হয়। অর্থাৎ যে গুণ বা গুণাবলি কোনো পদের জাত্যর্থের অংশ না হলেও জাত্যর্থ থেকে অনিবার্যভাবে নিঃসৃত হয় তাকে বিধেয়ক হিসেবে উপলক্ষণ বলে। যেমন- ক্ষুধা, তৃষ্ণা ইত্যাদি গুণ মানুষের জাত্যর্থের অংশ নয়। কিন্তু এগুলো মানুষ পদের জাত্যর্থ জীববৃত্তি থেকে অনিবার্যভাবে অনুমিত হয়। তাই ক্ষুধা, তৃষ্ণ ইত্যাদি গুণগুলি মানুষের উপলক্ষণ। ঠিক তেমনিভাবে 'মানুষ হলো এমন জীব যার যুক্তিবিদ্যা বোঝার ক্ষমতা আছে'- এই যুক্তিবাক্যে 'যুক্তিবিদ্যা বোঝার ক্ষমতা' কথাটি মানুষ পদটির একটি উপলক্ষণ। কেননা এটি বুদ্ধিবৃত্তি নামক জাত্যর্থ থেকে অনিবার্যভাবে নিঃসৃত হয়। বুদ্ধিবৃত্তি না থাকলে কেউ যুক্তিবিদ্যা বোঝার ক্ষমতা অর্জন করতে পারে না। উদ্দীপকে, 'বুদ্ধিজীবী' ও 'রিচারশক্তি' শব্দ দুটি 'মানুষ' পদের জাত্যর্থের অংশ নয়। তবে 'মানুষ' পদের জাত্যর্থ 'বৃদ্ধিবৃত্তি' থেকে অনিবার্যভাবে পাওয়া যায়। অর্থাৎ, 'বুদ্ধিজীবী' ও 'বিচারশক্তি' গুণ দুটি জাত্যর্থের অংশ না হলেও জাত্যর্থ থেকে অনিবার্যভাবে পাওয়া যায়। তাই উদ্দীপকের 'বুদ্ধিজীবী' ও 'বিচারশক্তি' পদ দুটি দ্বারা বিধেয়ক হিসেবে উপলক্ষণ নির্দেশত হয়েছে।"
        }
      ]
    },
    {
      "number": "6",
      "uddipok": "দৃশ্য-১: প্রাণী মানুষ, গরু, ছাগলসহ অনেক জীবকে অন্তর্ভুক্ত করে। দৃশ্য-২: ফর্সা, কালো ইত্যাদি।",
      "tag": "DB 23,AHC 24",
      "sub_questions": [
        {
          "label": "ক",
          "question": "",
          "explanation": "জাতি বা শ্রেণিবাচক বিধেয় পদবিশিষ্ট কোনো সমর্থক যুক্তিবাক্যের উদ্দেশ্য ও বিধেয় পদের মধ্যে যেসব সম্পর্ক থাকতে পারে, সেসব সম্পর্ককে বিধেয়ক বলে।"
        },
        {
          "label": "খ",
          "question": "",
          "explanation": "যে শ্রেণির ব্যক্ত্যর্থ সবচেয়ে বেশি এবং যাকে অন্য কোনো শ্রেণির অন্তর্গত করা যায় না, তাকে বৃহত্তম জাতি বা পরতম জাতি বলা হয়। দ্রব্য পদটিকে অন্য কোনো শ্রেণির অন্তর্গত করা যায় না বিধায় দ্রব্যকে পরতম জাতি বলা হয়।"
        },
        {
          "label": "গ",
          "question": "",
          "explanation": "দৃশ্য-২ এর মাধ্যমে শ্রেণিগত বিচ্ছেদ্য অবান্তর লক্ষণ নির্দেশিত হয়েছে। নিচে তা ব্যাখ্যা করা হলো- উদ্দীপকের দৃশ্য-২ যেসব গুণের উল্লেখ করা হয়েছে, সেগুলো কোনো শ্রেণির ক্ষেত্রে কোনো কোনো সময় উপস্থিত থাকে আবার কোনো কোনো সময় উপস্থিত থাকে না। বিধেয়ক হলো এক প্রকার সম্পর্ক। বিধেয়ককে বিভিন্ন দিক থেকে শ্রেণিবিভাগ করা হয়ে থাকে যার মধ্যে একটি হলো অবান্তর লক্ষণ। অবান্তর লক্ষণকে বিভিন্ন ভাগে ভাগ করা হয় যার মধ্যে একটি হলো শ্রেণিগত বিচ্ছেদ্য অবান্তর লক্ষণ। যে গুণ বা গুণাবলি কোনো পদের জাত্যর্থের অংশ নয়; আবার পদটির জাত্যর্থ থেকে নিঃসৃতও নয় সে গুণ বা গুণাবলিকে অবান্তর লক্ষণ বলে। আর যে অবান্তর লক্ষণ কোনো শ্রেণির ক্ষেত্রে কোনো কোনো সময় উপস্থিত থাকে এবং কোনো কোনো সময় উপস্থিত থাকে না তাকে শ্রেণিগত বিচ্ছেদ্য অবান্তর লক্ষণ বলে। তেমনি উদ্দীপকের দৃশ্য-২ এ ফর্সা, কালো এ দুটি বিষয় উপস্থাপন করা হয়েছে। এখানে ফর্সা এবং কালো মানুষ শ্রেণির ক্ষেত্রে সবসময় সমানভাবে বিদ্যমান থাকে না। এ গুণগুলো কোনো কোনো সময় মানুষ শ্রেণির ক্ষেত্রে উপস্থিত থাকতে পারে; আবার কোনো কোনো সময় উপস্থিত নাও থাকতে পারে। তাই 'দৃশ্য- ২ এর গুণগুলো দ্বারা শ্রেণিগত বিচ্ছেদ্য অবান্তর লক্ষণ নির্দেশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের দৃশ্য-১ এ বিধেয়ক হিসেবে জাতি ও উপজাতির নির্দেশ করা হয়েছে। জাতি ও উপজাতির মধ্যে বিভিন্ন দিক দিয়ে সম্পর্ক রয়েছে। নিচে তাদের সম্পর্ক বিশ্লেষণ করা হলো- বিধেয়কের প্রকারগুলোর মধ্যে দুটি হলো জাতি ও উপজাতি। জাতি ও উপজাতির ক্ষেত্রে শ্রেণিবাচক পদ প্রযোজ্য। দুটি শ্রেণিবাচক পদ যখন এমনভাবে সম্পর্কযুক্ত থাকে যে, এদের একটির ব্যক্ত্যর্থ অন্যটির ব্যক্ত্যর্থের চেয়ে বেশি এবং বেশি ব্যক্ত্যর্থপূর্ণ পদটি কম ব্যক্ত্যর্থপূর্ণ পদটিকে অন্তর্ভুক্ত করে তখন বেশি ব্যক্ত্যর্থপূর্ণ পদটিকে বলা হয় জাতি। আর কম ব্যক্ত্যর্থপূর্ণ পদটিকে বলা হয় উপজাতি। উদ্দীপকের দৃশ্য-১ এ উপস্থাপন করা হয়েছে যে, প্রাণী মানুষ, গরু, ছাগলসহ অনেক জীবকে অন্তর্ভুক্ত করে। অর্থাৎ মানুষ, গরু, ছাগলসহ সমজাতীয় অন্যান্য উপজাতি 'প্রাণী' জাতির অন্তর্ভুক্ত। তাই এখানে জাতি ও উপজাতি নির্দেশ করা হয়েছে। জাতি ও উপজাতির প্রকৃতি পর্যালোচনা করলে দেখা যায়, জাতি ও উপজাতি উভয়ই বিধেয়কের দুটি প্রকারভেদ। জাতি ও উপজাতি উভয়ই শ্রেণিবাচক পদ। জাতি যেমন একটি শ্রেণি, তেমনি উপজাতিও একটি শ্রেণি। আর জাতি ও উপজাতি উভয়ই সাপেক্ষ পদ। কেননা জাতি হতে গেলে উপজাতি থাকতে হয়। আর উপজাতি হতে হলে কোনো না কোনো জাতির অন্তর্ভুক্ত হতে হয়। তাই জাতি ও উপজাতি সাপেক্ষভাবে যুক্ত।"
        }
      ]
    },
    {
      "number": "7",
      "uddipok": "দৃশ্য-১: ফুলের গন্ধ ও বাগান। দৃশ্য-২: বেশি ব্যাপক থেকে কম ব্যাপক। দৃশ্য-৩: বিশিষ্ট বাক্য থেকে সার্বিক বাক্য।",
      "tag": "DB 23,AHC 24",
      "sub_questions": [
        {
          "label": "ক",
          "question": "মাধ্যম অনুমান কী?",
          "explanation": "যে অবরোহ অনুমানে একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে মাধ্যম অনুমান বলে।"
        },
        {
          "label": "খ",
          "question": "অবরোহ অনুমান কি সব সময় নিশ্চিত সত্যতা প্রকাশ করতে পারে?",
          "explanation": "না, অবরোহ নিশ্চিত সত্যতা প্রকাশ করতে পারে না। যে অনুমানে এক বা একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অবরোহ অনুমান বলে। অবরোহ অনুমানের ক্ষেত্রে আশ্রয়বাক্য ও সিদ্ধান্তের মধ্যে অনিবার্য সম্পর্ক থাকে। আর অবরোহ অনুমানের লক্ষ্য থাকে আকারগত সত্যতা লাভ করা। বস্তুগত সত্যতা অবরোহ অনুমানের বিচার্য বিষয় নয়। অবরোহ অনুমান বস্তুগতভাবে সত্য হতে পারে; আবার নাও হতে পারে। তবে আকারগতভাবে অবরোহ অনুমান সত্যতা প্রতিষ্ঠা করতে পারে।"
        },
        {
          "label": "গ",
          "question": "দৃশ্য-১ তোমার পাঠ্য কোন বিষয়কে নির্দেশ করে?",
          "explanation": "'দৃশ্য-১' দ্বারা অনুমান নির্দেশিত হয়েছে। যুক্তিবিদ্যার আলোচ্য বিষয়গুলোর মধ্যে গুরুত্বপূর্ণ একটি বিষয় হলো অনুমান। এখানে জ্ঞাত সত্য থাকে। আর জ্ঞাত সত্যের ওপর ভিত্তি করে অজ্ঞাত সত্য সম্পর্কে সিদ্ধান্ত করা হয়। তাই বলা যায়, কোনো জাঁত বা জানা বিষয়ের ওপর ভিত্তি করে কোনো অজ্ঞাত বা অজানা বিষয় সম্পর্কে সিন্ধান্ত প্রতিষ্ঠার মানসিক প্রক্রিয়াকে অনুমান বলে। অনুমানের ক্ষেত্রে জ্ঞাত ও অজ্ঞাত বিষয়ের মধ্যে অনিবার্য সম্পর্ক থাকতে হয়। অনুমানের ক্ষেত্রে তাই তিনটি বিষয় গুরুত্বপূর্ণ যথা- জ্ঞাত বিষয়, অজ্ঞাত বিষয় এবং জ্ঞাত ও অজ্ঞাত বিষয়ের মধ্যে অনিবার্য সম্পর্ক। 'দৃশ্য-১' এ উপস্থাপন করা হয়েছে যে, ফুলের গন্ধ ও বাগান। এখানে কোনো বাগানে ফুলের গন্ধ থেকে অনুমান করা যায় যে, বাগানে ফুল গাছ আছে। অর্থাৎ, বাগানে ফুলের গন্ধ জ্ঞাত হওয়ার ওপর ভিত্তি করে বাগানে ফুল গাছ থাকার বিষয়ে সিদ্ধান্ত প্রতিষ্ঠা করা যায়। অর্থাৎ, জ্ঞাত বিষয়ের ওপর ভিত্তি করে অজ্ঞাত বিষয় সম্পর্কে সিম্প্যন্ত প্রতিষ্ঠা করা যায়। সুতরাং 'দৃশ্য-১' এর মাধ্যমে আমার পাঠ্য অনুমানের বিষয়টি নির্দেশিত হয়েছে।"
        },
        {
          "label": "ঘ",
          "question": "দৃশ্য-২ ও দৃশ্য-৩ তোমার পাঠ্য যে দুটি বিষয়কে নির্দেশ করে তাদের মধ্যে পার্থক্য দেখাও।",
          "explanation": "'দৃশ্য-২' এর মাধ্যমে অবরোহ অনুমান এবং 'দৃশ্য-৩' এর মাধ্যমে আরোহ অনুমান নির্দেশিত হয়েছে। আর এই দুই প্রকার অনুমানের মধ্যে বিভিন্ন দিক দিয়ে পার্থক্য রয়েছে। যে অনুমানে এক বা একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অবরোহ অনুমান বলে। এই প্রকার অনুমানে সাধারণত সার্বিক থেকে বিশেষে গমন করা হয়। উদ্দীপকের 'দৃশ্য-২' এ বেশি ব্যাপক থেকে কম ব্যাপক বিষয়টি উপস্থাপন করা হয়েছে। তাই 'দৃশ্য-২' এর মাধ্যমে অবরোহ অনুমান নির্দেশিত হয়েছে। কেননা অবরোহ অনুমানের ক্ষেত্রে বেশি ব্যাপক থেকে কম ব্যাপকে গমন করা হয়। এই কারণে অবরোহ অনুমানের সিদ্ধান্ত আশ্রয়বাক্য থেকে কম ব্যাপক হয়। এটি কোনো কোনো ক্ষেত্রে আশ্রয়বাক্যের সাথে সমব্যাপক হতে পারে, তবে কোনোভাবেই বেশি ব্যাপক হতে পারে না। অবরোহ অনুমানে আশ্রয়বাক্য ও সিদ্ধান্তের মধ্যে অনিবার্য সম্পর্ক থাকে। আর অবরোহ অনুমানের লক্ষ্য থাকে কেবল আকারগত সত্যতা প্রতিষ্ঠা করা। অপরপক্ষে, যে অনুমানে বিশেষ বিশেষ দৃষ্টান্তের পর্যবেক্ষণ থেকে সার্বিক সংশ্লেষক সিদ্ধান্ত প্রতিষ্ঠা করা হয় তাকে আরোহ অনুমান বলে। এই প্রকার অনুমানে বিশেষ থেকে সার্বিকে গমন করা হয়। উদ্দীপকের 'দৃশ্য-৩' এ উপস্থাপন কর হয়েছে যে, 'বিশিষ্ট বাক্য থেকে সার্বিক বাক্য। তাই 'দৃশ্য- ৩' এর মাধ্যমে আরোহ অনুমানের বিষয়টি নির্দেশিত হয়েছে। কেননা আরোহ অনুমানে বিশিষ্ট বাক্য থেকে সার্বিক বাক্য প্রতিষ্ঠা করা যায়। আরোহ অনুমানে যেহেতু বিশেষ থেকে সার্বিকে গমন করা হয় তাই আরোহের সিদ্ধান্ত সব সময় আশ্রয়বাক্য থেকে বেশি ব্যাপক হয়ে থাকে। আরোহ অনুমানে আশ্রয়বাক্য ও সিদ্ধান্তের মধ্যে অনিবার্য সম্পর্ক নাও থাকতে পারে। আরোহের সিদ্ধান্ত সার্বিক সংশ্লেষক হওয়ায় এটি সব সময় নতুন তথ্য প্রকাশ করে। আর আরোহ অনুমানের লক্ষ্য থাকে আকারগত ও বস্তুগত উভয় প্রকার সত্যতা প্রতিষ্ঠা করা। সুতরাং বলা যায়, অবরোহ ও আরোহ অনুমানের দুটি প্রকার হলেও প্রকৃতিগতভাবে এরা পরস্পর ভিন্ন।"
        }
      ]
    },
    {
      "number": "8",
      "uddipok": "ধারণা-১ : কলম, বই, মানুষ, চতুষ্পদ ধারণা-২ : পাখি ও মাছ, আম এবং কমলা ধারণা-৩: হায়, মরি!, মরি!, ওহো, ছি! ছি!",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "যে পদ কোনো বস্তুকে না বুঝিয়ে বস্তুটির কোনো গুণকে প্রকাশ করে তখন তাকে গুণবাচক পদ বলে।"
        },
        {
          "label": "খ",
          "question": "",
          "explanation": "সকল শব্দই পদ নয়। পদের ক্ষেত্রে দেখা যায়, যে সব শব্দ বা শব্দসমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা হওয়ার যোগ্যতা রাখে সেসব শব্দসমষ্টিকে পদ বলে। তাই দেখা যাচ্ছে, সকল শব্দের মধ্যে একটি অংশ পদ হিসেবে ব্যবহৃত হয়। সুতরাং সকল শব্দকে পদ বলা যায় না।"
        },
        {
          "label": "গ",
          "question": "",
          "explanation": "উদ্দীপকের ধারণা-৩ পদ নিরপেক্ষ শব্দকে নির্দেশ করে। নিচে তা ব্যাখ্যা করা হলো- কেননা এখানে যে শব্দগুলো উপস্থাপন করা হয়েছে, সেগুলো কোনোভাবেই পদ হওয়ার যোগ্য নয়। শব্দ দিয়ে পদ গঠিত হয় বা শব্দ পদ হিসেবে ব্যবহৃত হয়। যে শব্দ বা শব্দসমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা হতে পারে সেসব শব্দ বা শব্দসমষ্টিকে পদ বলে। পদ হওয়ার যোগ্যতার দিক থেকে শব্দকে তিন ভাগে ভাগ করা যায় যার মধ্যে একটি হলো পদ নিরপেক্ষ শব্দ। যেসব শব্দ স্বাধীনভাবে বা অন্য কোনো শব্দের সাহায্য নিয়েও কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না সেসব শব্দকে পদ নিরপেক্ষ শব্দ বলে। তেমনি উদ্দীপকের ধারণা-৩ এ প্রদত্ত শব্দগুলো হলো- 'হায়, মরি!, মরি!, ওহো, ছি! ছি!।' এসব শব্দ স্বাধীনভাবে কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না; আবার অন্য কোনো শব্দের সাহায্য নিয়েও কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না। তাই শব্দগুলো পদ হওয়ার অযোগ্য। তাই  বলা যায়, ধারণা-৩ এর শব্দগুলো পদ হওয়ার অযোগ্য বা পদ নিরপেক্ষ শব্দ।"
        },
        {
          "label": "ঘ",
          "question": "",
          "explanation": "উদ্দীপকের ধারণা-১ পদযোগ্য শব্দ এবং ধারণা-২ সহপদযোগ্য -শব্দকে নির্দেশ করে।নিচে তা ব্যাখ্যা করা হলো- ধারণা-১ এর শব্দগুলো স্বাধীনভাবে পদ হিসেবে এবং ধারণা-২ এর শব্দগুলো অন্য শব্দের সাহায্যে পদ হিসেবে ব্যবহৃত হতে পারে। পদ হওয়ার যোগ্যতার ভিত্তিতে শব্দকে তিন ভাগে ভাগ করা হয় যার মধ্যে একটি হলো পদযোগ্য শব্দ। যে শব্দ বা শব্দসমষ্টি স্বাধীনভাবে কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে সেসব শব্দ বা শব্দসমষ্টিকে পদযোগ্য শব্দ বলে। উদ্দীপকের ধারণা-১ এর শব্দগুলো হলো- কলম, বই, মানুষ, চতুষ্পদ । এসব শব্দ স্বাধীনভাবে যুক্তিবাক্যের পদ হিসেবে ব্যবহৃত হতে পারে। যেমন- কলমটি হয় সুন্দর, বইটি হয় সাহিত্যের, সকল মানুষ হয় সুন্দর, ঘোড়া হয় চতুষ্পদ ইত্যাদি। তাই উদ্দীপকের ধারণা-১-এর দ্বারা পদযোগ্য শব্দ নির্দেশিত হয়েছে। অপরদিকে , যেসব শব্দ সরাসরি কোনো যুক্তিবাক্যের পদ হিসেবে ব্যবহৃত হতে পারে না কিন্তু অন্য শব্দের সাহায্য নিয়ে পদ হিসেবে ব্যবহৃত হতে পারে সেসব শব্দকে সহপদযোগ্য শব্দ বলে। উদ্দীপকের ধারণা-২-এর শব্দগুলো হলো- পাখি ও মাছ, আম এবং কমলা। এসব শব্দ এমন যে এগুলো অন্য শব্দের সাথে যুক্ত হতে হয়। এখানে ও, এবং হচ্ছে সহপদযোগ্য শব্দ। যেমন- 'পাখি ও মাছ হয় প্রাণী', 'আম এবং কমলা হয় সুস্বাদু' ইত্যাদি। যেহেতু শব্দগুলো অন্য শব্দের সাহায্য নিয়ে যুক্তিবাক্যের পদ হিসেবে ব্যবহৃত হয়, তাই শব্দগুলো সহপদযোগ্য শব্দ। তাই বলা যায়, উদ্দীপকের 'ধারণা-২' এর মাধ্যমে সহ-পদযোগ্য শব্দ নির্দেশিত হয়েছে।"
        }
      ]
    },
    {
      "number": "9",
      "uddipok": "স্বপন বলল, \"সকল বক হয় সাদা এবং কিছু সাদা পাখি হয় বক।\" সজল বলল, \"কিছু ফুল নয় হলুদ।\"",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "যে অমাধ্যম অনুমানে আশ্রয়বাক্যের বিধেয়ের বিরুদ্ধ পদকে সিদ্ধান্তের বিধেয় হিসেবে ব্যবহার করে এবং গুণ পরিবর্তন করে কিন্তু অর্থ অপরিবর্তিত রেখে সিদ্ধান্ত অনুমান করা হয় তাকে প্রতিবর্তন বলে"
        },
        {
          "label": "খ",
          "question": "",
          "explanation": "আবর্তন হচ্ছে অমাধ্যম অনুমানের প্রকারভেদ। যে অবরোহ অনুমানে একটি আশ্রয়বাক্য থেকে সিদ্ধান্ত অনুমিত হয় তাকে অমাধ্যম অনুমান বলে। অমাধ্যম অনুমানকে যুক্তিবিদগণ দশভাগে ভাগ করেছেন যার মধ্যে প্রথমটি হলো আবর্তন। এজন্য আবর্তন একটি অমাধ্যম অনুমান।"
        },
        {
          "label": "গ",
          "question": "",
          "explanation": "উদ্দীপকের স্বপনের বক্তব্যের মাধ্যমে পাঠ্যবইয়ের আবর্তন নির্দেশিত হয়েছে। ব্যাখ্যা করা হলো- আবর্তনের যুক্তি যেভাবে উপস্থাপন করা হয় স্বপন সেভাবে বক্তব্য প্রদান করেছে। অমাধ্যম অনুমানের প্রকারভেদগুলোর মধ্যে একটি হলো আবর্তন। এই প্রকার অমাধ্যম অনুমানে গুণের পরিবর্তন হয় না। তবে আশ্রয়বাক্যের উদ্দেশ্য ও বিধেয় পদের স্থান পরিবর্তিত হয়। তাই বলা যায়, যে অমাধ্যম আরোহ অনুমানে আশ্রয়বাক্যের গুণের পরিবর্তন না করে আশ্রয়বাক্যের উদ্দেশ্য ও বিধেয় পদের ন্যায়সংগতভাবে স্থান পরিবর্তনের মাধ্যমে সিদ্ধান্ত অনুমিত হয় তাকে, আবর্তন বলে। তেমনি উদ্দীপকের স্বপনের বক্তব্য হলো- 'সকল বক হয় সাদা এবং 'কিছু সাদা পাখি হয় বক'। এখানে স্বপনের বক্তব্যের প্রথম অংশ আশ্রয়বাক্য এবং দ্বিতীয় অংশ সিদ্ধান্ত। আশ্রয়বাক্য ও সিদ্ধান্তের গুণ অপরিবর্তিত রয়েছে এবং উদ্দেশ্য ও বিধেয় পদের ন্যায়সংগতভাবে স্থান পরিবর্তিত হয়েছে। এখানে আবর্তনের ক্ষেত্রে আশ্রয়বাক্যের কোনো অব্যাপ্য পদ সিদ্ধান্তে ব্যাপ্য হয়নি। এছাড়া এখানে আবর্তনের অন্যান্য নিয়মও অনুসরণ করা হয়েছে। তাই বলা যায়,  স্বপনের বক্তব্যের মাধ্যমে অমাধ্যম অনুমানের প্রকারভেদ আবর্তন নির্দেশিত হয়েছে।"
        },
        {
          "label": "ঘ",
          "question": "",
          "explanation": "8 উদ্দীপকের সজলের বক্তব্যের আবর্তন সম্ভব নয়। নিচে ব্যাখ্যা দেওয়া হলো- সজলের বক্তব্যের দ্বারা নির্দেশিত বাক্যে আবর্তনের নিয়মগুলো প্রয়োগ করা যায় না। আবর্তন হলো এক প্রকার অমাধ্যম অনুমান। যে এই অমাধ্যম অবরোহ অনুমানে আশ্রয়বাক্যের ও সিদ্ধান্তের গুণ অপরিবর্তিত থাকে। আর আশ্রয়বাক্যের উদ্দেশ্য ও বিধেয় পদের ন্যায়সংগতভাবে স্থান পরিবর্তিত হয়। তাই বলা যায়, যে অমাধ্যম অবরোহ অনুমানে আশ্রয়বাক্যের গুণ অপরিবর্তিত রেখে আশ্রয়বাক্যের উদ্দেশ্য ও বিধেয় পদের ন্যায়সংগতভাবে স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে। আবর্তনের সুনির্দিষ্ট কিছু নিয়ম আছে। এর মধ্যে একটি হলো আশ্রয়বাক্যের কোনো অব্যাপ্য পদ সিদ্ধান্ত গিয়ে ব্যাপ্য হতে পারবে না। উদ্দীপকের সজলের বক্তব্য হলো- 'কিছু ফুলনয় হলুদ।'। এ বাক্যটি একটি বিশেষ নঞর্থক বা 'O' যুক্তিবাক্য। পদের ব্যাপ্যতার নিয়ম অনুযায়ী 'O' বাক্যের কেবল বিধেয় পদ ব্যাপ্য, উদ্দেশ্য পদ ব্যাপ্য নয়। তাই 'O' বাক্যের আবর্তন করতে গেলে এর অব্যাপ্য উদ্দেশ্য পদ সিদ্ধান্তে বিধেয় হিসেবে ব্যবহৃত হয় এবং ব্যাপ্য হয় য আবর্তনের নিয়মবিরোধী। তাই 'O' যুক্তিবাক্যের আবর্তন করা যায় না। উদ্দীপকের সজলের বক্তব্য দ্বারা যেহেতু '' যুক্তিবাক্য নির্দেশিত হয়েছে, তাই সজলের বক্তব্যের আবর্তন সম্ভব নয়।"
        }
      ]
    },
    {
      "number": "10",
      "uddipok": "ঘটনা-১: জনাব মাহবুব সাহেবের পঁচাত্তরতম জন্মদিন উপলক্ষ্যে ক্রিকেট খেলার আয়োজন করে। খেলা চলাকালীন একটি আউটকে কেন্দ্র করে দুই দলের অধিনায়কের মধ্যে কথা কাটাকাটি হয় এবং খেলা বন্ধ থাকে। তখন মাহবুব সাহেব দুই দলের অধিনায়কের সাথে কথা বলে বিষয়টি সমাধান করে পুনরায় খেলা শুরু করান। ঘটনা-২: মানুষ মাছ খায় মাছ পোকা খায় সুতরাং  মানুষ পোকা খায়।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্যের ভিত্তিতে অনিবার্যভাবে কোনো সিদ্ধান্ত অনুমিত হয় তাই সহানুমান।"
        },
        {
          "label": "খ",
          "question": "",
          "explanation": "প্রতিটি সহানুমানে তিনটি পদ থাকতে হয়। এই পদ তিনটির নাম হলো- প্রধান পদ, অ-প্রধান পদ এবং মধ্যপদ। সিদ্ধান্তের বিধেয়কে প্রধান পদ, উদ্দেশ্যকে অ-প্রধান পদ এবং দুটি আশ্রয়বাক্যে উপস্থিত অথচ সিদ্ধান্তে অনুপস্থিত পদকে মধ্যপদ বলা হয়। সহানুমানের ক্ষেত্রে দুটি আশ্রয়বাক্যে সাধ্য পদ ও পক্ষপদের সাথে মধ্যপদের ক্ষেত্রে দুটি আশ্রয়বাক্যে সাধ্য পদ ও পক্ষপদের সাথে মধ্যপদের আবশ্যিক সম্পর্ক স্থাপিত হয় এবং তার ভিত্তিতে সিদ্ধান্তে প্রধান ও অ-প্রধান পদের মধ্যে আবশ্যিক সম্পর্ক গড়ে ওঠে। পদের সংখ্যা তিনটির বেশি বা কম হলে যুক্তি প্রক্রিয়া অকার্যকর হয়ে পড়ে।"
        },
        {
          "label": "গ",
          "question": "",
          "explanation": "উদ্দীপকের মাহবুব সাহেবের ভূমিকা সহানুমানের মধ্যপদের সাথে তুলনা করা যায়। কেননা সহানুমানের মধ্যপদ যেরূপ ভূমিকা পালন করে উদ্দীপকের মাহবুব সাহেব সেরূপ ভূমিকা পালন করেছেন। একটি সহানুমানে তিনটি পদ থাকে যার মধ্যে একটি হলো মধ্যপদ। সহানুমানের যে পদটি উভয় আশ্রয়বাক্যে থাকে কিন্তু সিদ্ধান্তে থাকে না তাকে মধ্যপদ বলে। সহানুমানে মধ্যপদ প্রধান আশ্রয়বাক্যে প্রধান পদের সাথে ব্যবহৃত হয়। আর অপ্রধান আশ্রয়বাক্যে মধ্যপদ অপ্রধান পদের সাথে ব্যবহৃত হয়। প্রধান ও অপ্রধান আশ্রয়বাক্যে ব্যবহৃত হয়ে মধ্যপদ প্রধান ও অপ্রধান আশ্রয়বাক্যের মধ্যে একটি অনিবার্য সম্পর্কতৈরি করে। আর ওই অনিবার্য সম্পর্কের ভিত্তিতে সহানুমানের সিদ্ধান্ত অনুমিত হয়। সুতরাং, সহানুমানের সিদ্ধান্তে মধ্যপদ না থাকলেও সহানুমানের সিদ্ধান্ত প্রতিষ্ঠায় মধ্যপদ গুরুত্বপূর্ণ ভূমিকা পালন করে।  উদ্দীপকের মাহবুব সাহেব ক্রিকেট খেলায় দুই দলের মধ্যে বিরোধ নিরসনের উদ্দেশ্যে দুই দলের অধিনায়কের সাথে কথা বলে বিরোধ সমাধান করেছেন। যার ফলে বিরোধের নিষ্পত্তি হয় এবং খেলা পুনরায় শুরু হয়। এখানে মাহবুব সাহেব বিরোধ নিরসনে মধ্যস্থতাকারীর ভূমিকা পালন করেছেন। সহানুমানের দিক থেকে বিবেচনা করলে মাহবুব সাহেব মধ্যপদের ভূমিকা পালন করেছেন। কেননা সহানুমানেও মধ্যপদ মধ্যস্থতাকারীর ভূমিকা পালন করে। তাই বলা যায়, উদ্দীপকের মাহবুব সাহেবের ভূমিকা সহানুমানের মধ্যপদের সাথে তুলনা করা যায়।"
        },
        {
          "label": "ঘ",
          "question": "",
          "explanation": "ঘটনা-২ এ চতুষ্পদী অনুপপত্তি ঘটেছে।নিচে তা ব্যাখ্যা করা হলো-  উদ্দীপকের ঘটনা-২ এ সহানুমানের নিয়ম লঙ্ঘন করে তিনটির অধিক পদ ব্যবহৃত করা হয়েছে। যে মাধ্যম অবরোহ অনুমানে পরোক্ষ সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। সহানুমানের নিয়ম অনুযায়ী একটি সহানুমানে তিনটি পদ থাকে, কোনোভাবেই তিনটির অধিক পদ ব্যবহার করা যায় না। সহানুমানের এই নিয়ম লঙ্ঘন করে কোনো সহানুমানের যুক্তিতে তিনটির অধিক পদ ব্যবহার করলে সহানুমান ত্রুটিপূর্ণ হয়। সহানুমানের এ ত্রুটিকে চতুষ্পদী অনুপপত্তি বলে। উদ্দীপকের 'ঘটনা-২' এ 'মানুষ মাছ খায়' এবং 'মাছ পোকা খায়'- এ দুটি আশ্রয়বাক্য থেকে অনিবার্যভাবে 'মানুষ পোকা খায়' এই সিদ্ধান্তটি প্রতিষ্ঠা করা হয়েছে। এখানে মানুষ, মাছ খায়, মাছ পোকা খায় এই চারটি পদ ব্যবহৃত হয়েছে। অর্থাৎ, এখানে সহানুমানের নিয়ম লঙ্ঘন করে তিনটির অধিক পদ ব্যবহার করা হয়েছে। যেহেতু 'ঘটনা-২' এ সহানুমানের নিয়ম লঙ্ঘন করে তিনটির অধিক পদ ব্যবহার করা হয়েছে। তাই 'ঘটনা-২' এ চতুষ্পদী অনুপপত্তি ঘটেছে। পরিশেষে বলা যায় যে, সহানুমানের কোনো যুক্তি প্রতিষ্ঠা করতে হলে অবশ্যই এর নিয়মগুলো যথাযথভাবে অনুসরণ করতে হবে।"
        }
      ]
    },
    {
      "number": "11",
      "uddipok": "দৃশ্যপট-১: এক চিমটি লবণ + এক মুঠো গুড় আধাকেজি পানি = হাতে তৈরি খাবার স্যালাইন। দৃশ্যপট-২:",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "যে বিষয় বা যার ওপর নির্ভর করে আরোহ অনুমান আত্মপ্রকাশ করে তাকে আরোহের ভিত্তি বলে।"
        },
        {
          "label": "খ",
          "question": "",
          "explanation": "আরোহ অনুমান যেসব বিষয়ের ওপর নির্ভর করে প্রকাশিত হয়ে থাকে তাকে আরোহের ভিত্তি বলে। আর যে বিষয়সমূহ আরোহের আকারগত দিক গঠন করে তাকে আরোহের আকারগত ভিত্তি বলে। আরোহের ক্ষেত্রে বিশেষ থেকে সার্বিকে গমনে অর্থাৎ, আকারগত দিক গঠনে প্রকৃতির নিয়মানুবর্তিতা নীতি কাজ করে, তাই প্রকৃতির নীতিকে আরোহের আকারগত ভিত্তি বলা হয়।"
        },
        {
          "label": "গ",
          "question": "",
          "explanation": "দৃশ্য-১ এ ভিন্ন জাতীয় কার্য সংমিশ্রনের প্রকাশ ঘটেছে। ব্যাখ্যা করা হলো- কার্যসংমিশ্রণ কার্যকারণ সম্পর্কিত একটি মতবাদ। যখন অনেকগুলো কারণ মিলে একটি মিশ্রকার্য উৎপন্ন করে এবং ওই কারণগুলো পৃথকভাবে প্রকাশিত না হয়ে একসাথে প্রকাশিত হয় তখন তাকে কার্যসংমিশ্রণ বলে। কার্যসংমিশ্রণ দুই প্রকার যার মধ্যে একটি হলো ভিন্ন জাতীয় কার্যসংমিশ্রণ। যখন একাধিক কারণ একসাথে কোনো মিশ্রকার্য উৎপন্ন করে এবং কারণগুলোর লিখিত কার্য কারণগুলো থেকে ভিন্ন হয় তখন এ কার্যটিকে ভিন্ন জাতীয় কার্যসংমিশ্রণ বলে। ভিন্নজাতীয় কার্যসংমিশ্রণের ক্ষেত্রে দেখা যায় যে, মিশ্রকার্যটি কারণগুলো থেকে ভিন্ন হয়। তেমনি উদ্দীপকের 'দৃশ্য-১' এ 'এক চিমটি লবণ + এক মুঠ গুড় + আধা কেজি পানি = হাতে তৈরি খাবার স্যালাইন' এমনটি উপস্থাপন করা হয়েছে। এখানে তিনটি কারণ মিলিতভাবে একটি মিশ্রকার্য উৎপন্ন করেছে এবং মিশ্রকার্যটি কারণগুলো থেকে ভিন্ন জাতীয়। অর্থাৎ, কারণগুলোর মিলিত কার্যকারণগুলো থেকে ভিন্ন। যেহেতু 'দৃশ্য-১' এর কারণগুলোর দ্বারা উৎপন্ন মিশ্রকার্যটি কারণগুলো থেকে ভিন্ন। তাই বলা যায়  'দৃশ্য-১' এর মাধ্যমে ভিন্নজাতীয় কার্য সংমিশ্রণের প্রকাশ ঘটেছে।"
        },
        {
          "label": "ঘ",
          "question": "",
          "explanation": "'দৃশ্যপট-১' এর মাধ্যমে বহুকারণবাদ নির্দেশিত হয়েছে। নিচে এর গ্রহনযোগ্যতা বিশ্লেষণ করা হলো- বহুকারণবাদ কোনো গ্রহণযোগ্য মতবাদ নয়।কার্যকরণ নিয়ম অনুযায়ী জগতের প্রতিটি ঘটনাই কার্যকারণ নিয়মে আবদ্ধ। প্রতিক্ষেত্রে একই কারণ একই কার্য উৎপন্ন করে। এই হিসেবে প্রতিটি কার্যের মাত্র একটি কারণ আছে। কিন্তু অনেক সময় দেখা যায় যে, কোনো একটি কার্য বিভিন্ন কারণে ঘটে থাকে। যখন কোনো একটি কার্যের একাধিক কারণ আছে বলে মনে করা হয় তখন তাকে বহুকারণ বলা হয়। আর এ সংক্রান্ত মতবাদটিকে বহুকারণবাদ বলা হয়। তাই বহুকারণবাদ অনুযায়ী কোনো কার্যের মাত্র একটি কারণ নয়, বহুকারণ রয়েছে। উদ্দীপকের 'দৃশ্যপট-২' এ 'মৃত্যু' নামক কার্যের অনেকগুলো কারণ দেখানো হয়েছে। অর্থাৎ, বিভিন্ন কারণে মৃত্যু হতে পারে। যেহেতু 'দৃশ্যপট-২' এ একটি কার্যের বিভিন্ন কারণ আছে বলে উপস্থাপন করা হয়েছে, তাই 'দৃশ্যপট-২' এর মাধ্যমে বহুকারণবাদ নির্দেশিত হয়েছে। যুক্তির আলোকে বহুকারণবাদ কোনো গ্রহণযোগ্য মতবাদ নয়। কারণের সার্বিকীকরণ করলে বহুকারণবাদ মিথ্যা প্রমাণিত হয়। কারণের মতো কার্যকে বিশিষ্ট ঘটনা হিসেবে গ্রহণ করলে বহুকারণবাদকে গ্রহণ করা যায় না। কার্যকারণ নিয়ম অনুযায়ী প্রতিটি কার্যের মাত্র একটি কারণ আছে। তাই কার্যকারণ নিয়মকে মেনে নিলে বহুকারণবাদের অসারতা প্রমাণিত হয়। সুতরাং বলা যায়, 'দৃশ্যপট-২' এর মাধ্যমে বহুকারণবাদ নির্দেশিত হয়েছে। আর পাঠ্যবইয়ের আলোকে বহুকারণবাদ গ্রহণযোগ্য নয়।"
        }
      ]
    }
  ]
}