{
  "title": "দিনাজপুর বোর্ড ২০১৯",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: জয়িতা চমৎকার গান করেন, ছবি আঁকেন, অবসরে তিনি কবিতা পড়েন, সেতার বাজান। দৃশ্যকল্প-২: সৃজন আহমেদ একজন ব্যবসায়ী। তিনি ক্রেতাদের সাথে অমায়িক ব্যবহার করেন। মানসম্মত পণ্য বিক্রয় করেন এবং পরিমাপেও সঠিক দেন।",
      "tag": "DIN.B 19",
      "sub_questions": [
        {
          "label": "ক",
          "question": "যুক্তিবিদ্যার জনক কে?",
          "explanation": "যুক্তিবিদ্যার জনক এরিস্টটল।"
        },
        {
          "label": "খ",
          "question": "'যুক্তিবিদ্যার কাজ সত্য আবিষ্কার করা'- বুঝিয়ে লেখ।",
          "explanation": "যুক্তিবিদ্যা সত্যের আদর্শকে সামনে রেখে সঠিক যুক্তিপদ্ধতি আবিষ্কার করে এবং তাদের মূল্য নিরূপণ করে। যুক্তিবিদ্যার মূল উদ্দেশ্য সত্যকে অর্জন করা। রূপগত ও বস্তুগত উভয় ধরনের সত্যতার সমন্বয়ে সত্যতার পূর্ণতা দান করে যুক্তিবিদ্যা। আমরা কিভাবে চিন্তা বা অনুমান করি তা আলোচনা করা যুক্তিবিদ্যার কাজ নয়। বরং যুক্তিবিদ্যার মূল কাজ হলো কিভাবে অনুমান করলে ভ্রম পরিহার করা যায় ও সত্যকে আবিষ্কার করা যায়। তাই বলা যায় যুক্তিবিদ্যার কাজ সত্যকে আবিষ্কার করা।"
        },
        {
          "label": "গ",
          "question": "দৃশ্যকল্প-১ এ তোমার পঠিত কোন বিষয়টির প্রতিফলন রয়েছে? ব্যাখ্যা করো।",
          "explanation": "দৃশ্যকল্প-১ এ আমার পঠিত নন্দনতত্ত্বের প্রতিফলন রয়েছে। নন্দনতত্ত্ব হচ্ছে সৌন্দর্য বিষয়ক বিজ্ঞান। এটি সৌন্দর্যচর্চার নিয়মকানুন প্রণয়ন করে এবং সেগুলোকে আমাদের বাস্তব জীবনে প্রয়োগ করে সুন্দরভাবে জীবনযাপনের নির্দেশনা প্রদান করে। মানুষ তার সৌন্দর্যের পিপাসা মেটাতে নানা উপায় অবলম্বন করে। এজন্য সে সুন্দরভাবে কথা বলে, সুন্দর পোশাক পরে, সুন্দর বাড়ি তৈরি করে, বাড়ির সামনে বাগান করে এবং শরীরের অঙ্গ প্রত্যঙ্গের পরিচর্যার মাধ্যমে নিজেকে সুন্দর ভাবে সাজায়। এসবই সৌন্দর্য চর্চার নিদর্শন। নন্দনতত্ত্বের নিয়মাবলী সঠিকভাবে বাস্তবক্ষেত্রে প্রয়োগ করলে আমাদের সৌন্দর্য অন্যের প্রশংসা অর্জনে সক্ষম হয়। উদ্দীপকে দৃশ্যকল্প-১ এ দেখা যায়, জয়িতা চমৎকার গান করেন, ছবি আঁকেন, অবসরে কবিতা পড়েন ও সেতার বাজান। এ বিষয়গুলো নন্দনতত্ত্বকেই নির্দেশ করে।"
        },
        {
          "label": "ঘ",
          "question": "দৃশ্যকল্প-২ এ যে বিষয়টির প্রকাশ ঘটেছে তার সাথে যুক্তিবিদ্যার সম্পর্ক দেখাও।",
          "explanation": "দৃশ্যকল্প-২ এ সৃজন আহমেদের পেশাগত নীতিবিদ্যাকে নির্দেশ করে।। পেশাগত নীতিবিদ্যা ও যুক্তিবিদ্যা বিভিন্ন দিক দিয়ে সম্পর্কিত। যেকোন পেশায় নৈতিকতা একটি গুরুত্বপূর্ণ বিষয়। প্রত্যেক পেশার জন্য কিছু নৈতিক নিয়ম অনুসরণ করা হয় এবং প্রতিটি পেশায় যৌক্তিকভাবেই কর্মকাণ্ড পরিচালিত হয়। তাই পেশাগত নীতিবিদ্যার সাথে যুক্তিবিদ্যা অঙ্গাঙ্গিভাবে জড়িত। বিভিন্ন রকম পেশায় প্রয়োজন অনুযায়ী বিভিন্ন সময় বিভিন্ন নৈতিক নিয়ম প্রয়োগ করতে হয়। কোনো পেশায় নৈতিক নিয়ম কার্যকর করার পূর্বে সেটির যৌক্তিকতা যাচাই করার প্রয়োজন হয়। আর যুক্তিবিদ্যার অধ্যয়ন যৌক্তিক বিচার বিশ্লেষণের ক্ষমতা বৃদ্ধি করে। তাই এই দুটি বিষয় পরস্পর গভীরভাবে সম্পর্কিত। এমন অনেক পেশা আছে যেখানে বৈজ্ঞানিক গবেষণা প্রধান কাজ। আর গবেষণার আগে প্রকল্প প্রণয়ন করতে হয় যেখানে যুক্তিবিদ্যার জ্ঞান অপরিহার্য ভূমিকা পালন করে। একইসাথে যেকোনো গবেষণায় নীতি-নৈতিকতার বিষয়টিও অত্যন্ত গুরুত্ব সহকারে বিবেচনা করা হয়। সকল পেশার সাথে মুনাফা ও মজুরি অপরিহার্যভাবে যুক্ত। এই দুটি বিষয়ই যৌক্তিক ও নৈতিক নিয়ম অনুযায়ী অগ্রসর হয়। কেননা মুনাফা ও মজুরি নির্ধারণের ক্ষেত্রে যৌক্তিক ও নৈতিক দিক গুরুত্বসহকারে বিবেচনা করা হয়। উদ্দীপকে দৃশ্যকল্প-২ এ দেখা যায়, সৃজন আহমেদ একজন ব্যবসায়ী। তিনি ক্রেতাদের সাথে অমায়িক ব্যবহার করেন। মানসম্মত পণ্য বিক্রয় করেন এবং পরিমাপেও সঠিক দেন। তবে এসব কর্মকাণ্ড পেশাগত ক্ষেত্রে নৈতিকতা ও যৌক্তিকতার প্রতিফলন। পরিশেষে বলা যায়, যেকোনো পেশায় নৈতিক নিয়মগুলো তখনই গ্রহণযোগ্য হয় যখন সেগুলো যৌক্তিক হয়। অর্থাৎ পেশাগত নীতিবিদ্যায় যৌক্তিকতার বিষয়টি আবশ্যিকভাবে যুক্ত। সুতরাং দেখা যাচ্ছে, পেশাগত নীতিবিদ্যার সাথে যুক্তিবিদ্যার গভীর সম্পর্ক বিদ্যমান।"
        }
      ]
    },
    {
      "number": "2",
      "uddipok": "তথ্য-১: সাধারণত শেষ রাতের স্বপ্ন সত্যি হয়। তথ্য-২: কুমিল্লা থেকে ঢাকায় মৃত্যুষার বেশি। অতএব, কুমিল্লা থেকে ঢাকা অস্বাস্থ্যকর। তথ্য-৩; ঘরের চালায় পেঁচা বসার পরই ঘরটা পুড়ে যায়। এতে সিদ্ধান্ত গ্রহণ করা হয় যে, ঘরের চালায় পেঁচা বসাই ঘর পোড়ার কারণ।",
      "tag": "DIN.B 19",
      "sub_questions": [
        {
          "label": "ক",
          "question": "আরোহের ভিত্তি কয়টি?",
          "explanation": "আরোহের ভিত্তি দুইটি।"
        },
        {
          "label": "খ",
          "question": "নিরীক্ষণ একটি সহজ-সরল প্রক্রিয়া- বুঝিয়ে লেখ।",
          "explanation": "প্রাকৃতিক পরিবেশে বিশেষ উদ্দেশ্যে কোনো বস্তু বা ঘটনাকে প্রত্যক্ষণ করাই নিরীক্ষণ। নিরীক্ষণে প্রাকৃতিক পরিবেশে প্রকৃতি প্রদত্ত বস্তু বা ঘটনাবলী প্রত্যক্ষ করা হয়। নিরীক্ষণ পরিকল্পিত ও সুনিয়ন্ত্রিত। যেমন: কাকের কালো রঙের কারণ অনুসন্ধান করতে গিয়ে আমরা প্রাকৃতিক পরিবেশে কতগুলো কাককে নিরীক্ষণ করি, কোনো কৃত্রিম পরিবেশে নিরীক্ষণ করি না। তাই বলা যায়, নিরীক্ষণ একটি সহজ-সরল প্রক্রিয়া।"
        },
        {
          "label": "গ",
          "question": "তথ্য-৩ এ যে ধরনের অনুপপত্তি ঘটেছে তা ব্যাখ্যা করো।",
          "explanation": "উদ্দীপকের তথ্য-৩ এ বর্ণিত অনুপপত্তিটি হলো কাকতালীয় অনুপপত্তি। যেকোনো পূর্ববর্তী ঘটনাকে কারণ বলে চিহ্নিত করা যায় না। কারণ ও কার্যের মধ্যে একটা অনিবার্য সম্পর্ক থাকে। তাই কারণ কোনো পরিবর্তনীয় ঘটনা হতে পারে না, কোনো পরিবর্তনীয় ঘটনাকে কারণ বলে ধারণা করলে কাকতালীয় অনুপপত্তি ঘটে। যেমন- ধূমকেতুর উদয়কে রাজার মৃত্যুর কারণ হিসেবে গণ্য করলে এই ধরনের অনুপপত্তি ঘটে। কারণ ধূমকেতুর উদয় একটি পরিবর্তনীয় ঘটনা। রাজার মৃত্যুর সাথে এর কোনো অনিবার্য সম্পর্ক নেই। উদ্দীপকে দেখা যায়, ঘরের চালায় পেঁচা বসার পরপরই ঘরটা পুড়ে যায় এবং পেঁচা বসাকেই ঘর পোড়ার কারণ হিসেবে চিহ্নিত করা হয়। যা কাকতালীয় অনুপপত্তিকে নির্দেশ করে।,"
        },
        {
          "label": "ঘ",
          "question": "তথ্য-১ এবং তথ্য-২ কি একই ধরনের অনুপপত্তিকে নির্দেশ করে? বিশ্লেষণ করো।",
          "explanation": "তথ্য-১ এবং তথ্য-২ উভয়ই অনিরীক্ষণজনিত অনুপপত্তিকে নির্দেশ করলেও প্রথমটি প্রাসঙ্গিক দৃষ্টান্তের অনিরীক্ষণ এবং দ্বিতীয়টি প্রয়োজনীয় অবস্থায় অনিরীক্ষণকে নির্দেশ করে। আরোহের সিদ্ধান্ত গ্রহণের পূর্বে যে সব বস্তু ও ঘটনা নিরীক্ষণ করা দরকার সেসব বস্তু ও ঘটনা নিরীক্ষণ না করে অল্প কয়েকটি বিষয় নিরীক্ষণ করে সিদ্ধান্ত গ্রহণ করলে যে অনুপপত্তি ঘটে তাকে অনিরীক্ষণজনিত অনুপপত্তি বলে। কোনো বিষয়ের প্রয়োজনীয় সকল অবস্থা নিরীক্ষণ না করে বিশেষ করে প্রতিকূল দৃষ্টান্ত নিরীক্ষণ না করে সিদ্ধান্ত গ্রহণ করা হলে অনিরীক্ষণ অনুপপত্তি ঘটে। অনিরীক্ষণ অনুপপত্তি দুই ধরনের। একটি প্রাসঙ্গিক দৃষ্টান্তের অনিরীক্ষণ এবং অন্যটি প্রয়োজনীয় অবস্থার অনিরীক্ষণ। কোনো বিষয়ে সিদ্ধান্ত গ্রহণ করার পূর্বে প্রয়োজনীয় সকল দৃষ্টান্তের নিরীক্ষণ না করলে প্রাসঙ্গিক দৃষ্টান্তের অনিরীক্ষণজনিত অনুপপত্তি ঘটে। কুসংস্কার এবং অন্ধবিশ্বাস হলো এর মূল কারণ। উদ্দীপকের তথ্য-১ এ বলা হয়েছে 'সাধারণত শেষ রাতের স্বপ্ন সত্যি হয়।' এ সিদ্ধান্ত গ্রহণ করার পূর্বে যেসব ক্ষেত্রে ভোর রাতে দেখা স্বপ্ন মিথ্যা হয়েছে সেসব দৃষ্টান্ত। নিরীক্ষণ করা হয়নি বলে অনুপপত্তি ঘটেছে। তথ্য-২ এ দেখা যায় কুমিল্লা থেকে ঢাকায় মৃত্যুহার বেশি বলে কুমিল্লা থেকে ঢাকা অস্বাস্থ্যকর বলে সিদ্ধান্ত নেয়া হয়েছে। এখানে প্রয়োজনীয় অনেক বিষয় নিরীক্ষণ করা হয়নি। কেননা মৃত্যুহার বেশি হওয়ার সাথে অন্যান্য যে বিষয়গুলো জড়িত তা হলো অনিরাপদ রাস্তাঘাট, ঘনবসতি ও রোগবালাই, যান্ত্রিক জীবনের কারণে গড় আয়ু হ্রাস প্রভৃতি। এই প্রয়োজনীয় অবস্থাগুলো নিরীক্ষণ না করে সিদ্ধান্ত গ্রহণ করার কারণে প্রয়োজনীয় অবস্থার অনিরীক্ষণজনিত অনুপপত্তি ঘটেছে। পরিশেষে বলা যায়, তথ্য-১ ও তথ্য-২ একই ধরনের অনুপপত্তি নির্দেশ করলেও তাদের মধ্যে সূক্ষ্ম কিছু পার্থক্য বিদ্যমান।"
        }
      ]
    },
    {
      "number": "3",
      "uddipok": "যুক্তি-১: মুরগি হয় এমন যা থেকে ডিম আসে ডিম হয় এমন যা থেকে মুরগি আসে ডিম হয় এমন যা থেকে ডিম আসে। যুক্তি-২: কোনো মাছ নয় ঝিনুক সকল ঝিনুক হয় জলজ প্রাণী কিছু জলজ প্রাণী হয় মাছ।",
      "tag": "DIN.B 19",
      "sub_questions": [
        {
          "label": "ক",
          "question": "অপ্রধান পদ কী?",
          "explanation": "নিরপেক্ষ সহানুমানের সিদ্ধান্তের উদ্দেশ্য পদকে অপ্রধান পদ বলে।"
        },
        {
          "label": "খ",
          "question": "আবর্তনে আশ্রয়বাক্যের কোনো অব্যাপ্য পদ সিদ্ধান্তে ব্যাপ্য হতে পারে না কেন?",
          "explanation": "আবর্তনের নিয়ম পরিপন্থি হওয়ায় কোনো অব্যাপ্য পদ সিদ্ধান্তে ব্যাপ্য হতে পারে না। যে অমাধ্যম অবরোহ অনুমানে গুণের পরিবর্তন না করে আশ্রয়বাক্যের উদ্দেশ্য ও বিধেয় পদের স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে। আবর্তনের চতুর্থ নিয়ম অনুসারে আশ্রয়বাক্যের কোনো অব্যাপ্য পদ সিদ্ধান্তে ব্যাপ্য হতে পারে না। উদাহরণস্বরূপ O যুক্তিবাক্যের আবর্তন সম্ভব নয়। যেমন- O-কিছু মানুষ নয় আশাবাদী। অতএব, O কিছু আশাবাদী নয় মানুষ। এখানে আশ্রয়বাক্যের অব্যাপ্য পদ মানুষ সিদ্ধান্তে ব্যাপ্য হয়েছে কিন্তু আবর্তনের নিয়মানুসারে তা সম্ভব নয়।"
        },
        {
          "label": "গ",
          "question": "যুক্তি-১ এ কোন ধরনের অনুপপড়ি ঘটেছে? ব্যাখ্যা করো।",
          "explanation": "যুক্তি-১ এ চতুষ্পদী অনুপপত্তি পরিলক্ষিত হয়। সহানুমানের যদি তিনটি পদের পরিবর্তে চারটি পদ ব্যবহার করা হয় তাহলে তাতে চতুষ্পদী অনুপপত্তি ঘটে। সহানুমানের নিয়মানুযায়ী যুক্তি বাক্যে তিনটি পদ থাকবে। নিয়ম লঙ্ঘন করে তিনের অধিক চারটি পদ ব্যবহার করা হলে চতুষ্পদী অনুপপত্তির সৃষ্টি হয়। উদ্দীপকের যুক্তি-১ এ চারটি পদ পরিলক্ষিত হয় যথা-১. মুরগি, ২. এমন যা ডিম থেকে আসে, ৩. ডিম ও ৪. এমন যা মুরগি থেকে আসে। সহানুমানের নিয়মানুসারে, তিনটি পদের পরিবর্তে চারটি পদ ব্যবহার করার কারণে যুক্তিটিতে চতুষ্পদী অনুপপত্তি ঘটেছে।"
        },
        {
          "label": "ঘ",
          "question": "যুক্তি-২ এর বৈধতা বিশ্লেষণ করো ।",
          "explanation": "যুক্তি-২ এ সহানুমানের ছয় নম্বর নিয়ম ভক্তা করায় তা অবৈধ। সহানুমানের ষষ্ঠ নিয়মানুসারে, সহানুমানের একটি আশ্রয়বাক্য নঞর্থক হলে সিদ্ধান্ত নঞর্থক হবে। এই নিয়ম লঙ্ঘন করলে যে অনুপপত্তি ঘটে তাকে নঞর্থক আশ্রয়বাক্য থেকে সদর্থক আশ্রয়বাক্য অনুমান সংক্রান্ত অনুপপত্তি বলে। উদ্দীপকে যুক্তি-২ এ দেখা যায়, কোনো মাছ নয় ঝিনুক সকল ঝিনুক হয় জলজ প্রাণী অতএব, কিছু জলজ প্রাণী হয় মাছ। এখানে প্রধান আশ্রয়বাক্য নঞর্থক হওয়া সত্ত্বেও সিদ্ধান্তটি সদর্থক হয়েছে। যা সহানুমানের নিয়ম পরিপন্থি। সুতরাং যুক্তি ২ অবৈধ যুক্তি। সহানুমানের কোনো একটি যুক্তিকে সঠিক হতে হলে বিধিসঙ্গতভাবে সহনুমানের সকল নিয়ম পালন করা অত্যাবশ্যক। এ কারণে যুক্তি-২ এর সহানুমানটি অবৈধ বা ভ্রান্ত যুক্তি।"
        }
      ]
    },
    {
      "number": "4",
      "uddipok": "সবিতা ও কবিতা সার্কাসে গিয়ে সিংহ, বাঘ, হাতি, ঘোড়া, বানর ও অন্যান্য প্রাণী দেখতে পেল। সবিতা বলল, \"প্রাণী শক্তিশালী হলেও এরা মানুষের বশীভূত। কারণ এদের বশীভূত করার ক্ষমতা মানুষের আছে।” কবিতা বলল, \"এদেরও ক্ষুধা, তৃষ্ণা আছে এবং এর মরণশীল।\" ছোট বোন লিলি বলল, \"এছাড়াও মানুষ সুন্দর পোশার পরে, ছবি আঁকে, গানও গাইতে পারে।\"",
      "tag": "DIN.B 19",
      "sub_questions": [
        {
          "label": "ক",
          "question": "বিধেয়ক কী?",
          "explanation": "বিধেয়ক হলো সদর্থক যুক্তিবাক্যের বিধেয় পদের সাথে উদ্দেশ্য পদের সম্পর্ক।"
        },
        {
          "label": "খ",
          "question": "বিধেয়ক কোনো পদ নয় কেন?",
          "explanation": "বিধেয়ক (Predicables) কোনো পদ নয় কারণ বিধেয়ক হলো একটি সম্পর্কের নাম। যুক্তিবাক্যের উদ্দেশ্য ও বিধেয়ের মধ্যকার সম্পর্কের নাম বিধেয়ক। এ কারণেই বিধেয়ক কোনো পদ নয়। যেমন: 'সকল দার্শনিক হন সৃজনশীল'। এখানে 'দার্শনিক' উদ্দেশ্য পদের সাথে 'সৃজনশীল' বিধেয় পদের যে সম্পর্ক তাই হলো বিধেয়ক।"
        },
        {
          "label": "গ",
          "question": "সবিতার উক্তি কোন ধরনের বিধেয়কের নির্দেশক? ব্যাখ্যা করে।",
          "explanation": "সবিতার উক্তিটি বিভেদক লক্ষণ নামক বিধেয়ককে নির্দেশ করে। সাধারণ অর্থে বিভেদক/লক্ষণ বলতে বিভেদ করার লক্ষণ বা গুণকে বোঝায়। যে গুণ বা গুণাবলি কোনো জাতির অন্তর্গত অন্যান্য উপজাতি থেকে একটি বিশেষ উপজাতিকে আলাদা করে সেই গুণ বা গুণাবলিতে বিভেদক লক্ষণ বলে। অর্থাৎ বিভেদক লক্ষণ হচ্ছে কোনো উপজাতির এমন গুণ বা গুণাবলি যা তার সারসত্তাকে প্রকাশ করে এবং এর মাধমে অন্যান্য উপজাতি থেকে তাকে আলাদা করে। উদ্দীপকে সবিতার উক্তিতে মানুষের এমন একটি গুণের কথা বলা হয়েছে যেটির মাধ্যমে অন্য প্রাণীকে বশীভূত করতে পারে। এটি মূলত মানুষের বুদ্ধিবৃত্তিকে ইঙ্গিত করে এবং এই গুণটির দ্বারা অন্যান্য প্রাণী ব উপজাতি থেকে মানুষ পৃথক। সুতরাং অন্য প্রাণীদের বশীভূত করার ক্ষমতা মানুষের বিভেদক লক্ষণকে নির্দেশ করে।"
        },
        {
          "label": "ঘ",
          "question": "কবিতা ও লিলির বক্তব্যে যে দু'প্রকার বিধেয়ক রয়েছে তাদের পারম্পরিক সম্পর্ক বিশ্লেষণ করো।",
          "explanation": "কবিতা ও লিলির বক্তব্যে যথাক্রমে উপলক্ষণ ও অবান্তর সক্ষণ নামত বিধেয়কের প্রকাশ দেখা যায়। যে গুণ কোনো একটি পদের জ্ঞাত্যর্থ বা জাত্যর্থের অংশ নয়। কিন্তু জাত্যর্থ বা এর কোনো অংশ থেকে অনির্দিষ্টভাবে নিঃসৃত হয় তাকে উপলক্ষণ বলে। অর্থাৎ উপলক্ষণ এমন গুণ যা জাত্যর্থের অংশ না হলেও, জাত্যর্থের সাথে অনিবার্যভাবে যুক্ত। আবার যে গুণ বা গুণাবলি কোনো পদের জাত্যর্থ বা জাত্যর্থের অংশ নয়, তাকে অবান্তর লক্ষণ বলে। অথাব অবান্তর লক্ষণ কোনো পদের জাত্যর্থ অতিরিক্ত ভিন্ন ধরনের কিছু গুণ বা বৈশিষ্ট্যকে নির্দেশ করে। উদ্দীপকে কবিতার বক্তব্যে ক্ষুধা, তৃষ্ণা ও মরণশীলতার উল্লেখ পাওয়া যায়। এগুলো প্রাণীর জ্ঞাত্যর্থের অংশ নয়। কিন্তু জীববৃত্তি থেকে অনিবার্যভাবে নিঃসৃত। কেননা জীববৃত্তি থাকলে ক্ষুধা, তৃষ্ণা ও মৃত্যু থাকবেই। তাই ক্ষুধা তৃষ্ণা ও মরণশীলতা গুণগুলো উপলক্ষণ। লিলির বক্তব্যে দেখা যায়- মানুষ সুন্দর পোশাক পরে, ছবি আঁকে, গল্প গাইতে পারে। এই গুণগুলো মানুষের জাত্যর্থ বা জাত্যর্থের অংশ নয়, জাত্যর্থ থেকে নিঃসৃত নয়। তাই এগুলো অবান্তর লক্ষণের নির্দেশক। পরিশেষে বলা যায়, উপলক্ষণ ও অবান্তর লক্ষণ উভয়ই বিধেয়কের দুইটি প্রকার। উভয়ই যথাক্রমে মানুষ ও অন্যান্য প্রাণীর জ্ঞাতার্থ থেকে নিঃসৃত ও জাত্যর্থ বহিভূর্ত গুণাবলি নিয়ে আলোচনা করে।"
        }
      ]
    },
    {
      "number": "5",
      "uddipok": "হেপি একাদশ শ্রেণিতে মানবিক বিভাগে ভর্তি হলো। সে জানলো মানবিক বিভাগে একটি মজার বিষয় আছে। যার লক্ষ্য ‘সত্যকে প্রতিষ্ঠা করা এবং সেটি একটি আদর্শমূলক বিজ্ঞান ।’",
      "tag": "DIN.B 19",
      "sub_questions": [
        {
          "label": "ক",
          "question": "Logos শব্দটির অর্থ কী?",
          "explanation": "'Logos' শব্দের অর্থ চিন্তা বা ভাষা।"
        },
        {
          "label": "খ",
          "question": "যুক্তিবিদ্যাকে কেন চিন্তামূলক বিজ্ঞান বলা হয়?",
          "explanation": "প্রখ্যাত ব্রিটিশ যুক্তিবিদ যোসেফ (Horace, William Brindley Joseph) যুক্তিবিদ্যাকে চিন্তাবিষয়ক বিজ্ঞান বলে উল্লেখ করেন। যুক্তিবিদ্যার জনক গ্রিক দার্শনিক এরিস্টটলও (Aristotle) যুক্তিবিদ্যাকে চিন্তার বিজ্ঞান অর্থেই বর্ণনা করেছিলেন। উৎপত্তিগত অর্থে যুক্তিবিদ্যা হলো, ভাষায় প্রকাশিত চিন্তা সম্পর্কিত বিজ্ঞান। চিন্তা শব্দটি ব্যাপক অর্থে ব্যবহৃত হয়। মনোবিজ্ঞানে চিন্তা বলতে কল্পনা, স্মৃতি, প্রত্যক্ষণ, অনুমান প্রভৃতি বোঝায়। আবার চিন্তা বলতে যৌক্তিক চিন্তা, শব্দ বা ভাষায় প্রকাশিত জ্ঞানকে বোঝায়। তবে সব ধরনের চিন্তা যুক্তিবিদ্যার আলোচ্য বিষয় নয়। যুক্তিবিদ্যা চিন্তা নিয়ে আলোচনা করলেও 'চিন্তার বিজ্ঞান' হিসেবে যুক্তিবিদ্যার প্রধান আলোচ্য বিষয় হলো বিচারমূলক বা অনুধ্যানমূলক চিন্তাপদ্ধতি। তাই আধুনিক ব্রিটিশ যুক্তিবিদ স্টেবিং বলেছেন, \"Logic is the science of reflective thinking\"।"
        },
        {
          "label": "গ",
          "question": "উদ্দীপকে কোন বিষয়ের ইঙ্গিত পাওয়া যায়? ব্যাখ্যা করো।",
          "explanation": "উদ্দীপকে যুক্তিবিদ্যার ইঙ্গিত পাওয়া যায়। যুক্তিবিদ্যার মূল উদ্দেশ্য হচ্ছে সত্যকে প্রতিষ্ঠা করা। এটি সত্যের আদর্শকে সামনে রেখে সঠিক যুক্তি পদ্ধতির নিয়ম কানুন আবিষ্কার করে ও তাদের মূল্যায়ন করে। সত্যতা দুই প্রকার; রূপগত সত্যতা ও বস্তুগত সত্যতা। রূপগত সত্যতা বলতে আমরা বুঝি নিয়ম কানুনের দিক দিয়ে সত্যতা আর বস্তুগত সত্যতা বলতে বাস্তবের সাথে মিল বা সঙ্গতিকে বোঝায়। সত্য প্রতিষ্ঠার এই আদর্শকে সামনে রেখে কীভাবে অনুমান করলে ভ্রম পরিহার করে সত্যকে অর্জন করা যায় তা নিয়েই যুক্তিবিদ্যা আলোচনা করে। উদ্দীপকে বলা হয়েছে যে একটি বিষয় আছে যার লক্ষ্য সত্যকে প্রতিষ্ঠা করা এবং সেটি একটি আদর্শমূলক বিজ্ঞান। সুতরাং যথার্থই বলা যায় বিষয়টি হলো যুক্তিবিদ্যা ।"
        },
        {
          "label": "ঘ",
          "question": "উদ্দীপকে উল্লেখিত বিষয়টি বাস্তব জীবনে প্রয়োগের গুরুত্ব বিশ্লেষণ করো।",
          "explanation": "উদ্দীপকে উল্লেখিত বিষয়টি হলো যুক্তিবিদ্যা যা বাস্তব জীবনে গুরুত্বপূর্ণ প্রভাব বিস্তার করে। যুক্তিবিদ্যা একটি নিয়ম পদ্ধতির বিজ্ঞান যা আমাদের সঠিক নিয়ম পদ্ধতির জ্ঞান দান করে। এ সব নিয়ম কানুনের অনুসরণ করলে বাস্তব জীবনে যুক্তির ভুল ত্রুটি খুঁজে বের করে তা পরিহার করা সম্ভব হয়। ফলে আমরা দক্ষতা অর্জন করি। যুক্তিবিদ্যা পাঠের ফলে আমাদের মন থেকে অন্ধবিশ্বাস ও কুসংস্কার দূর হয়ে যায়। যুক্তিবিদ্যা মনকে প্রশিক্ষণের মাধ্যমে উন্নততর করে তোলে। যুক্তিবিদ্যার চর্চা আমাদের বুদ্ধিবৃত্তিকে শক্তিশালী করে এবং নির্ভুল চিন্তাধারার পক্ষে উপযোগী করে তোলে। যুক্তিবিদ্যা চর্চার ফলে আমাদের বস্তুনিরপেক্ষ চিন্তার ক্ষমতা বেড়ে যায়। যুক্তিবিদ্যা পাঠ করে আমরা এমন কিছু কলাকৌশল আয়ত্ব করি যা জ্ঞানের প্রতিটি বিভাগেই প্রয়োজন। উদ্দীপকে সত্যকে প্রতিষ্ঠার জন্য যে আদর্শনিষ্ঠ বিজ্ঞানের কথা বলা হয়েছে তার একটি প্রাচীন ও মহান ঐতিহ্য রয়েছে। যুক্তিবিদ কার্ডের রিড বলেন স্পষ্টতই যুক্তিবিদ্যা মানবিক শিক্ষার জন্য অপরিহার্য। পরিশেষে বলা যায়, একটি সুন্দর ও মানবিক জীবন গঠনে যুক্তিবিদ্যার চর্চা ও অনুশীলন অতীব প্রয়োজন। কিছু কিছু সমালোচক এর প্রয়োগের দিকটিকে সম্পূর্ণরূপে অস্বীকার করলেও বাস্তব জীবনে এর যথেষ্ট গুরুত্ব রয়েছে।"
        }
      ]
    },
    {
      "number": "6",
      "uddipok": "দৃশ্যকল্প-১: যুক্তিবিদ্যা ক্লাসে শিক্ষক বললেন, \"আজ এমন। একটি বিষয় নিয়ে আলোচনা করব যা প্রাকৃতিক বিজ্ঞানের সবচেয়ে গুরুত্বপূর্ণ একটি নীতি'। এ নীতিটি মানুষের মনের এক অখণ্ড বিশ্বাস। একে বাদ দিয়ে আরোহ অনুমান সম্ভব নয়।\" দৃশ্যকল্প-২: জ্যোতির্বিজ্ঞানীরা বিশেষ উদ্দেশ্য সাধনের জন্য চন্দ্রগ্রহণ, সূর্যগ্রহণ, জোয়ারভাটা ও গ্রহ নক্ষত্রের গতিবিধি প্রত্যক্ষ করেন।",
      "tag": "DIN.B 19",
      "sub_questions": [
        {
          "label": "ক",
          "question": "কূটাভাস শব্দটির অর্থ কী?",
          "explanation": "কূটাভাস শব্দটির অর্থ হলো আপাত অসঙ্গত মতবাদ।"
        },
        {
          "label": "খ",
          "question": "কারণ ও শর্ত এক নয় কেন?",
          "explanation": "কতগুলো শর্তের সমন্বয়ে কারণ সৃষ্টি হওয়ায় কারণ ও শর্ত পরস্পর থেকে ভিন্ন। কোনো কার্যকে ঘটানোর জন্য যে সকল পূর্ববর্তী ঘটনার প্রয়োজন হয় তাদের সমন্টিকে কারণ (Cause) বলে এবং কারণ হিসেবে গৃহীত ঘটনাসমূহের প্রত্যেকটি অংশ হলো এক একটি শর্ত (Condition)। কারণ ও শর্ত পরস্পর থেকে ভিন্ন। কেননা- প্রথমত, কারণ হলো শর্তের সমষ্টি, আর শর্ত হলো কারণের অংশ। দ্বিতীয়ত, কারণকে গুণগত ও পরিমাণগত দিক থেকে বিচার করা যায়, কিন্তু শর্তকে গুণগত ও পরিমাণগত দিক থেকে বিচার করা যায় না। এজন্য কারণ ও শর্ত পরস্পর থেকে ভিন্ন।"
        },
        {
          "label": "গ",
          "question": "দৃশ্যকল্প-১ এ আরোহের কোন ভিত্তিটির ইঙ্গিত রয়েছে? ব্যাখ্যা করো।",
          "explanation": "দৃশ্যকল্প-১ এ আরোহের প্রকৃতির নিয়মানুবর্তিতা নীতি নামক ভিত্তিটির ইঙ্গিত রয়েছে। প্রকৃতির নিয়ম অনুযায়ী বলা হয় প্রকৃতি সর্বদা নিয়মের অনুগামী। প্রকৃতি কখনো বিরূপ আচরণ করে না। প্রকৃতি একই অবস্থায় সর্বদা একই আচরণ করে। আরোহ অনুমানে কোনো বিষয় সম্পর্কে সার্বিক সিদ্ধান্ত গ্রহণ করার সময় এ নীতিকে অনুসরণ করা হয়। যেমন- 'সকল মানুষ হয় মরণশীল' এই সার্বিক সংশ্লেষক যুক্তিবাক্যটির বস্তুগত সত্যতা প্রতিষ্ঠা - করতে গেলে প্রকৃতির নিয়মকে বিশ্বাস করতে হবে এবং মনে করতে হবে প্রাণীর নিজস্ব প্রকৃতি অনুযায়ী এবং পারিপার্শ্বিক পরিবেশে যে অবস্থায় 'মানুষ', গরু, ছাগল, পাখি প্রভৃতির মৃত্যু হয়; সেই একই অবস্থায় অন্যান্য সকল প্রাণীর মৃত্যু হবে। এজন্য আরোহ অনুমানে 'প্রকৃতির নিয়মানুবর্তিতা' - নীতির ওপর ভিত্তি করে সিদ্ধান্ত গৃহীত হয়। উদ্দীপকে দৃশ্যকল্প-১ এ আরোহের স্বতঃসিদ্ধ ভিত্তির কথা বলা হয়েছে। এটি প্রাকৃতিক বিজ্ঞানের সবচেয়ে গুরুত্বপূর্ণ একটি নীতি। এটি মানুষের - মনের এক অখণ্ড বিশ্বাস। সুতরাং স্পষ্টতই এটি প্রকৃতির নিয়মানুবর্তিতাকে নির্দেশ করছে।"
        },
        {
          "label": "ঘ",
          "question": "দৃশ্যকল্প-২ এ যে বিষয়টির প্রতিফলন রয়েছে তার সুবিধা ও অসুবিধা বিশ্লেষণ করো।",
          "explanation": "দৃশ্যকল্প-২ এ নিরীক্ষণের প্রতিফলন ঘটেছে যার সুবিধা এবং অসুবিধা উভয়ই বিদ্যমান। কোনো বিশেষ উদ্দেশ্য সাধনের জন্য প্রাকৃতিক পরিবেশে প্রাকৃতিক বস্তু ও ঘটনাবলীর সুনির্দিষ্ট প্রত্যক্ষণই হলো নিরীক্ষণ। নিরীক্ষণ পদ্ধতির সুবিধা হলো এখানে কার্য থেকে কারণে এবং কারণ থেকে পুনরায় কার্যে যাওয়া যায়। নিরীক্ষণের জন্যে কৃত্রিম পরিবেশ সৃষ্টির প্রয়োজন হয়না। নিরীক্ষণ একটি সহজ-সরল প্রক্রিয়া। নিরীক্ষণ পরীক্ষণের ওপর নির্ভরশীল নয়। নিরীক্ষণের পরিসর ব্যাপর্ক। উদ্দীপকে দৃশ্যকল্প-২ এ জোতির্বিজ্ঞানীদের প্রাকৃতিক ঘটনাসমূহ পর্যবেক্ষণ করতে দেখা যায়। চন্দ্রগ্রহণ, সূর্যগ্রহণ, জোয়ারভাটা ও গ্রহ নক্ষত্রের গতিবিধি প্রত্যক্ষ করতে কৃত্রিম পরিবেশের প্রয়োজন হয়নি। নিরীক্ষণ পদ্ধতির বেশ কিছু অসুবিধাও রয়েছে। নিরীক্ষণের ঘটনার পুনরাবৃত্তি করা যায় না। এ ক্ষেত্রে পারিপার্শ্বিক অবস্থার পরিবর্তন করা যায় না। যেমন- উদ্দীপকে দৃশ্যকল্প-২ এ চন্দ্রগ্রহণ, সূর্যগ্রহণ, জোয়ারভাটা ও গ্রহ নক্ষত্রের গতিবিধি পর্যবেক্ষণ ঘটনাগুলোর পুনরাবৃত্তি করা সম্ভব নয়। প্রাকৃতিকভাবে পরবর্তী চন্দ্রগ্রহণ বা সূর্যগ্রহণের জন্য অপেক্ষা করতে হয়। এজন্য ধীরস্থিরভাবে ঘটনাকে প্রত্যক্ষ করা সম্ভব হয় না। এ পদ্ধতির বড় অসুবিধা হলো নিরীক্ষণের সিদ্ধান্ত সুনিশ্চিত নয়। পরিশেষে বলা যায়, নিরীক্ষণ পদ্ধতির বেশ কিছু অসুবিধা থাকলেও তা আরোহের একটি বস্তুগত ভিত্তি। কোনো বিষয়ে পরীক্ষণ চালাতে গেলেও নিরীক্ষণের প্রয়োজন হয়। তাই নিরীক্ষণের গুরুত্বকে অস্বীকার করার কোনো উপায় নেই।"
        }
      ]
    },
    {
      "number": "7",
      "uddipok": "আমার দৃশ্যকল্প-১: শিক্ষক ক্লাসে সঠিক উত্তরকে ‘ ✓’ এবং ভুল উত্তরকে 'X' চিহ্ন দিয়ে প্রকাশ করলেন। দৃশ্যকল্প-২: মিতুল 'রাফিন ও সাফিন হয় ভালো ছাত্র' যুক্তিবাক্যটিতে 'p. q' দ্বারা প্রকাশ করলেন।",
      "tag": "DIN.B 19,JB 19",
      "sub_questions": [
        {
          "label": "ক",
          "question": "সংকেত কত প্রকার?",
          "explanation": "সংকেত দুই প্রকার।"
        },
        {
          "label": "খ",
          "question": "প্রতীক ও সংকেত এক নয় কেন?",
          "explanation": "সংকেত প্রাকৃতিক ও কৃত্রিম উভয় চিহ্ন হলেও প্রতীক সর্বদাই কৃত্রিম চিক হয়ে থাকে। এ কারণে প্রতীক ও সংকেত সম্পূর্ণ অভিন্ন নয়। কোনো কিছুকে নির্দেশ করার, বোঝার এবং ব্যক্ত করার জন্য যে চিহ্ন স্ববহার করা হয় তাকে প্রতীক বলে। অর্থাৎ প্রতীক সর্বদাই কৃত্রিম। বেদন- জাতীয় পতাকা হচ্ছে আমাদের জাতীয়তা, সার্বভৌমত্ব ও স্বাধীনতার প্রতীক। অন্যদিকে, কোনো বিষয় যখন কিছুর নির্দেশ বা আভাস দেয়, তখন তাকে সংকেত বলে। যেমন- আকাশে ঘন কালো মেঘ গুড়-বৃষ্টির সংকেত বহন করে। তেমনিভাবে বাসস্ট্যান্ডের স্টার্টারের মুইসেল বাড়ী ছাড়ার সংকেত হিসেবে কাজ করে। অর্থাৎ সংকেত প্রাকৃতিক ও কৃত্রিম উভয় হতে পারে। এ কারণে প্রতীক ও সংকেত সম্পূর্ণ ভিন্ন।"
        },
        {
          "label": "গ",
          "question": "দৃশ্যকল্প-২ এ মিতুলের প্রতীকায়িত বাক্যটির সত্যমান নির্ণয় করো।",
          "explanation": "দৃশ্যকল্প-২ এ মিতুলের p.q দ্বারা প্রতীকায়িত বাক্যটি একটি সংযৌগিক বাক্য। নিচে মিতুল নির্দেশিত সংযৌগিক বাক্যের সত্যমান নির্ণয় করা হলো- স্তম্ভ → \\to → ১ম স্তম্ভ ২য় স্তম্ভ ৩য় স্তম্ভ সারি ↓ p q p.q ১ম T T T ২য় T F F ৩য় F T F ৪থ F F F উপরের দৃষ্টান্তের আলোকে বলা যায়- ১. p সত্য ও ৭ সত্য হলে p.q সত্য হয়। ২. p সত্য ও এ মিথ্যা হলে p.q মিথ্যা হয়। ৩. p মিথ্যা ও ৭ সত্য হলে p.q মিথ্যা হয়। 8 . p মিথ্যা ও q মিথ্যা হলে p.q মিথ্যা হয়।"
        },
        {
          "label": "ঘ",
          "question": "দৃশ্যকল্প-১ এ শিক্ষক যে পদ্ধতিটি ব্যবহার করেছেন তার সুবিধাগুলো বর্ণনা করো।",
          "explanation": "দৃশ্যকল্প-১-এ ' ✓ ' 'X' চিহ্ন দুটি দ্বারা প্রতীককে নির্দেশ করা হয়েছে। আমাদের চিন্তা-ভাবনা, অনুভূতি অপরের কাছে প্রকাশ করার জন্যই আমরা ভাষা ব্যবহার করি। কিন্তু কথ্য ও লেখ্য ভাষার মধ্যে নানা অস্পষ্টতা ও জটিলতা রয়েছে। ফলে কখনো কখনো মনের ভাব যথাযথভাবে প্রকাশ করা সম্ভব হয় না। শুধু তাই নয়, ব্যাকরণসম্মত ভাষাও অনেক ক্ষেত্রে বিভ্রাত্তি সৃষ্টি করে। যেমন- সরকার হয় রাষ্ট্রের পরিচালক, রফিক সাহেব হন সরকার। অতএব, রফিক সাহেব হন রাষ্ট্রের পরিচালক। এ যুক্তিটিতে 'সরকার' শব্দটির অর্থ নিয়ে বিভ্রান্তি সৃষ্টি হতে পারে। কেননা বাংলা ভাষায় 'সরকার' বলতে আমরা যেমন রাষ্ট্রের-পরিচালককে বুঝি, তেমনি 'সরকার' বলতে কোনো মানুষের বংশগত পদবিকেও বুঝি। এ সমস্যা সমাধানকল্পে যুক্তিবিদরা ভাব প্রকাশের বিকল্প ব্যবস্থা হিসেবে প্রতীকের প্রচলন করেন। প্রতীকের মাধ্যমে সময় ও মেধার অপচয় রোধ করে যেকোনো বিস্তারিত বিষয় সংক্ষেপে বোঝানো যায়। এর ব্যবহারের মাধ্যমে ভাষার অস্পষ্টতা, দুর্বোধ্যতা, দ্ব্যর্থবোধকতা জাতীয় নানা ত্রুটি দূর করা সম্ভব। এ ছাড়াও প্রতীকের মাধ্যমে আমরা যুক্তির অনাবশ্যক অংশটুকু বাদ দিয়ে সারকথার প্রতি মনোযোগ দিতে পারি এবং সহজে যুক্তির সিদ্ধান্ত নির্ণয় করতে পারি। গশাপাশি দুটি বচন বা যুক্তির মধ্যে বিদ্যমান পার্থক্য নির্ণয় করতে পারি। উদ্দীপকে দৃশ্যকল্প-১ এ শিক্ষক ক্লাসে সঠিক উত্তরকে '' ✓” এবং ভুল উত্তরকে 'X' চিহ্ন দিয়ে প্রকাশ করলেন। বস্তুত এ ধরনের চিহ্নের ব্যবহার এইককে নির্দেশ করে। সুতরাং উপরের আলোচনা শেষে বলা যায়, প্রতীকের অনেক রকম সুবিধা রয়েছে। এ কারণে ব্রিটিশ দার্শনিক Alfred North Whitehead বলেন- 'প্রতীক ব্যবহারের সাহায্যে যুক্তিপদ্ধতিকে আমরা যান্ত্রিক পদ্ধতিতে রূপান্তরিত করি, চোখ দিয়েই যার সমাধান করা যায়।'"
        }
      ]
    },
    {
      "number": "8",
      "uddipok": "জালাল স্যার ক্লাসে বললেন মানুষ পদের অর্থকে আমরা দুইভাবে প্রকাশ করতে পারি। প্রথমত গুণগতভাবে এবং দ্বিতীয়ত পরিমাণগতভাবে। এদের মধ্যে আবার পারস্পরিক সম্পর্কও রয়েছে। তবে এ সম্পর্কের মধ্যে কিছু ভিন্নতাও রয়েছে।",
      "tag": "DIN.B 19,JB 19",
      "sub_questions": [
        {
          "label": "ক",
          "question": "একটি যুক্তিবাক্যে কয়টি পদ থাকে?",
          "explanation": "একটি যুক্তিবাক্যে দুইটি পদ থাকে।"
        },
        {
          "label": "খ",
          "question": "'পিতা' পদটি সাপেক্ষ পদ— কেন?",
          "explanation": "'পিতা' পদটি 'পুত্র' পদের ওপর নির্ভরশীল হওয়ায় এরা পরস্পর সাপেক্ষ পদ। যে পদ অন্য কোনো পদের সাহায্য ছাড়া সুস্পষ্ট অর্থ প্রকাশ করতে পারে না। তাকে সাপেক্ষ পদ বলে। যেমন- 'পিতা' একটি সাপেক্ষ পদ। কারণ পিতা পদটির অর্থ বোঝানোর জন্য পুত্র পদটিকে উপস্থিত করতে হয়। মূলত পুত্র না থাকলে কেউ পিতা হতে পারে না ।"
        },
        {
          "label": "গ",
          "question": "উদ্দীপকে প্রতিফলিত নিয়মটির ব্যতিক্রমগুলো পাঠ্যবইয়ের আলোকে উল্লেখ কর।",
          "explanation": "উদ্দীপকে প্রতিফলিত নিয়মটি হলো পদের ব্যক্ত্যর্থ ও জাত্যর্থের পারস্পরিক সম্পর্ক। তবে এ নিয়মের কিছু ব্যতিক্রমও রয়েছে। ব্যক্ত্যর্থ ও জাত্যর্থের বিপরীতমুখী হ্রাস-বৃদ্ধির নিয়মটি গাণিতিক যুক্তির বেলায় খাটে না। কারণ এ ধরনের বিপরীতমুখী হ্রাস-বৃদ্ধি সব ক্ষেত্রে একই অনুপাতে ঘটেনা। ঠিক কতটা জাত্যর্থ বাড়লে কতটা ব্যক্ত্যর্থ কমবে এ সম্পর্কে কোনো নির্দিষ্ট নিয়ম নেই। আবার কোনো কোনো ক্ষেত্রে ব্যক্ত্যর্থ বাড়ে কিন্তু জাত্যর্থ ঠিকই থেকে যায়। যেমন- একটি গ্রহে যদি হঠাৎ মানুষ আবিষ্কৃত হয় তবে এ যাবত আমরা মানুষের যে ব্যক্ত্যর্থ জানি তা বেড়ে যাবে কিন্তু জাত্যর্থ বা গুণ একই থেকে যাবে। একইভাবে কিছু কিছু ক্ষেত্রে জাত্যর্থ বাড়ে কিন্তু ব্যক্ত্যর্থ ঠিকই থেকে যায়। যেমন- গবেষণা দ্বারা সোনার মধ্যে অতিরিক্ত গুণ আবিষ্কৃত হলো এখানে জাত্যর্থ বাড়লো তবে ব্যক্ত্যর্থ ঠিকই থাকলো। উদ্দীপকে বলা হয়েছে, মানুষ পদের অর্থকে দুইভাবে প্রকাশ করতে পারি। একটি গুণগতভাবে যা জাত্যর্থকে নির্দেশ করে এবং অন্যটি পরিমাণগত বা ব্যক্ত্যর্থকে নির্দেশ করে।"
        },
        {
          "label": "ঘ",
          "question": "উদ্দীপকে 'মানুষ' পদের নির্দেশিত দিক দুটির পারস্পরিক সম্পর্ক বিশ্লেষণ কর।",
          "explanation": "উদ্দীপকে ‘মানুষ' পদের নির্দেশিত দুটি দিক হলো পদের গুণগত দিক যা জাত্যর্থ এবং পরিমাণগত দিক যা ব্যক্ত্যর্থকে নির্দেশ করে। এখানে পদের ব্যক্ত্যর্থ ও জাত্যর্থের বিপরীতমুখী হ্রাস-বৃদ্ধির সম্পর্ক রয়েছে। একটি পদের দুটি দিক থাকে। একটি হলো ব্যক্ত্যর্থ বা সংখ্যাগত দিক এবং অন্যটি হলো জাত্যর্থ বা গুণগত দিক। পদের ব্যক্ত্যর্থ ও জাত্যর্থের মধ্যে অপরিহার্য বা আবশ্যিক সম্পর্ক বিদ্যমান। তবে এই সম্পর্ক বিপরীতিমুখী। পদের ব্যক্ত্যর্থ ও জাত্যর্থের বিপরীতিমুখী সম্পর্কের চারটি দিক রয়েছে। এক্ষেত্রে ব্যক্ত্যর্থের দিক থেকে কোনো পদের ব্যক্ত্যর্থ যখন বৃদ্ধি পায় তখন পদটির জাত্যর্থ কমে যায়। যেমন— ‘মানুষ’ পদের ব্যক্ত্যর্থ বেড়ে ‘জীব’ হলে জাত্যর্থ ‘জীববৃত্তি ও বুদ্ধিবৃত্তি' থেকে কমে কেবল ‘জীববৃত্তি’ হয়। আবার, যখন কোনো পদের ব্যক্ত্যর্থ কমে যায় তখন পদটির জাত্যর্থ বৃদ্ধি পায়। যেমন— ‘জীব’ পদটির ব্যক্ত্যর্থ কমে যখন কেবল ‘মানুষ’ হয় তখন জাত্যর্থ ‘জীববৃত্তি' থেকে বৃদ্ধি পেয়ে ‘জীববৃত্তি ও বুদ্ধিবৃত্তি’ হয়। জাত্যর্থের দিক থেকে যখন একটি পদের জাত্যর্থ বৃদ্ধি পায় তখন তার ব্যক্ত্যর্থ হ্রাস পায়। যেমন— 'মানুষ' পদটির জাত্যর্থ ‘জীববৃত্তি ও বুদ্ধিবৃত্তি' থেকে বাড়িয়ে ‘জীববৃত্তি, বুদ্ধিবৃত্তি ও শিক্ষা' করা হলে ব্যক্ত্যর্থ কমে ‘সকল মানুষ' থেকে কেবল ‘শিক্ষিত মানুষ' হয়। আবার, যখন কোনো পদের জাত্যর্থ কমে যায় তখন পদটির ব্যক্ত্যর্থ বৃদ্ধি পায়। যেমন— ‘শিক্ষিত মানুষ' পদটির জাত্যর্থ কমিয়ে জীববৃত্তি, বুদ্ধিবৃত্তি ও শিক্ষা থেকে কেবল ‘জীববৃত্তি ও বুদ্ধিবৃত্তি' করা হলে ব্যক্ত্যর্থ 'শিক্ষিত মানুষ' থেকে বেড়ে ‘সকল মানুষ' হয়। উদ্দীপকে ‘মানুষ' পদের নির্দেশিত দিক পরিমাণগত ও গুণগত ব্যক্ত্যর্থ ও জাত্যর্থের মধ্যকার এই বিপরীত সম্পর্ককে নির্দেশ করে । সুতরাং দেখা যাচ্ছে যে, পদের ব্যক্ত্যর্থ ও জাত্যর্থের মধ্যে বিপরীত সম্পর্ক বিদ্যমান। অর্থাৎ, এদের একটির হ্রাস বা বৃদ্ধিতে অন্যটির বৃদ্ধি বা হ্রাস ঘটে।"
        }
      ]
    },
    {
      "number": "9",
      "uddipok": "রোহান সাহেব তার দুই ছেলে অপু ও তপুকে নিয়ে চিড়িয়াখানায় বেড়াতে যান। সেখানে হরিণ দেখে অপু বলে, “সকল হরিণ হয় সুন্দর” । সামনে এগিয়ে তপু হাতি দেখতে পেয়ে বলল, “বাহ! কী বিশাল প্রাণী।” রোহান সাহেব বলেন, হাতি হোক বা হরিণ হোক “সকল প্রাণী হয় উপকারী”।",
      "tag": "DIN.B 19,JB 19",
      "sub_questions": [
        {
          "label": "ক",
          "question": "যুক্তিবিদ্যায় শব্দ কত প্রকার?",
          "explanation": "যুক্তিবিদ্যায় শব্দ তিন প্রকার ।"
        },
        {
          "label": "খ",
          "question": "শব্দ কখন পদে পরিণত হয়?",
          "explanation": "শব্দ যখন কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় তখন সেটি পদে পরিণত হয়। অর্থপূর্ণ সব বর্ণ বা বর্ণসমষ্টিই শব্দ। কিন্তু যুক্তিবিদ্যায় সব শব্দই পদ নয়। শব্দগুলো যখন যুক্তিবাক্যে উদ্দেশ্য বা বিধেয় হিসেবে ব্যবহৃত হয় তখন তাকে পদ বলে । যেমন- 'ফুল হয় সুন্দর'। এ যুক্তিবাক্যে 'ফুল' ও ‘সুন্দর' শব্দ দুটি যথাক্রমে উদ্দেশ্য ও বিধেয় হওয়ায় তারা পদে পরিণত হয়েছে। কিন্তু ‘হয়' শব্দটি উদ্দেশ্য বা বিধেয় না হওয়ায় সেটি পদ নয় ।"
        },
        {
          "label": "গ",
          "question": "রোহান সাহেবের উক্তিটি কোন ধরনের যুক্তিবাক্য? ব্যাখ্যা কর।",
          "explanation": "উদ্দীপকে রোহান সাহেবের উক্তিটি একটি সার্বিক সদর্থক যুক্তিবাক্য বা A বাক্য। যে সকল যুক্তিবাক্যে বিধেয়কে উদ্দেশ্য পদের সমগ্র ব্যক্ত্যর্থ সম্পর্কে স্বীকার করে নেওয়া হয় তাকে সার্বিক সদর্থক যুক্তিবাক্য বলে। এ ধনের বাক্য পরিমাণগত দিক থেকে 'সার্বিক' এবং গুণগত দিক থেকে ‘সদর্থক' হয়ে থাকে। যেমন- 'সকল দার্শনিক হয় মরণশীল'। এখানে 'মরণশীল' বিধেয় পদকে 'দার্শনিক' উদ্দেশ্য পদের সমগ্র ব্যক্ত্যর্থ সম্পর্কে স্বীকার করে নেওয়া হয়েছে। কাজেই এটি একটি সার্বিক সদর্থক যুক্তিবাক্য। এরূপ বাক্যে পরিমাণসূচক শব্দ হিসেবে ‘সব’ বা ‘সকল’ এবং গুণ প্রকাশক শব্দ হিসেবে 'হয়' কথাটি ব্যবহৃত হয়। উদ্দীপকে রোহান সাহেবের বক্তব্যে বলা হয়েছে, 'সকল প্রাণী হয় উপকারী'। এখানে বিধেয় পদ ‘উপকারী' তে উদ্দেশ্য 'প্রাণী' পদের সমগ্র ব্যক্ত্যর্থ সম্পর্কে স্বীকার করে নেয়া হয়েছে। তাই রোহান সাহেবের বক্তব্যটি হলো সার্বিক সদর্থক যুক্তিবাক্য বা A বাক্য।"
        },
        {
          "label": "ঘ",
          "question": "তপু আর অপুর উক্তি কি একই ধরনের? পাঠ্যবইয়ের আলোকে বিশ্লেষণ কর ।",
          "explanation": "উদ্দীপকে তপু আর অপুর উক্তি বাক্য ও যুক্তিবাক্যকে নির্দেশ করে । তাই উক্তি দুটি একই ধরনের নয়। কয়েকটি শব্দ একত্রে মিলিত হয়ে একটি সম্পূর্ণ মনের ভাব প্রকাশ করলে তাকে বাক্য বলে। অন্যদিকে যুক্তিবাক্য হলো দুটি পদের মধ্যে স্বীকৃতি বা অস্বীকৃতিজ্ঞাপক কোনো সম্পর্কের লিখিত বা মৌখিক রূপ। যে কোনো যুক্তিবাক্যে দুটি পদ থাকে এবং পদ দুটি একটি সংযোজক দ্বারা যুক্ত থাকে। অর্থাৎ সকল উক্তিকে বাক্য বলা গেলেও যুক্তিবাক্য বলা যাবে না। একটি বাক্যকে যুক্তিবাক্যে রূপান্তর করতে বাক্যের অর্থ অপরিবর্তিত রেখে তাদেরকে উদ্দেশ্য, সংযোজক ও বিধেয় আকারে সাজাতে হবে। তাই বাক্য ও যুক্তিবাক্য এক নয় । উদ্দীপকে তপুর বক্তব্যটি হলো— 'বাহ! কি বিশাল প্রাণী'। এটি বিস্ময়সূচক বাক্যকে নির্দেশ করে। যুক্তিবাক্যের গঠনের নিয়মানুসারে তাই একে বাক্য বলা গেলেও যুক্তিবাক্য বলা যাবে না। অন্যদিকে অপুর উক্তিটি হলো— ‘সকল হরিণ হয় সুন্দর।' উক্তিটিতে উদ্দেশ্য ও বিধেয় একটি সংযোজক দ্বারা যুক্ত হওয়ায় এটি একটি যুক্তিবাক্য। তাই বলা যায়, তপু এবং অপুর উক্তি দুটি একই ধরনের নয় । পরিশেষে বলা যায়, একটি বাক্যকে যুক্তিবাক্যে রূপান্তরে কতগুলো নিয়ম অনুসরণ করতে হয়। তাই বাক্য ও যুক্তিবাক্য মোটেও একই ধরনের নয়।"
        }
      ]
    },
    {
      "number": "10",
      "uddipok": "যুক্তি-১: কিছু পাখি হয় সুন্দর। ∴ \\therefore \\quad ∴ কিছু সুন্দর জীব হয় পাখি। যুক্তি-২: সকল দার্শনিক হন মানুষ। এরিস্টটল হন একজন দার্শনিক ∴ \\therefore ∴ এরিস্টটল হন একজন মানুষ। যুক্তি-৩: শিমুল হয় মরণশীল। তমাল হয় মরণশীল। গীতা হয় মরণশীল। মিতা হয় মরণশীল ∴ \\therefore \\quad ∴ সকল মানুষ হয় মরণশীল।",
      "tag": "DIN.B 19",
      "sub_questions": [
        {
          "label": "ক",
          "question": "অনুমান কত প্রকার?",
          "explanation": "অনুমান ২ প্রকার ।"
        },
        {
          "label": "খ",
          "question": "সহানুমান কীভাবে গঠিত হয়?",
          "explanation": "যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্যের ভিত্তিতে অনিবার্যভাবে সিদ্ধান্ত অনুমিত হয় তাকে সহানুমান বলে । নিরপেক্ষ সহানুমান তিনটি নিরপেক্ষ যুক্তিবাক্য দ্বারা গঠিত যার দুটি হলো আশ্রয়বাক্য এবং একটি সিদ্ধান্ত। প্রতিটি যুক্তিবাক্যে উদ্দেশ্য ও বিধেয় পদ থাকে। তাই তিনটি যুক্তিবাক্যে মোট ছয়টি পদ থাকা স্বাভাবিক বলে মনে হয়। কিন্তু নিরপেক্ষ সহানুমানে পদ থাকে মূলত তিনটি। প্রধান পদ, অপ্রধান পদ ও মধ্যপদ। প্রতিটি পদ দুইবার করে ব্যবহৃত হয়।"
        },
        {
          "label": "গ",
          "question": "যুক্তি-১ কোন ধরনের অমাধ্যম অনুমান? ব্যাখ্যা করো ।",
          "explanation": "যুক্তি-১ আবর্তন নামক অমাধ্যম অনুমানকে নির্দেশ করে। যে অমাধ্যম অবরোহ অনুমানে গুণের পরিবর্তন না করে আশ্রয়বাক্যের উদ্দেশ্য ও বিধেয় পদকে ন্যায়সঙ্গতভাবে স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে। যেমন- সকল শিক্ষক হন শিক্ষিত মানুষ। অতএব, কিছু শিক্ষিত মানুষ হন শিক্ষক। এ আশ্রয়বাক্যের উদ্দেশ্যপদ ‘শিক্ষক' সিদ্ধান্তে বিধেয় পদ হিসেবে এবং বিধেয় পদ 'শিক্ষিত মানুষ' সিদ্ধান্তের উদ্দেশ্য হিসেবে ব্যবহৃত হয়েছে। অন্যদিকে আশ্রয়বাক্যের গুণ সিদ্ধান্তে অপরিবর্তিত আছে। উদ্দীপকে যুক্তি-১ এ বলা হয়েছে, 'কিছু পাখি হয় সুন্দর। অতএব, কিছু সুন্দর জীব হয় পাখি।' এখানে আবর্তনের সকল নিয়ম মেনে চলায় এটি আবর্তনের একটি বৈধ দৃষ্টান্ত ।"
        },
        {
          "label": "ঘ",
          "question": "যুক্তি-২ ও যুক্তি-৩ এর মধ্যে পার্থক্য দেখাও।",
          "explanation": "যুক্তি-২ ও যুক্তি-৩ যথাক্রমে অবরোহ ও আরোহ অনুমানকে নির্দেশ করে। অবরোহ অনুমান হচ্ছে সকল থেকে কিছুতে গমন করার প্রক্রিয়া। এতে একটি প্রতিষ্ঠিত ধারণা থেকে শুরু করে বিশেষ ধারণাতে পৌঁছানো যায়। এ অনুমানের গতি নিম্নমুখী। অন্যদিকে, আরোহ অনুমান হচ্ছে কিছু থেকে সকলে গমনের প্রক্রিয়া । এ অনুমানের মাধ্যমে কতিপয় বিশিষ্ট ধারণা থেকে সার্বিক ধারণায় উপনীত হওয়া যায়। তাই আরোহ অনুমানের গতি ঊর্ধ্বমুখী। পাশাপাশি অবরোহ অনুমানের সিদ্ধান্তটি কখনোই আশ্রয়বাক্য থেকে বেশি ব্যাপক হতে পারে না। অপরদিকে, আরোহ অনুমানের সিদ্ধান্ত সব সময় আশ্রয়বাক্য থেকে বেশি ব্যাপক হয়। আমরা জানি, অবরোহ অনুমানের আশ্রয়বাক্যকে সব সময় সত্য বলে ধরে নেয়া হয়। কিন্তু আরোহ অনুমানের আশ্রয়বাক্য নিশ্চিতভাবে সত্য হয়ে থাকে। অর্থাৎ, অবরোহ অনুমানের লক্ষ্য আকারগত সত্যতা অর্জন করা। অন্যদিকে, আরোহ অনুমানের লক্ষ্য আকারগত ও বস্তুগত সত্যতা অর্জন করা। যেমন- উদ্দীপকের দৃষ্টান্ত-২ এ বর্ণিত, ‘সকল দার্শনিক হন মানুষ, এরিস্টটল হন একজন দার্শনিক। অতএব এরিস্টটল হন একজন মানুষ'। এ অনুমান প্রক্রিয়াটি আকারগত দিক থেকে সত্য। অন্যদিকে যুক্তি-৩ এ শিমুল, তমাল, গীতা ও মিতার মরণশীলতার ওপর ভিত্তি করে সকল মানুষকে মরণশীল বলা হয়েছে। এটি আকারগত ও বস্তুগত উভয় দিক থেকে সত্যতা নিশ্চিত করে। পরিশেষে বলা যায়, অবরোহ ও আরোহ অনুমানের মধ্যে পদ্ধতিগত ভিন্নতা থাকলেও যুক্তির ক্ষেত্রে উভয় প্রক্রিয়ার গুরুত্বপূর্ণ ভূমিকা রয়েছে।"
        }
      ]
    },
    {
      "number": "11",
      "uddipok": "সকল বাঘ হয় চতুষ্পদ সকল বিড়াল হয় চতুষ্পদ ∴ \\therefore ∴ সকল বিড়াল হয় বাঘ ।",
      "tag": "DIN.B 19",
      "sub_questions": [
        {
          "label": "ক",
          "question": "সহানুমানে কয়টি আশ্রয়বাক্য থাকে?",
          "explanation": "সহানুমানে দুইটি আশ্রয়বাক্য থাকে।"
        },
        {
          "label": "খ",
          "question": "সহানুমানের সিদ্ধান্ত আশ্রয়বাক্য থেকে বেশি ব্যাপক হয় না কেন?",
          "explanation": "সহানুমান অবরোহ অনুমান হওয়ার কারণে সিদ্ধান্ত আশ্রয়বাক্য থেকে বেশি ব্যাপক নয় । সহুনমান অবরোহ অনুমানের একটি গুরুত্বপূর্ণ প্রকরণ। আমরা জানি, অবরোহ অনুমানের নিয়মানুযায়ী সিদ্ধান্ত আশ্রয়বাক্য থেকে বেশি ব্যাপক হতে পারবে না। সহানুমানেও একইভাবে সিদ্ধান্ত আশ্রয়বাক্যের সমব্যাপক বা আংশিক ব্যাপক হতে পারে। কিন্তু কোনোভাবেই আশ্রয়বাক্য থেকে বেশি ব্যাপক হতে পারে না ।"
        },
        {
          "label": "গ",
          "question": "উদ্দীপকে 'বাঘ' শব্দটি সহানুমানের কোন পদকে নির্দেশ করেছে? ব্যাখ্যা করো ।",
          "explanation": "উদ্দীপকের বাঘ শব্দটি সহানুমানের প্রধান পদকে নির্দেশ করে। নিরপেক্ষ সহানুমানের পদ থাকে তিনটি। এগুলো হলো— প্রধান পদ, অপ্রধান পদ ও মধ্যপদ। নিরপেক্ষ সহানুমানের সিদ্ধান্তের বিধেয় হিসেবে ব্যবহৃত পদকে প্রধান পদ বলে। যেমন— সকল শিশু হয় নিষ্পাপ রাইসা হয় শিশু অতএব রাইসা হয় নিষ্পাপ অনুমানটিতে সিদ্ধান্ত বাক্যটি হলো রাইসা হয় নিষ্পাপ। যেখানে নিষ্পাপ শব্দটি বিধেয় হিসেবে ব্যবহৃত হয়েছে। এজন্য শব্দটি প্রধান পদ। উদ্দীপকের অনুমানটিতে দেখা যায়, সিদ্ধান্ত বাক্যে ‘বাঘ’ শব্দটি বিধেয় হিসেবে ব্যবহৃত হয়েছে। সুতরাং বলা যায় বাঘ শব্দটি সহানুমানের প্রধানপদকে নির্দেশ করে ।"
        },
        {
          "label": "ঘ",
          "question": "উদ্দীপকের সহানুমানটিতে কোনো অনুপপত্তি ঘটেছে কি? বিশ্লেষণ করো।",
          "explanation": "হ্যাঁ, উদ্দীপকের সহানুমানটিতে অব্যাপ্য মধ্যপদজনিত অনুপপত্তি ঘটেছে। সহানুমানের তৃতীয় নিয়ম অনুসারে সহানুমানে মধ্যপদকে অন্তত একবার ব্যাপ্য হতে হবে। সহানুমানে দুটি আশ্রয়বাক্যেই মধ্যপদ থাকে। এই দুটি আশ্রয়বাক্যের অন্তত একটিতে মধ্যপদ ব্যাপ্য হওয়া দরকার। এই নিয়ম লঙ্ঘন করলে যে অনুপপত্তি ঘটে তাকে অব্যাপ্য মধ্যপদ জনিত অনুপপত্তি বলা হয়। যেমন— সকল রাশিয়ান হয় বিপ্লবী এনারকিস্টগণ হয় বিপ্লবী অতএব এনারকিস্টগণ হয় রাশিয়ান । এই দৃষ্টান্তটিতে 'বিপ্লবী' শব্দটি মধ্যপদ কিন্তু উভয় আশ্রয়বাক্যেই 'বিপ্লবী' পদটি অব্যাপ্য। তাই এখানে অব্যাপ্য মধ্যপদজনিত অনুপপত্তি ঘটেছে। উদ্দীপকের অনুমানটিতে দেখা যায়— সকল বাঘ হয় চতুষ্পদ সকল বিড়াল হয় চতুষ্পদ অতএব সকল বিড়াল হয় বাঘ । অনুমানটিতে মধ্যপদ 'চতুষ্পদ' শব্দটি একটি আশ্রয়বাক্যেও ব্যাপ্য হয়নি। তাই এখানে অব্যাপ্য মধ্যপদজনিত অনুপপত্তি ঘটেছে। সহানুমানের কোনো একটি যুক্তিকে সঠিক হতে হলে বিধিসঙ্গতভাবে সহানুমানের সকল নিয়ম পালন করা অত্যাবশ্যক। এ কারণে উদ্দীপকের সহানুমানটি অবৈধ বা ভ্রান্ত যুক্তি।"
        }
      ]
    }
  ]
}