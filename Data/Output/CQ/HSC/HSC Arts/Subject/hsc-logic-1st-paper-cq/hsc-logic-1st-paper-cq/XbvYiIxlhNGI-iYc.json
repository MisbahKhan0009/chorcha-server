{
  "title": "কুমিল্লা বোর্ড ২০২১",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "শিক্ষক ক্লাসে এসে বললেন, “তোমাদের এমন একটি বিষয় পড়ার যেটি এক দিকে তাত্ত্বিক অন্যদিকে ব্যাবহারিক। বিষয়টি মানুষের মন থেকে সব ধরনের অন্ধবিশ্বাস ও কুসংস্কার দূর করে এবং এটি জ্ঞানের একটি স্বতন্ত্র শাখা হিসেবেও সু-প্রতিষ্ঠিত।”",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "Logos শব্দের অর্থ চিন্তা, যুক্তি বা ভাষা ।"
        },
        {
          "label": "খ",
          "question": "",
          "explanation": "বিষয়বস্তুকে আদর্শ বা মানদণ্ডের ভিত্তিতে মূল্যায়ন করার কারণে যুক্তিবিদ্যাকে আদর্শনিষ্ঠ বিজ্ঞান বলা হয় । যে বিজ্ঞান কোনো আদর্শ বা মানদণ্ডের আলোকে বিষয়বস্তু মূল্যায়ন করে তাকে আদর্শনিষ্ঠ বিজ্ঞান বলা হয়। যুক্তিবিদ্যার আদর্শ হলো সত্যতা। সত্যের আদর্শ অনুযায়ী যুক্তিবিদ্যা বৈধ যুক্তির নিয়মাবলি আবিষ্কার করে এবং এইসব নিয়মের আলোকে সেগুলোর মূল্য নিরুপণ করে। তাই যুক্তিবিদ্যা যেহেতু আদর্শের ভিত্তিতে বিষয়বস্তুর মূল্যায়ন করে, এই কারণে যুক্তিবিদ্যাকে আদর্শনিষ্ঠ বিজ্ঞান বলা হয়।"
        },
        {
          "label": "গ",
          "question": "",
          "explanation": "উদ্দীপকের মাধ্যমে যুক্তিবিদ্যা নির্দেশিত হয়েছে। আর যুক্তিবিদ্যাকে এরিস্টটল চিন্তার বিজ্ঞান বলে অভিহিত করেছেন।নিচে এরিস্টটল এর ধারণার ব্যাখ্যা দেওয়া হলো-উদ্দীপকের শিক্ষক এমন একটি বিষয়ের কথা বলেছেন যেটি তাত্ত্বিক এবং ব্যাবহারিক। আবার, এটি সব ধরনের কুসংস্কার দূর করে এবং এটি জ্ঞানের স্বতন্ত্র শাখা হিসেবে প্রতিষ্ঠিত। এই বিষয়টির মাধ্যমে যুক্তিবিদ্যা নির্দেশিত হয়েছে । আর যুক্তিবিদ্যাকে এরিস্টটল চিন্তার বিজ্ঞান বলে অভিহিত করেছেন। এরিস্টটলের মতে, চিন্তার আকার ও উপাত্ত নিয়ে আলোচনা করা যুক্তিবিদ্যার কাজ। তাই সঠিকভাবে চিন্তা করতে না পারলে যথার্থ জ্ঞান অর্জন করা সম্ভব নয়। তাই চিন্তাকে সঠিক করার জন্য একটি স্বতন্ত্র বিদ্যা বা বিজ্ঞান প্রয়োজন । যুক্তিবিদ্যা হলো চিন্তাকে সুশৃঙ্খল করার বিদ্যা। তাই এরিস্টটল যুক্তিবিদ্যাকে চিন্তার বিজ্ঞান বলে অভিহিত করেছেন। আবার এরিস্টটল যুক্তিবিদ্যাকে একটি কলাবিদ্যা বলে মনে করেন। তার মতে কলাবিদ্যা বস্তুর সত্তার মধ্যে পরিবর্তন ঘটায়। এভাবে যুক্তিবিদ্যা সম্পর্কে গঠনমূলক পাঠপ্রক্রিয়া সূচনার কারণে এরিস্টটলকে যুক্তিবিদ্যার জনক বলা হয়।"
        },
        {
          "label": "ঘ",
          "question": "",
          "explanation": "উদ্দীপকে নির্দেশিত বিষয়টি হলো যুক্তিবিদ্যা। যুক্তিবিদ্যার স্বরূপ বিশ্লেষণ করলে দেখা যায়, যুক্তিবিদ্যা একটি আদর্শনিষ্ঠ বিজ্ঞান ও কলা ।  যুক্তিবিদ্যার স্বরূপের দিক থেকে হ্যামিলটন, টমসন, ম্যানসেল প্রমুখ যুক্তিবিদ যুক্তিবিদ্যাকে বিজ্ঞান হিসেবে অভিহিত করেছেন। কারণ বিজ্ঞানের মতোই যুক্তিবিদ্যার নির্দিষ্ট আলোচ্য বিষয় রয়েছে এবং এই আলোচ্য বিষয় সুশৃঙ্খল। আর যুক্তিবিদ্যার কাজ হলো যথার্থ যুক্তি পদ্ধতির নিয়মকানুন সম্বন্ধে জ্ঞান দান করা। আবার যুক্তিবিদ অ্যালড্রিচের মতো অনেকেই যুক্তিবিদ্যাকে ব্যাবহারিক দিক থেকে কলা বলে অভিহিত করেছেন। কেননা যুক্তিবিদ্যার প্রয়োগ বা ব্যাবহারিক দিক রয়েছে। কলাবিদ্যার মতো যুক্তিবিদ্যা যুক্তিপদ্ধতির নিয়মাবলিকে বাস্তবে প্রয়োগ ও ব্যবহার করার শিক্ষা দেয়। এ কারণে যুক্তিবিদ্যা বিজ্ঞান ও কলাবিদ্যা উভয়ই । আবার যুক্তিবিদ্যাকে আদর্শনিষ্ঠ বিজ্ঞানও বলা হয় । সত্যের আদর্শ অনুযায়ী যুক্তিবিদ্যা বৈধ যুক্তির নিয়মাবলি আবিষ্কার করে এবং এইসব নিয়মের আলোকে সেগুলোর মূল্য নিরূপণ করে। সমকালীন যুক্তিবিদরা যুক্তিবিদ্যাকে একটি আকারগত বিজ্ঞান বলে অভিহিত করেছেন।তাই বলা যায়, যুক্তিবিদ্যা একটি আদর্শনিষ্ঠ বিজ্ঞান হিসেবে বৈধ যুক্তির নিয়মাবলি সম্পর্কে জ্ঞান দান করে এবং যুক্তির নিয়মাবলি বাস্তবে সঠিকভাবে প্রয়োগের কলাকৌশলও দান করে। তাই স্বরূপের দিক থেকে যুক্তিবিদ্যা কলা ও বিজ্ঞান উভয়ই।"
        }
      ]
    },
    {
      "number": "2",
      "uddipok": "দৃষ্টান্ত-১: যদি বৃষ্টি হয়৷ তবে ফসল ভালো হবে। দৃষ্টান্ত-২: আহা! কী চমৎকার দৃশ্য। দৃষ্টান্ত-৩: পৃথিবী হয় গোলাকার।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "Term' শব্দটি ল্যাটিন শব্দ Terminus থেকে এসেছে।"
        },
        {
          "label": "খ",
          "question": "",
          "explanation": "ছাত্র পদটি অর্থপূর্ণ হওয়ার জন্য অন্য পদের ওপর নির্ভরশীল বিধায় এটি সাপেক্ষ পদ । পদের বিভিন্ন ধরনের মধ্যে একটি হলো সাপেক্ষ পদ। যে পদ অন্য পদের সাহায্য ছাড়া অর্থপূর্ণ হতে পারে না তাকে সাপেক্ষ পদ বলে।যেমন:-রাজা,পিতা ইত্যাদি। অর্থাৎ, সাপেক্ষ পদ অর্থের দিক থেকে স্বনির্ভর নয়। কেননা 'ছাত্র' হতে গেলে কোনো শিক্ষকের ছাত্র হতে হয় অর্থাৎ, 'শিক্ষক' ছাড়া ছাত্র হওয়া যায় না। তাই ‘ছাত্র' পদটি সাপেক্ষ পদ ।"
        },
        {
          "label": "গ",
          "question": "",
          "explanation": "উদ্দীপকের 'দৃষ্টান্ত-১' প্রাকল্পিক যুক্তিবাক্য । কেননা এখানে দুটি সরল যুক্তিবাক্য শর্ত দ্বারা যুক্ত হয়ে সাপেক্ষ যুক্তিবাক্য হয়েছে।ব্যাখ্যা করা হলো- যুক্তিবাক্যের বিভিন্ন প্রকারভেদ রয়েছে, যার অন্যতম হলো প্রাকল্পিক যুক্তিবাক্য। যে সাপেক্ষ যুক্তিবাক্য যদি,সুতরাং,তবে বা তার সমর্থক কোনো শর্ত দ্বারা যুক্ত হয়ে গঠিত হয় তাকে প্রাকল্পিক যুক্তিবাক্য বলে। যেমন: যদি রহিম স্কুলে যায় আমিও স্কুলে যাবো।এখানে যদি শর্ত দ্বারা যুক্ত হয়ে সাপেক্ষ যুক্তিবাক্য গঠন করেছে।তাই এটি একটি প্রাকল্পিক যুক্তিবাক্য । তেমনি উদ্দীপকের দৃষ্টান্ত-১ এ বলা হয়েছে , যদি বৃষ্টি হয় তবে ফসল ভালো হবে। এই যুক্তিবাক্যটিতে দেখা যাচ্ছে যে, এখানে যদি,তবে শর্ত দ্বারা যুক্ত হয়ে সাপেক্ষ যুক্তিবাক্য গঠিত হয়েছে। তাই দৃষ্টান্ত-১ যুক্তিবাক্যটি প্রাকল্পিক যুক্তিবাক্য ।"
        },
        {
          "label": "ঘ",
          "question": "",
          "explanation": "দৃষ্টান্ত-২ ও দৃষ্টান্ত-৩ এ যথাক্রমে বাক্য ও যুক্তিবাক্যের দৃষ্টান্ত পরিলক্ষিত হয়। নিজ নিজ বৈশিষ্ট্যের কারণে বাক্য ও যুক্তিবাক্যের মধ্যে পার্থক্য বিদ্যমান।এদের পার্থক্য বিশ্লেষণ করা হলো- যে শব্দ বা শব্দ সমষ্টি মনের ভাব প্রকাশ করে তাকে বাক্য বলে। এই বাক্য হলো ব্যাকরণের বাক্য। ব্যাকরণে বাক্যের বিভিন্ন প্রকারভেদ রয়েছে, যার একটি হলো বিস্ময়সূচক বাক্য। এই বাক্যের মাধ্যমে আবেগ, অনুভূতি প্রকাশিত হয়। দৃষ্টান্ত-২-এর বাক্যটি হলো— 'আহা! কী চমৎকার দৃশ্য!'। এই বাক্যে বিস্ময় বা আবেগ প্রকাশ করা হয়েছে। তাই এটি ব্যাকরণের বিস্ময়সূচক বাক্য । অপরদিকে, দুটি পদের মধ্যে স্বীকৃতি বা অস্বীকৃতিজ্ঞাপক সম্পর্কের লিখিত বা মৌখিক বিবৃতিকে যুক্তিবাক্য বলে। যুক্তিবাক্যে দুটি পদ থাকে এবং পদ দুটি সংযোজক দ্বারা যুক্ত হয়ে যুক্তিবাক্য গঠন করে। দৃষ্টান্ত-৩ বাক্যটি হলো-- ‘পৃথিবী হয় গোলাকার'। এই বাক্যটিতে দুটি পদ সংযোজক দ্বারা যুক্ত হয়েছে। অর্থাৎ বাক্যটি 'উদ্দেশ্য-সংযোজক-বিধেয়' আকারে গঠিত হয়েছে। তাই দৃষ্টান্ত-৩ বাক্যটি যুক্তিবাক্য । উপরিউক্ত আলোচনা থেকে  বলা যায়, যুক্তিবাক্যে গুণ ও পরিমাণ স্পষ্টভাবে উল্লেখ থাকে। কিন্তু বাক্যে তা থাকে না। বাক্য ব্যক্তি বিশেষে ভিন্ন হতে পারে কিন্তু যুক্তিবাক্য তা পারে না। এসব কারণে দৃষ্টান্ত-২ ও দৃষ্টান্ত-৩ এর মধ্যে পার্থক্য বিদ্যমান।"
        }
      ]
    },
    {
      "number": "3",
      "uddipok": "",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হওয়ার যোগ্যতাসম্পন্ন শব্দ বা শব্দ সমষ্টিকে পদ বলে।"
        },
        {
          "label": "খ",
          "question": "",
          "explanation": "একই সাথে ব্যক্ত্যর্থ ও জাত্যর্থ না থাকার কারণে নামবাচক পদগুলো অজাত্যর্থক হয়। যে পদের কেবল ব্যন্ড্যর্থ বা শুধু জাত্যর্থ থাকে তাকে অজাত্যর্থক পদ বলে। বিভিন্ন নামবাচক পদ যেমন: সাকিব, রাকিব, সুমনা ইত্যাদি পদগুলো কেবল ব্যার্থ নির্দেশ করে, কোনো অপরিহার্য গুণ বা জাত্যর্থ নির্দেশ করে না। যেহেতু নামবাচক পদগুলোর জাত্যর্থ নেই, তাই নামবাচক পদগুলো। অজাত্যর্থক।"
        },
        {
          "label": "গ",
          "question": "",
          "explanation": "উদ্দীপকের চিত্র-১ সার্বিক সদর্থক যুক্তিবাক্যকে নির্দেশ করে। ব্যাখ্যা করা হলো- সার্বিক সদর্থক যুক্তিবাক্যের ব্যাপ্যতার চিত্র যেভাবে উপস্থাপন করা হয় চিত্র-১ সেভাবে উপস্থাপিত হয়েছে। গুণ ও পরিমাণ অনুসারে যুক্তিবাক্যকে চারভাগে ভাগ করা যায়, যার একটি হলো সার্বিক সদর্থক যুক্তিবাক্য। যে যুক্তিবাক্যের বিধেয় পদটি উদ্দেশ পদের সমগ্র ব্যক্ত্যর্থকে স্বীকার করে তাকে সার্বিক সদর্থক যুক্তিবাক্য বা A-যুক্তিবাক্য বলে। A-যুক্তিবাক্যটি পরিমাণের দিক থেকে সার্বিক এবং গুণের দিক থেকে সদর্থক। যেমন: 'সকল কবি হয় জ্ঞানী'— যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থ স্বীকার করেছে। তাই এটি সার্বিক সদর্থক যুক্তিবাক্য । তেমনি উদ্দীপকের চিত্র-১ দ্বারা নির্দেশিত যুক্তিবাক্যটির উদ্দেশ্য পদ ব্যাপ্য দেখানো হয়েছে। আর ব্যাপ্যতার নিয়মানুযায়ী সার্বিক সদর্থক বা 'A' যুক্তিবাক্যের উদ্দেশ্য পদ বাপ্য হয়। তাই বলা যায়,  চিত্র-১ দ্বারা সার্বিক সমর্থক বা A-যুক্তিবাক্য নির্দেশিত হয়েছে।"
        },
        {
          "label": "ঘ",
          "question": "",
          "explanation": "চিত্র-২ দ্বারা যথাক্রমে সার্বিক নঞর্থক যুক্তিবাক্য বা E-যুক্তিবাক্য এবং বিশেষ নঞর্থক যুক্তিবাক্য বা O-যুক্তিবাক্য নির্দেশিত হয়েছে।বিশ্লেষণ করা হলো- ব্যাপ্যতার নিয়মানুযায়ী E-যুক্তিবাক্যের উভয় পদ ব্যাপ্য এবং O-যুক্তিবাক্যের উদ্দেশ্য পদ অবাপ্য, বিধেয় পদ ব্যাপ্য।যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে অস্বীকার করে তাকে সার্বিক নঞর্থক যুক্তিবাক্য বলে। সার্বিক নঞর্থক যুক্তিবাক্য পরিমাণের দিক থেকে সার্বিক এবং গুণের দিক থেকে নার্থক। ব্যাপ্যতার নিয়মানুযায়ী, E-যুক্তিবাক্যের উদ্দেশ্য ও বিধেয় উভয় পদ ব্যাপ্য। চিত্র-২ এর প্রথম যুক্তিবাক্যটিতে উদ্দেশ্য ও বিধেয় উভয় পদের ব্যাপ্যতা চিত্রের মাধ্যমে উপস্থাপন করা হয়েছে। আর ব্যাপ্যতার নিয়ম অনুযায়ী E-যুক্তিবাক্যের উদ্দেশ্য ও বিধেয় উভয় পদ ব্যাপ্য। তাই চিত্র-২ এর প্রথম যুক্তিবাক্যটির উভয় পদ ব্যাপ্য।  চিত্র-২ এর দ্বিতীয় যুক্তিবাক্যটিতে বিশেষ নঞর্থক বা O-যুক্তিবাক্য নির্দেশিত হয়েছে। যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থকে অস্বীকার করে তাকে বিশেষ বা যুক্তিবাক্য বলে। এই প্রকার যুক্তিবাক্যের উদ্দেশ্য পদ অবাপ্য এবং বিধেয় পদ ব্যাপ্য হয়। চিত্র-২ এর দ্বিতীয় অংশ। বিধেয় পদের ব্যাপ্যতা চিত্রের মাধ্যমে দেখানো হয়েছে। যেহেতু দ্বিতীয় অংশে উদ্দেশ্য পদের অবাপ্যতা এবং বিধেয় পদ ব্যাপ্যতা চিনে। মাধ্যমে দেখানো হয়েছে, তাই এটি বিশেষ নঞর্থক বা O-যুক্তিবাক্য। চিত্র-২ তাই বলা যায়, ব্যাপ্যতার নিয়মানুযায়ী চিত্র-২ এ নির্দেশিত সার্বিক ন যুক্তিবাক্যের উভয় পদ ব্যাপ্য হলেও বিশেষ নঞর্থক যুক্তিবাক্যের উদ্দেশ পদ অবাপ্য এবং বিধেয় পদ ব্যাপ্য।"
        }
      ]
    },
    {
      "number": "4",
      "uddipok": "",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "যুক্তিবিদ্যায় শব্দকে তিনভাগে ভাগ করা যায়।"
        },
        {
          "label": "খ",
          "question": "",
          "explanation": "'অন্ধ' পদটি ব্যাহতার্থক পদ।যে পদ দ্বারা কোনো কিছুর মধ্যে স্বাভাবিকভাবে বিদ্যমান কোনো গুণের সাময়িক অনুপস্থিতি বোঝায় তাকে ব্যাহতার্থক পদ বলে। যেমন: বোবা, ঘোড়া ইত্যাদি এসব পদ দ্বারা স্বাভাবিক কোনো গুণের অভাব বা অনুপস্থিতি বোঝায়। তেমনিভাবে 'অন্ধ' পদটি দ্বারাও স্বাভাবিক গুণের অনুপস্থিতি বোঝায়। তাই 'অন্ধ' পদটি ব্যাহতার্থক পদ ।"
        },
        {
          "label": "গ",
          "question": "",
          "explanation": "উদ্দীপকের মাধ্যমে পদের বাস্ত্যর্থ ও জাত্যর্থের সম্পর্কের বিষয়টি নির্দেশিত হয়েছে। পদের ব্যক্ত্যর্থ ও জাত্যর্থের মধ্যে বিপরীতক্রমে হ্রাস- বৃদ্ধির সম্পর্ক বিদ্যমান।ব্যাখ্যা করা হলো- ব্যক্ত্যর্থ ও জাত্যর্থ পদের গুরুত্বপূর্ণ দুটি দিক। একটি পদের সংখ্যার দিক এবং অন্যটি পদের গুণের দিক। পদের ব্যক্ত্যর্থ ও জাত্যর্থের মধ্যে গভীর সম্পর্ক রয়েছে। তবে এই সম্পর্ক বিপরীতমুখী। ব্যক্ত্যর্থ ও জাত্যর্থের সম্পর্ককে চারভাগে ব্যাখ্যা করা যায়। যথা- (১) পদের ব্যস্ত্যর্থ বাড়লে জাত্যর্থ কমে, (২) ব্যক্ত্যর্থ কমলে জাত্যর্থ বাড়ে, (৩) জাত্যর্থ বাড়লে ব্যক্ত্যর্থ কমে এবং (৪) জাত্যর্থ কমলে ব্যক্ত্যর্থ বাড়ে। উদ্দীপকের চিত্রে দেখা যাচ্ছে যে, ব্যক্ত্যর্থ যখন কমেছে তখন জাত্যর্থ বেড়েছে। অর্থাৎ, স্বাস্থ্যবিধির বিষয়গুলো যখন কমেছে তখন সংক্রামণ বেড়েছে, আবার স্বাস্থ্যবিধির বিষয়গুলো যখন বেড়েছে তখন সংক্রমণ কমেছে। তাই এটির দ্বারা পদের ব্যক্ত্যর্থ ও জাত্যর্থের বিপরীতক্রমে হ্রাস-বৃদ্ধির বিষয়টি প্রতিফলিত হয়েছে ।"
        },
        {
          "label": "ঘ",
          "question": "",
          "explanation": "উদ্দীপকের মাধ্যমে পদের ব্যক্ত্যর্থ ও জাত্যর্থের বিপরীতক্রমে হ্রাস- বৃদ্ধির বিষয়টি প্রতিফলিত হয়েছে। তবে পদের ব্যক্ত্যর্থ ও জাত্যর্থের সম্পর্কের এই বিষয়টির অনেক সীমাবদ্ধতা আছে। ব্যক্ত্যর্থ ও জাত্যর্থের বিপরীতমুখী হ্রাসবৃদ্ধির নিয়মটি গাণিতিক অনুপাতের বেলায় খাটে না। কারণ এ ধরনের বিপরীতমুখী হ্রাস-বৃদ্ধি সব ক্ষেত্রে একই অনুপাতে ঘটে না। ঠিক কতটা জাত্যর্থ বাড়লে কতটা ব্যক্ত্যর্থ কমবে এ সম্বন্ধে কোনো নির্দিষ্ট নিয়ম নেই। আবার কোনো কোনো ক্ষেত্রে ব্যক্ত্যর্থ বাড়ে কিন্তু জাত্যর্থ ঠিকই থেকে যায়। যেমন— একটি গ্রহে যদি হঠাৎ মানুষ আবিষ্কৃত হয় তবে এ যাবৎ আমরা মানুষের যে ব্যক্ত্যর্থ বা সংখ্যা জানি তা নতুন আবিষ্কারের মাধ্যমে বেড়ে যাবে কিছু জাত্যর্থ বা গুণ একই থেকে যাবে।একইভাবে কিছু ক্ষেত্রে জাত্যর্থ (গুণ) বাড়ে কিন্তু ব্যক্ত্যর্থ (পরিমাণ) ঠিকই থেকে যায়। যেমন- গবেষণা দ্বারা সোনার মধ্যে অতিরিক্ত গুণ আবিষ্কৃত হলো। এখানে জাত্যর্থ বাড়ল। কিন্তু ব্যক্ত্যর্থের পরিবর্তন হলে সেই পদটি সম্পূর্ণ নতুন পদে পরিণত হয়। ফলে নিয়মটি সেখানে খাটে না। তাই উপর্যুক্ত আলোচনা থেকে বলা যায়, ব্যক্ত্যর্থ ও জাত্যর্থের মধ্যে বিপরীত সম্পর্ক থাকলেও এই সম্পর্ক সর্বক্ষেত্রে সত্য বলা যায় না। এই নিয়মটির অনেক সীমাবদ্ধতা আছে। অর্থাৎ, হ্রাস-বৃদ্ধির নিয়মটি সকল ক্ষেত্রে কার্যকর হয় না।"
        }
      ]
    },
    {
      "number": "5",
      "uddipok": "যুক্তি-১ : সকল পাখি হয় সুন্দর। দোয়েল হয় একটি পাখি। সুতরাং দোয়েল হয় সুন্দর। যুক্তি-২: মানুষ হয় মরণশীল। মাছ হয় মরণশীল। বাঘ হয় মরণশীল সিংহ হয় মরণশীল। সুতরাং সকল জীব হয় মরণশীল।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "যুক্তিবিদ্যার প্রধান আলোচ্য বিষয় অনুমান ।"
        },
        {
          "label": "খ",
          "question": "",
          "explanation": "অনুমান যুক্তিবিদ্যার গুরুত্বপূর্ণ আলোচ্য বিষয় । কোনো জ্ঞাত বা জানা বিষয়ের ওপর ভিত্তি করে অজ্ঞাত বিষয় সম্পর্কে ধারণা করার মানসিক প্রক্রিয়াকে অনুমান বলে। তাই অনুমান হলো জ্ঞাত বিষয় থেকে অজ্ঞাত বিষয়ে উপনীত হবার একটি প্রক্রিয়া এবং এটি একটি মানসিক প্রক্রিয়া। আর অনুমানের ভাষায় প্রকাশিত রূপই যুক্তি যেহেতু ভাষায় প্রকাশিত হবার পূর্ব পর্যন্ত অনুমান মনে অবস্থান করে, তাই অনুমান একটি মানসিক প্রক্রিয়া।"
        },
        {
          "label": "গ",
          "question": "",
          "explanation": "উদ্দীপকের যুক্তি-১ এ অবরোহ অনুমান প্রকাশিত হয়েছে।নিচে অবরোহ অনুমানের প্রকৃতি ব্যাখ্যা করা হলো- আমরা জানি,  অনুমানকে প্রধানত দুইভাগে ভাগ করা যায়। যার একটি হলো অবরোহ অনুমান। যে অনুমানে এক বা একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় এবং আশ্রয়বাক্যের তুলনায় সিদ্ধান্ত কমব্যাপক বা আশ্রয়বাক্যের সাথে সমব্যাপক হয় তাকে অবরোহ অনুমান বলে। এ অনুমানের লক্ষ্য থাকে আকারগত সত্যতা প্রতিষ্ঠা করা। অবরোহ অনুমানে একটি আশ্রয়বাক্য থাকতে পারে আবার একাধিক আশ্রয়বাক্য থাকতে পারে। তবে আশ্রয়বাক্যের সংখ্যা যাই হোক না কেন সিদ্ধান্ত আশ্রয়বাক্য থেকে অনিবার্যভাবে অনুমিত হয়। এ অনুমানের সিদ্ধান্ত কোনোভাবেই আশ্রয়বাক্য থেকে বেশি ব্যাপক হতে পারে না। তবে এ অনুমানের সিদ্ধান্ত আশ্রয়বাক্যের সাথে সমব্যাপক হতে পারে। যুক্তি-১ এ বলা হয়েছে , সকল পাখি হয় সুন্দর।দোয়েল হয় একটি পাখি।সুতরাং দোয়েল হয় সুন্দর। এখানে সকল পাখির সৌন্দর্যের সাথে দোয়েল পাখির সৌন্দর্য অন্তর্ভুক্ত করে সিদ্ধান্ত নেওয়া হয়েছে। তাই দেখা যাচ্ছে যে, এখানে আশ্রয়বাক্য থেকে সিদ্ধান্তটি অনিবার্যভাবে অনুমিত হয়েছে এবং সিদ্ধান্ত আশ্রয়বাক্যের তুলনায় কম ব্যাপক হয়েছে । তাই বলা যায়,  এটি অবরোহ অনুমান ।"
        },
        {
          "label": "ঘ",
          "question": "",
          "explanation": "'যুক্তি-১' এর মাধ্যমে অবরোহ অনুমান এবং 'যুক্তি-২' এর মাধ্যমে আরোহ অনুমান নির্দেশিত হয়েছে। আর অবরোহ ও আরোহ অনুমানের মধ্যে বিভিন্ন দিক দিয়ে পার্থক্য রয়েছে। অবরোহ অনুমানে বেশি ব্যাপক থেকে কম ব্যাপক সিদ্ধান্ত গ্রহণ করা হয়। তবে সিদ্ধান্ত আশ্রয়বাক্যের সমব্যাপকও হতে পারে। এই প্রকার অনুমানের সিদ্ধান্ত সার্বিক বাক্য বা বিশেষ বাক্যও হতে পারে। অবরোহ অনুমানের লক্ষ্য থাকে আকারগত সত্যতা প্রতিষ্ঠা করা। অর্থাৎ, যুক্তির নিয়মগুলো যথাযথভাবে অনুসরণ করে আশ্রয়বাক্য থেকে সিদ্ধান্ত অনুমিত হয়েছে কিনা সেটিই অবরোহ অনুমানের বিচার্য বিষয়। অপরদিকে, আরোহ অনুমানে বিশেষ বিশেষ দৃষ্টান্ত পর্যবেক্ষণ করে সার্বিকে গমন করা হয়। তাই আরোহ অনুমানের সিদ্ধান্ত সকল ক্ষেত্রে আশ্রয়বাক্য থেকে বেশি ব্যাপক হয়ে থাকে। আরোহ অনুমানের সিদ্ধান্ত সব সময় সার্বিক বাক্য হয়ে থাকে। আরোহ অনুমানে এর মৌলিক বৈশিষ্ট্য আরোহাত্মক উল্লম্ফন বিদ্যমান থাকে। আর আরোহ অনুমানের লক্ষ্য থাকে আকারগত ও বস্তুগত উভয় প্রকার সত্যতা প্রতিষ্ঠা করা। উপরের আলোচনা থেকে দেখা যাচ্ছে যে, অবরোহ ও আরোহ অনুমানের মধ্যে বিভিন্ন দিকদিয়ে পার্থক্য রয়েছে।"
        }
      ]
    },
    {
      "number": "6",
      "uddipok": "যুক্তিবাক্য: কিছু ফল নয় সাদা। যুক্তি: কিছু পাখি হয় সুন্দর । সুতরাং কিছু পাখি নয় অ-সুন্দর।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "একটি যুক্তিবাক্যে তিনটি পদ থাকে ।"
        },
        {
          "label": "খ",
          "question": "",
          "explanation": "একাধিক শব্দ দ্বারা গঠিত হবার কারণে যৌগিক পদকে বহুশাব্দিক পদ বলা হয়। যে পদ একাধিক শব্দ দ্বারা গঠিত হয় তাকে যৌগিক পদ বলে। যেমন: ঢাকা বিশ্ববিদ্যালয়ের বর্তমান উপাচার্য— এই পদটি অনেকগুলো শব্দের সমষ্টি কিন্তু শব্দ হিসেবে একটি মাত্র পদ। আর পদটি যেহেতু একাধিক শব্দ দ্বারা গঠিত হয়েছে, তাই এটি যৌগিক পদ। এজন্য যৌগিক পদকে বহু শাব্দিক পদ বলা হয়।"
        },
        {
          "label": "গ",
          "question": "",
          "explanation": "আবর্তনের নিয়ম প্রয়োগ করা যায় না বলে উদ্দীপকে উল্লেখিত যুক্তিবাক্যটির আবর্তন সম্ভব নয়। মর জানি,যে অমাধ্যম অবরোহ অনুমানে আশ্রয়বাক্যের গুণের পরিবর্তন না করে উদ্দেশ্য ও বিধেয়ের ন্যায়গত স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে। আবর্তনের ক্ষেত্রে কতগুলো নিয়ম আবশ্যিকভাবে পালন করতে হয়। মধ্যে একটি নিয়ম হলো আবর্তনে আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হতে পারবে না। তেমনি উদ্দীপকের যুক্তিবাক্যটি হলো— 'কিছু ফুল নয় সাদা' এই যুক্তিবাক্যটির বিধেয় পদটি উদ্দেশ্য পদের আংশিক ব্যক্তর্থ অস্বীকার করেছে। তাই এটি বিশেষ নঞর্থক বা 'O' যুক্তিবাক্য । এই যুক্তিবাক্যটির আবর্তন করতে গেলে অব্যাপ্য উদ্দেশ্য পদ সিদ্ধান্তে বিধেয় হিসেবে ব্যবহৃত হয় এবং ব্যাপ্য হয় যা আবর্তনের নিয়ম বিরোধী। আই 'O' যুক্তিবাক্যের আবর্তন সম্ভব নয়। আর উদ্দীপকের যুক্তিবাক্যটি যেহেতু 'O' যুক্তিবাক্য, তাই বলা যায়, উদ্দীপকের যুক্তিবাক্যটির আবর্তন সম্ভব নয়।"
        },
        {
          "label": "ঘ",
          "question": "",
          "explanation": "উদ্দীপকের যুক্তিটি অমাধ্যম অনুমানের প্রকারভেদ প্রতিবর্তনের যুক্তি। প্রতিবর্তনে যেভাবে যুক্তি প্রদান করা হয় এখানে সেভাবে যুক্তি উপস্থাপন করা হয়েছে।নিচে তা বিশ্লেষণ করা হলো- যে অমাধ্যম অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে বিধেয় পদের বিরুদ্ধ পদকে বিধেয় হিসেবে ব্যবহার করে সিদ্ধান্ত অনুমিত হয় তাকে প্রতিবর্তন বলে। প্রতিবর্তনে আশ্রয়বাক্য ও সিদ্ধান্তের অর্থগত কোনো পার্থক্য থাকে না। উদ্দীপকের যুক্তিটি হলো-কিছু পাখি হয় সুন্দর - (আশ্রয়বাক্য) ... কিছু পাখি নয় অ-সুন্দর – (সিদ্ধান্ত) উপযুক্ত যুক্তিটির আশ্রয়বাক্য ও সিদ্ধান্তে অর্থ অপরিবর্তিত রয়েছে। কিন্তু আশ্রয়বাক্যের গুণ পরিবর্তিত হয়েছে। আশ্রয়বাক্যের বিধেয় পদের বিরুদ্ধ পদ বিধেয় হিসেবে ব্যবহৃত হয়েছে। তাই উদ্দীপকের যুক্তিটি অমাধ্যম অনুমান প্রক্রিয়া হিসেবে প্রতিবর্তনের যুক্তি।"
        }
      ]
    },
    {
      "number": "7",
      "uddipok": "যুক্তি-১: কোনো হরিণ নয় বাঘ । সুতরাং  কোনো বাঘ নয় হরিণ যুক্তি-২: A-সকল মানুষ হয় দ্বিপদ । সুতরাং  A- সকল দ্বিপদ প্রাণী হয় মানুষ ।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "আবর্তনের নিয়ম চারটি।"
        },
        {
          "label": "খ",
          "question": "",
          "explanation": "অবরোহ অনুমানকে প্রধানত দুইভাগে ভাগ করা যায়, যার একটি হলো অমাধ্যম অনুমান। যে অবরোহ অনুমানে একটি আশ্রয়বাক্যের ভিত্তিতে অনিবার্যভাবে সিদ্ধান্ত অনুমিত হয় তাকে অমাধ্যম অনুমান বলে। অমাধ্যম অনুমানের সিদ্ধান্তে তেমন কোনো নতুনত্ব থাকে না। এখানে আশ্রয়বাক্যেরই একটি পরিবর্তিত রূপ হলো সিদ্ধান্ত। এছাড়া এখানে অনুমানেরও তেমন কোনো সুযোগ থাকে না। তাই বলা হয়, অমাধ্যম অনুমানের যাত্রাপথ সংক্ষিপ্ত ।"
        },
        {
          "label": "গ",
          "question": "",
          "explanation": "উদ্দীপকে যুক্তি-১ আবর্তনের প্রকারভেদ হিসেবে সরল আবর্তনকে নির্দেশ করেছে। সরল আবর্তনে যে প্রক্রিয়ায় সিদ্ধান্ত প্রতিষ্ঠা করা হয় এখানে সেভাবে সিদ্ধান্ত প্রতিষ্ঠা করা হয়েছে।ব্যাখ্যা করা হলো- যে আবর্তনের ক্ষেত্রে আশ্রয়বাক্য ও সিদ্ধান্তের পরিমাণ একই থাকে তাকে সরল আবর্তন বলে। তাই সরল আবর্তনে আশ্রয়বাক্য ও সিদ্ধান্তের পরিমানগত কোনো পার্থক্য থাকে না। 'যুক্তি-১' উদাহরণটি হলো- কোনো হরিণ নয় বাঘ (আশ্রয়বাক্য) কোনো বাঘ নয় হরিণ (সিদ্ধান্ত)। এখানে আশ্রয়বাক্য ও সিদ্ধান্ত উভয়ই সার্বিক। অর্থাৎ আশ্রয়বাক্য ও সিদ্ধান্তে পরিমাণগত কোনো পার্থক্য নেই। এছাড়া এখানে আবর্তনের নিয়মও অনুসরণ করা হয়েছে। তাই বলা যায়,  যুক্তি-১ সরল আবর্তনের বৈধ দৃষ্টান্ত।"
        },
        {
          "label": "ঘ",
          "question": "",
          "explanation": "আবর্তনের নিয়ম অমান্য করে A-যুক্তিবাক্যের আবর্তন করা হয়েছে বলে যুক্তি-২ আবর্তন প্রক্রিয়া অবৈধ। কারণ আবর্তনের নিয়ম অনুযায়ী A-যুক্তিবাক্যের সরল আবর্তন করা যায় না।বিশ্লেষণ করা হলো- অমাধ্যম অবরোহ অনুমানে আশ্রয়বাক্যের গুণের পরিবর্তন না করে উদ্দেশ্য ও বিধেয়ের স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে। আর যে আবর্তনে আশ্রয়বাক্য ও সিদ্ধান্তের পরিমাপ একই থাকে তাকে সরল আবর্তন বলে। আবর্তনের নিয়ম অনুযায়ী A-যুক্তিবাক্যের সরল আবর্তন করা যায় না। কেননা এক্ষেত্রে আশ্রয়বাক্যের অব্যাপ্য বিধেয় পদ সিদ্ধান্তে উদ্দেশ্য হিসেবে ব্যবহৃত হয় এবং ব্যাপ্য হয় যা আবর্তনের নিয়ম বিরোধী। 'যুক্তি-২' আবর্তনটি হলো-'A' — সকল মানুষ হয় দ্বিপদ'A' — সকল দ্বিপদ প্রাণী হয় মানুষ। উপর্যুক্ত আবর্তনটিতে দেখা যাচ্ছে যে, আশ্রয়বাক্যের অব্যাপ্য বিধেয় পদ (দ্বিপদ) সিদ্ধান্তে উদ্দেশ্য হিসেবে ব্যবহৃত হয়েছে এবং ব্যাপ্য হয়েছে যা আবর্তনের নিয়ম বিরোধী। তাই 'যুক্তি-২' আবর্তন অবৈধ।"
        }
      ]
    },
    {
      "number": "8",
      "uddipok": "রবিন ও মুবিন দুই ভাই। বিরোধের কারণে আলাদা বসবাস করেন। চেয়ারম্যান বিষয়টি অনুধাবন করে তাদের মধ্যে বিদ্যমান বিরোধ নিরসনের উদ্যোগ নেন। তিনি প্রথমে রবিন এবং পরে মুবিনের সাথে আলোচনা করেন এবং দুই ভাইয়ের মধ্যে বিরোধের অবসান ঘটান।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "আবর্তনের আশ্রয়বাক্যকে বলে আবর্তনীয়।"
        },
        {
          "label": "খ",
          "question": "",
          "explanation": "সহানুমানের নিয়ম অমান্য করে চারটি পদ ব্যবহার করলে চতুষ্পদী অনুপপত্তি ঘটে । সহানুমানে কেবল তিনটি পদ থাকে। এটি সহানুমানের আবশ্যিক নিয়ম । কোনো কারণে সহানুমানের যুক্তিতে তিনটির পরিবর্তে চারটি পদ ব্যবহার করলে সহানুমান ত্রুটিপূর্ণ হয়। সহানুমানের এই ত্রুটিকে চতুষ্পদী অনুপপত্তি বলে।"
        },
        {
          "label": "গ",
          "question": "",
          "explanation": "উদ্দীপকের চেয়ারম্যান সহানুমানের মধ্যপদের ভূমিকায় অবতীর্ণ হয়েছেন।ব্যাখ্যা করা হলো- একটি সহানুমানে তিনটি পদ থাকে, যার মধ্যে একটি হলো মধ্যপদ। সহানুমানের যে পদটি উভয় আশ্রয়বাক্যে থাকে কিন্তু সিদ্ধান্তে থাকে নাতাকে মধ্যপদ বলে। মধ্যপদ সহানুমানে প্রধান আশ্রয়বাক্যে প্রধান পদের সাথে এবং অপ্রধান আশ্রয়বাক্যে অপ্রধান আশ্রয়বাক্যের সাথে ব্যবহৃত হয়। প্রধান ও অপ্রধান আশ্রয়বাক্যে ব্যবহৃত হয়ে মধ্যপদ প্রধান ও অপ্রধান আশ্রয়বাক্যের মধ্যে একটি অনিবার্য সম্পর্ক তৈরি করে। আর ঐ অনিবার্য সম্পর্কের ভিত্তিতে সহানুমানে সিদ্ধান্ত অনুমিত হয়। তেমনি উদ্দীপকের চেয়ারম্যান রবিন ও মুবিনের বিরোধ নিরসনের জন্য প্রথমে রবিন ও পরে মুবিনের সাথে আলোচনা করেছেন। আলোচনা করে দুই ভাইয়ের মধ্যে বিরোধ নিরসন করেছেন। অর্থাৎ চেয়ারম্যান মধ্যস্ততাকারী হিসেবে ভূমিকা পালন করেছেন। তাই বলা যায় যে,  চেয়ারম্যান সহানুমানের মধ্যপদের ভূমিকায় অবতীর্ণ হয়েছেন ।"
        },
        {
          "label": "ঘ",
          "question": "",
          "explanation": "উদ্দীপকে সহানুমানে মধ্যপদের ভূমিকাকে নির্দেশ করে। নিচে সহানুমানের প্রকৃতি বিশ্লেষণ করা হলো- সহানুমানের প্রধান আশ্রয়বাক্য ও অপ্রধান আশ্রয়বাক্য প্রাথমিক অবস্থায় সম্পর্কহীন থাকে। মধ্যপদের মধ্যস্থতার ফলে তাদের মধ্যে সম্পর্ক স্থাপিত হয়। প্রধান আশ্রয়বাক্যে প্রধান পদের সাথে এবং অপ্রধান আশ্রয়বাক্যে অপ্রধান পদের সাথে মধ্যপদের সম্পর্ক স্থাপিত হয়। ফলে প্রধান ও অপ্রধান আশ্রয়বাক্য দুটোর মধ্যে একটি অবিচ্ছেদ্য সম্পর্ক প্রতিষ্ঠিত হয়। এ সম্পর্কের ভিত্তিতে উভয় আশ্রয়বাক্য থেকে সিদ্ধান্ত নিঃসৃত হওয়া অনিবার্য হয়ে পড়ে। যেমন- সব প্রাণী হয় মরণশীল সব মানুষ হয় প্রাণী । সুতরাং  সব মানুষ হয় মরণশীল যুক্তিটির প্রধান আশ্রয়বাক্যের প্রধান পদ 'মরণশীল' ও অপ্রধান আশ্রয়বাক্যের অপ্রধান পদ 'মানুষ'-এর মধ্যে কোনো সম্পর্ক নেই। কিন্তু মধ্যপদ 'প্রাণী' উভয় পদের সাথে সম্পর্ক তৈরি করে। এই মধ্যপদ (প্রাণী) প্রধান পদ ‘মরণশীল' ও অপ্রধান পদ 'মানুষের' সাথে সম্পর্কযুক্ত হওয়ায় স্বাভাবিকভাবে তারা পরস্পরের সাথে সম্পর্কযুক্ত হয়েছে। যেমনটি দেখা যায়, বাস্তব জীবনে তৃতীয় ব্যক্তির মধ্যস্থতার মাধ্যমে দুই ব্যক্তির মধ্যে সম্পর্ক স্থাপনের ঘটনা। যার দৃষ্টান্ত উদ্দীপকে চেয়ারম্যানের ভূমিকার মাধ্যমে পরিলক্ষিত হয়। উপরের আলোচনা থেকে বলা যায়, মধ্যপদের মধ্যস্থতার ফলে অন্য দুটি পদের মধ্যে অনিবার্য সম্পর্ক স্থাপিত হয়। এ থেকে সিদ্ধান্ত অনিবার্যভাবে নিঃসৃত হয়।"
        }
      ]
    },
    {
      "number": "9",
      "uddipok": "",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "কোনো ঘটনার পূর্ববর্তী ঘটনা বা ঘটনাবলির সমষ্টি হলো ঐ ঘটনার কারণ ।"
        },
        {
          "label": "খ",
          "question": "",
          "explanation": "দুটি ধারণার মধ্যে স্বীকৃতি বা অস্বীকৃতিজ্ঞাপক মানসিক অবস্থাকে অবধারণ বলে। অবধারণ হলো দুটি পদের মধ্যে স্বীকৃতি বা অস্বীকৃতিজ্ঞাপক মৌখিক বিবৃতি । যুক্তিবাক্য প্রকাশিত হবার আগে অবধারণ ব্যক্তির মনে বা চিন্তায় অবস্থান করে। যেমন: মধুর সাথে মিষ্টির স্বীকৃতিমূলক সম্পর্ক আমরা সবাই জানি । এটি আমাদের চিন্তায় অবধারণ হিসেবে থাকে । যখন এই চিন্তা প্রকাশ করে বলা হয়, 'মধু হয় মিষ্টি'। তখন অবধারণ যুক্তিবাক্য আকারে প্রকাশিত হয় । তাই বলা যায়, অবধারণ যুক্তিবাক্যের মানসিক রূপ ।"
        },
        {
          "label": "গ",
          "question": "",
          "explanation": "‘দৃশ্যকলা-১' বহুকারণ সমন্বয়বাদ বিষয়কে নির্দেশ করছে। কার্যকারণ নিয়ম অনুযায়ী, প্রতিটি কার্যের একটি কারণ আছে এবং প্রতিক্ষেত্রে একটি কারণ অনুরূপ কার্য সংঘটিত করে। এই নিয়ম অনুযায়ী প্রতিটি কার্যের একটি কারণ থাকে। কিন্তু অনেক সময় দেখা যায় যে, অনেকগুলো কারণ একত্রে মিলিত হয়ে কোনো জটিল কার্য উৎপন্ন করে। এক্ষেত্রে উক্ত জটিল কার্যের কারণগুলোকে একত্রে বহুকারণ সমন্বয় বলে । অর্থাৎ বহুকারণ হলো কতকগুলো কারণের সমষ্টি যা একত্রে কোনো কার্য সংঘটিত করে । তেমনি দৃশ্যকল্প-১ এ দেখা যাচ্ছে যে, ‘দুর্যোগ' ঘটনাটির কারণ হিসেবে মহামারি, ঝড়, খরা, বন্যা, জলোচ্ছ্বাস ইত্যাদি উল্লেখ করা হয়েছে। অর্থাৎ মহামারি, ঝড়, খরা, বন্যা, জলোচ্ছ্বাস ইত্যাদি কারণ মিলিতভাবে দুর্যোগ নামক কার্যটি উৎপন্ন করে । তাই বলা যায় যে, এখানে বহুকারণবাদের বিষয়টি নির্দেশিত হয়েছে।"
        },
        {
          "label": "ঘ",
          "question": "",
          "explanation": "'দৃশ্যকলা-২' এ ভিন্নজাতীয় কার্য সংমিশ্রণকে নির্দেশ করে ।বিশ্লেষণ করা হলো- ভিন্নজাতীয় কার্য সংমিশ্রণ হলো কার্য সংমিশ্রণেরই একটি প্রকারভেদ। যখন অনেকগুলো কারণ একত্রে মিলে কোনো কার্য তৈরি করে এবং ঐ কারণগুলো পৃথকভাবে প্রকাশিত না হয়ে একসাথে প্রকাশিত হয় তখন সেই মিশ্রকার্যটিকে কার্য সংমিশ্রণ বলে। আর যখন একাধিক কারণ একসাথে মিলিত হয়ে কোনো কার্য উৎপন্ন করে এবং কারণগুলোর যদি ভিন্নজাতীয় হয় তাহলে তাকে ভিন্নজাতীয় কার্য সংমিশ্রণ বলে । তেমনি দৃশ্যকলা-২ এ দেখা যাচ্ছে যে, ‘বেগুনি, নীল, আসমানি, সবুজ, হলুদ, কমলা ও লাল' রং (কারণগুলো) মিলে 'রংধনু' নামক কার্যটি সংঘটিত করে । এখানে কারণগুলো ভিন্নজাতীয় । অর্থাৎ প্রতিটি রং ভিন্ন ধরনের বা ভিন্নজাতীয় কারণ। কিন্তু ভিন্নজাতীয় কারণগুলো একত্রে মিলে একটি মিশ্রকার্য উৎপন্ন করেছে। তাই 'দৃশ্যকল্প-২' এ ভিন্নজাতীয় কার্য সংমিশ্রণ | নির্দেশিত হয়েছে। উপরের আলোচনা থেকে  বলা যায় যে, ভিন্নজাতীয় কার্য সংমিশ্রণ কারণেরই একটি রূপ আর এক্ষেত্রে ভিন্নজাতীয় অনেক কারণ একত্রে কাজ করে।"
        }
      ]
    },
    {
      "number": "10",
      "uddipok": "",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "আরোহ অনুমান, প্রধানত দুই প্রকার। যথা— প্রকৃত আরোহ এবং অপ্রকৃত আরোহ ।"
        },
        {
          "label": "খ",
          "question": "",
          "explanation": "কারণ হিসেবে গৃহীত ঘটনাসমূহের প্রত্যেকটি অংশই হলো এক একটি শর্ত। এদিক থেকে কারণ হলো শর্তের সমষ্টি। আর শর্ত হলো কারণের অংশ। শর্ত আবার দুই প্রকার যথা— সদর্থক এবং নঞর্থক। যুক্তিবিদ মিলের মতে, সদর্থক ও নঞর্থক সকল শর্তের সমষ্টি হলো কারণ। তাই কারণ যেহেতু সকল শর্তের সমষ্টি, এ জন্য শুধু সদর্থক শর্তের সমষ্টি কারণ নয় ।"
        },
        {
          "label": "গ",
          "question": "",
          "explanation": "ছকের দৃষ্টান্ত- ১ প্রকৃতির নিয়ামনুবর্তিতা নীতিকে নির্দেশ করে।ব্যাখ্যা করা হলো- প্রকৃতির নিয়মানুবর্তিতা নীতি আরোহের আকারগত ভিত্তির অংশ। এটি আরোহের একটি স্বতঃসিদ্ধ নীতি। প্রকৃতির নিয়মানুবর্তিতা নীতির মূলকথা হলো প্রকৃতি সর্বত্র একই রূপ আচরণ করে। প্রকৃতিতে সর্বত্র শৃঙ্খলা বিরাজমান। প্রকৃতির মাঝে বিভিন্ন নিয়ম বিরাজমান। যে অবস্থায় আজ কোনো কিছু সত্য হয়েছে, একই অবস্থায় আগামীতেও সে বিষয়টি সত্য হবে। তেমনি উদ্দীপকের ছকের ‘দৃষ্টান্ত- ১ এ উল্লেখ করা হয়েছে যে, শরতের পর হেমন্ত আসে। অর্থাৎ এখানে প্রকৃতির ঋতু ধারাবাহিকতার উল্লেখ করা হয়েছে। কারণ, প্রকৃতির নিয়ম অনুযায়ী শরতের পর হেমন্ত আসে। তাই দৃষ্টান্ত ১ প্রকৃতির নিয়ামানুবর্তিতা নীতিকেই নির্দেশ করে ।"
        },
        {
          "label": "ঘ",
          "question": "",
          "explanation": "উদ্দীপকের ছকের 'ক' চিহ্নিত বিষয়টি আরোহের আকারগত ভিত্তিকে নির্দেশ করে। বিশ্লেষণ করা হলো- আরোহের দুই প্রকার ভিত্তির একটি হলো আকারগত ভিত্তি । যে বিষয়ের ওপর নির্ভর করে আরোহ অনুমান প্রকাশিত হয় তাকে আরোহের ভিত্তি বলে। আর যে বিধি বা নিয়মের ওপর নির্ভর করে আরোহের আকৃতিগত দিক গঠিত হয় তাকে আরোহের আকারগত ভিত্তি বলে। যেহেতু প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে আরোহের আকারগত প্রক্রিয়া সম্পন্ন হয় তাই এই দুটি নীতিকেই আরোহের আকারগত ভিত্তি বলা হয়।প্রকৃতির নিয়মানুবর্তিতা নীতি অনুযায়ী প্রকৃতির সর্বত্র একই রূপ বিরাজমান । প্রকৃতিতে বিশৃঙ্খলা বা খামখেয়ালির কোনো স্থান নেই। আরোহের আকারগত ভিত্তির আরেকটি অংশ হলো কার্যকারণ নিয়ম। কার্যকারণ নিয়ম অনুযায়ী জগতের প্রতিটি ঘটনাই কার্যকারণ শৃঙ্খলে যুক্ত। প্রকৃতিতে বিনা কারণে কোনো কার্য ঘটে না। আর প্রতিক্ষেত্রে একই কারণ একই কার্য উৎপন্ন করে। উদ্দীপকের ছকের ‘ক' চিহ্নিত স্থানটি আরোহের ভিত্তির প্রথম অংশ হিসেবে দেখানো হয়েছে। উপরের আলোচনা থেকে  বলা যায় যে, উদ্দীপকের ছকের 'ক' চিহ্নিত অংশটি আরোহের ভিত্তির প্রথম অংশ হিসেবে উপস্থাপিত হয়েছে। তাই এটির দ্বারা আকারগত ভিত্তি নির্দেশিত হয়েছে। আর আকারগত ভিত্তির দুটি অংশ হলো— প্রকৃতির নিয়মানুবর্তিতা নীতি ও কার্যকারণ নিয়ম ।"
        }
      ]
    },
    {
      "number": "11",
      "uddipok": "",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "ব্যক্ত্যর্থ পদের সংখ্যা বা পরিমাণগত দিককে নির্দেশ করে।"
        },
        {
          "label": "খ",
          "question": "",
          "explanation": "সহানুমান অবরোহ অনুমান হবার কারণে সিদ্ধান্ত আশ্রয়বাক্য থেকে বেশি ব্যাপক হয় না । যে মাধ্যম অবরোহ অনুমানে একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। সহানুমান হলো এক প্রকার মাধ্যম অবরোহ অনুমান। অবরোহ অনুমানের সিদ্ধান্ত আশ্রয়বাক্য থেকে বেশি ব্যাপক হতে পারে না। সহানুমান যেহেতু অবরোহ অনুমানের অন্তর্ভুক্ত, তাই সহানুমানের সিদ্ধান্ত আশ্রয়বাক্য থেকে বেশি ব্যাপক হয় না ।"
        },
        {
          "label": "গ",
          "question": "",
          "explanation": "'যুক্তি-৩' এ অব্যাপ্য মধ্যপদজনিত অনুপপত্তি ঘটেছে। সহানুমানের যুক্তিতে মধ্যপদ একবারও ব্যাপ্য না হওয়ার কারণে এই প্রকার অনুপপত্তি ঘটে থাকে।ব্যাখ্যা করা হলো- একটি সহানুমানে তিনটি পদ থাকে যার অন্যতম হলো মধ্যপদ। সহানুমানের যে পদটি উভয় আশ্রয়বাক্যে থাকে কিন্তু সিদ্ধান্তে থাকে না। তাকে মধ্যপদ বলে। সহানুমানের নিয়ম অনুযায়ী দুটি আশ্রয়বাক্যের যেকোনো একটিতে মধ্যপদকে কমপক্ষে একবার ব্যাপ্য হতে হবে। যদি দুটি আশ্রয়বাক্যের কোনোটিতেই মধ্যপদ একাবারও ব্যাপ্য না হয় তাহলে সহানুমান ত্রুটিপূর্ণ হবে বা অনুপপত্তির সৃষ্টি হবে। সহানুমানের এই অনুপপত্তিকে অব্যাপ্য মধ্যপদজনিত অনুপপত্তি বলে । তেমনি 'যুক্তি-৩' এ দেখা যাচ্ছে যে, আশ্রয়বাক্য দুটির কোনোটিতেই মধ্যপদ (ফুল) একবারও ব্যাপ্য হয়নি। তাই বলা যায় যে,  'যুক্তি-৩' এ অব্যাপ্য মধ্যপদজনিত অনুপপত্তির সৃষ্টি হয়েছে।"
        },
        {
          "label": "ঘ",
          "question": "",
          "explanation": "অনুমানের প্রকারভেদ অনুসারে 'যুক্তি-১' দ্বারা অমাধ্যম অনুমান প্রকাশিত হয়েছে। আর 'যুক্তি-২' দ্বারা মাধ্যম অনুমান প্রকাশিত হয়েছে। এই দুই প্রকার অনুমানের মধ্যে বিভিন্ন দিক থেকে পার্থক্য রয়েছে।বিশ্লেষণ করা হলো- উদ্দীপকের ‘যুক্তি-১' এ দেখা যাচ্ছে যে, এখানে একটি আশ্রয়বাক্য থেকে সিদ্ধান্ত অনুমিত হয়েছে। আর যে অবরোহ অনুমানে একটি মাত্র আশ্রয়বাক্য থেকে সিদ্ধান্ত অনিবার্যভাবে অনুমিত হয় তাকে অমাধ্যম অনুমান বলে । অমাধ্যম অনুমানের সিদ্ধান্ত আশ্রয়বাক্যেরই অনেকটা পরিবর্তিত রূপ। তাই অমাধ্যম অনুমানের সিদ্ধান্তে তেমন কোনো নতুনত্ব থাকে না । অপরদিকে , ‘যুক্তি-২' এ দেখা যাচ্ছে যে, এখানে দুটি আশ্রয়বাক্য থেকে সিদ্ধান্ত অনুমিত হয়েছে। যে অবরোহ অনুমানে একাধিক আশ্রয়বাক্য থেকে সিদ্ধান্ত অনুমিত হয় তাকে মাধ্যমে অনুমান বলে। মাধ্যম অনুমানে একাধিক আশ্রয়বাক্য থেকে সিদ্ধান্ত প্রতিষ্ঠা করা হয় বলে এখানে অনুমানের সুযোগ থাকে এবং সিদ্ধান্তে নতুনত্ব থাকে । আলোচনা শেষে বলা যায় যে, মাধ্যমে ও অমাধ্যম অনুমানের মধ্যে বিভিন্ন দিক দিয়ে পার্থক্য রয়েছে। তবে অবরোহ অনুমানের ক্ষেত্রে উভয় প্রকার অনুমানই গুরুত্বপূর্ণ ভূমিকা পালন করে।"
        }
      ]
    }
  ]
}