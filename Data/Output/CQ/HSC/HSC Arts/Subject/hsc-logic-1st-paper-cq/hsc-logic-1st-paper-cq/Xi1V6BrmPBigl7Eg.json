{
  "title": "ঢাকা কলেজ ২০২৪",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দিয়া ও প্রিয়া দুই বান্ধবী। তাদের উভয়েরই বিচার ক্ষমতা অত্যন্ত প্রখর। প্রিয়া একদিন দিয়াকে জানালো যে, আমার মা ১৯৫৫ সালের ১১ই মার্চ জন্মগ্রহণ করলেও এখনো আধুনিক মেয়েদের মতোই তার রুচি। তিনি ভালো রান্নার পাশাপাশি ভালো গানও গাইতে পারেন।",
      "tag": "DB 19,DB 24",
      "sub_questions": [
        {
          "label": "ক",
          "question": "বিধেয়ক বলতে কী বোঝ?",
          "explanation": "কোনো জাতি বা শ্রেণিবাচক বিধেয় পদ বিশিষ্ট সদর্থক যুক্তিবাক্যের উদ্দেশ্য পদের সাথে বিধেয় পদের যে সকল সম্পর্ক থাকতে পারে সেই সকল সম্পর্ককে বিধেয়ক বলে।"
        },
        {
          "label": "খ",
          "question": "বিধেয় এবং বিধেয়ক কী সমার্থক? ব্যাখ্যা করো।",
          "explanation": "বিধেয় ও বিধেয়ক সমার্থক নয়। বিধেয় হলো যুক্তিবাক্যের একটি পদ; আর বিধেয়ক এক প্রকার সম্পর্ক। কোনো যুক্তিবাক্যের উদ্দেশ্য পদ সম্পর্কে যা কিছু স্বীকার বা অস্বীকার করা হয় তাকে বিধেয় বলে। আর কোনো জাতি বা শ্রেণিবাচক বিধেয় পদ বিশিষ্ট সদর্থক যুক্তিবাক্যের উদ্দেশ্য পদের সাথে বিধেয় পদের যে সকল সম্পর্ক থাকতে পারে, সেই সকল সম্পর্ককে বিধেয়ক বলে। সুতরাং, দেখা যাচ্ছে যে, বিধেয় একটি পদ; আর বিধেয়ক এক প্রকার সম্পর্ক তাই বিধেয় ও বিধেয়ক সমার্থক নয়।"
        },
        {
          "label": "গ",
          "question": "উদ্দীপকে ‘বিচারক্ষমতা’ গুণটি বিধেয়কের কোন শ্রেণিবিভাগকে নির্দেশ করে? ব্যাখ্যা করো।",
          "explanation": "উদ্দীপকের বিচার ক্ষমতা গুণটি বিধেয়কের শ্রেণিবিভাগ উপলক্ষণকে নির্দেশ করে । বিধেয়ক হিসেবে উপলক্ষণ যা কোনো পদের জাত্যর্থের অংশ নয়; উপলক্ষণ কোনো পদের জাত্যর্থের অংশ না হলেও পদটির জাত্যর্থ থেকে উপলক্ষণ নিঃসৃত হয়। তাই বলা যায়, যে গুণ বা গুণাবলী কোনো পদের জাত্যর্থের অংশ নয় কিন্তু পদটির জাত্যর্থ থেকে অনিবার্যভাবে নিঃসৃত হয় সেসব গুণ বা গুণাবলীকে উপলক্ষণ বলে। যেমন: চিন্তাশীলতা গুণটি মানুষ পদের উপলক্ষণ। কেননা এটি মানুষ পদের জাত্যর্থের অংশ না হলেও পদটির জাত্যর্থ থেকে অনিবার্যভাবে নিঃসৃত হয়। উদ্দীপকে দিয়া ও প্রিয়ার বিচারক্ষমতা নামক গুণটির যে উল্লেখ করা হয়েছে সেটি উপলক্ষণ কেননা এটি 'মানুষ' পদের জাত্যর্থের অংশ না হলেও পদটির জাত্যর্থ বুদ্ধিবৃত্তি থেকে অনিবার্যভাবে নিঃসৃত হয়। তাই বলা যায়, উদ্দীপকে উল্লেখিত বিচারক্ষমতা গুণটি বিধেয়কের শ্রেণিবিভাগ উপলক্ষণকে নির্দেশ করে।"
        },
        {
          "label": "ঘ",
          "question": "উদ্দীপকে প্রিয়ার মায়ের বর্ণনায় প্রকাশিত বিধেয়কের প্রকারগুলোর পার্থক্য বিশ্লেষণ করো।",
          "explanation": "উদ্দীপকের প্রিয়ার মায়ের বর্ণনায় ব্যক্তিগত অবিচ্ছেদ্য ও ব্যক্তিগত বিচ্ছেদ্য অবান্তর লক্ষণ প্রকাশিত হয়েছে। নিম্নে এদের মধ্যকার পার্থক্য বিশ্লেষণ করা হলো । উদ্দীপকে প্রিয়ার মায়ের যে জন্ম তারিখ উল্লেখ করা হয়েছে সেটি ব্যক্তিগত অবিচ্ছেদ্য অবান্তর লক্ষণকে নির্দেশ করে। কেননা যে অবান্তর লক্ষণ কোনো ব্যক্তির ক্ষেত্রে সব সময় উপস্থিত থাকে তাকে ব্যক্তিগত অবিচ্ছেদ্য অবান্তর লক্ষণ বলে। কোনো ব্যক্তির জন্ম তারিখে ঐ ব্যক্তির ক্ষেত্রে সব সময় উপস্থিত থাকে। তাই কোনো ব্যক্তির জন্ম তারিখ হলো ঐ ব্যক্তির ব্যক্তিগত অবিচ্ছেদ্য অবান্তর লক্ষণ। এভাবে কোনো ব্যক্তির জন্ম স্থান, জন্ম তারিখ প্রভৃতি গুণ যেগুলো কোনো ব্যক্তির ক্ষেত্রে সব সময় উপস্থিত থাকে সেগুলোকে ব্যক্তিগত অবিচ্ছেদ্য অবান্তর লক্ষণ বলে । অপরপক্ষে উদ্দীপকের প্রিয়ার মায়ের রুচি, রান্না করার ক্ষমতা গান করার ক্ষমতা ইত্যাদি যে গুণগুলোর উল্লেখ করা হয়েছে সেগুলোর মাধ্যমে ব্যক্তিগত বিচ্ছেদ্য অবান্তর লক্ষণ প্রকাশিত হয়েছে। কেননা ব্যক্তিগত বিচ্ছেদ্য অবান্তর লক্ষণ বলতে সেসব গুণ বা গুণাবলীকে বুঝায় যায় কোনো ব্যক্তির ক্ষেত্রে কোনো কোনো সময় উপস্থিত থাকে এবং কোনো কোনো সময় উপস্থিত থাকে না। যেমন— কোনো ব্যক্তির রুচি, পছন্দ, অভ্যাস, পোশাক ইত্যাদি হলো ব্যক্তিগত বিচ্ছেদ্য অবান্তর লক্ষণ। কেননা এসব গুণ পরিবর্তনশীল। উদ্দীপকে প্রিয়ার মায়ের রুচি, রান্না করার ক্ষমতা, গান করার ক্ষমতা ইত্যাদি গুণগুলো পরিবর্তনশীল তাই এই গুণগুলো ব্যক্তিগত বিচ্ছেদ্য অবান্তর লক্ষণকে নির্দেশ করে । পরিশেষে বলা যায় যে, ব্যক্তিগত অবিচ্ছেদ্য ও ব্যক্তিগত বিচ্ছেদ্য অবান্তর লক্ষণ উভয়ই অবান্তর লক্ষণের দুটি শ্রেণিবিভাগ হলেও এক নয়। ব্যক্তিগত অবিচ্ছেদ্য অবান্তর লক্ষণের কোনোভাবেই পরিবর্তন হয়না। কিন্তু ব্যক্তিগত বিচ্ছেদ্য অবান্তর লক্ষণ পরিবর্তিত হয়। তবে উভয় প্রকার অবান্তর লক্ষণ বিধেয়ক সংক্রান্ত আলোচনায় গুরুত্বের দাবিদার।"
        }
      ]
    },
    {
      "number": "2",
      "uddipok": "",
      "tag": "DB 19,DB 24",
      "sub_questions": [
        {
          "label": "ক",
          "question": "নিরীক্ষণ কাকে বলে?",
          "explanation": "কোনো বিশেষ উদ্দেশ্য সাধনের জন্য প্রাকৃতিক বস্তু ও ঘটনা প্রাকৃতিক পরিবেশে প্রত্যক্ষণই হলো নিরীক্ষণ ।"
        },
        {
          "label": "খ",
          "question": "কারণ ও শর্ত এক নয় কেন? ব্যাখ্যা কর।",
          "explanation": "কারণ একটি সমগ্র বিষয় এবং শর্ত কারণের অংশ হবার কারণে কারণ ও শর্ত এক নয়। কারণ বলতে কোনো ঘটনার অব্যবহিত পূর্ববর্তী ঘটনাকে বুঝায় । আর কারণ হলো শর্তের সমষ্টি। শর্ত আবার সদর্থক ও নঞর্থক এই দুই প্রকার হতে পারে। তবে সকল প্রকার শর্তের সমষ্টি হলো কারণ। সুতরাং দেখা যাচ্ছে যে, কারণ হলো সকল প্রকার শর্তের সমষ্টি। আর শর্ত হলো কারণের অংশ। তাই সমগ্র ও অংশ হবার কারণে কারণ ও শর্ত এক নয়।"
        },
        {
          "label": "গ",
          "question": "চিত্রে পাঠ্যবইয়ের কোন বিষয়টিকে ইঙ্গিত করে? ব্যাখ্যা কর ।",
          "explanation": "উদ্দীপকের চিত্রের মাধ্যমে পাঠ্যবইয়ের বহুকারণবাদের ইঙ্গিত পাওয়া যায়। উদ্দীপকের চিত্রে শব্দের বিভিন্ন কারণ দেখানো হয়েছে। একইভাবে বহুকারণবাদে একটি কার্যের বিভিন্ন কারণ দেখানো হয়। তাই উদ্দীপকের চিত্রটি বহুকারণবাদের ইঙ্গিত দেয়। কার্যকারণ নিয়ম অনুযায়ী কারণ ও কার্যের মধ্যে আবশ্যিক সম্পর্ক বিদ্যমান। অর্থাৎ প্রতিক্ষেত্রে একই কারণ একই কার্য ঘটায়। তাই কার্যকারণ নিয়ম অনুযায়ী প্রতিটি কার্যের একটি কারণ রয়েছে এবং প্রতিক্ষেত্রে একই কারণ অনুরূপ কার্য উৎপন্ন করে। কিন্তু অনেক সময় একটি কার্যের একাধিক কারণ আছে বলে মনে করা হয় তখন তাকে বহুকারণ বলা হয়। আর বহুকারণ সংক্রান্ত এ মতবাদটিকে বহুকারণবাদ বলে। অর্থাৎ বহুকারণবাদ অনুযায়ী কোনো একটি কার্যের কারণ একটি নয়, বহু। উদ্দীপকের চিত্রটিতে শব্দের বিভিন্ন কারণ দেখানো হয়েছে। চিত্রটিতে দেখানো হয়েছে যে, কোকিলের ডাক, ঘণ্টাধ্বনি, হাততালি, মাইক, গাড়ির হর্ণ, বজ্রধ্বনি বিভিন্ন কারণে শব্দ সৃষ্টি হতে পারে। অর্থাৎ শব্দ নামক কার্যের কারণ বিভিন্ন। তাই বলা যায়, উদ্দীপকের চিত্রে পাঠ্যবইয়ের বহুকারণবাদ প্রকাশিত হয়েছে।"
        },
        {
          "label": "ঘ",
          "question": "উদ্দীপকে ইঙ্গিতকৃত বিষয়টিকে কি তুমি গ্রহণযোগ্য মনে কর? মতামত দাও ।",
          "explanation": "উদ্দীপকের চিত্রে ইঙ্গিতকৃত বিষয়টি হলো বহুকারণবাদ আর বিভিন্ন রকম ত্রুটি থাকার কারণে আমি এই মতবাদটিকে গ্রহণযোগ্য মনে করি না। বহুকারণবাদে কারণকে একটি বিশিষ্ট ঘটনা হিসেবে প্রকাশ করা হয়। যদি কারণের মতো কার্যকেও একটি বিশিষ্ট ঘটনা হিসেবে গ্রহণ করা হয়, তাহলে বহুকারণবাদ ভ্রান্ত প্রমাণিত হয়। এখানে একই কার্যের বিভিন্ন ধরণকে একটি কার্য মনে করা হয়। প্রকৃতপক্ষে একটি কার্যের বিভিন্ন ধরণ এক নয়। কার্যকারণ নিয়মকে মেনে নিলে বহুকারণবাদ মিথ্যা প্রমাণিত হয়। কার্যকারণ নিয়ম অনুযায়ী, কারণ ও কার্যের মধ্যে অনিবার্য সম্পর্ক বিদ্যমান। আর প্রতিক্ষেত্রে একই কারণ একই কার্য ঘটায়। তাই প্রতিটি কার্যের কারণ একটি। এই কার্যকারণ নিয়ম মেনে নিলে বহুকারণবাদ বাতিল হয়ে যায়। কারণের সংজ্ঞা অনুযায়ী বহুকারণবাদ ভ্রান্ত প্রমাণিত হয়। কারণের সংজ্ঞা অনুযায়ী কারণ হলো কার্যের অপরিবর্তনীয়, শর্তহীন ও অব্যবহিত পূর্ববর্তী ঘটনা। আর একটি কার্যের অব্যবহিত পূর্ববর্তী একটি ঘটনা থাকে। তাই কারণের বিজ্ঞানসম্মত সংজ্ঞা মেনে নিলে বহুকারণবাদকে অস্বীকার করতে হয়। বহুকারণবাদে বিভিন্ন ধরনের কার্যের সার্বিকীকরণ করে একটি কার্য বলে সিদ্ধান্ত গ্রহণ করা হয়। অথচ বহুকারণবাদে প্রতিটি কারণকে বিশিষ্ট কারণ হিসেবে উপস্থাপন করা হয়। যদি কারণের মতো কার্যকেও সার্বিকীকরণ করা হয় তাহলে বহুকারণবাদ ভ্রান্ত প্রমাণিত হয় । পরিশেষে বলা যায় যে, বহুকারণবাদের বিভিন্ন রকম ত্রুটি রয়েছে। আর বিভিন্ন রকম ত্রুটি থাকার কারণে বহুকারণবাদ আমার কাছে গ্রহণযোগ্য নয়।"
        }
      ]
    },
    {
      "number": "3",
      "uddipok": "",
      "tag": "RB 19,DB 24",
      "sub_questions": [
        {
          "label": "ক",
          "question": "শব্দগত অর্থে যুক্তিবিদ্যা কী?",
          "explanation": "শব্দগত অর্থে যুক্তিবিদ্যা হলো ভাষায় প্রকাশিত চিন্তার বিজ্ঞান।"
        },
        {
          "label": "খ",
          "question": "যুক্তিবিদ্যাকে আদর্শনিষ্ঠ বিজ্ঞান বলা হয় কেন?",
          "explanation": "যুক্তিবিদ্যা সত্যতাকে আদর্শ হিসেবে গ্রহণ করে যথার্থ চিন্তার সম্ভাব্যতানির্ধারণ করে বলে যুক্তিবিদ্যাকে একটি আদর্শনিষ্ঠ বিজ্ঞান বলা হয়। যে বিজ্ঞান কোনো আদর্শের আলোকে তার বিষয়বস্তুর মূল্যায়ন করে তাকে আদর্শনিষ্ঠ বিজ্ঞান বলা হয়। যুক্তিবিদ্যাকেও আদর্শনিষ্ঠ বিজ্ঞান বলা হয়। কারণ, যুক্তিবিদ্যা সত্যতাকে আদর্শ হিসেবে গ্রহণ করে যথার্থ চিন্তার গতিপথ নির্ধারণ করে। আর এ সত্যের আদর্শকে সামনে রেখে যুক্তির বৈধতা- অবৈধতা বিচার করে বলে একে আদর্শনিষ্ঠ বিজ্ঞান বলা হয়।"
        },
        {
          "label": "গ",
          "question": "উদ্দীপকের প্রশ্নবোধক (?) চিহ্নে কী হবে? এর স্বরূপ ব্যাখ্যা করো।",
          "explanation": "উদ্দীপকের প্রশ্নবোধক (?) চিহ্নিত স্থানটিতে বসবে যুক্তিবিদ্যা । যুক্তিবিদ্যার স্বরূপ নিয়ে যুক্তিবিদদের মধ্যে মতভেদ রয়েছে। যুক্তিবিদ্যার সর্বজনীন স্বরূপ নির্ণয় করা যায়নি। এ বিদ্যার স্বরূপ আলোচনায় সাধারণভাবে যে দুটি বিষয় আসে তাহলো বিজ্ঞান ও কলা। প্রকৃতির একটি বিভাগ সম্পর্কে অর্জিত সুশৃঙ্খল ও সুনির্দিষ্ট জ্ঞানকে বিজ্ঞান বলে। হ্যামিলটন, ম্যানসেল ও টমসন প্রমুখ যুক্তিবিদ্যার তাত্ত্বিক দিকের ওপর জোর দিয়ে বলেন যুক্তিবিদ্যা একটি বিজ্ঞান কেননা এটি আমাদের চিন্তার নিয়মাবলি ও পদ্ধতি সম্পর্কে জ্ঞান দান করে। যুক্তিবিদ মিল ও হোয়েটলি দুটি মতের সমন্বয় সাধন করেন। তাদের মতে যুক্তিবিদ্যা আমাদের তত্ত্বগত জ্ঞানদানের সাথে সাথে তা বাস্তব ক্ষেত্রে প্রয়োগ করতে শেখায়। আমরা জানি, যুক্তিবিদ্যার উৎপত্তি ও বিকাশের ক্ষেত্রে এরিস্টটল, জে.এস.মিল, যোসেফ, কপি প্রমুখ যুক্তিবিদের ভূমিকা সর্বাধিক। তাই উদ্দীপকের প্রশ্নবোধক চিহ্নিত স্থানে যুক্তিবিদ্যা হবে যা আমাদের সুনির্দিষ্ট জ্ঞান দান করে এবং সেই জ্ঞান বাস্তবে প্রয়োগ করতে শেখায়।"
        },
        {
          "label": "ঘ",
          "question": "উদ্দীপকে চারজন যুক্তিবিদের মধ্যে এরিস্টটলের সাথে প্রশ্নবোধক (?) চিহ্নিত বিষয়টির সম্পর্ক গভীর কেন? মূল্যায়ন করো।",
          "explanation": "উদ্দীপকে চারজন যুক্তিবিদদের মধ্যে এরিস্টটলের সাথে প্রশ্নবোধক চিহ্নিত বিষয় অর্থাৎ যুক্তিবিদ্যার সম্পর্ক গভীর কারণ তিনি সর্বপ্রথম যুক্তিবিদ্যাকে একটি সুসংহতরূপ দিয়েছিলেন। উদ্দীপকের চারজন যুক্তিবিদই তাদের নিজ নিজ অবস্থান থেকে যুক্তিবিদ্যার উৎপত্তি ও বিকাশে গুরুত্বপূর্ণ ভূমিকা রাখেন। তারা এ সম্পর্কে তাদের গুরুত্বপূর্ণ ধারণা প্রদান করেন যা যুক্তিবিদ্যার বিকাশ ও উন্নয়নে যথেষ্ট ভূমিকা রাখে। তবে যুক্তিবিদ্যার উৎপত্তি ও ক্রমবিকাশ পর্যালোচনা করলে দেখা যায় এরিস্টটলই সর্বপ্রথম এর পরিপূর্ণ রূপরেখা নির্দেশ করেন এবং সুসংহত রূপ দেন। এজন্য এরিস্টটলকে যুক্তিবিদ্যার জনক বলা হয়। এরিস্টটলীয় যুক্তিবিদ্যা দীর্ঘ ২ হাজার বছরেরও বেশি সময় ধরে মানুষের চিন্তার ওপর একচ্ছত্র প্রভাব বিস্তার করছে। যুক্তিবিদ্যা সম্পর্কে এরিস্টটল বলেন, যুক্তিবিদ্যার কাজ হলো চিন্তার আকার ও উপাত্তের এবং জ্ঞান আহরণের পদ্ধতির বিশ্লেষণ। তার মতে যুক্তিবিদ্যা হলো সার্বিক থেকে বিশেষে এবং কারণ থেকে কার্যে যাওয়ার প্রক্রিয়া। উদ্দীপকে প্রশ্নবোধক (?) চিহ্নিত স্থানে হবে যুক্তিবিদ্যা। জে.এস.মিল, যোসেফ এবং কপি প্রমুখ যুক্তিবিদদের অনেক আগেই এরিস্টটল যুক্তিবিদ্যার সুসংহত রূপ দিয়েছিলেন।পরিশেষে বলা যায়, উদ্দীপকে বর্ণিত চারজন যুক্তিবিদের মধ্যে এরিস্টটলের সাথে যুক্তিবিদ্যার সম্পর্ক গভীর I"
        }
      ]
    },
    {
      "number": "4",
      "uddipok": "",
      "tag": "RB 19,DB 24",
      "sub_questions": [
        {
          "label": "ক",
          "question": "প্রতিবর্তন কী?",
          "explanation": "প্রতিবর্তন হলো এমন এক অমাধ্যম অনুমান যেখানে প্রদত্ত বাক্যের গুণের পরিবর্তন করে তার বিধেয়ের বিরুদ্ধ পদকে বিধেয় হিসেবে স্থলাভিষিক্ত করা হয় ।"
        },
        {
          "label": "খ",
          "question": "মধ্যপদ সিদ্ধান্তে থাকে না কেন?",
          "explanation": "সহানুমানের সিদ্ধান্তে মধ্যপদের কোনো প্রয়োজন নেই তাই এখানে মধ্যপদ থাকে না। সহানুমানে আশ্রয়বাক্য দুটিতে প্রধান পদ ও অপ্রধান পদ দুটি প্রথমে বিচ্ছিন্ন অবস্থায় থাকে। পরবর্তী সময়ে মধ্যপদের মধ্যস্থতায় এদের মধ্যে একটি সম্পর্ক স্থাপিত হয়। এক্ষেত্রে মধ্যপদ আশ্রয়বাক্যদ্বয়ে অবস্থান করেই সম্বন্ধ স্থাপনের কাজ করে। এ জন্য সিদ্ধান্ত প্রধানপদ ও অপ্রধান পদ অনুন্নত হলে মধ্যপদের আর প্রয়োজন থাকেনা। আর এ কারণেই সিদ্ধান্তে মধ্যপদ থাকে না।"
        },
        {
          "label": "গ",
          "question": "দৃশ্যকল্প-১ এ কোন ধরনের আবর্তন করা হয়েছে? ব্যাখ্যা করো।",
          "explanation": "দৃশ্যকল্প-১ এ যে ধরনের আবর্তন করা হয়েছে তাহলো অসরল আবর্তন । যে আবর্তন প্রক্রিয়ায় আশ্রয়বাক্য ও সিদ্ধান্তের পরিমাণ ভিন্ন হয় তাকে অসরল আবর্তন বলে। অর্থাৎ এরূপ ক্ষেত্রে সার্বিক আশ্রয়বাক্য থেকে বিশেষ সিদ্ধান্ত অনুসৃত হয়। আবর্তনের নিয়মানুসারে A যুক্তিবাক্যের অসরল আবর্তন হয়। এ হিসেবে A বাক্যকে আবর্তন করলে সিদ্ধান্ত হিসেবে বিশেষ সদর্থক বা বাক্য পাওয়া যায় । দৃশ্যকল্প-১ এ যে আবর্তন প্রক্রিয়া দেখানো হয়েছে তা হলো সকল P হয় S ∴ \\therefore ∴ কিছু S হয় P এই আবর্তনে আমরা দেখতে পাই আশ্রয়বাক্যেও সিদ্ধান্তের পরিমাণ ভিন্ন এবং একটি সার্বিক আশ্রয়বাক্য থেকে বিশেষ সিদ্ধান্ত অনুসৃত হয়েছে। অর্থাৎ দৃশ্যকল্প-১ এ অসরল আবর্তন করা হয়েছে।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-২ এর পার্থক্য পাঠ্যবইয়ের আলোকে মূল্যায়ন করো।",
          "explanation": "দৃশ্যকল্প-১ ও দৃশ্যকল্প-২ এ যে বিষয়গুলো নির্দেশ করা হয়েছে সেগুলো হলো মাধ্যম ও অমাধ্যম অনুমান। এ দুটি বিষয়ের মধ্যে যথেষ্ট পার্থক্য বিদ্যমান। অমাধ্যম অনুমানে একটিমাত্র আশ্রয়বাক্য থেকে সিদ্ধান্ত অনুমিত হয় কিন্তু মাধ্যম অনুমানে একাধিক আশ্রয়বাক্য থেকে সিদ্ধান্ত অনুমিত হয়। অমাধ্যম অনুমানের সিদ্ধান্তটি আশ্রয়বাক্যেরই অনেকটা পরিবর্তিত রূপ, কিন্তু মাধ্যম অনুমানে একাধিক আশ্রয়বাক্যের তুলনার ভিত্তিতে একটি নতুন সিদ্ধান্ত প্রতিষ্ঠিত হয়। অমাধ্যম আশ্রয়বাক্যেরই অনেকটা পুনরাবৃত্তি বিধায় অনুমান হিসেবে এর মূল্য নগণ্য। পক্ষান্তরে মাধ্যম অনুমান নতুন বা অজানা তথ্য প্রদান করে তাই অনুমান হিসেবে এর মূল্য বা গুরুত্ব অপরিসীম। দৃশ্যকল্প-১ এ সকল P হয় ∴ \\therefore ∴ কিছু S হয় P আমরা দেখতে পাই আশ্রয়বাক্যেরই অনেকটা পরিবর্তিত রূপ আকারে একটিমাত্র আশ্রয়বাক্য থেকে সিদ্ধান্ত নেয়া হয়েছে। কিন্তু দৃশ্যকল্প-২ এ একাধিক আশ্রয় বাক্য থেকে সিদ্ধান্ত নেয়া হয়েছে। যেমন: সকল M হয় N সকল Q হয় M ∴ \\therefore ∴ সকল Q হয় N এই অনুমানে একাধিক আশ্রয়বাক্যের তুলনার ভিত্তিতে একটি নতুন সিদ্ধান্ত প্রতিষ্ঠিত হয়েছে। অর্থাৎ দৃশ্যকল্প-১ ও দৃশ্যকল্প-২ দ্বারা মাধ্যম ও অমাধ্যম অনুমান নির্দেশ করে। পরিশেষে বলা যায়, অমাধ্যম ও মাধ্যম অনুমানের মধ্যে ব্যপক পার্থক্য বিদ্যমান ।"
        }
      ]
    },
    {
      "number": "5",
      "uddipok": "দৃশ্যকল্প-১: মান্নান সাহেব বলেন, \"মানুষ হয় সৃষ্টির সেরা এ জীব। এছাড়াও জগতের অন্যান্য জীব আছে যারা জীবন যাপন করে এবং মরেও যায়।\" দৃশ্যকল্প-২: শফিক সাহেব বলেন, \"মানুষ নিজস্ব চিন্তাশক্তি, বিচারশস্তি দিয়ে শ্রেষ্ঠত্বের প্রমাণ দিয়েছে।\" দৃশ্যকল্প-৩: সাবের সাহেব বলেন, \"এছাড়াও মানুষ বন্ধুবৎসল, বুচিশীল এবং সামাজিক জীবও বটে।\"",
      "tag": "JB 19,DB 24",
      "sub_questions": [
        {
          "label": "ক",
          "question": "বিধেয় কী?",
          "explanation": "যে পদ কোনো পদের উদ্দেশ্য সম্পর্কে কোনো কিছু স্বীকার বা অস্বীকার করে তাকে বিধেয় বলে।"
        },
        {
          "label": "খ",
          "question": "'বিধেয়ক একটি সম্পর্কের নাম'- বুঝিয়ে বলো।",
          "explanation": "বিধেয়ক (Predicables) কোনো পদ নয় কারণ বিধেয়ক হলো একটি সম্পর্কের নাম। যুক্তিবাক্যের উদ্দেশ্য ও বিধেয়ের মধ্যকার সম্পর্কের নাম বিধেয়ক। এ কারণেই বিধেয়ক কোনো পদ নয়। যেমন: 'সকল দার্শনিক হন সৃজনশীল'। এখানে 'দার্শনিক' উদ্দেশ্য পদের সাথে 'সৃজনশীল' বিধেয় পদের যে সম্পর্ক তাই হলো বিধেয়ক।"
        },
        {
          "label": "গ",
          "question": "দৃশ্যকল্প-১ এ মান্নান সাহেবের বক্তব্যে কোন ধরনের বিধেয়ক রয়েছে? ব্যাখ্যা করো।",
          "explanation": "উদ্দীপকে দৃশ্যকল্প-১ এ মান্নান সাহবের বক্তব্যে জাতি ও উপজাতি নামের বিধেয়কের ইঙ্গিত রয়েছে। দুটি জাতিবাচক শব্দের মধ্যে যেটির ব্যক্ত্যর্থের পরিধি অপরটির চেয়ে বৃহত্তর সেই শব্দ বা পদটিকে অপর পদের জাতি বলে। যেমন- সকল বাঘ হয় প্রাণী। এখানে 'প্রাণী' এবং 'বাঘ' উভয়ই শ্রেণিবাচক, তবে প্রাণীর ব্যক্ত্যর্থ বাঘের ব্যক্ত্যর্থের চেয়ে বেশি এবং এটি বাঘের ব্যক্ত্যর্থকে অন্তর্ভুক্ত করে। বাঘ প্রাণী শ্রেণির অন্তর্গত এক ধরনের প্রাণী বলে বাঘের তুলনায় প্রাণী হচ্ছে জাতি। আবার কয়েকটি শ্রেণির মধ্যে যদি সম্পর্কে থাকে এবং এদের একটি অপরটিকে আওতাভুক্ত করে তবে আওতাভুক্ত শ্রেণিকে উপজাতি বলে। যেমন- মানুষ ও ছাত্র। এ দুটি শ্রেণিবাচক পদের মধ্যে ছাত্রের সংখ্যা কম এবং মানুষের সংখ্যা বেশি। ব্যাপকতার দিক দিয়ে ছাত্র পদটি ছোট এবং মানুষ পদের অন্তর্ভুক্ত। কাজেই পরস্পর সম্পর্কের দিক থেকে ছাত্র পদটি মানুষ পদের উপজাতি। উদ্দীপকে মান্নান সাহেবের বক্তব্যটি হলো 'মানুষ হয় সৃষ্টির সেরা জীব।’ এছাড়া জগতের অন্যান্য জীব আছে যারা জীবন-যাপন করে এবং মরেও যায়।' এখানে মানুষ এবং অন্যান্য জীব হলো উপজাতি যারা ব্যাপকতার দিক থেকে 'জাতি' পদটির অন্তর্ভুক্ত।"
        },
        {
          "label": "ঘ",
          "question": "দৃশ্যকল্প-২ এ শফিক সাহেবের বক্তব্য থেকে দৃশ্যকল্প-৩ এর সাবের সাহেবের বক্তব্য পৃথক কেন? বিধেয়কের আলোকে আলোচনা করো।",
          "explanation": "দৃশ্যকল্প-২ এ শফিক সাহেবের বক্তব্যে উপলক্ষণ এবং দৃশ্যকল্প ৩ এ সাবের সাহেবের বক্তব্যে অবান্তর লক্ষণ নামক বিধেয়কের ইঙ্গিত পাওয়া যায়। জ্ঞাত্যর্থ বা এর অংশ থেকে অনিবার্যভাবে নিঃসৃত গুণকে উপলক্ষণ বলে। যেমন- চিন্তাশীল গুণটি মানুষ পদের জাত্যর্থের অংশ নয়। কিন্তু গুণটি 'বুদ্ধিবৃত্তি' নামক জাত্যর্থ থেকে অনিবার্যভাবে নিঃসৃত। এ কারণে এটি উপলক্ষণ। অন্যদিকে, অবান্তর লক্ষণ হচ্ছে পদের এমন গুণ যা কোনো পদের জাত্যর্থের অংশ নয় বা জাত্যর্থ থেকে অনিবার্যভাবে নিঃসৃতও নয়। কিন্তু পদের মধ্যে এই গুণগুলোর উপস্থিতি লক্ষ করা যায়। অবান্তর লক্ষণ একটি পদ সম্পর্কে নতুন তথ্য প্রদান করে। যেমন- 'অনেক মানুষের চুল কালো' এ বাক্যে চুল কালো থাকার গুণটি মানুষ পদের অবান্তর লক্ষণ। উদ্দীপকে দৃশ্যকল্প-২ এ শফিক সাহেব মানুষের 'চিন্তাশক্তি' ও 'বিচারশক্তি' নামক যে গুণ দুটি উল্লেখ করেছেন তা 'বুদ্ধিবৃত্তি' নামক জ্ঞাত্যর্থ থেকে অনিবার্যভাবে নিঃসৃত। তাই এটি উপলক্ষণ কে নির্দেশ করে। অন্যদিকে দৃশ্যকল্প-৩ এ মানুষের 'বন্ধুবৎসল', 'রুচিশীল' এবং 'সামাজিক জীব'। গুণগুলো উল্লেখ করা হয়েছে যা অবান্তর লক্ষণকে নির্দেশ করে। সুতরাং উপলক্ষণ ও অবান্তর লক্ষণ নামক বিধেয়ক দুটির মধ্যে যথেষ্ট পার্থক্য বিদ্যমান থাকায় বিধেয়ক দুটি একে অপর থেকে পৃথক।"
        }
      ]
    },
    {
      "number": "6",
      "uddipok": "যুক্তি-১: সকল জবা হয় ফুল। ∴ \\therefore ∴ ? যুক্তি-২: কোনো অসৎ লোক নয় বিশ্বাসী। ∴ \\therefore ∴ কোনো বিশ্বাসী লোক নয় অসৎ।",
      "tag": "JB 19,DB 24",
      "sub_questions": [
        {
          "label": "ক",
          "question": "অনুমান প্রধানত কত প্রকার?",
          "explanation": "অনুমান প্রধানত দুই প্রকার। যুক্তি-২ এ সার্বিক নঞর্থক যা । বাক্যের সরল আবর্তন ঘটেছে। সরল আবর্তন সেই প্রকার আবর্তন যেখানে আশ্রয়বাক্য ও সিদ্ধান্তের পরিমাণ একই থাকে। এই প্রকার আবর্তনে যদি আশ্রয়বাক্য সার্বিক হয় তাহলে সিদ্ধান্তও সার্বিক হয়। E-কোনো মানুষ নয় দেবতা- (আবর্তনীয়) অতএব, E-কোনো দেবতা নয় মানুষ- (আবর্তিত)"
        },
        {
          "label": "খ",
          "question": "আবর্তনের 'শুধুমাত্র' একটি আশ্রয়বাক্য থাকে কেন? বুঝিয়ে লেখো।",
          "explanation": "আবর্তন অমাধ্যম অনুমান বিধায় এতে 'শুধুমাত্র' একটি আশ্রয়বাক্য থাকে। যে অমাধ্যম অবরোহ অনুমানে গুণের পরিবর্তন না করে আপ্রয়বাক্যের উদ্দেশ্য ও বিধেয় পদকে ন্যায়সংগতভাবে স্থান পরিবর্তনের মাধ্যমে সিদ্ধান্ত অনুমিত হয়, তাকে আবর্তন বলে। যেমন- A- সকল মানুষ হয় মরণশীল। I- কিছু মরণশীল জীব হয় মানুষ। উপরের যুক্তিটিতে ব্যবহৃত আশ্রয়বাক্যের উদ্দেশ্য ও বিধেয়পদকে ন্যায়সংগতভাবে স্থানান্তর করে, গুণ অপরিবর্তিত রেখে সিদ্ধান্ত অনুমান করা হয়েছে। আর যুক্তিটিতে একটি আশ্রয়বাক্য থেকে সিদ্ধান্ত অনুমিত হয়েছে। যা অমাধ্যম অনুমান হিসেবে আবর্তনকে নির্দেশ করে।"
        },
        {
          "label": "গ",
          "question": "যুক্তি-২ এ কোন ধরনের আবর্তন প্রক্রিয়া? ব্যাখ্যা করো।",
          "explanation": "যুক্তি-২ এ সার্বিক নঞর্থক বা E বাক্যের সরল আবর্তন ঘটেছে। সরল আবর্তন সেই প্রকার আবর্তন যেখানে আশ্রয়বাক্য ও সিদ্ধান্তের পরিমাণ একই থাকে। এই প্রকার আবর্তনে যদি আশ্রয়বাক্য সার্বিক হয় তাহলে সিদ্ধান্তও সার্বিক হয়। E-কোনো মানুষ নয় দেবতা- (আবর্তনীয়) অতএব, E-কোনো দেবতা নয় মানুষ- (আবর্তিত) এখানে 'E' বাক্যের সরল আবর্তন করা হয়েছে। আর সরল আবর্তনের নিয়ম অনুযায়ী আশ্রয়বাক্য ও সিদ্ধান্তের পরিমাণ একই হয়েছে। এখানে আবর্তনীয় ও আবর্তিত উভয়ই সার্বিক নঞর্থক বাক্য বা 'E' বাক্য। উদ্দীপকের যুক্তি-২ অনুসারে কোনো অসৎ লোক নয় বিশ্বাসী (E-বাক্য) ∴ \\therefore ∴ কোনো বিশ্বাসী লোক নয় অসৎ (E-বাক্য) এখানে আশ্রয়বাক্য ও সিদ্ধান্ত উভয়ই E বাক্য। অর্থাৎ এদের পরিমাণ একই। আর আশ্রয়বাক্য ও সিদ্ধান্তের পরিমাণ একই হওয়ায় এখানে সরল আবর্তন ঘটেছে।"
        },
        {
          "label": "ঘ",
          "question": "যুক্তি-১ এর আবর্তিত রূপটি কোন ধরনের যুক্তিবাক্য হবে এবং কেন? বিশ্লেষণ করো।",
          "explanation": "যুক্তি-১ এর আশ্রয়বাক্যটি A যুক্তিবাক্য হওয়ায় এর আবর্তিত রূপ হবে। যুক্তিবাক্য। A যুক্তিবাক্য হচ্ছে সার্বিক সদর্থক যুক্তিবাক্য। সদর্থক যুক্তিবাক্য হিসেবে এর ভাবর্তন হবে সদর্থক যুক্তিবাক্যে। সদর্থক যুক্তিবাক্য দুইটি। A যুক্তিবাক্য এবং। যুক্তিবাক্য। A যুক্তিবাক্যের আবর্তন A যুক্তিবাক্য করা যাবে না। কেননা সেক্ষেত্রে ব্যাপ্যতা সংক্রান্ত নিয়ম লঙ্ঘিত হবে। উদাহরণস্বরূপ উদ্দীপকের যুক্তি-১ এর A বাক্যটিকে A যুক্তিবাক্য আবর্তন করলে হবে- সকল জবা হয় ফুল (A-বাক্য) ∴ \\therefore ∴ সকল ফুল হয় জবা (A বাক্য) এখানে আশ্রয়বাক্যের অব্যাপ্য পদ সিদ্ধান্তে ব্যাপ্য হয়েছে। ফলে ব্যাপ্যতার নিয়ম লঙ্ঘন করার জন্য A যুক্তিবাক্যের আবর্তন A যুক্তিবাক্যে সম্ভব নয়। অপরদিকে A যুক্তিবাক্যের আবর্তন। যুক্তিবাক্যে করলে আবর্তনের কোনো নিয়ম লজ্জিত হয়না। তাই এটি হবে একটি বৈধ আবর্তনের দৃষ্টান্ত। উদ্দীপকের যুক্তি-১ এর এ যুক্তিবাক্যটির বৈধ আবর্তিত রূপ হবে নিম্নরূপ। সকল জবা হয় ফুল (A বাক্য) ∴ \\therefore ∴ কিছু ফুল হয় জবা (1 বাক্য) এটি যুক্তি-১ এর বৈধ আবর্তিত রূপ। পরিশেষে বলা যায়, A যুক্তিবাক্যের আবর্তন হবে। যুক্তিবাক্য এবং ব্যাপ্যতার নিয়ম লঙ্ঘনজনিত কারণে A যুক্তিবাক্যের আবর্তন A যুক্তিবাক্যে সম্ভব নয়।"
        }
      ]
    },
    {
      "number": "7",
      "uddipok": "জামাল, কামাল ও তমাল তিন বন্ধু। জামাল: হায় হায়। কী দুর্ভাগ্য। প্রতিবেশী রহমান চাচা মারা গিয়েছেন। কামাল: মানুষ হয় মরণশীল। তমাল: লোকটা সৎ ও দয়ালু ছিলেন।",
      "tag": "CB 19,DB 24",
      "sub_questions": [
        {
          "label": "ক",
          "question": "Terminus শব্দটির অর্থ কী?",
          "explanation": "Terminus শব্দের অর্থ শেষ বা প্রান্ত। অবধারণ হলো মানসিক অবস্থা এবং যুক্তিবাক্য হলো ভাষায় প্রকাশিত রূপ। দুটি ধারণার মধ্যকার কোনো সম্পর্কের স্বীকৃতি বা অস্বীকৃতি অথবা সংযোগমূলক মানসিক অবস্থা হলো অবধারণ। পক্ষান্তরে, দুটো পদের মধ্যে সম্পর্কজ্ঞাপক ভাষায় প্রকাশিত রূপ হলো যুক্তিবাক্য। অবধারণ গঠিত হয়' ধারণার সমন্বয়ে। অন্যদিকে দুটি পদের স্বীকৃতি বা অস্বীকৃতিমূলক বিবৃতি হচ্ছে যুক্তিবাক্য। সুতরাং অবধারণ ও যুক্তিবাক্যের মধ্যে বিস্তর পার্থক্য থাকার কারণে অবধারণ মাত্রই যুক্তিবাক্য বলা যায় না।"
        },
        {
          "label": "খ",
          "question": "\"অবধারণ মাত্রই যুক্তিবাক্য নয়\"- বুঝিয়ে লেখ।",
          "explanation": "অবধারণ হলো মানসিক অবস্থা এবং যুক্তিবাক্য হলো ভাষায় প্রকাশিত রূপ। দুটি ধারণার মধ্যকার কোনো সম্পর্কের স্বীকৃতি বা অস্বীকৃতি অথবা সংযোগমূলক মানসিক অবস্থা হলো অবধারণ। পক্ষান্তরে, দুটো পদের মধ্যে সম্পর্কজ্ঞাপক ভাষায় প্রকাশিত রূপ হলো যুক্তিবাক্য। অবধারণ গঠিত হয় ধারণার সমন্বয়ে। অন্যদিকে দুটি পদের স্বীকৃতি বা অস্বীকৃতিমূলক বিবৃতি হচ্ছে যুক্তিবাক্য। সুতরাং অবধারণ ও যুক্তিবাক্যের মধ্যে বিস্তর পার্থক্য থাকার কারণে অবধারণ মাত্রই যুক্তিবাক্য বলা যায় না।"
        },
        {
          "label": "গ",
          "question": "উদ্দীপকে জামালের উক্তিতে হায়! হায়! কোন ধরনের শব্দ? ব্যাখ্যা করো।",
          "explanation": "উদ্দীপকে জামালের উক্তিতে হায়! হায়। পদ নিরপেক্ষ শব্দ। পদ হওয়ার যোগ্যতা-অযোগ্যতার ভিত্তিতে যুক্তিবিদরা শব্দকে তিন ভাগে ভাগ করেছেন। তার মধ্যে পদ নিরপেক্ষ শব্দ একটি প্রকার। যে শব্দ স্বাধীনভাবে কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না; এমনকি কোনো পদের সাহায্য নিয়েও কোনো যুক্তিবাক্যের উদ্দেশ্য বা বিধেয় হতে পারে না তাকে পদ অযোগ্য বা পদ নিরপেক্ষ শব্দ বলা হয়। পদ অযোগ্য শব্দ কখনোই- পদ হতে পারে না। যেমন- যাও, খাও, ছিঃ ছিঃ, আহা, ওহো, মরি। মরি।, ওগো, ওহে ইত্যাদি। এ শব্দগুলো কখনোই কোনো ভাবে পদ হবার যোগ্যতা রাখে না। উদ্দীপকের জামালের উক্তিটি হায়। যায়। এমন শব্দ যা কোনো যুক্তিবাক্যে উদ্দেশ্য বা বিধেয় হিসেবে কখনোই ব্যবহূত হতে পারেনা। তাই শব্দগুলো পদ নিরপেক্ষ শব্দ।"
        },
        {
          "label": "ঘ",
          "question": "উদ্দীপকে কামাল ও তমালের উক্তি দুটির পার্থক্য তোমার পঠিত। শব্দের আলোকে ব্যাখ্যা করো।",
          "explanation": "উদ্দীপকে কামাল ও তমালের উক্তিতে যথাক্রমে পদযোগ্য শব্দ ও সহ-পদযোগ্য শব্দ পরিলক্ষিত হয়। যে শব্দ অন্য কোনো শব্দের সাহায্য ছাড়াই কোনো যুক্তিবাক্যের উদ্দ্যেশ্য বা বিধেয় হওয়ার যোগ্যতা রাখে তাকে পদযোগ্য শব্দ বলে। যেমন- চাঁদ, ফুল, সুন্দর, সবুজ ইত্যাদি শব্দগুলো স্বাধীনভাবে কোনো যুক্তিবাক্যের উদ্দেশ্য, বিধেয় বা উদ্দেশ্য ও বিধেয় উভয়ই হতে পারে। অন্যদিকে যে শব্দ স্বাধীনভাবে কোনো যুক্তিবাক্যের উদ্দেশ্য অথবা বিধেয় হিসেবে ব্যবহৃত হতে পারে না, তার অন্য কোনো শব্দ বা পদের সাথে যুক্ত হয়ে যুক্তিবাক্যের উদ্দেশ্য অথবা বিধেয় হওয়ার যোগ্যতা অর্জন করতে পারে তাকে সহ-পদযোগ্য শব্দ বলে। যেমন- টি, টা, খানা, ও, এবং, অথবা ইত্যাদি। উদ্দীপকে কামালের উদ্ভিটি হলো- 'মানুষ হয় মরণশীল'। এখানে মানুষ ও মরণশীল শব্দগুলো যে কোনো যুক্তিবাক্যে উদ্দেশ্য ও বিধেয় হিসেবে ব্যবহূত হতে পারে। অন্যদিকে তমালের উক্তিটি হলো- \"লোকটা সৎ ও দয়ালু ছিলেন।' উক্তিটিতে 'টা' শব্দটি 'লোক' শব্দটির সাথে যুক্ত হয়ে উদ্দেশ্য হিসেবে এবং 'ও' শব্দটি 'সৎ' এবং 'দয়ালু' শব্দ দুটির মধ্যে যুক্ত হয়ে বিধেয় হওয়ার যোগ্যতা অর্জন করছে। তাই এগুলো সহ-পদযোগ্য শব্দ। পরিশেষে, বলা যায়, পদযোগ্য শব্দ ও সহ-পদযোগ্য শব্দগুলোর মধ্যে যথেষ্ট পার্থক্য থাকলেও তারা উভয়ই যুক্তিবাক্য গঠনে অপরিহার্য।"
        }
      ]
    },
    {
      "number": "8",
      "uddipok": "তথ্য-১: A \\mathrm{A} A -সকল দার্শনিক হয় জ্ঞানী A \\mathrm{A} A -সকল কবি হয় দার্শনিক ∴ \\therefore ∴ A \\mathrm{A} A -সকল কবি হয় জ্ঞানী তথ্য-২: I \\mathrm{I} I -কিছু আম হয় মিষ্টি ∴ \\therefore ∴ I \\mathrm{I} I -কিছু মিষ্টি ফল হয় আম",
      "tag": "CB 19,DB 24",
      "sub_questions": [
        {
          "label": "ক",
          "question": "অনুমান বলতে কী বোঝ?",
          "explanation": "অনুমাণ হলো কোনো জ্ঞাত বা জানা বিষয়ের ওপর ভিত্তি করে কোনো অজ্ঞাত বিষয় সম্পর্কে সিদ্ধান্ত প্রতিষ্ঠা করার মানসিক প্রক্রিয়া ।"
        },
        {
          "label": "খ",
          "question": "অমাধ্যম অনুমান কী যথার্থ অনুমান? বুঝিয়ে লেখ ।",
          "explanation": "অনুমানের মূল বৈশিষ্ট্য না থাকায় অমাধ্যম অনুমান যথার্থ অনুমান নয় । যে অবরোহ অনুমানে একটিমাত্র আশ্রয়বাক্য থেকে সিদ্ধান্ত অনুমান করা হয় তাকে অমাধ্যম অনুমান বলে। এতে একটি মাত্র আশ্রয়বাক্য থেকে সিদ্ধান্ত অনুমান করা হয় বলে জানা থেকে অজানায় যাওয়ার কোনো সুযোগ নেই। ফলে সিদ্ধান্ত নতুন কোনো তথ্যের সন্ধান দিতে পারে না। সিদ্ধান্তে আশ্রয়বাক্যের পুনরুক্তি হয় মাত্র। একারণে বলা হয়, অমাধ্যম অনুমান যথার্থ অনুমান নয় ।"
        },
        {
          "label": "গ",
          "question": "তথ্য-২ কোন ধরনের অনুমানকে নির্দেশ করে? ব্যাখ্যা করো ।",
          "explanation": "তথ্য-২ অমাধ্যম অনুমানকে নির্দেশ করে। অবরোহ অনুমান দুইভাগে বিভক্ত যার একটি হলো অমাধ্যম অনুমান। এই অনুমানে আশ্রয়বাক্য তাকে একটি। একটি আশ্রয়বাক্য থেকে প্রত্যক্ষ বা সরাসরিভাবে অমাধ্যম অনুমানে সিদ্ধান্ত গৃহীত হয়। তাই বলা যায়, যে অবরোহ অনুমানে একটিমাত্র আশ্রয়বাক্য থেকে প্রত্যক্ষ বা সরাসরিভাবে সিদ্ধান্ত অনুমিত হয় তাকে অমাধ্যম অনুমান বলে। যেমন— সকল মানুষ হয় মরণশীল অতএব কোনো মানুষ নয় অমর । উদ্দীপকে তথ্য-২ এ দেখা যায় I \\mathrm{I} I -কিছু আম হয় মিষ্টি ∴ \\therefore ∴ I \\mathrm{I} I -কিছু মিষ্টি ফল হয় আম এখানে আশ্যয়বাক্য একটি এবং সেখান থেকে প্রত্যক্ষভাবে সিদ্ধান্ত অনুমিত হয়েছে। তাই এটি একটি অমাধ্যম অনুমান ।"
        },
        {
          "label": "ঘ",
          "question": "তথ্য-১ এবং তথ্য-২ এর পার্থক্য নির্ণয় করো।",
          "explanation": "তথ্য-১ এবং তথ্য-২ এ যথাক্রমে মাধ্যম অনুমান এবং অমাধ্যম অনুমান নির্দেশিত হয়েছে। প্রথমত,যে অবরোহ অনুমানে একটিমাত্র আশ্রয়বাক্য থেকে সিদ্ধান্ত সরাসরি অনুমিত হয়, তাকে অমাধ্যম অনুমান বলে। অন্যদিকে যে অবরোহ অনুমানে একাধিক আশ্রয়বাক্য থেকে সিদ্ধান্তটি অনুমিত হয় তাকে মাধ্যম অনুমান বলে। দ্বিতীয়ত, অমাধ্যম অনুমানে সিদ্ধান্ত নেয়ার জন্য একাধিক আশ্রয়বাক্যের প্রয়োজন হয় না। কিন্তু মাধ্যম অনুমানে সিদ্ধান্ত নেয়ার জন্য একাধিক আশ্রয়বাক্যের প্রয়োজন হয়। তৃতীয়ত, অধিকাংশ যুক্তিবিদের মতে, অমাধ্যম অনুমান প্রকৃত অনুমান নয়। অন্যদিকে সব যুক্তিবিদের মতে, মাধ্যম অনুমান প্ৰকৃত অনুমান । উদ্দীপকে তথ্য-১ এ দেখা যায় দুটি আশ্রয় বাক্যের ওপর ভিত্তি করে | সিদ্ধান্ত গ্রহণ করা হয়েছে। তাই এটি একটি মাধ্যম অনুমান। অন্যদিকে তথ্য-২ এ দেখা যায় একটি মাত্র আশ্রয়বাক্য থেকে সিদ্ধান্ত নিঃসৃত হয়েছে। তাই এটি অমাধ্যম অনুমানের নির্দেশক। পরিশেষে বলা যায়, মাধ্যম এবং অমাধ্যম অনুমানের মধ্যে পার্থক্য থাকলেও তারা উভয়ই অবরোহ অনুমানের দুটি অংশ।"
        }
      ]
    },
    {
      "number": "9",
      "uddipok": "দৃষ্টান্ত-১: সব বাদুড় হয় স্তন্যপায়ী কোনো পাখি নয় স্তন্যপায়ী। দৃষ্টান্ত-২: কিছু কমলা হয় টক। কিছু কমলা নয় টক।",
      "tag": "CTG.B 19,DB 24",
      "sub_questions": [
        {
          "label": "ক",
          "question": "সংযোজক কী?",
          "explanation": "যে শব্দের মাধ্যমে কোনো যুক্তিবাক্যের উদ্দেশ্য ও বিধেয় পদের মধ্যে স্বীকৃতি বা অস্বীকৃতিজ্ঞাপক কোনো সম্পর্ক প্রকাশ করা হয়, তাকে সংযোজক বলে ।"
        },
        {
          "label": "খ",
          "question": "“অবধারণ ও যুক্তিবাক্য এক নয়”— এটি ব্যাখ্যা কর ।",
          "explanation": "অবধারণ একটি মানসিক বিষয়; আর যুক্তিবাক্য হলো একটি প্রকাশিত অবস্থা। তাই অবধারণ ও যুক্তিবাক্য এক নয়। দুটি ধারণার মধ্যে স্বীকৃতি বা অস্বীকৃতিজ্ঞাপক কোনো মানসিক অবস্থাকে অবধারণ বলে। অর্থাৎ, কোনো একটি ধারণা সম্পর্কে অন্য একটি ধারণা মনে মনে স্বীকার বা অস্বীকার করাই অবধারণ। আর দুটি পদের মধ্যে স্বীকৃতি বা অস্বীকৃতিজ্ঞাপক কোনো সম্পর্কের লিখিত বা মৌখিক বিবৃতিকে বলা হয় যুক্তিবাক্য। সুতরাং দেখা যাচ্ছে যে, অবধারণ ও যুক্তিবাক্য দুটি ভিন্ন বিষয়। যেহেতু অবধারণ ও যুক্তিবাক্য দুটি ভিন্ন বিষয়, তাই 'অবধারণ ও যুক্তিবাক্য এক নয়।'"
        },
        {
          "label": "গ",
          "question": "দৃষ্টান্ত-১ এ কোন ধরনের যুক্তিবাক্যের প্রতিফলন ঘটেছে? ব্যাখ্যা কর।",
          "explanation": "উদ্দীপকের ‘দৃষ্টান্ত-১'-এ সার্বিক যুক্তিবাক্যের প্রতিফলন ঘটেছে। 'দৃষ্টান্ত-১'-এ দুটি যুক্তিবাক্য উপস্থাপন করা হয়েছে। 'দৃষ্টান্ত-১’-এর যুক্তিবাক্য দুটি হলো— সব বাদুর হয় স্তন্যপায়ী কোনো পাখি নয় স্তন্যপায়ী। উপরের যুক্তিবাক্যদ্বয়ে দেখা যাচ্ছে যে, উভয় বাক্যের বিধেয় পদটিতে উদ্দেশ্য পদের সমগ্র ব্যক্ত্যর্থ সম্পর্কে কোনো কিছু বলা হয়েছে। আর যে যুক্তিবাক্যের বিধেয় পদটিতে উদ্দেশ্য পদের সমগ্র ব্যক্ত্যর্থ সম্পর্কে কোনো কিছু স্বীকার বা অস্বীকার করা হয় সেই যুক্তিবাক্যকে সার্বিক যুক্তিবাক্য বলে। যেহেতু 'দৃষ্টান্ত-১' এর উভয় যুক্তিবাক্যের বিধেয় পদটিতে উদ্দেশ্য পদের সমগ্র ব্যক্ত্যর্থ সম্পর্কে কোনো কিছু স্বীকার বা অস্বীকার করা হয়েছে, তাই ‘দৃষ্টান্ত-১'-এ সার্বিক যুক্তিবাক্যের প্রতিফলন ঘটেছে।"
        },
        {
          "label": "ঘ",
          "question": "দৃষ্টান্ত-১ ও দৃষ্টান্ত-২ এর পার্থক্য বিশ্লেষণ কর ।",
          "explanation": "উদ্দীপকের 'দৃষ্টান্ত-১'-এর মাধ্যমে সার্বিক যুক্তিবাক্য এবং 'দৃষ্টান্ত- ২'-এর মাধ্যমে বিশেষ যুক্তিবাক্যের প্রতিফলন ঘটেছে। উদ্দীপকের 'দৃষ্টান্ত-১'-এ প্রদত্ত আশ্রয়বাক্য দুটিতেই বিধেয় পদটি উদ্দেশ্য পদের সমগ্র ব্যক্ত্যর্থ সম্পর্কে কোনো কিছু বলেছে। আর যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থ সম্পর্কে কোনো কিছু স্বীকার বা অস্বীকার করে তাকে সার্বিক যুক্তিবাক্য বলে। যেমন: 'দৃষ্টান্ত-১'-এর প্রথম যুক্তিবাক্যটি হলো- 'সব বাদুড় হয় স্তন্যপায়ী | প্রাণী'। এই যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থ সম্পর্কে স্বীকার করেছে। এভাবে দ্বিতীয় যুক্তিবাক্যটিও উদ্দেশ্য পদের সমগ্র ব্যক্ত্যর্থকে অস্বীকার করেছে। তাই দৃষ্টান্ত-১-এর উভয় যুক্তিবাক্য দ্বারা সার্বিক যুক্তিবাক্য প্রকাশ পেয়েছে । অপরপক্ষে, 'দৃষ্টান্ত-২' বিশেষ যুক্তিবাক্যকে নির্দেশ করছে। 'দৃষ্টান্ত-২'- এ প্রদত্ত যুক্তিবাক্য দুটি হলো— 'কিছু কমলা হয় টক' এবং 'কিছু কমলা নয় টক'। এখানে দেখা যাচ্ছে যে, যুক্তিবাক্য দুটির উভয়টিতেই বিধেয় পদটিতে উদ্দেশ্য পদের আংশিক ব্যক্ত্যর্থকে স্বীকার বা অস্বীকার করা হয়েছে। আর যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থকে স্বীকার বা অস্বীকার করে তাকে বিশেষ যুক্তিবাক্য বলে। তাই 'দৃষ্টান্ত-২'-এর মাধ্যমে বিশেষ যুক্তিবাক্য প্রকাশ পেয়েছে। তাই দেখা যাচ্ছে যে, ‘দৃষ্টান্ত-১' থেকে 'দৃষ্টান্ত-২'-এর যুক্তিবাক্য ভিন্ন ধরনের। পরিশেষে বলা যায় যে, সার্বিক ও বিশেষ যুক্তিবাক্য পরিমাণগত দিক থেকে ভিন্ন। কেননা সার্বিক যুক্তিবাক্যে কোনো বিষয়ের সমগ্রতা সম্পর্কে কোনো কিছু বলা হয়; আর বিশেষ যুক্তিবাক্যে কোনো বিষয়ের অংশ সম্পর্কে কোনো কিছু বলা হয় ।"
        }
      ]
    },
    {
      "number": "10",
      "uddipok": "",
      "tag": "CTG.B 19,DB 24",
      "sub_questions": [
        {
          "label": "ক",
          "question": "অমাধ্যম অনুমান কী ?",
          "explanation": "যে অবরোহ অনুমানে একটিমাত্র আশ্রয়বাক্য থেকে সিদ্ধান্তটি অনুমিত হয় তাকে অমাধ্যম অনুমান বলে ।"
        },
        {
          "label": "খ",
          "question": "মাধ্যম অনুমানে আশ্রয়বাক্য ও সিদ্ধান্তের অনিবার্য সম্পর্ক ব্যাখ্যা করো।",
          "explanation": "মাধ্যম অনুমানে একাধিক আশ্রয়বাক্য থেকে সিদ্ধান্ত অনুমিত হয়ে থাকে। মাধ্যম অনুমানের আশ্রয়বাক্যগুলোর মধ্যে নিয়ম-কানুন অনুসরণ করতে হয়। মাধ্যম অনুমানে আশ্রয়বাক্যগুলোর মধ্যে নিয়ম-কানুন অনুসরণপূর্বক একটি সম্পর্ক তৈরি হয়। আর ঐ সম্পর্কের ভিত্তিতে মাধ্যম অনুমানে অনিবার্যভাবে সিদ্ধান্ত অনুমিত হয়। যেহেতু মাধ্যম অনুমানে নিয়ম-কানুন অনুসরণপূর্বক আশ্রয়বাক্য থেকে সিদ্ধান্তটি অনিবার্যভাবে অনুমিত হয়, তাই মাধ্যম অনুমানে আশ্রয়বাক্য ও সিদ্ধান্তের মধ্যে অনিবার্য সম্পর্ক থাকে।"
        },
        {
          "label": "গ",
          "question": "উদাহরণ-২ কোন অমাধ্যম অনুমানকে নির্দেশ করে? ব্যাখ্যা করো।",
          "explanation": "উদ্দীপকের ‘উদাহরণ-২' অমাধ্যম অনুমানের প্রকারভেদ প্রতিবর্তনকে নির্দেশ করে । ‘উদাহরণ-২' এ দেখা যাচ্ছে যে, এখানে একটিমাত্র আশ্রয়বাক্য থেকে সিদ্ধান্ত অনুমিত হয়েছে। আর আশ্রয়বাক্যের অর্থ অপরিবর্তিত থাকলেও গুণ পরিবর্তিত হয়েছে। তাই এটি প্রতিবর্তনের নির্দেশ প্রদান করে। কেননা যে অমাধ্যম অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে এবং আশ্রয়বাক্যের বিধেয় পদের বিরুদ্ধ পদকে বিধেয় হিসেবে গ্রহণ করে সিদ্ধান্ত অনুমিত হয় তাকে প্রতিবর্তন বলে। উদ্দীপকের ‘উদাহরণ-২' এর দৃষ্টান্তটি হলো- কোনো X নয় Y ∴ \\therefore ∴ সকল X হয় অ- Y উপরের উদাহরণটিতে দেখা যাচ্ছে যে, এখানে সিদ্ধান্তে আশ্রয়বাক্যের অর্থ অপরিবর্তিত রয়েছে কিন্তু গুণ পরিবর্তিত হয়েছে। আর আশ্রয়বাক্যের বিধেয় পদের বিরুদ্ধ পদ বিধেয় হিসেবে ব্যবহৃত হয়েছে। অর্থাৎ এখানে প্রতিবর্তনের নিয়মগুলো যথাযথভাবে অনুসরণ করা হয়েছে। তাই ‘উদাহরণ-২'-এর মাধ্যমে অমাধ্যম অনুমানের প্রকারভেদ প্রতিবর্তনই নির্দেশিত হয়েছে।"
        },
        {
          "label": "ঘ",
          "question": "উদাহরণ-১ ও উদাহরণ-২ এ প্রতিফলিত অমাধ্যম অনুমানের সম্পর্ক বিশ্লেষণ করো।",
          "explanation": "‘উদাহরণ-১'-এর মাধ্যমে অমাধ্যম অনুমানের প্রকারভেদ আবর্তন এবং ‘উদাহরণ-২'-এর মাধ্যমে প্রতিবর্তন প্রতিফলিত হয়েছে। আবর্তন হলো অমাধ্যম অনুমানের প্রথম প্রকারভেদ। আবর্তনে আশ্রয়বাক্যের গুণের কোনো পরিবর্তন হয় না; তবে আশ্রয়বাক্যের উদ্দেশ্য ও বিধেয় পদের ন্যায়সঙ্গত স্থান পরিবর্তন হয়। তাই বলা যায়, যে অমাধ্যম অবরোহ অনুমানে আশ্রয়বাক্যের গুণ অপরিবর্তিত রেখে আশ্রয়বাক্যের উদ্দেশ্য ও বিধেয় পদের ন্যায়সঙ্গত স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে। আবর্তনে আশ্রয়বাক্যকে বলা হয় আবর্তনীয় এবং সিদ্ধান্তকে বলা হয় আবর্তিত। উদ্দীপকের “উদাহরণ-১'-এর দৃষ্টান্তটি হলো- সকল X হয় Y ∴ \\therefore ∴ কিছু Y হয় X উপরের দৃষ্টান্তটিতে দেখা যাচ্ছে যে, এখানে আশ্রয়বাক্য ও সিদ্ধান্তের গুণ অপরিবর্তিত রয়েছে। আর আশ্রয়বাক্যের উদ্দেশ্য ও বিধেয় পদের ন্যায়সঙ্গত স্থান পরিবর্তন হয়েছে। এছাড়া আবর্তনের অন্যান্য নিয়মও এখানে অনুসরণ করা হয়েছে। তাই 'উদাহরণ-১'-এর মাধ্যমে আবর্তনই প্রতিফলিত হয়েছে। উদাহরণ-২-এর যুক্তিটি যেভাবে উপস্থাপন করা হয়েছে সেখানে অমাধ্যম অনুমানের প্রকারভেদ প্রতিবর্তনই প্রকাশিত হয়েছে। যে অমাধ্যম অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে এবং আশ্রয়বাক্যের বিধেয় পদের বিরুদ্ধ পদকে বিধেয় হিসেবে ব্যবহার করে সিদ্ধান্ত অনুমিত হয় তাকে প্রতিবর্তন বলে। ‘উদাহরণ-২' দেখা যাচ্ছে যে, এখানে আশ্রয়বাক্যের অর্থ অপরিবর্তিত রয়েছে কিন্তু গুণ পরিবর্তিত হয়েছে। আর আশ্রয়বাক্যের বিধেয় পদের বিরুদ্ধ পদ সিদ্ধান্তে বিধেয় হিসেবে ব্যবহৃত হয়েছে। তাই ‘উদাহরণ-২'-এর মাধ্যমে প্রতিবর্তনই প্রতিফলিত হয়েছে। আবর্তন ও প্রতিবর্তন উভয়ই অমাধ্যম অনুমানের দুটি শ্রেণিবিভাগ। উভয়ক্ষেত্রেই একটি আশ্রয়বাক্য থেকে সিদ্ধান্ত অনুমিত হয়। আবর্তন ও প্রতিবর্তন উভয়ক্ষেত্রেই নির্দিষ্ট কিছু নিয়ম অনুসরণ করতে হয়। উভয়ক্ষেত্রেই সিদ্ধান্ত আশ্রয়বাক্য থেকে বেশি ব্যাপক হতে পারে না এবং আশ্রয়বাক্যের কোনো অব্যাপ্য পদ সিদ্ধান্তে ব্যাপ্য হতে পারে না।"
        }
      ]
    },
    {
      "number": "11",
      "uddipok": "উদ্দীপক ১ঃ উদ্দীপকে ২ঃ",
      "tag": "CTG.B 19,DB 24",
      "sub_questions": [
        {
          "label": "ক",
          "question": "বহুকারণবাদ কী?",
          "explanation": "কযে মতবাদ অনুযায়ী কোনো কার্যের অনেকগুলো কারণ আছে বলে সিদ্ধান্ত গ্রহণ করা হয় তাকে বহুকারণবাদ বলে।"
        },
        {
          "label": "খ",
          "question": "\"প্রতিটি ঘটনারই কারণ আছে\"- ব্যাখ্যা করো।",
          "explanation": "কার্যকারণ নিয়ম অনুযায়ী-কারণ ও কার্যের মধ্যে অপরিহার্য সম্পর্ক বিদ্যমান। আর কারণই কার্যকে সংঘটিত করে। এ জগতে বিনা কারণে কোনো কার্য ঘটেনা এবং কোনো নির্দিষ্ট কারণ ভিন্ন ভিন্ন কার্য উৎপন্ন করে না। জগতের প্রতিটি ঘটনাই কার্যকারণ শৃঙ্খলে আবদ্ধ। অর্থাৎ কারণ ছাড়া কার্য হয় না। তাই বলা যায়, প্রতিটি ঘটনারই কারণ আছে।"
        },
        {
          "label": "গ",
          "question": "উদ্দীপক-১ এর মধ্যে পাঠ্যসূচির কোন ধারণার ইঙ্গিত পাওয়া যায়? আলোচনা করো।",
          "explanation": "উদ্দীপক-১' এর মাধ্যমে পাঠ্যসূচির পরীক্ষণের ইঙ্গিত পাওয়া যায়। উদ্দীপক-১ এ দেখানো হয়েছে যে, এখানে কারণ থেকে কার্যে যাওয়া যায় কিন্তু কার্য থেকে কারণে যাওয়া যায় না। তাই এই বিষয়টির মাধ্যমে পরীক্ষণই প্রতিফলিত হয়েছে। পরীক্ষণ আরোহের বস্তুগত ভিত্তির অংশ যা কৃত্রিম পরিবেশে সম্পন্ন হয়। যখন কোনো বিশেষ উদ্দেশ্য নিয়ে কৃত্রিমভাবে উৎপাদিত ঘটনাবলী কৃত্রিম পরিবেশে প্রত্যক্ষ করা হয় তখন সেটিকে পরীক্ষণ বলা হয়। যেমন: একজন গবেষক যখন ল্যাবরেটরিতে হাইড্রোজেন ও অক্সিজেন মিলিয়ে পানি তৈরি করেন তখন সেটি হয় পরীক্ষণ। পরীক্ষণের বিভিন্ন রকম বৈশিষ্ট্য রয়েছে। পরীক্ষণের বৈশিষ্ট্যগুলোর মধ্যে অন্যতম একটি বৈশিষ্ট্য হলো এক্ষেত্রে কারণ থেকে কার্যে যাওয়া যায় কিন্তু কার্য থেকে কারণে যাওয়া যায় না। উদ্দীপক-১ এ যেহেতু দেখানো হয়েছে যে, কারণ থেকে কার্যে যাওয়া যায়, কার্য থেকে কারণে যাওয়া যায় না; তাই উদ্দীপক-১ এর মাধ্যমে পাঠ্যসূচির পরীক্ষণের ধারণা প্রতিফলিত হয়েছে।"
        },
        {
          "label": "ঘ",
          "question": "উদ্দীপক-১ এর তুলনায় উদ্দীপক-২ এর সুবিধা বিশ্লেষণ করো।",
          "explanation": "উদ্দীপক-১ এর মাধ্যমে, পরীক্ষণের ইঙ্গিত পাওয়া যায় এবং উদ্দীপক- ২ এর মাধ্যমে নিরীক্ষণের ইঙ্গিত পাওয়া যায়। নিচে পরীক্ষণের তুলনায় নিরীক্ষণের সুবিধাসমূহ বিশ্লেষণ করা হলো- উদ্দীপক-১ এ দেখা যাচ্ছে যে, এখানে কারণ থেকে কার্যে যাওয়া যায় কিন্তু কার্য থেকে কারণে যাওয়া যায় না। এর মাধ্যমে পাঠ্যসূচির পরীক্ষণের ইঙ্গিত পাওয়া যায়। কেননা পরীক্ষণ হলো কৃত্রিম ঘটনাবলীর উদ্দেশ্যমূলক প্রত্যক্ষণ যেখানে কারণ থেকে কার্যে যাওয়া যায় কিন্তু কার্য থেকে কারণে যাওয়া যায় না। তাই উদ্দীপক-১ এর মাধ্যমে পরীক্ষণই প্রতিফলিত হয়েছে। পরীক্ষণের প্রকৃতি পর্যালোচনা করলে দেখা যায় যে, এটির তুলনায় অন্যান্য পদ্ধতি বিশেষ করে নিরীক্ষণের কিছু সুবিধা আছে। উদ্দীপক-২ এর মাধ্যমে নিরীক্ষণ প্রতিফলিত হয়েছে। কেননা এখানে \"দেখা যাচ্ছে যে, এক্ষেত্রে কারণ থেকে কার্যে এবং কার্য থেকে কারণে যাওয়া যায়। আর. নিরীক্ষণ হলো প্রাকৃতিক ঘটনাবলীর উদ্দেশ্যমূলক প্রত্যক্ষণ যেখানে কারণ থেকে কার্যে এবং কার্য থেকে কারণে যাওয়া যায়। তাই উদ্দীপক-২ এর মাধ্যমে নিরীক্ষণই প্রতিফলিত হয়েছে। আলোচনা শেষে বলা যায়, পরীক্ষণের চেয়ে নিরীক্ষণের অনেক সুবিধা আছে। পরীক্ষণে কারণ থেকে কার্যে যাওয়া গেলেও কার্য থেকে কারণে যাওয়া যায় না। কিন্তু নিরীক্ষণে কার্য থেকে কারণে যাওয়া যায়। পরীক্ষণের ক্ষেত্রে কৃত্রিম পরিবেশের দরকার হলেও নিরীক্ষণের ক্ষেত্রে দরকার হয় না। পরীক্ষণের ক্ষেত্রে বিভিন্ন যন্ত্রপাতির দরকার হলেও নিরীক্ষণে দরকার হয় না। এছাড়া পরীক্ষণ পদ্ধতির চেয়ে নিরীক্ষণ পদ্ধতিকে ব্যাপকভাবে ব্যবহার করা যায়। তাই বলা যায় যে, পরীক্ষণের তুলনায় নিরীক্ষণের যেমন কিছু সুবিধা আছে তেমনি কিছু অসুবিধাও আছে।"
        }
      ]
    }
  ]
}