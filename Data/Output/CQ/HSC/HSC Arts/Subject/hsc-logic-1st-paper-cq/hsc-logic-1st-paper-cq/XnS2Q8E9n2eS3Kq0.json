{
  "title": "রাজশাহী বোর্ড ২০২২",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশকল্প-১: সানজিদা আমেরিকার নর্থ ডাকোটা স্টেট ইউনিভার্সিটিতে এগ্রোটেকনোলজিতে পড়েছে। এখান থেকে গাছের সজীব কোষ থেকে টিস্যু কালচার পদ্ধতিতে একই প্রজাতির অনেক গাছ উৎপাদন করার বিষয়ে সুশৃঙ্খল জ্ঞান অর্জন করেছে। দৃশ্যকল্প-২: সানজিদা বাংলাদেশে ফিরে এসে বিরল প্রজাতির গাছগুলো থেকে টিস্যু কালচার পদ্ধতিতে প্রচুর গাছ উৎপাদন করছে।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "যুক্তিবিদ মিল এর মতে, যুক্তিবিদ্যা হলো এমন একটি বিষয় যেখানে প্রয়োজনীয় মনন ক্রিয়া এবং এর সহায়ক মানসিক প্রক্রিয়াসমূহ সম্পর্কে আলোচনা করে বিচার বা প্রমাণের মাধ্যমে জ্ঞাত সত্য থেকে অজ্ঞাত সত্যে উপনীত হওয়া।"
        },
        {
          "label": "খ",
          "question": "",
          "explanation": "যুক্তিবিদ্যাকে আদর্শনিষ্ঠ বিজ্ঞান বলা হয় কারণ যুক্তিবিদ্যা আদর্শ বা মানদণ্ডের ভিত্তিতে নিজস্ব বিষয়বস্তু মূল্যায়ন করে। আদর্শনিষ্ঠ বিজ্ঞান বলতে আদর্শের ভিত্তিতে নিজস্ব বিষয়বস্তুর মূল্যায়ন করা। যুক্তিবিদ্যা সত্যের আদর্শের ভিত্তিতে বৈধ যুক্তি পদ্ধতির নিয়মাবলি আবিষ্কার করে এবং এই নিয়মাবলির আলোকে সেগুলোর মূল্য নিরূপণ করে। যুক্তিবিদ্যা সত্যের আদর্শের ভিত্তিতে বিষয়বস্তুর মূল্যায়ন করে তাই যুক্তিবিদ্যাকে একটি আদর্শনিষ্ঠ বিজ্ঞান বলা হয়।"
        },
        {
          "label": "গ",
          "question": "",
          "explanation": "দৃশ্যকল্প-২ এর বিষয়টি যুক্তিবিদ্যার কলাবিদ্যার দিকটির সাথে সাদৃশ্যপূর্ণ ।  কলাবিদ্যা বলতে বুঝায় কোনো বিশেষ জ্ঞানকে বাস্তবে প্রয়োগ করার কলাকৌশল। যুক্তিবিদ্যার জনক এরিস্টটল বলেন, কলাবিদ্যা হলো এমন কোনো বিষয় যা দিয়ে কোনো ব্যক্তি কোনো বিষয়ের পরিবর্তন ঘটাতে পারেন। যুক্তিবিদ্যা বৈধ যুক্তির মাধ্যমে কিছু নিয়মকানুন শিক্ষা দেয়। এসব নিয়মের জ্ঞান বাস্তবে প্রয়োগ করা যায়। যা উদ্দীপকের কলাবিদ্যার সাথে মিলে যায়। তেমনি উদ্দীপকের দৃশ্যকল্প-২ এ বলা হয়েছে সানজিদা আমেরিকা থেকে বাংলাদেশে ফিরে এসে বিরল প্রজাতির গাছগুলো থেকে টিস্যু কালচার পদ্ধতিতে প্রচুর গাছ উৎপাদন করছে। অর্থাৎ সানজিদা তার বিশেষ জ্ঞানকে বাস্তবে প্রয়োগ করছে। যা কলা বিদ্যার মধ্যে পরে। তাই বলা যায় সানজিদার কাজটি কলাবিদ্যার সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "'তাত্ত্বিক দিক থেকে যুক্তিবিদ্যা একটি বিজ্ঞান'— উক্তিটি দৃশ্যকল্প-১ এর আলোকে নিচে বিশ্লেষণ করা হলো- বিজ্ঞান বলতে বুঝায় কোনো একটি বিশেষ বিভাগ সম্বন্ধে সুনিশ্চিত ও সুশৃঙ্খল জ্ঞান। বিজ্ঞান যেমন তার বিষয়বস্তুকে ব্যাখ্যা করার জন্য কিছু নিয়মকানুন প্রণয়ন করে তেমনি যুক্তিবিদ্যাও তাত্ত্বিকভাবে তার বিষয়বস্তুকে ব্যাখ্যা করার জন্য কতকগুলো নিয়মকানুন প্রণয়ন করে।সেদিক থেকে যুক্তিবিদ্যাকে বিজ্ঞান বলা যেতে পারে। যুক্তিবিদগনও যুক্তিবিদ্যাকে বিজ্ঞান বলে অভিহিত করেছেন। যুক্তিবিদ ওয়েলটন, হ্যামিলটন, টমসন প্রমুখ এর মতে, চিন্তা বিষয়ক কতগুলো নিয়ম ও নীতি প্রদান করাই হলো যুক্তিবিদ্যার কাজ। উদ্দীপকের দৃশকল্প-১ এ বলা হয়েছে যে, সানজিদা আমেরিকার নর্থ ডাকোটা স্টেট ইউনিভার্সিটি থেকে গাছের সজীব কোষ থেকে টিস্যু কালচার পদ্ধতিতে একই প্রজাতির অনেক গাছ উৎপাদন করার বিষয়ে সুশৃঙ্খল জ্ঞান অর্জন করেছে। তার এই তাত্ত্বিক জ্ঞান বিজ্ঞানের সাথে সাদৃশ্যপূর্ণ। যা কতকগুলো নিয়ম ও নীতির সাথে জড়িত।উদ্দীপকের বিষয়টির সাথে বিজ্ঞানের সাথে যথেষ্ট মিল রয়েছে।  বিজ্ঞানের মতো যুক্তিবিদ্যাও সুশৃঙ্খল।তাই বলা যায়  'তাত্ত্বিক দিক থেকে যুক্তিবিদ্যা একটি বিজ্ঞান'- - এই উক্তিটিকে যথার্থ বলা যায়।"
        }
      ]
    },
    {
      "number": "2",
      "uddipok": "দৃশ্যকল্প-১: আক্কাস আলী গ্রামের সবাইকে শিক্ষিত করবে বলে অনেক ভেবেছে। এরপর দীর্ঘ প্রচেষ্টায় স্কুল প্রতিষ্ঠা, সকলকে স্কুলে ভর্তি করানো, পাঠদান ইত্যাদি কার্যক্রম ২০ বছর ধরে সফলভাবে চালিয়ে আজ সে আনন্দিত। সকলের অনুরোধে নির্বাচনী মঞ্চে দাঁড়িয়ে উদাত্ত কণ্ঠে ঘোষণা করল, “আজ এই গ্রামের সকল মানুষ হয় শিক্ষিত।” দৃশ্যকল্প-২: মা তার সন্তানের সফলতায় যেমন বাহ্! বলে উৎসাহ দেয় তেমনি অপ্রীতিকর কাজের জন্য আহ! ছি ছি! বলে তিরস্কার করে।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে স্বীকার করে তাকে সার্বিক সদর্থক যুক্তিবাক্য বলা হয়।"
        },
        {
          "label": "খ",
          "question": "",
          "explanation": "বিশেষ সদর্থক যুক্তিবাক্য হওয়ার কারণে এই যুক্তিবাক্যের কোনো পদই ব্যাপ্য নয়। যুক্তিবাক্য হলো এক ধরনের বিশেষ সদর্থক যুক্তিবাক্য। এই যুক্তিবাক্যের উদ্দেশ্য ও বিধেয় উভয় পদই অব্যাপ্য হয়। যেমন— 'কিছু ফুল হয় সাদা'। এখানে উদ্দেশ্য ‘ফুল' পদটির অংশ বিশেষ উল্লেখ করা হয়েছে। তাই উদ্দেশ্য পদটি অব্যাপ্য। অন্যদিকে, বিধেয় 'সাদা' পদটিও অল্পসংখ্যক ফুলের ক্ষেত্রে প্রযোজ্য। তাই বিধেয় পদটিও অব্যাপ্য।তাই বলা যায় I-যুক্তিবাক্যের কোনো পদই ব্যাপ্য নয়।"
        },
        {
          "label": "গ",
          "question": "",
          "explanation": "দৃশ্যকল্প-২ এ উল্লিখিত বিস্ময়সূচক শব্দগুলো পদ নয় কারণ কোনো যুক্তিবাক্যের উদ্দেশ্য ও বিধেয় পদ হিসেবে ব্যবহৃত হতে পারে না। আমরা জানি যেসকল শব্দ স্বাধীনভাবে কিংবা কোনো পদের সাহায্য নিয়েও যুক্তিবাক্যের উদ্দেশ্য বা বিধেয় হতে পারে না তাকে পদ অযোগ্য শব্দ বলে। এ ধরনের শব্দ কখনোই পদ হয় না। যেমন— ছি! ছি!, আহা, ওহো, মরি! মরি!, ওগো, ওহে, হায়! হায়! ইত্যাদি। এসব শব্দ সাধারণত আবেগ বা বিস্ময় প্রকাশে ব্যবহৃত হলেও কোনো যুক্তিবাক্যের উদ্দেশ্য বা বিধেয় পদ হিসেবে ব্যবহার করা যায় না। তেমনি উদ্দীপকে দৃশ্যকল্প-২ এ বলা হয়েছে মা তার সন্তানের সফলতায় যেমন বাহ্! বলে উৎসাহ দেয় তেমনি অপ্রীতিকর কাজের জন্য আহ! ছি! ছি! বলে তিরস্কা করে। এখানে বাহ্!', 'আহ!', 'ছি! ছি!' শব্দগুলো আবেগ প্রকাশে ব্যবহৃত হয়। কিন্তু কোনো যুক্তিবাক্যের উদ্দেশ্য ও বিধেয় হিসেবে ব্যবহৃত হতে পারে। না। এ কারণে যুক্তিবিদ্যায় উদ্দীপকে উল্লিখিত শব্দকে পদ বলা হয় না ।"
        },
        {
          "label": "ঘ",
          "question": "",
          "explanation": "দৃশ্যকল্প-১ এ আক্কাস আলীর ভাবনায় অবধারণ এবং মঞ্চের ঘোষণায় যুক্তিবাক্যের দৃষ্টান্ত পরিলক্ষিত হয়েছে। নিচে আক্কাস আলীর ভাবনা ও মঞ্চের ঘোষণার পার্থক্য যুক্তিবিদ্যার আলোকে বিশ্লেষণ করা হলো— দৃশ্যকল্প-১ বলা হয়েছে আক্কাস আলী গ্রামের সবাইকে শিক্ষিত করবে বলে অনেক ভেবেছে। তার এই ভাবনা অবধারণকে নির্দেশ করে। কারণ অবধারণ হলো একটি মানসিক অবস্থা। যেখানে কোনো বিষয় সম্পর্কে স্বীকৃতি বা অস্বীকৃতিজ্ঞাপক কোনো ধারণাই প্রকাশ পায় না। তাই অবধারণ হলো চিন্তার ব্যক্তিগত বা আত্মগত দিক। অন্যদিকে, আক্কাস আলীর মঞ্চের ঘোষণায় যুক্তিবাক্যের দৃষ্টান্ত পরিলক্ষিত হয়। কারণ তিনি মঞ্চের ঘোষণায় বলেন, 'আজ এই গ্রামের সকল মানুষ হয় শিক্ষিত।' তার এই বক্তব্যে উদ্দেশ্য ও বিধেয় পদের মধ্যে স্বীকৃতিজ্ঞাপক সম্পর্কের প্রকাশ পেয়েছে। এ কারণে এটি যুক্তিবাক্য । যুক্তিবাক্যকে ভাষায় প্রকাশ করতে হয়। পাশাপাশি প্রকাশিত ভাষার মাধ্যমে উদ্দেশ্য ও বিধেয় পদের মধ্যে স্বীকৃতিজ্ঞাপক বা অস্বীকৃতিজ্ঞাপক সম্পর্ক প্রকাশ পায়। অবধারণ একটি মানসিক বিষয় বলে এর কোনো অংশ বা সুনির্দিষ্ট রূপ নির্ধারণ করা যায় না। অন্যদিকে, যুক্তিবাক্যের মূল উপাদান হলো পদ। আর যুক্তির উপাদান হলো যুক্তিবাক্য। যার সুনির্দিষ্ট রূপ আছে। এটি সর্বদা ‘উদ্দেশ্য-সংযোজক-বিধেয় আকারে প্রকাশিত হয়। এ কারণে যুক্তিবাক্যের তুলনায় অবধারণের পরিধি ব্যাপক।তাই বলা যায়, অবধারণ ও যুক্তিবাক্যের মধ্যে বিভিন্ন পার্থক্য রয়েছে। তাই দৃশ্যকল্প-১ এ আক্কাস আলীর ভাবনায় এবং মঞ্চের ঘোষণার মধ্যে পার্থক্য দেখা যায়।"
        }
      ]
    },
    {
      "number": "3",
      "uddipok": "",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "জাত্যর্থ হলো পদের গুণগত দিক ।"
        },
        {
          "label": "খ",
          "question": "",
          "explanation": "অর্থের ভিন্নতার কারণে বিপরীত পদ ও বিরুদ্ধ পদ এক নয় । যদি দুটি পরস্পরবিরোধী পদ এমনভাবে সম্পর্কিত হয় যে, তাদের দ্বারা নির্দেশিত বিষয়ের সমগ্র ব্যক্ত্যর্থকে ব্যক্ত করে না, তবে এই পদযুগলকে পরস্পর বিপরীত পদ বলে। যেমন— সাদা ও কালো এই দুটি পদ পরস্পরবিরোধী। কারণ যা সাদা তা কখনই কালো হয় না। সে হিসেবে সাদা কালোর এবং কালো সাদার বিপরীত রং। অন্যদিকে, যদি দুটি পরস্পরবিরোধী পদ এমনভাবে সম্পর্কিত হয় যে তাদের দ্বারা নির্দেশিত বিষয়ের সমগ্র ব্যক্ত্যর্থকে ব্যক্ত করে তবে তাকে বিরুদ্ধ পদ বলে। যেমন— সবুজ ও অ- সবুজ। পদ দু'টি পরস্পরবিরোধী এবং রং শ্রেণির সকল ব্যক্ত্যর্থের ধারক। কেননা এতে কোনো রং আর বাকি থাকে না। তাই বলা যায় উপরিউক্ত কারণে বিপরীত পদ ও বিরুদ্ধ পদ এক নয় ।"
        },
        {
          "label": "গ",
          "question": "",
          "explanation": "চিত্র-১ এ পদের ব্যক্ত্যর্থের দিকটি ফুটে উঠেছে। নিচে তা ব্যাখ্যা করা হলো- ব্যক্ত্যর্থ হলো একটি পদের সংখ্যা বা পরিমাণগত দিক। যেমন— ‘মানুষ’ পদটি অতীত, বর্তমান ও ভবিষ্যৎকালের সকল মানুষের ওপর প্রযোজ্য। তাই ‘মানুষ' পদটির ব্যক্ত্যর্থ হলো 'সকল মানুষ। উদ্দীপকে দেখা যায়, চিত্র-১ এ 'ছাত্র' পদের ব্যক্ত্যর্থ হিসেবে ‘সকল ছাত্র', ‘মনোযোগী ছাত্র' পদের ব্যক্ত্যর্থ হিসেবে 'সকল মনোযোগী ছাত্র’ এবং ‘সৎ মনোযোগী ছাত্র' পদের ব্যক্ত্যর্থ হিসেবে 'সকল সৎ মনোযোগী ছাত্র' উল্লেখ করা করা হয়েছে । এসব পদের সংখ্যাগত দিক । আর পদের সংখ্যা বা পরিমাণের দিক যেহেতু ব্যক্ত্যর্থ, তাই বলা যায় চিত্র-১ দ্বারা ব্যক্ত্যর্থের দিকটি ফুটে উঠেছে।"
        },
        {
          "label": "ঘ",
          "question": "",
          "explanation": "চিত্র-১ এবং চিত্র-২ এর বিষয় দুটির পারস্পরিক বিপরীত সম্পর্ক রয়েছে কেননা চিত্র-১ দ্বারা ব্যক্ত্যর্থ ও চিত্র-২ দ্বারা জাত্যর্থের দিকটি প্রতিফলিত হয়েছে। ব্যক্ত্যর্থ ও জাত্যর্থের মধ্যে বিপরীতমুখী সম্পর্ক বিদ্যমান।নিচে তা বিশ্লেষণ করা হলো: আমরা জানি সাধারণত প্রতিটি পদের দুটি দিক থাকে। একটি পদের সংখ্যা বা পরিমাণগত দিক এবং অন্যটি গুণগত দিক। পদের সংখ্যা বা পরিমাণগত দিক হলো ব্যক্ত্যর্থ । চিত্র-১ এ 'সকল ছাত্র', 'সকল মনোযোগী ছাত্র’, ‘সকল সৎ মনোযোগী ছাত্র' পদের মাধ্যমে ব্যক্ত্যর্থ প্রকাশ পেয়েছে। অন্যদিকে, একটি পদ যে আবশ্যিক গুণ বা গুণাবলিকে প্রকাশ করে তাকে ঐ পদের জাত্যর্থ বলে। চিত্র-২ এ উল্লেখিত 'সততা', 'মনোযোগ' ও 'ছাত্রত্ব' গুণের মাধ্যমে ‘সৎ মনোযোগী ছাত্র' পদের জাত্যর্থ প্রকাশ পেয়েছে। সাধারণত যখন কোনো পদের ব্যক্ত্যর্থ বাড়ে তখন পদটির জাত্যর্থ কমে আবার পদের ব্যক্ত্যর্থ কমলে তার জাত্যর্থ বাড়ে । চিত্র-১ এ ‘ছাত্র' পদটির ব্যক্ত্যর্থ হিসেবে ‘সকল ছাত্র' উল্লেখ করা হয়েছে এবং চিত্র-২ এ জাত্যর্থ হিসেবে ‘ছাত্রত্ব' উল্লেখ করা হয়েছে। পরবর্তী পর্যায়ে ব্যক্ত্যর্থ কমে চিত্র-১ এ 'ছাত্র' পদটির ব্যক্ত্যর্থ হিসেবে ‘সকল মনোযোগী ছাত্র' উল্লেখ করা হলেও বিপরীত সম্পর্কের কারণে চিত্র-২ এ জাত্যর্থ বৃদ্ধি পেয়ে ‘মনোযোগ + ছাত্রত্ব' উল্লেখ করা হয়েছে। অর্থাৎ, এদের একটির হ্রাস বা বৃদ্ধিতে অন্যটির বৃদ্ধি বা হ্রাস ঘটে।তাই বলা যায় উদ্দীপকের চিত্র-১ ও চিত্র-২ এর বিষয় দুটির পারস্পরিক বিপরীত সম্পর্ক বিদ্যমান।"
        }
      ]
    },
    {
      "number": "4",
      "uddipok": "বনলতা ও অরণ্য সুন্দরবন বেড়াতে যাবে ঠিক করলো। মিতা বললো, “কক্সবাজার হয় পৃথিবীর দীর্ঘতম সমুদ্র সৈকত।” আমি সেখানে যাবো।” বনলতা বললো, “যদি কক্সবাজার যাই তবে তো সুন্দরবন যাওয়া হবে না।” অরণ্য বললো, “হয় কক্সবাজার যাবো নয়তো সুন্দরবন যাবো।”",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "যে সাপেক্ষ যুক্তিবাক্যে 'যদি-তাহলে' বা অনুরূপ অর্থ প্রকাশক কোনো শব্দ দ্বারা শর্ত উল্লেখ করা হয় তাকে প্রাকল্পিক বাক্য বলে ।"
        },
        {
          "label": "খ",
          "question": "",
          "explanation": "যুক্তিবাক্য ও অবধারণ এক নয় কারণ অবধারণ হলো মানসিক অবস্থা কিন্তু যুক্তিবাক্য হলো ভাষায় প্রকাশিত রূপ। অবধারণ হলো দুটি ধারণার মধ্যকার কোনো সম্পর্কের স্বীকৃতি বা অস্বীকৃতি অথবা সংযোগমূলক মানসিক অবস্থা। অন্যদিকে যুক্তিবাক্য হলো দুটো পদের মধ্যে সম্পর্কজ্ঞাপক ভাষায় প্রকাশিত রূপ। অবধারণ গঠিত হয় ধারণার সমন্বয়ে। অন্যদিকে দুটি পদের স্বীকৃতি বা অস্বীকৃতিমূলক বিবৃতি হচ্ছে যুক্তিবাক্য। তাই বলা যায় যুক্তিবাক্য ও অবধারণ এক নয়।"
        },
        {
          "label": "গ",
          "question": "",
          "explanation": "অরণ্যের কথায় বৈকল্পিক বাক্যের প্রকাশ ঘটেছে।উদ্দীপকের আলোকে ব্যাখ্যা করা হলো: যে সাপেক্ষ বাক্যে দুই বা ততোধিক সরল যুক্তিবাক্য পরস্পর বিকল্প হিসেবে “হয় না হয়', 'হয় নয়তো’, ‘অথবা’ ইত্যাদি দ্বারা যুক্ত থাকে তাকে বৈকল্পিক যুক্তিবাক্য বলে। যেমন— সে হয় দুঃখী না হয় চালাক'। এখানে দুটি বিকল্প সরল বাক্য থাকার কারণে এটি বৈকল্পিক বাক্য । উদ্দীপকে উল্লিখিত অরণ্য বলে, “হয় কক্সবাজার যাবো নয়তো সুন্দরবন যাবো।” এখানে দুটি সরল বাক্য রয়েছে। যথা— ১. কক্সবাজার যাবো ও ২. সুন্দরবন যাবো। এ দুটি সরল বচনকে হয় নয়তো' দিয়ে ... যুক্ত করা হয়েছে। তাই বলা যায় অরণ্যের কথায় বৈকল্পিক বাক্যের প্রকাশ ঘটেছে।"
        },
        {
          "label": "ঘ",
          "question": "",
          "explanation": "মিতা ও বনলতার কথায় দুটি ভিন্ন ধরনের বাক্যের প্রকাশ পেয়েছে। মিতার বক্তব্যে নিরপেক্ষ বাক্য এবং বনলতার কথায় সাপেক্ষ বাক্য প্রকাশ পেয়েছে । নিচে নিরপেক্ষ ও সাপেক্ষ বাক্যের মধ্যে বৈসাদৃশ্য বিশ্লেষণ করা হলো-  উদ্দীপকে বলা হয়েছে , মিতা বলে, “কক্সবাজার হয় পৃথিবীর দীর্ঘতম সমুদ্র সৈকত।” এখানে ‘কক্সবাজার' এবং 'সমুদ্র সৈকত' পদ দুটির মধ্যে কোনো শর্তের অবতারণা করা হয়নি। তাই এটি হলো নিরপেক্ষ বাক্য। কারণ নিরপেক্ষ বাক্যে উদ্দেশ্য ও বিধেয়ের সম্পর্ক কোনো প্রকার শর্তের ওপর নির্ভরশীল নয়। অন্যদিকে, উদ্দীপকের বনলতা বলে, “যদি কক্সবাজার যাই তবে তো সুন্দরবন যাওয়া হবে না।” এখানে বনলতার বক্তব্য ‘যদি..তাহলে' নামক যোজক দ্বারা শর্ত যুক্ত। এ কারণে এটি সাপেক্ষ বাক্য। কারণ যে যুক্তিবাক্যের উক্তি বা বক্তব্য শর্তের অধীন তাকে সাপেক্ষ বাক্য বলে। সাপেক্ষ বাক্যকে দুই ভাগে ভাগ করা যায়- প্রাকল্পিক বাক্য ও বৈকল্পিক বাক্য । উদ্দীপকের বনলতার বক্তব্য হলো প্রাকল্পিক বাক্য । নিরপেক্ষ বাক্যকে বিশ্লেষণ করলে একটি সরল বাক্য পাওয়া যায়। কিন্তু সাপেক্ষ বাক্যকে বিশ্লেষণ করলে একাধিক সরল বাক্য পাওয়া যায়।তাই বলা যায়,মিতা ও বনলতার বলা বাক্য দুটির বৈসাদৃশ্য রয়েছে।"
        }
      ]
    },
    {
      "number": "5",
      "uddipok": "প্রথম বাক্য: ভাইরাস হয় এক শ্রেণির জীবাণু।  দ্বিতীয় বাক্য: মানুষ হয় হাস্যপ্রিয়।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "যে গুণ বা গুণাবলি কোনো জাতির অন্তর্গত অন্যান্য উপজাতি থেকে একটি বিশেষ উপজাতিকে আলাদা করে সেই গুণ বা গুণাবলিকে বিভেদক বলে ।"
        },
        {
          "label": "খ",
          "question": "",
          "explanation": "নঞর্থক বাক্যে বিধেয়ক থাকেনা কারণ নঞ বাক্যে উদ্দেশ্য পদের সাথে বিধেয় পদের সম্পর্ক অস্বীকার করা হয়। বিধেয়ক হলো একটি সম্পর্কের নাম। সাধারণত সদর্থক বাক্যের ‘উদ্দেশ্য' ও ‘বিধেয়’ পদের মধ্যে যে সম্পর্ক থাকে তাকেই বিধেয়ক বলে। কিন্তু নঞর্থক বাক্যে 'উদ্দেশ্য' ও বিধেয়' পদের মধ্যে কোনো সম্পর্ক প্রকাশ পায় না। এ কারণে নঞর্থক বাক্যে বিধেয়ক থাকে না ।"
        },
        {
          "label": "গ",
          "question": "",
          "explanation": "উদ্দীপকের প্রথম বাক্যে যথাক্রমে জাতি ও দ্বিতীয় বাক্যে উপজাতি বিধেয়কের প্রকাশ ঘটেছে।নিচে তা ব্যাখ্যা করা হল: জাতি বলতে বুঝায় একটি বৃহত্তর শ্রেণি যা তার অধীনস্থ কয়েকটি ক্ষুদ্রতর শ্রেণির সাথে নির্ভরশীলতার সম্পর্ক প্রকাশ করে। আর উপজাতি বলতে বুঝায় একটি ক্ষুদ্রতর শ্রেণি যা অন্তর্ভুক্ত হয় কোনো বৃহত্তর শ্রেণির সাথে। তাই  জাতি ও উপজাতি উভয়কেই শ্রেণিবাচক ও সাপেক্ষ পদ বলে বিবেচিত করা যায়। জাতি ও উপজাতি অস্তিত্বের দিকে থেকে একটি অপরটির উপর নির্ভরশীল । জাতি বৃহত্তর শ্রেণি আর উপজাতি ক্ষুদ্রতর শ্রেণি। উদ্দীপকের প্রথম বাক্যে বলা হয়েছে, ভাইরাস হয় এক শ্রেণির জীবাণু। এখানে ভাইরাস ও জীবাণু সাপেক্ষ পদ। যেখানে জীবাণুর ধারণা বা পরিসর ভাইরাস অপেক্ষা ব্যাপক। এ কারণে জীবাণু হলো জাতি। অন্যদিকে, ভাইরাসের ধারণা বা পরিসর জীবাণুর চেয়ে সীমিত। এ কারণে ভাইরাস হলো উপজাতি ।"
        },
        {
          "label": "ঘ",
          "question": "",
          "explanation": "উদ্দীপকে ২য় বাক্যে উদ্দেশ্য পদের সাথে বিধেয় পদের যে সম্পর্ক। প্রকাশিত হয়েছে তাকে বিধেয়ক বলে। নিচে বিধেয়কের সাথে বিধেয়ের পার্থক্য বিশ্লেষণ করা হলো- উদ্দেশ্য ও বিধেয় যে সম্পর্কের বন্ধনে আবদ্ধ তা-ই হলো বিধেয়ক। অন্যদিকে, উদ্দেশ্য সম্পর্কে যা কিছু বলা হয় তা-ই বিধেয়। অর্থাৎ বিধেয় একটি পদ। কিন্তু বিধেয়ক কোনো পদ নয়। এটি হচ্ছে উদ্দেশ্য ও বিধেয়ের মধ্যকার বিদ্যমান সম্পর্ক। তাই কোনো যুক্তিবাক্যে বিধেয় মূর্ত (প্রকাশিত) থাকে, কিন্তু বিধেয়ক বিমূর্ত থাকে। শ্রেণিবাচক, অ-শ্রেণিবাচক, জাতিবাচক, অ-জাতিবাচক যেকোনো পদই বিধেয় হতে পারে। পক্ষান্তরে, কেবল শ্রেণিবাচক বা জাতিবাচক বিধেয় সংবলিত যুক্তিবাক্যের ক্ষেত্রেই বিধেয়ক থাকতে পারে। পাশাপাশি সদর্থক, নঞর্থক সকল যুক্তিবাক্যেই বিধেয় থাকে। কিন্তু একমাত্র সদর্থক যুক্তিবাক্যেই বিধেয়ক থাকতে পারে। বিধেয়ক অপেক্ষাকৃত বেশি শর্তসাপেক্ষ। অন্যদিকে বিধেয় অপেক্ষাকৃত কম শর্তসাপেক্ষ। বিধেয়র কোনো সুনির্দিষ্ট শ্রেণিবিভাগ নেই । অপরদিকে, বিধেয়কের শ্রেণিবিভাগ রয়েছে"
        }
      ]
    },
    {
      "number": "6",
      "uddipok": "বাবা বললেন, বেগম রোকেয়া ১৮৮০ সালের ৯ ডিসেম্বর রংপুর জেলায় জন্মগ্রহণ করেন। মা বললেন, তার চিন্তাশীলতা ও বিচারক্ষমতা ছিলোখুবই প্রখর। লাবণ্য বললো, তিনি সবসময় শাড়ি পড়তেন।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "কোনো উপজাতির সবচেয়ে নিকটবর্তী জাতিকে নিকটতম জাতি বা আসন্নতম জাতি বলা হয়।"
        },
        {
          "label": "খ",
          "question": "",
          "explanation": "বিধেয়ক একটি সম্পর্কের নাম কারণ কোনো জাতি বা শ্রেণিবাচক বিধেয় পদবিশিষ্ট সদর্থক যুক্তিবাক্যের উদ্দেশ্য ও বিধেয় পদের মধ্যে যেসব সম্পর্ক থাকতে পারে সেই সম্পর্ক সমূহকে বিধেয়ক বলে। বিধেয়ক হলো উদ্দেশ্য ও বিধেয় পদের মধ্যে স্বীকৃতিজ্ঞাপক সম্পর্ক। যেমন— ‘দোয়েল হয় পাখি'। এই যুক্তিবাক্যে উদ্দেশ্য পদ 'দোয়েল ' এর সাথে বিধেয় পদ ‘পাখি” এর একটি সম্পর্ক স্বীকার করা হয়েছে । এখানে দোয়েল হলো পাখি জাতির অন্তর্ভুক্ত একটি উপজাতি। তাই বলা যায়, বিধেয়ক হলো একটি সম্পর্কের নাম।"
        },
        {
          "label": "গ",
          "question": "",
          "explanation": "উদ্দীপকে মায়ের কথায় উপলক্ষণ বিধেয়ক প্রকাশ পেয়েছে।নিচে তা ব্যাখ্যা করা হল-  উপলক্ষণ বলতে বুঝায় বিভেদক লক্ষণ থেকে নিঃসৃত বা অনুমিত কোনো গুণ। অর্থাৎ যে গুণ বা গুণাবলি কোনো পদের জাত্যর্থের অংশ নয় কিন্তু পদটির জাত্যর্থ থেকে অনিবার্যভাবে নিঃসৃত হয়, সেসব গুণ বা গুণাবলিকে উপলক্ষণ বলে। যেমন— ক্ষুধা, তৃষ্ণা ইত্যাদি গুণ মানুষের জাত্যর্থের অংশ নয়। কিন্তু এগুলো মানুষ পদের জাত্যর্থ জীববৃত্তি থেকে অনিবার্যভাবে অনুমিত। তাই ক্ষুধা, তৃষ্ণা ইত্যাদি গুণগুলি মানুষের উপলক্ষণ। তেমনি উদ্দীপকে বলা হয়েছে , লাবণ্যের মা বলেন, বেগম রোকেয়ার চিন্তাশীলতা ও বিচারক্ষমতা ছিলো খুবই প্রখর। এখানে 'চিন্তাশীলতা' ও 'বিচারক্ষমতা' গুণ দুটি মানুষ পদের উপলক্ষণ। তাই বলা যায়, উল্লেখিত উদ্দীপকে মায়ের কথায় উপলক্ষণ প্রকাশ পেয়েছে।"
        },
        {
          "label": "ঘ",
          "question": "",
          "explanation": "উদ্দীপকে বাবার কথায় ব্যক্তিগত অবিচ্ছেদ্য ও লাবণ্যের কথায় ব্যক্তিগত বিচ্ছেদ্য অবান্তর লক্ষণ প্রকাশিত হয়েছে। নিচে এদের পার্থক্য বিশ্লেষণ করা হলো- যে অবান্তর লক্ষণ কোনো ব্যক্তির ক্ষেত্রে সব সময় উপস্থিত থাকে তাকে ব্যক্তিগত অবিচ্ছেদ্য অবান্তর লক্ষণ বলে।তেমনি উদ্দীপকে লাবণ্যের বাবা বেগম রোকেয়ার যে জন্মতারিখ ও জন্মস্থান উল্লেখ করেছেন সেটি ব্যক্তিগত অবিচ্ছেদ্য অবান্তর লক্ষণকে নির্দেশ করে। কারণ জন্মতারিখ, জন্মস্থান ঐ ব্যক্তির ক্ষেত্রে সব সময় উপস্থিত থাকে। তাই কোনো ব্যক্তির জন্মতারিখ বা জন্মস্থান হলো ব্যক্তিগত অবিচ্ছেদ্য অবান্তর লক্ষণ। অপরপক্ষে উদ্দীপকের লাবণ্য শাড়ি পড়ার বিষয়টি উল্লেখ করেছে। যেখানে ব্যক্তির পোশাক, খাদ্য, সৌন্দর্য ইত্যাদি বিষয়গুলো ব্যক্তি ও সময়ভেদে পরিবর্তন হয়। এ কারণে এসব বিষয় ব্যক্তিগত বিচ্ছেদ্য অবান্তর লক্ষণ। যেমন— কোনো ব্যক্তির রুচি, পছন্দ, অভ্যাস, পোশাক ইত্যাদি হলো ব্যক্তিগত বিচ্ছেদ্য অবান্তর লক্ষণ।তাই বলা যায় , ব্যক্তিগত অবিচ্ছেদ্য ও ব্যক্তিগত বিচ্ছেদ্য অবান্তর লক্ষণের মধ্যে পার্থক্য রয়েছে।"
        }
      ]
    },
    {
      "number": "7",
      "uddipok": "যুক্তি-১  বাতাবী লেবু হয় টক কাগজি লেবু হয় টক কমলা লেবু হয় টক বোম্বাই লেবু হয় টক সুতরাং সকল লেবু হয় টক   যুক্তি-২ সকল ফুল হয় সুন্দর  গোলাপ হয় ফুল সুতরাং গোলাপ হয় সুন্দর",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "কোনো জানা বিষয়ের ওপর ভিত্তি করে অজানা বিষয় সম্পর্কে জ্ঞান লাভের মানসিক প্রক্রিয়াকে অনুমান বলে।"
        },
        {
          "label": "খ",
          "question": "",
          "explanation": "সিদ্ধান্তে আশ্রয়বাক্যের পুনরুক্তি হয় তাই অমাধ্যম অনুমানকে তথাকথিত অনুমান বলে। যে অবরোহ অনুমানে একটিমাত্র আশ্রয়বাক্য থেকে সিদ্ধান্ত অনুমান করা হয় তাকে অমাধ্যম অনুমান বলে। এই বাক্যে একটি আশ্রয়বাক্য থেকে সিদ্ধান্ত অনুমান করা হয় বলে জানা থেকে অজানায় গমনের কোনো সুযোগ নেই। ফলে সিদ্ধান্ত নতুন কোনো তথ্য দিতে পারে না। অর্থাৎ সিদ্ধান্তে আশ্রয়বাক্যের পুনরুক্তি হয় মাত্র। এ কারণে বলা হয়, অমাধ্যম অনুমানকে তথাকথিত অনুমান বলা হয়।"
        },
        {
          "label": "গ",
          "question": "",
          "explanation": "উদ্দীপকে যুক্তি-২ এ অবরোহ অনুমানের মাধ্যম অনুমান রূপের প্রকাশ ঘটেছে ।নিচে এর বৈশিষ্ট্য লেখা হল: মাধ্যম অনুমান বলতে বুঝায় যে অবরোহ অনুমানে যুক্তভাবে গৃহীত একাধিক আশ্রয়বাক্য থেকে সিদ্ধান্ত অনিবার্যভাবে টানা হয়। উদ্দীপকে উল্লিখিত যুক্তি-২ বলা হয়েছে , “সকল ফুল হয় সুন্দর, গোলাপ হয় ফুল । সুতরাং , গোলাপ হয় সুন্দর। এখানে একাধিক আশ্রয়বাক্য থেকে সিদ্ধান্ত গ্রহণ করা হয়েছে বলে এটি মাধ্যম অনুমান ।মাধ্যম অনুমানে তিনটি পদ থাকে এবং তিনটি যুক্তিবাক্য থাকে। এ অনুমানের সিদ্ধান্তটি আশ্রয়বাক্য থেকে অনিবার্যভাবে নিঃসৃত। মাধ্যম অনুমানে আকারগত দিকের ওপর গুরুত্বারোপ করা হয়। এই অনুমান আমাদের জ্ঞানের প্রসারে সহায়তা করে। কারণ এর আশ্রয়বাক্য এমনভাবে গৃহীত হয় যার সিদ্ধান্তটি নতুন তথ্যসমৃদ্ধ হয়ে নিঃসৃত"
        },
        {
          "label": "ঘ",
          "question": "",
          "explanation": "উদ্দীপকে যুক্তি-১ হলো আরোহ ও যুক্তি-২ হলো অবরোহ। নিচে যুক্তি-১ ও যুক্তি-২ এর মধ্যে পার্থক্য বিশ্লেষণ করা হল-  যুক্তি-১ এ বলা হয়েছে, বাতাবী লেবু হয় টক, কাগজি লেবু হয় টক, কমলা লেবু হয় টক, বোম্বাই লেবু হয় টক। সুতরাং , সকল লেবু হয় টক। এখানে অভিজ্ঞতার ভিত্তিতে সার্বিক সংশ্লেষক সিদ্ধান্ত নেওয়া হয়েছে। এ কারণে এটি আরোহ অনুমান। আরোহ অনুমানের দৃষ্টান্তগুলো বিশেষ ধরনের এবং সিদ্ধান্ত সার্বিক হয়ে থাকে।  অন্যদিকে যুক্তি-২ এ উল্লিখিত, সকল ফুল হয় সুন্দর, গোলাপ হয় ফুল । সুতরাং গোলাপ হয় সুন্দর। এখানে সার্বিক আশ্রয়বাক্য থেকে বিশেষ সিদ্ধান্ত গ্রহণ করা হয়েছে বলে এটি অবরোহ অনুমান। এই অনুমানে এক বা একাধিক আশ্রয়বাক্য থেকে আশ্রয়বাক্যের কম ব্যাপক অথবা সমব্যাপক সিদ্ধান্ত অনিবার্যভাবে অনুমিত হয়। এখানে সিদ্ধান্ত আশ্রয়বাক্যের চেয়ে কম ব্যাপক বা সমব্যাপক হতে পারে কিন্তু কোনোভাবেই সিদ্ধান্ত আশ্রয়বাক্যের চেয়ে বেশি ব্যাপক হতে পারে না । যুক্তি-১ এ পরিলক্ষিত আরোহ অনুমানের লক্ষ্য আকারগত ও বস্তুগত উভয় সত্যতা অর্জন করা। কিন্তু যুক্তি-২ এ পরিলক্ষিত অবরোহ অনুমানের লক্ষ্য আকারগত সত্যতা অর্জন করা। অবরোহ অনুমানের সিদ্ধান্ত আশ্রয়বাক্য থেকে বেশি ব্যাপক হতে পারে না। কিন্তু আরোহ অনুমানের সিদ্ধান্ত সব সময়ই আশ্রয়বাক্য থেকে বেশি ব্যাপক হয়। এ কারণে যুক্তি-১ এ পরিলক্ষিত আরোহ অনুমানের দৃষ্টান্ত ঊর্ধ্বগামী হয়। কিন্তু যুক্তি-২ এ পরিলক্ষিত অবরোহ অনুমানের দৃষ্টান্ত নিম্নগামী হয় ।তাই বলা যায়, যুক্তি-১ ও যুক্তি-২ এর মধ্যে পার্থক্য রয়েছে।"
        }
      ]
    },
    {
      "number": "8",
      "uddipok": "যুক্তি-১ কোনো শিক্ষা নয় ক্ষতিকর সুতরাং সকল শিক্ষা হয় অ-ক্ষতিকর।   যুক্তি ২ কিছু ছাত্র নয় মনোযোগী সুতরাং কিছু মনোযোগী মানুষ নয় ছাত্র।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "যে অমাধ্যম অবরোহ অনুমানে গুণের পরিবর্তন না করে আশ্রয় বাক্যের উদ্দেশ্য ও বিধেয় পদের ন্যায়সঙ্গত স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে।"
        },
        {
          "label": "খ",
          "question": "",
          "explanation": "আবর্তনের সকল নিয়ম লঙ্ঘন হয় বলে A যুক্তিবাক্যের সরল আবর্তন সম্ভব নয়। যে আবর্তনে আশ্রয়বাক্য ও সিদ্ধান্তের পরিমাণ একই থাকে তাকে সরল আবর্তন বলে। A যুক্তিবাক্যের সরল আবর্তন করতে হলে A বা E যুক্তিবাক্যে করতে হবে। E যুক্তিবাক্য নঞর্থক বিধায় A যুক্তিবাক্যের সরল আবর্তন A যুক্তিবাক্যে করতে হবে। তাই বলা যায় A যুক্তিবাক্যের সরল আবর্তন সম্ভব নয়।"
        },
        {
          "label": "গ",
          "question": "",
          "explanation": "উদ্দীপকের যুক্তি-১-এ অমাধ্যম অনুমানের প্রকারভেদ প্রতিবর্তন প্রকাশিত হয়েছে। কারণ প্রতিবর্তনে যেভাবে যুক্তি প্রদান করা হয় তেমনি এখানেও যুক্তিটি সেভাবে উপস্থাপন করা হয়েছে।নিচে তা ব্যাখ্যা করা হলো- অমাধ্যম অনুমান বলতে বুঝায় যে অবরোহ অনুমানে মাত্র একটি আশ্রয়বাক্য থেকে সিদ্ধান্ত অনুমিত হয়। অমাধ্যম অনুমানের অনেকগুলো প্রকারভেদ মধ্যে একটি হলো প্রতিবর্তন।যে অমাধ্যমে অবরোহ অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে এবং বিধেয়ের বিরুদ্ধ পদকে বিধেয় হিসেবে ব্যবহার করে সিদ্ধান্ত অনুমিত হয় তাকে প্রতিবর্তন বলে। প্রতিবর্তনে আশ্রয়বাক্য ও সিদ্ধান্তের উদ্দেশ্য পদ একই থাকে কিন্তু বিধেয় পদের পরিবর্তন হয়। এই কারণে গুণেরও পরিবর্তন ঘটে। যেমন- সকল ফুল হয় সুন্দর,সুতরাং কোনো ফুল নয় অ-সুন্দর। এখানে আশ্রয়বাক্য ও সিদ্ধান্তের উদ্দেশ্য পদ একই কিন্তু বিধেয় পদের পরিবর্তন হয়েছে বিদায় গুণও পরিবর্তিত হয়েছে। উদ্দীপকের যুক্তি-১ এ কোনো শিক্ষা নয় ক্ষতিকর'- এই আশ্রয়বাক্য থেকে ‘সকল শিক্ষা হয় অ-ক্ষতিকর'— এই সিদ্ধান্ত অনুমিত হয়েছে। এখানে আশ্রয়বাক্য ও সিদ্ধান্তের উদ্দেশ্য একই কিন্তু বিধেয় পদ পরিবর্তিত হয়েছে বিদায় গুণও পরিবর্তিত হয়েছে।তাই বলা যায় যুক্তি-১ এর মাধ্যমে অমাধ্যম অনুমানের প্রকারভেদ প্রতিবর্তন প্রকাশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের ‘যুক্তি-২'-এর যুক্তিটি বৈধ নয়।নিচে তা বিশ্লেষণ করা হলো- উদ্দীপকে বলা হয়েছে কিছু ছাত্র নয় মনোযোগী,সুতরাং কিছু মনোযোগী মানুষ নয় ছাত্র।যুক্তিটি বৈধ নয় কারণ এখানে আবর্তনের নিয়ম লঙ্ঘন করে যুক্তিবাক্যের অবৈধ আবর্তন করা হয়েছে। যে অমাধ্যম অবরোহ অনুমানে আশ্রয়বাক্যের গুণের পরিবর্তন না করে উদ্দেশ্য ও বিধেয় পদের ন্যায়সঙ্গতভাবে স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে। আবর্তনের জন্য নির্দিষ্ট কিছু নিয়ম রয়েছে যা আবর্তনের কোনো যুক্তি প্রদানের ক্ষেত্রে আবশ্যিকভাবে অনুসরণ করতে হয়। আবর্তনের চতুর্থ নিয়ম অনুযায়ী আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হতে পারে না। তেমনি উদ্দীপকের যুক্তি-২ এর আশ্রয়বাক্যটি হলো 'কিছু ছাত্র নয় মনোযোগী' যা বিশেষ নর্থক যুক্তিবাক্য। ব্যাপ্যতার নিয়ম অনুযায়ী ‘O’ যুক্তিবাক্যের উদ্দেশ্য পদ অব্যাপ্য কিন্তু বিধেয় পদ ব্যাপ্য। এখানে আশ্রয়বাক্যের অব্যাপ্য উদ্দেশ্য পদ সিদ্ধান্তে বিধেয় হিসেবে ব্যবহার করা হয়েছে এবং ব্যাপ্য হয়েছে। কিন্তু আবর্তনের চতুর্থ নিয়ম অনুযায়ী আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হতে পারে না ।তাই বলা যায়, যুক্তি-২-এ আবর্তনের নিয়ম লঙ্ঘন করায় এটি কোনো বৈধ যুক্তি নয়।"
        }
      ]
    },
    {
      "number": "9",
      "uddipok": "রাস্তা পারাপারের সময় একটি ট্রাক মোটর সাইকেলকে ধাক্কা দিলে ট্রাক ড্রাইভার ও মোটর সাইকেল আরোহী সংঘর্ষে জড়িয়ে পড়ে। এ সময় পুলিশ এসে তাদের উভয়কে শান্ত করে যার যার গন্তব্যে পাঠিয়ে দেয় ।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "সহানুমানে ব্যবহৃত দুটি আশ্রয়বাক্য এবং একটি সিদ্ধান্ত এই তিনটি যুক্তিবাক্য যদি একই সম্বন্ধের হয় তাহলে সেই সহানুমানকে অমিশ্র সহানুমান বলে।"
        },
        {
          "label": "খ",
          "question": "",
          "explanation": "কোনো সহানুমানে যদি তিনটির পরিবর্তে চারটি পদ ব্যবহার করা হয় তখন চতুষ্পদী অনুপপত্তি ঘটে। আমরা জানি একটি সহানুমানে কেবল তিনটি পদ থাকে। এটি সহানুমানের একটি আবশ্যিক নিয়ম। কোনো কারণে সহানুমানের এই নিয়ম অমান্য করে সহানুমানে তিনটির পরিবর্তে চারটি পদ ব্যবহার করলে সহানুমান ত্রুটিপূর্ণ হয়। সহানুমানের এই ত্রুটিকেই চতুষ্পদী অনুপপত্তি বলা হয়।"
        },
        {
          "label": "গ",
          "question": "",
          "explanation": "উদ্দীপকে পুলিশের ভূমিকা সহানুমানের যে পদের সাথে তুলনীয় তা হলো মধ্যপদ।নিচে তা ব্যাখ্যা করা হলো- সহানুমানে মধ্যপদের প্রাথমিক অবস্থায় প্রধান আশ্রয়বাক্য ও অপ্রধান আশ্রয়বাক্যের মধ্যে কোনো সম্বন্ধ থাকে না। অর্থাৎ একে অপরের সাথে পুরোপুরি সম্পর্কহীন অবস্থায় থাকে। পরবর্তীতে প্রধান আশ্রয়বাক্যে প্রধান পদের সাথে মধ্যপদের সম্পর্ক স্থাপিত হয়। আবার অপ্রধান আশ্রয়বাক্যে অপ্রধান পদের সাথে মধ্যপদের সম্পর্ক প্রতিষ্ঠিত হয়। এর ফলে প্রধান ও অপ্রধান আশ্রয়বাক্য দুটোর মধ্যে একটা অবিচ্ছেদ্য সম্পর্ক প্রতিষ্ঠিত হয়। উদ্দীপকে বলা হয়েছে , রাস্তা পারাপারের সময় একটি ট্রাক মোটর সাইকেলকে ধাক্কা দিলে ট্রাক ড্রাইভার ও মোটর সাইকেল আরোহী সংঘর্ষে জড়িয়ে পড়ে। এ সময় পুলিশ এসে তাদের উভয়কে শান্ত করে যার যার গন্তব্যে পাঠিয়ে দেয়। যুক্তিবিদ্যায় মধ্যপদ অনুরূপভাবে প্রধান পদ ও অপ্রধান পদের সাথে মধ্যস্থতা করে। তাই বলা যায়, উদ্দীপকে পুলিশের ভূমিকা সহানুমানের মধ্যপদের সাথে তুলনীয়।"
        },
        {
          "label": "ঘ",
          "question": "",
          "explanation": "উদ্দীপকে ট্রাক ড্রাইভার ও মোটর সাইকেল আরোহীর সাথে সহানুমানের প্রধান পদ ও অপ্রধান পদ দুটি তুলনীয়। নিচে এ বিষয়টি বিশ্লেষণ করা হলো- যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্যের ভিত্তিতে অনিবার্যভাবে কোনো সিদ্ধান্ত অনুমিত হয় তাকে সহানুমান বলে। সহানুমানের সিদ্ধান্তের বিধেয় হিসেবে ব্যবহৃত পদকে বলে প্রধান পদ বা   সাধ্যপদ। অন্যদিকে, সহানুমানের সিদ্ধান্তে উদ্দেশ্য হিসেবে ব্যবহৃত পদকে বলে অ-প্রধান পদ বা পক্ষপদ। প্রচলিত যুক্তিবিদ্যায় প্রধান পদকে P দ্বারা প্রতীকায়িত করা হয়ে থাকে। পাশাপাশি প্রধান পদকে S দ্বারা প্রতীকায়িত করা হয়ে থাকে। নিরপেক্ষ সহানুমানের একটি উদাহরণের সাহায্যে এ দুটি পদ চিহ্নিত করা হলো— কোনো জ্ঞানী মানুষ নয় পরশ্রীকাতর কিছু শিক্ষিত মানুষ হয় পরশ্রীকাতর অতএব, কিছু শিক্ষিত মানুষ নয় জ্ঞানী মানুষ । এখানে, প্রধান পদ— জ্ঞানী মানুষ এবং অপ্রধান পদ— শিক্ষিত মানুষ। এই উদাহরণটিতে জ্ঞানী মানুষ পদটি সিদ্ধান্তের বিধেয় হিসেবে ব্যবহৃত হয়েছে। তাই এটি হচ্ছে প্রধান পদ। অন্যদিকে, শিক্ষিত মানুষ পদটি সিদ্ধান্তের উদ্দেশ্য হিসেবে ব্যবহৃত হয়েছে বলে তাকে অপ্রধান পদ বলা হয়।"
        }
      ]
    },
    {
      "number": "10",
      "uddipok": "দৃশ্য-১:  দৃশ্য-২: ডিম খেয়ে পরীক্ষা দেয়ার পর বন্যা পরীক্ষায় ফেল করেছে; অতএব, ডিম খাওয়াই পরীক্ষায় ফেল করার কারণ ।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "একই অবস্থায় প্রকৃতি সব সময় একই আচরণ করবে, এখানে ব্যতিক্রমের কোনো সুযোগ নেই। একেই প্রাকৃতিক নিয়মানুবর্তিতা বলে।"
        },
        {
          "label": "খ",
          "question": "",
          "explanation": "“কারণ হলো সদর্থক ও নঞর্থক শর্তের সমষ্টি”— উক্তিটি যথার্থ।  কারণ হলো সদর্থক ও নঞর্থক শর্তগুলোর সমষ্টি। শর্ত হলো কারণের একটি অংশ এবং কারণ হলো সবগুলো শর্তের সমষ্টি।উদাহরণ হিসেবে বলা যেতে পারে একটি লোক প্রচন্ড গরমে অসুস্থ হয়ে হঠাৎ মারা গেলো। এখানে তার মৃত্যুর সদর্থক শর্তগুলো হচ্ছে শারীরিক দুর্বলতা, অত্যধিক পরিশ্রম, ক্ষুধা ও তৃষ্ণা, গরম আবহাওয়া ইত্যাদি। আর নঞর্থক শর্তগুলো হচ্ছে মাথায় পানি দেওয়া, ওষুধ ও পথ্য খাওয়ানো, বাতাস নেওয়া ইত্যাদি। এ কারণে যুক্তিবিদ মিল যথার্থই বলেছেন, 'কারণ হলো সদর্থক ও নঞর্থক শর্তসমূহের সমন্বয়ে গঠিত একটি সমষ্টি।'"
        },
        {
          "label": "গ",
          "question": "",
          "explanation": "দৃশ্য-১ এ ভিন্নজাতীয় কার্য সংমিশ্রণের প্রকাশ ঘটেছে।নিচে তা ব্যাখ্যা করা হল-  যখন একাধিক কারণ একসাথে কাজ করার ফলে একটি মিশ্রকার্য উৎপন্ন হয় এবং মিশ্রকার্যটি যদি কারণগুলো থেকে ভিন্নজাতীয় হয় তাহলে কার্য সংমিশ্রণকে ভিন্নজাতীয় কার্যসংমিশ্রণ বলে।যেমন অক্সিজেন ও হাইড্রোজেন দুটি ভিন্ন জাতীয় গ্যাস। এই দুটি গ্যাসকে একটি নির্দিষ্ট অনুপাতে মেশালে পানি উৎপন্ন হয়। তাই পানি একটি মিশ্রকার্য।হাইড্রোজেন অক্সিজেন মিশিয়ে পানি উৎপন্ন করলে হাইড্রোজেন ও অক্সিজেন এর গুনাগুন বর্তমান থাকে না। তেমনি উদ্দীপকের দৃশ্য-১ এ দেখানো হয়েছে লেবুর রস, চিনি ও পানি নামক তিন্নজাতীয় কারণের সমন্বেয়ে শরবত নামক মিশ্রকার্য তৈরি হয়। এখানে কারণের উপাদানগুলো ভিন্নজাতীয়। তাই বলা যায় যে দৃশ্য-১ এর দৃষ্টান্ত হলো ভিন্নজাতীয় কার্য সংমিশ্রণ ।"
        },
        {
          "label": "ঘ",
          "question": "",
          "explanation": "উদ্দীপকে দৃশ্য-২ এ উল্লিখিত যুক্তিটিতে কাকতালীয় অনুপপত্তি ঘটেছে। কার্যকারণ নিয়ম অনুযায়ী কার্য ও কারণের মাঝে অনিবার্য সম্পর্ক থাকে। আর কারণ থাকে পূর্বে এবং কার্য থাকে পরে। এই কারণ ও কার্য অনিবার্যভাবে যুক্ত। অনেক সময় একটি ঘটনার পরে অন্য আরেকটি ঘটনা ঘটলে দুটি ঘটনাকে অনিবার্যভাবে যুক্ত বলে মনে হয়। প্রকৃতপক্ষে ঘটনা দুটি অনিবার্যভাবে যুক্ত থাকে না। এই যুক্তিতে যৌক্তিক ত্রুটি থাকে। কার্যকারণ নিয়ম সংক্রান্ত এই ত্রুটিকে কাকতালীয় অনুপপত্তি বলে। এই কাকতালীয় অনুপপত্তির অর্থ হলো, এটার পরে ঘটেছে; অতএব এটার জন্য ঘটেছে। উদ্দীপকের দৃশ্য-২ এ উল্লেখ করা হয়েছে যে, ডিম খেয়ে পরীক্ষা দেয়ার পর বন্যা পরীক্ষায় ফেল করেছে; অতএব, ডিম খাওয়াই পরীক্ষায় ফেল করার কারণ। এখানে দুটি আলাদা ঘটনাকে এক সাথে যুক্ত করে সিদ্ধান্ত নেওয়ার কারণে কাকতালীয় অনুপপত্তি ঘটেছে। তাই বলা যায়, উদ্দীপকে দৃশ্য-২ এ উল্লিখিত যুক্তিটি অবৈধ"
        }
      ]
    },
    {
      "number": "11",
      "uddipok": "",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "যখন কতগুলো কারণ একসাথে কাজ করে একটি মিশ্র কার্য উৎপন্ন করে এবং এই মিশ্র কার্যটি প্রতিটি কারণ থেকে উৎপন্ন কার্যের সমজাতীয় হয় তখন তাকে সমজাতীয় কার্য সংমিশ্রণ বলে।"
        },
        {
          "label": "খ",
          "question": "নিরীক্ষণ ও পরীক্ষণ আরোহের ভিত্তি কেন ? ব্যাখ্যা করো।",
          "explanation": "বিশেষ থেকে সার্বিকে গমনের জন্য বিভিন্ন বাস্তব উপাদান প্রয়োজন হয়। নিরীক্ষণ ও পরীক্ষণ আরোহের সেসব উপাদান সরবরাহ করে বলে নিরীক্ষণ ও পরীক্ষণ আরোহের ভিত্তি। অনুমানের মূল লক্ষ্য থাকে আকারগত ও বস্তুগত উভয় প্রকার সত্যতা বিচার করা। আরোহে যে সার্বিক সিদ্ধান্ত প্রতিষ্ঠা করা হয় তার আকারগত ভিত্তি হিসেবে কাজ করে প্রকৃতির নিয়মানুবর্তিতা নীতি ও কার্যকারণ নিয়ম। আর নিরীক্ষণ ও পরীক্ষণের মাধ্যমে আরোহানুমানের বস্তুগত সত্যতা বিচার করা হয়। এ কারণে নিরীক্ষণ ও পরীক্ষণকে বলা হয় আরোহের বস্তুগত ভিত্তি।"
        },
        {
          "label": "গ",
          "question": "",
          "explanation": "উদ্দীপকে কারণ সম্পর্কে যে মতবাদ প্রকাশ পেয়েছে তা হলো বহুকারণবাদ।নিচে তা ব্যাখ্যা করা হলো- আমরা জানি একটি কার্য সংঘটিত হওয়ার পিছনে একাধিক কারণ থাকতে পারে। এই মতবাদকে কেন্দ্র করেই গড়ে উঠেছে বহুকারণবাদ। বহুকারণবাদ অনুযায়ী একই কার্য বিভিন্ন কারণের দ্বারা সংঘটিত হতে পারে। যেমন- মৃত্যু একটি কার্য। আর 'মৃত্যু' নামক কার্যটি দুর্ঘটনা, বিষপান, গুলিবিদ্ধ হওয়া, বার্ধক্য, রোগে ভোগা প্রভৃতি কারণ দ্বারা সংঘটিত হতে পারে । উদ্দীপকে বর্ণিত ছকে, ক্ষুধা নিবারণের কারণ হিসেবে ভাত খাওয়া, রুটি খাওয়া, বিরিয়ানি খাওয়া ও পোলাও খাওয়ার বিষয় উল্লেখ করা হয়েছে। এভাবে দেখানো হয়েছে যে, একই কার্য বিভিন্ন কারণের দ্বারা সংঘটিত হতে পারে। এভাবে কোনো কাজের জন্য একাধিক কারণ।তাই বলা যায় উদ্দীপকে কারণ সম্পর্কে বহুকারণবাদ মতবাদটি প্রকাশ পায় ।"
        },
        {
          "label": "ঘ",
          "question": "",
          "explanation": "উদ্দীপকের বিষয়টি হলো বহুকারণবাদ।বহুকারণবাদ বিষয়টিতে বিভিন্ন রকম ত্রুটি থাকার কারণে আমি এই মতবাদটিকে গ্রহণযোগ্য মনে করি না।নিচে তা বিশ্লেষণ করা হলো - বহুকারণবাদে কারণকে একটি বিশিষ্ট ঘটনা হিসেবে প্রকাশ করা হয় । যদি কারণের মতো কার্যকেও একটি বিশিষ্ট ঘটনা হিসেবে গ্রহণ করা হয়, তাহলে বহুকারণবাদ ভ্রান্ত বলে প্রমাণিত হয়। বস্তুত বহুকারণবাদের মাধ্যমে কোনো কার্যের বিভিন্ন ধরনকে একটি কার্য বলে মনে করা হয়। প্রকৃতপক্ষে কোনো কার্যের বিভিন্ন ধরন এক নয়। পাশাপাশি কার্যকারণ নিয়মকে মেনে নিলে বহুকারণবাদ মিথ্যা প্রমাণিত হয়। কার্যকারণ নিয়ম অনুযায়ী, কারণ ও কার্যের মধ্যে অনিবার্য সম্পর্ক বিদ্যমান। আর প্রতিক্ষেত্রে একই কারণ একই কার্য ঘটায় । তাই প্রতিটি কার্যের কারণ একটি। এই কার্যকারণ নিয়ম মেনে নিলে বহুকারণবাদ বাতিল হয়ে যায়। কারণের সংজ্ঞা অনুযায়ী কারণ হলো কার্যের অপরিবর্তনীয়, শর্তহীন ও অব্যবহিত পূর্ববর্তী ঘটনা। আর একটি কার্যের অব্যবহিত পূর্ববর্তী একটি ঘটনা থাকে। তাই কারণের বিজ্ঞানসম্মত সংজ্ঞা মেনে নিলে বহুকারণবাদকে অস্বীকার করতে হয়। বহুকারণবাদে বিভিন্ন ধরনের কার্যের সার্বিকীকরণ করে একটি কার্য বলে সিদ্ধান্ত গ্রহণ করা হয়। অথচ বহুকারণবাদে প্রতিটি কারণকে বিশিষ্ট কারণ হিসেবে উপস্থাপন করা হয়। যদি কারণের মতো কার্যকেও সার্বিকীকরণ করা হয় তাহলে বহুকারণবাদ ভ্রান্ত প্রমাণিত হয়। পরিশেষে বলা যায় যে, বহুকারণবাদের বিভিন্ন ত্রুটি রয়েছে। এ কারণে বহুকারণবাদ আমার কাছে গ্রহণযোগ্য নয় ।"
        }
      ]
    }
  ]
}