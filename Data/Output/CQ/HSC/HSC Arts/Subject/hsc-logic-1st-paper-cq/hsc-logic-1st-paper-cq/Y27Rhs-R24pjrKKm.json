{
  "title": "দিনাজপুর বোর্ড ২০২১",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "",
      "tag": "CTG.B 21,DIN.B 21",
      "sub_questions": [
        {
          "label": "ক",
          "question": "",
          "explanation": "ব্রিটিশ যুক্তিবিদ মিল বলেন, যুক্তিবিদ্যা হলো বোধশক্তির যে ক্রিয়াগুলো সাক্ষ্য বিচারের জন্য অপরিহার্য তার বিজ্ঞান।"
        },
        {
          "label": "খ",
          "question": "",
          "explanation": "বিষয়বস্তুকে আদর্শ বা মানদণ্ডের ভিত্তিতে মূল্যায়ন করার কারণে যুক্তিবিদ্যাকে আদর্শনিষ্ঠ বিজ্ঞান বলা হয়। যে বিজ্ঞান কোনো আদর্শ বা মানদণ্ডের আলোকে বিষয়বস্তু মূল্যায়ন করে তাকে আদর্শনিষ্ঠ বিজ্ঞান বলা হয়। যুক্তিবিদ্যার আদর্শ হলো সত্যতা। সত্যের আদর্শ অনুযায়ী যুক্তিবিদ্যা বৈধ যুক্তির নিয়মাবলি আবিষ্কার করে এবং এইসব নিয়মের আলোকে সেগুলোর মূল্য নিরুপণ করে। যুক্তিবিদ্যা যেহেতু আদর্শের ভিত্তিতে বিষয়বস্তুর মূল্যায়ন করে তাই যুক্তিবিদ্যাকে আদর্শনিষ্ঠ বিজ্ঞান বলা হয় ।"
        },
        {
          "label": "গ",
          "question": "",
          "explanation": "উদ্দীপকের চারাগাছ দ্বারা যুক্তিবিদ্যার ক্রমবিকাশের মধ্যযুগকে বোঝানো হয়েছে।নিচে ব্যাখ্যা করা হলো- যুক্তিবিদ্যার আলোচনা প্রাচীনকাল থেকে শুরু করে সমকালীন যুগ পর্যন্ত বিভিন্ন ধারায় বিকশিত হয়েছে। যুক্তিবিদ্যার ইতিহাসে মধ্যযুগে বিভিন্ন মুসলিম মনীষী গুরুত্বপূর্ণ অবদান রাখেন। মধ্যযুগে যুক্তিবিদ্যায় যে সব মনীষী গুরুত্বপূর্ণ অবদান রাখেন তাদের মধ্যে উল্লেখযোগ্য হলেন— আল-কিন্দি, আল-ফারাবি, ইবনে সিনা, আল-গাযযালি ও ইবনে রুশদ। মধ্যযুগে যেসব দার্শনিক যুক্তিবিদ্যার ওপর সবচেয়ে বেশি কাজ করেছেন তাদের মধ্যে আল- ফারাবি ছিলেন প্রধান। তিনি সহানুমান, আরোহ অনুমান সংক্রান্ত আলোচনা, পদ ও বচনের ভাষাতাত্ত্বিক ও যৌক্তিক আলোচনা ইত্যাদি ক্ষেত্রে বিভিন্ন মৌলিক আলোচনা করেন। মধ্যযুগে আল-গাম্যালি তাহফাতুল ফালাসিফা গ্রন্থে দার্শনিকদের ভ্রান্তিগুলো নির্ণয় করার ক্ষেত্রে যে যুক্তি প্রদর্শন করেছেন তার দার্শনিক মূল্য অনেক। এছাড়া মধ্যযুগে ইবনে রুশদও গুরুত্বপূর্ণ অবদান রাখেন। উদ্দীপকের চারাগাছ দ্বারা যুক্তিবিদ্যার ক্রমবিকাশের মধ্যযুগকে বোঝানো হয়েছে। কেননা উদ্দীপকের চারাগাছ দ্বারা দ্বিতীয় পর্যায়কে নির্দেশ করে। আর যুক্তিবিদ্যার ক্রমবিকাশের ধারায় দ্বিতীয় যুগ হলো মধ্যযুগ।তাই বলা যায় উদ্দীপকের চারাগাছ দ্বারা যুক্তিবিদ্যার ক্রমবিকাশের মধ্যযুগকে বোঝানো হয়েছে।"
        },
        {
          "label": "ঘ",
          "question": "",
          "explanation": "উদ্দীপকের বীজ দ্বারা যুক্তিবিদ্যার ক্রমবিকাশের ধারায় প্রাচীন যুগকে নির্দেশ করা হয়েছে। প্রাচীন যুগের একজন যুক্তিবিদ হলেন এরিস্টটল। এরিস্টটল প্রাচীন যুগের যুক্তিবিদ্যা সম্পর্কে যে ধারণা দিয়েছেন তা বিশ্লেষণ করা হলো- উদ্দীপকের প্রক্রিয়ায় বীজ প্রথম স্থানে রয়েছে, আর যুক্তিবিদ্যার ক্রমবিকাশের ধারায় প্রথম যুগ হলো প্রাচীন যুগ। প্রাচীন যুগের উল্লেখযোগ্য একজন যুক্তিবিদ হলেন এরিস্টটল। গ্রিক দার্শনিক এরিস্টটল যুক্তিবিদ্যাকে চিন্তার বিজ্ঞান বলে অভিহিত করেছেন। তিনি মনে করেন, চিন্তার আকার ও উপাত্ত নিয়ে আলোচনা করা যুক্তিবিদ্যার কাজ। তার মতে, জ্ঞান আহরণের ভিত্তি হলো চিন্তা। তাই চিন্তা পদ্ধতি সঠিক না হলে যথার্থ জ্ঞান অন্বেষণ করা সম্ভব নয়। এই কারণে চিন্তা প্রক্রিয়াকে সঠিক করার জন্য একটি স্বতন্ত্র্য্য বিদ্যা বা বিজ্ঞান প্রয়োজন। যুক্তিবিদ্যা হলো চিন্তাকে সুশৃঙ্খল করার বিদ্যা। এদিক থেকে এরিস্টটল যুক্তিবিদ্যাকে চিন্তার বিজ্ঞান বলে অভিহিত করেছেন। তিনি চিন্তা পদ্ধতির চারটি মৌলিক নিয়মের কথা বলেছেন যা যৌক্তিক চিন্তার ক্ষেত্রে গুরুত্বপূর্ণ স্থান দখল করে আছে। যুক্তিবিদ্যায় এরিস্টটলের শ্রেষ্ঠ অবদান হলো সহানুমান সম্বন্ধে ধারণা প্রবর্তন।"
        }
      ]
    },
    {
      "number": "2",
      "uddipok": "দৃশ্যকল্প-১: সাকিব জীববিজ্ঞান ক্লাসে শিক্ষকের বক্তব্য থেকে একটি ব্যাঙকে বিভিন্ন অঙ্গ-প্রত্যঙ্গে ব্যবচ্ছেদ করার বিষয়ে জ্ঞান অর্জন করলো। দৃশ্যকল্প-২: নাবিল জীববিজ্ঞান ক্লাস থেকে ব্যাঙকে বিভিন্ন অঙ্গে ব্যবচ্ছেদ করার জ্ঞান অর্জন করে পরীক্ষাগারে গিয়ে একটি ব্যাঙকে বিভিন্ন অংশে ব্যবচ্ছেদ করতে সক্ষম হলো।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "যুক্তিবিদ্যার প্রধান আলোচ্য বিষয় হলো অনুমান ।"
        },
        {
          "label": "খ",
          "question": "",
          "explanation": "যুক্তিবিদ্যার মূল আলোচ্য বিষয় হলো অনুমান, তাই একে অনুমানমূলক বিজ্ঞান বলা হয় । যে কোনো বৈজ্ঞানিক গবেষণায় প্রথমেই অনুমানের আশ্রয় নিতে হয়। ব্যক্তিগত বা ব্যাবহারিক জীবনেও বিভিন্ন ক্ষেত্রে আমাদের অনুমান করতে হয়। এইসব অনুমানের বিচার ও বিশ্লেষণ করা হয় যুক্তিবিদ্যায়। ব্রিটিশ যুক্তিবিদ জন স্টুয়ার্ট মিলের মতে, যুক্তিবিদ্যা অনুমানমূলক সত্যের বিচার করে। জ্ঞাত সত্য থেকে অজ্ঞাত সত্যে উপনীত হওয়া যায় কি-না তা বিচার করে দেখাই হলো যুক্তিবিদ্যার কাজ। এসব কারণে যুক্তিবিদ্যাকে অনুমানমূলক বিজ্ঞান বলা হয় ।"
        },
        {
          "label": "গ",
          "question": "",
          "explanation": "দৃশ্যকল্প-১ এ যুক্তিবিদ্যার বিজ্ঞানের দিকটির প্রতিফলন ঘটেছে।ব্যাখ্যা করা হলো- যুক্তিবিদ্যার প্রকৃতি পর্যালোচনা করলে দেখা যায় যে, যুক্তিবিদ্যা একটি বিজ্ঞান। বিভিন্ন যুক্তিবিদ যুক্তিবিদ্যাকে বিজ্ঞান বলে অভিহিত করেছেন। যুক্তিবিদ ওয়েলটন, হ্যামিলটন, টমসন প্রমুখ যুক্তিবিদ যুক্তিবিদ্যাকে বিজ্ঞান বলে অভিহিত করেছেন। তাদের মতে, চিন্তা বিষয়ক কতগুলো নিয়মনীতি প্রদান করা যুক্তিবিদ্যার কাজ। এটি নির্ভুল চিন্তার নিয়মাবলি নির্দেশ করে এবং বিশুদ্ধ চিন্তা বলতে কি বোঝায় তা তুলে ধরে। এছাড়া বিজ্ঞানের মতো যুক্তিবিদ্যার নিজস্ব বিষয়বস্তু রয়েছে এবং বিজ্ঞানের মতো বস্তুনিষ্ঠভাবে না হলেও আকারগতভাবে এসব বিষয়বস্তুকে যথার্থই আলোচনা করতে পারে। তেমনি দৃশ্যকল্প-১ এ সাকিব জীববিজ্ঞান ক্লাসে শিক্ষকের বক্তব্য থেকে একটি ব্যাঙকে বিভিন্ন অঙ্গ-প্রত্যঙ্গে ব্যবচ্ছেদ করার বিষয়ে জ্ঞান অর্জন করে। তার এই জ্ঞান কিছু নিয়ম নির্ভর। যা যুক্তিবিদ্যার বিজ্ঞানের দিককে নির্দেশ করে। এভাবে সাকিবের শিক্ষণ প্রক্রিয়ার মাধ্যমে যুক্তিবিদ্যার বিজ্ঞানের দিকটির প্রতিফলন ঘটেছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ ব্যাবহারিক বা কলাবিদ্যার বিষয়টি প্রতিফলন ঘটেছে এটি দৃশ্যকল্প-১ এ তাত্ত্বিক বিষয় থেকে বেশি কার্যকর।নিচে এ বিষয়ে মতামত দেওয়া হলো- যুক্তিবিদ্যার দুটি প্রধান দিক হলো— তাত্ত্বিক বা বিজ্ঞান বিষয়ক দিক এবং ব্যাবহারিক বা কলাবিদ্যা বিষয়ক দিক। কোনো সাধারণ নিয়মের ভিত্তিতে প্রকৃতির একটি বিশেষ বিষয়ের সুশৃঙ্খল ও সুসংবদ্ধ আলোচনা হচ্ছে বিজ্ঞান । অর্থাৎ বিজ্ঞান কোনো নির্দিষ্ট বিষয় সম্পর্কে তাত্ত্বিক জ্ঞান প্রদান করে। যেমন— পদার্থবিজ্ঞান পদার্থের গঠন ও প্রকৃতি সম্পর্কে আলোচনা করে । এর মাধ্যমে আমরা পদার্থ সম্পর্কে তাত্ত্বিক জ্ঞান লাভ করি। অন্যদিকে, কলাবিদ্যা হচ্ছে একটি প্রায়োগিক বিদ্যা, যা কোনো বিশেষ উদ্দেশ্য সাধনের জন্য বৈজ্ঞানিক জ্ঞানকে বাস্তবে প্রয়োগ করার নিয়ম-কানুন ও কলা-কৌশল শিক্ষা দেয়। তেমনি দৃশ্যকল্প-১ এবং দৃশ্যকল্প-২ এ যথাক্রমে সাকিব ও নাবিল যে জ্ঞান অর্জন করেছে তা বিজ্ঞান ও কলা। এসব জ্ঞান তাত্ত্বিক ও ব্যাবহারিক উভয় বিষয়ের সাথে সাদৃশ্যপূর্ণ । তাই উপরিউক্ত আলোচনা থেকে বলা যায়, বিজ্ঞান ও কলাবিদ্যা যুক্তিবিদ্যার দুটি ভিন্ন দিক হলেও পরস্পর গভীরভাবে সম্পর্কিত। একটিকে ছাড়া অন্যটি পূর্ণাঙ্গ হতে পারে না। কেননা, বিজ্ঞান কোনো নির্দিষ্ট বিষয় সম্পর্কে তাত্ত্বিক জ্ঞান প্রদান করে এবং কলাবিদ্যা বৈজ্ঞানিক জ্ঞানকে বাস্তব ক্ষেত্রে প্রয়োগ করার নিয়ম-কানুন ও কৌশল শিক্ষা দেয়।"
        }
      ]
    },
    {
      "number": "3",
      "uddipok": "দৃশ্যকল্প-১: আম হয় মিষ্টি। দৃশ্যকল্প-২: আম মিষ্টি । দৃশ্যকল্প-৩: বাহ্, সাবাস, ছি! ছি!",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "এক বা একাধিক বর্ণের সমষ্টি যখন কোনো অর্থ প্রকাশ করে তখন তাকে শব্দ বলে ।"
        },
        {
          "label": "খ",
          "question": "",
          "explanation": "শব্দ যখন যুক্তিবাক্যের উদ্দেশ্য ও বিধেয় হিসেবে ব্যবহার হয় তখন তা পদে পরিণত হয়। কোনো শব্দ যখন যুক্তিবাক্যের উদ্দেশ্য বা বিধেয়রূপে ব্যবহৃত হয় তখন তাকে পদ বলে। যেমন— 'মুরাদ হয় চতুর।' এই যুক্তিবাক্যে উদ্দেশ্যরূপে ব্যবহৃত ‘মুরাদ' শব্দটি একটি পদ এবং বিধেয়রূপে ব্যবহৃত ‘চতুর' শব্দটিও একটি পদ।"
        },
        {
          "label": "গ",
          "question": "",
          "explanation": "দৃশ্যকল্প-৩ এ পদ নিরপেক্ষ শব্দের প্রয়োগ ঘটেছে।ব্যাখ্যা করা হলো- পদ হওয়ার যোগ্যতা-অযোগ্যতার ভিত্তিতে যুক্তিবিদরা শব্দকে তিন ভাগে ভাগ করেছেন। তার মধ্যে পদ নিরপেক্ষ শব্দ একটি প্রকার। যে শব্দ স্বাধীনভাবে কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না; এমনকি কোনো পদের সাহায্য নিয়েও কোনো যুক্তিবাক্যের উদ্দেশ্য বা বিধেয় হতে পারে না তাকে পদ অযোগ্য বা পদ নিরপেক্ষ শব্দ বলা হয়। যেমন- যাও, খাও, ছি! ছি!, আহা, মরি! মরি!, ওগো, ওহে ইত্যাদি। এ শব্দগুলো কোনোভাবে পদ হওয়ার যোগ্যতা রাখে না । তমনি  দৃশ্যকল্প-৩ এ উল্লেখিত, বাহ্! সাবাস, ছি! ছি! এমন শব্দ যা কোনো যুক্তিবাক্যে উদ্দেশ্য বা বিধেয় হিসেবে কখনোই ব্যবহৃত হতে পারে না। তাই বলা যায় যে, দৃশ্যকল্প-৩ এ পদ নিরপেক্ষ শব্দের প্রয়োগ ঘটেছে।"
        },
        {
          "label": "ঘ",
          "question": "",
          "explanation": "দৃশ্যকল্প-১ হলো যুক্তিবাক্য ও দৃশ্যকল্প-২ হলো বাক্য।যুক্তিবাক্য ও বাক্যের মধ্যে যথেষ্ট পার্থক্য রয়েছে।বিশ্লেষণ করা হলো- উদ্দীপকের দৃশ্যকল্প-১ এ বলা হয়েছে ,আম হয় মিষ্টি। এ বক্তব্যটি উদ্দেশ্য- সংযোজক-বিধেয় পদে বিন্যস্ত। এ কারণে এটি যুক্তিবাক্য। আবার, দৃশ্যকল্প-২ এ উল্লেখিত, 'আম মিষ্টি'— এখানে একাধিক শব্দের সমন্বয়ে বিবৃতি প্রকাশ পেয়েছে। এ কারণে এটি বাক্য । আমরা জানি একটি বাক্যকে যুক্তিবাক্য হতে হলে উদ্দেশ্য, বিধেয় ও সংযোজক নির্দিষ্ট নিয়মে সাজানো থাকতে হবে যা দৃশ্যকল্প-২ এ দেখা যায় না। তাই এটি যুক্তিবাক্য নয়। অর্থাৎ, বাক্যের দুটি অংশই যথেষ্ট, যথা: উদ্দেশ্য ও বিধেয় । কিন্তু যুক্তিবাক্যের অন্তত তিনটি অংশ থাকতে হয়। যথা: উদ্দেশ্য, বিধেয় ও সংযোজক। যুক্তিবাক্য এক শব্দে হয় না, অন্তত তিনটি শব্দ দরকার হয় (উদ্দেশ্য, বিধেয় ও সংযোজক)। কিন্তু বাক্য এক শব্দ বিশিষ্ট হতে পারে, আবার একাধিক শব্দ বিশিষ্ট হতে পারে। পাশাপাশি যুক্তিবাক্যে গুণ ও পরিমাণ সুস্পষ্টভাবে প্রকাশ করা বাঞ্ছনীয়। কিন্তু বাক্যে গুণ ও পরিমাণ অনেক ক্ষেত্রে সুস্পষ্টভাবে প্রকাশিত হয় না । তাই বলা যায়, বাক্য ব্যক্তি বিশেষে ভিন্ন হতে পারে কিন্তু যুক্তিবাক্য তা পারে না। এসব কারণে দৃশ্যকল্প-১ ও ২-এ নির্দেশিত যুক্তিবাক্য ও বাক্যের মধ্যে পার্থক্য রয়েছে ।"
        }
      ]
    },
    {
      "number": "4",
      "uddipok": "",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "যে পদ একই অর্থে একটি মাত্র ব্যক্তি, বস্তু, বিষয় বা গুণকে চিহ্নিত করে তাকে বিশিষ্ট পদ বলে ।"
        },
        {
          "label": "খ",
          "question": "",
          "explanation": "'প্রাণী' পদটির জাত্যর্থ এবং ব্যক্ত্যর্থ উভয়ই আছে বলে একে জাত্যর্থক পদ বলে।যে পদের ব্যক্ত্যর্থ এবং জাত্যর্থ উভয়ই থাকে তাকে জাত্যর্থক পদ বলে। জাত্যর্থক পদ একই সাথে সংখ্যা এবং গুণ উভয়কে নির্দেশ করে। 'প্রাণী' পদটির সংখ্যার দিক এবং গুণের দিক উভয়ই আছে। অর্থাৎ 'প্রাণী' পদটির ব্যক্ত্যর্থ এবং জাত্যর্থ দুটোই আছে। তাই 'প্রাণী' পদটি জাত্যর্থক।"
        },
        {
          "label": "গ",
          "question": "",
          "explanation": "উদ্দীপকে পদের ব্যক্ত্যর্থ ও জাত্যর্থের সম্পর্ক প্রতিফলিত হয়েছে।এদের সম্পর্ক ব্যাখ্যা করা হলো- ব্যক্ত্যর্থ হলো পদের সংখ্যাগত দিক এবং জাত্যর্থ পদের গুণগত দিক। ব্যক্ত্যর্থ ও জাত্যর্থের সম্পর্ককে চারভাগে ব্যাখ্যা করা যায়। যথা- (১) পদের ব্যক্ত্যর্থ বাড়লে জাত্যর্থ কমে, (২) ব্যক্ত্যর্থ কমলে জাত্যর্থ বাড়ে, (৩) জাত্যর্থ বাড়লে ব্যক্ত্যর্থ কমে এবং (৪) জাত্যর্থ কমলে ব্যক্ত্যর্থ বাড়ে। উদ্দীপকের ছক চিত্রে জাম বললে সকল জামকে বোঝায়, আবার টক-মিষ্টি জাম বললে, জামের সংখ্যা বা ব্যক্ত্যর্থ কমে যায়। তেমনিভাবে, ছকের ডান চিত্রে জাম বললে শুধু জামত্ব গুণ থাকে। আবার জামত্ব + টকত্ব+ মিষ্টত্ব বলা হলে জামের গুণ বা জাত্যর্থ বৃদ্ধি পায়। উদ্দীপকের ছক চিত্রের এ বিষয়টি ব্যক্ত্যর্থ ও জাত্যর্থের হ্রাস-বৃদ্ধির সম্পর্কের অনুরূপ।"
        },
        {
          "label": "ঘ",
          "question": "",
          "explanation": "উক্ত ছকগুলোতে ব্যক্ত্যর্থ ও জাত্যর্থের বিপরীতমুখী হ্রাস-বৃদ্ধির যে সম্পর্ক ফুটেছে তা সকল ক্ষেত্রে প্রযোজ্য নয়। ব্যক্ত্যর্থ ও জাত্যর্থের বিপরীতমুখী হ্রাসবৃদ্ধির নিয়মটি গাণিতিক অনুপাতের বেলায় খাটে না। কারণ এ ধরনের বিপরীতমুখী হ্রাস-বৃদ্ধি সব ক্ষেত্রে একই অনুপাতে ঘটে না। ঠিক কতটা জাত্যর্থ বাড়লে কতটা ব্যক্ত্যর্থ কমবে এ সম্বন্ধে কোনো নির্দিষ্ট নিয়ম নেই। আবার কোনো কোনো ক্ষেত্রে ব্যক্ত্যর্থ বাড়ে কিন্তু জাত্যর্থ ঠিকই থেকে যায়। যেমন— একটি গ্রহে যদি হঠাৎ মানুষ আবিষ্কৃত হয় তবে এ যাবৎ আমরা মানুষের যে ব্যক্ত্যর্থ বা সংখ্যা জানি তা নতুন আবিষ্কারের মাধ্যমে বেড়ে যাবে কিন্তু জাত্যর্থ বা গুণ একই থেকে যাবে। একইভাবে কিছু ক্ষেত্রে জাত্যর্থ (গুণ) বাড়ে কিন্তু ব্যক্ত্যর্থ (পরিমাণ) ঠিকই থেকে যায়। যেমন- গবেষণা দ্বারা সোনার মধ্যে অতিরিক্ত গুণ আবিষ্কৃত । হলো। এখানে জাত্যর্থ বাড়ল। কিন্তু ব্যক্ত্যর্থের পরিবর্তন হলে সেই পদটি সম্পূর্ণ নতুন পদে পরিণত হয়। ফলে নিয়মটি সেখানে খাটে না। তাই বলা যায়, ব্যক্ত্যর্থ ও জাত্যর্থের মধ্যে বিপরীত সম্পর্ক থাকলেও এই সম্পর্ক সর্বক্ষেত্রে সত্য বলা যায় না। কেবল ক্রমিকভাবে সাজানো জাতিবাচক বা শ্রেণিবাচক পদের ক্ষেত্রেই সম্পর্কটি প্রযোজ্য হয় ।"
        }
      ]
    },
    {
      "number": "5",
      "uddipok": "দৃশ্যকল্প-১: সব আম হয় সবুজ। দৃশ্যকল্প-২: কিছু আম নয় মিষ্টি। দৃশ্যকল্প-৩: কোনো গাছের ডাল নয় সবুজ।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "উদ্দেশ্য ও বিধেয় পদের মধ্যকার সদর্থক ও নঞর্থক সম্পর্কের ভাষাগত প্রকাশকে যুক্তিবাক্য বলে।"
        },
        {
          "label": "খ",
          "question": "",
          "explanation": "বিশেষ সদর্থক যুক্তিবাক্যে বিধেয়কে উদ্দেশ্যের আংশিক ব্যর্থ সম্পর্কে স্বীকার করা হয়। তাই এই যুক্তিবাক্যে কোনো পদই পূর্ণব্যাপ্য নয় । ব্যাপ্যতার নিয়মানুযায়ী, বিশেষ যুক্তিবাক্যের উদ্দেশ্য পদ অব্যাপ্য এবং সদর্থক যুক্তিবাক্যের বিধেয় পদ অব্যাপ্য। এক্ষেত্রে বিশেষ সদর্থক যুক্তিবাক্য বা I-বাক্য বিশেষ হওয়ায় উদ্দেশ্য পদ অব্যাপ্য এবং সদর্থক হওয়ায় বিধেয় পদ অব্যাপ্য হয়। যেমন— 'কিছু মানুষ হয় অসৎ'। এখানে মানুষ উদ্দেশ্য পদ এবং কবি বিধেয় পদ উভয় অব্যাপ্য।"
        },
        {
          "label": "গ",
          "question": "",
          "explanation": "দৃশ্যকল্প-৩ এ সার্বিক নঞর্থক যুক্তিবাক্যের প্রয়োগ ঘটেছে।ব্যাখ্যা করা হলো- সার্বিক নঞর্থক যুক্তিবাক্য গুণের দিক থেকে নঞর্থক এবং পরিমাণের দিক থেকে সার্বিক। অর্থাৎ এখানে উদ্দেশ্য পদের সম্পূর্ণ ব্যক্ত্যর্থ বিধেয়কে | অস্বীকার করা হয়। ব্যাপ্যতার নিয়মানুযায়ী এরূপ যুক্তিবাক্যের উদ্দেশ্য ও বিধেয় উভয় পদ ব্যাপ্য হয়। কারণ সার্বিক যুক্তিবাক্য হওয়ার কারণে উদ্দেশ্য পদ ব্যাপ্য। আবার, যুক্তিবাক্যটি নঞর্থক বলে বিধেয় পদও ব্যাপ্য। দৃশ্যকল্প-৩ এ বলা হয়েছে, 'কোনো গাছের ডাল নয় সবুজ। এখানে উদ্দেশ্য ও বিধেয় উভয় পদই সার্বিকভাবে গৃহীত হয়েছে। ফলে যুক্তিবাক্যটির উভয় পদই ব্যাপ্য।তাই বলা যায়,  দৃশ্যকল্প-৩ এ সার্বিক নঞর্থক যুক্তিবাক্যের প্রয়োগ ঘটেছে।"
        },
        {
          "label": "ঘ",
          "question": "",
          "explanation": "দৃশ্যকল্প-১ সার্বিক সদর্থক  ও দৃশ্যকল্প-২ বিশেষ নঞর্থক যুক্তিবাক্যকে নির্দেশ করে। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে স্বীকার করে তাকে সার্বিক সদর্থক বা যুক্তিবাক্য বলা হয়। অর্থাৎ A যুক্তিবাক্য গুণের দিক থেকে সদর্থক বা ইতিবাচক এবং পরিমাণের দিক থেকে সার্বিক। দৃশ্যকল্প-১ এ বলা হয়েছে, সকল দার্শনিক হন জ্ঞানী। এখানে বিধেয় পদটি উদ্দেশ্য পদের সমগ্র ব্যক্ত্যর্থকে স্বীকার করেছে। তাই এটি সার্বিক সদর্থক যুক্তিবাক্য। আবার, যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থকে অস্বীকার করে তাকে বিশেষ নঞর্থক যুক্তিবাক্য বলা হয়। অর্থাৎ O-যুক্তিবাক্য গুণের দিক থেকে নঞর্থক এবং পরিমাণের দিক থেকে বিশেষ। দৃশ্যকল্প-২ এ বর্ণিত, কিছু আম নয় মিষ্টি। এখানে বিধেয় পদটি উদ্দেশ্য পদের আংশিক ব্যক্ত্যর্থকে অস্বীকার করেছে। এ কারণে এটি বিশেষ নঞর্থক বা O-যুক্তিবাক্য। ব্যাপ্যতার নিয়মানুযায়ী, দৃশ্যকল্প-১ এ নির্দেশিত সার্বিক সদর্থক যুক্তিবাক্যের উদ্দেশ্য পদ ব্যাপ্য ও বিধেয় পদ অব্যাপ্য হয়। কিন্তু দৃশ্যকল্প-২ এ নির্দেশিত বিশেষ নঞর্থক যুক্তিবাক্যের উদ্দেশ্য পদ অব্যাপ্য ও বিধেয় পদ ব্যাপ্য হয়। তাই বলা যায়, দৃশ্যকল্প-১ ও ২ এ গুণগত ও পরিমাণগত উভয় দিক থেকেই আলাদা।"
        }
      ]
    },
    {
      "number": "6",
      "uddipok": "দৃশ্যকল্প-১:সব কলা হয় আয়রন সমৃদ্ধ ।  চম্পা হয় এক প্রকারের কলা । সুতরাং চম্পা হয় আয়রন সমৃদ্ধ। দৃশ্যকল্প-২: সবরি কলা হয় পটাশ সমৃদ্ধ বিচিকলা হয় পটাশসমৃদ্ধ।  সাগর কলা হয় পটাশসমৃদ্ধ সুতরাং, সব কলা হয় পটাশ সমৃদ্ধ।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "অনুমান হলো কোনো জানা বিষয়ের ওপর ভিত্তি করে অজ্ঞাত বিষয় সম্পর্কে সিদ্ধান্ত গ্রহণের মানসিক প্রক্রিয়া।"
        },
        {
          "label": "খ",
          "question": "",
          "explanation": "অবরোহ অনুমানের সিদ্ধান্ত আশ্রয়বাক্যের তুলনায় কম ব্যাপক হয় বলে এ অনুমানের গতি নিম্নমুখী। যে অনুমানে এক বা একাধিক আশ্রয়বাক্য থেকে সিদ্ধান্ত গ্রহণ করা হয় এবং আশ্রয়বাক্যের কম ব্যাপক অথবা সমব্যাপক সিদ্ধান্ত অনিবার্যভাবে অনুমিত হয় তাকে অবরোহ অনুমান বলে। যেমন— সকল ফুল হয় সুন্দর। গোলাপ হয় একটি ফুল। অতএব, গোলাপ হয় সুন্দর। এই অবরোহ দৃষ্টান্তে সার্বিক থেকে বিশেষে যাওয়া হয়েছে। এরূপ কারণে অবরোহ অনুমানের গতি নিম্নমুখী হয় ।"
        },
        {
          "label": "গ",
          "question": "",
          "explanation": "দৃশ্যকল্প-২ এর অনুমানটি হচ্ছে আরোহ অনুমান ।ব্যাখ্যা করা হলো- বিশেষ বিশেষ দৃষ্টান্তের বা ঘটনার পর্যবেক্ষণের বাস্তব অভিজ্ঞতার ওপর ভিত্তি করে একটি সার্বিক সংশ্লেষক যুক্তিবাক্য স্থাপনের প্রক্রিয়াকে আরোহ অনুমান বলে। এ অনুমানের সিদ্ধান্ত সব সময় আশ্রয়বাক্য থেকে বেশি ব্যাপক হয়। যেমন: সক্রেটিস, প্লেটো, এরিস্টটলসহ কয়েকজনবিশেষ দার্শনিকের জ্ঞান সম্পর্কে জেনে 'সকল দার্শনিক হন জ্ঞানী'- এই সিদ্ধান্ত প্রতিষ্ঠা করা হয় যখন সেটি হয় আরোহ অনুমান। দৃশ্যকল্প-২ এ বলা হয়েছে, 'সবরি কলা হয় পটাশসমৃদ্ধ । বিচিকলা হয় পটাশসমৃদ্ধ। সাগর কলা হয়. পটাশসমৃদ্ধ। সুতরাং, সব কলা হয় পটাশসমৃদ্ধ। এই অনুমানটিতে কয়েকটি বিশেষ বিশেষ দৃষ্টান্তের অভিজ্ঞতার ভিত্তিতে একটি সার্বিক সিদ্ধান্ত নেওয়া হয়েছে। এখানে আশ্রয়বাক্য থেকে সিদ্ধান্তটি বেশি ব্যাপক হওয়ায় দৃশ্যকল্পটি আরোহ অনুমানের উদাহরণ ।"
        },
        {
          "label": "ঘ",
          "question": "",
          "explanation": "দৃশ্যকল্প-১ অবরোহ অনুমান এবং দৃশ্যকল্প -২ আরোহ অনুমানকে ইঙ্গিত করে। যে অনুমানে এক বা একাধিক আশ্রয়বাক্য থেকে আশ্রয়বাক্যের কম ব্যাপক অথবা সমব্যাপক সিদ্ধান্ত অনিবার্যভাবে অনুমিত হয় তাকে অবরোহ অনুমান বলে। এখানে সিদ্ধান্ত আশ্রয়বাক্যের চেয়ে কম ব্যাপক বা সমব্যাপক হতে পারে কিন্তু কোনোভাবেই সিদ্ধান্ত আশ্রয়বাক্যের চেয়ে বেশি ব্যাপক হতে পারে না। দৃশ্যকল্প-১ এ বলা হয়েছে, 'সব কলা হয় আয়রনসমৃদ্ধ। চম্পা হয় এক প্রকারের কলা। সুতরাং চম্পা হয় আয়রন সমৃদ্ধ।' অর্থাৎ এখানে সমগ্র থেকে বিশেষে গমন করা হয়েছে বলে এটি অবরোহ অনুমানকে ইঙ্গিত করেছে। অপরপক্ষে, যে অনুমানে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত অনুমিত হয় তাকে আরোহ অনুমান বলে। দৃশ্যকল্প-২ এ দেখা যাচ্ছে যে, ‘সবরি কলা, বিচিকলা ও সাগরকলা হয় পটাশসমৃদ্ধ। সুতরাং সব কলা হয় পটাশসমৃদ্ধ।' অর্থাৎ এখানে বিশেষ থেকে সার্বিকে গমন করা হয়েছে বলে এটি আরোহ অনুমানকে ইঙ্গিত করে । দৃশ্যকল্প-১ ও ২ এর মধ্যে দৃশ্যকল্প-২ এ বস্তুগত সত্যতা লক্ষ করা যায়। কারণ দৃশ্যকল্প-২ এ কয়েকটি বিশিষ্ট যুক্তিবাক্যের ওপর নির্ভর করে একটি সার্বিক যুক্তিবাক্য সিদ্ধান্ত রূপে গ্রহণ করা হয়েছে। এখানে আশ্রয়বাক্যগুলো বাস্তব অভিজ্ঞতা থেকে সংগ্রহ করা। কাজেই এর সিদ্ধান্ত বস্তুগতভাবে সত্য। তাছাড়া এর সিদ্ধান্ত আশ্রয়বাক্য থেকে বেশি ব্যাপক। তাই বলা যায়, দৃশ্যকল্প-২ এ পরিলক্ষিত আরোহ অনুমান বস্তুগত সত্য । তাই বলা যায়, দৃশ্যকল্প-১ ও ২ হলো অবরোহ ও আরোহ অনুমান। ভিন্ন বৈশিষ্ট্য হওয়ার কারণে উভয় অনুমানের মধ্যে সুস্পষ্ট পার্থক্য বিদ্যমান ।"
        }
      ]
    },
    {
      "number": "7",
      "uddipok": "সকল মানুষ হয় সুখী। শাহেদ হয় মানুষ । সুতরাং শাহেদ হয় সুখী।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "প্রধান পদ ও মধ্যপদ নিয়ে গঠিত যুক্তিবাক্যকে বলে সাধ্য আশ্রয়বাক্য বা প্রধান আশ্রয়বাক্য ।"
        },
        {
          "label": "খ",
          "question": "",
          "explanation": "সহানুমানে মধ্যপদকে অন্তত একবার ব্যাপ্য হতে হয়। না হলে অব্যাপ্য মধ্যপদজনিত অনুপপত্তি ঘটে। সহানুমানে মধ্যপদ প্রধান আশ্রয়বাক্যের প্রধান পদের সাথে এবং অপ্রধান আশ্রয়বাক্যের অপ্রধান পদের সাথে যুক্ত হয়ে সিদ্ধান্তে প্রধান ও অপ্রধান পদের মধ্যে সম্পর্ক স্থাপন করে। সেক্ষেত্রে মধ্যপদ আশ্রয়বাক্যেদ্বয়ে একবারও ব্যাপ্য না হলে অর্থাৎ একবারও সামগ্রিক অর্থে গৃহীত না হলে তা প্রধান ও অপ্রধান পদের মধ্যে কোনো বৈধ সম্পর্ক স্থাপিত হবে না। এবং অব্যাপ্য মধ্যপদজনিত অনুপপত্তির উদ্ভব ঘটবে। তাই সহানুমানে মধ্যপদকে অন্তত একবার ব্যাপ্য হতে হবে।"
        },
        {
          "label": "গ",
          "question": "",
          "explanation": "উদ্দীপকের প্রধান আশ্রয়বাক্য একটি সার্বিক সদর্থক যুক্তিবাক্য। সদর্থক যুক্তিবাক্য পরিমাণের দিক থেকে সার্বিক এবং গুণের দিক থেকে সদর্থক। অর্থাৎ, এই যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থ স্বীকার করে। আর ব্যাপ্যতার নিয়মানুযায়ী যেহেতু সার্বিক যুক্তিবাক্যের উদ্দেশ্য পদ ব্যাপ্য, তাই সদর্থক যুক্তিবাক্যের উদ্দেশ্য পদ ব্যাপ্য। কিন্তু সদর্থক যুক্তিবাক্য হওয়ার কারণে এই যুক্তিবাক্যের বিধেয় পদ অব্যাপ্য হয়। . তেমনি উদ্দীপকের প্রধান আশ্রয়বাক্য হলো— সকল মানুষ হয় সুখী। এখানে ব্যাপ্যতার নিয়মানুযায়ী উদ্দেশ্য পদ ব্যাপ্য এবং বিধেয় পদ অব্যাপ্য হয়েছে, যা সার্বিক সদর্থক বা A যুক্তিবাক্যের অনুরূপ।"
        },
        {
          "label": "ঘ",
          "question": "",
          "explanation": "উদ্দীপকে 'সুখী', ‘শাহেদ' ও 'সকল মানুষ' তুলনাযোগ্য পদ যথাক্রমে সহানুমানের প্রধান পদ, অপ্রধান পদ এবং মধ্যপদ। উল্লেখিত পদসমূহের আন্তঃসম্পর্ক বিশ্লেষণ করা হলো- একটি সহানুমানে তিনটি পদ থাকে। যথা- প্রধান পদ, অপ্রধান পদ ও মধ্যপদ। সহানুমানের সিদ্ধান্তের বিধেয়কে বলে প্রধান পদ এবং উদ্দেশ্যকে বলে অপ্রধান পদ। আর যে পদটি সহানুমানের উভয় আশ্রয়বাক্যে থাকে কিন্তু সিদ্ধান্তে থাকে না তাকে বলে মধ্যপদ। সহানুমানের যে আশ্রয়বাক্যে প্রধান পদ থাকে তাকে বলে প্রধান আশ্রয়বাক্যে এবং যে আশ্রয়বাক্যে অপ্রধান পদ থাকে তাকে বলে অপ্রধান আশ্রয়বাক্য। মধ্যপদ উভয় আশ্রয়বাক্যে অবস্থান করে আশ্রয়বাক্য দুটির মধ্যে একটি অনিবার্য সম্পর্ক তৈরি করে। আর এ অনিবার্য সম্পর্কের ভিত্তিতে সহানুমানে সিদ্ধান্ত অনুমিত হয়। তাই সহানুমানের সিদ্ধান্ত প্রতিষ্ঠার ক্ষেত্রে প্রধান, অপ্রধান এবং মধ্যপদের ভূমিকা অপরিহার্য। তেমনি উদ্দীপকে 'সুখী', 'শাহেদ' ও 'সকল মানুষ' পদের দিক থেকে বিবেচনা করলে সহানুমানের প্রধান পদ, অপ্রধান পদ এবং মধ্যপদের সাথে তুলনাযোগ্য।"
        }
      ]
    },
    {
      "number": "8",
      "uddipok": "দৃশ্যকল্প-১:সকল ফুল হয় সুন্দর। রজনীগন্ধা হয় এক প্রকার ফুল । সুতরাং রজনীগন্ধা হয় সুন্দর। দৃশ্যকল্প-২:সকল জিরাফ হয় শান্ত প্রাণী । সকল বিড়াল হয় শান্ত প্রাণী । সুতরাং  সকল বিড়াল হয় জিরাফ।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "দৃশ্যকল্প-১ যথার্থ সহানুমান। নিয়ম উল্লেখপূর্বক যথার্থতা মূল্যায়ন করো।"
        },
        {
          "label": "খ",
          "question": "",
          "explanation": "সহানুমান একটি মাধ্যম অনুমান হওয়ায় এখানে তিনটি পদের প্রয়োজন হয় । সহানুমানে দুটি আশ্রয়বাক্য ও একটি সিদ্ধান্ত অর্থাৎ মোট তিনটি যুক্তিবাক্য থাকে এবং প্রতিটি পদই দুই বার করে বসে। পদ তিনটি হলো— প্রধান পদ, অপ্রধান পদ এবং মধ্যপদ। মাধ্যম অনুমান হওয়ার কারণে প্রতিটি পদ দুইবার ব্যবহৃত হয়। যেমন- সকল মানুষ হয় মরণশীল (প্রধান আশ্রয়বাক্য) রবিন হয় একজন মানুষ (অপ্রধান আশ্রয়বাক্য),রবিম হয় মরণশীল (সিদ্ধান্ত)।এখানে তিনটি যুক্তিবাক্যে 'মানুষ', 'মরণশীল' ও 'রহিম' প্রতিটি পদই দুইবার ব্যবহার হয়েছে। সুতরাং সহানুমানে তিনটি পদই থাকবে।"
        },
        {
          "label": "গ",
          "question": "",
          "explanation": "দৃশ্যকল্প-২ এ অব্যাপ্য মধ্যপদজনিত অনুপপত্তি ঘটেছে।নিয়ম উল্লেখ পূর্বক ব্যাখ্যা করা হলো- সহানুমানের একটি নিয়ম হলো— 'আশ্রয়বাক্য দুটির যে কোনো একটিতে মধ্যপদকে কমপক্ষে একবার ব্যাপ্য হতে হবে। এই নিয়ম লঙ্ঘন করে যদি আশ্রয়বাক্য দুটির কোনোটিতেই মধ্যপদ একবারও ব্যাপ্য না হয় তাহলে অব্যাপ্য মধ্যপদজনিত অনুপপত্তি ঘটে। দৃশ্যকল্প-২ এ অব্যাপ্য মধ্যপদজনিত অনুপপত্তি ঘটেছে। উদ্দীপকের দৃশ্যকল্প-২ এর যুক্তিটি হলো— 'সকল জিরাফ হয় শান্ত প্রাণী । সকল বিড়াল হয় শান্ত প্রাণী। অতএব, সকল বিড়াল হয় জিরাফ।' এখানে আশ্রয়বাক্য দুটির কোনোটিতেই মধ্যপদ (শান্ত প্রাণী) একবারও ব্যাপ্য হয়নি। তাই বলা যায় যুক্তিটিতে অব্যাপ্য মধ্যপদজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "দৃশ্যকল্প-১ এ নির্দেশিত অনুমানটি হচ্ছে সহানুমান। নিয়ম উল্লেখপূর্বক এর যথার্থতা মূল্যায়ণ করা হলো- সহানুমান একটি বিশেষ ধরনের অবরোহ অনুমান। এই যুক্তি প্রক্রিয়ায় বৈধতা কিছু সুনির্দিষ্ট নিয়ম দ্বারা নিয়ন্ত্রিত। সহানুমানের নিয়মগুলো হলো- ১. সহানুমানের বৈধ যুক্তিতে সর্বদা তিনটি পদ থাকবে, কম বা বেশি নয়। ২. প্রত্যেক সহানুমানে অবশ্যই তিনটি যুক্তিবাক্য থাকবে, কম বা বেশি নয়। ৩. সহানুমানে মধ্যপদকে অন্তত একবার ব্যাপ্য হতে হবে। ৪. যে পদ আশ্রয়বাক্যে ব্যাপ্য নয় এমন পদ সিদ্ধান্তে ব্যাপ্য হতে পারবে না। ৫. সহানুমানে দুটি নঞর্থক আশ্রয়বাক্য থেকে কোনো বৈধ সিদ্ধান্ত অনুমিত হতে পারে না। ৬. সহানুমানের একটি আশ্রয়বাক্য নঞর্থক হলে সিদ্ধান্ত নর্থক হবে এবং সিদ্ধান্ত নঞর্থক হলে একটি আশ্রয়বাক্য অবশ্যই নার্থক হবে। ৭. সহানুমানের উভয় আশ্রয়বাক্য সদর্থক হলে সিদ্ধান্ত সদর্থক হবে। ৮. যদি সহানুমানের উভয় আশ্রয়বাক্য বিশেষ হয়, তাহলে তা থেকে কোনো সিদ্ধান্ত অনুমিত হয় না। ৯. সহানুমানের আশ্রয়বাক্যের কোনো একটি বিশেষ বাক্য হলে সিদ্ধান্তও বিশেষ বাক্য হবে। ১০. সহানুমানের ক্ষেত্রে প্রধান আশ্রয়বাক্য বিশেষ এবং অপ্রধান আশ্রয়বাক্য নঞর্থক হলে কোনো বৈধ সিদ্ধান্ত অনুমিত হয় না। ১১. সহানুমানে দুটি সার্বিক আশ্রয়বাক্য থেকে কোনো বিশেষ সিদ্ধান্ত অনুমিত হতে পারে না। তেমনি দৃশ্যকল্প-১ এ বর্ণিত সহানুমানটি হচ্ছে— 'সকল ফুল হয় সুন্দর। রজনীগন্ধা হয় এক প্রকার ফুল। অতএব, রজনীগন্ধা হয় সুন্দর। এই দৃষ্টান্তে তিনটি পদ রয়েছে এবং প্রত্যেকটি পদ দুই বার করে ব্যবহৃত হয়েছে। মধ্যপদটি আশ্রয়বাক্যে ব্যবহৃত হলেও সিদ্ধান্তে ব্যবহৃত হয়নি। এখানে তিনটি যুক্তিবাক্য আছে যার দুটি আশ্রয়বাক্য ও একটি সিদ্ধান্ত।"
        }
      ]
    },
    {
      "number": "9",
      "uddipok": "দৃশ্যকল্প-১: কোনো মানুষ নয় হিং। অতএব, কোনো হিংস্র জীব নয় মানুষ। দৃশ্যকল্প-২: কিছু মানুষ নয় হিংস্র। অতএব, কিছু হিংস্র জীব নয় মানুষ।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "যে অমাধ্যম অবরোহ অনুমান গুণের পরিবর্তন না করে আশ্রয়বাক্যের উদ্দেশ্য ও বিধেয় পদকে ন্যায়সঙ্গতভাবে স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে।"
        },
        {
          "label": "খ",
          "question": "",
          "explanation": "সাধারণত A যুক্তিবাক্যের সরল আবর্তন সম্ভব নয়। A-যুক্তিবাক্যের সরল আবর্তন করতে গেলে অব্যাপ্য বিধেয় পদ উদ্দেশ্য পদ হিসেবে ব্যবহৃত হয় এবং ব্যাপ্য হয়ে যায়। যা আবর্তনের নিয়ম বিরোধী। তাই A-যুক্তিবাক্যের সরল আবর্তন সাধারণভাবে আবর্তনের নিয়ম অনুযায়ী সম্ভব নয়।"
        },
        {
          "label": "গ",
          "question": "",
          "explanation": "দৃশ্যকল্প-২ এ অবৈধ আবর্তনজনিত অনুপপত্তি ঘটেছে।ব্যাখ্যা করা হলো- আবর্তন হলো অমাধ্যম অনুমানের একটি বিশেষ প্রকারভেদ যেখানে আশ্রয়বাক্যের গুণের পরিবর্তন না করে উদ্দেশ্য ও বিধেয়ের ন্যায়সঙ্গত স্থান পরিবর্তনের মাধ্যমে সিদ্ধান্ত অনুমিত হয়। আবর্তনের জন্য সুনির্দিষ্ট কিছু নিয়ম রয়েছে। আবর্তনের নিয়ম অনুযায়ী -যুক্তিবাক্যের আবর্তন সম্ভাব হয় না। কেননা O-যুক্তিবাক্যের আবর্তন করতে গেলে অব্যাপ্য উদ্দেশ্য পদ বিধেয় পদ হিসেবে ব্যবহৃত হয় এবং ব্যাপ্য হয়ে যায়, যা আবর্তনের চতুর্থ নিয়ম বিরোধী। এই নিয়ম অনুসারে আশ্রয়বাক্যের অব্যাপ্য পদ সিদ্ধান্তে ব্যাপ্য হতে পারবে না। তাই নিয়ম লঙ্ঘন করে যুক্তিবাক্যের আবর্তন করলে তা অবৈধ হয়। উদ্দীপকে তথ্য-২ এ দেখা যায়-কিছু মানুষ নয় হিংস্র। সুতরাং  কিছু হিংস্র জীব নয় মানুষ। এখানে, O-যুক্তিবাক্যের আবর্তন করা হয়েছে। কিন্তু আবর্তনের নিয়ম অনুসারে যুক্তিবাক্যের আবর্তন সম্ভব নয়। কারণ এখানে আশ্রয়বাক্যের অব্যাপ্য পদ ‘কিছু মানুষ' সিদ্ধান্তে গিয়ে ব্যাপ্য হয়ে গেছে। তাই বলা যায়,  এখানে অবৈধ আবর্তনজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "দৃশ্যকল্প-১ ও ২ এর মধ্যে দৃশ্যকল্প-১ এর সার্বিক নঞর্থক যুক্তিবাক্যের সরল আবর্তনটি যথার্থ ।নিয়ম উল্লেখপূর্বক যথার্থতা যাচাই করা হলো- সরল আবর্তন সেই প্রকার আবর্তন যেখানে আশ্রয়বাক্য ও সিদ্ধান্তের পরিমাণ একই থাকে। এই প্রকার আবর্তনে যদি আশ্রয়বাক্য সার্বিক হয় তাহলে সিদ্ধান্তও সার্বিক হয়। E-কোনো মানুষ নয় দেবতা- (আবর্তনীয়) অতএব, E-কোনো দেবতা নয় মানুষ (আবর্তিত) এখানে E-যুক্তিবাক্যের সরল আবর্তন করা হয়েছে। আর সরল আবর্তনের নিয়ম অনুযায়ী আশ্রয়বাক্য ও সিদ্ধান্তের পরিমাণ একই রয়েছে। এখানে আবর্তনীয় ও আবর্তিত উভয়ই সার্বিক নঞর্থক বাক্য বা E-যুক্তিবাক্য । দৃশ্যকল্প-১ এ E-যুক্তিবাক্য আবর্তিত হয়েছে। আমরা জানি, E-যুক্তিবাক্য হচ্ছে নঞর্থক যুক্তিবাক্য। নঞর্থক হওয়ার কারণে সিদ্ধান্ত নঞর্থক যুক্তিবাক্য হতে হবে। যা নিয়ম মেনেই হয়েছে। কিন্তু দৃশ্যকল্প-২ এ0- যুক্তিবাক্যের আবর্তিত লক্ষণীয়। যা O-যুক্তিবাক্যের আবর্তন সম্ভব নয়। তাই দৃশ্যকল্প-১ যুক্তিবাক্যটি যথার্থ।"
        }
      ]
    },
    {
      "number": "10",
      "uddipok": "",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "কারণ হলো কোনো ঘটনার অপরিবর্তনীয় ও শর্তনিরপেক্ষ পূর্ববর্তী ঘটনা।"
        },
        {
          "label": "খ",
          "question": "",
          "explanation": "প্রকৃতিতে নিয়মের রাজত্ব চলছে একথা যেমন সত্য, তেমনি প্রকৃতির মাঝে বৈচিত্র্য বিদ্যমান একথাও সত্য। এ কারণে যুক্তিবিদ বেইন বলেন, প্রকৃতির নিয়মানুবর্তিতা নীতি একটি নয়, এই নিয়ম বহু। প্রকৃতির দিকে তাকালেই দেখা যায়, সীমাহীন বৈচিত্র্যে ভরপুর এই পৃথিবী এবং প্রতিটি ঘটনাই এক একটি ভিন্ন ভিন্ন কারণের সাথে যুক্ত। এ বছর যেমন চমৎকার আবহাওয়া ও বৃষ্টিপাত হয়েছে পরবর্তী বছরেও ঠিক তেমনি হবে— একথা ঠিক নয়। আবার, কেউই প্রতিরাতে একই স্বপ্ন দেখার প্রত্যাশা করে না। বস্তুত প্রকৃতির ঘটনাপ্রবাহ শুধু একানুবর্তীই নয় বরং সীমাহীন বৈচিত্র্য পরিপূর্ণ।"
        },
        {
          "label": "গ",
          "question": "",
          "explanation": "দৃশ্যকল্প-১ এ সমজাতীয় কার্য সংমিশ্রণকে নির্দেশ করা হয়েছে। যখন কতগুলো কারণ এক সাথে কাজ করে একটি মিশ্র কার্য উৎপন্ন করে এবং সেই মিশ্র কার্যটি প্রতিটি কারণ থেকে উৎপন্ন কার্যের সমজাতীয় হয় তখন তাকে সমজাতীয় কার্যসংমিশ্রণ বলে। অর্থাৎ সমজাতীয় কার্যসংমিশ্রণে বিভিন্ন কারণ একসাথে কাজ করে মিলিত ফলাফল পাওয়া যায়। যেমন- পাঁচটি এক লিটার বোতলের সবটুকু পানি যদি ড্রামে ঢালা হয় তাহলে মোট পাঁচ লিটার পানি জমা হবে। এখানে আলাদাভাবে কোনো এক লিটার পানির অস্তিত্ব থাকবে না। এখানে ড্রামের পানি কার্য আর এক লিটার করে পাঁচটি বোতলের পানি হচ্ছে কারণ। দৃশ্যকল্প-১ এ ২০ লিটার পানির জার হলো মিশ্র কার্য এবং ৫ লিটার পানির চারটি জার হলো কারণ। এসব জারের পানির সমন্বয়ে মিশ্র কার্য উৎপন্ন হয়েছে। এভাবে সমজাতীয় কারণ থেকে সৃষ্ট মিশ্র কার্যটিকে সমজাতীয় কার্য সংমিশ্রণ বলে ।"
        },
        {
          "label": "ঘ",
          "question": "",
          "explanation": "উদ্দীপকের দৃশ্যকল্প-১ সমজাতীয় কার্য সংমিশ্রণ এবং দৃশ্যকল্প-২ ভিন্নজাতীয় কার্য সংমিশ্রণকে নির্দেশ করে। উভয়ই কার্যকারণের সাথে সম্পর্কিত।বিশ্লেষণ করা হলো- যখন কতগুলো কারণ একসাথে কাজ করে একটি মিশ্র কার্য উৎপন্ন করে এবং এই মিশ্র কার্যটি প্রতিটি কারণ থেকে উৎপন্ন কার্যের সমজাতীয় হয় তখন তাকে সমজাতীয় কার্য সংমিশ্রণ বলে। যেমন- দৃশ্যকল্প-১ এ দেখানো হয়েছে ৫ লিটারের চারটি জারের পানি একত্র হয়ে ২০ লিটারের জার পূর্ণ হয়েছে। এখানে ২০ লিটার জারের পানি কার্য এবং প্রতিটি ৫ লিটার জারের পানি হলো কারণ। অপরদিকে, একাধিক ভিন্ন জাতীয় কারণ একত্রে কাজ করে যখন একটি মিশ্র কার্য উৎপন্ন করে তখন তাকে ভিন্ন জাতীয় কার্য সংমিশ্রণ বলে। যেমন- দৃশ্যকল্প-২ এ পানি, ইলিশ মাছ, সরিষা, পিয়াজ, মরিচ, হলুদ, তেল, লবণ এসব ভিন্ন জাতীয় কারণ একত্রে ‘সরিষা ইলিশ' নামক মিশ্র কার্য উল্লেখ করা হয়েছে। এখানে সরষে ইলিশ রান্নার উপাদান হলো কারণ এবং সরষে ইলিশ হলো কার্য। এভাবে একাধিক ভিন্ন জাতীয় কারণের সমন্বয়ে যে মিশ্র কার্য উৎপন্ন হয় তাই ভিন্ন জাতীয় কার্য সংমিশ্রণ। তাই বলা যায় যে, সমজাতীয় ও ভিন্নজাতীয় কার্য সংমিশ্রণ প্রকৃতিগতভাবে আলাদা হলেও উভয়ের মধ্যেই কার্যকারণ সম্পর্ক বিদ্যমান। উভয়ক্ষেত্রেই কার্যকারণের নিয়মানুসারে কারণ থেকে কার্য উৎপন্ন হয়।"
        }
      ]
    },
    {
      "number": "11",
      "uddipok": "",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "প্রকৃতির নিয়মানুবর্তিতা ও কার্যকারণ নীতি নামক এ দুটি নীতি অনুসরণ করে আরোহ অনুমানের সিদ্ধান্ত গ্রহণের প্রক্রিয়াকে বলে আরোহের আকারগত ভিত্তি ।"
        },
        {
          "label": "খ",
          "question": "",
          "explanation": "কারণ থেকে কার্য উৎপন্ন হয় বলে কারণকে কার্যের পূর্ববর্তী ঘটনা বলে। প্রতিটি ঘটনার একটি কারণ আছে এবং প্রতিক্ষেত্রে একই কারণ একই কার্য ঘটায়। এক্ষেত্রে কারণ থাকে আগে এবং কার্য থাকে কারণের পরে। কারণ কার্যের অপরিবর্তনীয় পূর্ববর্তী ঘটনা। কিন্তু এই ঘটনা কোনো শর্তের ওপর নির্ভর করে না। অর্থাৎ কোনো কার্যের কারণ কোনো শর্তের অধীন নয় । তাই বলা হয়ে থাকে, কারণ হলো কার্যের শর্তহীন পূর্ববর্তী ঘটনা 1"
        },
        {
          "label": "গ",
          "question": "",
          "explanation": "উদ্দীপকের চিত্রের মাধ্যমে পাঠ্যবইয়ের বহুকারণবাদের ইঙ্গিত পাওয়া যায়। কার্যকারণ তত্ত্বের আলোকে তা ব্যাখ্যা করা হলো- উদ্দীপকের চিত্রে কোভিড নিয়ন্ত্রণের বিভিন্ন কারণ দেখানো হয়েছে। একইভাবে বহুকারণবাদে একটি কার্যের বিভিন্ন কারণ দেখানো হয়। তাই উদ্দীপকের চিত্রটি বহুকারণবাদের ইঙ্গিত দেয়। কার্যকারণ নিয়ম অনুযায়ী কারণ ও কার্যের মধ্যে আবশ্যিক সম্পর্ক বিদ্যমান। অর্থাৎ, প্রতিক্ষেত্রে একই কারণ একই কার্য ঘটায়। তাই 'কার্যকারণ নিয়ম অনুযায়ী প্রতিটি কার্যের একটি কারণ রয়েছে এবং প্রতিক্ষেত্রে একই কারণ অনুরূপ কার্য উৎপন্ন করে। কিন্তু অনেক সময় একটি কার্যের একাধিক কারণ আছে বলে মনে করা হয় তখন তাকে বহুকারণ বলা হয়। আর বহুকারণ সংক্রান্ত এ মতবাদটিকে বহুকারণবাদ বলে। অর্থাৎ বহুকারণবাদ অনুযায়ী কোনো একটি কার্যের কারণ একটি নয় বরং বহু। তেমনি উদ্দীপকের চিত্রটিতে কোভিড নিয়ন্ত্রণের বিভিন্ন কারণ দেখানো হয়েছে। মাস্ক পরিধান, সাবান দিয়ে হাত ধোয়া, নিরাপদ সামাজিক দূরত্ব, ভ্যাকসিন গ্রহণ ইত্যাদি কারণে কোভিড নিয়ন্ত্রণ করা যেতে পারে। এভাবে কোভিড নিয়ন্ত্রণে একাধিক কারণ বলায হয়েছে। তাই বলা যায়  উদ্দীপকের চিত্রে বহুকারণবাদের দিকটি প্রকাশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের চিত্রে ইঙ্গিতকৃত বিষয়টি হলো বহুকারণবাদ।নিচে এই বিষয়টির যথার্থতা নির্ণয় করা হলো-   বিভিন্ন ত্রুটির কারণে আমি এই মতবাদটিকে যথার্থ বলে মনে করি না।  বহুকারণ মতবাদে কোনো কারণকে একটি বিশিষ্ট ঘটনা হিসেবে প্রকাশ করা হয়। কিন্তু কারণের মতো কার্যকেও যদি একটি বিশিষ্ট ঘটনা হিসেবে গ্রহণ করা হয়, তাহলে বহুকারণবাদ ভ্রান্ত বলে প্রমাণিত হয়। কার্যকারণ নিয়মানুযায়ী, কারণ ও কার্যের মধ্যে অনিবার্য সম্পর্ক বিদ্যমান। আর প্রতিক্ষেত্রে একটি কারণ একটিই কার্য ঘটায়। তাই প্রতিটি কার্যের কারণ একটি। কার্যকারণের এই নিয়ম মেনে নিলে বহুকারণবাদ বাতিল হয়ে যায়। কারণের সংজ্ঞা অনুযায়ী, কারণ হলো কার্যের অপরিবর্তনীয়, শর্তহীন ও অব্যবহিত পূর্ববর্তী ঘটনা । আর একটি কার্যের অব্যবহিত পূর্ববর্তী একটি মাত্র ঘটনা থাকে। তাই কারণের বিজ্ঞানসম্মত সংজ্ঞা মেনে নিলে বহুকারণবাদকে অস্বীকার করতে হয়। বহুকারণবাদে বিভিন্ন ধরনের কার্যের সার্বিকীকরণ করে একটি কার্য বলে সিদ্ধান্ত গ্রহণ করা হয়। অথচ বহুকারণবাদে প্রতিটি কারণকে বিশিষ্ট কারণ হিসেবে উপস্থাপন করা হয়। যদি কারণের মতো কার্যকেও সার্বিকীকরণ করা হয় তাহলে বহুকারণবাদ ভ্রান্ত প্রমাণিত হয়। তাই বলা যায় যে, বহুকারণবাদের বিভিন্ন রকম ত্রুটির কারণে এটি যথার্থ নয়।"
        }
      ]
    }
  ]
}