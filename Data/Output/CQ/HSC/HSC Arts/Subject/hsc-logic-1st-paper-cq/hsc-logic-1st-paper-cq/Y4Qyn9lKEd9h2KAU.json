{
  "title": "যশোর বোর্ড ২০১৯",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: বর্ণা খুব ভালো গান করে, ছবি আঁকে। অবসর সময় বর্ণা ফুলের বাগান করে। তার পড়ার ঘরে সে চমৎকার একটি প্রাকৃতিক দৃশ্যের ছবিও রেখেছে। দৃশ্যকল্প-২: মতিন খুব ভালো ব্যবসায়ী। তিনি সবসময় তাজা ফল বিক্রয় করেন। তিনি সঠিক পরিমাপেও ফল বিক্রয় করেন।",
      "tag": "JB 19",
      "sub_questions": [
        {
          "label": "ক",
          "question": "যুক্তিবিদ্যার জনক কে?",
          "explanation": "যুক্তিবিদ্যার জনক হলেন এরিস্টটল।"
        },
        {
          "label": "খ",
          "question": "'যুক্তিবিদ্যার কাজ সত্য আবিষ্কার করা'- বুঝিয়ে লেখো।",
          "explanation": "মানুষের জীবনের কয়েকটি মৌলিক আদর্শের মধ্যে সত্য অন্যতম। তার এই সত্যকে আবিষ্কার করা যুক্তিবিদ্যার কাজ। যুক্তিবিদ্যা সঠিক যুক্তিপদ্ধতির নিয়মাবলী প্রণয়ন করে এবং যুক্তির বৈধতা যাচাই করে। এই বিদ্যা আদর্শ সত্যকে অর্জন করে তাদের মূল্য নিরুপণ করে। সত্য অর্জনের জন্য যুক্তিবিদ্যা সদা প্রস্তুত থাকে এবং এজন্য এটি কতগুলো আদর্শ বা নিয়মাবলী প্রণয়ন করে। মোটকথা যুক্তিবিদ্যা সত্য আবিষ্কার করতে চায়।"
        },
        {
          "label": "গ",
          "question": "দৃশ্যকল্প-১ এ তোমার পঠিত কোন বিষয়টির প্রতিফলন রয়েছে?",
          "explanation": "দৃশ্যকল্প-১ এ আমার পঠিত নন্দনতত্ত্ব বিষয়টির প্রতিফলন ঘটেছে। নন্দনতত্ত্ব হচ্ছে সৌন্দর্য বিষয়ক বিজ্ঞান। এটি সৌন্দর্য চর্চার নিয়ম- কানুন প্রণয়ন করে এবং সেগুলোকে আমাদের বাস্তব জীবনে প্রয়োগ করে সুন্দরভাবে জীবনযাপনের নির্দেশনা প্রদান করে। মানুষ তার সৌন্দর্যের পিপাসা মেটাতে নানা উপায় অবলম্বন করে। এজন্য সে সুন্দরভাবে কথা বলে, সুন্দর পোশাক পরে, সুন্দর বাড়ি তৈরি করে, বাড়ির সামনে বাগান করে এবং শরীরের অঙ্গ প্রত্যঙ্গের পরিচর্যার মাধ্যমে নিজেকে সুন্দরভাবে সাজায়। এসবই সৌন্দর্য চর্চার নিদর্শন। নন্দনতত্ত্বের নিয়মাবলি সঠিকভাবে বাস্তবক্ষেত্রে প্রয়োগ করলে আমাদের সৌন্দর্য অন্যের প্রশংসা অর্জনে সক্ষম হয়। উদ্দীপকে দেখা যায়, বর্ণা খুব ভালো গান করে, ছবি আঁকে। অবসর সময়ে সে ফুলের বাগান করে। অর্থাৎ সে সুন্দরের পূজারী। সুতরাং, তার মধ্যে নন্দনতত্ত্বের প্রতিফলন ঘটেছে বলে মনে করা যায়।"
        },
        {
          "label": "ঘ",
          "question": "দৃশ্যকল্প-২ এ যে বিষয়টি ফুটে উঠেছে তার সাথে যুক্তিবিদ্যার সম্পর্ক বিশ্লেষণ করো।",
          "explanation": "দৃশ্যকল্প-২ এ নীতিবিদ্যার ব্যবসায় ও পেশাগত দিকটি ফুটে উঠেছে। এর সাথে যুক্তিবিদ্যা বিভিন্ন দিক থেকে সম্পর্কিত। যেকোনো পেশায় নৈতিকতা একটি গুরুত্বপূর্ণ বিষয়। প্রত্যেক পেশার জন্য কিছু নৈতিক নিয়ম অনুসরণ করা হয় এবং প্রতিটি পেশায় যৌক্তিকভাবেই কর্মকাণ্ড পরিচালিত হয়। তাই পেশাগত নীতিবিদ্যার সাথে যুক্তিবিদ্যা অঙ্গাঙ্গিভাবে জড়িত। বিভিন্ন রকম পেশায় প্রয়োজন অনুযায়ী বিভিন্ন সময়ে বিভিন্ন নৈতিক নিয়ম প্রয়োগ করতে হয়। কোনো পেশায় নৈতিক নিয়ম কার্যকর করার পূর্বে সেটির যৌক্তিকতা যাচাই করার প্রয়োজন হয়। আর যুক্তিবিদ্যার অধ্যয়ন যৌক্তিক বিচার বিশ্লেষণের ক্ষমতা বৃদ্ধি করে। তাই এই দুটি বিষয় পরম্পর গভীরভাবে সম্পর্কিত। এমন অনেক পেশা আছে যেখানে বৈজ্ঞানিক গবেষণা প্রধান কাজ। আর গবেষণার আগে প্রকল্প প্রণয়ন করতে হয় যেখানে যুক্তিবিদ্যার জ্ঞান অপরিহার্য ভূমিকা পালন করে। একইসাথে যেকোনো গবেষণায় নীতি-নৈতিকতার বিষয়টিও অত্যন্ত গুরুত্ব সহকারে বিবেচনা করা হয়। সকল পেশার সাথে মুনাফা ও মজুরি অপরিহার্যভাবে যুক্ত। এই দুটি বিষয়ই যৌন্ত্রিক ও নৈতিক নিয়ম অনুযায়ী অগ্রসর হয়। কেননা মুনাফা ও মজুরি নির্ধারণের ক্ষেত্রে যৌক্তিক ও নৈতিক দিক গুরুত্বসহকারে বিবেচনা করা হয়। উদ্দীপকে মতিন একজন ব্যবসায়ী এবং তিনি সবসময় তাজা ফল বিক্রি করেন। তিনি ওজনেও সঠিক দেন। এর মাধ্যমে তার মধ্যে ব্যবসায় ও পেশাগত নৈতিকতার দিকটি ফুটে ওঠে। তিনি পেশাগত ক্ষেত্রে নৈতিকতা ও যৌক্তিকতার সমন্বয় ঘটান। সুতরাং দেখা যাচ্ছে, ব্যবসায় নীতিবিদ্যার সাথে যুক্তিবিদ্যার গভীর সম্পর বিদ্যমান এবং ব্যবসায় ও পেশাগত নীতিবিদ্যায় যৌক্তিকতার বিষয়টি আবশ্যিকভাবে যুক্ত।"
        }
      ]
    },
    {
      "number": "2",
      "uddipok": "যুক্তি-১: সকল জবা হয় ফুল। ∴ \\therefore ∴ ? যুক্তি-২: কোনো অসৎ লোক নয় বিশ্বাসী। ∴ \\therefore ∴ কোনো বিশ্বাসী লোক নয় অসৎ।",
      "tag": "JB 19,DB 24",
      "sub_questions": [
        {
          "label": "ক",
          "question": "অনুমান প্রধানত কত প্রকার?",
          "explanation": "অনুমান প্রধানত দুই প্রকার। যুক্তি-২ এ সার্বিক নঞর্থক যা । বাক্যের সরল আবর্তন ঘটেছে। সরল আবর্তন সেই প্রকার আবর্তন যেখানে আশ্রয়বাক্য ও সিদ্ধান্তের পরিমাণ একই থাকে। এই প্রকার আবর্তনে যদি আশ্রয়বাক্য সার্বিক হয় তাহলে সিদ্ধান্তও সার্বিক হয়। E-কোনো মানুষ নয় দেবতা- (আবর্তনীয়) অতএব, E-কোনো দেবতা নয় মানুষ- (আবর্তিত)"
        },
        {
          "label": "খ",
          "question": "আবর্তনের 'শুধুমাত্র' একটি আশ্রয়বাক্য থাকে কেন? বুঝিয়ে লেখো।",
          "explanation": "আবর্তন অমাধ্যম অনুমান বিধায় এতে 'শুধুমাত্র' একটি আশ্রয়বাক্য থাকে। যে অমাধ্যম অবরোহ অনুমানে গুণের পরিবর্তন না করে আপ্রয়বাক্যের উদ্দেশ্য ও বিধেয় পদকে ন্যায়সংগতভাবে স্থান পরিবর্তনের মাধ্যমে সিদ্ধান্ত অনুমিত হয়, তাকে আবর্তন বলে। যেমন- A- সকল মানুষ হয় মরণশীল। I- কিছু মরণশীল জীব হয় মানুষ। উপরের যুক্তিটিতে ব্যবহৃত আশ্রয়বাক্যের উদ্দেশ্য ও বিধেয়পদকে ন্যায়সংগতভাবে স্থানান্তর করে, গুণ অপরিবর্তিত রেখে সিদ্ধান্ত অনুমান করা হয়েছে। আর যুক্তিটিতে একটি আশ্রয়বাক্য থেকে সিদ্ধান্ত অনুমিত হয়েছে। যা অমাধ্যম অনুমান হিসেবে আবর্তনকে নির্দেশ করে।"
        },
        {
          "label": "গ",
          "question": "যুক্তি-২ এ কোন ধরনের আবর্তন প্রক্রিয়া? ব্যাখ্যা করো।",
          "explanation": "যুক্তি-২ এ সার্বিক নঞর্থক বা E বাক্যের সরল আবর্তন ঘটেছে। সরল আবর্তন সেই প্রকার আবর্তন যেখানে আশ্রয়বাক্য ও সিদ্ধান্তের পরিমাণ একই থাকে। এই প্রকার আবর্তনে যদি আশ্রয়বাক্য সার্বিক হয় তাহলে সিদ্ধান্তও সার্বিক হয়। E-কোনো মানুষ নয় দেবতা- (আবর্তনীয়) অতএব, E-কোনো দেবতা নয় মানুষ- (আবর্তিত) এখানে 'E' বাক্যের সরল আবর্তন করা হয়েছে। আর সরল আবর্তনের নিয়ম অনুযায়ী আশ্রয়বাক্য ও সিদ্ধান্তের পরিমাণ একই হয়েছে। এখানে আবর্তনীয় ও আবর্তিত উভয়ই সার্বিক নঞর্থক বাক্য বা 'E' বাক্য। উদ্দীপকের যুক্তি-২ অনুসারে কোনো অসৎ লোক নয় বিশ্বাসী (E-বাক্য) ∴ \\therefore ∴ কোনো বিশ্বাসী লোক নয় অসৎ (E-বাক্য) এখানে আশ্রয়বাক্য ও সিদ্ধান্ত উভয়ই E বাক্য। অর্থাৎ এদের পরিমাণ একই। আর আশ্রয়বাক্য ও সিদ্ধান্তের পরিমাণ একই হওয়ায় এখানে সরল আবর্তন ঘটেছে।"
        },
        {
          "label": "ঘ",
          "question": "যুক্তি-১ এর আবর্তিত রূপটি কোন ধরনের যুক্তিবাক্য হবে এবং কেন? বিশ্লেষণ করো।",
          "explanation": "যুক্তি-১ এর আশ্রয়বাক্যটি A যুক্তিবাক্য হওয়ায় এর আবর্তিত রূপ হবে। যুক্তিবাক্য। A যুক্তিবাক্য হচ্ছে সার্বিক সদর্থক যুক্তিবাক্য। সদর্থক যুক্তিবাক্য হিসেবে এর ভাবর্তন হবে সদর্থক যুক্তিবাক্যে। সদর্থক যুক্তিবাক্য দুইটি। A যুক্তিবাক্য এবং। যুক্তিবাক্য। A যুক্তিবাক্যের আবর্তন A যুক্তিবাক্য করা যাবে না। কেননা সেক্ষেত্রে ব্যাপ্যতা সংক্রান্ত নিয়ম লঙ্ঘিত হবে। উদাহরণস্বরূপ উদ্দীপকের যুক্তি-১ এর A বাক্যটিকে A যুক্তিবাক্য আবর্তন করলে হবে- সকল জবা হয় ফুল (A-বাক্য) ∴ \\therefore ∴ সকল ফুল হয় জবা (A বাক্য) এখানে আশ্রয়বাক্যের অব্যাপ্য পদ সিদ্ধান্তে ব্যাপ্য হয়েছে। ফলে ব্যাপ্যতার নিয়ম লঙ্ঘন করার জন্য A যুক্তিবাক্যের আবর্তন A যুক্তিবাক্যে সম্ভব নয়। অপরদিকে A যুক্তিবাক্যের আবর্তন। যুক্তিবাক্যে করলে আবর্তনের কোনো নিয়ম লজ্জিত হয়না। তাই এটি হবে একটি বৈধ আবর্তনের দৃষ্টান্ত। উদ্দীপকের যুক্তি-১ এর এ যুক্তিবাক্যটির বৈধ আবর্তিত রূপ হবে নিম্নরূপ। সকল জবা হয় ফুল (A বাক্য) ∴ \\therefore ∴ কিছু ফুল হয় জবা (1 বাক্য) এটি যুক্তি-১ এর বৈধ আবর্তিত রূপ। পরিশেষে বলা যায়, A যুক্তিবাক্যের আবর্তন হবে। যুক্তিবাক্য এবং ব্যাপ্যতার নিয়ম লঙ্ঘনজনিত কারণে A যুক্তিবাক্যের আবর্তন A যুক্তিবাক্যে সম্ভব নয়।"
        }
      ]
    },
    {
      "number": "3",
      "uddipok": "দৃশ্যকল্প-১: মান্নান সাহেব বলেন, \"মানুষ হয় সৃষ্টির সেরা এ জীব। এছাড়াও জগতের অন্যান্য জীব আছে যারা জীবন যাপন করে এবং মরেও যায়।\" দৃশ্যকল্প-২: শফিক সাহেব বলেন, \"মানুষ নিজস্ব চিন্তাশক্তি, বিচারশস্তি দিয়ে শ্রেষ্ঠত্বের প্রমাণ দিয়েছে।\" দৃশ্যকল্প-৩: সাবের সাহেব বলেন, \"এছাড়াও মানুষ বন্ধুবৎসল, বুচিশীল এবং সামাজিক জীবও বটে।\"",
      "tag": "JB 19,DB 24",
      "sub_questions": [
        {
          "label": "ক",
          "question": "বিধেয় কী?",
          "explanation": "যে পদ কোনো পদের উদ্দেশ্য সম্পর্কে কোনো কিছু স্বীকার বা অস্বীকার করে তাকে বিধেয় বলে।"
        },
        {
          "label": "খ",
          "question": "'বিধেয়ক একটি সম্পর্কের নাম'- বুঝিয়ে বলো।",
          "explanation": "বিধেয়ক (Predicables) কোনো পদ নয় কারণ বিধেয়ক হলো একটি সম্পর্কের নাম। যুক্তিবাক্যের উদ্দেশ্য ও বিধেয়ের মধ্যকার সম্পর্কের নাম বিধেয়ক। এ কারণেই বিধেয়ক কোনো পদ নয়। যেমন: 'সকল দার্শনিক হন সৃজনশীল'। এখানে 'দার্শনিক' উদ্দেশ্য পদের সাথে 'সৃজনশীল' বিধেয় পদের যে সম্পর্ক তাই হলো বিধেয়ক।"
        },
        {
          "label": "গ",
          "question": "দৃশ্যকল্প-১ এ মান্নান সাহেবের বক্তব্যে কোন ধরনের বিধেয়ক রয়েছে? ব্যাখ্যা করো।",
          "explanation": "উদ্দীপকে দৃশ্যকল্প-১ এ মান্নান সাহবের বক্তব্যে জাতি ও উপজাতি নামের বিধেয়কের ইঙ্গিত রয়েছে। দুটি জাতিবাচক শব্দের মধ্যে যেটির ব্যক্ত্যর্থের পরিধি অপরটির চেয়ে বৃহত্তর সেই শব্দ বা পদটিকে অপর পদের জাতি বলে। যেমন- সকল বাঘ হয় প্রাণী। এখানে 'প্রাণী' এবং 'বাঘ' উভয়ই শ্রেণিবাচক, তবে প্রাণীর ব্যক্ত্যর্থ বাঘের ব্যক্ত্যর্থের চেয়ে বেশি এবং এটি বাঘের ব্যক্ত্যর্থকে অন্তর্ভুক্ত করে। বাঘ প্রাণী শ্রেণির অন্তর্গত এক ধরনের প্রাণী বলে বাঘের তুলনায় প্রাণী হচ্ছে জাতি। আবার কয়েকটি শ্রেণির মধ্যে যদি সম্পর্কে থাকে এবং এদের একটি অপরটিকে আওতাভুক্ত করে তবে আওতাভুক্ত শ্রেণিকে উপজাতি বলে। যেমন- মানুষ ও ছাত্র। এ দুটি শ্রেণিবাচক পদের মধ্যে ছাত্রের সংখ্যা কম এবং মানুষের সংখ্যা বেশি। ব্যাপকতার দিক দিয়ে ছাত্র পদটি ছোট এবং মানুষ পদের অন্তর্ভুক্ত। কাজেই পরস্পর সম্পর্কের দিক থেকে ছাত্র পদটি মানুষ পদের উপজাতি। উদ্দীপকে মান্নান সাহেবের বক্তব্যটি হলো 'মানুষ হয় সৃষ্টির সেরা জীব।’ এছাড়া জগতের অন্যান্য জীব আছে যারা জীবন-যাপন করে এবং মরেও যায়।' এখানে মানুষ এবং অন্যান্য জীব হলো উপজাতি যারা ব্যাপকতার দিক থেকে 'জাতি' পদটির অন্তর্ভুক্ত।"
        },
        {
          "label": "ঘ",
          "question": "দৃশ্যকল্প-২ এ শফিক সাহেবের বক্তব্য থেকে দৃশ্যকল্প-৩ এর সাবের সাহেবের বক্তব্য পৃথক কেন? বিধেয়কের আলোকে আলোচনা করো।",
          "explanation": "দৃশ্যকল্প-২ এ শফিক সাহেবের বক্তব্যে উপলক্ষণ এবং দৃশ্যকল্প ৩ এ সাবের সাহেবের বক্তব্যে অবান্তর লক্ষণ নামক বিধেয়কের ইঙ্গিত পাওয়া যায়। জ্ঞাত্যর্থ বা এর অংশ থেকে অনিবার্যভাবে নিঃসৃত গুণকে উপলক্ষণ বলে। যেমন- চিন্তাশীল গুণটি মানুষ পদের জাত্যর্থের অংশ নয়। কিন্তু গুণটি 'বুদ্ধিবৃত্তি' নামক জাত্যর্থ থেকে অনিবার্যভাবে নিঃসৃত। এ কারণে এটি উপলক্ষণ। অন্যদিকে, অবান্তর লক্ষণ হচ্ছে পদের এমন গুণ যা কোনো পদের জাত্যর্থের অংশ নয় বা জাত্যর্থ থেকে অনিবার্যভাবে নিঃসৃতও নয়। কিন্তু পদের মধ্যে এই গুণগুলোর উপস্থিতি লক্ষ করা যায়। অবান্তর লক্ষণ একটি পদ সম্পর্কে নতুন তথ্য প্রদান করে। যেমন- 'অনেক মানুষের চুল কালো' এ বাক্যে চুল কালো থাকার গুণটি মানুষ পদের অবান্তর লক্ষণ। উদ্দীপকে দৃশ্যকল্প-২ এ শফিক সাহেব মানুষের 'চিন্তাশক্তি' ও 'বিচারশক্তি' নামক যে গুণ দুটি উল্লেখ করেছেন তা 'বুদ্ধিবৃত্তি' নামক জ্ঞাত্যর্থ থেকে অনিবার্যভাবে নিঃসৃত। তাই এটি উপলক্ষণ কে নির্দেশ করে। অন্যদিকে দৃশ্যকল্প-৩ এ মানুষের 'বন্ধুবৎসল', 'রুচিশীল' এবং 'সামাজিক জীব'। গুণগুলো উল্লেখ করা হয়েছে যা অবান্তর লক্ষণকে নির্দেশ করে। সুতরাং উপলক্ষণ ও অবান্তর লক্ষণ নামক বিধেয়ক দুটির মধ্যে যথেষ্ট পার্থক্য বিদ্যমান থাকায় বিধেয়ক দুটি একে অপর থেকে পৃথক।"
        }
      ]
    },
    {
      "number": "4",
      "uddipok": "দৃশ্যকল্প-১: পহেলা ফাল্গুনের শুরুতে আকস্মিকভাবে শুর হলো বৃষ্টির দিন। অসময়ে এমন বৃষ্টি এর আগে কখনোই দেখা যায়নি। সবাই প্রকৃতির এরূপ প্রতিক্রিয়ায় প্রায় হতবাক। বৃষ্টির আমেজে শীতের শেষে এসে তাই আবারও শীত শুরু হলো। দৃশ্যকল্প-২: একজন রসায়নবিদ বিজ্ঞানাগারে জিঙ্ক ও সালফিউরিক এসিডের মিশ্রণের মাধ্যমে হাইড্রোজেন প্রস্তুত করেন।",
      "tag": "JB 19",
      "sub_questions": [
        {
          "label": "ক",
          "question": "'কূটাভাস' শব্দটির অর্থ কী?",
          "explanation": "কূটাভাস শব্দটির অর্থ হলো আপাত বিরোধী মতবাদ।"
        },
        {
          "label": "খ",
          "question": "'নিরীক্ষণ একটি সহজ সরল পদ্ধতি'- বুঝিয়ে লেখ।",
          "explanation": "আরোহের বস্তুগত ভিত্তি হলো নিরীক্ষণ এবং এটি একটি সহজ সরল পদ্ধতি। প্রাকৃতিক পরিবেশে বিশেষ উদ্দেশ্য নিয়ে কোনো বন্ধু বা ঘটনাকে প্রত্যক্ষণ করাই হলো নিরীক্ষণ। অর্থাৎ নিরীক্ষণে প্রাকৃতিক পরিবেশে প্রকৃতি প্রদত্ত বস্তু বা ঘটনাকে প্রত্যক্ষণ করা হয়। এজন্য নিরীক্ষণ পদ্ধতি সহজ-সরল পদ্ধতি। যেমন- কাকের কালো রঙের কারণ অনুসন্ধান করতে গিয়ে আমরা প্রাকৃতিক পরিবেশে কতগুলো কাককে নিরীক্ষণ করি। এর জন্য কোনো কৃত্রিম পরিবেশের প্রয়োজন হয় না।"
        },
        {
          "label": "গ",
          "question": "দৃশ্যকল্প-১ আরোহের কোন আকারগত ভিত্তিকে নির্দেশ করছে? ব্যাখ্যা করো।",
          "explanation": "দৃশ্যকল্প-১ আরোহের আকারগত ভিত্তি হিসেবে প্রকৃতির নিয়মানুবর্তিতা নীতির বৈচিত্র্যকে নির্দেশ করছে। প্রকৃতির সর্বত্রই নিয়মের রাজত্ব চলছে। এখানে খামখেয়ালির কোনো স্থান নেই। কিন্তু আমরা প্রকৃতিতে বিভিন্ন প্রকার বৈচিত্র্য দেখতে পাই। বিভিন্ন ঘটনা এতই বৈচিত্র্যময় যে এগুলো দেখে আমাদের মনে অনেক সময় ভিন্ন ধারণার জন্ম নেয়। প্রকৃতিতে যেমন নিয়ম আছে তেমনি বৈচিত্রাও আছে। প্রকৃতিতে নিয়মের রাজত্ব চলছে একথা যেমন সত্য, তেমনি প্রকৃতির, মাঝে বৈচিত্র্য বিদ্যমান একথাও সত্য। গতকাল পানি তৃষ্ণা নিবারণ করেছে এবং আজও পানি তৃষ্ণা নিবারণ করছে। আজকে আগুন দহন করছে আগামীকালও আগুন দহন করবে। তাই এই নিয়মগুলো যেমন প্রকৃতিতে আছে, তেমনিভাবে আছে বিভিন্ন প্রকার প্রাকৃতিক দুর্যোগ, বন্যা, মহামারি, ভূমিকম্প, সুনামি, ঝড়-বৃষ্টি, আগ্নেয়গিরির নির্গত লাভা-সভ্যতাকে ধ্বংস করে দিচ্ছে। বিভিন্ন যুদ্ধ-বিগ্রহ, সামাজিক ও রাজনৈতিক অসঙ্গতি, মৃত্যু- ব্যধি, মানুষের মোষ ও অশুভ উদ্দেশ্য তৈরি করছে বিভীষিকাময় পরিস্থিতিণ উদ্দীপকে দেখা যায়, পহেলা ফাল্গুনের শুরুতে আকস্মিকভাবে বৃষ্টি শুরু হলো। বৃষ্টির আমেজে শীতের শেষে আবার শীত শুরু হলো। এরকম আগে কখনোই দেখা যায়নি। সুতরাং এটি প্রকৃতির নিয়মানুবর্তিতার বৈচিত্র্যকে নির্দেশ করছে।"
        },
        {
          "label": "ঘ",
          "question": "দৃশ্যকল্প-২ এ যে বিষয়টির প্রতিফলন রয়েছে তার সুবিধা ও অসুবিধা বর্ণনা করো।",
          "explanation": "দৃশ্যকল্প-২ এ পরীক্ষণ পদ্ধতির বহিঃপ্রকাশ ঘটেছে। এর কিছু সুবিধা এবং অসুবিধা রয়েছে। কোনো বিশেষ উদ্দেশ্য সাধনের জন্য কৃত্রিম উপায়ে উৎপাদিত ঘটনাবলীর সুনিয়ন্ত্রিত প্রত্যক্ষণ হলো, পরীক্ষণ। অর্থাৎ পরীক্ষণের সুবিধা হলো- এটি পরীক্ষার ওপর নির্ভর করে। কৃত্রিমভাবে তৈরিকৃত পরিবেশ পরীক্ষকের নিয়ন্ত্রণে থাকে। পরীক্ষক প্রয়োজন হলে উৎপন্ন ঘটনার পুনরাবৃত্তি করতে পারেন। পরীক্ষণ পদ্ধতিতে অপ্রয়োজনীয় বিষয় পরিষ্কার করা যায় এবং প্রয়োজন অনুযায়ী দৃষ্টান্তের সংখ্যা বৃদ্ধি করা যায়। বার বার পরীক্ষা করার সুবিধা থাকায় পরীক্ষণ পদ্ধতিতে নিশ্চিত সিদ্ধান্ত পাওয়া যায়। পরীক্ষা পদ্ধতির যেমন কিছু সুবিধা আছে তেমন কিছু অসুবিধাও আছে। যেমন- পরীক্ষার জন্য আলাদাভাবে কৃত্রিম পরিবেশ তৈরি করতে হয়। উদ্দীপকে কৃত্রিমভাবে তৈরি বিজ্ঞানাগারে পরীক্ষণ করতে দেখা যায়। পরীক্ষণে শুধু কারণ থেকে কার্যে গমন করা যায়। কিন্তু কার্য থেকে কারণে গমন করা সম্ভব নয়। পরীক্ষণ পদ্ধতিতে পরীক্ষককে অনেক বেশি তথ্যসমৃদ্ধ ও জ্ঞানী হতে হয়। পরিশেষে বলা যায়, পরীক্ষণ পদ্ধতির বেশ কিছু অসুবিধা থাকলেও শেষ পর্যন্ত পরীক্ষণ থেকে একটি নিশ্চিত সিদ্ধান্ত পাওয়া সম্ভব। যা নিরীক্ষণ পদ্ধতিতে সম্ভব নয়।"
        }
      ]
    },
    {
      "number": "5",
      "uddipok": "আমার দৃশ্যকল্প-১: শিক্ষক ক্লাসে সঠিক উত্তরকে ‘ ✓’ এবং ভুল উত্তরকে 'X' চিহ্ন দিয়ে প্রকাশ করলেন। দৃশ্যকল্প-২: মিতুল 'রাফিন ও সাফিন হয় ভালো ছাত্র' যুক্তিবাক্যটিতে 'p. q' দ্বারা প্রকাশ করলেন।",
      "tag": "DIN.B 19,JB 19",
      "sub_questions": [
        {
          "label": "ক",
          "question": "সংকেত কত প্রকার?",
          "explanation": "সংকেত দুই প্রকার।"
        },
        {
          "label": "খ",
          "question": "প্রতীক ও সংকেত এক নয় কেন?",
          "explanation": "সংকেত প্রাকৃতিক ও কৃত্রিম উভয় চিহ্ন হলেও প্রতীক সর্বদাই কৃত্রিম চিক হয়ে থাকে। এ কারণে প্রতীক ও সংকেত সম্পূর্ণ অভিন্ন নয়। কোনো কিছুকে নির্দেশ করার, বোঝার এবং ব্যক্ত করার জন্য যে চিহ্ন স্ববহার করা হয় তাকে প্রতীক বলে। অর্থাৎ প্রতীক সর্বদাই কৃত্রিম। বেদন- জাতীয় পতাকা হচ্ছে আমাদের জাতীয়তা, সার্বভৌমত্ব ও স্বাধীনতার প্রতীক। অন্যদিকে, কোনো বিষয় যখন কিছুর নির্দেশ বা আভাস দেয়, তখন তাকে সংকেত বলে। যেমন- আকাশে ঘন কালো মেঘ গুড়-বৃষ্টির সংকেত বহন করে। তেমনিভাবে বাসস্ট্যান্ডের স্টার্টারের মুইসেল বাড়ী ছাড়ার সংকেত হিসেবে কাজ করে। অর্থাৎ সংকেত প্রাকৃতিক ও কৃত্রিম উভয় হতে পারে। এ কারণে প্রতীক ও সংকেত সম্পূর্ণ ভিন্ন।"
        },
        {
          "label": "গ",
          "question": "দৃশ্যকল্প-২ এ মিতুলের প্রতীকায়িত বাক্যটির সত্যমান নির্ণয় করো।",
          "explanation": "দৃশ্যকল্প-২ এ মিতুলের p.q দ্বারা প্রতীকায়িত বাক্যটি একটি সংযৌগিক বাক্য। নিচে মিতুল নির্দেশিত সংযৌগিক বাক্যের সত্যমান নির্ণয় করা হলো- স্তম্ভ → \\to → ১ম স্তম্ভ ২য় স্তম্ভ ৩য় স্তম্ভ সারি ↓ p q p.q ১ম T T T ২য় T F F ৩য় F T F ৪থ F F F উপরের দৃষ্টান্তের আলোকে বলা যায়- ১. p সত্য ও ৭ সত্য হলে p.q সত্য হয়। ২. p সত্য ও এ মিথ্যা হলে p.q মিথ্যা হয়। ৩. p মিথ্যা ও ৭ সত্য হলে p.q মিথ্যা হয়। 8 . p মিথ্যা ও q মিথ্যা হলে p.q মিথ্যা হয়।"
        },
        {
          "label": "ঘ",
          "question": "দৃশ্যকল্প-১ এ শিক্ষক যে পদ্ধতিটি ব্যবহার করেছেন তার সুবিধাগুলো বর্ণনা করো।",
          "explanation": "দৃশ্যকল্প-১-এ ' ✓ ' 'X' চিহ্ন দুটি দ্বারা প্রতীককে নির্দেশ করা হয়েছে। আমাদের চিন্তা-ভাবনা, অনুভূতি অপরের কাছে প্রকাশ করার জন্যই আমরা ভাষা ব্যবহার করি। কিন্তু কথ্য ও লেখ্য ভাষার মধ্যে নানা অস্পষ্টতা ও জটিলতা রয়েছে। ফলে কখনো কখনো মনের ভাব যথাযথভাবে প্রকাশ করা সম্ভব হয় না। শুধু তাই নয়, ব্যাকরণসম্মত ভাষাও অনেক ক্ষেত্রে বিভ্রাত্তি সৃষ্টি করে। যেমন- সরকার হয় রাষ্ট্রের পরিচালক, রফিক সাহেব হন সরকার। অতএব, রফিক সাহেব হন রাষ্ট্রের পরিচালক। এ যুক্তিটিতে 'সরকার' শব্দটির অর্থ নিয়ে বিভ্রান্তি সৃষ্টি হতে পারে। কেননা বাংলা ভাষায় 'সরকার' বলতে আমরা যেমন রাষ্ট্রের-পরিচালককে বুঝি, তেমনি 'সরকার' বলতে কোনো মানুষের বংশগত পদবিকেও বুঝি। এ সমস্যা সমাধানকল্পে যুক্তিবিদরা ভাব প্রকাশের বিকল্প ব্যবস্থা হিসেবে প্রতীকের প্রচলন করেন। প্রতীকের মাধ্যমে সময় ও মেধার অপচয় রোধ করে যেকোনো বিস্তারিত বিষয় সংক্ষেপে বোঝানো যায়। এর ব্যবহারের মাধ্যমে ভাষার অস্পষ্টতা, দুর্বোধ্যতা, দ্ব্যর্থবোধকতা জাতীয় নানা ত্রুটি দূর করা সম্ভব। এ ছাড়াও প্রতীকের মাধ্যমে আমরা যুক্তির অনাবশ্যক অংশটুকু বাদ দিয়ে সারকথার প্রতি মনোযোগ দিতে পারি এবং সহজে যুক্তির সিদ্ধান্ত নির্ণয় করতে পারি। গশাপাশি দুটি বচন বা যুক্তির মধ্যে বিদ্যমান পার্থক্য নির্ণয় করতে পারি। উদ্দীপকে দৃশ্যকল্প-১ এ শিক্ষক ক্লাসে সঠিক উত্তরকে '' ✓” এবং ভুল উত্তরকে 'X' চিহ্ন দিয়ে প্রকাশ করলেন। বস্তুত এ ধরনের চিহ্নের ব্যবহার এইককে নির্দেশ করে। সুতরাং উপরের আলোচনা শেষে বলা যায়, প্রতীকের অনেক রকম সুবিধা রয়েছে। এ কারণে ব্রিটিশ দার্শনিক Alfred North Whitehead বলেন- 'প্রতীক ব্যবহারের সাহায্যে যুক্তিপদ্ধতিকে আমরা যান্ত্রিক পদ্ধতিতে রূপান্তরিত করি, চোখ দিয়েই যার সমাধান করা যায়।'"
        }
      ]
    },
    {
      "number": "6",
      "uddipok": "দৃশ্যকল্প-১: রাকিব কৃষিবিদ্যার ছাত্র হিসাবে প্রচুর পড়াশোনা করত। ফলে কৃষি সম্পর্কিত যে কোনো বিষয় সম্পর্কে তার ধারণা যথাযথ । দৃশ্যকল্প-২: পড়াশোনা শেষে রাকিব তার গ্রামের বাড়িতে একটি কৃষি খামার করেছেন। সেখানে বিভিন্ন ধরনের গাছে তিনি সঠিকভাবে সার, কীটনাশক প্রয়োগ করেন। ফলে খামারে ফলনও বেশি। তাছাড়া তিনি গ্রামের মানুষকে কৃষি বিষয়ক বিভিন্ন বিষয় হাতে কলমে শিক্ষা দিয়ে থাকেন।",
      "tag": "JB 19",
      "sub_questions": [
        {
          "label": "ক",
          "question": "Logos শব্দের অর্থ কী?",
          "explanation": "'Logos’ শব্দের অর্থ চিন্তা বা ভাষা।"
        },
        {
          "label": "খ",
          "question": "যুক্তিবিদ্যাকে আদর্শনিষ্ঠ বিজ্ঞান বলা হয় কেন?",
          "explanation": "যুক্তিবিদ্যা সত্যতাকে আদর্শ হিসেবে গ্রহণ করে যথার্থ চিন্তার সম্ভাব্যতা নির্ধারণ করে বলে যুক্তিবিদ্যাকে একটি আদর্শনিষ্ঠ বিজ্ঞান বলা হয় । যে বিজ্ঞান কোনো আদর্শের আলোকে তার বিষয়বস্তুর মূল্যায়ন করে তাকে আদর্শনিষ্ঠ বিজ্ঞান বলা হয়। যুক্তিবিদ্যাও আদর্শনিষ্ঠ বিজ্ঞান। কারণ, যুক্তিবিদ্যা সত্যতাকে আদর্শ হিসেবে গ্রহণ করে যথার্থ চিন্তার গতিপথ নির্ধারণ করে। আর এ সত্যের আদর্শকে সামনে রেখে যুক্তির বৈধতা-অবৈধতা বিচার করে বলে একে আদর্শনিষ্ঠ বিজ্ঞান বলা হয়।"
        },
        {
          "label": "গ",
          "question": "দৃশ্যকল্প-১ এ যুক্তিবিদ্যার কোন দিকটি ফুটে উঠেছে? ব্যাখ্যা করো।",
          "explanation": "দৃশ্যকল্প-১ এ যুক্তিবিদ্যার বিজ্ঞানের দিকটি প্রকাশিত হয়েছে । প্রকৃতির একটি নির্দিষ্ট বিভাগ সম্পর্কে অর্জিত সুনির্দিষ্ট ও সুশৃঙ্খল জ্ঞানকে বিজ্ঞান বলে । প্রাকৃতিক জ্ঞানের মাধ্যমে বিজ্ঞানের ভিত্তি গড়ে ওঠে। বিজ্ঞান বিষয়বস্তু সম্পর্কে আমাদের বিশেষ জ্ঞান দান করে। এক্ষেত্রে পদ্ধতিগত ও সুশৃঙ্খলভাবে বিশ্লেষণ করে কোনো বিভাগ সম্পর্কে জ্ঞান অর্জন করার জন্য প্রকৃতিকে বিভক্ত করা হয়। যেমন— পদার্থবিজ্ঞান সাধারণ নিয়মের সাহায্যে বিভিন্ন জড়পদার্থের বৈশিষ্ট্য ও ক্রিয়াকে ব্যাখ্যা করে । দৃশ্যকল্প-১ এ দেখা যায়, রাকিব কৃষিবিদ্যার ছাত্র ছিল এবং প্রচুর পড়াশোনার মাধ্যমে কৃষি সম্পর্কে যথাযথ ধারণা অর্জন করেছে। এটি যুক্তিবিদ্যার বিজ্ঞানের দিককেই নির্দেশ করে ।"
        },
        {
          "label": "ঘ",
          "question": "দৃশ্যকল্প-২ এ যুক্তিবিদ্যার সামগ্রিক দিকটি ফুটে উঠেছে বলে তুমি কি মনে কর? মতামত দাও ।",
          "explanation": "হ্যাঁ আমি মনে করি, দৃশ্যকল্প-২ এ যুক্তিবিদ্যার সামগ্রিক দিক তথা বিজ্ঞান ও কলা উভয় দিক ফুটে উঠেছে । যুক্তিবিদ্যা হলো বিজ্ঞান ও কলা। বিজ্ঞান সাধারণত নিয়মাবলির তত্ত্বগত জ্ঞান দান করে। ফলিত কলা এ তত্ত্বগত জ্ঞান বাস্তবক্ষেত্রে প্রয়োগ করতে শেখায়। কলাবিদ্যা বিশেষ কোনো উদ্দেশ্য সাধনের জন্য আমাদের বৈজ্ঞানিক জ্ঞানকে বাস্তবক্ষেত্রে প্রয়োগ করার প্রয়োজনীয় নিয়মাবলী শিক্ষা দেয়। যেমন— নৌবিদ্যা শেখায় কীভাবে নৌযান পরিচালনা করতে হবে। শৈল্য চিকিৎসাবিদ্যা শেখায় কীভাবে অস্ত্রোপচার করতে হবে। এভাবে কলাবিদ্যা বিজ্ঞানের জ্ঞানকে ব্যবহারিক ক্ষেত্রে প্রয়োগ করতে শেখায়। অর্থাৎ বিজ্ঞান আমাদের তাত্ত্বিক জ্ঞান শিক্ষা দেয় আর কলাবিদ্যা শিক্ষা দেয় এই এই জ্ঞানের মাধ্যমে কোন কিছু উৎপাদন করতে এবং বাস্তব ক্ষেত্রে প্রয়োগ করে ফলাফল অর্জন করতে। দৃশ্যকল্প-২ এ বর্ণিত রাকিবের কৃষি বিষয়ক পড়াশোনা বা জ্ঞান হলো যুক্তিবিদ্যার বিজ্ঞানের দিক। এরপর তার কৃষি খামার করা, সেগুলোতে সার, কীটনাশক প্রয়োগ এবং গ্রামের মানুষকে কৃষি বিষয়ক হাতে- কলমে শিক্ষা দেয়া কলার দিককে নির্দেশ করে । যুক্তিবিদ্যা হলো একটি ব্যবহারিক বিজ্ঞান। এ জন্য যুক্তিবিদ্যায় তত্ত্ব ও প্রয়োগ উভয়ই বিদ্যমান। দৃশ্যকল্প-২ এ রাকিবের কর্মকাণ্ডে জ্ঞান ও প্রয়োগ উভয়ই লক্ষ্য করা যায়। অর্থাৎ তার কর্মকাণ্ডে যুক্তিবিদ্যার সামগ্রিক দিক ফুটে উঠেছে।"
        }
      ]
    },
    {
      "number": "7",
      "uddipok": "যুক্তি-১: সকল দার্শনিক হয় জ্ঞানী। সকল শিক্ষক হয় দার্শনিক। ∴ \\therefore ∴ সকল শিক্ষক হয় জ্ঞানী। যুক্টি-২: কিছু শিক্ষক হয় সৎ। ∴ \\therefore ∴ কিছু সৎ মানুষ হয় শিক্ষক। যুক্তি-৩: মুরগি হয় এমন যা থেকে ডিম আসে ডিম হয় এমন যা থেকে মুরগী আসে ∴ \\therefore ∴ ডিম হয় এমন যা থেকে ডিম আসে।",
      "tag": "JB 19",
      "sub_questions": [
        {
          "label": "ক",
          "question": "অনুমান কী?",
          "explanation": "কোনো জানা বিষয়ের ওপর ভিত্তি করে কোনো অজানা বিষয় সম্বন্ধে জ্ঞান লাভের মানসিক প্রক্রিয়া হলো অনুমান ।"
        },
        {
          "label": "খ",
          "question": "‘কিছু গোলাপ নয় লাল' যুক্তিবাক্যটির আবর্তিত প্রতিবর্তন করে দেখাও ।",
          "explanation": "যে অমাধ্যম অবরোহ অনুমানে আশ্রয়বাক্যের বিধেয়ের বিরুদ্ধে পদকে সিদ্ধান্তের উদ্দেশ্য হিসেবে ব্যবহার করে বিধেয়ের গুণের দিক থেকে ভিন্ন একটি সিদ্ধান্ত প্রতিষ্ঠা করা হয় তাকে আবর্তিত প্রতিবর্তন বা প্রতি-আবর্তন বলে । যেমন: ‘কিছু গোলাপ নয় লাল'। এটি একটি O যুক্তিবাক্য। এর প্রতি- আবর্তিত রূপ হবে-                                      ~~~~~~~~~~~~~~~~~~~~~~~~~~~~~~~~~~~~                                                                         O-কিছু গোলাপ নয় লাল । প্রতিবর্তিত                         ~~~~~~~~~~~~~~~~~~~~~~~                                               I \\mathrm{I} I -কিছু গোলাপ হয় অ-লাল । প্রতি-আবর্তিত                         ~~~~~~~~~~~~~~~~~~~~~~~                                               ∴ I \\therefore \\mathrm{I} ∴ I -কিছু অ-লাল হয় গোলাপ ।"
        },
        {
          "label": "গ",
          "question": "যুক্তি-৩ এ সহানুমানের কোন ধরনের অনুপপত্তি ঘটেছে— বুঝিয়ে লেখ ।",
          "explanation": "উদ্দীপকের যুক্তি-৩ এ সহানুমানের চতুষ্পদী অনুপপত্তি ঘটেছে। সহানুমানে যদি তিনটি পদের পরিবর্তে চারটি পদ ব্যবহার করা হয় তাহলে তাতে চতুষ্পদী অনুপপত্তি ঘটে। সহানুমানের নিয়মানুযায়ী যুক্তিবাক্যে তিনটি পদ থাকবে। নিয়মলঙ্ঘন করে তিনের অধিক চারটি পদ ব্যবহার করা হলে চতুষ্পদী অনুপপত্তির সৃষ্টি হয়। এরূপ যুক্তিতে প্রধান ও অপ্রধান পদ চিহ্নিত করা গেলেও মধ্যপদকে চিহ্নিত করা সম্ভব হয় না, অর্থাৎ বাকি দুটি পদের মধ্যে কোন পদটি মধ্যপদ হবে তা নির্ণয় করা যায় না। আর মধ্যপদকে চিহ্নিত করা না গেলে কোন পদটি মধ্যস্থতা করছে তা বোঝা মুশকিল হয়ে দাঁড়ায়। এই অবস্থায় যথাযথ মধ্যস্থতার অভাবে সিদ্ধান্তে প্রধান ও অপ্রধান পদের সম্পর্ক যথার্থ বা বৈধ হয় না । উদ্দীপকের যুক্তি-৩ এ দেখা যায়, এখানে চারটি পদ বিদ্যমান। ১. মুরগি ২. এমন যা ডিম থেকে আসে ৩. ডিম ৪. এমন যা মুরগি থেকে আসে। এই চারটি পদ ব্যবহার করার কারণে যুক্তিটিতে চতুষ্পদী অনুপপত্তি ঘটেছে।"
        },
        {
          "label": "ঘ",
          "question": "যুক্তি-১ এবং ২ যে দুটি অনুমান প্রক্রিয়াকে নির্দেশ করেছে তাদের পার্থক্য দেখাও ।",
          "explanation": "উদ্দীপকে যুক্তি-১ ও যুক্তি-২ এ যথাক্রমে মাধ্যম অনুমান ও অমাধ্যম অনুমানকে নির্দেশ করে। এদের মধ্যে বেশকিছু পার্থক্য রয়েছে। প্রথমত, যে অবরোহ অনুমানে একটিমাত্র আশ্রয়বাক্য থেকে সিদ্ধান্ত সরাসরি অনুমিত হয়, তাকে অমাধ্যম অনুমান বলে। অন্যদিকে যে অবরোহ অনুমানে একাধিক আশ্রয়বাক্য থেকে সিদ্ধান্তটি অনুমিত হয় তাকে মাধ্যম অনুমান বলে। দ্বিতীয়ত, অমাধ্যম অনুমানে সিদ্ধান্ত নেয়ার জন্য একাধিক আশ্রয়বাক্যের প্রয়োজন হয় না। কিন্তু মাধ্যম অনুমানে সিদ্ধান্ত নেয়ার জন্য একাধিক আশ্রয়বাক্যের প্রয়োজন হয়। তৃতীয়ত, অধিকাংশ যুক্তিবিদের মতে, অমাধ্যম অনুমান প্রকৃত অনুমান নয়। অন্যদিকে, সব যুক্তিবিদের মতে, মাধ্যম অনুমান প্ৰকৃত অনুমান । যুক্তি-১ এ দেখা যায়, একাধিক আশ্রয়বাক্য থেকে সিদ্ধান্ত নিঃসৃত হয়েছে যা মাধ্যম অনুমানকে নির্দেশ করে। যুক্তি-২ এ একটিমাত্র আশ্রয়বাক্য থেকে সিদ্ধান্ত নিঃসৃত হয়েছে যা অমাধ্যম অনুমানকে নির্দেশ করে । সুতরাং বলা যায়, মাধ্যম ও অমাধ্যম অনুমানের মধ্যে স্পষ্টতই কিছু পার্থক্য বিদ্যমান । তবে তারা উভয়ই অবরোহ অনুমানের দুইটি প্রকার।"
        }
      ]
    },
    {
      "number": "8",
      "uddipok": "জালাল স্যার ক্লাসে বললেন মানুষ পদের অর্থকে আমরা দুইভাবে প্রকাশ করতে পারি। প্রথমত গুণগতভাবে এবং দ্বিতীয়ত পরিমাণগতভাবে। এদের মধ্যে আবার পারস্পরিক সম্পর্কও রয়েছে। তবে এ সম্পর্কের মধ্যে কিছু ভিন্নতাও রয়েছে।",
      "tag": "DIN.B 19,JB 19",
      "sub_questions": [
        {
          "label": "ক",
          "question": "একটি যুক্তিবাক্যে কয়টি পদ থাকে?",
          "explanation": "একটি যুক্তিবাক্যে দুইটি পদ থাকে।"
        },
        {
          "label": "খ",
          "question": "'পিতা' পদটি সাপেক্ষ পদ— কেন?",
          "explanation": "'পিতা' পদটি 'পুত্র' পদের ওপর নির্ভরশীল হওয়ায় এরা পরস্পর সাপেক্ষ পদ। যে পদ অন্য কোনো পদের সাহায্য ছাড়া সুস্পষ্ট অর্থ প্রকাশ করতে পারে না। তাকে সাপেক্ষ পদ বলে। যেমন- 'পিতা' একটি সাপেক্ষ পদ। কারণ পিতা পদটির অর্থ বোঝানোর জন্য পুত্র পদটিকে উপস্থিত করতে হয়। মূলত পুত্র না থাকলে কেউ পিতা হতে পারে না ।"
        },
        {
          "label": "গ",
          "question": "উদ্দীপকে প্রতিফলিত নিয়মটির ব্যতিক্রমগুলো পাঠ্যবইয়ের আলোকে উল্লেখ কর।",
          "explanation": "উদ্দীপকে প্রতিফলিত নিয়মটি হলো পদের ব্যক্ত্যর্থ ও জাত্যর্থের পারস্পরিক সম্পর্ক। তবে এ নিয়মের কিছু ব্যতিক্রমও রয়েছে। ব্যক্ত্যর্থ ও জাত্যর্থের বিপরীতমুখী হ্রাস-বৃদ্ধির নিয়মটি গাণিতিক যুক্তির বেলায় খাটে না। কারণ এ ধরনের বিপরীতমুখী হ্রাস-বৃদ্ধি সব ক্ষেত্রে একই অনুপাতে ঘটেনা। ঠিক কতটা জাত্যর্থ বাড়লে কতটা ব্যক্ত্যর্থ কমবে এ সম্পর্কে কোনো নির্দিষ্ট নিয়ম নেই। আবার কোনো কোনো ক্ষেত্রে ব্যক্ত্যর্থ বাড়ে কিন্তু জাত্যর্থ ঠিকই থেকে যায়। যেমন- একটি গ্রহে যদি হঠাৎ মানুষ আবিষ্কৃত হয় তবে এ যাবত আমরা মানুষের যে ব্যক্ত্যর্থ জানি তা বেড়ে যাবে কিন্তু জাত্যর্থ বা গুণ একই থেকে যাবে। একইভাবে কিছু কিছু ক্ষেত্রে জাত্যর্থ বাড়ে কিন্তু ব্যক্ত্যর্থ ঠিকই থেকে যায়। যেমন- গবেষণা দ্বারা সোনার মধ্যে অতিরিক্ত গুণ আবিষ্কৃত হলো এখানে জাত্যর্থ বাড়লো তবে ব্যক্ত্যর্থ ঠিকই থাকলো। উদ্দীপকে বলা হয়েছে, মানুষ পদের অর্থকে দুইভাবে প্রকাশ করতে পারি। একটি গুণগতভাবে যা জাত্যর্থকে নির্দেশ করে এবং অন্যটি পরিমাণগত বা ব্যক্ত্যর্থকে নির্দেশ করে।"
        },
        {
          "label": "ঘ",
          "question": "উদ্দীপকে 'মানুষ' পদের নির্দেশিত দিক দুটির পারস্পরিক সম্পর্ক বিশ্লেষণ কর।",
          "explanation": "উদ্দীপকে ‘মানুষ' পদের নির্দেশিত দুটি দিক হলো পদের গুণগত দিক যা জাত্যর্থ এবং পরিমাণগত দিক যা ব্যক্ত্যর্থকে নির্দেশ করে। এখানে পদের ব্যক্ত্যর্থ ও জাত্যর্থের বিপরীতমুখী হ্রাস-বৃদ্ধির সম্পর্ক রয়েছে। একটি পদের দুটি দিক থাকে। একটি হলো ব্যক্ত্যর্থ বা সংখ্যাগত দিক এবং অন্যটি হলো জাত্যর্থ বা গুণগত দিক। পদের ব্যক্ত্যর্থ ও জাত্যর্থের মধ্যে অপরিহার্য বা আবশ্যিক সম্পর্ক বিদ্যমান। তবে এই সম্পর্ক বিপরীতিমুখী। পদের ব্যক্ত্যর্থ ও জাত্যর্থের বিপরীতিমুখী সম্পর্কের চারটি দিক রয়েছে। এক্ষেত্রে ব্যক্ত্যর্থের দিক থেকে কোনো পদের ব্যক্ত্যর্থ যখন বৃদ্ধি পায় তখন পদটির জাত্যর্থ কমে যায়। যেমন— ‘মানুষ’ পদের ব্যক্ত্যর্থ বেড়ে ‘জীব’ হলে জাত্যর্থ ‘জীববৃত্তি ও বুদ্ধিবৃত্তি' থেকে কমে কেবল ‘জীববৃত্তি’ হয়। আবার, যখন কোনো পদের ব্যক্ত্যর্থ কমে যায় তখন পদটির জাত্যর্থ বৃদ্ধি পায়। যেমন— ‘জীব’ পদটির ব্যক্ত্যর্থ কমে যখন কেবল ‘মানুষ’ হয় তখন জাত্যর্থ ‘জীববৃত্তি' থেকে বৃদ্ধি পেয়ে ‘জীববৃত্তি ও বুদ্ধিবৃত্তি’ হয়। জাত্যর্থের দিক থেকে যখন একটি পদের জাত্যর্থ বৃদ্ধি পায় তখন তার ব্যক্ত্যর্থ হ্রাস পায়। যেমন— 'মানুষ' পদটির জাত্যর্থ ‘জীববৃত্তি ও বুদ্ধিবৃত্তি' থেকে বাড়িয়ে ‘জীববৃত্তি, বুদ্ধিবৃত্তি ও শিক্ষা' করা হলে ব্যক্ত্যর্থ কমে ‘সকল মানুষ' থেকে কেবল ‘শিক্ষিত মানুষ' হয়। আবার, যখন কোনো পদের জাত্যর্থ কমে যায় তখন পদটির ব্যক্ত্যর্থ বৃদ্ধি পায়। যেমন— ‘শিক্ষিত মানুষ' পদটির জাত্যর্থ কমিয়ে জীববৃত্তি, বুদ্ধিবৃত্তি ও শিক্ষা থেকে কেবল ‘জীববৃত্তি ও বুদ্ধিবৃত্তি' করা হলে ব্যক্ত্যর্থ 'শিক্ষিত মানুষ' থেকে বেড়ে ‘সকল মানুষ' হয়। উদ্দীপকে ‘মানুষ' পদের নির্দেশিত দিক পরিমাণগত ও গুণগত ব্যক্ত্যর্থ ও জাত্যর্থের মধ্যকার এই বিপরীত সম্পর্ককে নির্দেশ করে । সুতরাং দেখা যাচ্ছে যে, পদের ব্যক্ত্যর্থ ও জাত্যর্থের মধ্যে বিপরীত সম্পর্ক বিদ্যমান। অর্থাৎ, এদের একটির হ্রাস বা বৃদ্ধিতে অন্যটির বৃদ্ধি বা হ্রাস ঘটে।"
        }
      ]
    },
    {
      "number": "9",
      "uddipok": "",
      "tag": "JB 19",
      "sub_questions": [
        {
          "label": "ক",
          "question": "আরোহ অনুমান প্রধানত কত প্রকার?",
          "explanation": "আরোহ অনুমান প্রধানত দুই প্রকার।"
        },
        {
          "label": "খ",
          "question": "O যুক্তিবাক্যের আবর্তন সম্ভব নয় কেন?",
          "explanation": "ব্যাপ্যতাজনিত সমস্যার কারণে'O' বাক্যের আবর্তন (Conversion) সম্ভব নয় । 'O' বাক্যে আবর্তনীয়ের উদ্দেশ্য হিসেবে যে পদটি অব্যাপ্য থাকে, তা আবর্তিতে বা সিদ্ধান্তে নঞর্থক বাক্যের বিধেয় হিসেবে ব্যাপ্য হয়ে যায়। ফলে আবর্তনের নিয়ম লঙ্ঘন করা হয়। কেননা আবর্তনের নিয়মানুসারে যে পদ আবর্তনীয়ে ব্যাপ্য নয়, তা আবর্তিতে বা সিদ্ধান্তে ব্যাপ্য হতে পারে না। একারণে 'O' বাক্যের আবর্তন সম্ভব নয়।"
        },
        {
          "label": "গ",
          "question": "ছকের ১নং যুক্তিটি কোন ধরনের অমাধ্যম অনুমানকে নির্দেশ করে? ব্যাখ্যা করো।",
          "explanation": "ছকের ১নং যুক্তিটি অমাধ্যম অনুমানের প্রতিবর্তনকে নির্দেশ করে। যে অমাধ্যম অবরোহ অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে এবং বিধেয়ের বিরুদ্ধ পদকে সিদ্ধান্তের বিধেয় হিসেবে গ্রহণ করা হয় তাকে প্রতিবর্তন বলে। যেমন- A - সকল মানুষ হয় মরণশীল। অতএব, E-কোনো মানুষ নয় অমর। এখানে আশ্রয়বাক্য ও সিদ্ধান্তের অর্থগত কোনো পার্থক্য নেই। উভয়ই একই অর্থ প্রকাশ করে। আশ্রয়বাক্য ও সিদ্ধান্তের পরিমাণও অপরিবর্তিত আছে। কেননা উভয়ই সার্বিক যুক্তিবাক্য। কিন্তু গুণের দিক থেকে আশ্রয়বাক্য সদর্থক এবং সিদ্ধান্ত নঞর্থক। অন্যদিকে, আশ্রয়বাক্যের বিধেয় পদ ‘মরণশীল' এর বিরুদ্ধ পদ ‘অমর' পদটিকে সিদ্ধান্তের বিধেয় করা হয়েছে। তাই এটি প্রতিবর্তনের দৃষ্টান্ত । উদ্দীপকের যুক্তি-১ এ বলা হয়েছে- কিছু মানুষ হয় শিক্ষিত। অতএব, কিছু মানুষ নয় অ-শিক্ষিত। এটি প্রতিবর্তনের একটি বৈধ দৃষ্টান্ত ।"
        },
        {
          "label": "ঘ",
          "question": "ছকের ২নং যুক্তিটির সাথে ৩নং যুক্তিটির পার্থক্য বিশ্লেষণ করো।",
          "explanation": "উদ্দীপকে ২নং যুক্তিটি হলো অবরোহ অনুমান এবং ৩নং যুক্তিটি হলো আরোহ অনুমান। যে অনুমান প্রক্রিয়ায় সিদ্ধান্ত এক বা একাধিক আশ্রয়বাক্য থেকে অনিবার্যভাবে নিঃসৃত হয় এবং সিদ্ধান্তটি কখনোই আশ্রয়বাক্যের চেয়ে ব্যাপক হতে পারে না, তাকে অবরোহ অনুমান বলে। অন্যদিকে, যে অনুমান প্রক্রিয়ায় কয়েকটি বিশেষ দৃষ্টান্তের ওপর নির্ভর করে একটি সার্বিক সিদ্ধান্ত নিঃসৃত হয়, তাকে আরোহ অনুমান বলে। উদ্দীপকের প্রথম ও দ্বিতীয় দৃশ্যকল্পে যথাক্রমে অবরোহ অনুমান ও আরোহ অনুমান প্রকাশ পেয়েছে। আরোহ অনুমানের সিদ্ধান্ত সবসময় সার্বিক হয়। কিন্তু অবরোহ অনুমানের সিদ্ধান্ত বিশেষ বা সার্বিক হয়। অবরোহ অনুমানের সিদ্ধান্ত কোনো সময়ই আশ্রয়বাক্য থেকে বেশি ব্যাপক হয় না। কিন্তু আরোহ অনুমানের সিদ্ধান্ত সব সময়ই বেশি ব্যাপক হয়। ২নং যুক্তিতে অবরোহ অনুমানের সিদ্ধান্ত আশ্রয়বাক্য দুটির তুলনায় বেশি ব্যাপক নয়। কিন্তু, ৩নং যুক্তি এর আরোহ অনুমানের সিদ্ধান্তটি সার্বিক। যা তার আশ্রয়বাক্যগুলোর তুলনায় ব্যাপক। ২নং যুক্তিতে আমরা সার্বিক থেকে বিশেষে উপনীত হয়েছি। কিন্তু ৩নং যুক্তিতে আমরা বিশেষ থেকে সার্বিকে উপনীত হয়েছি। এছাড়াও অবরোহ অনুমানে আকারগত সত্যতা পরিলক্ষিত হয়, কিন্তু আরোহ অনুমানে আকারগত ও বস্তুগত উভয় সত্য পরিলক্ষিত হয়ে থাকে। সুতরাং, অবরোহ অনুমান ও আরোহ অনুমান উভয়েই অনুমানের দুটি দিক হলেও তাদের মধ্যে যথেষ্ট পার্থক্য বিদ্যমান।"
        }
      ]
    },
    {
      "number": "10",
      "uddipok": "",
      "tag": "JB 19",
      "sub_questions": [
        {
          "label": "ক",
          "question": "আরোহের ভিত্তি কতটি?",
          "explanation": "আরোহের ভিত্তি দুইটি।"
        },
        {
          "label": "খ",
          "question": "আরোহ অনুমানের সিদ্ধান্তটি সংশ্লেষক যুক্তিবাক্য হয় কেন ?",
          "explanation": "আরোহ অনুমানের সিদ্ধান্ত হিসেবে যে সার্বিক বাক্যটি প্রতিষ্ঠা করা হয় তা একটি সংশ্লেষক যুক্তিবাক্য । সংশ্লেষক বাক্যের বিধেয় পদ উদ্দেশ্য সম্পর্কে নতুন তথ্য প্রকাশ করে। আর সংশ্লেষক বাক্যের বিধেয় পদ নতুন তথ্য প্রকাশ করে বলে এর সত্যতা যাচাই করতে হয় অভিজ্ঞতার ভিত্তিতে। এটি আরোহ অনুমানের মৌলিক বৈশিষ্ট্য। যেমন “সকল মানুষ হয় মরণশীল” এই বাক্যটি একটি সংশ্লেষক বাক্য ।"
        },
        {
          "label": "গ",
          "question": "চিত্র-১ কোন ধরনের কার্য সংমিশ্রণকে নির্দেশ করছে? ব্যাখ্যা কর।",
          "explanation": "চিত্র-১ এ সমজাতীয় কার্য সংমিশ্রণকে নির্দেশ করা হয়েছে। যখন কতগুলো কারণ একসাথে কাজ করে একটি মিশ্র কার্য উৎপন্ন করে এবং এই মিশ্র কার্যটি প্রতিটি কারণ থেকে উৎপন্ন কার্যের সমজাতীয় হয় তখন তাকে সমজাতীয় কার্য সংমিশ্রণ বলে। অর্থাৎ সমজাতীয় কার্যসংমিশ্রণের ক্ষেত্রে বিভিন্ন কারণ একসাথে কাজ করে যে ফলাফল আসে তা মিলিত হয়ে যায়। যেমন— পাঁচটি এক লিটারের পানির বোতলের পানি যদি একটা ড্রামে ঢালা হয় তাহলে ড্রামে মোট পাঁচ লিটার পানি জমা হবে। এখানে আলাদাভাবে কোনো এক লিটার পানির অস্তিত্ব থাকবে না। এখানে ড্রামের পানি কার্য আর এক লিটার বোতলের পানি হচ্ছে কারণ। চিত্র-১ এ আলাদাভাবে ২৫ ওয়াটের দুটি বাল্ব একত্রে জ্বলছে। যার ফলে ৫০ ওয়াটের একত্রিত আলো পাওয়া যাচ্ছে যেটাকে মিশ্রকার্য বলা হয়। আর বাল্বগুলো আলাদাভাবে হচ্ছে কারণ। এভাবে সমজাতীয় কারণ থেকে সৃষ্ট মিশ্রকার্যটিকে সমজাতীয় কার্য সংমিশ্রণ বলে ।"
        },
        {
          "label": "ঘ",
          "question": "‘কারণ হচ্ছে কার্যের অপরিবর্তনীয় পূর্ববর্তী ঘটনা' উদ্দীপকের চিত্র- ২ এর ক্ষেত্রে এটি পুরোপুরি সমর্থনযোগ্য — বিশ্লেষণ কর।",
          "explanation": "উদ্দীপকের চিত্র-২ কার্যকারণকে নির্দেশ করে যার মূল বিষয় হলো— কারণ হচ্ছে কার্যের অপরিবর্তনীয় পূর্ববর্তী ঘটনা যুক্তিবিদ বেইনের মতে, “কারণ হলো কার্যের সাথে আবশ্যিকভাবে যুক্ত পূর্ববর্তী ঘটনা।” অর্থাৎ প্রত্যেক কার্যের কারণ আছে। বিনা কারণে কোনো কার্য ঘটেনা। অর্থাৎ শূন্য থেকে কেবল শূন্যই পাওয়া যায় । এই পূর্ববর্তী ঘটনা বা কারণ হলো অপরিবর্তনীয়। এটি আরোহের স্বতঃসিদ্ধ নিয়ম। এই নীতি অনুযায়ী কোনো কারণ থেকে যে কার্য ঘটে, একই অবস্থায় অন্যত্র ঐ কারণ থেকে একই কার্য ঘটে। অর্থাৎ প্রতিটি ঘটনার কারণ নির্দিষ্ট । প্রতিটি ক্ষেত্রে একই কারণ একই কার্য ঘটায়। উদ্দীপকে চিত্র-২ এ দেখা যায় কারণ হিসেবে নদী ভাঙ্গন এবং তার কার্য বা ফলাফল হিসেবে শতশত মানুষের গৃহহীন হওয়া, শতশত মানুষের কর্মহীন হওয়া ও গ্রামগুলো বিলীন হয়ে যাওয়াকে নির্দেশ করা হয়েছে। নদী ভাঙনের কারণে সকল পরিস্থিতিতে এই কার্যগুলো ঘটবে। অর্থাৎ কারণ হচ্ছে কার্যের অপরিবর্তনীয় পূর্ববর্তী ঘটনা। চিত্র-২ এর ক্ষেত্রে তা পুরোপুরি সমর্থনযোগ্য। পরিশেষে বলা যায়, কার্যকারণ নিয়ম অনুযায়ী জগতের প্রত্যেকটি ঘটনাই কার্যকারণ শৃঙ্খলে বাধা। বিনা কারণে জগতে কোনো কার্য ঘটেনা।"
        }
      ]
    },
    {
      "number": "11",
      "uddipok": "রোহান সাহেব তার দুই ছেলে অপু ও তপুকে নিয়ে চিড়িয়াখানায় বেড়াতে যান। সেখানে হরিণ দেখে অপু বলে, “সকল হরিণ হয় সুন্দর” । সামনে এগিয়ে তপু হাতি দেখতে পেয়ে বলল, “বাহ! কী বিশাল প্রাণী।” রোহান সাহেব বলেন, হাতি হোক বা হরিণ হোক “সকল প্রাণী হয় উপকারী”।",
      "tag": "DIN.B 19,JB 19",
      "sub_questions": [
        {
          "label": "ক",
          "question": "যুক্তিবিদ্যায় শব্দ কত প্রকার?",
          "explanation": "যুক্তিবিদ্যায় শব্দ তিন প্রকার ।"
        },
        {
          "label": "খ",
          "question": "শব্দ কখন পদে পরিণত হয়?",
          "explanation": "শব্দ যখন কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় তখন সেটি পদে পরিণত হয়। অর্থপূর্ণ সব বর্ণ বা বর্ণসমষ্টিই শব্দ। কিন্তু যুক্তিবিদ্যায় সব শব্দই পদ নয়। শব্দগুলো যখন যুক্তিবাক্যে উদ্দেশ্য বা বিধেয় হিসেবে ব্যবহৃত হয় তখন তাকে পদ বলে । যেমন- 'ফুল হয় সুন্দর'। এ যুক্তিবাক্যে 'ফুল' ও ‘সুন্দর' শব্দ দুটি যথাক্রমে উদ্দেশ্য ও বিধেয় হওয়ায় তারা পদে পরিণত হয়েছে। কিন্তু ‘হয়' শব্দটি উদ্দেশ্য বা বিধেয় না হওয়ায় সেটি পদ নয় ।"
        },
        {
          "label": "গ",
          "question": "রোহান সাহেবের উক্তিটি কোন ধরনের যুক্তিবাক্য? ব্যাখ্যা কর।",
          "explanation": "উদ্দীপকে রোহান সাহেবের উক্তিটি একটি সার্বিক সদর্থক যুক্তিবাক্য বা A বাক্য। যে সকল যুক্তিবাক্যে বিধেয়কে উদ্দেশ্য পদের সমগ্র ব্যক্ত্যর্থ সম্পর্কে স্বীকার করে নেওয়া হয় তাকে সার্বিক সদর্থক যুক্তিবাক্য বলে। এ ধনের বাক্য পরিমাণগত দিক থেকে 'সার্বিক' এবং গুণগত দিক থেকে ‘সদর্থক' হয়ে থাকে। যেমন- 'সকল দার্শনিক হয় মরণশীল'। এখানে 'মরণশীল' বিধেয় পদকে 'দার্শনিক' উদ্দেশ্য পদের সমগ্র ব্যক্ত্যর্থ সম্পর্কে স্বীকার করে নেওয়া হয়েছে। কাজেই এটি একটি সার্বিক সদর্থক যুক্তিবাক্য। এরূপ বাক্যে পরিমাণসূচক শব্দ হিসেবে ‘সব’ বা ‘সকল’ এবং গুণ প্রকাশক শব্দ হিসেবে 'হয়' কথাটি ব্যবহৃত হয়। উদ্দীপকে রোহান সাহেবের বক্তব্যে বলা হয়েছে, 'সকল প্রাণী হয় উপকারী'। এখানে বিধেয় পদ ‘উপকারী' তে উদ্দেশ্য 'প্রাণী' পদের সমগ্র ব্যক্ত্যর্থ সম্পর্কে স্বীকার করে নেয়া হয়েছে। তাই রোহান সাহেবের বক্তব্যটি হলো সার্বিক সদর্থক যুক্তিবাক্য বা A বাক্য।"
        },
        {
          "label": "ঘ",
          "question": "তপু আর অপুর উক্তি কি একই ধরনের? পাঠ্যবইয়ের আলোকে বিশ্লেষণ কর ।",
          "explanation": "উদ্দীপকে তপু আর অপুর উক্তি বাক্য ও যুক্তিবাক্যকে নির্দেশ করে । তাই উক্তি দুটি একই ধরনের নয়। কয়েকটি শব্দ একত্রে মিলিত হয়ে একটি সম্পূর্ণ মনের ভাব প্রকাশ করলে তাকে বাক্য বলে। অন্যদিকে যুক্তিবাক্য হলো দুটি পদের মধ্যে স্বীকৃতি বা অস্বীকৃতিজ্ঞাপক কোনো সম্পর্কের লিখিত বা মৌখিক রূপ। যে কোনো যুক্তিবাক্যে দুটি পদ থাকে এবং পদ দুটি একটি সংযোজক দ্বারা যুক্ত থাকে। অর্থাৎ সকল উক্তিকে বাক্য বলা গেলেও যুক্তিবাক্য বলা যাবে না। একটি বাক্যকে যুক্তিবাক্যে রূপান্তর করতে বাক্যের অর্থ অপরিবর্তিত রেখে তাদেরকে উদ্দেশ্য, সংযোজক ও বিধেয় আকারে সাজাতে হবে। তাই বাক্য ও যুক্তিবাক্য এক নয় । উদ্দীপকে তপুর বক্তব্যটি হলো— 'বাহ! কি বিশাল প্রাণী'। এটি বিস্ময়সূচক বাক্যকে নির্দেশ করে। যুক্তিবাক্যের গঠনের নিয়মানুসারে তাই একে বাক্য বলা গেলেও যুক্তিবাক্য বলা যাবে না। অন্যদিকে অপুর উক্তিটি হলো— ‘সকল হরিণ হয় সুন্দর।' উক্তিটিতে উদ্দেশ্য ও বিধেয় একটি সংযোজক দ্বারা যুক্ত হওয়ায় এটি একটি যুক্তিবাক্য। তাই বলা যায়, তপু এবং অপুর উক্তি দুটি একই ধরনের নয় । পরিশেষে বলা যায়, একটি বাক্যকে যুক্তিবাক্যে রূপান্তরে কতগুলো নিয়ম অনুসরণ করতে হয়। তাই বাক্য ও যুক্তিবাক্য মোটেও একই ধরনের নয়।"
        }
      ]
    }
  ]
}