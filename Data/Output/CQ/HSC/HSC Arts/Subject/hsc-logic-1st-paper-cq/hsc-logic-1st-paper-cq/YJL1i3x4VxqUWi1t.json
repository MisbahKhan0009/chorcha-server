{
  "title": "বরিশাল বোর্ড ২০২৫",
  "subtitle": "(11)",
  "questions": [
    {
      "number": "1",
      "uddipok": "একটি প্রশিক্ষণ কার্যক্রমে শিহাব ও রিয়াজ নামে দুইজন প্রশিক্ষক ছিলেন। প্রশিক্ষক শিহাব প্রশিক্ষণার্থীদের তাত্ত্বিক জ্ঞান দান করতেন। অন্যদিকে প্রশিক্ষক রিয়াজ প্রশিক্ষণার্থীদের হাতে-কলমে প্রশিক্ষণ দিতেন। এই প্রশিক্ষণের লক্ষ্য হলো প্রয়োজনীয় জ্ঞার্নার্জন ও অর্জিত জ্ঞানকে বাস্তবে প্রয়োগ করা।",
      "tag": "BB 25",
      "sub_questions": [
        {
          "label": "ক",
          "question": "যুক্তিবিদ্যার জনক কে?",
          "explanation": "যুক্তিবিদ্যার জনক হলেন গ্রিক দার্শনিক এরিস্টটল (Aristotle)।"
        },
        {
          "label": "খ",
          "question": "যুক্তিবিদ্যাকে আদর্শনিষ্ঠ বিজ্ঞান বলা হয় কেন?",
          "explanation": "বিষয়বস্তুকে আদর্শ বা মানদণ্ডের ভিত্তিতে মূল্যায়ন করার কারণে যুক্তিবিদ্যাকে আদর্শনিষ্ঠ বিজ্ঞান বলা হয়। যে বিজ্ঞান কোনো আদর্শ বা মানদণ্ডের আলোকে বিষয়বস্তু মূল্যায়ন করে তাকে আদর্শনিষ্ঠ বিজ্ঞান বলা হয়। যুক্তিবিদ্যার আদর্শ হলো 'সত্যতা'। সত্যের আদর্শ অনুযায়ী যুক্তিবিদ্যা বৈধ যুক্তির নিয়মাবলি আবিষ্কার করে এবং এইসব নিয়মের আলোকে সেগুলোর মূল্য নিরুপণ করে। তাই যুক্তিবিদ্যা যেহেতু আদর্শের ভিত্তিতে বিষয়বস্তুর মূল্যায়ন করে এই কারণে যুক্তিবিদ্যাকে আদর্শনিষ্ঠ বিজ্ঞান বলা হয়।"
        },
        {
          "label": "গ",
          "question": "উদ্দীপকে নির্দেশিত বিষয়টির ক্রমবিকাশের ধারা ব্যাখ্যা করো।",
          "explanation": "উদ্দীপকে নির্দেশিত বিষয়টি হলো যুক্তিবিদ্যা। নিচে যুক্তিবিদ্যার ক্রমবিকাশের ধারা ব্যাখ্যা করা হলো- যুক্তিবিদ্যার বিবর্তন অর্থাৎ উৎপত্তি ও ক্রমবিকাশকে চারটি যুগে বিভক্ত করা যায়। যথা- প্রাচীন যুগ, মধ্যযুগ, আধুনিক যুগ ও সাম্প্রতিক যুগ। প্রাচীন যুগে যুক্তিবিদ্যার বিকাশে পিথাগোরাস, সক্রেটিস, এরিস্টটল প্রমুখ যুক্তিবিদগণ অত্যন্ত গুরুত্বপূর্ণ ভূমিকা পালন করেছেন। প্রাচীন যুগের যুক্তিবিদ্যা যুক্তিপদ্ধতি নির্ভর হলেও মধ্যযুগীয় যুক্তিবিদ্যা বলতে প্রধানত স্কলাস্টিক যুক্তিতত্ত্বকেই নির্দেশ করে। দার্শনিক পরফিরি মধ্যযুগের যুক্তিবিদ্যার ক্ষেত্রে উল্লেখযোগ্য অবদান রেখেছেন। মধ্যযুগের প্রভাবশালী মুসলিম দার্শনিক ও যুক্তিবিদগণ হলেন- আল-ফারাবি, ইবনে সিনা, ইবনে রুশদ, আল-কিন্দি প্রমুখ। আধুনিক যুগের প্রধান যুক্তিবিদগণ হলেনলাইবনিজ, হেগেল, বেইন, জে.এস, মিল প্রমুখ। লাইবনিজ এর সময় থেকেই সাবেকী যুক্তিবিদ্যা আধুনিক রূপ লাভ করে। তার যৌক্তিক কলন পদ্ধতির মাধ্যমে যুক্তিবিদ্যা গাণিতিক আকার পায় এবং সাম্প্রতিক যুগের সূচনা হয়। সাম্প্রতিক যুগের প্রধান যুক্তিবিদগণ হলেন- জর্জ বুল, ভিটগ্যানস্টাইন, জেভন্স, সি.এস. পার্স,রাসেল,আই. এম. কপি প্রমুখ। এভাবে দীর্ঘ আড়াই হাজার বছরের পরিক্রমায় বিভিন্ন যুক্তিবিদ যুক্তিবিদ্যাকে সমৃদ্ধ ও বিকশিত করে বর্তমান রূপ লাভে ভূমিকা পালন করেন।"
        },
        {
          "label": "ঘ",
          "question": "পুরো প্রশিক্ষণ কার্যক্রমটি স্বরূপের সঙ্গে যুক্তিবিদ্যার সাদৃশ্য তোমার পাঠ্যবইয়ের আলোকে বিশ্লেষণ করো।",
          "explanation": "পুরো প্রশিক্ষণ কার্যক্রমটির স্বরূপের সঙ্গে বিজ্ঞান ও কলা হিসেবে যুক্তিবিদ্যার স্বরূপের সাদৃশ্য পরিলক্ষিত হয়। যুক্তিবিদ্যা হলো একইসাথে বিজ্ঞান ও কলা। প্রকৃতির কোনো বিভাগ সম্বন্ধে সুনির্দিষ্ট জ্ঞানকে বিজ্ঞান বলে। বিজ্ঞান সাধারণত নিয়মাবলির তত্ত্বগত জ্ঞান দান করে। যেমন- পদার্থবিজ্ঞান। আর কলাবিদ্যা এ তত্ত্বগত জ্ঞান বাস্তবক্ষেত্রে প্রয়োগ করতে শেখায়। অর্থাৎ বিশেষ কোনো উদ্দেশ্য সাধনের জন্য আমাদের বৈজ্ঞানিক জ্ঞানকে বাস্তবক্ষেত্রে প্রয়োগ করার প্রয়োজনীয় নিয়মাবলি শিক্ষা দেয়। যেমন- নৌবিদ্যা শেখায় কীভাবে নৌযান পরিচালনা করতে হবে।শৈল্য চিকিৎসাবিদ্যা শেখায় কীভাবে অস্ত্রোপচার করতে হবে। একইভাবে যুক্তিবিদ্যাও বিজ্ঞান হিসেবে বৈধ যুক্তি থেকে অবৈধ যুক্তির পার্থক্য নির্দেশ করার জন্য সুনির্দিষ্ট কিছু নিয়মনীতি প্রণয়ন করে এবং কলা হিসেবে তা বাস্তব ক্ষেত্রে প্রয়োগের শিক্ষা দেয়। উদ্দীপকে দেখতে পাই, একটি প্রশিক্ষণ কার্যক্রমে প্রশিক্ষক শিহাব প্রশিক্ষণার্থীদের তাত্ত্বিক জ্ঞান দান করেন। অন্যদিক, প্রশিক্ষক রিয়াজ প্রশিক্ষণার্থীদের হাতে-কলমে প্রশিক্ষণ দিতেন। এই প্রশিক্ষণের লক্ষ্য হলো প্রয়োজনীয় জ্ঞানার্জন ও অর্জিত জ্ঞানকে বাস্তবে প্রয়োগ করা। অর্থাৎ তত্ত্বগত জ্ঞান অর্জনের পাশাপাশি তা ব্যবহারিক জীবনে প্রয়োগের মাধ্যমে যুক্তিবিদ্যারস্বরূপের বিজ্ঞান ও কলা উভয় প্রকার লক্ষ্যই অর্জিত হয়েছে। আলোচনা শেষে বলা যায়,উদ্দীপকের ঘটনাটি দ্বারা প্রকাশিত বিজ্ঞান ও কলা উভয় প্রকার লক্ষ্যই যুক্তিবিদ্যার স্বরূপের অনুরূপ।"
        }
      ]
    },
    {
      "number": "2",
      "uddipok": "চিত্র-১: বাংলাদেশ, হিমালয়, ইমরান। চিত্র-২: একটি কোম্পানিতে যোগ্যতা অনুসারে বিভিন্ন পদে আবেদনকারীর তথ্য নিম্নরূপ: ১ ২ ৩ পদের নাম যোগ্যতা আবেদনকারীর সংখ্যা অফিসার স্নাতক+সৎ+পরিশ্রমী ৫০ জন মাঠকর্মী এইচএসসি+পরিশ্রমী ৮০ জন অফিস সহকারী এইচএসসি ১১০ জন",
      "tag": "BB 25",
      "sub_questions": [
        {
          "label": "ক",
          "question": "পদ কাকে বলে?",
          "explanation": "যে অর্থপূর্ণ শব্দ বা শব্দসমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা হতে পারে, সেসব শব্দ বা শব্দসমষ্টিকে পদ (Term) বলে।"
        },
        {
          "label": "খ",
          "question": "সহ-পদযোগ্য শব্দ বলতে কী বোঝ?",
          "explanation": "যে শব্দ বা শব্দসমষ্টি স্বাধীনভাবে কোন যুক্তিবাক্যের উদ্দেশ্য বা বিধেয়রূপে ব্যবহৃত না হয়ে অন্য কোন অর্থপূর্ণ শব্দের সাহায্য নিয়ে ব্যবহৃত হয় তাদেরকে সহ-পদযোগ্য শব্দ বলে। যেমন- 'টি', 'টা', 'খানা', 'এবং' ইত্যাদি শব্দ কোন যুক্তিবাক্যের উদ্দেশ্য ও বিধেয় পদ হিসেবে ব্যবহৃত হতে পারে না। এজন্য এগুলোকে সহ-পদযোগ্য শব্দ বলে। যেমন- 'আমগুলো খেতে মিষ্টি' এ বাক্যটিতে 'গুলো' হল সহপদযোগ্য শব্দ।"
        },
        {
          "label": "গ",
          "question": "উদ্দীপকে চিত্র-১ এর পদগুলো জাত্যর্থক নাকি অজাত্যর্থক? ব্যাখ্যা করো।",
          "explanation": "উদ্দীপকে চিত্র ১ এর পদগুলো 'অজাত্যর্থক পদ'। যে পদের ব্যক্ত্যর্থ এবং জাত্যর্থ উভয়ই আছে তাকে জাত্যর্থক পদ বলে। যেমন- 'মানুষ' পদটি জাত্যর্থক। কারণ 'মানুষ' পদের জাত্যর্থ ও ব্যক্ত্যর্থ উভয়ই আছে। অর্থাৎ 'মানুষ' পদের ব্যক্ত্যর্থ হলো 'সকল মানুষ' এবং জাত্যর্থ হলো 'বুদ্ধিবৃত্তি ও জীববৃত্তি'। অন্যদিকে, যে পদ শুধুমাত্র ব্যক্ত্যর্থ বা শুধু জাত্যর্থকে নির্দেশ করে তাকে অজাত্যর্থক পদ বলে। যেমন- ঢাকা, সততা, শুভ্রতা ইত্যাদি অজাত্যর্থক পদ। এখানে 'ঢাকা' পদ দ্বারা একটি শহরকে নির্দেশ করা হয়েছে। এতে কেবল ব্যক্ত্যর্থ প্রকাশিত হয়েছে কোনো জাত্যর্থ নেই। আবার, সততা, সুভ্রতা দ্বারা শুধু জাত্যর্থ বা গুণ প্রকাশ পেয়েছে। ব্যক্ত্যর্থ অনুপস্থিত। কাজেই এগুলো অজাত্যর্থক পদ। উদ্দীপকের চিত্র-১ এ উল্লেখিত বাংলাদেশ, হিমালয়, ইমরান এগুলো 'অজাত্যর্থক পদ'। এখানে 'বাংলাদেশ' পদ দ্বারা একটি নির্দিষ্ট দেশকে নির্দেশ করা হয়েছে, এতে কেবল ব্যক্ত্যর্থ প্রকাশিত হয়েছে। কোনো জাত্যর্থ নেই। আবার 'হিমালয় ও ইমরান' এই পদদুটিও কেবল ব্যক্ত্যর্থকে নির্দেশ করেছে। কোনো আবশ্যিক গুণাবলি বা জাত্যর্থকে নির্দেশ করেনি।' তাই এগুলোও অজাত্যর্থক পদ। সুতরাং, চিত্র-১ এ উল্লেখিত পদগুলো 'অজাত্যর্থক পদ'।"
        },
        {
          "label": "ঘ",
          "question": "উদ্দীপকে চিত্র-২ এর কলাম ২ এবং কলাম ৩ এর সম্পর্ক তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকে চিত্র-২ এর কলাম '২' ও '৩' দ্বারা যথাক্রমে পদের ব্যক্ত্যর্থ ও জাতর্থ্যের হ্রাস বৃদ্ধির বিপরীতমুখী সম্পর্ককে বোঝানো হয়েছে। কোনো পদের ব্যক্ত্যর্থ বলতে ঐ পদ একই অর্থে যে বস্তু বা বস্তুগুলোর ওপর আরোপ করা হয় সেই বস্তু বা বস্তুসমূহকে বোঝায়। অর্থাৎ পদের পরিমাণগত দিককে ঐ পদের ব্যক্ত্যর্থ বলে। আবার গুণগত দিক থেকে একটি পদ বস্তু বা ব্যক্তির যেসকল আবশ্যিক বা সাধারণ গুণকে বোঝায় সেসকল গুণকে ঐ পদের জাত্যর্থ বলে। অর্থাৎ জাত্যর্থ হলো কোনো পদের গুণের দিক। ব্যক্ত্যর্থ ও জাত্যর্থের হ্রাস-বৃদ্ধির চারটি নিয়ম রয়েছে। যথা- ক. পদের ব্যক্ত্যর্থ বাড়লে জাত্যর্থ কমে। খ. পদের ব্যক্ত্যর্থ কমলে জাত্যর্থ বাড়ে। গ.পদের জাত্যর্থ বাড়লে ব্যক্ত্যর্থ কমে। ঘ. পদের জাত্যর্থকমলে ব্যক্ত্যর্থ বাড়ে। পদের ব্যক্ত্যর্থ ও জাত্যর্থের মধ্যে ঘনিষ্ঠ সম্পর্ক বিদ্যমান থাকলেও এর সম্পর্ক বিপরীতমুখী। অর্থাৎ পদের ব্যক্ত্যর্থ ও জাত্যর্থের কোনো একটির হ্রাস বা বৃদ্ধিতে অন্যটির বৃদ্ধি বা হ্রাস ঘটে। যেমনউদ্দীপকের 'চিত্র-২ এর কলাম '২' এবং '৩' এ ব্যক্ত্যর্থ ও জাত্যর্থের হ্রাস বৃদ্ধি দেখানো হয়েছে। যেমন- এখানে 'স্নাতক + সৎ + পরিশ্রমী'- এই ধরনের লোক অফিসার পদের জন্য আবেদন করেছে ৫০ জন। এখানে জাত্যর্থ কমে 'এইচএসসি + পরিশ্রমী' এই ধরনের লোক আবেদন করেছে ৮০ জন। আবার, ব্যক্ত্যর্থ বেড়ে 'এইচএসসি' পাশ এই ধরনের লোক আবেদন করেছে ১১০ জন। চিত্র-২ এর কলাম-২ এ জাত্যর্থ ও কলাম-৩ এ ব্যক্ত্যর্থ নির্দেশ করা হয়েছে। সেই অনুযায়ী কোনো পদের ব্যক্ত্যর্থ বাড়লে জাত্যর্থ কমে আবার জাত্যর্থ বাড়লে ব্যক্ত্যর্থ কমে। যুক্তিবিদ্যায় পদের ব্যক্ত্যর্থ ও জাত্যর্থের এই সম্পর্ককে বিপরীতক্রমে হ্রাসবৃদ্ধির সম্পর্ক বলা হয়। পরিশেষে বলা যায়, উদ্দীপকে চিত্র-২ এর কলাম ২ এবং কলাম ৩ এ ব্যক্ত্যর্থ ও জাত্যর্থের হ্রাস-বৃদ্ধির বিপরীতমুখী সম্পর্কের কথা বলা হয়েছে।"
        }
      ]
    },
    {
      "number": "3",
      "uddipok": "জনাব আহসান ও জনাব রশিদ একটি নামকরা কলেজের শিক্ষক। তারা একদিন পার্কে হাঁটতে হাঁটতে কলেজের শিক্ষার্থীদের নিয়ে আলোচনা করছিলেন। জনাব আহসান বললেন, আমাদের কলেজের \"সকল শিক্ষার্থী হয় মেধাবী\"। এইকথা শুনে জনাব রশিদ বললেন, \"শিক্ষার্থীদের আরও মনোযোগী হওয়া জরুরি\"।",
      "tag": "BB 25",
      "sub_questions": [
        {
          "label": "ক",
          "question": "একটি যুক্তিবাক্যের কয়টি অংশ?",
          "explanation": "একটি যুক্তিবাক্যের তিনটি অংশ। যথা: (i) উদ্দেশ্য পদ (ii) সংযোজক এবং (iii) বিধেয় পদ।"
        },
        {
          "label": "খ",
          "question": "\"সব বাক্য যুক্তিবাক্য নয়\"- কেন?",
          "explanation": "যুক্তিবাক্যের গঠন পদ্ধতি অনুসরণ না করায় সকল বাক্যকে যুস্তিবাব্য (Proposition) বলা যায় না। 'একটি যুক্তিবাক্যে তিনটি উপাদান থাকে। যথা- ১. উদ্দেশ্য, ২. বিধেয় ও ৩. সংযোজক। এই তিনটি উপাদান যখন একত্র হয়ে স্বীকৃতিসূচক রা অস্বীকৃতিসূচক সম্পর্ক স্থাপন করে তখন তাঁকে যুস্তিবাক্য বলে। যেমন- 'সকল ফুল হয় সুন্দর'। এখানে 'ফুল' উদ্দেশ্য পদ, 'সুন্দর'বিধেয় পদ এবং 'হয়' সংযোজক। তাই এটি একটি যুক্তিবাক্য। সুতরাং সকল বাক্য উদ্দেশ্য + সংযোজক + বিধেয় এই আকারে গঠিত না হওয়ায় তাদেরকে যুক্তিবাক্য বলা যায় না।"
        },
        {
          "label": "গ",
          "question": "উদ্দীপকের জনাব আহসানের বক্তব্যের গঠন প্রক্রিয়া পাঠ্যবইয়ের আলোকে বর্ণনা করো।",
          "explanation": "উদ্দীপকের জনাব আহসানের বক্তব্যের মাধ্যমে যুক্তিবাক্য নির্দেশ করা হয়েছে। নিচে পাঠ্যবইয়ের আলোকে যুস্তিবাক্যের গঠন প্রক্রিয়া বর্ণনা করা হলো- দুটি পদের মধ্যকার স্বীকৃতি বা অস্বীকৃতিজ্ঞাপক সম্পর্কের লিখিত বা মৌখিক বিবৃতিকে যুক্তিবাক্য বলে। একটি যুক্তিবাক্যে দুটি পদ থাকে এবং পদ দুটি সংযোজক দ্বারা যুক্ত হয়। তাই প্রতিটি যুক্তিবাক্য উদ্দেশ্য, সংযোজক ও বিধেয় আকারে প্রকাশিত হয়। জনাব আহসানের বস্তুব্য ছিল \"সকল শিক্ষার্থী হয় মেধাবী\"। এখানে 'শিক্ষার্থী' পদটি উদ্দেশ্য পদ, 'মেধাবী' হলো, বিধেয় পদ, এবং 'হয়' শব্দটি উদ্দেশ্য ও বিধেয় পদের মধ্যে সংযোগ স্থাপন করে বিধায় এটি সংযোজক। অর্থাৎ জনাব আহসানের বাক্যটি উদ্দেশ্য পদ-সংযোজক-বিধেয় পদ আকারে প্রকাশিত হয়েছে। তাই এটি যুক্তিবাক্যের একটি দৃষ্টান্ত। তাই বলা যায়, উদ্দীপকের জনাব আহসানের বক্তব্যে একটি যুক্তিবাক্য প্রকাশ,পেয়েছে যা উদ্দেশ্য, সংযোজক এবং বিধেয় আকারে গঠিত হয়।"
        },
        {
          "label": "ঘ",
          "question": "জনাব রশিদ ও জনাব আহসানের বক্তব্যের মধ্যকার পার্থক্য বিশ্লেষণ করো।",
          "explanation": "জনাব রশিদ ও জনাব আহসানের বক্তব্যে যথাক্রমে 'বাক্য' ও 'যুক্তিবাক্য' প্রতিফলিত হয়েছে। নিচে উভয়ের মধ্যে পার্থক্য বিশ্লেষণ করা হলো- যে শব্দ বা শব্দ সমষ্টি দ্বারা স্পষ্টভাবে মনের ভাব প্রকাশ করা যায় তাকে বাক্য বলে। যেমন: রশিদ সাহেবের বক্তব্যে ছিল- \"শিক্ষার্থীদের আরও মনোযোগী হওয়া জরুরি।\" অর্থাৎ বক্তা যা বলতে চায় তা প্রকাশ করার জন্য যে সকল শব্দ বা শব্দ সমষ্টি ব্যবহার করে তাই বাক্য এবং বাক্যের দুটি অংশ। যথা: উদ্দেশ্য ও বিধেয়। অন্যদিকে, যুক্তিবাক্য হলো দুটি পদের মধ্যে স্বীকৃতি বা অস্বীকৃতি জ্ঞাপক কোনো সম্পর্কের লিখিত বা মৌখিক বিবৃতি। যেমন: জনাব আহসানের বক্তব্য ছিল, \"সকল শিক্ষার্থী হয় মেধাবী”। অর্থাৎ সংযোজক দ্বারা স্বীকৃতি বা অস্বীকৃতি জ্ঞাপক সম্পর্কের বিবৃতিই হলো যুক্তিবাক্য। যুক্তিবাক্যের তিনটি অংশ থাকতে হয়। যথা: উদ্দেশ্য, সংযোজক এবং বিধেয়। বাক্যে ব্যবহৃত শব্দগুলোর ক্ষেত্রে উদ্দেশ্য ও বিধেয় সুনির্দিষ্ট স্থানে নাও বসতে পারে। কিন্তু যুক্তিবাক্যের উদ্দেশ্যের পর সংযোজক এবং তারপর বিধেয় এভাবে সাজানো থাকে। এজন্য সকল যুক্তিবাক্যই বাক্য। তবে। সকল বাক্যই যুক্তিবাক্য নয়। পরিশেষে বলা যায়, জনাব রশিদ ও জনাব আহসানের বক্তব্যে যথাক্রমে বাক্য ওযুক্তিবাক্যের গঠনগত ও প্রকৃতিগত দিক থেকে পার্থক্য বিদ্যমান।"
        }
      ]
    },
    {
      "number": "4",
      "uddipok": "দুই বন্ধু মিশরীয় মানুষ নিয়ে আলোচনা করছিল। মিশরীয় মানুষ সম্পর্কে দুইজনের বক্তব্য নিম্নরূপ: আবীর: সকল মিশরীয় হয় সুখী। হাসিব: কিছু মিশরীয় নয় শিক্ষিত।",
      "tag": "BB 25",
      "sub_questions": [
        {
          "label": "ক",
          "question": "যুক্তিবাক্য কাকে বলে?",
          "explanation": "উদ্দেশ্য (Subject) এবং বিধেয় (Predicate) নামক দুটি পদের মধ্যে স্বীকৃতি বা অস্বীকৃতি জ্ঞাপক কোনো সম্পর্কের লিখিত বা মৌখিক বিবৃতিকে যুক্তিবাক্য (Proposition) বলে।"
        },
        {
          "label": "খ",
          "question": "সংযোজকের প্রকৃতি ব্যাখ্যা করো।",
          "explanation": "প্রকৃতিগতভাবে সংযোজক সবসময়ই বর্তমানকালসূচক হবে। একটি যুক্তিবাক্যে তিনটি অংশ থাকে যার মধ্যে দুটি পদ এবং একটি সংযোজক। যে শব্দের মাধ্যমে দুটি পদের মধ্যে স্বীকৃতি বা অস্বীকৃতিমূলক সম্পর্ক তৈরি হয় তাকে সংযোজক বলে। সংযোজক একটি যুক্তিবাক্যের জন্য অপরিহার্য। একটি যুক্তিবাক্যের ধরন কেমন তা সদর্থক (হয়) বা নঞর্থক (নয়) সংযোজকের মাধ্যমে বোঝা যায়। আর এ সংযোজক সবসময়ই বর্তমান কালের হবে। সংযোজক দ্বারা উদ্দেশ্য ও বিধেয় পদের সীমা নির্ধারিত হয়। তাই যুক্তিবাক্যে সংযোজক খুবই গুরুত্বপূর্ণ একটি বিষয়।"
        },
        {
          "label": "গ",
          "question": "উদ্দীপকের আবীর ও হাসিবের বক্তব্য দুটি গুণ ও পরিমাণ অনুসারে ব্যাখ্যা করো।",
          "explanation": "উদ্দীপকের আবীর ও হাসিবের বক্তব্যে যথাক্রমে সার্বিক সদর্থক বা A-যুক্তিবাক্য ও বিশেষ নঞ্চর্থক বা ০-যুক্তিবাক্য প্রতিফলিত হয়েছে। নিচে যুক্তিবাক্য দুটি গুণ ও পরিমাণ অনুসারে ব্যাখ্যা করা হলো- গুণ ও পরিমাণের যৌথ নীতি অনুসারে যুক্তিবাক্যকে A-সার্বিক সদর্থক, E- সার্বিক নঞর্থক, 1-বিশেষ সদর্থক ও O-বিশেষ নঞর্থক এই চারভাগে ভাগ। করা যায়। যেসব যুক্তিবাক্যে বিধেয় পদ (Predicate) দ্বারা উদ্দেশ্য পদের (Subject) সমগ্র ব্যক্ত্যর্থ (Denotation) সম্পর্কে স্বীকার করা হয় তাকে সার্বিক সদর্থক বা A-যুক্তিবাক্য বলে। যেমন- উদ্দীপকে আবীরের বক্তব্যে বলা হয়েছে, 'সকল মিশরীয় হয় সুখী'। এ যুক্তিবাক্যের বিধেয় 'সুখী' পদ দ্বারা উদ্দেশ্য 'মিশরীয়' পদের সম্পৃম্পূর্ণ ব্যক্ত্যর্থ স্বীকার করা হয়েছে। কাজেই এটি একটি সার্বিক সদর্থক বা A-যুক্তিবাক্য। অন্যদিকে, যে যুক্তিবাক্যের বিধেয় পদ দ্বারা উদ্দেশ্য পদের আংশিক ব্যক্ত্যর্থ সম্পর্কে কোনো কিছু অস্বীকার করা হয় তাকে বিশেষ নঞর্থক বা O-যুক্তিবাক্য বলে। যেমনউদ্দীপকের হাসিবের বক্তব্যে বলা হয়েছে, 'কিছু মিশরীয় নয় শিক্ষিত'। এ যুক্তিবাক্যের বিধেয় 'শিক্ষিত' পদটিকে উদ্দেশ্য 'মিশরীয়' পদটির ব্যক্ত্যর্থের অংশবিশেষ সম্পর্কে অস্বীকার করা হয়েছে। তাই এটি বিশেষ নঞর্থক বা O-যুক্তিবাক্যের একটি দৃষ্টান্ত। তাই বলা যায়, উদ্দীপকের আবীর ও হাসিবের বক্তব্য দ্বারা সার্বিক সদর্থক বা A-যুক্তিবাক্য ও বিশেষ নঞর্থক বা O-যুক্তিবাক্য প্রকাশ পেয়েছে।"
        },
        {
          "label": "ঘ",
          "question": "উদ্দীপকের দুই বন্ধুর বক্তব্যে ব্যবহৃত পদগুলোর ব্যাপ্যতা নিয়মসহ বিশ্লেষণ করো।",
          "explanation": "উদ্দীপকের দুই বন্ধুর বক্তব্যে ব্যবহৃত পদগুলোর ব্যাপ্যতা নিয়মসহ বিশ্লেষণ করা হলো- উদ্দীপকের আবীরের বক্তব্যটি হলো- 'সকল মিশরীয় হয় সুখী'। এটি সার্বিক সদর্থক বা A-যুক্তিবাক্যের একটি দৃষ্টান্ত। এখানে 'মিশরীয়' হলো উদ্দেশ্য পদ এবং 'সুখী' হলো বিধেয় পদ। ব্যাপ্যতার নিয়মানুযায়ী, সার্বিক সদর্থক বা A-যুক্তিবাক্যের উদ্দেশ্য পদ ব্যাপ্য হয়, কিন্তু বিধেয় পদটি অব্যাপ্য। সে হিসেবে আবীরের বক্তব্যে উল্লিখিত 'মিশরীয়' উদ্দেশ্য পদটি ব্যাপ্য এবং 'সুখী' বিধেয় পদটি অব্যাপ্য। আবার, উদ্দীপকের হাসিবের বক্তব্যটি হলো- 'কিছু মিশরীয় নয় শিক্ষিত' এটি বিশেষ নঞর্থক বা O-যুক্তিবাক্যের একটি দৃষ্টান্ত। এখানে 'মিশরীয়' হলো উদ্দেশ্য পদ এবং 'শিক্ষিত'হলো বিধেয় পদ। ব্যাপ্যতার নিয়মানুযায়ী, বিশেষ নঞর্থক বা O-যুক্তিবাক্যের উদ্দেশ্য পদ অব্যাপ্য হয়,কিন্তু বিধেয় পদটি ব্যাপ্য হয়। সে হিসেবে হাসিবের বক্তব্যে উল্লিখিত 'মিশরীয়' উদ্দেশ্য পদটি অব্যাপ্য এবং 'শিক্ষিত' বিধেয় পদটি ব্যাপ্য। আলোচনা শেষে বলা যায়, উদ্দীপকে আবীরের বক্তব্যে সার্বিক সদর্থক বা A-যুক্তিবাক্য প্রতিফলিত হওয়ায় এই বক্তব্যের উদ্দেশ্য পদ ব্যাপ্য, কিন্তু বিধেয় পদটি অব্যাপ্য। আবার, হাসিবের বস্তুব্যে বিশেষ নঞর্থক বা ০- যুক্তিবাক্য প্রতিফলিত হওয়ায় এই বক্তব্যের উদ্দেশ্য পদ অব্যাপ্য, কিন্তু বিধেয় পদটি ব্যাপ্য।"
        }
      ]
    },
    {
      "number": "5",
      "uddipok": "ড. আমিনুল ইসলাম একজন দার্শনিক। তিনি ১৯৪৩ সালের ১লা জানুয়ারি জন্মগ্রহণ করেন। তিনি অত্যন্ত জ্ঞানপিপাসু ব্যক্তি। এই জ্ঞানপিপাসু গুণের কারণে তিনি সকলের নিকট অত্যন্ত সম্মানিত।",
      "tag": "BB 25",
      "sub_questions": [
        {
          "label": "ক",
          "question": "উপজাতি কাকে বলে?",
          "explanation": "যদি দুটি শ্রেণিবাচক পদের মধ্যে এমন সম্পর্ক থাকে যে, একটির ব্যক্ত্যর্থ অন্যটির ব্যক্ত্যর্থ থেকে কম হয় এবং কম ব্যক্ত্যর্থ যুক্ত শ্রেণিটি বেশি ব্যক্ত্যর্থ যুক্ত শ্রেণিটির অন্তর্ভুক্ত হয়, তাহলে ঐ কম ব্যক্ত্যর্থযুক্ত শ্রেণিকে উপজাতি বলে।"
        },
        {
          "label": "খ",
          "question": "বিধেয় ও বিধেয়ক কী সমার্থক? ব্যাখ্যা করো।",
          "explanation": "বিধেয় ও বিধেয়ক সমার্থক নয়। যে পদ দ্বারা উদ্দেশ্য সম্বন্ধে কোনো কিছু স্বীকার বা অস্বীকার করা হয় তাকেই বলে বিধেয়। যেমন- মানুষ হয় দ্বিপদী। এ যুক্তিবাক্যে 'দ্বিপদী' কথাটি 'মানুষ' পদ সম্বন্ধে স্বীকার করা হয়েছে। কাজেই 'দ্বিপদী' পদটি বিধেয় পদ। কিন্তু এই যুক্তিবাক্যে মানুষ ও দ্বিপদী পদের মধ্যে যে বিশেষ সম্পর্ক বিদ্যমান তাকে বলা হয় বিধেয়ক। সুতরাং বিধেয় ও বিধেয়ক এক নয়। বিধেয় হচ্ছে একটি পদ। অপরদিকে, বিধেয়ক হলো একটি সম্পর্কের নাম। এ কারণে বিধেয় ও বিধেয়ক সমার্থক নয়।"
        },
        {
          "label": "গ",
          "question": "উদ্দীপকের ১৯৪৩ সালের ১লা জানুয়ারি কোন ধরনের বিধেয়ক? পাঠ্যবইয়ের আলোকে ব্যাখ্যা করো।",
          "explanation": "উদ্দীপকে উল্লেখিত জন্মতারিখ বা ১৯৪৩ সালের ১লা জানুয়ারি হচ্ছে ব্যক্তিগত অবিচ্ছেদ্য অবান্তর লক্ষণ। অবান্তর লক্ষণ হচ্ছে পদের এমন গুণ যা কোনো পদের জাত্যর্থের (Connotation) অংশ নয় বা জাত্যর্থ থেকে অনিবার্যভাবে নিঃসৃত হয় না, কিন্তু পদের মধ্যে সেই গুণগুলোর উপস্থিতি লক্ষ করা যায়। অবান্তর লক্ষণকে দুই ভাগে ভাগ করা যায়। যথা- ব্যক্তিগত বিচ্ছেদ্য অবান্তর লক্ষণ এবং ব্যক্তিগত অবিচ্ছেদ্য অবান্তর লক্ষণ। ব্যক্তির যে গুণগুলো সর্বদা অপরিবর্তনীয়ভাবে ব্যক্তির মধ্যে বিদ্যমান তাকে ব্যক্তিগত অবিচ্ছেদ্য অবান্তর লক্ষণ বলে। যেমন- ব্যক্তির জন্মতারিখ, জন্মস্থান, বংশ পরিচয় ইত্যাদি। উদ্দীপকে বর্ণিত, ড. আমিনুল ইসলাম ১৯৪৩ সালের ১লা জানুয়ারি জন্মগ্রহণ করে। তার জন্মতারিখ ব্যক্তিগত অবিচ্ছেদ্য অবান্তর লক্ষণ। কারণ তিনি ইচ্ছা করলেই নিজ থেকে এ বৈশিষ্ট্য আলাদা করতে বা পরিবর্তন করতে পারেন না। এ বিষয়গুলো সর্বদা অপরিবর্তনীয়ভাবে ব্যস্তির মাঝে বিদ্যমান থাকে। এ কারণে এটি ব্যক্তিগত অবিচ্ছেদ্য অবান্তর লক্ষণের দৃষ্টান্ত।"
        },
        {
          "label": "ঘ",
          "question": "\"জ্ঞানপিপাসু” কোন ধরনের বিধেয়ক? পাঠ্যবইয়ের আলোকে তার শ্রেণিবিভাগ বিশ্লেষণ করো।",
          "explanation": "উদ্দীপকে \"জ্ঞানপিপাসু\" গুণটি হলো উপলক্ষণ। নিচে পাঠ্যবইয়ের আলোকে উপলক্ষণের শ্রেণিবিভাগ বিশ্লেষণ করা হলো- উপলক্ষণ বলতে সাধারণ অর্থে আমরা বুঝি জাত্যর্থ থেকে নিঃসৃত বা অনুমিত কোনো গুণ। অর্থাৎ উপলক্ষণ হলো জাত্যর্থ থেকে নিঃসৃত কোনো গুণ বিশেষ। তাই বলা যায়, যে গুণ কোনো একটি পদের জাত্যর্থ বা জাত্যর্থের অংশ নয়; কিন্তু জাত্যর্থ বা এর কোনো অংশ থেকে অনির্দিষ্টভাবে নিঃসৃত হয় তাকে উপলক্ষণ বলে। উদ্দীপকে উল্লিখিত ড. আমিনুল ইসলাম ছিলেন \"জ্ঞানপিপাসু” একজন মানুষ। এখানে তার \"জ্ঞানপিপাসু\" গুণটি হলো উপলক্ষণ। এই গুণটি 'বুদ্ধিবৃত্তি' নামক জাত্যর্থের সাথে সংশ্লিষ্ট উপলক্ষণ দুই ধরনের। যথা- জাতিগত উপলক্ষণ এবং উপজাতিগত উপলক্ষণ। যে উপলক্ষণ কোনো পদের আসন্নতম জাতিসূচক জাত্যর্থের অংশ থেকে নিঃসৃত হয় তাকে জাতিগত উপলক্ষণ বলে। যেমন: ক্ষুধা, পিপাসা, নিদ্রা মানুষ পদটির জাতিগত উপলক্ষণ। কেননা এটা মানুষের আসন্নতম জাতি 'জীব' থেকে তথা 'জীববৃত্তি' নামক জাত্যর্থ থেকে অনিবার্যভাবে নিঃসৃত হয়। অন্যদিকে, যে উপলক্ষণ কোনো পদের উপজাতিগত সাধারণ বৈশিষ্ট্য বা বিভেদক লক্ষণ নামক জাত্যর্থের অংশ থেকে অনিবার্যভাবে নিঃসৃত হয় তাকে উপজাতিগত উপলক্ষণ বলে। যেমন: যুক্তি প্রদানের ক্ষমতা, কাব্য রচনার যোগ্যতা-ইত্যাদি মানুষের উপজাতিগত উপলক্ষণ। কেননা এই গুণগুলো মানুষ পদটির উপজাতীগত সাধারণ বৈশিষ্ট্য তথা বিভেদক লক্ষণ 'বুদ্ধিবৃত্তি' নামক' জাত্যর্থ থেকে অনিবার্যভাবে নিঃসৃত। পরিশেষে বলা যায়, \"জ্ঞানপিপাসু\" গুণটি মানুষের 'বুদ্ধিবৃত্তি' নামক জাত্যর্থ থেকে অনিবার্যভাবে নিঃসৃত। এ কারণে এটিকে উপজাতিগত উপলক্ষণ হিসেবে চিহ্নিত করা যায়।"
        }
      ]
    },
    {
      "number": "6",
      "uddipok": "আজাদ ও আনিস দার্জিলিং বেড়াতে গেল। আজাদ পত্রিকার মাধ্যমে আগে থেকেই জানতো যে, দার্জিলিং শহরের সব মানুষ শিক্ষিত। তাই সে ভাবলো, তাদের নিতে আসা গাড়িচালকও শিক্ষিত। অন্যদিকে আনিস ঐ শহরের মানুষের সঙ্গে পরিচিত হলো এবং দেখল তারা অত্যন্ত ভদ্র। তাই সে ভাবলো, এই শহরের সব মানুষই ভদ্র।",
      "tag": "BB 25",
      "sub_questions": [
        {
          "label": "ক",
          "question": "অনুমান কত প্রকার ও কী কী?",
          "explanation": "অনুমান প্রধানত দুই প্রকার। যথা- অবরোহ অনুমান এবং আরোহ অনুমান।"
        },
        {
          "label": "খ",
          "question": "কোন ধরনের অনুমান আকারগত সত্য প্রতিষ্ঠা করে? ব্যাখ্যা করো।",
          "explanation": "অবরোহ অনুমান শুধু আকারগত সত্য প্রতিষ্ঠা করে। যে অনুমান প্রক্রিয়ায় সিদ্ধান্তটি এক বা একাধিক আশ্রয়বাক্য থেকে অনিবার্যভাবে নিঃসৃত হয় এবং যার সিদ্ধান্তটি কখনই আশ্রয়বাক্যের চেয়ে ব্যাপক হতে পারে না, তবে কিছু কিছু ক্ষেত্রে সমব্যাপক হয়, তাকে অবরোহ অনুমান বলে। আকারগত সত্য প্রতিষ্ঠা করাই এই অনুমানের লক্ষ্য। যেমন- 'সকল শিক্ষিত হন শিক্ষিত মানুষ। অতএব, কিছু শিক্ষিত মানুষ হন শিক্ষক।' এই যুক্তিটি আকারগত \"দিক থেকে সত্য এবং সিদ্ধান্তটিও আশ্রয়বাক্যের চেয়ে ব্যাপক নয়। এ কারণে এটি অবরোহ অনুমানের দৃষ্টান্ত।"
        },
        {
          "label": "গ",
          "question": "উদ্দীপকে আনিসের বক্তব্যে যে অনুমানের চিত্র ফুটে উঠেছে তা ব্যাখ্যা করো।",
          "explanation": "উদ্দীপকে আনিসের বক্তব্যে আরোহ অনুমানের চিত্র ফুটে উঠেছে। আরোহ অনুমানে বিশেষ বিশেষ দৃষ্টান্ত থেকে সার্বিক সিদ্ধান্তে গমন করা হয়। এ কারণে আরোহ অনুমানে প্রথমে বিশেষ বিশেষ দৃষ্টান্ত পর্যবেক্ষণ করা হয়। এরপর বিশেষ বিশেষ দৃষ্টান্তের পর্যবেক্ষণের ওপর ভিত্তি করে আরোহাত্মক উল্লম্ফনের মাধ্যমে সার্বিক সংশ্লেষক সিদ্ধান্ত প্রতিষ্ঠা করা হয়। তাই বলা যায়, যে অনুমানে বিশেষ বিশেষ দৃষ্টান্তের পর্যবেক্ষণ থেকে সার্বিক সংশ্লেষক, সিদ্ধান্ত প্রতিষ্ঠা করা হয় তাকে আরোহ অনুমান বলে। উদ্দীপকে বর্ণিত ঘটনায়, আনিস দার্জিলিং শহরের মানুষের সঙ্গে পরিচিত হয়ে দেখে তারা অত্যন্ত ভদ্র। তাই সে ভাবলো, এই শহরের সব মানুষই ভদ্র। এ ঘটনায় আনিস প্রথমে বিশেষ বিশেষ ব্যক্তির সাথে পরিচিত হওয়ার পর সার্বিক সিদ্ধান্তটি গ্রহণ করে। এভাবে বিশেষ বিশেষ দৃষ্টান্ত পর্যবেক্ষণ করে সার্বিক সিদ্ধান্ত প্রতিষ্ঠা করার কারণে তার ধারণা আরোহ অনুমানের দৃষ্টান্ত।"
        },
        {
          "label": "ঘ",
          "question": "আজাদ ও আনিসের ভাবনাতে নির্দেশিত অনুমান দুটির পার্থক্য পাঠ্যবইয়ের ক. যুক্তিবিদ্যার জনক কে? আলোকে বিশ্লেষণ করো।",
          "explanation": "উদ্দীপকের আজাদ ও আনিসের ভাবনাতে অবরোহ অনুমান ও আরোহ অনুমান নির্দেশ করে। উভয় অনুমানের মধ্যে বিদ্যমান পার্থক্য পাঠ্যবইয়ের আলোকে বিশ্লেষণ করা হলো- যে অনুমান প্রক্রিয়ায় এক বা একাধিক আশ্রয়বাক্য থেকে তার চেয়ে অপেক্ষাকৃত কম ব্যাপক অথবা তার সমান ব্যাপক কোনো সিদ্ধান্ত অনুমিত হয় তাকে অবরোহ অনুমান বলে। অর্থাৎ অবরোহ অনুমান বা.যুক্তি প্রক্রিয়ার সিদ্ধান্তটি কোনভাবেই আশ্রয়বাক্যের তুলনায় ব্যাপকতর হতে পারে না। এই অনুমান প্রক্রিয়ায় অনুমানের বস্তুগতসত্যতা অপরিহার্য নয়। এখানে শুধু অনুমানের আকারগত বৈধতার দিকে লক্ষ রাখা হয়। অপরপক্ষে, যে অনুমানে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত অনুমিত হয় তাকে আরোহ অনুমান বলে। অবরোহ অনুমানে একটি আশ্রয়বাক্য থেকে সিদ্ধান্ত অনুমিত হলেও আরোহ অনুমানে সব সময় একাধিক আশ্রয়বাক্য থেকে সিদ্ধান্ত অনুমিত হয়। আরোহ অনুমান সব সময় আশ্রয়বাক্য থেকে বেশি ব্যাপক হলেও অবরোহ অনুমানের সিদ্ধান্ত কোনোভাবেই আশ্রয়বাক্য থেকে বেশি ব্যাপক হতে পারে না। অবরোহ অনুমানে আকারগত সত্যতাকে প্রাধান্য দেওয়া হলেও আরোহ অনুমানে আকারগত ও বস্তুগত উভয় প্রকার সত্যতাকে প্রাধান্য দেওয়া হয়। এসব ভিন্নতার কারণে বলা যায়, অবরোহ অনুমান ও আরোহ অনুমানের মধ্যে পার্থক্য বিদ্যমান।"
        }
      ]
    },
    {
      "number": "7",
      "uddipok": "দুই বন্ধু সোহেল ও রাসেল গাছে ওঠার প্রতিযোগিতা করছিল। প্রথমে সোহেল এক লাফে গাছে উঠে পড়ল। কারণ গাছটি ছোট ছিল। কিন্তু রাসেল গাছটি ছোট হলেও ভয় পেল। সে একটি মই নিয়ে এলো এবং মইটি ব্যবহার করে গাছে উঠল।",
      "tag": "BB 25",
      "sub_questions": [
        {
          "label": "ক",
          "question": "অনুমান কাকে বলে?",
          "explanation": "কোনো জানা বিষয়ের ওপর ভিত্তি করে কোনো অজানা বিষয় সম্বন্ধে জ্ঞান লাভের মানসিক প্রক্রিয়াকে অনুমান বলে।"
        },
        {
          "label": "খ",
          "question": "'অমাধ্যম অনুমান প্রকৃত অনুমান নয়'- ব্যাখ্যা করো।",
          "explanation": "অনুমানের মূল বৈশিষ্ট্য না থাকায় অমাধ্যম অনুমান প্রকৃত অনুমান নয়। যে অবরোহ অনুমানে একটি আশ্রয়বাক্য থেকে সিদ্ধান্ত টানা হয় তাকে অমাধ্যম অনুমান বলে। একটি আশ্রয়বাক্য থেকে সিদ্ধান্ত অনুমান করায় এতে জানা থেকে অজানায় যাওয়ার কোনো সুযোগ নেই। ফলে সিদ্ধান্ত নতুন কোনো তথ্যের সন্ধান দিতে পারে না। সিদ্ধান্তটি হয় আশ্রয়বাক্যের পুনরাবৃত্তি মাত্র। তাই বলা যায়, অমাধ্যম অনুমান প্রকৃত অনুমান নয়।"
        },
        {
          "label": "গ",
          "question": "উদ্দীপকে সোহেলের গাছে ওঠার বিষয়টির বৈশিষ্ট্য বর্ণনা করো।",
          "explanation": "উদ্দীপকে সোহেলের গাছে ওঠার বিষয়টি অমাধ্যম অনুমানকে নির্দেশ করে। উদ্দীপকে বর্ণিত ঘটনায়, গাছে ওঠার প্রতিযোগিতায় সোহেল এক লাফে গাছে উঠে পড়ে। কারণ গাছটি ছোট ছিল। অনুরূপ দৃষ্টান্ত অবরোহ অনুমানেও লক্ষ করা যায়। যেখানে একটিমাত্র দৃষ্টান্ত থেকে সিদ্ধান্ত নেওয়া যায়, সেই অনুমানটি হলো অমাধ্যম অনুমান। আমরা জানি, অবরোহ অনুমান প্রধানত দুই ভাগে বিভক্ত। একটি হলো মাধ্যম অনুমান এবং অন্যটি হলো অমাধ্যম অনুমান। অমাধ্যম অনুমানের বৈশিষ্ট্যের ক্ষেত্রে বলা যায়, অমাধ্যম অনুমানে একটি আশ্রয়বাক্য থেকে সিদ্ধান্ত গ্রহণ করা হয়। অর্থাৎ যে অবরোহ অনুমানে একটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অমাধ্যম অনুমান বলে।. এই অনুমানের ক্ষেত্রে সরাসরি আশ্রয়বাক্য থেকে সিদ্ধান্তটি অনুমিত হয় বলে এর পরিসর ছোট। এ কারণে অমাধ্যম অনুমানের সিদ্ধান্তে তেমন কোনো নতুনত্ব থাকে না।"
        },
        {
          "label": "ঘ",
          "question": "উদ্দীপকে সোহেল ও রাসেলের গাছে ওঠার পদ্ধতির মধ্যে তুলনামূলক বিশ্লেষণ পদের নাম যোগ্যতা আবেদনকারীর সংখ্যা করো।",
          "explanation": "উদ্দীপকে সোহেল ও রাসেলের গাছে ওঠার পদ্ধতির সাথে অবরোহ অনুমানের অমাধ্যম ও মাধ্যম অনুমানের মিল রয়েছে। বিভিন্নভাবে এই অনুমান দুটির মধ্যে পার্থক্য রয়েছে। যে অবরোহ অনুমানে একটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অমাধ্যম অনুমান বলে। এই অনুমানে একটিমাত্র আশ্রয়বাক্য থাকে বিধায় সিদ্ধান্ত আশ্রয়বাক্যেরই একটা পরিবর্তিত রূপ হয়ে থাকে। এই কারণে অমাধ্যম অনুমানের সিদ্ধান্তে তেমন কোনো নতুনত্ব থাকে না। অনুমান হিসেবে মাধ্যম অনুমানের তুলনায় অমাধ্যম অনুমানের গুরুত্ব কম। অপরপক্ষে, যে অবরোহ অনুমানে একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে মাধ্যম অনুমান বলে। মাধ্যম অনুমানে একাধিক আশ্রয়বাক্য থাকে। এই অনুমানে একাধিক আশ্রয়বাক্য থাকে বিধায় এখানে সিদ্ধান্ত হিসেবে নতুন যুক্তিবাক্য প্রতিষ্ঠিত হয়। তাই মাধ্যম অনুমানের সিদ্ধান্তে নতুন তথ্য প্রকাশিত হয়। এখানে সিদ্ধান্তে নতুন তথ্য থাকে বলে অনুমান হিসেবে অমাধ্যম অনুমানের চেয়ে মাধ্যম অনুমান বেশি গুরুত্ব বহন করে। পরিশেষে বলা যায়, অমাধ্যম ও মাধ্যম অনুমানের মধ্যে বিভিন্ন দিক দিয়ে পার্থক্য রয়েছে। তবে অবরোহ অনুমানের ক্ষেত্রে উভয় প্রকার অনুমানই গুরুত্বপূর্ণ।"
        }
      ]
    },
    {
      "number": "8",
      "uddipok": "দৃষ্টান্ত-১: কিছু আম হয় মিষ্টি। দৃষ্টান্ত-২: সকল বাংলাদেশি হয় মানুষ- A ∴ \\therefore ∴ সকল মানুষ হয় বাংলাদেশি।- A",
      "tag": "BB 25",
      "sub_questions": [
        {
          "label": "ক",
          "question": "অবরোহ অনুমান কত প্রকার ও কী কী?",
          "explanation": "অবরোহ অনুমান দুই প্রকার। যথা- মাধ্যম অনুমান এবং অমাধ্যম অনুমান।"
        },
        {
          "label": "খ",
          "question": "স্বল আবর্তন বলতে কী বোঝ?",
          "explanation": "যে আবর্তন প্রক্রিয়ায় আশ্রয়বাক্য ও সিদ্ধান্তের পরিমাণ একই থাকে তাকে সরল আবর্তন বলে। সরল আবর্তনে আশ্রয়বাক্য সার্বিক হলে সিদ্ধান্তও সার্বিক হয় এবং আশ্রয়বাক্য বিশেষ হলে সিদ্ধান্তও বিশেষ হয়। আবর্তনের নিয়মানুসারে সাধারণত E এবং। যুক্তিবাক্যের সরল আবর্তন হয়। অর্থাৎ E বাক্যকে আবর্তন করলে সিদ্ধান্ত হিসেবে E বাক্য পাওয়া যায় এবংI বাক্যকে আবর্তন করলে সিদ্ধান্ত হিসেবে। বাক্যকেই পাওয়া যায়। যেমন: 'Eকোনো কবি নয় বিজ্ঞানী। অতএব, E- কোনো বিজ্ঞানী নয় কবি।'"
        },
        {
          "label": "গ",
          "question": "নিয়মসহ দৃষ্টান্ত-১ এ উল্লিখিত যুক্তিবাক্যটির বৈধ আবর্তন দেখাও।",
          "explanation": "দৃষ্টান্ত-১ এ উল্লিখিত যুক্তিবাক্যটি হলো বিশেষ সদর্থক যুক্তিবাক্য। যুক্তিবিদগণ আবর্তনের চারটি নিয়ম নির্ধারণ করেছেন। নিয়মগুলো হলো- এক. আশ্রয়বাক্যের উদ্দেশ্য সিদ্ধান্তের বিধেয় হবে। দুই. আশ্রয়বাক্যের বিধেয় সিদ্ধান্তের উদ্দেশ্য হবে। তিন, আশ্রয়বাক্য ও সিদ্ধান্তের গুণ একই থাকবে। চার, আশ্রয়বাক্যের অব্যাপ্য পদ সিদ্ধান্তে ব্যাপ্য হতে পারবে না। আবর্তনের এই নিয়মের আলোকে দৃষ্টান্ত-১ এ উল্লিখিত যুক্তিবাক্যটির বৈধ আবর্তন দেখানো হলো- দৃষ্টান্ত-১ এ বর্ণিত যুক্তিবাক্যটি হলো বিশেষ সদর্থক বা । যুক্তিবাক্য। আবর্তনের নিয়ম অনুসারে। যুক্তিবাক্যের সিদ্ধান্ত A যুক্তিবাক্য হতে পারবে না। কেননা অবরোহ অনুমানের ক্ষেত্রে বিশেষ আশ্রয়বাক্য থেকে সার্বিক সিদ্ধান্ত অনুমান করা যায় না। তাই। যুক্তিবাক্যের আবর্তন করতে হবে I বাক্যে। এ কারণে দৃষ্টান্ত-১ এ বর্ণিত যুক্তির আবর্তন হলো- 1-কিছু আম হয় মিষ্টি। অতএব, 1-কিছুমিষ্টি ফল হয় আম।"
        },
        {
          "label": "ঘ",
          "question": "দৃষ্টান্ত-২ এ উল্লিখিত অনুমানটির বৈধ্যতা মূল্যায়ন করো।",
          "explanation": "দৃষ্টান্ত-২ এর আবর্তনটি হচ্ছে অবৈধ এবং এতে A-যুক্তিবাক্যের অবৈধ সরল আবর্তনজনিত অনুপপত্তি ঘটেছে। প্রদত্ত যুক্তিটি অমাধ্যম অনুমানের অন্তর্গত আবর্তনের নিয়ম লঙ্ঘনজনিত একটি অবৈধ যুক্তি। আবর্তনের নিয়মানুযায়ী, আশ্রয়বাক্যের অব্যাপ্য পদকে সিদ্ধান্তে ব্যাপ্য করা যাবে না কিন্তু এ বাক্যের সরল আবর্তনে এ নিয়ম লঙ্ঘন হয়। সরল আবর্তনে আশ্রয়বাক্য ও সিদ্ধান্তের পরিমাণ একই থাকে। তাই সার্বিক হিসেব এ বাক্যের সিদ্ধান্ত হবে সার্বিক এবং আবর্তনে আশ্রয়বাক্য ও সিদ্ধান্তের গুণ একই থাকায় A বাক্যের সিদ্ধান্ত হবে সদর্থক কাজেই সিদ্ধান্তটি হবে সার্বিক সদর্থক অর্থাৎ A যুক্তিবাক্য। ব্যাপ্যতার নিয়মানুযায়ী যার উদ্দেশ্য ব্যাপ্য ও বিধেয় অব্যাপ্য। আর আবর্তনে আশ্রয়বাক্য ও সিদ্ধান্তের উদ্দেশ্য ও বিধেয় পরস্পর পরিবর্তন করায় আশ্রয়বাক্য A এর অবাপ্য বিধেয় সিদ্ধান্তে A বাক্যের উদ্দেশ্য হিসেবে ব্যাপ্য হয়ে যায়। ফলে যুক্তিতে A বাক্যের সরল.আবর্তনজনিত অনুপপত্তি ঘটে। কাজেই A-বাক্যের ক্ষেত্রে সঠিকভাবে আবর্তন প্রক্রিয়া প্রয়োগ করতে চাইলে এর আবর্তন করতে হবে।বাক্যে। উদ্দীপকের দৃষ্টান্ত-২ এ বলা হয়েছে, 'সকল বাংলাদেশি হয় মানুষ। অতএব, সকল মানুষ হয় বাংলাদেশি। এই আবর্তনের আশ্রয়বাক্যটি একটি A যুক্তিবাক্য এবং এর আশ্রয়বাক্যের অব্যাপ্য বিধেয় সিদ্ধান্তে ব্যাপ্য হয়ে গেছে। তাই যুক্তিটি অবৈধ। পরিশেষে বলা যায় যে, আবর্তনের যুক্তিতে A-বাক্যের সরল আবর্তনজনিত অনুপপত্তি ঘটার সম্ভাবনা এড়িয়ে বৈধ যুক্তি প্রণয়নের ক্ষেত্রে আশ্রয়বাক্যের অব্যাপ্য পদকে সিদ্ধান্তে ব্যাপ্য করা যাবে না।"
        }
      ]
    },
    {
      "number": "9",
      "uddipok": "বাবা ও ছেলে গল্প করছিল। বাবা তার ছেলেকে এক রাজার গল্প বলছিল। বাবা বলল: সকল রাজা হয় মানুষ। কোনো প্রজা নয় রাজা। ∴ \\therefore ∴ কোনো প্রজা নয় মানুষ।",
      "tag": "BB 25",
      "sub_questions": [
        {
          "label": "ক",
          "question": "মাধ্যম অনুমান কাকে বলে?",
          "explanation": "যে অবরোহ অনুমানে একাধিক আশ্রয়বাক্য থেকে সিদ্ধান্ত অনুমিত হয় তাকে মাধ্যম অনুমান বলে।"
        },
        {
          "label": "খ",
          "question": "সহানুমানে মধ্যপদের ভূমিকা ব্যাখ্যা করো।",
          "explanation": "সিদ্ধান্ত স্থাপনের ক্ষেত্রে সহানুমানের একটি যুক্তিতে মধ্যপদ অপরিহার্য ভূমিকা পালন করে। আমরা জানি, নিরপেক্ষ সহানুমানের যে পদ উভয় আশ্রয়বাক্যে সাধারণভাবে বর্তমান থাকে কিন্তু সিদ্ধান্তে থাকে না তাকে মধ্যপদ বলে। মধ্যপদ সহানুমানের প্রধান আশ্রয়বাক্যে প্রধান পদের সাথে ব্যবহৃত হয়। আবার, অপ্রধান আশ্রয়বাক্যে অপ্রধান পদের সাথে ব্যবহৃত হয়। এভাবে সহানুমানে প্রধান ও অপ্রধান পদের সাথে ব্যবহৃত হয়ে মধ্যপদ প্রধান ও অপ্রধান আশ্রয়বাক্যের মধ্যে একটি অনিবার্য সম্পর্ক তৈরি করে। আর ঐ অনিবার্য সম্পর্কের ভিত্তিতে সহানুমানের সিদ্ধান্ত অনুমিত হয়।"
        },
        {
          "label": "গ",
          "question": "উদ্দীপকের বাবার বক্তব্যটির গঠনপ্রণালি বর্ণনা করো।",
          "explanation": "উদ্দীপকের বাবার বক্তব্যটি সহানুমানের দৃষ্টান্ত। যে মাধ্যম অবরোহ অনুমানে দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। একটি সহানুমানে তিনটি পদ থাকে। যথা-প্রধান পদ, অপ্রধান পদ এবং মধ্যপদ। সহানুমানে তিনটি যুক্তিবাক্য থাকে। যথা- প্রধান আশ্রয়বাক্য, অপ্রধান আশ্রয়বাক্য এবং সিদ্ধান্ত। সহানুমানের মধ্যপদ প্রধান ও অপ্রধান আশ্রয়বাক্যে থাকে কিন্তু সিদ্ধান্তে থাকে না। উদ্দীপকের বাবার বক্তব্যটির মাধ্যমে বিষয়টি তুলে ধরা হলো- সকল রাজা হয় মানুষ। কোনো প্রজা নয় রাজা। ∴ \\therefore ∴ কোনো প্রজা নয় মানুষ। উল্লেখিত দৃষ্টান্তটিতে 'রাজা', 'মানুষ','প্রজা' নামক তিনটি পদ রয়েছে এবং প্রত্যেকটি পদ দু'বার করে ব্যবহৃত হয়েছে। দৃষ্টান্তটিতে দুইটি আশ্রয়বাক্য রয়েছে। এছাড়া দৃষ্টান্তটিতে মধ্যপদ কেবল প্রধান ও অপ্রধান আশ্রয়বাক্যে ব্যবহৃত হয়েছে, সিদ্ধান্তে ব্যবহৃত হয়নি। তাই এই সহানুমানটির গঠনযথার্থ হয়েছে।"
        },
        {
          "label": "ঘ",
          "question": "বাবার বস্তুব্যে উল্লিখিত অনুমানটির বৈধতা যাচাই করো।",
          "explanation": "বাবার বস্তুব্যে উল্লিখিত অনুমানটি বৈধ নয়। কেননা তার এই বক্তব্যে অবৈধ প্রধান পদজনিত অনুপপত্তি ঘটেছে। সহানুমান একটি অবরোহ অনুমান। তাই এর সিদ্ধান্ত কখনও আশ্রয়বাক্যের তুলনায় ব্যাপক হতে পারে না। এ কারণে সহানুমানের নিয়মে বলা হয়েছে, 'কোনো পদ আশ্রয়বাক্যে অব্যাপ্য হলে তাসিদ্ধান্তে ব্যাপ্য হতে পারে না।' অর্থাৎ আশ্রয়বাক্যে যদি কোনো পদ অব্যাপ্য হয় তাহলে তাকে সিদ্ধান্তে অবশ্যই অব্যাপ্য থাকতে হবে। সহানুমানের এই নিয়ম লঙ্ঘন করে যদি প্রধান পদটি প্রধান আশ্রয়বাক্যে ব্যাপ্য না হয়ে সিদ্ধান্তে ব্যাপ্য হয়, তাহলে অবৈধ প্রধান পদজনিত অনুপপত্তি ঘটে। উদ্দীপকে উল্লেখিত দৃষ্টান্তে বলা হয়েছে, সকল রাজা হয় মানুষ। কোনো প্রজা নয় রাজা। ∴ \\therefore ∴ কোনো প্রজা নয় মানুষ। বিধেয় হিসেবে অব্যাপ্য। কিন্তু সিদ্ধান্তে 'মানুষ' পদটি E যুক্তিবাক্যের বিধেয় হওয়ায় ব্যাপ্য হয়ে গেছে। আলোচনা শেষে তাই বলা যায়, উদ্দীপকে বাবার বক্তব্যে উল্লিখিত অনুমানটি বৈধ নয়।"
        }
      ]
    },
    {
      "number": "10",
      "uddipok": "ঘটনা-১: আশরাফ হয় জ্ঞানী। রুবেল হয় জ্ঞানী। সাঈদ হয় জ্ঞানী। ∴ \\therefore ∴ সকল মানুষ হয় জ্ঞানী। ঘটনা-২: আগুন থেকেই ধোঁয়ার সৃষ্টি। তাই আগুন হল ধোঁয়ার কারণ।",
      "tag": "BB 25",
      "sub_questions": [
        {
          "label": "ক",
          "question": "আরোহের আকারগত ভিত্তিগুলো কী কী?",
          "explanation": "আরোহের আকারগত ভিত্তি হলো প্রকৃতির নিয়মানুবর্তিতা নীতি ও কার্যকারণ নীতি।"
        },
        {
          "label": "খ",
          "question": "আরোহের কুটাভাস বলতে কী বোঝ?",
          "explanation": "আরোহের কূটাভাস হচ্ছে আরোহের আপাত অসঙ্গত মতবাদ। যুক্তিবিদ মিল (John Stuart Mill) প্রকৃতির নিয়মানুবর্তিতা নীতিকে আরোহের ভিত্তি বলে মনে করেন। তিনি বলেন, প্রতিটি আরোহের ক্ষেত্রে এ নীতিটি অবশ্য স্বীকার্য। এ নীতি ছাড়া কোনো প্রকার আরোহ অনুমানই সম্ভব নয়। আবার এ নীতির উৎস সম্পর্কে মিল বলেন, আমরা অভিজ্ঞতা অর্জন করতে গিয়ে যে বিশেষ দৃষ্টান্তগুলো সংগ্রহ করি তা প্রকৃতির নিয়মানুবর্তিতা নীতি থেকে পেয়ে থাকি। অর্থাৎ অবৈজ্ঞানিক আরোহ হলো প্রকৃত জ্ঞানের উৎস। বস্তুত এ দিকটিতে বৈজ্ঞানিক আরোহ অনুমানের আদর্শকে অস্বীকার করা হয়েছে। এ'কারণে অসঙ্গত এ মতবাদকে আরোহের কূটাভাস বলা হয়।"
        },
        {
          "label": "গ",
          "question": "ঘটনা-১ এর অনুমানটির স্তরসমূহ ব্যাখ্যা করো।",
          "explanation": "ঘটনা-১ এ দৃষ্টান্তটি আরোহ অনুমানের দৃষ্টান্ত। বিভিন্ন যুক্তিবিদ আরোহ অনুমানের জন্য নয়টি স্তর উল্লেখ করেছেন। আরোহ অনুমানের প্রথম স্তর হলো সংজ্ঞায়ন। সাধারণত কোনো বস্তু রা ঘটনাকে অন্যান্য ঘটনা থেকে পৃথক করে সুস্পষ্ট ও সুনির্দিষ্ট করাকে 'বলে সংজ্ঞায়ন। আরোহ অনুমানের দ্বিতীয় স্তর হলো নিরীক্ষণ। কোনো বিশেষ উদ্দেশ্য সাধনের জন্য প্রাকৃতিক পরিবেশে প্রাকৃতিক বিষয় ও ঘটনাবলি সুনির্দিষ্ট প্রক্রিয়ায় প্রত্যক্ষণ করাই হলো নিরীক্ষণ। বিশ্লেষণ আরোহ অনুমানের তৃতীয় স্তর। এই স্তরে বিভিন্ন জটিল বিষয়কে পৃথক করে সহজভাবে প্রকাশ করা হয়। অনুমানের চতুর্থ স্তর হলো অপনয়ন। অপনয়ন অর্থ বাদ দেওয়া। তাই এই স্তরে ঘটনার কার্যকারণ নির্ণয়ের জন্য অপ্রয়োজনীয় বিষয়গুলোকে বাদ দেওয়া হয়। আরোহ অনুমানের পঞ্চম স্তর হলো প্রকল্প প্রণয়ন। প্রকল্পের ওপর ভিত্তি করে পরবর্তী সময়ে কার্যকারণ সম্পর্ক নির্ণয়ে অগ্রসর হতে হয়। শ্রেণিকরণ আরোহ অনুমানের ষষ্ঠ স্তর। শ্রেণিকরণের মাধ্যমে সংশ্লিষ্ট বিষয়সমূহের মধ্য থেকে প্রাসঙ্গিক বিষয়গুলোকে আলাদা করতে হয়। বিশেষ বিশেষ দৃষ্টান্তে কোনো একটি বিষয় উপস্থিত থাকতে দেখে তাকে সাধারণ বিষয় হিসেবে গ্রহণ করাকে বলে সার্বিকীকরণ। এটি আরোহ অনুমানের সপ্তম স্তর। আরোহের অষ্টম স্তর হলো যাচাইকরণ। আরোহের ক্ষেত্রে যে সার্বিক সিদ্ধান্ত গ্রহণ করা হয় তার যথার্থতা পরীক্ষার পদ্ধতিকে বলে যাচাইকরণ। সর্বোপরি মবম স্তর হলো সিদ্ধান্ত গ্রহণ। এই স্তরে প্রতিষ্ঠিত সার্বিক সিদ্ধান্তটি বৈজ্ঞানিক সত্য বা প্রকৃতির নিয়ম বলে গণ্য হয়। এটি আরোহের শেষ স্তর।"
        },
        {
          "label": "ঘ",
          "question": "ঘটনা-২ এ \"আগুন\" দ্বারা নির্দেশিত বিষয়ের গুণগত বৈশিষ্ট্যসমূহ বিশ্লেষণ করো।",
          "explanation": "ঘটনা-২ এ “আগুন\" দ্বারা নির্দেশিত বিষয়টি হলো কারণ। নিচে কারণের গুণগত বৈশিষ্ট্যসমূহ ব্যাখ্যা করা হলো:- যদি কোনো পূর্ববর্তী ঘটনা বাঘটনাবলির সংমিশ্রণের পর অন্য একটি ঘটনা অনিবার্যভাবে এবং শর্তহীনভাবে অনুসরণ করে তাহলে পূর্ববর্তী ঘটনাকে কারণ এবং অনুবর্তী ঘটনাকে কার্য বলে। কারণ সর্বসময় কার্যের সাথে সম্বন্ধযুক্ত। কার্য ছাড়া কারণ এবং কারণ ছাড়া কোনো কার্য হতে পারে না। কারণ হলো কোনো স্থানের ও কালের ঘটনা। কারণ ও কার্যের মধ্যে সম্পর্ক হলো ঘটনার পূর্বাপর সম্পর্ক। তাই স্থান ও কালের বিবেচনায় কারণ সবসময় আগে আসে এবং কার্য পরে আসে। সর্বোপরি, কারণ হলো অপরিবর্তনীয়, শর্তহীন ও অব্যবহিত পূর্ববর্তী ঘটনা। উদ্দীপকের ঘটনা-২ এ বলা হয়েছে, 'আগুন থেকেই ধোঁয়ার সৃষ্টি। তাই আগুন হলো ধোঁয়ার কারণ।' এখানে 'আগুন' হলো পূর্ববর্তী ঘটনা এবং 'ধোঁয়ার সৃষ্টি' পরবর্তী ঘটনা হিসেবে উল্লেখ করা হয়েছে। অর্থাৎ পূর্ববর্তী ঘটনা হিসেবে 'আগুন' হলো কারণ। আর পরবর্তী ঘটনা 'ধোঁয়ার সৃষ্টি' হলো'কার্য। উদ্দীপকের ঘটনা-২ এ কার্যের সাথে কারণের গুণগত বৈশিষ্ট্যের এরূপ সম্বন্ধযুক্ত সম্পর্কই প্রকাশ পেয়েছে। আলোচনা শেষে বলা যায়, উদ্দীপকে বর্ণিত ঘটনা-২ এর কার্যের সাথে কারণের গুণগত বৈশিষ্ট্য প্রকাশ পেয়েছে, যা কারণ ও কার্যকে চিহ্নিত করে।"
        }
      ]
    },
    {
      "number": "11",
      "uddipok": "দৃষ্টান্ত-১: অক্সিজেন + হাইড্রোজেন = পানি।",
      "tag": "BB 25",
      "sub_questions": [
        {
          "label": "ক",
          "question": "আরোহের বস্তুগত ভিত্তিগুলো কী কী?",
          "explanation": "আরোহের বস্তুগত ভিত্তিগুলো হলো: নিরীক্ষণ ও পরীক্ষণ।"
        },
        {
          "label": "খ",
          "question": "নঞর্থক শর্ত বলতে কী বোঝ?",
          "explanation": "যে শর্তের অনুপস্থিতি কার্য উৎপাদনের পক্ষে প্রয়োজনীয় তাকে নঞ্চর্থক শর্ত বলে। কার্ডেথ রীড বলেন, 'কার্যকে নস্যাৎ না করে যে শর্তকে উপস্থাপন করা যায় না তাকে নঞর্থক শর্ত বলে। উদাহরণস্বরূপ, নদীতে নৌকাডুবির ফলে একটি শিশুর মত্যু হল্লো। এক্ষেত্রে মৃত্যু হচ্ছে কার্য। এর কারণ হিসেবে ঝড়ো বাতাস, তীব্র জলস্রোত, পানির ঘূর্ণিপাক, অত্যধিক বোঝাই ইত্যাদি হচ্ছে সদর্থক শর্ত। অপরপক্ষে, মাঝির পারদর্শিতা, শিশুটির সাঁতার জ্ঞান, উদ্ধারকারী কোন নৌকা, ভাসমান কোন পদার্থ ইত্যাদি হচ্ছে নঞ্চর্থক শর্ত। কেননা এগুলোর অনুপস্থিতির ফলেই শিশুটির মৃত্যু সম্ভব হয়েছে।"
        },
        {
          "label": "গ",
          "question": "দৃষ্টান্ত-১ এ যে সংমিশ্রণের উল্লেখ রয়েছে তা ব্যাখ্যা করো।",
          "explanation": "'দৃষ্টান্ত-১' এ ভিন্ন জাতীয় কার্যসংমিশ্রণকে নির্দেশ করে। ভিন্ন জাতীয় কার্যসংমিশ্রণ হলো কার্যসংমিশ্রণেরই একটি প্রকারভেদ। যখন অনেকগুলো কারণ একত্রে মিলে কোনো কার্য তৈরি করে এবং ঐ কারণগুলো পৃথকভাবে প্রকাশিত না হয়ে একসাথে প্রকাশিত হয় তখন সেই মিশ্রকার্যটিকে কার্যসংমিশ্রণ বলে। আর যখন একাধিক কারণ একসাথে মিলিত হয়ে কোনো কার্য উৎপন্ন করে এবং কারণগুলো যদি ভিন্ন জাতীয় হয় তাহলে তাকে ভিন্ন জাতীয় কার্যসংমিশ্রণ বলে। দৃষ্টান্ত-১ এ বলা হয়েছে, অক্সিজেন ও হাইড্রোজেনের সমন্বয়ে পানি হয়। এখানে অক্সিজেন ও হাইড্রোজেনের মতো কারণগুলো ভিন্ন জাতীয়। কিন্তু ভিন্ন জাতীয় কারণগুলো একত্রে মিলে 'পানি'র মতো মিশ্রকার্য উৎপন্ন করেছে। তাই 'দৃষ্টান্ত-১' এ ভিন্ন জাতীয় কার্যসংমিশ্রণ নির্দেশিত হয়েছে।"
        },
        {
          "label": "ঘ",
          "question": "দৃষ্টান্ত-২ এ উল্লিখিত বিষয়টিকে কীভাবে খণ্ডন করা সম্ভব? পাঠ্যবইয়ের আলোকে বিশ্লেষণ করো।",
          "explanation": "দৃষ্টান্ত-২ এ উল্লিখিত বিষয়টি হলো বহুকারণবাদ। বিভিন্ন ত্রুটি উল্লেখ করার মাধ্যমে দৃষ্টান্ত-২ এ উল্লিখিত বহুকারণবাদ খণ্ডন করা সম্ভব। বহুকারণ মতবাদে কারণকে একটি বিশিষ্ট ঘটনা হিসেবে প্রকাশ করা হয়। কিন্তু কারণের মতো কার্যকেও যদি একটি বিশিষ্ট ঘটনা হিসেবে গ্রহণ করা হয়, তাহলে বহুকারণবাদ ভ্রান্ত বলে প্রমাণিত হয়। পাশাপাশি কার্যকারণ নিয়মানুযায়ী, কারণ ও কার্যের মধ্যে অনিবার্য সম্পর্ক বিদ্যমান। আর প্রতিক্ষেত্রে একটি কারণ একটিই কার্য ঘটায়। তাই প্রতিটি কার্যের কারণ একটি। কার্যকারণের এই নিয়ম মেনে নিলে বহুকারণবাদ বাতিল হয়ে যায়। কারণের সংজ্ঞা অনুযায়ী, কারণ হলো কার্যের অপরিবর্তনীয়, শর্তহীন ও অব্যবহিত পূর্ববর্তী ঘটনা। আর একটি কার্যের অব্যবহিত পূর্ববর্তী একটি মাত্র ঘটনা থাকে। তাই কারণের বিজ্ঞানসম্মত সংজ্ঞা মেনে নিলে বহুকারণবাদকে অস্বীকার করতে হয়। বহুকারণবাদে বিভিন্ন ধরনের কার্যের সার্বিকীকরণ করে একটি কার্য বলে সিদ্ধান্ত গ্রহণ করা হয়। অথচ বহুকারণবাদে প্রতিটি কারণকে বিশিষ্ট কারণ হিসেবে উপস্থাপন করা হয়। যদি কারণের মতো কার্যকেও সার্বিকীকরণ করা হয় তাহলে বহুকারণবাদ ভ্রান্ত প্রমাণিত হয়। উল্লেখিত আলোচনার প্রেক্ষাপটে বলা যায় যে, বহুকারণবাদের বিভিন্ন রকম ত্রুটি রয়েছে। এরূপ ত্রুটির কারণে বহুকারণবাদ গ্রহণযোগ্য মতবাদ নয়।"
        }
      ]
    }
  ]
}