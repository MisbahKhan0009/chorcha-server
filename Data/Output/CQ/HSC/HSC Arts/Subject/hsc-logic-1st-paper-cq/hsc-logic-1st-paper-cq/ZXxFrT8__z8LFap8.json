{
  "title": "নটরডেম কলেজ, ঢাকা ২০২৪",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: প্রশিক্ষক জাফর গ্রহ-নক্ষত্রের গতি বিধি সম্পর্কে শিক্ষার্থীদের সুশৃঙ্খল জ্ঞান প্রদান করেন। এগুলো যে নির্দিষ্ট নিয়মের আলোকে পরিচালিত হয় সে সম্পর্কে শিক্ষার্থীদের জ্ঞান প্রদান করে থাকেন। দৃশ্যকল্প-২: নাফিজ বহুদিন যাবৎ ফ্রিজ মেরামতের কাজে নিয়োজিত। তার দোকানে যেকোনো কোম্পানির ফ্রিজই আসুক না কেন সব কিছু দেখে কোন যন্ত্রাংশে কোন ধরনের সমস্যা আছে তা নির্ণয় করে দক্ষতার সাথে মেরামত করে দেন।",
      "tag": "NDCD 24",
      "sub_questions": [
        {
          "label": "ক",
          "question": "প্রত্যক্ষ জ্ঞান কাকে বলে?",
          "explanation": "বাস্তব অভিজ্ঞতার ভিত্তিতে যে জ্ঞান অর্জিত হয় তাকে প্রত্যক্ষ জ্ঞান বলে।"
        },
        {
          "label": "খ",
          "question": "যুক্তিবিদ্যা কোন ধরনের চিন্তা নিয়ে আলোচনা করে? ব্যাখ্যা করো।",
          "explanation": "যুক্তিবিদ্যা চিন্তার অনুমান ধরনটি নিয়ে আলোচনা করে। চিন্তা কথাটি খুবই ব্যাপক। মনোবিজ্ঞানে 'চিন্তা' বলতে সংবেদন, প্রত্যক্ষণ, স্মৃতি, কল্পনা, অনুমান ইত্যাদি বিভিন্ন মানসিক প্রক্রিয়াকে বোঝায়। কিন্তু যুক্তিবিদ্যায় 'চিন্তা' বলতে আমরা শুধু অনুমানকেই বুঝে' থাকি। অনুমান হলো কোনো জানা বিষয়ের মাধ্যমে অজানা বিষয়কে জানার একটি মানসিক প্রক্রিয়া। তাই বলা যায়, যুক্তিবিদ্যা হলো অনুমান নির্ভর চিন্তা সম্পর্কিত একটি বিজ্ঞান।"
        },
        {
          "label": "গ",
          "question": "দৃশ্যকল্প-২ যুক্তিবিদ্যার স্বরূপের কোন বিষয়টি নির্দেশ করে? ব্যাখ্যা করো।",
          "explanation": "দৃশ্যকল্প-২ যুক্তিবিদ্যার স্বরূপের তত্ত্বমূলক ও ব্যবহারিক বিজ্ঞান হওয়ার বিষয়টি নির্দেশ করে। যুক্তিবিদ্যা অনুমান বা যুক্তিপদ্ধতি সম্পর্কে কতকগুলো নিয়ম প্রণয়ন করে এবং সেগুলো সম্পর্কে আমাদেরকে জ্ঞান দান করে। এ হিসেবে যুক্তিবিদ্যা একটি তত্ত্বমূলক বিজ্ঞান। তবে এর একটি ব্যাবহারিক দিকও আছে। যুক্তিবিদ্যা অনুমান বা যুক্তিপদ্ধতি সম্পর্কে যেসব নিয়ম কানুন প্রণয়ন করে সেগুলোকে আমাদের চিন্তা জগতের বাস্তব ক্ষেত্রে প্রয়োগ করে সত্যতাকে অর্জন করার ব্যাপারে আমাদেরকে সহায়তা করে। তাই এটি একটি ব্যবহারিক বিজ্ঞানও বটে। উদ্দীপকের দৃশ্যকল্প-২ এ বলা হয়েছে, নাফিজ বহুদিন যাবৎ ফ্রিজ মেরামতের কাজে নিয়োজিত। তার দোকানে যে কোন কোম্পানির ফ্রিজই আসুক না কেন সব কিছু দেখে কোন যন্ত্রাংশে কোন ধরনের সমস্যা আছে তা নির্ণয় করে দক্ষতার সাথে মেরামত করে দেন। এখানে সমস্যা নির্ণয় দ্বারা তাত্ত্বিক দিক ও মেরামত করা দ্বারা ব্যবহারিক দিকের ইঙ্গিত করা হয়েছে। তাই বলা যায়, উদ্দীপকের দৃশ্যকল্প-২ এ যুক্তিবিদ্যার স্বরূপের তত্ত্বগত ও ব্যাবহারিক উভয় দিকই বর্তমান।"
        },
        {
          "label": "ঘ",
          "question": "দৃশ্যকল্প-১ এ নির্দেশিত যুক্তিবিদ্যার স্বরুপের বিষয়টির বিভিন্ন দিকের পর্যালোচনা করো।",
          "explanation": "দৃশ্যকল্প-১ এ যুক্তিবিদ্যার স্বরূপের বিজ্ঞান বিষয়টি নির্দেশিত হয়েছে। যুক্তিবিদ্যার স্বরূপের বিজ্ঞান বিষয়টির বিভিন্ন দিকের পর্যালোচনা করা হলো- বস্তুগত বা আকারগতভাবে গবেষণাযোগ্য কোনো সুনির্দিষ্ট বিষয়বস্তু সম্পর্কে সুশৃঙ্খল ও সুসংবদ্ধ জ্ঞানকে বিজ্ঞান বলে। বিজ্ঞানের বিশেষ বা সুনির্দিষ্ট বিষয়বস্তু রয়েছে এবং সেই বিষয়বস্তুর আলোচনার পদ্ধতি - হয় সুশৃঙ্খল। বিজ্ঞানের মতো যুক্তিবিদ্যার আলোচনা পদ্ধতিও সুশৃঙ্খল। যুক্তিবিদ্যা বৈধ যুক্তি থেকে অবৈধ যুক্তির পার্থক্যকরণের জন্য কিছু নিয়ম নির্ধারণ করে এবং বিশেষ ক্ষেত্রে সূত্র প্রবর্তন করে। তাই যুক্তিবিদ্যার মাঝেও বিজ্ঞানের স্বরূপটি প্রকাশিত। উদ্দীপকের দৃশ্যকল্প-১ এ-ও একই বিষয় লক্ষণীয়। প্রশিক্ষক জাফর গ্রহ- - নক্ষত্রের গতি বিধি সম্পর্কে শিক্ষার্থীদের সুশৃঙ্খল জ্ঞান প্রদান করেন। এগুলো যে নির্দিষ্ট নিয়মের আলোকে পরিচালিত হয় সে সম্পর্কেও শিক্ষার্থীদের জ্ঞান প্রদান করেন। এখানে নির্দিষ্ট নিয়ম ও সুশৃঙ্খল জ্ঞান বলতে বিজ্ঞান বা বিশেষ জ্ঞানকেই বোঝানো হয়েছে। আলোচনা শেষে বলা যায়, কোনো বিষয়ের নির্ধারিত ও সুশৃঙ্খল পদ্ধতি ও নিয়ম-কানুন বিজ্ঞানের বৈশিষ্ট্য। আর যুক্তিবিদ্যাও বৈধ যুক্তি প্রদানে সুনির্দিষ্ট সূত্র ও নিয়ম অনুসরণ করে। তাই যুক্তিবিদ্যায় বিজ্ঞানের স্বরূপটি বিদ্যমান।"
        }
      ]
    },
    {
      "number": "2",
      "uddipok": "১৯৪৩ সালে ইচ্ছাপুর প্রাথমিক বিদ্যালয় প্রতিষ্ঠা লাভ করে। ঐ সময়ে ছোট একটি টিনের ঘরে কেবল অফিসিয়াল কাজকর্ম পরিচালিত হত আর শিক্ষকগণ স্কুলের খোলামাঠেই গাছের নীচে দাঁড়িয়ে পাঠদান সম্পন্ন করতেন। ১৯৬৫ সালে বিদ্যালয়টিতে সেমি পাকা দালান করে অষ্টম শ্রেণি পর্যন্ত পাঠদান সম্পন্ন হতো। ১৯৯৪ সালে বিদ্যালয়টিতে ছাদ ঢালাই করে বিন্ডিং স্থাপিত হয় এবং এসএসসি পর্যন্ত পাঠদান শুরু হয়। ২০০৫ সালে তিন তলা বিল্ডিং স্থাপিত হয় এবং বর্তমানে এটি মহাবিদ্যালয়ে পরিণতি পায়।",
      "tag": "NDCD 24",
      "sub_questions": [
        {
          "label": "ক",
          "question": "যুক্তিবিদ্যার সংজ্ঞা দাও।",
          "explanation": "যুক্তিবিদ্যা হচ্ছে বৈধ যুক্তি থেকে অবৈধ যুক্তির পার্থক্য নির্দেশ করার জন্য ব্যবহৃত পদ্ধতি ও নীতিসমূহের একটি বিশিষ্ট বিদ্যা।"
        },
        {
          "label": "খ",
          "question": "যুক্তিবিদ্যা মূলত অনুমানমূলক বিজ্ঞান'- উক্তিটি ব্যাখ্যা করো।",
          "explanation": "যুক্তিবিদ্যার মূল আলোচ্য বিষয় হলো অনুমান, তাই একে অনুমানমূলক বিজ্ঞান বলা হয়। কোনো জানা বিষয়ের মাধ্যমে অজানা বিষয় সম্পর্কে জ্ঞান লাভের মানসিক প্রক্রিয়াকে অনুমান বলে। 'যেকোনো বৈজ্ঞানিক গবেষণায় প্রথমেই অনুমানের আশ্রয় নিতে হয়। ব্যক্তিগত বা ব্যাবহারিক জীবনেও বিভিন্ন ক্ষেত্রে আমাদের অনুমান করতে হয়। এইসব অনুমানের বিচার ও বিশ্লেষণ করা হয় যুক্তিবিদ্যায়। ব্রিটিশ যুক্তিবিদ জন স্টুয়ার্ট মিলের মতে, যুক্তিবিদ্যা অনুমানমূলক সত্যের বিচার করে। জ্ঞাত সত্য থেকে অজ্ঞাত সত্যে উপনীত হওয়া যায় কি-না তা বিচার করে দেখাই হলো যুক্তিবিদ্যার কাজ। এসব কারণে যুক্তিবিদ্যাকে অনুমানমূলক বিজ্ঞান বলা হয়।"
        },
        {
          "label": "গ",
          "question": "১৯৬৫ থেকে ১৯৯৪ পর্যন্ত সময়টি দিয়ে যুক্তিবিদ্যার ক্রমবিকাশের কোন যুগকে নির্দেশ করছে? ব্যাখ্যা করো।",
          "explanation": "১৯৬৫ থেকে ১৯৯৪ পর্যন্ত সময়টি দিয়ে যুক্তিবিদ্যার ক্রমবিকাশের মধ্যযুগকে (৮৭০- ১৬৪৬ খ্রিষ্টাব্দ) যুগকে নির্দেশ করছে। যুক্তিবিদ্যার আলোচনা প্রাচীনকাল থেকে শুরু করে সমকালীন যুগ পর্যন্ত বিভিন্ন ধারায় বিকশিত হয়েছে। যুক্তিবিদ্যার ইতিহাসে মধ্যযুগে বিভিন্ন মুসলিম মনীষী গুরুত্বপূর্ণ অবদান রাখেন। মধ্যযুগে যুক্তিবিদ্যায় যেসব মনীষী গুরুত্বপূর্ণ অবদান রাখেন তাদের মধ্যে উল্লেখযোগ্য হলেন- আল- কিন্দি, আল-ফারাবি, ইবনে সিনা, আল-গাযযালি ও ইবনে রুশদ। মধ্যযুগে যেসব দার্শনিক যুক্তিবিদ্যার ওপর সবচেয়ে বেশি কাজ করেছেন তাদের মধ্যে আল-ফারাবি ছিলেন প্রধান। তিনি সহানুমান, আরোহ অনুমান সংক্রান্ত আলোচনা, পদ ও বচনের ভাষাতাত্ত্বিক ও যৌক্তিক আলোচনা ইত্যাদি ক্ষেত্রে বিভিন্ন মৌলিক আলোচনা, করেন। তবে ফারাবির চিন্তায় গ্রিক যুক্তিবিদ এরিস্টটলের প্রভাব ছিল। মধ্যযুগে আল- গাযযালি 'তাহফাতুল ফালাসিফা' গ্রন্থে দার্শনিকদের ভ্রান্তিগুলো নির্ণয় করার ক্ষেত্রে যে যুক্তি প্রদর্শন করেছেন তার দার্শনিক মূল্য অনেক। এছাড়া মধ্যযুগে ইবনে রুশদও গুরুত্বপূর্ণ অবদান রাখেন। এভাবে মধ্যযুগের বিভিন্ন দার্শনিক যুক্তিবিদ্যার বিভিন্ন ক্ষেত্রে গুরুত্বপূর্ণ অবদান রাখার মাধ্যমে যুক্তিবিদ্যাকে বিকশিত করেছেন। উদ্দীপকের ইচ্ছাপুর প্রাথমিক বিদ্যালয়ের ১৯৬৫ থেকে ১৯৯৪ সাল পর্যন্ত সময়টি দ্বারা যুক্তিবিদ্যার ক্রমবিকাশের মধ্যযুগকে বোঝানো হয়েছে। কেননা, উদ্দীপকের ইচ্ছাপুর প্রাথমিক বিদ্যালয়ের ১৯৬৫ থেকে ১৯৯৪ সাল পর্যন্ত সময়টি বিদ্যালয়ের ক্রমবিকাশের দ্বিতীয় পর্যায়ে এসেছে। তাই বলা যায়, যুক্তিবিদ্যার ক্রমবিকাশের ধারায় দ্বিতীয় যুগটি হলো মধ্যযুগ।"
        },
        {
          "label": "ঘ",
          "question": "উদ্দীপকের আলোকে যুক্তিবিদ্যার ক্রমবিকাশের যুগের বিশ্লেষণ করো।",
          "explanation": "উদ্দীপকের আলোকে যুক্তিবিদ্যার ক্রমবিকাশের যুগ তথা প্রাচীন যুগ, মধ্য যুগ, আধুনিক যুগ ও সাম্প্রতিক যুগকে বিশ্লেষণ করা হলো- যুক্তিবিদ্যার বিবর্তন অর্থাৎ উৎপত্তি ও ক্রমবিকাশকে চারটি যুগে বিভক্ত করা যায়। যথা- প্রাচীন যুগ, মধ্য যুগ, আধুনিক যুগ ও সাম্প্রতিক যুগ। প্রাচীন যুগে যুক্তিবিদ্যার বিকাশে পিথাগোরাস, সক্রেটিস, এরিস্টটল প্রমুখ যুক্তিবিদগণ অত্যন্ত গুরুত্বপূর্ণ ভূমিকা পালন করেছেন। প্রাচীন যুগের যুক্তিবিদ্যা যুক্তিপদ্ধতি নির্ভর হলেও মধ্যযুগীয় যুক্তিবিদ্যা বলতে প্রধানত স্কলাস্টিক যুক্তিতত্ত্বকেই নির্দেশ করে। দার্শনিক পরফিরি মধ্যযুগের যুক্তিবিদ্যার ক্ষেত্রে উল্লেখযোগ্য অবদান রেখেছেন। মধ্যযুগের প্রভাবশালী মুসলিম দার্শনিক ও যুক্তিবিদগণ হলেন- আল-ফারাবি, ইবনে সিনা, ইবনে রুশদ, আল-কিন্দি প্রমুখ। আধুনিক যুগের প্রধান যুক্তিবিদগণ হলেন-- লাইবনিজ, হেগেল, বেইন, জেএস মিল প্রমুখ। লাইবনিজ এর সময় থেকেই সাবেকী যুক্তিবিদ্যা আধুনিক রূপ লাভ করে। তার যৌক্তিক কলন পদ্ধতির মাধ্যমে যুক্তিবিদ্যা গাণিতিক আকার পায় এবং সাম্প্রতিক যুগের সূচনা হয়। সাম্প্রতিক যুগের প্রধান যুক্তিবিদগণ হলেন- জর্জ বুল, ভিটগ্যানস্টাইন, জেভন্স, সি.এস. পার্স, রাসেল, আই. এম. কপি প্রমুখ। উদ্দীপকের ঘটনাটি যুক্তিবিদ্যার ক্রমবিকাশের চারটি যুগ যথাক্রমে ১৯৫৩ সালে ইচ্ছাপুর প্রাথমিক বিদ্যালয় প্রতিষ্ঠা লাভ দ্বারা প্রাচীন যুগ, ১৯৬৫ থেকে ১৯৯৪ সাল পর্যন্ত সময়ের মধ্যে সেমি পাকা দালান করে অষ্টম শ্রেণি পর্যন্ত পাঠ ও পরবর্তীতে ছাদ ঢালাই করে বিল্ডিং স্থাপন দ্বারা মধ্যযুগ, ২০০৫ সালে তিন তলা বিল্ডিং স্থাপন দ্বারা আধুনিক যুগ ও বর্তমানে এটি মহাবিদ্যালয়ে পরিণত হওয়া দ্বারা সাম্প্রতিক যুগের প্রতিনিধিত্ব করছে। আলোচনা শেষে বলা যায়, উদ্দীপকের ঘটনাটিতে চারটি স্তরে যুক্তিবিদ্যার পরিবর্তন ও বিবর্তনের ইঙ্গিত রয়েছে। যা, দীর্ঘ আড়াই হাজার বছরে পর্যায়ক্রমে বর্তমান রূপ লাভ করেছে।"
        }
      ]
    },
    {
      "number": "3",
      "uddipok": "",
      "tag": "SB 23,NDCD 24",
      "sub_questions": [
        {
          "label": "ক",
          "question": "আরোহের আকারগত ভিত্তি কাকে বলে?",
          "explanation": "কপ্রকৃতির নিয়মানুবর্তিতা, নীতি ও কার্যকারণ নিয়মকে আরোহের আকারগত ভিত্তি বলে।"
        },
        {
          "label": "খ",
          "question": "একক শর্ত কি কারণ হতে পারে? ব্যাখ্যা করো।",
          "explanation": "শর্ত কারণের একটি অংশ হওয়ায় কোনো একক শর্ত কারণ হতে পারে না। কারণ হলো কতগুলো শর্তের সমষ্টি এবং শর্ত হলো কারণের একটি বি আবশ্যিক অংশ। এ শর্তগুলো প্রত্যক্ষ ও পরোক্ষভাবে কার্য উৎপন্ন করতে সাহায্য করে। কার্য উৎপাদনে প্রতিটি শর্তের প্রত্যক্ষ বা পরোক্ষ অবদান থাকে। কারণ হলো সদর্থক এবং নঞর্থক শর্তের সমষ্টি। তাই যে কোনো কারণকে শর্ত হিসেবে বিবেচনা করা যায়। কিন্তু যে কোনো একক শর্তকে সমগ্র কারণ বলা যায় না।"
        },
        {
          "label": "গ",
          "question": "উদ্দীপকটিতে কার্যকারণের কোন বিষয়টি প্রতিফলিত হয়েছে? ব্যাখ্যা করো।",
          "explanation": "উদ্দীপকটিতে কার্যকারণের বহুকারণবাদ বিষয়টির প্রতিফলন ঘটেছে। উদ্দীপকের চিত্রে টেবিল তৈরি হওয়ার একাধিক ভিন্ন উপাদান দেখানো 'হয়েছে। একইভাবে বহুকারণবাদে একটি কার্যের বিভিন্ন কারণ দেখানো হয়। তাই উদ্দীপকের চিত্রটি বহুকারণবাদের ইঙ্গিত দেয়। কার্যকারণ স নিয়ম অনুযায়ী কারণ ও কার্যের মধ্যে আবশ্যিক সম্পর্ক বিদ্যমান। তাই প্র কার্যকারণ নিয়ম অনুযায়ী প্রতিটি কার্যের একটি কারণ রয়েছে এবং ভ প্রতিক্ষেত্রে একই কারণ অনুরূপ কার্য উৎপন্ন করে। কিন্তু অনেক সময় নি একটি কার্যের একাধিক কারণ আছে বলে মনে করা হয় তখন তাকেও বহুকারণ বলা হয়। আর বহুকারণ সংক্রান্ত এ মতবাদটিকে বহুকারণবাদ বলে। অর্থাৎ বহুকারণবাদ অনুযায়ী কোনো একটি কার্যের একটি - কারণের পরিবর্তে একধিক কারণ বিদ্যমান থাকে। উদ্দীপকের চিত্রটিতে টেবিল তৈরি হওয়ার একাধিক ভিন্ন উপাদান দেখানো হয়েছে। অর্থাৎ এখানে দেখানো হয়েছে যে, কাঁচ, স্টিল, লোহা, প্লাস্টিক, কাঠ ও পার্টিকেল বোর্ড দ্বারা একটি টেবিল তৈরি করা যায়। অর্থাৎ এসব বিষয় হলো টেবিল তৈরি ঘটনাটির বিভিন্ন কারণ। তাই বলা যায়, উদ্দীপকের চিত্রে পাঠ্যবইয়ের বহুকারণবাদ প্রকাশিত হয়েছে।"
        },
        {
          "label": "ঘ",
          "question": "উদ্দীপকে উল্লেখিত বিষয়টি কী একটি গ্রহণযোগ্য মতবাদ? বিশ্লেষণ করো।",
          "explanation": "জাউদ্দীপকে উল্লেখিত বিষয়টি তথা বহুকারণবাদ মতবাদটি গ্রহণযোগ্য নয়। বহুকারণবাদে কোনো কারণকে একটি বিশিষ্ট ঘটনা হিসেবে প্রকাশ করা হয়। কিন্তু কারণের মতো কার্যকেও যদি একটি বিশিষ্ট ঘটনা হিসেবে গ্রহণ করা হয়, তাহলে বহুকারণবাদ ভ্রান্ত বলে প্রমাণিত হয়। কার্যকারণ নিয়মানুযায়ী, কারণ ও কার্যের মধ্যে অনিবার্য সম্পর্ক বিদ্যমান। আর প্রতিটিক্ষেত্রেই একটি কারণ একটিই কার্য ঘটায়। তাই কার্যের কারণ মূলত একটিই। কার্যকারণের এই নিয়ম মেনে নিলে বহুকারণবাদ বাতিল হয়ে যায়। কেননা, কারণ হলো কার্যের অপরিবর্তনীয়, শর্তহীন ও অব্যবহিত পূর্ববর্তী ঘটনা। আর একটি কার্যের অব্যবহিত পূর্ববর্তী একটি মাত্র ঘটনা থাকে। তাই কারণের বিজ্ঞানসম্মত সংজ্ঞা মেনে নিলে বহুকারণবাদকে অস্বীকার করতে হয়। বহুকারণবাদে বিভিন্ন ধরনের কার্যের সার্বিকীকরণ করে একটি কার্য বলে সিদ্ধান্ত গ্রহণ করা হয়। অথচ বহুকারণবাদে প্রতিটি কারণকে 'বিশিষ্ট কারণ হিসেবে উপস্থাপন করা হয়। যদি কারণের মতো কার্যকেও সার্বিকীকরণ করা হয় তাহলে বহুকারণবাদ ভ্রান্ত প্রমাণিত হয়। আলোচনা শেষে বলা যায়, বহুকারণবাদের বিভিন্ন রকম ত্রুটি রয়েছে। এরূপ ত্রুটির কারণে বহুকারণ মতবাদটি গ্রহণযোগ্য নয়।"
        }
      ]
    },
    {
      "number": "4",
      "uddipok": "দৃশ্যকল্প-১ কোনো হরিণ নয় হিংস্র প্রাণী ∴   \\therefore\\ ∴   কোনো হিংস্র প্রাণী নয় হরিণ দৃশ্যকল্প-২ সকল টিয়া হয় পাখি ∴ \\therefore ∴ সকল পাখি হয় টিয়া দৃশ্যকল্প-৩ সকল গরু হয় চতুষ্পদী ∴ \\therefore ∴ কোনো গরু নয় অচতুষ্পদী",
      "tag": "NDCD 24",
      "sub_questions": [
        {
          "label": "ক",
          "question": "আবর্তনের সংজ্ঞা দাও।",
          "explanation": "কযে অমাধ্যম অনুমানে বিধিসঙ্গতভাবে কোনো আশ্রয়বাক্যের উদ্দেশ্যের স্থলে বিধেয়কে এবং বিধেয়ের স্থলে উদ্দেশ্যকে গ্রহণ করে একটি নতুন সিদ্ধান্ত গঠন করা হয় তাকে আবর্তন (Conversion) বলে।"
        },
        {
          "label": "খ",
          "question": "আবর্তনে আশ্রয়বাক্যের অব্যাপ্য পদ ব্যাপ্য হয় না কেন? ব্যাখ্যা করো।",
          "explanation": "আবর্তনের নিয়ম পরিপন্থি হওয়ায় আশ্রয়বাক্যের কোনো অব্যাপ্য পদ সিদ্ধান্তে ব্যাপ্য হতে পারে না। যে অমাধ্যম অবরোহ অনুমানে গুণের পরিবর্তন না করে আশ্রয়বাক্যের উদ্দেশ্য ও বিধেয় পদের স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে। আবর্তনের চতুর্থ নিয়ম অনুসারে আশ্রয়বাক্যের কোনো অব্যাপ্য পদ সিদ্ধান্তে ব্যাপ্য হতে পারে না। উদাহরণস্বরূপ O-যুক্তিবাক্যের আবর্তন সম্ভব নয়। যেমন- ০-কিছু মানুষ নয় আশাবাদী। অতএব, ০- কিছু আশাবাদী নয় মানুষ। এখানে আশ্রয়বাক্যের অব্যাপ্য পদ মানুষ সিদ্ধান্তে ব্যাপ্য হয়েছে কিন্তু আবর্তনের নিয়মানুসারে তা অবৈধ।"
        },
        {
          "label": "গ",
          "question": "দৃশ্যকল্প-৩ কোন শ্রেণির অমাধ্যম অনুমান কে নির্দেশ করে? ব্যাখ্যা করো।",
          "explanation": "দৃশ্যকল্প-৩ অমাধ্যম অনুমানের প্রতিবর্তনকে নির্দেশ করে। যে অমাধ্যম অবরোহ অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে এবং বিধেয়ের বিরুদ্ধ পদকে সিদ্ধান্তের বিধেয় হিসেবে গ্রহণ করা হয় তাকে প্রতিবর্তন বলে। যেমন- A- সকল মানুষ হয় মরণশীল। অতএব, E-কোনো মানুষ নয় অমর। এখানে আশ্রয়বাক্য ও সিদ্ধান্তের অর্থগত ও পরিমাণগত কোনো পার্থক্য না করে কেবল গুণের পরিবর্তন করে এবং আশ্রয়বাক্যের বিধেয় পদ 'মরণশীল' এর বিরুদ্ধ পদ 'অমর' কে সিদ্ধান্তের বিধেয় করে সিদ্ধান্ত গ্রহণ করা হয়েছে। উদ্দীপকের দৃশ্যকল্প-৩ এ বলা হয়েছে- A-সকল গরু হয় চতুষ্পদী ∴ \\therefore ∴ E-কোন গরু নয় অচতুষ্পদী এটি একটি প্রতিবর্তনের দৃষ্টান্ত। কেননা এখানে আশ্রয়বাক্য ও সিদ্ধান্তের অর্থগত কোনো পার্থক্য নেই। আশ্রয়বাক্য ও সিদ্ধান্তের পরিমাণও অপরিবর্তিত রয়েছে। অর্থাৎ উভয় যুক্তিবাক্যই পরিমাণের দিক দিয়ে সার্বিক। কিন্তু গুণের পরিবর্তন করে সিদ্ধান্ত গ্রহণ করা হয়েছে। আর আশ্রয়বাক্যের বিধেয় পদ 'চতুষ্পদী' এর বিরুদ্ধ পদ 'অচতুষ্পদী' পদটিকে সিদ্ধান্তের বিধেয় করা হয়েছে। তাই এটি অমাধ্যম অনুমানের প্রতিবর্তনের একটি দৃষ্টান্ত।"
        },
        {
          "label": "ঘ",
          "question": "দৃশ্যকল্প-১ ও ২ এর মধ্যকার আন্তঃসম্পর্ক- বিশ্লেষণ করো।",
          "explanation": "দৃশ্যকল্প-১ ও ২ এ যথাক্রমে বৈধ সরল আবর্তন ও অবৈধ সরল আবর্তন নির্দেশিত হয়েছে। নিচে বৈধ সরল আবর্তন ও অবৈধ সরল আবর্তনের মধ্যকার আন্তঃসম্পর্ক বিশ্লেষণ করা হলো- যে আবর্তনে আশ্রয়বাক্য ও সিদ্ধান্তের পরিমাণ একইরূপ থাকে তাকেসরল আবর্তন বলে। এ হিসেবে চার প্রকার যুক্তিবাক্যের মধ্যে কেবলমাত্র E এবং। যুক্তিবাক্যের সরল আবর্তন করা যায়। যেমন- E- কোনো কোকিল নয় সাদা আবর্তনীয়। সুতরাং E-কোনো সাদা জীব নয় কোকিল- আবর্তিত। এ আশ্রয়বাক্য ও সিদ্ধান্তের পরিমাণ একই রূপ। অর্থাৎ E-যুক্তিবাক্যের আবর্তন করলে একটি E-যুক্তিবাক্যই পাওয়া যায়। তাই E-যুক্তিবাক্যের আবর্তন একটি বৈধ সরল আবর্তন। যেমনটি দৃশ্যকল্প-১ এর উদাহরণ 'E-কোনো হরিণ নয় হিংস্র প্রাণী।'. E- কোনো হিংস্র প্রাণী নয় হরিণ' দৃষ্টান্তে লক্ষণীয়। কিন্তু A-যুক্তিবাক্যের আবর্তন হচ্ছে অ-সরল আবর্তন। কেননা, এতে আশ্রয়বাক্য একটি সার্বিক যুক্তিবাক্য, আর সিদ্ধান্ত একটি বিশেষ যুক্তিবাক্য। অনেকে A-যুক্তিবাক্যের পরিমাণ অপরিবর্তিত রেখে এর সরল আবর্তন করার প্রয়াস পান। যেমন- A-সকল গরু হয় চতুষ্পদ- আবর্তনীয়। সুতরাং A-সকল চতুষ্পদ জীব হয় গরু- আবর্তিত। এখানে আশ্রয়বাক্যে 'চতুষ্পদ' পদটি একটি A-যুক্তিবাক্যের বিধেয় হিসেবে ব্যবহৃত হওয়ায় অব্যাপ্য! কিন্তু পদটি সিদ্ধান্তে এসে স্থান পরিবর্তন করে অপর একটি A-যুক্তিবাক্যের উদ্দেশ্য হিসেবে ব্যবহৃত। হওয়ায় ব্যাপ্য হয়ে পড়েছে। এটা আবর্তনের নিয়ম বিরোধী। তাই এটি A- যুক্তিবাক্যের একটি অবৈধ-সরল আবর্তন। যেমনটি দৃশ্যকল্প-২ এর উদাহরণ 'A-সকল টিয়া হয় পাখি। সকল পাখি হয় টিয়া' দৃষ্টান্তে লক্ষণীয়। আলোচনা শেষে তাই বলা যায়, দৃশ্যকল্প-১ ও ২ এ নির্দেশিত বৈধ সরল আবর্তন ও অবৈধ সরল আবর্তন দ্বারা আবর্তনের নিয়মানুযায়ী প্রথমটি গ্রহণযোগ্য ও দ্বিতীয়টি অগ্রহণযোগ্য।"
        }
      ]
    },
    {
      "number": "5",
      "uddipok": "",
      "tag": "NDCD 24",
      "sub_questions": [
        {
          "label": "ক",
          "question": "ব্যাপ্যতার সংজ্ঞা দাও।",
          "explanation": "একটি যুক্তিবাক্যে কোনো একটি পদ ঐ পদের কতটুকু ব্যক্ত্যর্থকে প্রকাশ করে তার পরিমাপকে পদের ব্যাপ্যতা বলে।"
        },
        {
          "label": "খ",
          "question": "সাধারণত এ যুক্তিবাক্যের কোন পদ অব্যাপ্য হয়? ব্যাখ্যা করো।",
          "explanation": "সাধারণত A-যুক্তিবাক্যের বিধেয় পদটি অব্যাপ্য হয়। কোনো একটি পদ যখন তার সমগ্র ব্যক্ত্যর্থের আংশিক প্রকাশ করে তখন তাকে অব্যাপ্য পদ বলে। ব্যাপ্যতার নিয়ম অনুসারে সদর্থক যুক্তিবাক্যের বিধেয় পদ অব্যাপ্য। সেক্ষেত্রে সার্বিক সদর্থক বা A- যুক্তিবাক্য এবং বিশেষ সদর্থক বা।-যুক্তিবাক্যের বিধেয় পদ অব্যাপ্য। যেমন- A-সকল মানুষ হয় মরণশীল। এখানে মরণশীলতা গুণটিকে কেবল মানুষের বেলায় স্বীকার করা হয়েছে। কিন্তু এ গুণটি অন্যান্য জীবের বেলায়ও সমভাবে প্রযোজ্য। তাই A-যুক্তিবাক্যের বিধেয় 'মরণশীল' পদটি অব্যাপ্য।"
        },
        {
          "label": "গ",
          "question": "চিত্র নং-১ এ কোন যুক্তিবাক্যের ব্যাপ্যতাকে নির্দেশ করে? ব্যাখ্যা করো।",
          "explanation": "চিত্র নং-১ এ সার্বিক নঞর্থক বা 'E' যুক্তিবাক্যের নির্দেশ রয়েছে। আর ব্যাপ্যতার নিয়ম অনুযায়ী সার্বিক নঞর্থক বা 'E' যুক্তিবাক্যের উভয় পদ ব্যাপ্য। যুক্তিবাক্যকে গুণ ও পরিমাণের যৌথ নীতি অনুযায়ী চারভাগে ভাগ করা - যায়; যার মধ্যে একটি হলো সার্বিক নঞর্থক বা 'E' যুক্তিবাক্য। এই প্রকার যুক্তিবাক্য পরিমাণের দিক থেকে সার্বিক এবং গুণের দিক থেকে নঞর্থক। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে অস্বীকার করে তাকে সার্বিক নঞর্থক বা 'E' যুক্তিবাক্য বলে। উদ্দীপকের চিত্র নং-১ এ দেখতে পাই, T দ্বারা উদ্দেশ্য ও R দ্বারা বিধেয় পদকে বোঝানো হয়েছে। আর উভয় পদকেই ব্যাপ্য হিসেবে চিত্রিত করা হয়েছে। তাই এটি একটি সার্বিক নঞর্থক বা 'E' যুক্তিবাক্য। পদের ব্যাপ্যতার নিয়ম অনুযায়ী সার্বিক যুক্তিবাক্যের উদ্দেশ্য পদ ব্যাপ্য। আর নঞর্থক যুক্তিবাক্যের বিধেয় পদ ব্যাপ্য। তাই পদের ব্যাপ্যতার নিয়ম অনুযায়ী সার্বিক নঞর্থক বা 'E' যুক্তিবাক্যের উদ্দেশ্য ও বিধেয় উভয় পদ ব্যাপ্য। তাই চিত্র নং-১ দ্বারা নির্দেশিত যুক্তিবাক্যের উভয় পদ ব্যাপ্য।"
        },
        {
          "label": "ঘ",
          "question": "চিত্র নং-২ ও ৩ এর মধ্যকার ব্যাপ্যতাগত সম্পর্কের বিশ্লেষণ করো।",
          "explanation": "চিত্র নং-২ এবং চিত্র নং-৩ এ যথাক্রমে বিশেষ সদর্থক বা I- যুক্তিবাক্য ও বিশেষ নঞর্থক বা ০-যুক্তিবাক্যকে নির্দেশ করে। নিচে ব্যাপ্যতার নিয়মের আলোকে এ দুটি যুক্তিবাক্যের ব্যাপ্যতাগত সম্পর্কের বিশ্লেষণ করা হলো- যুক্তিবাক্যকে বিভিন্ন দিক থেকে শ্রেণিবিভাগ করা হয়। এর মধ্যে গুণ ও পরিমাণের যৌথ নীতি অনুযায়ী যুক্তিবাক্যকে চারভাগে ভাগ করা যায়। যার দুটি হলো- বিশেষ সদর্থক বা। যুক্তিবাক্য এবং বিশেষ নঞর্থক বা ০- যুক্তিবাক্য। যে যুক্তিবাক্যের বিধেয় পদটি উদ্দেশ্যে পদের আংশিক ব্যক্ত্যর্থকে স্বীকার করে তাকে বিশেষ সদর্থক বা I-যুক্তিবাক্য বলে। এই প্রকার যুক্তিবাক্য গুণের' দিক থেকে সদর্থক এবং পরিমাণের দিক থেকে বিশেষ। তাই এর উদ্দেশ্য ও বিধেয় উভয় পদ অব্যাপ্য। উদ্দীপকের চিত্র নং-২ এ দেখতে পাই, T'দ্বারা উদ্দেশ্য ও R দ্বারা বিধেয় পদকে বোঝানো হয়েছে। আর উভয় পদকেই অব্যাপ্য হিসেবে চিত্রিত করা হয়েছে। তাই উক্ত বাক্যটি বিশেষ সদর্থক বা I-যুক্তিবাক্য। কেননা, বিশেষ সদর্থক বা I-যুক্তিবাক্যের উদ্দেশ্য ও বিধেয় উভয় পদ অব্যাপ্য হয়। আবার, যে যুক্তিবাক্যের বিধেয় পদটি উদ্দেশ্যে পদের আংশিক ব্যক্ত্যর্থকে অস্বীকার করে তাকে বিশেষ নঞর্থক বা -যুক্তিবাক্য বলে। এই প্রকার যুক্তিবাক্য গুণের দিক থেকে নঞর্থক এবং পরিমাণের দিক থেকে বিশেষ। তাই এর উদ্দেশ্য পদটি অব্যাপ্য কিন্তু বিধেয় পদ ব্যাপ্য। উদ্দীপকের চিত্র নং-৩ এ দেখতে পাই, T' দ্বারা উদ্দেশ্য ও R দ্বারা বিধেয় পদকে বোঝানো হয়েছে। আর উদ্দেশ্য পদকে অব্যাপ্য এবং বিধেয় পদকে ব্যাপ্য হিসেবে চিত্রিত করা হয়েছে। তাই উক্ত বাক্যটি বিশেষ নঞর্থক বা O-যুক্তিবাক্য। কেননা, বিশেষ নঞর্থক বা -যুক্তিবাক্যের উদ্দেশ্য পদটি অব্যাপ্য আর বিধেয় পদটি ব্যাপ্য হয়। আলোচনা শেষে তাই বলা যায়, চিত্র নং-২ এবং চিত্র নং-৩ এ নির্দেশিত বিশেষ সদর্থক বা I - যুক্তিবাক্য ও বিশেষ নঞর্থক বা ০-যুক্তিবাক্য হওয়ায় উভয়ের মধ্যে পদের ব্যাপ্যতার ভিন্নতা পরিলক্ষিত হয়।"
        }
      ]
    },
    {
      "number": "6",
      "uddipok": "",
      "tag": "NDCD 24",
      "sub_questions": [
        {
          "label": "ক",
          "question": "পদ কাকে বলে?",
          "explanation": "যে অর্থপূর্ণ শব্দ বা শব্দসমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা হতে পারে, সেসব শব্দ বা শব্দসমষ্টিকে পদ (Term) বলে।"
        },
        {
          "label": "খ",
          "question": "ব্যক্ত্যর্থ বলতে পদের কোন দিককে নির্দেশ করে? ব্যাখ্যা করো।",
          "explanation": "যা ব্যক্ত্যর্থ বলতে পদের পরিমাণের দিককে নির্দেশ করে। কোনো পদ একই অর্থে যে বস্তু বা বস্তুসমূহের উপর আরোপিত হয় সে বস্তু বা বস্তুসমূহকে ঐ পদের ব্যক্ত্যর্থ বলে। একটি পদের ব্যক্ত্যর্থ গঠিত হয় ঐ সমস্ত ব্যক্তি বা বস্তু দ্বারা যাদের উপর একই অর্থে পদটি প্রযোজ্য। অর্থাৎ একটি পদের ব্য্যর্থ হচ্ছে ঐ পদ কর্তৃক আরোপিত বস্তু বা বস্তুসমূহের সমষ্টি। ব্যক্ত্যর্থ হলো পদের সংখ্যার দিক। ব্যক্ত্যর্থ কোন কোন সময় গণনার যোগ্য, আবার কোনো কোনো সময় অগণিত। উদাহরণস্বরূপ- 'মানুষ' পদের ব্যক্ত্যর্থ হচ্ছে অতীত, বর্তমান ও ভবিষ্যতের সেই সমস্ত জীব যারা মানুষ নামে পরিচিত।"
        },
        {
          "label": "গ",
          "question": "দৃশ্যকল্প-১ এ কোন প্রকারের শব্দকে নির্দেশ করে? ব্যাখ্যা করো।",
          "explanation": "দৃশ্যকল্প-১ এ উল্লেখিত শব্দগুলো পদযোগ্য শব্দকে নির্দেশ করে। পদ হওয়ার যোগ্যতা-অযোগ্যতার ভিত্তিতে যুক্তিবিদরা শব্দকে তিনভাগে ভাগ করেছেন। যথা: ১. পদযোগ্য শব্দ (Categorematic Word) ২. সহ- পদযোগ্য শব্দ (Syn-Categorematic Word) ও ৩. পদ-নিরপেক্ষ শব্দ (A-Categorematic Word)। যে শব্দ অন্য কোনো শব্দের সাহায্য ছাড়াই যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে তাকে পদযোগ্য শব্দ বলে। যেমন- চাঁদ, ফুল, সুন্দর, সবুজ ইতাদি শব্দগুলো স্বাধীনভাবে কোনো যুক্তিবাক্যের উদ্দেশ্য, বিধেয় বা উদ্দেশ্য ও বিধেয় উভয়ভাবেই ব্যবহৃত হতে পারে। উদ্দীপকের দৃশ্যকল্প-১ এ উল্লেখিত ফুল, পাখি, প্রজাপতি শব্দগুলো যুক্তিবাক্যের উদ্দেশ্য, বিধেয় বা উভয়টি হিসেবে ব্যবহৃত হতে পারে। তাই এ শব্দগুলো পদের মর্যাদা লাভের যোগ্য অর্থাৎ শব্দগুলো পদযোগ্য শব্দ।"
        },
        {
          "label": "ঘ",
          "question": "দৃশ্যকল্প-২ ও ৩ এ নির্দেশিত যুক্তির উপাদান দু'টির পার্থক্য বিশ্লেষণ করো।",
          "explanation": "দৃশ্যকল্প-২ ও ৩ এ যুক্তির দু'টি উপাদান তথা যুক্তিবাক্য ও বাক্য নির্দেশিত হয়েছে। নিচে যুক্তিবাক্য ও বাক্য বিষয় দু'টির পার্থক্য বিশ্লেষণ করা হলো- উদ্দীপকের দৃশ্যকল্প-২ এ বর্ণিত, 'কিছু লিচু নয় টক' বক্তব্যটি উদ্দেশ্য- সংযোজক-বিধেয় পদে বিন্যস্ত। তাই এটি যুক্তিবাক্য। কারণ একটি বাক্যকে যুক্তিবাক্য হতে হলে উদ্দেশ্য, বিধেয় ও সংযোজক নির্দিষ্ট নিয়মে সাজানো থাকতে হবে। অর্থাৎ একাধিক শব্দ হলেই যুক্তিবাক্য হয় না, অন্তত তিনটি শব্দকে উদ্দেশ্য, বিধেয় ও সংযোজক হিসেবে দরকার হয়। পাশাপাশি যুক্তিবাক্যে গুণ ও পরিমাণ সুস্পষ্টভাবে প্রকাশ করা বাঞ্ছনীয়।, যা দৃশ্যকল্প-২ এ লক্ষণীয়। এ কারণে এটি যুক্তিবাক্য। অন্যদিকে, দৃশ্যকল্প-৩ এ উল্লেখিত, 'হুররে! আমি পরীক্ষায় পাশ করেছি' বক্তব্যে একাধিক শব্দের সমন্বয়ে একটি বিবৃতি প্রকাশ পেয়েছে। এ উক্তিটিতে কোনো সংযোজক এর ব্যবহার নেই। এ কারণে এটি একটি বাক্য। কারণ প্রতিটি বাক্যের দুটি অংশই যথেষ্ট। যথা- উদ্দেশ্য ও বিধেয়। পাশাপাশি বাক্য এক শব্দ বিশিষ্ট হতে পারে, আবার একাধিক শব্দ বিশিষ্টও হতে পারে। উদ্দীপকের দৃশ্যকল্প-৩ এর দৃষ্টান্তটি সংযোজক বিহিন একাধিক শব্দে বিন্যস্ত। এ কারণে এটি হলো বাক্য। আলোচনা শেষে বলা যায়, উদ্দীপকের দৃশ্যকল্প-২ এ নির্দেশিত যুক্তিবাক্যের তুলনায় দৃশ্যকল্প-৩ এ নির্দেশিত বাক্যের পরিধি ব্যাপক হওয়ায় উভয়ের মধ্যে পার্থক্য বিদ্যমান।"
        }
      ]
    },
    {
      "number": "7",
      "uddipok": "দৃশ্যকল্প-২ লাল, হলুদ, নীল-প্রজাপতি দৃশ্যকল্প-৩ তৃপ্তর লাল, নীল ও সাদা শার্ট",
      "tag": "NDCD 24",
      "sub_questions": [
        {
          "label": "ক",
          "question": "বিভেদক লক্ষণ কাকে বলে?",
          "explanation": "যে গুণ বা গুণাবলি একই জাতির অন্তর্ভুক্ত একটি উপজাতিকে অপরাপর উপজাতি থেকে পৃথক করে সে গুণ বা গুণাবলিকে উপজাতিটির লক্ষণ বা বিভেদক লক্ষণ বলে।"
        },
        {
          "label": "খ",
          "question": "উপলক্ষণ দুই' প্রকারের হয় কেন? ব্যাখ্যা করো।",
          "explanation": "উপলক্ষণ বিধেয়কটি কেবল জাতি এবং উপজাতির জাত্যর্থ থেকে অনিবার্যভাবে নিঃসৃত হতে পারে তাই উপলক্ষণ দুই প্রকারের হয়। যে গুণ কোন পদের জাত্যর্থের অংশ নয়, অথচ পদটির জাত্যর্থ থেকে অনিবার্যভাবে নিঃসৃত হয় তাকে উক্ত পদের উপলক্ষণ বলে। উপলক্ষণ দুই প্রকার। যথা- জাতিগত উপলক্ষণ ও উপজাতিগত উপলক্ষণ। যখন কোন পদের উপলক্ষণ তার জাতির জাত্যর্থ থেকে নিঃসৃত হয় তখন তাকে জাতিগত উপলক্ষণ' বলে। আর যখন কোন পদের উপলক্ষণ উপজাতির নিজস্ব জাত্যর্থ বা লক্ষণ থেকে নিঃসৃত হয় তখন তাকে উপজাতিগত উপলক্ষণ বলে।"
        },
        {
          "label": "গ",
          "question": "দৃশ্যকল্প-৩ এ কোন শ্রেণির বিভেদক লক্ষণের নির্দেশ রয়েছে? ব্যাখ্যা করো।",
          "explanation": "দৃশ্যকল্প-৩ এ ব্যক্তিগত বিচ্ছেদ্য অবান্তর লক্ষণের নির্দেশ রয়েছে। যে অবান্তর লক্ষণ কোন ব্যক্তি বিশেষের বেলায় সর্বদাই বর্তমান থাকে না এবং যা মাঝে মাঝেই পরিবর্তিত হতে পারে তাকে ব্যক্তিগত বিচ্ছেদ্য অবান্তর লক্ষণ বলে। যেমন- কোন ব্যক্তির পোশাক, আচার-ব্যবহার, জীবিকা ইত্যাদি। এ গুণগুলো কোন ব্যক্তির বেলায় সব সময় একই রূপ থাকে না। এদেরকে মাঝে মাঝেই পরিবর্তিত হতে দেখা যায়। কোন ব্যক্তি সব সময় একই ধরনের পোশাক পরিধান করে না। তার আচার- ব্যবহারও সব সময় একইরূপ থাকে না। তাই এ গুণগুলোকে ব্যক্তিগত বিচ্ছেদ্য অবান্তর লক্ষণ বলে। উদ্দীপকের দৃশ্যকল্প-৩ এ বলা হয়েছে, তৃপ্তর লাল, নীল ও সাদা শার্ট। অর্থাৎ তৃপ্ত শার্ট পরিধানের ক্ষেত্রে কখনো লাল, কখনো নীল বা কখনো সাদা শার্ট পছন্দ করে। তার পছন্দের এ শার্টগুলো তার রুচির সাথেই পরিবর্তনশীল। তাই বলা যায়, উদ্দীপকের দৃশ্যকল্প-৩ এ নির্দেশিত লক্ষণটি হলো ব্যক্তিগত বিচ্ছেদ্য অবান্তর লক্ষণ।"
        },
        {
          "label": "ঘ",
          "question": "দৃশ্যকল্প-১ ও ২ এর মধ্যকার সম্পর্ক বিশ্লেষণ করো।",
          "explanation": "দৃশ্যকল্প-১ ও ২ দ্বারা যথাক্রমে জাতি এবং উপজাতিকে নির্দেশ করা হয়েছে। নিচে জাতি এবং উপজাতির মধ্যকার সম্পর্ক বিশ্লেষণ করা হলো- জাতি ও উপজাতির মধ্যে সম্পর্ক বিশ্লেষণ করলে দেখা যায় যে, উভয়ের মধ্যে সাদৃশ্য ও বৈসাদৃশ্যগত সম্পর্ক রয়েছে। সাদৃশ্যের ক্ষেত্রে, জাতি ও উপজাতি উভয়ই বিধেয়কের দুটি প্রকরণ মাত্র। দুটিই শ্রেণিবাচক সাপেক্ষ পদ। এ দুটি পদের একটিকে ছাড়া অন্যটি অর্থহীন। কারণ জাতি হলো উপজাতির সমন্বয়ে গঠিত উচ্চতর পদ। আর উপজাতি হলো জাতির বিভিন্ন রূপ। যেমন- মানুষ হয় বুদ্ধিবৃত্তিসম্পন্ন জীব। এখানে 'মানুষ' ও 'জীব' পদ দুটির মধ্যে 'জীব' পদটি 'মানুষ' পদটিকে ব্যক্ত্যর্থের দিক দিয়ে অন্তর্ভুক্ত করায় 'জীব' পদটি জাতি এবং 'মানুষ' পদটি উপজাতি। আর বৈসাদৃশ্যের ক্ষেত্রে লক্ষ করা যায়, জাতির ব্যক্ত্যর্থ বেশি, কিন্তু উপজাতির ব্যক্ত্যর্থ কম। অর্থাৎ জাতি হলো একটি সামগ্রিক পদ। কিন্তু উপজাতি হলো জাতির অংশগত বিশেষ বা ক্ষুদ্র পদ। আবার, জাতির জাত্যর্থ কম কিন্তু উপজাতির জাত্যর্থ বেশি। যেমন- 'জীব' পদের জাত্যর্থ হলো জীববৃত্তি। কিন্তু 'মানুষ' পদের জাত্যর্থ হলো জীববৃত্তি ও বুদ্ধিবৃত্তি। উদ্দীপকে দৃশ্যকল্প-১ এ সকল জীব, সকল পশু, গৃহপালিত পশু শ্রেণিবাচক পদগুলো উল্লেখ করায় তা বিধেয়কের জাতিকে নির্দেশ করে। আর দৃশ্যকল্প- ২ এ লাল, হলুদ, নীল-প্রজাপতি দ্বারা উপজাতিকে নির্দেশ করা হয়েছে। কেননা, প্রজাপতি পদটি ব্য্যর্থের দিক দিয়ে দৃশ্যকল্প-১ এ উল্লেখিত 'সকল জীব' 'পদের অন্তর্ভুক্ত। আলোচনা শেষে বলা যায়, জাতি ও উপজাতি বিধেয়কের অন্তর্ভুক্ত হওয়ায় উভয়ের মধ্যে সাদৃশ্য ও বৈসাদৃশ্যমূলক সম্পর্ক বিদ্যমান।"
        }
      ]
    },
    {
      "number": "8",
      "uddipok": "দৃশ্যকল্প-১: এ বছর প্রচণ্ড গরম ও কম বৃষ্টিপাত হয়েছে আগামী বছর এ রকম আবহাওযা থাকলে একই পরিস্থিতির সৃষ্টি হবে। দৃশ্যকল্প-২: ঘরের দরজায় ধাক্কা লাগাই আমার গণিতে ফেল করার কারণ।",
      "tag": "NDCD 24",
      "sub_questions": [
        {
          "label": "ক",
          "question": "কারণের সংজ্ঞা দাও।",
          "explanation": "কার্যের অব্যবহিত, শর্তহীন ও অপরিবর্তনীয় পূর্ববর্তী ঘটনাকে কারণ বলে।"
        },
        {
          "label": "খ",
          "question": "পরিমাণগত দিক থেকে কারণ ও কার্য কেমন হয়ে থাকে? ব্যাখ্যা করো।",
          "explanation": "পরিমাণগত দিক থেকে কারণ ও কার্য সমান হয়ে থাকে। কার্যকারণ নিয়ম অনুযায়ী কারণ ও কার্যের মধ্যে অপরিহার্য সম্পর্ক বিদ্যমান। আর কারণই কার্যকে সংঘটিত করে। কারণের মধ্যে যে বস্তু ও শক্তি নিহিত থাকে তার পরিমাণ কার্যের বস্তু ও শক্তির পরিমাণের সাথে সমান। পরিমাণের এ সমতার বিষয়টিকে দু'টি নিয়মের সাহায্যে ব্যাখ্যা করা যায়। যথা- ১. বস্তুর অবিনশ্বরতা নিয়ম ও ২. শক্তির অবিনশ্বরতা নিয়ম।"
        },
        {
          "label": "গ",
          "question": "দৃশ্যকল্প-১ আরোহের কোন ভিত্তিকে নির্দেশ করে? ব্যাখ্যা করো।",
          "explanation": "দৃশ্যকল্প-১ আরোহের আকারগত ভিত্তি হিসেবে প্রকৃতির নিয়মানুবর্তিতা নীতিকে নির্দেশ করে। আরোহের আকারগত ভিত্তির অংশ হলো প্রকৃতির নিয়মানুবর্তিতা নীতি। এটি আরোহের একটি স্বতঃসিদ্ধ নীতি। তাই এক কথায় এই নীতির সংজ্ঞা দেওয়া যায় না। বিভিন্নভাবে প্রকৃতির নিয়মানুবর্তিতা নীতিকে প্রকাশ করা হয়। এই নীতির মূলকথা হলো প্রকৃতি প্রতি ক্ষেত্রে একই অবস্থায় একই রূপ আচরণ করে। পরিস্থিতির পরিবর্তন না হলে প্রকৃতিতে ভিন্নরূপ পরিলক্ষিত হয় না। কেননা প্রকৃতি হলো নিয়মের উপাসক। তাই প্রকৃতিতে একই নিয়মে একই কার্য ঘটে। এখানে এলোমেলো বা খাম খেয়ালির কোনো স্থান নেই। প্রকৃতির নিয়মানুবর্তিতা নীতির এই দৃষ্টান্ত দৃশ্যকল্প-১ এ প্রতীয়মান হয়। উদ্দীপকের দৃশ্যকল্প-১ এ বলা হয়েছে, এ বছর প্রচন্ড গরম ও কম বৃষ্টিপাত হয়েছে; আগামী বছর এ রকম আবহাওয়া থাকলে একই পরিস্থিতির সৃষ্টি হবে। অর্থাৎ প্রকৃতি যে সর্বদা তার আপন নিয়মে চলে দৃশ্যকল্প-১ এ এই বিষয়টিই পরিলক্ষিত হয়। আর এ বিষয়টিই হলো প্রকৃতির নিয়মানুবর্তিতা নীতি। যা আরোহের আকারগত অংশে আলোচনা করা হয়।"
        },
        {
          "label": "ঘ",
          "question": "কার্যকরণের বৈশিষ্ট্যের আলোকে দৃশ্যকল্প-২ এ বৈধতা মূল্যায়ন করো।",
          "explanation": "দৃশ্যকল্প-২ এ কাকতালীয় অনুপপত্তি ঘটেছে। নিচে কার্যকারণের বৈশিষ্ট্যের আলোকে দৃশ্যকল্প-২ এর বৈধতা মূল্যায়ন করা হলো- কার্যকারণ নিয়ম অনুযায়ী কার্য ও কারণের মাঝে অনিবার্য সম্পর্ক থাকে। আর কারণ থাকে পূর্বে এবং কার্য থাকে পরে। এই কারণ ও কার্য অনিবার্যভাবে যুক্ত। অনেক সময় একটি ঘটনার পরে অন্য আরেকটি ঘটনা ঘটলে দুটি ঘটনাকে অনিবার্যভাবে যুক্ত বলে মনে হয়। প্রকৃতপক্ষে ঘটনা দুটি অনিবার্যভাবে যুক্ত থাকে না। এই যুক্তিতে যৌক্তিক ত্রুটি থাকে। কার্যকারণ নিয়ম সংক্রান্ত এই ত্রুটিকে কাকতালীয় অনুপপত্তি বলে। এই কাকতালীয় অনুপপত্তির অর্থ হলো, এটার পরে ঘটেছে; অতএব এটার জন্য ঘটেছে (After this, therefore, because of this)। যেমন- ধূমকেতু দেখা যাওয়ার পর রাজার মৃত্যু হলো। অতএব, ধূমকেতুর আবির্ভাবই রাজার মৃত্যুর কারণ। প্রকৃতপক্ষে এখানে ধূমকেতুর আবির্ভাব ও রাজার মৃত্যুর মধ্যে কোনো অনিবার্য সম্পর্ক বা কার্যকারণ সম্পর্ক নেই। এখানে ধূমকেতুর আবির্ভাবকে রাজার মৃত্যুর কারণ মনে করা হয়েছে বলে কাকতালীয় অনুপপত্তি ঘটেছে। এখানে ধূমকেতুর আবির্ভাব,ও রাজার মৃত্যু দুটি বিচ্ছিন্ন ঘটনা। উদ্দীপকের দৃশ্যকল্প-২ এ উল্লেখ করা হয়েছে যে, ঘরের দরজায় ধাক্কা লাগাই আমার গণিতে ফেল করার কারণ। এখানে দুটি আলাদা ঘটনাকে এক সাথে যুক্ত করে সিদ্ধান্ত নেওয়ার কারণে কাকতালীয় অনুপপত্তি ঘটেছে। আলোচনা শেষে তাই বলা যায়, উদ্দীপকে দৃশ্যকল্প-২ এ উল্লিখিত যুক্তিটি কার্যকারণের নিয়মের আলোকে অবৈধ।"
        }
      ]
    },
    {
      "number": "9",
      "uddipok": "দৃশ্যকল্প-১ কলা হয় মিষ্টি খেজুর হয় মিষ্টি কাঁঠাল হয় মিষ্টি ∴ \\therefore ∴ সকল ফল হয় মিষ্টি দৃশ্যকল্প-২ সকল ফল হয় ভিটামিনযুক্ত আম হয় এক প্রকার ফল ∴ \\therefore ∴ আম হয় ভিটামিনযুক্ত",
      "tag": "NDCD 24",
      "sub_questions": [
        {
          "label": "ক",
          "question": "অনুমানের সংজ্ঞা দাও।",
          "explanation": "কোনো জ্ঞাত বা জানা বিষয়ের উপর ভিত্তি করে অজ্ঞাত বা অজানা বিষয় সম্পর্কে সিদ্ধান্ত গ্রহণের মানসিক প্রক্রিয়াই হলো অনুমান।"
        },
        {
          "label": "খ",
          "question": "অনুমান কখন বস্তুগতভাবে সত্য হয়? ব্যাখ্যা করো।",
          "explanation": "অনুমানকে যখন আরোহের বস্তুগত ভিত্তি তথা নিরীক্ষণ ও পরীক্ষণের মাধ্যমে বাস্তবের সাথে সঙ্গতিপূর্ণরূপে নিশ্চয়তা দেওয়া হয় তখন অনুমান বস্তুগতভাবে সত্য হয়। কোন একটি উদ্দেশ্য সাধনের জন্য প্রাকৃতিক পরিবেশে, প্রকৃতি প্রদত্ত কোন ঘটনাকে সুনিয়ন্ত্রিত ভাবে প্রত্যক্ষণ করাকে নিরীক্ষণ বলে। আর কোন উদ্দেশ্য সাধনের জন্য ঘটনাবলিকে নিজেদের আয়ত্তে এনে কৃত্রিম উপায়ে যন্ত্রপাতির সাহায্যে সুনিয়ন্ত্রিতভাবে প্রত্যক্ষ। করাকে বলা হয় পরীক্ষণ। আরোহানুমানে নিরীক্ষণ ও পরীক্ষণের মাধ্যমে অনুমানের বস্তুগত সত্যতা অর্জন করা হয়।"
        },
        {
          "label": "গ",
          "question": "দৃশ্যকল্প-২ কোন প্রকারের অনুমানকে নির্দেশ করে? ব্যাখ্যা করো।",
          "explanation": "দৃশ্যকল্প-২ অবরোহ অনুমানকে নির্দেশ করে। যে অনুমানে এক বা একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অবরোহ অনুমান বলে। অবরোহ অনুমানে আশ্রয়বাক্য একটি হতে পারে; আবার একাধিকও হতে পারে। এই অনুমানের সিদ্ধান্ত আশ্রয়বাক্য থেকে বেশি ব্যাপক হয় না। তবে আশ্রয়বাক্যের সাথে সমান ব্যাপক হতে পারে। অবরোহ অনুমানে যুক্তির নিয়ম অনুসরণ করে সিদ্ধান্ত প্রতিষ্ঠার ওপর জোর দেওয়া হয়। তাই এ অনুমানের লক্ষ্য থাকে আকারগত সত্যতা প্রতিষ্ঠা করা। উদ্দীপকের দৃশ্যকল্প-২ এ বর্ণিত, 'সকল ফল হয় ভিটামিনযুক্ত।' আম হয় এক প্রকার ফল। সুতরাং আম হয় ভিটামিনযুক্ত।' এ যুক্তিটি পর্যবেক্ষণ করলে দেখা যায় যে, দুইটি সার্বিক আশ্রয়বাক্যের অনিবার্য সম্পর্কের ভিত্তিতে একটি কম ব্যাপক সিদ্ধান্ত নেওয়া হয়েছে। তাই দৃশ্যকল্প-২ অবরোহ অনুমানকে প্রতিফলিত করেছে।"
        },
        {
          "label": "ঘ",
          "question": "দৃশ্যকল্প-১ ও ২ এর অনুমান প্রক্রিয়ার পার্থক্য বিশ্লেষণ করো।",
          "explanation": "দৃশ্যকল্প-১ ও ২ এ যথাক্রমে আরোহ ও অবরোহ অনুমানকে নির্দেশ করা হয়েছে। নিচে আরোহ ও অবরোহ অনুমান প্রক্রিয়ার পার্থক্য বিশ্লেষণ করা হলো- যে অনুমান প্রক্রিয়ায় কয়েকটি বিশেষ দৃষ্টান্তের ওপর নির্ভর করে একটি সার্বিক সিদ্ধান্ত নিঃসৃত হয় তাকে আরোহ অনুমান বলে। অন্যদিকে, যে অনুমান প্রক্রিয়ায় সিদ্ধান্ত এক বা একাধিক আশ্রয়বাক্য থেকে অনিবার্যভাবে নিঃসৃত হয় এবং সিদ্ধান্তটি কখনোই আশ্রয়বাক্যের চেয়ে ব্যাপক হতে পারে না তাকে অবরোহ অনুমান বলে। উদ্দীপকের দৃশ্যকল্প-১ এবং ২ এ যথাক্রমে আরোহ ও অবরোহ অনুমানের প্রকাশ পেয়েছে। আরোহ অনুমানের সিদ্ধান্ত সব সময় সার্বিক হয়। কিন্তু অবরোহ অনুমানের সিদ্ধান্ত বিশেষ বা সার্বিক উভয়ই হতে পারে। আরোহ অনুমানের সিদ্ধান্ত সবসময়ই আশ্রয়বাক্য থেকে বেশি ব্যাপক হয়। কিন্তু অবরোহ অনুমানের সিদ্ধান্ত কোনো সময়ই আশ্রয়বাক্য থেকে বেশি ব্যাপক হতে পারে না। দৃশ্যকল্প-১ এর আরোহ অনুমানের সিদ্ধান্তটি সার্বিক। যা তার আশ্রয়বাক্যগুলোর তুলনায় ব্যাপক। কিন্তু দৃশ্যকল্প-২ এ অবরোহ অনুমানের সিদ্ধান্ত আশ্রয়বাক্য দুটির তুলনায় বেশি ব্যাপক নয়। দৃশ্যকল্প-১ এ আমরা বিশেষ থেকে সার্বিকে উপনীত হয়েছি এবং দৃশ্যকল্প-২ এ সার্বিক থেকে বিশেষে উপনীত হয়েছি। এছাড়াও, আরোহ অনুমানে আকারগত ও বস্তুগত উভয় সত্য পরিলক্ষিত হয়ে থাকে। কিন্তু অবরোহ অনুমানে শুধুমাত্র আকারগত সত্যতা পরিলক্ষিত হয়। আলোচনা শেষে বলা যায়, আরোহ অনুমান ও অবরোহ অনুমান উভয়েই অনুমানের দুটি দিক হলেও তাদের মধ্যে যথেষ্ট পার্থক্য বিদ্যমান।"
        }
      ]
    },
    {
      "number": "10",
      "uddipok": "নাফিজ বললো, যদি পরীক্ষা শেষ হয় তাহলে মামার বাড়ি বেড়াতে যাব। রিয়াদ বললো, হয় নভেম্বর না হয় ডিসেম্বর পরীক্ষা হবে। শান্ত বললো, মামার বাড়ি হয় আমার পছন্দের জায়গা।",
      "tag": "NDCD 24",
      "sub_questions": [
        {
          "label": "ক",
          "question": "যুক্তিবাক্য কাকে বলে?",
          "explanation": "কদুটি পদের মধ্যকার স্বীকৃতি বা অস্বীকৃতিজ্ঞাপক সম্পর্কের লিখিত বা মৌখিক বিবৃতিকে যুক্তিরাক্য বলে।"
        },
        {
          "label": "খ",
          "question": "বিশ্লেষক ও সংশ্লেষক বাক্যের মধ্যে মূল পার্থক্য কোনটি? ব্যাখ্যা করো।",
          "explanation": "বিশ্লেষক ও সংশ্লেষক বাক্যের মধ্যে মূল পার্থক্যটি হলো- 'বিশ্লেষক বাক্যে উদ্দেশ্যের জাত্যর্থ বা তার অংশকে উল্লেখ করা হয়। কিন্তু সংশ্লেষক বাক্যে উদ্দেশ্যের জাত্যর্থ বা তার অংশকে উল্লেখ করা হয় না। যে যুক্তিবাক্যের বিধেয়টি শুধুমাত্র উদ্দেশ্যের জাত্যর্থ বা তার অংশ বিশেষকে প্রকাশ করে তাকে বিশ্লেষক যুক্তিবাক্য বলা হয়। এরূপ যুক্তিবাক্যে উদ্দেশ্য সম্বন্ধে কোন নতুন তথ্য প্রকাশ করা হয় না। এতে উদ্দেশ্যের মধ্যে যে জাত্যর্থ নিহিত থাকে তাকে শুধু বিধেয়রূপে উল্লেখ করা হয়। যেমন- 'মানুষ'হয় একটি জীব'। আর যে যুক্তিবাক্যে বিধেয় উদ্দেশ্যের জাত্যর্থকে বিশ্লেষণ না করে উদ্দেশ্য সম্বন্ধে নতুন কোন বক্তব্য প্রকাশ করে তাকে সংশ্লেষক যুক্তিবাক্য বলে। এরূপ যুক্তিবাক্যে কেবল উদ্দেশ্যের জাত্যর্থ বহির্ভূত গুণসমূহকেই উল্লেখ করা হয়। যেমন- 'মানুষ হয় মরণশীল।'"
        },
        {
          "label": "গ",
          "question": "উদ্দীপকে শান্তর বক্তব্য কোন প্রকারের যুক্তিবাক্যকে নির্দেশ করেছে? ব্যাখ্যা করো।",
          "explanation": "উদ্দীপকে শান্তর বক্তব্য নিরপেক্ষ যুক্তিবাক্যকে নির্দেশ করেছে। . যুক্তিবাক্য হলো দুটি পদের মধ্যকার সম্পর্কের ভাষাগত রূপ। অর্থাৎ, যখন দুটি পদের মধ্যকার স্বীকৃতি বা অস্বীকৃতিজ্ঞাপক সম্পর্ক ভাষার মাধ্যমে প্রকাশ করা হয় তখন তাকে যুক্তিবাক্য বলে। যুক্তিবাক্যের বিভিন্ন রকম শ্রেণিবিভাগ রয়েছে। এর মধ্যে সম্পর্কের দিক থেকে যুক্তিবাক্যকে দুই ভাগে ভাগ করা যায়। যথা- নিরপেক্ষ যুক্তিবাক্য ও সাপেক্ষ যুক্তিবাক্য। নিরপেক্ষ যুক্তিবাক্য কোনো শর্তের অধীন নয়। অর্থাৎ যে যুক্তিবাক্যের উদ্দেশ্য ও বিধেয় পদের মধ্যকার সম্পর্ক কোনো প্রকার শর্তের ওপর নির্ভরশীল নয় তাকে নিরপেক্ষ যুক্তিবাক্য বলে। যেমন- মানুষ হয় মরণশীল। এখানে 'মানুষ' পদের সাথে 'মরণশীল' পদের সম্পর্ক কোনো শর্তের অধীন নয়। উদ্দীপকের শান্তর বক্তব্য হলো- মামার বাড়ি হয় আমার পছন্দের জায়গা। 'এখানে শান্তর বক্তব্যের উদ্দেশ্য (মামার বাড়ি) ও বিধেয়ের (আমার পছন্দের জায়গা) সম্পর্ক কোনো প্রকার শর্তের ওপর নির্ভরশীল নয়। তাই বলা যায়, উদ্দীপকের শান্তর বক্তব্যের মাধ্যমে নিরপেক্ষ যুক্তিবাক্য নির্দেশিত হয়েছে।"
        },
        {
          "label": "ঘ",
          "question": "উদ্দীপকে নাফিজ ও রিয়াদের বক্তব্যের নির্দেশিত যুক্তিবাক্যের আন্তঃসম্পর্ক মূল্যায়ন করো।",
          "explanation": "উদ্দীপকে নাফিজ ও রিয়াদের বক্তব্যে যথাক্রমে প্রাকল্পিক যুক্তিবাক্য ও বৈকল্পিক যুক্তিবাক্য ফুটে উঠেছে। প্রাকল্পিক যুক্তিবাক্য ও বৈকল্পিক যুক্তিবাক্যের মধ্যে গভীর আন্তঃসম্পর্ক বিদ্যমান। সম্পর্ক বা সম্বন্ধ অনুসারে যুক্তিবাক্যকে দুই ভাগে ভাগ করা যায়। যথা- নিরপেক্ষ যুক্তিবাক্য ও সাপেক্ষ যুক্তিবাক্য। সাপেক্ষ যুক্তিবাক্যকে আবার দুই ভাগে ভাগ করা যায়। যথা- ১. প্রাকল্পিক যুক্তিবাক্য, ও ২. বৈকল্পিক যুক্তিবাক্য। যে সাপেক্ষ যুক্তিবাক্য 'যদি- তবে' বা তার সমার্থক কোনো শর্ত দ্বারা নির্দেশিত হয় তাকে প্রাকল্পিক যুক্তিবাক্য বলে। যেমন: 'যদি মেঘ হয় তাহলে বৃষ্টি হবে'। আর যে সাপেক্ষ যুক্তিবাক্যে দুই বা ততোধিক সরল যুক্তিবাক্য পরস্পর বিকল্প হিসেবে 'হয়...না হয়', 'অথবা', 'তা' ইত্যাদি দ্বারা যুক্ত থাকে তাকে বৈকল্পিক যুক্তিবাক্য বলে। যেমন- 'সে হয় সুখী না হয় বোকা'। উদ্দীপকেও দেখতে পাই, নাফিজের বক্তব্যটি, 'যদি পরীক্ষা শেষ হয় তাহলে মামার বাড়ি বেড়াতে যাব।' একটি প্রাকল্পিক যুক্তিবাক্য ও রিয়াদের বক্তব্যটি, 'হয় নভেম্বর না হয় ডিসেম্বরে পরীক্ষা হবে।' একটি বৈকল্পিক যুক্তিবাক্য। প্রাকল্পিক যুক্তিবাক্য ও বৈকল্পিক যুক্তিবাক্য উভয়ই সাদৃশ্যগত সম্পর্কের দিক দিয়ে সাপেক্ষ যুক্তিবাক্য অর্থাৎ এদের উক্তি বা বক্তব্য কোনো একটি শর্তের অধীন। আবার, বৈসাদৃশ্যগত সম্পর্কের ক্ষেত্রে প্রাকল্পিক যুক্তিবাক্যে পূর্বগের ওপর অনুগ নির্ভর করে। কিন্তু বৈকল্পিক যুক্তিবাক্যে দুটি বিকল্পের উল্লেখ করা হয়। এ বিকল্প দুটি বিরোধী বা অবিরোধী উভয়ই হতে পারে। আলোচনা শেষে তাই বলা যায়, নাফিজ ও রিয়াদের বক্তব্যে উল্লেখিত প্রাকল্পিক ও বৈকল্পিক যুক্তিবাক্য উভয়ই সাদৃশ্যগত ও বৈসাদৃশ্যগত সম্পর্কের দিক দিয়ে সম্পর্কযুক্ত।"
        }
      ]
    },
    {
      "number": "11",
      "uddipok": "দৃশ্যকল্প-১ কোনো ধূর্ত নয় চালাক বিকাশ হয় চালাক ∴ \\therefore ∴ বিকাশ হয় ধূর্ত দৃশ্যকল্প-২ কাপড়টি রশির ওপর রশিটি দেয়ালের ওপর ∴ \\therefore ∴ কাপড়টি দেয়ালের ওপর",
      "tag": "NDCD 24",
      "sub_questions": [
        {
          "label": "ক",
          "question": "সহানুমানে মধ্যপদ কাকে বলে?",
          "explanation": "যে পদটি সহানুমানের সিদ্ধান্তে থাকে না, কিন্তু উভয় আশ্রয়বাক্যেই ব্যবহৃত হয় তাকে মধ্যপদ বা হেতু পদ বলে।"
        },
        {
          "label": "খ",
          "question": "সহানুমানে প্রধান পদের অবস্থান কীভাবে বোঝা যায়? ব্যাখ্যা করো।",
          "explanation": "সহানুমানে সিদ্ধান্তের বিধেয় পদ হিসেবে প্রধান পদের অবস্থান বোঝা যায়। সহানুমানে সিদ্ধান্তের বিধেয়রূপে ব্যবহৃত পদকে প্রধান পদ বা সাধ্যপদ বলে। প্রধান পদ প্রধান আশ্রয়বাক্যে ব্যবহৃত হয়। প্রধান আশ্রয়বাক্যে এই পদটি মধ্যপদের সাথে সংযুক্ত হয়। মধ্যপদের মধ্যস্থতায় শেষ পর্যন্ত সিদ্ধান্তে অপ্রধান পদের সাথে প্রধান পদের একটা সম্পর্ক সূচিত হয়।"
        },
        {
          "label": "গ",
          "question": "দৃশ্যকল্প-১ কোন ধরনের অবরোহ অনুমানকে নির্দেশ করে? ব্যাখ্যা করো।",
          "explanation": "দৃশ্যকল্প-১ মাধ্যম অবরোহ অনুমানকে নির্দেশ করে। যে অবরোহ অনুমানে একাধিক আশ্রয়বাক্যের উপর নির্ভর করে সিদ্ধান্ত স্থাপন করা হয় তাকে মাধ্যম অবরোহ অনুমান বলে। মাধ্যম অবরোহ অনুমানে সব সময়েই দুই বা ততোধিক আশ্রয়বাক্য থাকে। এ আশ্রয়বাক্যগুলোর মিলিত ফলৰূপেই সিদ্ধান্ত অনুমিত হয়। যেমন- 'কোনো জীব নয় অমর। সকল মানুষ হয় জীব। অতএব, কোনো মানুষ। নয় অমর।' এ অনুমানটিতে 'কোনো মানুষ নয় অমর' সিদ্ধান্তটি একের অধিক অর্থাৎ 'কোনো জীব নয় অমর' এবং 'সকল মানুষ হয় জীব' এ দুটি আশ্রয়বাক্য থেকে অনিবার্যভাবে নিঃসৃত হয়েছে। তাই এটি একটি মাধ্যম অনুমান। উদ্দীপকের দৃশ্যকল্প-১ এ বলা হয়েছে, কোনো ধূর্ত নয় চালাক বিকাশ হয় চালাক ∴ \\therefore ∴ বিকাশ হয় ধূর্ত এই দৃষ্টান্তেও একাধিক আশ্রয়বাক্য থেকে সিদ্ধান্তটি অনুমিত হয়েছে বিধায় আশ্রয়বাক্যদ্বয় ঘনিষ্ঠ সম্পর্কে সম্পর্কিত। তাই এটি একটি মাধ্যম অনুমানের দৃষ্টান্ত।"
        },
        {
          "label": "ঘ",
          "question": "সহানুমানের নিয়মের আলোকে দৃশ্যকল্প ১ ও ২ এর সম্পর্ক মূল্যায়ন করো।",
          "explanation": "সহানুমানের নিয়মের আলোকে দৃশ্যকল্প-১ ও ২ উভয় অনুমানটিই ভ্রান্ত। তাই উভয় অনুমানই ভ্রান্তির দিক দিয়ে সম্পকযুক্ত। উদ্দীপকের দৃশ্যকল্প-১ এর যুক্তিটি হলো- কোনো ধূর্ত নয় চালাক বিকাশ হয় চালাক ∴ \\therefore ∴ বিকাশ হয় ধূর্ত এ অনুমানটিতে সহানুমানের ষষ্ঠ নিয়মের ব্যত্যয় ঘটে যুক্তিটি অবৈধ হয়েছে। সহানুমানের ষষ্ঠ নিয়মে বলা হয়েছে, সহানুমানের একটি আশ্রয়বাক্য নঞর্থক হলে সিদ্ধান্ত নঞর্থক হবে এবং সিদ্ধান্ত নঞর্থক হলে একটি আশ্রয়বাক্য অবশ্যই নঞর্থক হবে। অর্থাৎ সহানুমানের ক্ষেত্রে যদি একটি আশ্রয়বাক্য নঞর্থক হয় এবং অন্য আশ্রয়বাক্যটি সদর্থক হয় তাহলে সিদ্ধান্ত অবশ্যই নঞর্থক হবে। কিন্তু উদ্দীপকের দৃশ্যকল্প-১ এ নিয়মটি না মেনে সিদ্ধান্তটি সদর্থক করায় নঞর্থক আশ্রয়বাক্য থেকে সদর্থক সিদ্ধান্ত অনুমান সংক্রান্ত অনুপপত্তি ঘটেছে। আবার, দৃশ্যকল্প-২ এর যুক্তিটি হলো- কাপড়টি রশির উপর রশিটি দেয়ালের উপর ∴ \\therefore ∴ কাপড়টি দেয়ালের উপর এ অনুমানটিতে সহানুমানের প্রথম নিয়মের ব্যত্যয় ঘটে যুক্তিটি অবৈধ হয়েছে। সহানুমানের প্রথম নিয়মে বলা হয়েছে, সহানুমানের বৈধ যুক্তিতে সর্বদা তিনটি পদ থাকবে, কম বা বেশি নয়। কিন্তু দৃশ্যকল্প-২ বিধেয় পদটি ব্যাপ্য হয়। আলোচনা শেষে তাই বলা যায়, চিত্র নং-২ এবং চিত্র নং-৩ এ নির্দেশিত বিশেষ সদর্থক বা ।-যুক্তিবাক্য ও বিশেষ নঞর্থক বা -যুক্তিবাক্য হওয়ায় উভয়ের মধ্যে পদের ব্যাপ্যতার ভিন্নতা পরিলক্ষিত হয়।"
        }
      ]
    }
  ]
}