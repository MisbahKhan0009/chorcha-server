{
  "title": "সিলেট সরকারি কলেজ ২০২৫",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "'আদর্শ' নিয়ে দুই বন্ধুর কথোপকথন: প্রথম' বন্ধু: জীবনকে পরিচালিত করতে হলে অবশ্যই আদর্শের আলো ছড়িয়ে দিতে হবে। সত্যকে অর্জন করার জন্য অবশ্যই নিয়ম পদ্ধতি মেনেই করতে হয়। দ্বিতীয় বন্ধু : আদর্শ তো থাকবেই সেই সাথে আদর্শের নিয়মগুলো কীভাবে ব্যবহারিক জীবনে প্রয়োগ করা যায় সেটারও গুরুত্ব দিতে হয়।",
      "tag": "SGC 25",
      "sub_questions": [
        {
          "label": "ক",
          "question": "",
          "explanation": "'Logos' শব্দের অর্থ চিন্তা বা ভাষা।"
        },
        {
          "label": "খ",
          "question": "",
          "explanation": "যুক্তিবিদ্যার সংজ্ঞার মতোই এর স্বরূপ সম্পর্কে অনেক মতপার্থক্য রয়েছে। তবে এটি সর্বজনস্বীকৃত যে, যুক্তিবিদ্যার ভিত্তি হচ্ছে অনুমান নির্ভর বা বিচারমূলক চিন্তা পদ্ধতি। সুসংহত বিচার প্রক্রিয়ার মাধ্যমে সত্য আবিষ্কারের উপায়ই যুক্তিবিদ্যার উপজীব্য। এ বিচার প্রক্রিয়ার আলোকে স্বরূপ নির্ণয় করতে গিয়ে দেখা যায়, যুক্তিবিদ্যা একই সাথে বিজ্ঞান ও কলা উভয়ই বিজ্ঞান হিসেবে যুক্তিবিদ্যা সত্যতাকে মানদণ্ড হিসেবে বিবেচনা করে যুক্তির বৈধতা ও অবৈধতা নির্ণয় করে। আর কলাবিদ্যা হিসেবে যুক্তিবিদ্যা যথার্থ চিন্তার কলাকৌশল শিক্ষা দেয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে ১ম বন্ধুর বক্তব্যে যুক্তিবিদ্যার ইঙ্গিত পাওয়া যায়। যে বিদ্যা বৈধ যুক্তি থেকে অবৈধ যুক্তিকে পৃথক করার পদ্ধতি ও নিয়মসমূহ সম্পর্কে আলোচনা করে তাকে যুক্তিবিদ্যা বা Logic বলে। যুক্তিবিদ্যা সঠিক যুক্তি পদ্ধতির নিয়মাবলি প্রণয়ন করে এবং এসব নিয়মের সাহায্যে যুক্তির বৈধতা যাচাই করে। এ কারণে যুক্তিবিদ্যা একটি বিজ্ঞান ও কলাবিদ্যা। এ বিদ্যা তাত্ত্বিক বা বিজ্ঞান বিষয়ক ও ব্যবহারিক জ্ঞান দান করে। তাত্ত্বিক জ্ঞানের মাধ্যমে সুশৃঙ্খল ও সুসংবদ্ধভাবে সুনিশ্চিত জ্ঞান লাভ করা যায়। যেহেতু যুক্তিবিদ্যা একটি চিন্তার বিজ্ঞান তাই চিন্তার আকারগত এবং বস্তুগত উভয় দিক এ শাস্ত্রে আলোচনা করা হয়। এ বিদ্যার আলোচ্য বিষয় সুশৃঙ্খল ও সুসংবদ্ধভাবে আলোচনা করা হয়। ফলে এ বিদ্যা বাস্তব জীবনে কাজে লাগে। উদ্দীপকের ১ম বন্ধু বলে, যে বিষয় পড়লে সুসংবদ্ধ, সুশৃঙ্খল ও সুনিশ্চিত জ্ঞান লাভ করা যায় সে বিষয় আমার পছন্দ। তার এ বক্তব্যে সুসংবদ্ধ, সুশৃঙ্খল ও সুনিশ্চিত জ্ঞানের কথা বলা হয়েছে যা যুক্তিবিদ্যার মাধ্যমে পাওয়া যায়। তাই উদ্দীপকে ১ম বন্ধুর বক্তব্যে যুক্তিবিদ্যার ইঙ্গিত পাওয়া যায়।"
        },
        {
          "label": "ঘ",
          "question": "",
          "explanation": "উদ্দীপকের প্রথম বন্ধুর বক্তব্যে যুক্তিবিদ্যার বিজ্ঞানের দিকটি প্রতিফলিত হয়েছে এবং দ্বিতীয় বন্ধুর বক্তব্যে যুক্তিবিদ্যায় কলার দিকটি প্রতিফলিত হয়েছে। উদ্দীপকের আলোকে যুক্তিবিদ্যা প্রথম ও দ্বিতীয় বন্ধুর বক্তব্যের সাথে সম্পর্কিত। অর্থাৎ যুক্তিবিদ্যা বিজ্ঞান ও কলা উভয়ের সাথেই সম্পর্কিত। কোনো কোনো যুক্তিবিদ যুক্তিবিদ্যাকে কলা হিসেবে অভিহিত করেছে। আবার কোনো কোনো যুক্তিবিদ যুক্তিবিদ্যাকে বিজ্ঞান হিসেবে অভিহিত করেছেন। যুক্তিবিদ হ্যামিলটন, টমসন মনে করেন যুক্তিবিদ্যা একটি বিজ্ঞান,। তাদের বক্তব্য হলো চিন্তা সম্পর্কিত কতকগুলো নীতি ও নিয়মের নির্দেশ প্রদান করাই হলো যুক্তিবিদ্যার কাজ। তাত্ত্বিক দিকের ওপর গুরুত্ব, দিয়ে তারা যুক্তিবিদ্যাকে বিজ্ঞান বলে অভিহিত করেছেন। অর্থাৎ, বিজ্ঞানের মতো যুক্তিবিদ্যাও নিজস্ব বিষয়বস্তুকে ব্যাখ্যা করার জন্য কিছু নিয়মকানুন প্রণয়ন করে। তাই কিছু কিছু যুক্তিবিদ যুক্তিবিদ্যাকে বিজ্ঞান বলে অভিহিত করে থাকেন। আবার কোনো কোনো যুক্তিবিদ যুক্তিবিদ্যাকে কলা বলে অভিহিত করে থাকেন। তাঁদের মতে, যুক্তিবিদ্যা বিজ্ঞান নয়, যুক্তিবিদ্যা হলো কলা। যক্তিবিদ আলড্রিচ মনে করেন যুক্তিবিদ্যা হলো কলা। তিনি ব্যবহারিক দিকের ওপর গুরুত্ব দিয়ে যুক্তিবিদ্যাকে কলা হিসেবে অভিহিত করেছেন। তাঁর মতে, কলাবিদ্যার মতো যুক্তিবিদ্যা যুক্তির নিয়মাবলিকে বাস্তবে প্রয়োগ করার ও ব্যবহার করার শিক্ষা দেয়। তাই যুক্তি পদ্ধতি সম্পর্কে জ্ঞানদান করা যুক্তিবিদ্যার কাজ নয়। যুক্তিবিদ্যার কাজ হলো ব্যবহারিক ক্ষেত্রে যুক্তিবিদ্যার নিয়মাবলিকে প্রয়োগ করা। আবার যুক্তিবিদ মিল ও হোয়েটলি যুক্তিবিদ্যাকে কলা ও বিজ্ঞান উভয়ই বলে ব্যাখ্যা করেছেন। কেননা তাঁরা মনে করেন যুক্তিবিদ্যা বিজ্ঞান এ কারণে যে এটি নির্ভুল চিন্তার নিয়মাবলি নির্দেশ করে এবং বিশুদ্ধ চিন্তা বলতে কী বোঝায় সেটি তুলে ধরে। আবার যুক্তিবিদ্যা হলো কলা। কেননা এটি যুক্তিকে সঠিকভাবে প্রয়োগের কলাকৌশলের জ্ঞানদান করে। কাজেই যুক্তিবিদ্যার আছে তাত্ত্বিক দিক এবং ব্যবহারিক দিক। তাই যুক্তিবিদ্যা কলা ও বিজ্ঞান উভয়ই।"
        }
      ]
    },
    {
      "number": "2",
      "uddipok": "দৃশ্যকল্প-১: রিফাত বাজার থেকে কমলা কিনতে গিয়ে অনেক চিন্তা করে মনে মনে ভাবল এগুলো আদৌ সুস্বাদু হবে কিনা, পরে তার বন্ধু সামিরের সাথে শেয়ার করার পর জানতে পারল, এগুলো দেশীয় এবং সুস্বাদু।",
      "tag": "SGC 25",
      "sub_questions": [
        {
          "label": "ক",
          "question": "",
          "explanation": "যে অর্থপূর্ণ শব্দসমষ্টি মনের পূর্ণভাব বা 'বক্তব্য প্রকাশ করে সেই শব্দসমষ্টিই বাক্য।"
        },
        {
          "label": "খ",
          "question": "",
          "explanation": "যুক্তিবাক্যের তিনটি অংশের মধ্যে একটি হলো সংযোজক। সংযোজক হচ্ছে এক প্রকার শব্দ বা চিহ্ন যার মাধ্যমে যুক্তিবাক্যের উদ্দেশ্য ও বিধেয় পদের মধ্যে সম্বন্ধ স্থাপিত হয়। সংযোজক যুক্তিবাক্যের উদ্দেশ্য ও বিধেয় পদের মধ্যে সংযোগ সৃষ্টিকারী চিহ্ন; তবে নিজে কোনো পদ নয়। সাধারণ বাক্যে সংযোজককে স্পষ্টভাবে উল্লেখ করা হয় না কিন্তু যুক্তিবাক্যে সংযোজককে সর্বদাই স্পষ্টভাবে উল্লেখ করা হয়। যুক্তিবাক্যে একটি মাত্র শব্দকেই সংযোজক হিসেবে ব্যবহার করতে হবে। যেমন- হয়, হও, হন, হচ্ছে, নয়, নই, নন, নও ইত্যাদি। সংযোজক হিসেবে ব্যবহৃত শব্দ এমন হবে যা যুক্তিবাক্যের উদ্দেশ্য পদ ও বিধেয় পদের মধ্যে শুধু সংযোগই প্রকাশ করবে না, সম্বন্ধও প্রকাশ করবে।"
        },
        {
          "label": "গ",
          "question": "",
          "explanation": "উদ্দীপকের রিফাতের মনে মনে ভাবনা পাঠ্যবইয়ের অবধারণকে ইঙ্গিত করেছে। দুটি ধারণার মধ্যে সম্পর্কের মানসিক প্রকাশকে অবধারণ বলে। দুটি ধারণাকে মনে মনে সংযুক্ত করার সময় তাদের মধ্যকার সম্পর্ককে কখনো স্বীকার করা হয় আবার কখনো অস্বীকার করা হয়। যেমন-'হীরা' ও 'মূল্যবান' এ দুটি ধারণার মধ্যে একটি সম্পর্ক স্বীকার করা হলে তা হবে 'হীরা হয় মূল্যবান' আবার যদি অস্বীকার করা হয় তাহলে হবে 'হীরা নয় মূল্যবান'। অর্থাৎ অবধারণ একটি মানসিক প্রক্রিয়া। দুটি ধারণার মধ্যে তুলনা করে একটিকে অন্যটির সম্পর্কে স্বীকার বা অস্বীকার করার মানসিক প্রক্রিয়াকে অবধারণ বলে। অবধারণ যখন ভাষায় প্রকাশিত হয় তখনই তা যুক্তিবাক্যে পরিণত হয়। উদ্দীপকের রিফাত কমলা কেনার সময় চিন্তা করে মনে মনে ভাবে এগুলো সুস্বাদু হবে কি না। অর্থাৎ এখানে রিফাতের মানসিক কারণটাই অবধারণ। সুতরাং উদ্দীপকের রিফাতের ভাবনা পাঠ্যবইয়ের অবধারণকে ইঙ্গিত করেছে।"
        },
        {
          "label": "ঘ",
          "question": "",
          "explanation": "উদ্দীপকের রিফাতের মনে মনে ভাবনা হলো অবধারণ আর সামিরের ভাষায় প্রকাশ হলো যুক্তিবাক্য। কেননা অবধারণ যখন ভাষায় প্রকাশিত হয় তখন তা হয় যুক্তিবাক্য। নিচে অবধারণ ও যুক্তিবাক্যের মধ্যে পার্থক্য মূল্যায়ন করা হলো- ১. কোনো একটি ধারণা সম্পর্কে যখন অন্য একটি ধারণা মনে মনে স্বীকার বা অস্বীকার করা হয় তখন তাকে বলে অবধারণ। অন্যদিকে, দুটি পদের মধ্যে স্বীকৃতি বা অস্বীকৃতিজ্ঞাপক কোনো সম্পর্কের লিখিত বা মৌখিক বিবৃতিকে বলে অবধারণ। ২. অবধারণ একটি মানসিক বিষয়। তাই এটিকে দেখা বা শোনা যায় না। অন্যদিকে, যুক্তিবাক্য হলো ভাষায় প্রকাশিত বিষয়। তাই এটিকে দেখা বা শোনা যায়। ৩. অবধারণের সুনির্দিষ্ট কোনো আকার নেই। তাই অবধারণকে কোনো আকার দেওয়া যায় না। অন্যদিকে, যুক্তিবাক্যের সুনির্দিষ্ট রূপ বা আকার রয়েছে। প্রত্যেকটি যুক্তিবাক্যই উদ্দেশ্য সংযোজক বিধেয় আকারে প্রকাশিত হয়। ৪. অবধারণের সত্যতা বা মিথ্যাত্ব আমরা যাচাই করতে পারি না। কেননা কোনো মানসিক বিষয়ের সত্যতা বা মিথ্যাত্ব যাচাই করা যায় না। অন্যদিকে, যুক্তিবাক্য প্রকাশিত বিধায় এর সত্যতা যা মিথ্যাত্ব যাচাই করা যায়। আর যুক্তিবাক্য সর সময়ই সত্য অথবা মিথ্যা হয়। পরিশেষে বলা যায় যে, অবধারণ ও যুক্তিবাক্যের মধ্যে বিভিন্ন দিক দিয়ে পার্থক্য রয়েছে। তবে কিছু কিছু দিক থেকে এদের মধ্যে সম্পর্কও রয়েছে।"
        }
      ]
    },
    {
      "number": "3",
      "uddipok": "ক খ শিক্ষার্থী ১০ লক্ষ মেধাবী শিক্ষার্থী ৫ লক্ষ বিনয়ী ও মেধাবী শিক্ষার্থী ৩ লক্ষ",
      "tag": "SGC 25",
      "sub_questions": [
        {
          "label": "ক",
          "question": "",
          "explanation": "কেশব্দ তিন প্রকার যথা- পদযোগ্য শব্দ, সহপদযোগ্য শব্দ এবং গদ নিরপেক্ষ শব্দ।"
        },
        {
          "label": "খ",
          "question": "",
          "explanation": "যে যুক্তিবাক্যে বিধেয় পদ উদ্দেশ্য পদের সমগ্র ব্যার্থ স্বীকার বা অস্বীকার করে, তাকে সার্বিক যুক্তিবাক্য বলে। যেমন-'সব মানুষ হ মরণশীল'- এখানে 'মরণশীল' বিধেয় পদটি উদ্দেশ্য 'মানুষ' পদের সমগ্র ব্যক্ত্যর্থ স্বীকার করেছে। আবার 'রাকিব হয় মেধাবী' এখানে বিধেয় 'মেধাবী' পদটি উদ্দেশ্য 'রাকিব' পদের সমগ্র ব্যস্ত্যর্থকে স্বীকার করেছে। সুতরাং দুটি বাক্যই সার্বিক যুক্তিবাক্য। সার্বিক যুক্তিবাক্য দুই প্রকার। যথা: ১. সাধারণ যুক্তিবাক্য: যে সার্বিক যুক্তিবাক্যের উদ্দেশ্য পদ একটি সাধারণ পদ, তাকে সাধারণ যুক্তিবাক্য বলে। যেমন- সব প্রাণী হয় মরণশীল। ২. বিশিষ্ট যুক্তিবাকা: যে সার্বিক যুক্তিবাক্যের উদ্দেশ্য পদ কোনো (নির্দিষ্ট) বিশিষ্ট পদ। তাকে বিশিষ্ট যুক্তিবাক্য বলে। যেমন-কাজী নজরুল ইসলাম হন একজন কবি।"
        },
        {
          "label": "গ",
          "question": "",
          "explanation": "উদ্দীপকে উল্লিখিত 'ক' অংশে পদের জাত্যর্থ নির্দেশ করে এবং 'খ' অংশে পদের ব্যস্তার্থ নির্দেশ করে। যুক্তিবিদ্যায় পদের ব্যস্তার্থ ও জাত্যর্থের যে সম্পর্ক তা বিপরীতমুখী। কারণ এদের একটি বাড়লে অন্যটি কমে এবং একটি কমলে অন্যটি বাড়ে। নিচে তাদের বিপরীতমুখী অর্থাৎ হ্রাস-বৃদ্ধির সম্পর্ক বিশ্লেষণ করা হলো ব্যার্থ হলো কোনো একটি পদের সংখ্যা বা পরিমাণগত দিক। আর জাত্যর্থ হলো পদের গুণগত দিক। এ দুটি দিক পদের অপরিহার্য দিক। পদের এ দুটির মধ্যে বিপরীত সম্পর্ক বিদ্যমান। এদের বিপরীত সম্পর্কের চারটি দিক পাওয়া যায়। যথা- ১. কোনো পদের ব্যার্থ বাড়লে তার জাত্যর্থ কমে। যেমন-'মানুষ' পদের ব্যজ্যর্থ বাড়িয়ে 'জীব' করা হলে জাতার্থ 'জীববৃত্তিও বুদ্ধিবৃত্তি' থেকে কমে কেবল 'জীববৃত্তি' হয়। ২. কোনো পদের ব্যক্ত্যর্থ কমলে তার জাত্যর্থ বৃদ্ধি পায়। যেমন-'মানুষ' পদের ব্য্যর্থ বেড়ে 'জীববৃত্তি ও বুদ্ধিবৃত্তি' থেকে জীববৃত্তি, বুদ্ধিবৃত্তি ও শিক্ষা' হয়। ৩. কোনো পদের জাত্যর্থ বাড়লে তার ব্যক্তার্থ কমে যায়। যেমন-'মানুষ' পদের জাত্যর্থ 'জীববৃত্তি ও বুদ্ধিবৃত্তি' থেকে বেড়ে 'জীববৃত্তি, বুদ্ধিবৃত্তি ও সততা' হলে ব্যক্ত্যর্থ 'সকল মানুষ থেকে কমে কেবল 'সৎ মানুষ' হয়। ৪. কোনো পদের জাত্যর্থ কমলে পদটির ব্যক্তার্থ বেড়ে যায়। যেমন- 'সৎ মানুষের' জাত্যর্থ 'জীববৃত্তি, বুদ্ধিবৃত্তি ও সততা' থেকে কমে কেবল 'জীববৃত্তিও বুদ্ধিবৃত্তি' হলে ব্যস্ত্যর্থ বেড়ে 'সং মানুষ' থেকে 'সকল মানুষ' হয়। সুতরাং দেখা যাচ্ছে যে, পদের ব্যক্ত্যর্থ ও জাত্যর্থের মধ্যে আবশ্যিক সম্পর্ক বিদ্যমান'। তবে এ সম্পর্ক বিপরীতমুখী। অর্থাৎ এদের একটির হ্রাস বা বৃদ্ধিতে অন্যটির বৃদ্ধি বা হ্রাস ঘটে।"
        },
        {
          "label": "ঘ",
          "question": "",
          "explanation": "উদ্দীপকে পদের ব্যস্তার্থ ও জাত্যর্থের হ্রাস-বৃদ্ধির সম্পর্ককে নির্দেশ করে। তাদের এ সম্পর্ক গাণিতিক অনুপাতের নিয়মসহ আরো অনেক ক্ষেত্রে প্রযোজ্য নয়। নিচে তা মূল্যায়ন করা হলো- ১. কোনো পদকে ক্রমিকভাবে সাজানো না গেলে পদের ব্যস্ত্যর্থ ও জাত্যর্থের হ্রাসবৃদ্ধির নিয়মটি কার্যকর হয় না। অর্থাৎ যে সকল। ক্ষেত্রে কোনো পদকে জাতি-উপজাতি, শ্রেণি-উপশ্রেণি আকারে ক্রমিকভাবে সাজানো যায় না, সেসব ক্ষেত্রে ব্যক্ত্যর্থ জাতার্থের ২. কোনো একক পদের ক্ষেত্রে পদের ব্যস্তার্থ জাত্যর্থের হ্রাসবৃদ্ধির নিয়মটি কার্যকর হয় না। কেননা কোনো পদের ব্যপ্তার্থ বা জাত্যর্থ বাড়িয়ে বা কমিয়ে দিলে সে পদটি পরিবর্তিত হয়ে নতুন পদের সৃষ্টি হয়। ৩. কোনো কোনো ক্ষেত্রে পদের ব্যক্ত্যর্থ বাড়তে পারে, কিন্তু জাত্যর্থ অপরিবর্তিত থাকে। যেমন- কোনো একটি নতুন গ্রাহ আবিষ্কৃত হলে গ্রহের ব্যক্ত্যর্থ বাড়ে কিন্তু জাত্যর্থ অপরিবর্তিত থাকে। ৪. কোনো পদের নতুন কোনো জাত্যর্থ আবিষ্কৃত হতে পারে কিন্তু ব্যক্ত্যর্থ অপরিবর্তিত থাকে। যেমন- পানির মৌলিক গুণের ক্ষেত্রে নতুন কোনো গুণের সন্ধান পাওয়া গেলেও পানির পরিমাণ অপরিবর্তিত থাকে। ৫. পদের ব্যক্তার্থ ও জাত্যর্থের হ্রাসবৃদ্ধির নিয়মটি গাণিতিক নিয়মের মতো আনুপাতিক হয় না। কেননা পদের ব্যক্ত্যর্থ ও জাত্যার্থের বিপরীতক্রমে হ্রাস-বৃদ্ধি ঘটানো ও এর কোনো আনুপাতিক হার সুনির্দিষ্টভাবে নির্ধারণ করা যায় না। পরিশেষে বলা যায়, পদের ব্যক্তার্থ ও জাত্যর্থের হ্রাসবৃদ্ধির নিয়মটি অনেক ক্ষেত্রে কার্যকর কিন্তু সকল ক্ষেত্রে কার্যকর নয়। অর্থাৎ পদের ব্যার্থ ও জাত্যর্থের হ্রাসবৃদ্ধির নিয়মের অনেক সীমাবদ্ধতা রয়েছে।"
        }
      ]
    },
    {
      "number": "4",
      "uddipok": "",
      "tag": "SGC 25",
      "sub_questions": [
        {
          "label": "ক",
          "question": "",
          "explanation": "বিধেয়ক পাঁচ প্রকার।"
        },
        {
          "label": "খ",
          "question": "",
          "explanation": "বিধেয় ও বিধেয়কের মধ্যে যথেষ্ট শাব্দিক মিল থাকলেও এদের মধ্যে বেশ পার্থক্য রয়েছে। বিধেয় একটি পদ। এটি হচ্ছে যুক্তিবাক্যের একটি অংশ যা কোনো সময় একটি শব্দ দ্বারা বা একাধিক শব্দের সমন্বয়ে গঠিত। পক্ষান্তরে, বিধেয়ক কোনো পদ নয়। বিধেয়ক একটি সম্পর্কের নাম। বিধেয়ক কোনো পদ নয় বলে তা কোনো শব্দ বা শব্দসমষ্টি গঠিত হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে 'প্রাণী' পদটি বিধেয়কের প্রকারভেদ 'জাতি'কে নির্দেশ করেছে। কেননা এখানে পদটির উপজাতি পরিলক্ষিত হয়, যা জাতির সাথে অন্তর্ভুক্ত। 'জাতি' একটি শ্রেণিবাচক পদ। যদি দুটি শ্রেণিবাচক পদের মধ্যে এমন সম্পর্ক থাকে, ব্যক্ত্যর্থের দিক থেকে একটি অপরটির তুলনায় ব্যাপকতর এবং ব্যাপকতর শ্রেণি অপর শ্রেণিকে অন্তর্ভুক্ত করে তবে অধিক ব্যক্ত্যর্থযুক্ত শ্রেণিকে কম ব্যক্ত্যর্থযুক্ত শ্রেণির জাতি বলে। অর্থাৎ নিম্নতর শ্রেণির সমন্বয়ে গঠিত উচ্চতর শ্রেণিকে বলা হয় জাতি। উদ্দীপকে 'প্রাণী' পদটিকে উচ্চতর শ্রেণি হিসেবে দেখানো হয়েছে। যার অন্তর্গত রয়েছে দ্বিপদ প্রাণী ও চতুষ্পদ প্রাণী। এ দুটি পদ প্রাণী শ্রেণির উপজাতি এবং এই উপজাতি অর্থাৎ দ্বিপদ প্রাণী ও চতুষ্পদ প্রাণীকে 'প্রাণী' জাতির অন্তর্ভুক্ত করে। কেননা এখানে 'প্রাণী' পদটির ব্যক্ত্যর্থ দ্বিপদ ও চতুষ্পদ প্রাণীর ব্যক্ত্যর্থের চেয়ে বেশি এবং প্রাণী পদের ব্যক্ত্যর্থের চেয়ে দ্বিপদ ও চতুষ্পদ প্রাণীর ব্যক্ত্যর্থ কম। কিন্তু প্রাণী পদটি দ্বিপদ ও চতুষ্পদ প্রাণীকে অন্তর্ভুক্ত হয়। তাই উদ্দীপকে 'প্রাণী' পদটি বিধেয়কের প্রকারভেদ হিসেবে জাতি।"
        },
        {
          "label": "ঘ",
          "question": "",
          "explanation": "নিম্নের অনুরূপ: বিধেয়কের আলোকে ফুল হলো জাতি এবং 'গোলাপ' ও 'সূর্যমুখী' উপজাতি। বিধেয়কের প্রকারভেদগুলোর মধ্যে প্রথম দুটি হলো জাতি ও উপজাতি। দুটি শ্রেণিবাচক পদ যখন এমনভাবে সম্পর্কযুক্ত থাকে যে এদের একটির ব্যক্ত্যর্থ অন্যটির ব্যক্ত্যর্থের চেয়ে বেশি এবং বেশি ব্যক্ত্যর্থযুক্ত পদটি কম। ব্যক্ত্যর্থযুক্ত পদটিকে অন্তর্ভুক্ত করে তখন বেশি ব্যক্ত্যর্থযুক্ত পদটিকে বলা হয় জাতি। আর কম ব্যক্ত্যর্থযুক্ত পদটিকে বলা হয় উপজাতি। জাতি ও উপজাতির প্রকৃতি পর্যালোচনা করলে দেখা যায় যে, জাতি ও উপজাতি উভয়ই বিধেয়ক। জাতি ও উপজাতি উভয়ই শ্রেণিবাচক পদ এবং পরস্পর সাপেক্ষ পদ। কেননা জাতি হতে গেলে বিভিন্ন প্রকার উপজাতি থাকতে হয়। আবার উপজাতি হতে হলে কোনো না কোনো জাতির অন্তর্ভুক্ত হতে হয়। তাই জাতি ও উপজাতি বিভিন্ন দিক থেকে সম্পর্কিত এবং একটিকে ছাড়া অন্যটির অস্তিত্ব অর্থপূর্ণ হয় না। সুতরাং বলা যায়, জাতি ও উপজাতি একটিকে ছাড়া অন্যটি অস্তিত্বশীল নয়। উভয়ের মধ্যে অনিবার্য সম্পর্ক বিদ্যমান।"
        }
      ]
    },
    {
      "number": "5",
      "uddipok": "উদ্দীপক-১: মানুষ হয় বুদ্ধিবৃত্তিসম্পন্ন জীব উদ্দীপক-২: মানুষ হয় বিচারশক্তিসম্পন্ন জীব",
      "tag": "SGC 25",
      "sub_questions": [
        {
          "label": "ক",
          "question": "",
          "explanation": "অবান্তর লক্ষণ চার প্রকার।"
        },
        {
          "label": "খ",
          "question": "",
          "explanation": "যে অবান্তর লক্ষণ কোনো ব্যক্তির মধ্যে কখনো উপস্থিত থাকে আবার কখনো অনুপস্থিত থাকে তাকে ব্যক্তিগত বিচ্ছেদ অবান্তর লক্ষণ বলে। যেমন- কোনো ব্যক্তির পেশা, শখ ইত্যাদি।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের দৃষ্টান্ত-৩ এ বিধেয়ক হিসেবে বিভেদক লক্ষণ নির্দেশিত হয়েছে। কেননা- এখানে 'বুদ্ধিবৃত্তি' নামক গুণের উল্লেখ করা হয়েছে যেটি মানুষ পদের বিভেদক লক্ষণ। বিধেয়ক হলো যুক্তিবাক্যের উদ্দেশ্য ও বিধেয় পদের মধ্যকার এক প্রকার সম্পর্ক। বিধেয়ককে পাঁচভাগে ভাগ করা যায় যার মধ্যে একটি হলো বিভেদক লক্ষণ। সাধারণত বিভেদক লক্ষণ বলতে বিভেদ বা পৃথক করার গুণ বা গুণাবলিকে বুঝায়। অর্থাৎ যে গুণ বা গুণাবলি কোনো জাতি-বা শ্রেণিকে সমজাতীয় অন্যান্য জাতি বা শ্রেণি থেকে পৃথক সেই গুণ বা গুণাবলিকে বিভেদক লক্ষণ বলে। উদ্দীপকের দৃষ্টান্ত-৩ এ 'সকল মানুষ হয় বুদ্ধিবৃত্তিসম্পন্ন'- এমনটি উপস্থাপন করা হয়েছে। এখানে 'বুদ্ধিবৃত্তি' গুণটি 'মানুষ' পদের বিভেদক লক্ষণ। কেননা 'বুদ্ধিবৃত্তি' নামক গুণের কারণে 'মানুষ' জাতি বা শ্রেণিটি অন্যান্য শ্রেণি থেকে পৃথক। অর্থাৎ, 'মানুষ' ও অন্যান্য প্রাণীর মধ্যে বিভেদ বা পৃথক করার গুণটি হলো, 'বুদ্ধিবৃত্তি'। তাই 'বুদ্ধিবৃত্তি' এখানে 'মানুষ' পদের বিভেদক লক্ষণ। সুতরাং বলা যায়, উদ্দীপকের দৃষ্টান্ত-৩ এ বিধেয়কের প্রকারভেদ বিভেদক লক্ষণ রয়েছে।"
        },
        {
          "label": "ঘ",
          "question": "",
          "explanation": "উদ্দীপক-১ এ বিভেদক লক্ষণ ও উদ্দীপক-২ এ উপলক্ষণ প্রতিফলিত হয়েছে। নিচে বিভেদক লক্ষণ ও উপলক্ষণের পার্থক্য লেখা হলো- ১. যে গুণ বা গুণাবলি একই জাতির অন্তর্ভুক্ত একটি উপজাতিকে অন্যান্য উপজাতি হতে পৃথক করে তাকে বিভেদক লক্ষণ বা লক্ষণ বলা হয়। অন্যদিকে, একটি পদের যে গুণ তার জাত্যর্থের অংশ নয় তবে তার জাত্যর্থের মধ্য হতেই অনিবার্যভাবে উদ্ভূত হয়, সেই গুণকে উপলক্ষণ বলা হয়। ২. বিভেদক লক্ষণ বা লক্ষণ কোনো পদের জাত্যর্থের একটা অংশ। যেমন- বুদ্ধিবৃত্তি হলো মানুষ পদের বিভেদক লক্ষণ যা পদটির জাত্যর্থের একটি অংশ। কিন্তু উপলক্ষণ কোনো পদের জাত্যর্থ বা জাত্যর্থের অংশ নয় তবে এটি পদের জাত্যর্থ থেকে অনিবার্যভাবে নিঃসৃত হয়। যেমন- মানুষের 'বিচার ক্ষমতা' মানুষ পদের উপলক্ষণ। কারণ বিচার ক্ষমতা' 'মানুষ পদের জাত্যর্থ বা জাত্যর্থের অংশ নয়। কিন্তু তার জাত্যর্থ বুদ্ধিবৃত্তি থেকে আবশ্যিকভাবে এর উৎপত্তি হয়। ৩. বিভেদক লক্ষণ কোনো নতুন জ্ঞানের সন্ধান দেয় না। অন্যদিকে, উপলক্ষণ নতুন জ্ঞানের সন্ধান দেয়।"
        }
      ]
    },
    {
      "number": "6",
      "uddipok": "",
      "tag": "SGC 25",
      "sub_questions": [
        {
          "label": "ক",
          "question": "",
          "explanation": "কোনো জ্ঞাত বা জানা বিষয়ের ওপর ভিত্তি করে কোনো অজ্ঞাত বা অজানা বিষয় সম্পর্কে সিদ্ধান্ত প্রতিষ্ঠার মানসিক প্রক্রিয়াকে অনুমান বলে।"
        },
        {
          "label": "খ",
          "question": "",
          "explanation": "সহজভাবে অনুমানের সংজ্ঞা দিতে গিয়ে বলতে হয়, কোনো জ্ঞান বিষয় বা তথ্যের ওপর নির্ভর করে কোনো এক অজ্ঞাত বিষয়ে বা তথ্যে উপনীত হওয়ার মানসিক প্রক্রিয়াকে অনুমান বলে। যেমন সকালে ঘুম থেকে ওঠে বাড়ির আঙিনার গাছপালা, ঘরবাড়ি, পথঘাট ভিজা দেখে অনুমান করলাম রাতে বৃষ্টি হয়েছে। দূরে কোথায় ধোঁয়া দেখে আমরা অনুমান করি সেখানে আগুন লেগেছে। অর্থাৎ জানা থেকে অজানায়, দেখা থেকে অদেখায়, গোচর থেকে অগোচরে এবং প্রত্যক্ষ থেকে অপ্রত্যক্ষে যাওয়ার মানসিক প্রক্রিয়াকে অনুমান বলে। যুক্তিবিদ যোসেফ বলেন, \"অনুমান হলো এমন একটি চিন্তা প্রক্রিয়া যা এক বা একাধিক অবধারণ নিয়ে শুরু হয়ে অন্য একটি অবধারণে পরিণতি লাভকরে, যার সত্যতা পূর্ববর্তী অবধারণের মধ্যে নিহিত থাকে।\""
        },
        {
          "label": "গ",
          "question": "",
          "explanation": "উদ্দীপকের এ অংশটি অবরোহ অনুমান প্রতিফলিত হয়েছে। যে অনুমানে এক বা একাধিক আশ্রয়বাক্যের চেয়ে কম ব্যাপক কিংবা সমান ব্যাপক সিদ্ধান্ত অনুমিত হয় তাকে 'অবরোহ অনুমান' বলে। অবরোহ যুক্তিবিদ্যার প্রধান বৈশিষ্ট্য হচ্ছে আকারগত সত্যতাকে লাভকরা। নিচে অবরোহ অনুমানের বৈশিষ্ট্য বিশ্লেষণ করা হলো- ১. অবরোহ অনুমানের সিদ্ধান্ত কখনো আশ্রয়বাক্যের চেয়ে ব্যাপকতর হতে পারে না। ২. এর সিদ্ধান্ত অনিবার্যভাবে এক বা একাধিক আশ্রয়বাক্য থেকে নিঃসৃত হয়। ৩. অবরোহ অনুমানে আশ্রয়বাক্যকে স্বীকার করা হলে সিদ্ধান্তকে অস্বীকার করা যায় না। অর্থাৎ আশ্রয়বাক্য সত্য হলে সিদ্ধান্ত মিথ্যা হতে পারে না। ৪. এক্ষেত্রে আশ্রয়বাক্য থেকে সিদ্ধান্ত অনুমান করার সময় অনুমান সংক্রান্ত নিয়মসমূহ অনুসরণ করা হয়েছে কি না তা বিচার করা হয়। অর্থাৎ অবরোহ অনুমানে এর আকারগত সত্যতা নিশ্চিত করা হয়। কিন্তু এর আশ্রয়বাক্যের বস্তুগত সত্যতা নিশ্চিত করা আবশ্যিক নয়। ৫. অবরোহ অনুমানের ক্ষেত্রে বৈধতার কোনো মাত্রার অবকাশ নেই। এ অনুমান বৈধ হবে, না হয় অবৈধ হবে। সুতরাং উদ্দীপকের 'A' অংশে অবরোহ অনুমানের বৈশিষ্ট্য ফুটে উঠেছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের A এর মাধ্যমে অনুমান এবং B এর মাধ্যমে অবরোই অনুমান নির্দেশিত হয়েছে। এদের মধ্যে বৈসাদৃশ্য মূল্যায়ন করা হলো- যুক্তিবাক্যের একটি অপরিহার্য বিষয় হলো অনুমান কোনো জানা বিষয় থেকে অজানা বিষয়ে উত্তরণের মানসিক প্রক্রিয়াকে বলা হয় অনুমান। অনুমান একটি মানসিক প্রক্রিয়া। অনুমানকে যখন ভাষায় প্রকাশ করা হয় তখন তা হয়ে যায় যুক্তি। ভাষায় প্রকাশিত একটি অনুমান বা যুক্তি কয়েকটি যুক্তবাক্য দ্বারা গঠিত হয়। অনুমানে থাকে এক বা একাধিক আশ্রয়বাক্যের প্রদত্ত বাক্য। একটি নতুন বাক্য বা সিদ্ধান্ত এবং প্রদত্ত বাক্য ও নতুন বাক্যের মধ্যে অনিবার্য সম্পর্ক। অনুমানে এক কা একাধিক প্রদত্ত বাক্যের মাধ্যমে প্রকাশিত অর্থের ওপর ভিত্তি করে একটি নতুন বাক্য স্থাপন করা হয় যা সিদ্ধান্ত নামে পরিচিত। আশ্রয় বাক্যের মধ্যে যে সত্য অপ্রকাশিত থাকে তা এক নতুনরূপে সিদ্ধান্তে প্রকাশিত হয়। অর্থাৎ সিদ্ধান্তটি আশ্রয়বাক্য থেকে অনিবার্যভাবে নিঃসৃত হয়। উদ্দীপকের A অংশে তাই অনুমানকে নির্দেশ করে। অপরদিকে উদ্দীপকের B অংশে সার্বিক থেকে বিশেষে পদার্পণ দেখানোর কারণে এটি একটি অবরোহ অনুমান। অবরোহ অনুমান অনুমানের একটি প্রকারভেদ। যে অনুমানে এক বা একাধিকু আশ্রয়বাক্য থেকে আশ্রয়বাক্যের চেয়ে কম ব্যাপক কিংবা সমানব্যাপক সিদ্ধান্ত অনুমিত হয় তাকে অবরোহ অনুমান বলে। অবরোহ - অনুমানের সিদ্ধান্ত আশ্রয়বাক্যের চেয়ে কম ব্যাপক হয়। অর্থাৎ আশ্রয়বাক্য সার্বিক এবং সিদ্ধান্ত বিশেষ হয় যা উদ্দীপকের B অংশে প্রতিফলিত হয়েছে। পরিশেষে বলা যায়, উদ্দীপকের A এর মাধ্যমে অনুমান এবং B অংশের মাধ্যমে অবরোহ অনুমান নির্দেশ করে। এদের মধ্যে বৈসাদৃশ্য হিসেবে উল্লেখ করা যায়, অনুমান একটি মানসিক প্রক্রিয়া আর অবরোহ অনুমান একটি আকারগত প্রক্রিয়া। অনুমান জ্ঞাত থেকে অজ্ঞাতে উপনীত হয় আর অবরোহ অনুমান সার্বিক থেকে বিশেয়ে উপনীত হওয়ার প্রক্রিয়া।"
        }
      ]
    },
    {
      "number": "7",
      "uddipok": "দৃষ্টান্ত-১: সকল ডাক্তার হন মরণশীল প্রাণী ∴ \\therefore ∴ কিছু মরণশীল প্রাণী হন ডাক্তার দৃষ্টান্ত-২: সব পাখি হয় সুন্দর সব মাছরাঙা হয় পাখি ∴ \\therefore ∴ সব মাছরাঙা হয় সুন্দর",
      "tag": "SGC 25",
      "sub_questions": [
        {
          "label": "ক",
          "question": "",
          "explanation": "অমাধ্যম অনুমানে একটি আশ্রয়বাক্য থাকে।"
        },
        {
          "label": "খ",
          "question": "",
          "explanation": "যে অবরোহ অনুমানে মাত্র একটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অমাধ্যম অনুমান বলে। অমাধ্যম অনুমান নিয়ে যুক্তিবিদদের মধ্যে মত পার্থক্য আছে। যুক্তিবিদ মিল ও বেইন অমাধ্যম অনুমানকে প্রকৃত অনুমান বলতে রাজি নন। কেননা তাঁদের মতে, অমাধ্যম অনুমানে আশ্রয়বাক্যে বিবৃত বিষয়কেই সিদ্ধান্ত আকারে উপস্থাপন করা হয়। কিন্তু যুক্তিবিদ ওয়েলটনের মতে, অমাধ্যম অনুমানের আশ্রয়বাক্য থেকে সিদ্ধান্তে উত্তরণের পথ সংক্ষিপ্ত হলেও এটি প্রকৃত অনুমান। তাই ওয়েলটনের মত অনুযায়ী অমাধ্যম অনুমানকে প্রকৃত অনুমান বলা যায়।"
        },
        {
          "label": "গ",
          "question": "",
          "explanation": "দৃষ্টান্ত-১ এ অমাধ্যম অনুমান প্রতিফলিত হয়েছে। নিচে অমাধ্যম অনুমানে বৈশিষ্ট্য লেখা হলো- ১. সিদ্ধান্তটি অনিবার্যভাবে আশ্রয়বাক্য থেকে নিঃসৃত হয়। ২. আশ্রয়বাক্য আকারগতভাবে সত্য হলে সিদ্ধান্ত আকারগতভাবে সত্য হয়। ৩. আশ্রয়বাক্য বস্তুগতভাবে সত্য হলে সিদ্ধান্ত বস্তুগতভাবে সত্য হয়। ৪. অমাধ্যম অনুমানের সিদ্ধান্ত আশ্রয়বাক্যের সমব্যাপক হতে পারে। কিন্তু অধিক ব্যাপক হতে পারে না। ৫. অমাধ্যম অনুমান শুধুমাত্র দুটি যুক্তিবাক্যের সমষ্টি, একটি আশ্রয়বাক্য এবং অন্যটি সিদ্ধান্ত। ৬. আশ্রয়বাক্যটি, থেকে সিদ্ধান্তটি সরাসরি অনুমিত হয়। ৭. আশ্রয়বাক্যে ব্যবহৃত উদ্দেশ্য ও বিধেয় পদ দুটি একইভাবে সিদ্ধান্তে স্থান পরিবর্তিত হয়ে অথবা বিরুদ্ধ পদে পরিণত হয়ে কিংবা উভয়ভাবে পরিবর্তিত হয়ে ব্যবহৃত হয়। ৮. আশ্রয়বাক্য ও সিদ্ধান্ত অবিচ্ছেদ্য সম্পর্কে সম্পর্কিত থাকে।।"
        },
        {
          "label": "ঘ",
          "question": "",
          "explanation": "উদ্দীপকের 'A' অংশের অবরোহ অনুমানের প্রকারভেদ মাধ্যম অনুমান আর 'B' অংশে, অমাধ্যম অনুমান প্রকাশ করে। এ অনুমানদ্বয়ের মধ্যকার পার্থক্য বিশ্লেষণ করা হলো- ১. মাধ্যম অনুমান দুই বা ততোধিক আশ্রয়বাক্য থেকে সিদ্ধান্ত অনুমান করা হয়। পক্ষান্তরে অমাধ্যম অনুমানে একটিমাত্র আশ্রয়বাক্য থেকে সিদ্ধান্ত অনুমান করা হয়। ২. মাধ্যম অনুমানে পদ থাকে তিনটি। যথা- প্রধান পদ, অপ্রধান পদ এবং মধ্যপদ। কিন্তু অমাধ্যম অনুমানে পদ থাকে দুটি। যথা- উদ্দেশ্য পদ ও বিধেয় পদ। ৩. মাধ্যম অনুমান একটি খাঁটি অনুমান। এখানে জানা থেকে অজানায় গমনের সুযোগ থাকে। অন্যদিকে, অমাধ্যম অনুমান খাঁটি অনুমান নয়। এখানে জানা থেকে অজানায় গমনের সুযোগ নেই।. ৪. মাধ্যম অনুমানে সিদ্ধান্তটি আশ্রয়বাক্য থেকে অনিবার্যভাবে নিঃসৃত হয়। কিন্তু অমাধ্যম অনুমানে সিদ্ধান্তটি অনিবার্যভাবে নিঃসৃত হয় না। বরং আশ্রয়বাক্যের অন্তর্নিহিত অর্থকে সিদ্ধান্ত হিসেবে প্রকাশ পায়। ৫. মাধ্যম অনুমান আমাদের জ্ঞানের প্রসারে সহায়তা করে। কারণ মাধ্যম অনুমানের সিদ্ধান্তটি সবসময়ই একটি নতুন যুক্তিবাক্য। অপরদিকে অমাধ্যম অনুমানে আশ্রয়বাক্যের লুক্কায়িত ও সুপ্ত ভাবটি সিদ্ধান্তে ফুটে ওঠে। যার ফলে এর সিদ্ধান্ত নতুন কোনো তথ্য দিয়ে আমাদের জ্ঞানের প্রসারে তেমন একটা সহায়তা করে না। ৬. মাধ্যম অনুমানে আশ্রয়বাক্যের পদ দুটি সর্বদা অপরিবর্তিতভাবে সিদ্ধান্তে ব্যবহৃত হয়। কিন্তু অমাধ্যম অনুমানে আশ্রয়বাক্যের পদ দুটি কখনো কখনো পরিবর্তিত হয়ে সিদ্ধান্তে ব্যবহৃত হয়। সুতরাং দেখা যায়, উদ্দীপকে A এবং B অংশে অবরোহ অনুমানের এ দুটি ভাগকে পাওয়া যায় এবং এদের মধ্যকার পার্থক্যগুলো খুব গুরুত্বপূর্ণ।"
        }
      ]
    },
    {
      "number": "8",
      "uddipok": "দৃশ্যকল্প-১: সকল প্রাণী হয় মরণশীল সকল মানুষ হয় প্রাণী ∴ \\therefore ∴ সকল মানুষ হয় মরণশীল দৃশ্যকল্প-২: সকল মানুষ হয় মেধাবী সকল শিক্ষার্থী হয় মেধাবী ∴ \\therefore ∴ সকল শিক্ষার্থী হয় মানুষ",
      "tag": "SGC 25",
      "sub_questions": [
        {
          "label": "ক",
          "question": "",
          "explanation": "সহানুমানকে প্রধানত দুই ভাগে ভাগ করা যায়। যথা-১. শুদ্ধ বা অমিশ্র সহানুমান ও ২. মিশ্র সহানুমান।।"
        },
        {
          "label": "খ",
          "question": "",
          "explanation": "যে মাধ্যম অবরোহ অনুমানে দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বা ন্যায় অনুমান বলে। সহানুমানে তিনটি যুক্তিবাক্য থাকে তার দুটি আশ্রয়বাক্য ও একটি সিদ্ধান্ত আর দুটি আশ্রয়বাক্যের মধ্যে অনিবার্য সম্পর্কের ভিত্তিতে সিদ্ধান্ত অনুমিত হয়। সহানুমানের অন্যতম একটি বৈশিষ্ট্য হলো-সহানুমানের সত্যতা আশ্রয়বাক্যগুলোর সত্যতার উপর নির্ভর করে। অর্থাৎ আশ্রয়বাক্য সত্য হলে সিদ্ধান্ত সত্য হয়, আশ্রয়বাক্য মিথ্যা হলে সিদ্ধান্ত মিথ্যা হয়। যেমন- সব মানুষ হয় মরণশীল সব কবি হয় মানুষ 'সুতরাং সব কবি হয় মরণশীল উদাহরণটির আশ্রয়বাক্য দুটি সত্য হওয়ায় সিদ্ধান্তও সত্য হয়েছে।"
        },
        {
          "label": "গ",
          "question": "",
          "explanation": "উদ্দীপকে 'বাংলাদেশি' পদটি সহানুমানের মধ্যপদকে নির্দেশ করে। একটি সহানুমানে কেবল তিনটি পদ থাকে। পদগুলো হলো- প্রধান পদ, অপ্রধান পদ ও মধ্যপদ। সহানুমানে পরস্পর সম্পর্কযুক্ত দুটি. আশ্রয়বাক্য থেকে সিদ্ধান্তটি অনিবার্যভাবে অনুমিত হয়। সহানুমানের সিদ্ধান্তে প্রধান আশ্রয়বাক্য ও অপ্রধান আশ্রয়বাক্যের মধ্যে একটি সম্বন্ধ স্থাপন করা হয়। এ সম্বন্ধ সরাসরি স্থাপিত হয় না। কেননা পদ দুটি প্রথম অবস্থায় পরস্পর বিচ্ছিন্ন অবস্থায় থাকে। মধ্যপদটি প্রথমে প্রধান আশ্রয়বাক্যের প্রধান পদটির সাথে যুক্তি হয়ে একটি সম্বন্ধ স্থাপন করে। আবার অপ্রধান আশ্রয়বাক্যে অপ্রধান পদটির সাথে যুক্ত হয়ে একটি সম্বন্ধ স্থাপন করে। এভাবে মধ্য পদের মধ্যস্থতার ফলে প্রধান আশ্রয়বাক্য ও অপ্রধান আশ্রয়বাক্যের মধ্যে একটি অনিবার্য সম্পর্ক তৈরি হয়। আর এই অনিবার্য সম্পর্কের ভিত্তিতেই একটি যথার্থ সিদ্ধান্ত গঠিত হয়। উদ্দীপকের যুক্তিটিতেও 'বাংলাদেশি' পদটি উভয় আশ্রয়বাক্যে অবস্থান করে তাদের মধ্যে একটি অনিবার্য সম্পর্ক তৈরি করে একটি সিদ্ধান্ত তৈরি করেছে। কিন্তু সিদ্ধান্তে তার কোনো অস্তিত্ব নেই। সুতরাং বাংলাদেশি পদটি একটি মধ্যপদ।"
        },
        {
          "label": "ঘ",
          "question": "",
          "explanation": "উদ্দীপকের দৃশ্যকল্প-১ এ সহানুমানের উল্লেখ করা হয়েছে। আর দৃশ্যকল্প-২-এ সহানুমানের অনুপপত্তি ঘটেছে। অর্থাৎ এখানে অব্যাপ্য মধ্যপদজনিত অনুপপত্তি ঘটেছে। সহানুমানের ক্ষেত্রে দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয়। সহানুমানে যুক্তি প্রতিষ্ঠার ক্ষেত্রে কতকগুলো নিয়ম আবশ্যিকভাবে অনুসরণ করতে হয়। এ নিয়মগুলোর মধ্যে অন্যতম হলো- সহানুমানের আশ্রয়বাক্য দুটির যেকোনো একটিতে মধ্যপদকে একবার ব্যাপ্য হতে হবে। এ নিয়ম অমান্য করলে অর্থাৎ আশ্রয়বাক্য দুটির একটিতেও মধ্যপদ ব্যাপ্য না হলে সহানুমান ভ্রান্ত হয় এবং অনুপপত্তির উদ্ভব হয়। আর এ অনুপপত্তিকে অব্যাপ্য মধ্যপদজনিত অনুপপত্তি বলে। উদ্দীপকের দৃশ্যকল্প-২ অনুযায়ী-সকল মানুষ হয় মেধাবী সকল শিক্ষার্থী হয় মেধাবী অতএব সকল শিক্ষার্থী হয় মানুষ এটি একটি সহানুমানের দৃষ্টান্ত। এখানে মধ্যপদ হচ্ছে 'মেধাবী' কারণ এ পদটি উভয় আশ্রয়বাক্যে আছে কিন্তু সিদ্ধান্তে নেই। সহানুমানের যে পদ আশ্রয় বাক্য দুটিতে থাকে কিন্তু সিদ্ধান্তে থাকে না তাকে মধ্যপদ বলে। উল্লিখিত সহানুমানে মধ্যপদ উভয় 'আশ্রয়বাক্যের বিধেয় হিসেবে অবস্থান করছে। আশ্রয়বাক্য দুটি সার্বিক যুক্তিবাক্য বা A যুক্তিবাক্য হওয়ায় মেধাবী পদটি কোথাও ব্যাপ্য হয়নি। তাই উদ্দীপকে অব্যাপ্য মধ্যপদজনিত অনুপপত্তি ঘটেছে।"
        }
      ]
    },
    {
      "number": "9",
      "uddipok": "আশ্রয়বাক্য A E I ০ সিদ্ধান্ত I E I -",
      "tag": "SGC 25",
      "sub_questions": [
        {
          "label": "ক",
          "question": "অমাধ্যম অনুমানে একটি শ্রেণিবিভাগের নাম লেখ।",
          "explanation": "অমাধ্যম অনুমানের একটি শ্রেণিবিভাগ হলো আবর্তন।"
        },
        {
          "label": "খ",
          "question": "",
          "explanation": "আবর্তনের জন্য চারটি নিরম অনুসরণ করতে হয়। এগুলো নিম্নরূপ- ১. আশ্রয়বাক্যের উদ্দেশ্য সিদ্ধান্তে বিধেয় হবে। ২. আশ্রয়বাক্যের বিধেয় সিদ্ধান্তে উদ্দেশ্য হবে। ৩. আশ্রয়বাক্য ও সিদ্ধান্তের গুণ অভিন্ন হবে। অর্থাৎ আশ্রয়বাক্য সদর্থক হলে, সিদ্ধান্ত সদর্থক হবে। আবার আশ্রয়বাক্য নঞর্থক. হলে সিদ্ধান্ত নঞর্থক হবে। ৪. আশ্রয়বাক্যের কোনো অব্যাপ্য পদ সিদ্ধান্তে ব্যাপ্য হতে পারবে না।"
        },
        {
          "label": "গ",
          "question": "",
          "explanation": "নিম্নের অণুরূপ: উদ্দীপকের ২য় অংশে E যুক্তিবাক্যের আবর্তন দেখানো হয়েছে। আবর্তনের নিয়মানুযায়ী E যুক্তিবাক্যের আবর্তন করলে E যুক্তিবাক্যই পাওয়া যায়।নিচে এর কারণ ব্যাখ্যা করা হলো- আবর্তনে গুণের পরিবর্তন না করে উদ্দেশ্য ও বিধেয়ের স্থান পরিবর্তনের মাধ্যমে সিদ্ধান্ত প্রতিষ্ঠা করা হয়। আবর্তনের ক্ষেত্রে চারটি নিয়ম আবশ্যিকভাবে পালন করতে হয়। আবর্তনের এসব নিয়ম অনুসারে E যুক্তিবাক্যের আবর্তিত E যুক্তিবাক্য হয়। উদ্দীপকের ২য় অংশে আশ্রয়বাক্য হিসেবে E এবং সিদ্ধান্ত হিসেবেও E দেখানো হয়েছে। তাই উদ্দীপকের ২য় অংশের মাধ্যমে 'E' যুক্তিবাক্যের আবর্তন নির্দেশিত হয়েছে। E যুক্তিবাক্য সার্বিক নঞর্থক যুক্তিবাক্য । তাই আবর্তিত যুক্তিবাক্যও নঞর্থক যুক্তিবাক্য হবে। আবার, E যুক্তিবাক্যের আবর্তিত সার্বিক যুক্তিবাক্য করলে আবর্তনের কোনো নিয়ম লঙ্ঘন করা হয় না। যেমন- E– কোনো পাখি নয় চতুষ্পদ (আশ্রয়বাক্য) - 'E' — কোনো চতুষ্পদ প্রাণী নয় পাখি উপর্যুক্ত, উদাহরণটিতে দেখা যাচ্ছে যে, আশ্রয়বাক্য 'E' এবং সিদ্ধান্তও 'E' বাক্য। এছাড়া এখানে আবর্তনের কোনো নিয়ম লঙ্ঘন করা হয়নি। তাই বলা যায়,  'E' যুক্তিবাক্যকে আবর্তন করলে সিদ্ধান্ত 'E' যুক্তিবাক্যই হবে ।"
        },
        {
          "label": "ঘ",
          "question": "",
          "explanation": "নিম্নের অণুরূপ:  উদ্দীপকের ৪র্থ অংশ O যুক্তিবাক্যের আবর্তনকে নির্দেশ করে এবং আবর্তনের নিয়মানুযায়ী O যুক্তিবাক্যের আবর্তন করলে যুক্তিটি অবৈধ হয়।মূল্যায়ন করা হলো- উদ্দীপকের ৪র্থ অংশে 'O' যুক্তিবাক্যকে আশ্রয়বাক্য হিসেবে দেখানো হয়েছে। আর সিদ্ধান্ত হিসেবে কোনো যুক্তিবাক্য উপস্থাপন করা হয়নি। যেহেতু আবর্তনের নিয়মানুযায়ী 'O' যুক্তিবাক্যের আবর্তিত হিসেবে কোনো যুক্তিবাক্য পাওয়া যায় না। সেহেতু উদ্দীপকের ৪র্থ অংশ 'O' যুক্তিবাক্যের আবর্তনকেই নির্দেশ করছে। 'O' যুক্তিবাক্য হলো বিশেষ নঞর্থক যুক্তিবাক্য। তাই আবর্তিত যুক্তিবাক্য নঞর্থক যুক্তিবাক্য হবে। অর্থাৎ 'E' বা 'O' যুক্তিবাক্য হবে। কিন্তু 'O' যুক্তিবাক্যের আবর্তিত 'E' যুক্তিবাক্য হতে পারে না। কারণ পরিমাণের দিক থেকে এটি সার্বিক। আবার, 'O' যুক্তিবাক্যের আবর্তিত 'O' যুক্তিবাক্য করতে গেলে আবর্তনের নিয়ম লঙ্ঘন করা হয়। কেননা 'O' যুক্তিবাক্যের উদ্দেশ্য পদ বিধেয় হিসেবে ব্যবহৃত হয় এবং ব্যাপ্য হয় যা আবর্তনের নিয়ম বিরোধী। তাই আবর্তনের নিয়মানুযায়ী 'O' যুক্তিবাক্যের আবর্তন করা যায় না। উপরের আলোচনার প্রেক্ষিতে বলা যায়, উল্লেখিত কারণসমূহের জন্য উদ্দীপকের ৪র্থ অংশটি অবৈধ।"
        }
      ]
    },
    {
      "number": "10",
      "uddipok": "",
      "tag": "SGC 25",
      "sub_questions": [
        {
          "label": "ক",
          "question": "",
          "explanation": "কোনো ঘটনার পূর্ববর্তী, অপরিবর্তনীয়, শর্তনিরপেক্ষ অব্যবহিত পূর্ববর্তী ঘটনাকে ওই ঘটনার কারণ বলে।"
        },
        {
          "label": "খ",
          "question": "",
          "explanation": "কারণ ও শর্তের মধ্যে বিভিন্ন দিক দিয়ে পার্থক্য রয়েছে। নিচে দুটি পার্থক্য উল্লেখ করা হলো- ১.কোনো কার্য সংঘটনের পূর্ববর্তী সংশ্লিষ্ট ঘটনাবলি হলো কারণ। অন্যদিকে, কোনো কার্য সংঘটনের জন্য পূর্ববর্তী ঘটনাসমূহের প্রত্যেকটি ঘটনাই এক একটি শর্ত। ২.কোনো কার্যের কারণ হলো সদর্থক ও নঞর্থক সকল প্রকার শর্তের সমষ্টি। অন্যদিকে, শর্ত কখনো একই সাথে সদর্থক ও নঞর্থক হয় না। শর্ত সদর্থক হবে অথবা নঞর্থক হবে।"
        },
        {
          "label": "গ",
          "question": "",
          "explanation": "উদ্দীপকের ঘটনা-১ এর দ্বারা আরোহ অনুমানের আকারগত ভিত্তি নির্দেশিত হয়েছে। কেননা এখানে যে ঘটনা ব্যাখ্যা করা হয়েছে সেখানে প্রকৃতির নিয়মানুবর্তিতা নীতি ও কার্যকারণ নিয়ম প্রকাশিত হয়েছে। আরোহের দুটি ভিত্তির একটি হলো আকারগত ভিত্তি। আরোহের আকারগত ভিত্তির দুটি দিক আছে। যথা: (১) প্রকৃতির নিয়মানুবর্তিতা নীতি এবং (২) কার্যকারণ নিয়ম। প্রকৃতির নিয়মানুবর্তিতা নীতি আরোহের একটি মৌলিক নীতি। এই নীতি সম্পর্কে বলা হয় যে, প্রকৃতির বিভিন্ন স্থানে একই অবস্থায় একই রূপ বিদ্যমান থাকে। পরিস্থিতির পরিবর্তন না হলে প্রকৃতিতে একই অবস্থায় একই ফল পাওয়া যায়। কারণ প্রকৃতি সর্বত্রই শৃঙ্খলা দ্বারা পরিচালিত। আর কার্যকারণ নিয়মও আরোহের একটি মৌলিক নীতি। এই নীতি অনুযায়ী জগতের প্রতিটি ঘটনাই কার্যকারণ শৃঙ্খলে যুক্ত এবং প্রতিক্ষেত্রে একই কারণ একই কার্য ঘটায়। এই হিসেবে প্রতিটি ঘটনারই নির্দিষ্ট কারণ রয়েছে। উদ্দীপকের আবীর তার বন্ধু ইমরানের বাবার মৃত্যুর সময় যে কথাগুলো বলেছে সেখানে কার্যকারণ নিয়ম প্রকাশিত হয়েছে। আবার, সবশেষে সে প্রকৃতির নিয়মের কথা উল্লেখ করেছে। অর্থাৎ, আবীরের বক্তব্য দ্বারা প্রকৃতির নিয়মানুবর্তিতা নীতি ও কার্যকারণ নিয়ম প্রকাশিত হয়েছে। তাই বলা যায়, উদ্দীপকের ঘটনা-১ দ্বারা প্রকৃতির নিয়মানুবর্তিতা নীতি ও কার্যকারণ নিয়ম তথা আরোহের আকারগত ভিত্তি নির্দেশিত হয়েছে।"
        },
        {
          "label": "ঘ",
          "question": "",
          "explanation": "নিম্নের অণুরূপ: ঘটনা-১ এ শব্দের কারণ হিসেবে বিদ্যুৎ চমকানোর কথা বলা হয়েছে। অর্থাৎ বিদ্যুৎ চমকানোই শব্দের কারণ। এখানে মূলত কারণ বিষয়টি প্রতিফলিত হয়েছে। কারণের গুণগত বৈশিষ্টসমূহ নিম্নরূপ: প্রথমত, কারণ হলো কার্য নামক একটি ঘটনার সাথে সম্বন্ধযুক্ত। কারণ ও কার্য দুটি সাপেক্ষ পদ। তাই কার্য ছাড়া কোনো কারণ এবং কারণ ছাড়া কোনো কার্য হতে পারে না।. দ্বিতীয়ত, কারণ হলো কার্যের পূর্ববর্তী ঘটনা। কারণ ও কার্যের মধ্যে সম্পর্ক হলো ঘটনার পূর্বাপর সম্পর্ক। সময়ের বিবেচনায় কারণ আগে আসে এবং কার্য পরে আসে। তৃতীয়ত, কারণ হলো অপরিবর্তনীয় পূর্ববর্তী ঘটনা। অর্থ্যাৎ যে পূর্ববর্তী ঘটনাকে সবসময় কার্যের আগে দেখা যায় তাকেই অপরিবর্তনীয় পূর্ববর্তী ঘটনা বলে আর সেটাই আসলে কার্যের কারণ। চতুর্থত, কারণ হলো শর্তহীন পূর্ববর্তী ঘটনা। যে পূর্ববর্তী ঘটনা বিনা শর্তে অনিবার্যভাবে কার্য উৎপন্ন করে সেটিই হচ্ছে কারণ। পঞ্চমত, কারণ হলো অব্যবহিত পূর্ববর্তী ঘটনা। অর্থাৎ অনেকগুলো পূর্ববর্তী ঘটনার মধ্যে যেটি কার্যের সবচেয়ে নিকটবর্তী সেটিই হচ্ছে কার্যের প্রকৃত কারণ। মূলত এগুলোই কারণের গুনগত বৈশিষ্ট্য।"
        }
      ]
    },
    {
      "number": "11",
      "uddipok": "",
      "tag": "SGC 25",
      "sub_questions": [
        {
          "label": "ক",
          "question": "",
          "explanation": "কার্যসংমিশ্রণ দুই প্রকার। যথা: ১ . সমজাতীয় কার্যসংমিশ্রণ ২. ভিন্ন জাতীয় কার্যসংমিশ্রণ।"
        },
        {
          "label": "খ",
          "question": "",
          "explanation": "আরোহের কূটাভাস হচ্ছে আরোহের আপাত অসংগত মতবাদ। যুক্তিবিদ মিল প্রকৃতির নিয়মানুবর্তিতাকে আরোহের ভিত্তি বলে মনে করেন। তিনি বলেন, প্রতিটি আরোহের ক্ষেত্রে এই নীতিটি অবশ্য স্বীকার্য। কেননা আরোহের যুক্তি প্রতিষ্ঠা করতে গেলে এই নীতিটি দরকার হয়। আবার এই নীতির উৎস সম্পর্কে মিল বলেন, আমরা অভিজ্ঞতা অর্জন করতে গিয়ে যে বিশেষ দৃষ্টান্তগুলো সংগ্রহ করি তা প্রকৃতির নিয়মানুবর্তিতা নীতি থেকে পেয়ে থাকি। এক্ষেত্রে বৈজ্ঞানিক অনুমানের আদর্শকে অস্বীকার করা হয়। যুক্তিবিদ মিলের এই মতবাদকে আরোহের কূটাভাস বলা হয়।"
        },
        {
          "label": "গ",
          "question": "",
          "explanation": "নিম্নের অণুরূপ: ছক-২ এ পানি, লেবুর রস, চিনি ও লবণ মিশিয়ে মিশ্রকার্য 'শরবত' উৎপন্ন করেছে, যা 'কার্যসংমিশ্রণ' কে নির্দেশ করে। \"যখন একাধিক কারণ পৃথক পৃথক কার্য উৎপন্ন না করে একসাথে মিলিতভাবে একটি মিশ্রিত কার্যকে উৎপন্ন করে তখন বিভিন্ন কার্যের এ মিশ্রণকে 'কার্যসংমিশ্রণ' বলে।\" ছক-২ মিশ্র কার্য 'শরবত' উৎপন্ন করার জন্য পানি, লেবুর রস, চিনি ও লবণ কারণগুলোর উল্লেখ আছে কিন্তু এগুলোর কোনোটিই পৃথক পৃথকভাবে শরবত তৈরি করতে পারে না। যখন সবগুলো কারণ একসাথে মিলিত হবে শুধু তখনই শরবত নামক মিশ্রকার্যটি উৎপন্ন হবে। তাহলে ছক-২ হলো কার্যসংমিশ্রণের দৃষ্টান্ত।"
        },
        {
          "label": "ঘ",
          "question": "",
          "explanation": "উদ্দীপকের দৃশ্যকল্প-১-এ বহুকারণবাদ এবং দৃশ্যকল্প-২-এ কার্যসংমিশ্রণ - প্রতিফলিত হয়েছে এদের মধ্যে কিছু পার্থক্য আছে। তাহলো--দৃশ্যকল্প-১ বহুকারণবাদ প্রতিফলিত হয়েছে। কেননা এখানে বিভিন্ন কারণে আলোর সৃষ্টি হতে পারে অর্থাৎ আলো হয় সূর্যের আলো হবে, না হয় মোমবাতির আলো না হয় টর্চলাইটের আলো হবে। এখানে একই কার্য বিভিন্ন কারণ দ্বারা সংঘটিত হয়েছে। তাই দৃশ্যকল্প-১ এ - বহুকারণবাদ প্রতিফলিত হয়েছে। অপরদিকে, দৃশ্যকল্প-২ এ. কার্যসংমিশ্রণ প্রতিফলিত হয়েছে। কেননা এখানে কার্যকারণ সম্পর্ককে প্রাধান্য দিয়ে একটি কার্যের জন্য একাধিক কারণকে সম্মিলিতভাবে গ্রহণ করেছে। কার্যকারণ সম্পর্ককে প্রাধান্য দেওয়ার কারণে কার্যসংমিশ্রণ একটি গুরুত্বপূর্ণ মতবাদ। কার্যকারণ নিয়ম অনুযায়ী কারণ ও কার্যের মধ্যে অপরিহার্য সম্পর্ক বিদ্যমান। কারণের সংজ্ঞা অনুযায়ী কারণ হলো কোনো ঘটনার পূর্ববর্তী ঘটনা বা ঘটনাসমূহের সমষ্টি যাকে ঐ ঘটনাটি অপরিবর্তনীয় ও শর্তনিরেপক্ষভাবে অনুসরণ করে। কারণের সংজ্ঞা থেকে বোঝা যাচ্ছে যে, কারণ ও কার্যের মধ্যে অপরিহার্য সম্পর্ক বিদ্যমান এবং প্রত্যেক কার্যের কারণ নির্দিষ্ট। অর্থাৎ, প্রতিটি কার্যের একটিমাত্র কারণ রয়েছে। আর প্রতিক্ষেত্রে একই কারণ একই কার্য ঘটায়। অথচ বহুকারণবাদ ভিন্ন যুক্তি উপস্থাপন করে। কেননা এই মতবাদে বলা হয় যে, প্রতিটি কার্যের কারণ একটি নয়, বহু। অর্থাৎ, একটি কাজ বিভিন্ন কারণ দারা ঘটতে পারে। বহুকারণবাদের এই যুক্তি কারণের সংজ্ঞার সাথে বিরোধপূর্ণ। কারণের সংজ্ঞা যেহেতু গ্রহণযোগ্য, তাই বহুকারণবাদ গ্রহণযোগ্য নয়। এছাড়া বিভিন্ন কারণে বহুকারণবাদ গ্রহণযোগ্য নয়। কেননা কার্যকারণ নিয়ম একটি মৌলিক নিয়ম। এই নিয়মকে মেনে নিলে বহুকারণবাদ গ্রহণ করা যায় না। বহুকারণবাদীরা যদি কারণের মতো কার্যকে একটি বিশিষ্ট ঘটনা হিসেবে গ্রহণ করেন। তাহলে বহুকারণবাদ মিথ্যা প্রতিপন্ন হয়। এছাড়া কারণের সার্বিকীকরণ, করলেও বহুকারণবাদ মিথ্যা প্রতিপন্ন হয়। সুতরাং। বহুকারণবাদ যেহেতু বিভিন্ন মৌলিক যুক্তি দ্বারা ভ্রান্ত-প্রমাণিত তাই আমি বহুকারণবাদ গ্রহণযোগ্য মনে করি না।"
        }
      ]
    }
  ]
}