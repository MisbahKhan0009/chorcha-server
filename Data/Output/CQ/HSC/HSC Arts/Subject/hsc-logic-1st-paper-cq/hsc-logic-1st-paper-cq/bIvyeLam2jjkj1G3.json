{
  "title": "আইডিয়াল কলেজ, মতিঝিল ২০২৪",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "রুবেল ঢাকা ডেন্টাল কলেজের অধ্যায়নকালে দাঁতের সুরক্ষা সম্পর্কিত বিভিন্ন তত্ত্ব ও নিয়মাবলি সম্পর্কে জ্ঞান অর্জন করে। পরবর্তীতে একটি ক্লিনিক প্রতিষ্ঠা করে রোগীদের দাঁতের ফিলিং ও স্কেলিংসহ বিভিন্ন কাজ করে সুনাম অর্জন করে।",
      "tag": "ISCM 24",
      "sub_questions": [
        {
          "label": "ক",
          "question": "যুক্তিবিদ মিল এর মতে যুক্তিবিদ্যা কী?",
          "explanation": "যুক্তিবিদ জন স্টুয়ার্ট মিলের মতে, যুক্তিবিদ্যা হলো \"বোধশক্তির সেই ক্রিয়াগুলোর বিজ্ঞান যা সাক্ষ্য প্রমাণের জন্য অপরিহার্য"
        },
        {
          "label": "খ",
          "question": "যুক্তিবিদ্যাকে আদর্শনিষ্ঠ বিজ্ঞান বলা হয় কেন? ব্যাখ্যা করো।",
          "explanation": "আদর্শ বা মানদণ্ডের ভিত্তিতে নিজস্ব বিষয়বস্তু মূল্যায়ন করে বিধায় যুক্তিবিদ্যা আদর্শনিষ্ঠ বিজ্ঞান। যে বিজ্ঞান কোনো আদর্শের ভিত্তিতে নিজস্ব বিষয়বস্তুর মূল্যায়ন করে তাকে আদর্শনিষ্ঠ বিজ্ঞান বলে। যুক্তিবিদ্যা সত্যের আদর্শের ভিত্তিতে বৈধ যুক্তি পদ্ধতির নিয়মাবলি আবিষ্কার করে এবং এই নিয়মাবলির আলোকে সেগুলোর মূল্য নিরূপণ করে। সুতরাং যুক্তিবিদ্যা সত্যের আদর্শের ভিত্তিতে বিষয়বস্তুর মূল্যায়ন করে। তাই যুক্তিবিদ্যা একটি আদর্শনিষ্ঠ বিজ্ঞান।"
        },
        {
          "label": "গ",
          "question": "রুবেলের বিভিন্ন তত্ত্ব শেখার মাধ্যমে যুক্তিবিদ্যার কোন দিকটি প্রকাশ করেছে? ব্যাখ্যা করো।",
          "explanation": "সানইয়াদের বিভিন্ন তত্ত্ব শেখার মাধ্যমে যুক্তিবিদ্যার 'বিজ্ঞানের' দিকটি প্রকাশ পেয়েছে। যুক্তিবিদ্যার দুটি দিক রয়েছে। একটি হলো তাত্ত্বিক বা বিজ্ঞান বিষয়ক দিক এবং অন্যটি ব্যাবহারিক বা কলাবিদ্যা বিষয়ক দিক। প্রকৃতির কোনো বিশেষ বিভাগ সম্পর্কে অর্জিত সুশৃঙ্খল ও সুনির্দিষ্ট জ্ঞানকে বিজ্ঞান বলে। এ ক্ষেত্রে বিজ্ঞান একটি বিশেষ শ্রেণির সাধারণ নিয়ম আবিষ্কার করে। যেমন- উদ্ভিদবিজ্ঞান। গবেষণার মাধ্যমে এ বিজ্ঞান উদ্ভিদের প্রকৃতি, আচরণ ও বিকাশের ব্যাখ্যামূলক সাধারণ নিয়মাবলি আবিষ্কার করে। উদ্দীপকে দেখা যায়, সানইয়াদ ঢাকা ডেন্টাল কলেজে অধ্যয়নকালে দাঁতের সুরক্ষা সম্পর্কিত বিভিন্ন তত্ত্ব ও নিয়মাবলি সম্পর্কে জ্ঞান অর্জন করে। যা যুক্তিবিদ্যার বিজ্ঞানের দিকটিকে প্রকাশ করেছে।"
        },
        {
          "label": "ঘ",
          "question": "যুক্তিবিদ্যার স্বরূপের আলোকে রুবেলের কৃতকর্মের মূল্যায়ন করো।",
          "explanation": "সানইয়াদের কৃতকর্মের মাঝে যুক্তিবিদ্যার স্বরূপ হিসেবে বিজ্ঞান ও কলা অর্থাৎ তাত্ত্বিক ও ব্যাবহারিক উভয় বিষয়ই প্রকাশ পেয়েছে। নিচে যুক্তিবিদ্যার স্বরূপের আলোকে সানইয়াদের কৃতকর্মের মূল্যায়ন করা হলো- যুক্তিবিদ্যা হলো বিজ্ঞান ও কলা উভয়ই। বিজ্ঞান সাধারণত নিয়মাবলির তত্ত্বগত জ্ঞান দান করে। ফলিত কলা এ তত্ত্বগত জ্ঞান বাস্তবক্ষেত্রে প্রয়োগ করতে শেখায়। কলাবিদ্যা বিশেষ কোনো উদ্দেশ্য সাধনের জন্য আমাদের বৈজ্ঞানিক জ্ঞানকে বাস্তবক্ষেত্রে প্রয়োগ করার প্রয়োজনীয় নিয়মাবলি শিক্ষা - দেয়। বিজ্ঞানের মতো যুক্তিবিদ্যা তাত্ত্বিকভাবে তার বিষয়বস্তুকে ব্যাখ্যা করার জন্য কতকগুলো নিয়মকানুন প্রণয়ন করে। অর্থাৎ যুক্তিবিদ্যা অবৈধ যুক্তি থেকে বৈধ যুক্তির পার্থক্য নির্ধারণের জন্য কিছু নিয়ম নির্ধারণ করে। পাশাপাশি এসব নিয়ম বাস্তবে প্রয়োগ করার শিক্ষা দেয়, এ দিক থেকে যুক্তিবিদ্যা হলো কলাবিদ্যা। উদ্দীপকে দেখতে পাই, সানইয়াদ ঢাকা ডেন্টাল কলেজে অধ্যয়নকালে দাঁতের সুরক্ষা সম্পর্কিত বিভিন্ন তত্ত্ব ও নিয়মাবলি সম্পর্কে জ্ঞান অর্জন করে, তাত্ত্বিক বা বৈজ্ঞানিক স্বরূপকে প্রকাশ করে যা পরবর্তীতে সে একটি ক্লিনিক প্রতিষ্ঠা করে ডেন্টাল বিষয়ক তাত্ত্বিক জ্ঞানকে রোগীদের দাঁতের ফিলিং ও স্কেলিংসহ বিভিন্ন কাজে ব্যবহার করে যা কলাবিদ্যার দিকটিকে নির্দেশ করে। আলোচনা শেষে বলা যায়, যুক্তিবিদ্যার যে বিশেষ দুটি দিক তথা তাত্ত্বিক ও ব্যাবহারিক উভয় দিক রয়েছে তা সানইয়াদের কৃতকর্মের মাধ্যমে প্রকাশিত হয়েছে।"
        }
      ]
    },
    {
      "number": "2",
      "uddipok": "যুক্তিবিদ্যার ক্লাসে রায়হান স্যার বলেন, শ্রীলঙ্কার দ্রব্যমূল্য ব্যাপক হারে' বৃদ্ধি পেয়েছে। শিক্ষার্থী স্নেহা বললো, দ্রব্যের যোগান কমে গেলে দাম বাড়ে। আবার যোগান বেড়ে গেলে দাম কমে যায়। শিক্ষার্থী শ্রেয়সি বললো, কোনো কোনো সময় এর ব্যতিক্রমও দেখা যায়।",
      "tag": "JB 22,ISCM 24",
      "sub_questions": [
        {
          "label": "ক",
          "question": "শব্দ কত প্রকার ও কী কী?",
          "explanation": "যুক্তিবিদ্যায় শব্দ তিন প্রকার। যথা-পদযোগ্য শব্দ, সহ-পদযোগ্য শব্দ ও নিরপেক্ষ শব্দ।"
        },
        {
          "label": "খ",
          "question": "'হায়' শব্দটি পদ নয় কেন?",
          "explanation": "হায়' শব্দটি যুক্তিবাক্যের উদ্দেশ্য ও বিধেয় পদরূপে ব্যবহৃত হতে পারে না বলে এটি কোনো পদ নয়। যে শব্দ কখনো কোনো যুক্তিবাক্যের উদ্দেশ্য বা বিধেয়রূপে ব্যবহৃত হতে পারে না তাকে 'পদ-নিরপেক্ষ শব্দ' বলে। 'ছি!ছি!', আহা, হায়! হায়। এই শব্দগুলো যুক্তিবাক্যের উদ্দেশ্য বা বিধেয়রূপে ব্যবহূত হয় না। তাই এসব কোনো পদ নয়।"
        },
        {
          "label": "গ",
          "question": "উদ্দীপকে উল্লেখিত রায়হান স্যার আর স্নেহার বক্তব্য তোমার পাঠ্যবইয়ের কোন বিষয়টিকে নির্দেশ করেছে? ব্যাখ্যা করো।",
          "explanation": "উদ্দীপকে উল্লেখিত গালিব স্যার আর স্নেহার বক্তব্য ব্যস্তার্থ (Denotation) ও জাত্যর্থের (Connotation) সম্পর্ক প্রতিফলিত হয়েছে। ব্যস্ত্যর্থ হলো পদের পরিমাণগত দিক আর জাত্যর্থ হলো পদের গুণগত দিক। যুক্তিবিদরা বলেছেন, ব্যক্ত্যর্থ ও জাত্যর্থের মধ্যে সর্বদা বিপরীত সম্পর্ক বিদ্যমান। এই সম্পর্ককে এভাবে বলা যায়- পদের ব্যস্ত্যর্থ বাড়লে জাত্যর্থ - কমে। কিংবা পদের ব্যক্ত্যর্থ কমলে জাত্যর্থ বাড়ে। অন্যভাবে বলা যায়, পদের জাত্যর্থ বাড়লে ব্যস্ত্যর্থ কমে। কিংবা পদের জাত্যর্থ কমলে ব্যার্থ বাড়ে। পদের এরূপ বিপরীত সম্পর্ক উদ্দীপকে গালিব স্যার আর স্নেহার বক্তব্যে পরিলক্ষিত হয়। উদ্দীপকে বর্ণিত ঘটনায়, যুক্তিবিদ্যার গালিব স্যার বলেন, শ্রীলংকায় দ্রব্যমূল্য ব্যাপক হারে বৃদ্ধি পেয়েছে। শিক্ষার্থী স্নেহা বললো, দ্রব্যের যোগান কমে গেলে দাম বাড়ে। আবার যোগান বেড়ে গেলে দাম কমে যায়। এভাবে দাম ও যোগানের সাথে এরূপ বিপরীত সম্পর্ক যুক্তিবিদ্যায় ব্যক্ত্যর্থ ও জাত্যর্থের মধ্যে লক্ষ করা যায়। এ কারণে বলা যায়, উদ্দীপকে উল্লেখিত গালিব স্যার আর স্নেহার বক্তব্য ব্যার্থ ও জাত্যর্থের সম্পর্ক প্রতিফলিত হয়েছে।"
        },
        {
          "label": "ঘ",
          "question": "উদ্দীপকে বর্ণিত শিক্ষার্থী শ্রেয়সির বক্তব্যটি পাঠ্যবইয়ের আলোকে বিশ্লেষণ করো।",
          "explanation": "শিক্ষার্থী শ্রেয়সির বক্তব্যের মতো যুক্তিবিদ্যায় ব্যস্ত্যর্থ ও জাত্যর্থের মধ্যে যে বিপরীত সম্পর্ক রয়েছে তার ভিন্নতাও লক্ষ করা যায়। যে সব ক্ষেত্রে কোনো পদকে জাতি-উপজাতি, শ্রেণি-উপশ্রেণি আকারে ক্রমিকভাবে সাজানো যায় না সে সব ক্ষেত্রে ব্যক্ত্যর্থ ও জাত্যর্থের বিপরীত সম্পর্ক কার্যকর নয়। যেমন জীব, কাঠ, বই, চাঁদ-পদ এভাবে বিন্যস্ত হলে এ নিয়মটি কার্যকর হয় না। কেননা, এদের একটি অন্যটির সাথে জাতি-উপজাতিগত সম্পর্কে আবদ্ধ নয় এবং এদের পর্যায়ক্রমিকভাবে সাজানোরও অবকাশ নেই। পাশাপাশি যে পদের ব্যস্ত্যর্থ সুনির্দিষ্ট সে ক্ষেত্রে ব্যক্ত্যর্থ বাড়া-কমার কোনো প্রশ্ন ওঠে না। তাই এক্ষেত্রে হ্রাস- বৃদ্ধির নিয়মটিও কার্যকর নয়। যেমন- 'এক ডজন কমলা' এর জায়গায় 'এক হালি কমলা' বলা হলে কমলার জাত্যর্থের কোনো পরিবর্তন ঘটে না। অর্থাৎ, একই জাতীয় কোনো বিষয়ের সংখ্যাগত পরিবর্তন আবশ্যিক গুণের পরিবর্তন ঘটায় না। পরিশেষে বলা যায়, ব্যক্ত্যর্থ ও জাত্যর্থের হ্রাস-বৃদ্ধি বিপরীতমুখী হলেও এর কোনো আনুপাতিক হার সুনিদিষ্টভাবে নির্ধারণ করা যায় না। বস্তুত এ হ্রাস- বৃদ্ধির কোনো গাণিতিক বা জ্যামিতিক হার বা অনুপাত নেই। অর্থাৎ এমন বলা যায় না যে, কতটি জাত্যর্থ থাকলে কতটি ব্যক্ত্যর্থ হবে বা কতটি ব্যক্ত্যর্থ হলে কতটি জাত্যর্থ হবে। এভাবে বিভিন্ন বিষয়ে ব্যস্ত্যর্থ ও জাত্যর্থের মধ্যে বিপরীত সম্পর্কের ভিন্নতা লক্ষ করা যায়।"
        }
      ]
    },
    {
      "number": "3",
      "uddipok": "রোদেলা তার বন্ধু সুমনাকে বললো, সকল মুক্তিযোদ্ধা হন দেশপ্রেমিক রোদেলার কথা শুনে সুমনা বললো, তোমার বাবা কি একজন মুক্তিযোদ্ধা ছিলেন? তাদের কথা শুনে জামিল ভাবল তার বাবা মুক্তিযুদ্ধে শহিদ হয়েছেন, তাই সে মনে মনে ধারণা করল, আমার বাবা একজন দেশপ্রেমিক ছিলেন।",
      "tag": "SB 22,ISCM 24",
      "sub_questions": [
        {
          "label": "ক",
          "question": "",
          "explanation": "যুক্তিবাক্যের উদ্দেশ্য ও বিধেয় পদ যে শব্দ বা চিহ্ন দ্বারা সংযুক্ত হয় তাকে সংযোজক বলে।"
        },
        {
          "label": "খ",
          "question": "",
          "explanation": "শিক্ষক পদটি সাপেক্ষ পদ কারণ পদটির অর্থ প্রকাশ করার জন্য শিক্ষার্থী পদের দরকার হয়। সাপেক্ষ পদ বলতে সেই পদসমূহকে বোঝায় যে পদগুলো অর্থ প্রকাশের জন্য অন্যদের ওপর নির্ভরশীল হতে হয়। অর্থাৎ সাপেক্ষ পদ অর্থ প্রকাশের দিক থেকে স্বনির্ভর নয়। 'শিক্ষক' ও 'শিক্ষার্থী' পদ দুটি অর্থ প্রকাশের জন্য শিক্ষক পদটি দরকার। তাই পরস্পর দুটি পদই সাপেক্ষ পদ।"
        },
        {
          "label": "গ",
          "question": "",
          "explanation": "উদ্দীপকে সুমনার নির্দেশিত বাক্যটি যুক্তিবাক্যের নিয়ম অনুযায়ী গঠিত নয় বলে উক্ত বাক্যটি যুক্তিবাক্য নয়।নিচে তা ব্যাখ্যা করা হলো- একটি যুক্তিবাক্যে দুটি পদ থাকে। যথা—১. উদ্দেশ্য পদ ও ২. বিধেয় পদ। উদ্দেশ্য পদ ও বিধেয় পদ সংযোজকের দ্বারা যুক্ত হয়ে যুক্তিবাক্য গঠন করে। যেমন— মানুষ হয় মরণশীল। এ বাক্যে মানুষ ও মরণশীল হচ্ছে উদ্দেশ্য ও বিধেয় পদ। সংযোজক হয় দ্বারা যুক্ত হয়ে যুক্তিবাক্য গঠন করে। উদ্দীপকের সুমনার নির্দেশিত বাক্যটি হচ্ছে, “তোমার বাবা কি একজন মুক্তিযোদ্ধা ছিলেন?” এ বাক্যটিতে কোনো কিছু জানতে চাওয়া হয়েছে। যা ব্যাকরণগত দিক থেকে প্রশ্নসূচক বাক্য এবং যুক্তিবাক্যের উপাদান তিনটি অনুপস্থিত। অর্থাৎ উদ্দেশ্য পদ, বিধেয় পদ ও সংযোজক নেই। তাই বলা যায়, উদ্দীপকে সুমনার নির্দেশিত বাক্যটি যুক্তিবাক্য নয় ।"
        },
        {
          "label": "ঘ",
          "question": "",
          "explanation": "উদ্দীপকের রোদেলার বক্তব্য হচ্ছে যুক্তিবাক্য ও জামিলের বক্তব্য হচ্ছে অবধারণ। নিচে যুক্তিবাক্য ও অবধারণের মধ্যে পার্থক্য বিশ্লেষণ করা হলো- উদ্দীপকের রোদেলার বক্তব্য হচ্ছে সকল মুক্তিযোদ্ধা হন দেশপ্রেমিক। এটি একটি যুক্তিবাক্য। কারণ, দুটি পদের মধ্যে কোনো সম্পর্কের ভাষাগত প্রকাশকে যুক্তিবাক্য বলা হয়। রোদেলার বক্তব্যে মুক্তিযোদ্ধা ও দেশপ্রেমিক দুটি পদের মধ্যে ভাষাগত সম্পর্ক প্রকাশ পেয়েছে। অন্যদিকে, জামিল ধারণা করেছে, আমার বাবা মুক্তিযুদ্ধে শহিদ হয়েছে তাই আমার বাবা একজন দেশপ্রেমিক ছিলেন। এখানে দুটি ধারণা মনে মনে সংযুক্তিকরণ হয়েছে বলে এটি অবধারণ। অবধারণ ও যুক্তিবাক্য দুটি ভিন্ন বিষয়। অবধারণ মানসিক প্রক্রিয়া বলে এটি যুক্তির অংশ হতে পারে না। অপরদিকে যুক্তিবাক্য হচ্ছে ভাষায় প্রকাশিত রূপ এবং যুক্তির অংশ হিসেবে ব্যবহৃত হয়। যুক্তিবাক্যকে উদ্দেশ্য, বিধেয় ও সংযোজক, এ তিনটি ভাগে বিভক্ত করা হয়। তাই বলা যায় উদ্দীপকের রোদেলার বক্তব্য ও জামিলের ধারণা হচ্ছে যুক্তিবাক্য ও অবধারণ যা ভিন্ন দুটি বিষয়। এরূপ ভিন্নতার কারণে বিষয় দুটির মধ্যে পার্থক্য রয়েছে।"
        }
      ]
    },
    {
      "number": "4",
      "uddipok": "রাকিব তার বন্ধু রাসেলকে বললো, “সকল রাজনীতিবিদ হন দেশপ্রেমিক।” রাকিবের কথা শুনে রাসেল বললো, “কোনো দুর্নীতিবাজ নয় দেশপ্রেমিক।” তাদের কথা শুনে মুশফিক বললো, “কিছু রাজনীতিবিদ হন দুর্নীতিবাজ।”",
      "tag": "JB 21,ISCM 24",
      "sub_questions": [
        {
          "label": "ক",
          "question": "",
          "explanation": "কোনো যুক্তিবাক্যের একটি পদ তার সম্পূর্ণ ব্যক্ত্যর্থের প্রকাশিত রূপ বা অবস্থাকে বলে পদের ব্যাপ্যতা ।"
        },
        {
          "label": "খ",
          "question": "",
          "explanation": "প্রতিটি মানুষই স্বার্থপর নয়'— এই বাক্যটির যুক্তিবাক্যে রূপান্তরিত রূপ হবে— 'কিছু মানুষ নয় স্বার্থপর'। যুক্তিবাক্যের রূপান্তরের নিয়মানুযায়ী, যেসব বাক্যে সকল, প্রত্যেক, যেকোনো, প্রতিটি ইত্যাদি চিহ্ন থাকে এবং একই সাথে বাক্যের মধ্যে একটি না-বোধক চিহ্ন থাকে তাদের বিশেষ নঞর্থক বা O-যুক্তিবাক্য বলে গণ্য করতে হয় । প্রশ্নে উল্লেখিত, ‘প্রতিটি মানুষ স্বার্থপর নয়।' এই বাক্যটির যুক্তিবাক্যে রূপান্তরিত রূপ হলো - 'কিছু মানুষ নয় স্বার্থপর'।"
        },
        {
          "label": "গ",
          "question": "",
          "explanation": "উদ্দীপকের রাকিবের বক্তব্যে A-যুক্তিবাক্য নির্দেশিত হয়েছে। আর ব্যাপ্যতার নিয়মানুযায়ী A-যুক্তিবাক্যের উদ্দেশ্য পদ ব্যাপ্য হয় । যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থ স্বীকার করে তাকে সার্বিক সদর্থক বা A-যুক্তিবাক্য বলে। A-যুক্তিবাক্য সার্বিক বলে উদ্দেশ্য পদ ব্যাপ্য এবং সদর্থক যুক্তিবাক্য বলে বিধেয় পদ অব্যাপ্য হয় । উদ্দীপকের রাকিবের বক্তব্য হলো- 'সকল রাজনীতিবিদ হন দেশপ্রেমিক'। এ যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থ স্বীকার করেছে। তাই রাকিবের বক্তব্য সার্বিক সদর্থক বা A-যুক্তিবাক্য। আর ব্যাপ্যতার নিয়মানুযায়ী A-যুক্তিবাক্যের উদ্দেশ্য পদ ব্যাপ্য। তাই রাকিবের বক্তব্যের উদ্দেশ্য পদ (সকল রাজনীতিবিদ) ব্যাপ্য ।"
        },
        {
          "label": "ঘ",
          "question": "",
          "explanation": "উদ্দীপকের রাসেল ও মুশফিকের বক্তব্যে যথাক্রমে সার্বিক নঞর্থক বা E-যুক্তিবাক্য এবং বিশেষ সদর্থক বা I-যুক্তিবাক্য নির্দেশিত হয়েছে।এদের মধ্যকার পার্থক্য বিশ্লেষণ করা হলো-  ব্যাপ্যতার দিক থেকে এই দুই প্রকার যুক্তিবাক্যের উদ্দেশ্য ও বিধেয় উভয় দিক থেকে পার্থক্য রয়েছে। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থ অস্বীকার করে তাকে সার্বিক নঞর্থক বা E-যুক্তিবাক্য বলে। ব্যাপ্যতার নিয়মানুযায়ী E- যুক্তিবাক্য সার্বিক যুক্তিবাক্য বলে এর উদ্দেশ্য পদ ব্যাপ্য এবং নঞর্থক যুক্তিবাক্য হওয়ার কারণে বিধেয় পদ ব্যাপ্য। তাই 'E' যুক্তিবাক্যের উদ্দেশ্য ও বিধেয় উভয় পদই ব্যাপ্য। উদ্দীপকের রাসেলের বক্তব্য হলো, “কোনো দুর্নীতিবাজ নয় দেশপ্রেমিক” – এই যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থ অস্বীকার করেছে। তাই রাসেলের বক্তব্যের মাধ্যমে সার্বিক নঞর্থক বা E-যুক্তিবাক্য নির্দেশিত হয়েছে। আর ব্যাপ্যতার নিয়মানুযায়ী E-যুক্তিবাক্যের উভয় পদ ব্যাপ্য। অপরদিকে, যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থ স্বীকার করে তাকে বিশেষ সদর্থক বা I-যুক্তিবাক্য বলে। পদের ব্যাপ্যতার নিয়মানুযায়ী 1-যুক্তিবাক্যের কোনো পদ ব্যাপ্য নয়। কারণ বিশেষ যুক্তিবাক্য হিসেবে উদ্দেশ্য পদ অব্যাপ্য এবং সদর্থক যুক্তিবাক্য হিসেবে বিধেয় পদ অব্যাপ্য হয়। উদ্দীপকের মুশফিকের বক্তব্য হলো— ‘কিছু রাজনীতিবিদ হন দুর্নীতিবাজ' । এই যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থ স্বীকার করেছে। তাই যুক্তিবাক্য '' নির্দেশিত হয়েছে। আর ব্যাপ্যতার নিয়মানুযায়ী I-যুক্তিবাক্যের কোনো পদ ব্যাপ্য নয়। উপরিউক্ত আলোচনা থেকে বলা যায়, রাকিবের বক্তব্যের দ্বারা নির্দেশিত যুক্তিবাক্যের উভয় পদ ব্যাপ্য। আর মুশফিকের বক্তব্যের দ্বারা নির্দেশিত বাক্যের উভয় পদ অব্যাপ্য।"
        }
      ]
    },
    {
      "number": "5",
      "uddipok": "দৃষ্টান্ত-১: হায় হায়! দৃষ্টান্ত- ২: মানুষ, মরণশীল দৃষ্টান্ত-৩: পিতা,ছাত্র",
      "tag": "DB 22,SB 21,ISCM 24",
      "sub_questions": [
        {
          "label": "ক",
          "question": "",
          "explanation": "Terminus শব্দের অর্থ সীমা ।"
        },
        {
          "label": "খ",
          "question": "",
          "explanation": "সব শব্দ কোনো যুক্তিবাক্যের উদ্দেশ্যে বা বিধেয় হিসেবে ব্যবহৃত হতে পারে না বিধায় সব শব্দ পদ নয়। যে শব্দ বা শব্দ সমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা হতে পারে সেসব শব্দ বা শব্দ সমষ্টিকে পদ বলে। শব্দের অনেক প্রকারভেদ আছে। বিভিন্ন প্রকার শব্দের মধ্য থেকে একটি অংশ। কোনো যুক্তিবাক্যের উদ্দেশ্য বা বিধের হিসেবে ব্যবহৃত হতে পারে। আর কোনো শব্দ যুক্তিবাক্যের উদ্দেশ্যে বা বিধেয় হিসেবে ব্যবহৃত হয় সেসব শব্দ পদ, বাকি শব্দগুলো পদ নয়। এই কারণে বলা যায়, সব শব্দই পদ নয়।"
        },
        {
          "label": "গ",
          "question": "",
          "explanation": "'দৃষ্টান্ত-১' এর শব্দগুলো পদ নিরপেক্ষ শব্দকে নির্দেশ করে। কেননা শব্দগুলো সরাসরি বা অন্য কোনো শব্দের সাহায্য নিয়েও কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না। যখন কোনো বর্ণ বা বর্ণ সমষ্টি কোনো অর্থ প্রকাশ করে তখন তাকে শব্দ বলে । শব্দের বিভিন্ন প্রকারভেদ আছে যার মধ্যে একটি হলো পদ নিরপেক্ষ শব্দ। যে শব্দ বা শব্দ সমষ্টি অথবা অন্য কোনো শব্দের সাহায্য নিয়েও কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না তাকে পদ নিরপেক্ষ শব্দ বলে। যেমন— ছি! ছি!, মরি মরি! শব্দগুলো সরাসরি অথবা অন্য কোনো শব্দের সাহায্য নিয়েও কোনো যুক্তিবাক্যের উদ্দেশ্যে বা বিধেয় হিসেবে ব্যবহৃত হতে পারে না। তাই শব্দগুলো পদ নিরপেক্ষ শব্দ । উদ্দীপকের দৃষ্টান্ত-১-এর শব্দগুলো হলো হায়, হায়।। এই শব্দগুলো সরাসরি অথবা অন্য কোনো শব্দের সাহায্য নিয়েও কোনো যুক্তিবাক্যের উদ্দেশ্যে বা বিধেয় হিসেবে ব্যবহৃত হতে পারে না। তাই 'দৃষ্টান্ত-১' পদ নিরপেক্ষ শব্দকে নির্দেশ করে"
        },
        {
          "label": "ঘ",
          "question": "",
          "explanation": "'দৃষ্টান্ত-২' এর পদগুলো নিরপেক্ষ পদকে নির্দেশ করে। আর 'দৃষ্টান্ত- ৩' এর পদগুলো সাপেক্ষ পদকে নির্দেশ করে। নিরপেক্ষ পদ স্বাধীনভাবে অর্থ প্রকাশ করতে পারলেও সাপেক্ষ পদ অর্থ প্রকাশের জন্য অন্য পদের ওপর নির্ভরশীল। যে পদ অন্যকোনো পদের সাহায্য ছাড়াই অর্থপূর্ণ হতে পারে সেসব পদকে নিরপেক্ষ পদ বলে। নিরপেক্ষ পদ স্বাধীনভাবেই অর্থপূর্ণ হতে পারে। অর্থাৎ অর্থের দিক থেকে নিরপেক্ষ পদ স্বয়ংসম্পূর্ণ। উদ্দীপকের 'দৃষ্টান্ত-২' এর . পদগুলো হলো মানুষ, মরণশীল। মানুষ, মরণশীল পদগুলো অর্থ প্রকাশের জন্য অন্যকোনো পদের ওপর নির্ভরশীল নয়। তাই 'দৃষ্টান্ত-২' এর পদগুলো দ্বারা নিরপেক্ষ পদ নির্দেশিত হয়েছে। আবার, যে পদ অন্য পদের সাহায্য ছাড়া অর্থপূর্ণ হতে পারে না তাকে সাপেক্ষ পদ বলে। সাপেক্ষ পদ অর্থ প্রকাশের জন্য অন্য পদের ওপর নির্ভরশীল। অর্থাৎ অর্থ প্রকাশের দিক থেকে | সাপেক্ষ পদ স্বয়ংসম্পূর্ণ নয়। উদ্দীপকের 'দৃষ্টান্ত-৩' এর পদগুলো হলো- পিতা, ছাত্র। পিতা, ছাত্র পদগুলো অর্থ প্রকাশের জন্য অন্য পদের ওপর নির্ভরশীল। ‘পিতা' পদের জন্য 'সন্তান' এবং 'ছাত্র' পদের জন্য শিক্ষক' পদটি প্রয়োজন। অর্থাৎ পদগুলো অর্থ প্রকাশের জন্য অন্য পদের ওপর নির্ভরশীল। তাই 'দৃষ্টান্ত-২' এর পদগুলো দ্বারা সাপেক্ষ পদ নির্দেশিত হয়েছে। পরিশেষে বলা যায়, সাপেক্ষ পদ অর্থ প্রকাশের দিক থেকে নির্ভরশীল হলেও নিরপেক্ষ পদ অন্য কোনো শব্দ বা পদের সাহায্য ছাড়াই স্বাধীনভাবে যুক্তিবাক্যের উদ্দেশ্যে বা বিধেয় হিসেবে ব্যবহৃত হতে পারে। এ কারণে দৃষ্টান্তে-২ ও দৃষ্টান্ত-৩ একটি থেকে অন্যটি ভিন্ন।"
        }
      ]
    },
    {
      "number": "6",
      "uddipok": "উদাহরণ-১: সকল চতুর্ভূজ হয় চার বাহু দ্বারা বেষ্টিত ক্ষেত্র। উদাহরণ-২: সকল ঘোড়া হয় চতুষ্পদী প্রাণী।",
      "tag": "MB 22,ISCM 24",
      "sub_questions": [
        {
          "label": "ক",
          "question": "",
          "explanation": "যুক্তিবিদ্যার জনক হলেন গ্রিক দার্শনিক এরিস্টটল।"
        },
        {
          "label": "খ",
          "question": "",
          "explanation": "কোনো জাতি বা শ্রেণিবাচক বিধেয় পদবিশিষ্ট সদর্থক যুক্তিবাক্যের উদ্দেশ্য ও বিধেয় পদের মধ্যে যেসব সম্পর্ক থাকতে পারে সেই সম্পর্ক সমূহকে বিধেয়ক বলে । বিধেয়ক হলো উদ্দেশ্য ও বিধেয় পদের মধ্যে স্বীকৃতিজ্ঞাপক সম্পর্ক। যেমন—“দোয়েল হয় পাখি'। এই যুক্তিবাক্যে উদ্দেশ্য পদ দোয়েল এর সাথে বিধেয় পদ 'পাখি' এর একটি সম্পর্ক স্বীকার করা হয়েছে। এখানে দোয়েল হলো পাখি জাতির অন্তর্ভুক্ত একটি উপজাতি। তাই বলা যায়, বিধেয়ক হলো একটি সম্পর্কের নাম।"
        },
        {
          "label": "গ",
          "question": "",
          "explanation": "উদ্দীপকের উদাহরণ-১' বিধেয়ক হিসেবে বিভেদক লক্ষণকে নির্দেশ করে। কেননা চতুর্ভুজের চার বাহু অন্যান্য জ্যামিতিক চিত্র থেকে চতুর্ভুজকে আলাদা করে।নিচে তা ব্যাখ্যা করা হলো- যে গুণ বা গুণাবলি কোনো জাতির অন্তর্গত বিভিন্ন উপজাতির মধ্য থেকে কোনো একটি উপজাতিকে পৃথক করে তাকে বিভেদক লক্ষণ বলে । বিভেদক লক্ষণ তাই কোনো উপজাতির এমন গুণাবলি যা তার সারসত্তাকে প্রকাশ করে। যেমন— মানুষের বিভেদক লক্ষণ হলো 'বুদ্ধিবৃত্তি'। কেননা 'বুদ্ধিবৃত্তি' নামক গুণটি মানুষকে জীব জাতির অন্যান্য উপজাতি গরু ছাগল, ভেড়া ইত্যাদি থেকে পৃথক করে। অর্থাৎ বুদ্ধিবৃত্তির কারণে 'মানুষ' জীব জাতির অন্তর্গত অন্যান্য উপজাতি থেকে পৃথক। উদ্দীপকের ‘উদাহরণ-১' এ বলা হয়েছে যে, সকল চতুর্ভুজ হয় চার বাহু দ্বারা বেষ্টিত ক্ষেত্র। এখানে চার বাহু চতুর্ভুজকে অন্যান্য জ্যামিতিক চিত্র থেকে পৃথক করেছে। অর্থাৎ, চার বাহু দ্বারা বেষ্টিত হওয়ার কারণে চতুর্ভুজ অন্যান্য জ্যামিতিক চিত্র থেকে আলাদা। তাই বলা যায়“উদাহরণ-১-এর মাধ্যমে বিধেয়কের প্রকারভেদ বিভেদক লক্ষণ নির্দেশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের উদাহরণ-২' এর মাধ্যমে বিধেয়কের প্রকারভেদ জাতি ও উপজাতি নির্দেশিত হয়েছে।উদ্দেশ্য ও বিধেয় দ্বারা নির্দেশিত বিধেয়কের পারস্পরিক সম্পর্ক বিশ্লেষণ করা হলো- বিধেয়কের প্রকারভেদ হিসেবে জাতি ও উপজাতির মধ্যে বিভিন্ন দিক দিয়ে সম্পর্ক রয়েছে। উদ্দীপকের ‘উদাহরণ-২' এ উপস্থাপন করা হয়েছে যে, 'সকল ঘোড়া হয় চতুষ্পদী প্রাণী'। এখানে ‘ঘোড়া' নামক উপজাতিটি 'চতুষ্পদী প্রাণী জাতির অন্তর্ভুক্ত। তাই ‘উদাহরণ-২' এর মাধ্যমে বিধেয়কের প্রকারভেদ ‘জাতি' ও 'উপজাতি' নির্দেশিত হয়েছে। বিধেয়কের প্রকারভেদগুলোর মধ্যে প্রথমটি হলো জাতি এবং দ্বিতীয়টি হলো উপজাতি । দুটি শ্রেণিবাচক পদ যখন এমনভাবে সম্পর্কযুক্ত থাকে যে এদের একটির ব্যক্ত্যর্থ অন্যটির ব্যক্ত্যর্থের চেয়ে বেশি এবং বেশি ব্যক্ত্যর্থপূর্ণ পদটি কম ব্যক্ত্যর্থপূর্ণ পদটিকে অন্তর্ভুক্ত করে তখন বেশি ব্যক্ত্যর্থপূর্ণ পদটিকে বলা হয় জাতি। আর কম ব্যক্ত্যর্থপূর্ণ পদটিকে বলা হয় উপজাতি। জাতি ও উপজাতির প্রকৃতি পর্যালোচনা করলে দেখা যায় যে, জাতি ও উপজাতি উভয়ই শ্রেণিবাচক পদ। জাতি যেমন একটি শ্রেণি তেমনি উপজাতিও একটি শ্রেণি। জাতি ও উপজাতি উভয়ের নির্দিষ্ট পরিমাণ ব্যক্ত্যর্থ রয়েছে। জাতির মধ্যে যেমন বিশেষ বিশেষ সদস্য অন্তর্ভুক্ত তেমনি উপজাতির মধ্যেও বিশেষ বিশেষ সদস্য অন্তর্ভুক্ত। অর্থ প্রকাশের জন্য জাতি ও উপজাতির একটি অন্যটির ওপর নির্ভরশীল। তাই জাতি ও উপজাতি উভয়ই সাপেক্ষ পদ। তাই বলা যায় যে, জাতি ও উপজাতি পারস্পারিকভাবে নির্ভরশীল ।"
        }
      ]
    },
    {
      "number": "7",
      "uddipok": "ধারণা-১: 'সকল কোকিল হয় কালো।' ধারণা-২: সকল গরু হয় গৃহপালিত চতুষ্পদী প্রাণী।'",
      "tag": "RB, CTG.B CB, BB 18,ISCM 24",
      "sub_questions": [
        {
          "label": "ক",
          "question": "জাতি বলতে কী বোঝ?",
          "explanation": "যদি দুটি শ্রেণিবাচক পদের সম্পর্ক এমন হয় যে ব্যস্ত্যর্থের দিক থেকে একটি ব‍্যাপক এবং অন্যটি কম ব্যাপক। এই অধিক ব্যাপক শ্রেণিটিই হলো জাতি।"
        },
        {
          "label": "খ",
          "question": "বিধেয় ও বিধেয়ক এক নয় কেন?",
          "explanation": "বিধেয় (Predicate) হচ্ছে একটি পদ এবং বিধেয়ক (Predicables) একটি সম্পর্কের নাম বিধায় এরা এক নয়। যে পদ দ্বারা উদ্দেশ্য সম্বন্ধে কোনো কিছু স্বীকার বা অস্বীকার করা হয় - তাকে বিধেয় বলে। যেমন- মানুষ হয় দ্বিপদী। এ যুক্তিবাক্যে 'দ্বিপদী' কথাটি 'মানুষ' পদ সম্বন্দ্বে স্বীকার করা হয়েছে। কাজেই 'দ্বিপদী' পদটি বিধেয় পদ। কিন্তু এই যুক্তিবাক্যে মানুষ ও দ্বিপদী পদের মধ্যে যে বিশেষ সম্পর্ক বিদ্যমান তাকে বলা হয় বিধেয়ক। সুতরাং বিধেয় ও বিধেয়ক এক নয়। বিধেয় হচ্ছে একটি পদ। অপরদিকে, বিধেয়ক হলো একটি সম্পর্কের নাম।"
        },
        {
          "label": "গ",
          "question": "উদ্দীপকে বর্ণিত ধারণা-১ এর সাথে কোন ধরনের বিধেয়কের মিল রয়েছে? ব্যাখ্যা করো।",
          "explanation": "উদ্দীপকের ধারণা-১ এর সাথে অবান্তর লক্ষণের মিল রয়েছে। বিধেয়কের প্রকারভেদগুলোর মধ্যে সর্বশেষ প্রকারভেদ হলো অবান্তর লক্ষণ। অবান্তর লক্ষণ বলতে সেই গুণ বা গুণাবলীকে বোঝায় যা কোনো পদের জাত্যর্থের অংশ নয়; আবার পদটির জাতথ্য থেকে অনিবার্যভাবে নিঃসৃত হয় না। অর্থাৎ, অবান্তর লক্ষণ কোনো পদের জাত্যর্থের সাথে অপরিহার্যভাবে যুক্ত নয়। উদ্দীপকে ধারণা-১ এ বলা হয়েছে 'সকল কোকিল হয় কালো'। এখানে 'কালো' রং কোকিল পদটির জাত্যর্থ 'জীববৃত্তির' অপরিহার্য অংশ নয়। আবার, পদটির জাত্যর্থ 'জীববৃত্তি' থেকে অনিবার্যভাবে নিঃসৃতও হয়। না। তাই ধারণা-১ বিধেয়কের প্রকারভেদ অবান্তর লক্ষণকেই নির্দেশ করে।"
        },
        {
          "label": "ঘ",
          "question": "উদ্দীপকের আলোকে ধারণা-১ এর আন্তঃ সম্পর্ক বিশ্লেষণ করো।",
          "explanation": "উদ্দীপকের আলোকে ধারণা-১ ও ধারণা-২ উভয়ই বিধেয়কের প্রকারভেদ অবান্তর লক্ষণকে নির্দেশ করে। তবে সূক্ষ্মভাবে বিচার করলে ধারণা-১ 'শ্রেণিগত অবিচ্ছেদ্য অবান্তর লক্ষণ' এবং ধারণা-২ 'শ্রেণিগত বিচ্ছেদ্য অবান্তর লক্ষণ' কে নির্দেশ করে। অবান্তর লক্ষণের চারটি প্রকারভেদ রয়েছে এর মধ্যে প্রথমটি হলো শ্রেণিগত অবিচ্ছেদ্য অবান্তর লক্ষণ। কোনো প্রকার অবান্তর লক্ষণই জাত্যর্থের অংশ নয় বা. জাত্যর্থের সাথে অপরিহার্যভাবে যুক্ত নয়। কিন্তু কিছু অবান্তর লক্ষণ আছে যা কোনো শ্রেণির ক্ষেত্রে সব সময় যুক্ত থাকে। যে অবান্তর লক্ষণ কোনো জাতি বা শ্রেণির ক্ষেত্রে সব সময় অপরিহার্যভাবে উপস্থিত থাকে বা বর্তমান থাকে তাকে শ্রেণিগত অবিচ্ছেদ্য অবান্তর লক্ষণ বলে। ধারণা-১- এর ক্ষেত্রে দেখা যায় যে, 'কালো' বাক্যটি 'কোকিল' শ্রেণির ক্ষেত্রে সব সময় উপস্থিত থাকে। তাই এটি শ্রেণিগত অবিচ্ছেদ্য অবান্তর লক্ষণ। আর যে অবান্তর লক্ষণ কোনো শ্রেণির ক্ষেত্রে সব সময় বর্তমান থাকে না সেটি শ্রেণিগত বিচ্ছেদ্য অবান্তর লক্ষণ। ধারণা-২ এর ক্ষেত্রে দেখা যায় যে, গরু চতুষ্পদ হলেও সকল গরু গৃহপালিত নয়। অর্থাৎ, এটি গরু - শ্রেণির সকলের ক্ষেত্রে প্রযোজ্য নয়। সুতরাং ধারণা-১ ও ধারণা-২ উভয়ই অবান্তর লক্ষণের প্রকারভেদ। উভয় প্রকার অবান্তর লক্ষণের মধ্যে বিভিন্ন দিক থেকে মিল থাকলেও এরা ভিন্ন প্রকৃতির।"
        }
      ]
    },
    {
      "number": "8",
      "uddipok": "দৃশ্যকল্প-১: নীল ফুল হয় সুন্দর  লাল ফুল হয় সুন্দর সাদা ফুল হয় সুন্দর সুতরাং সকল ফুল হয় সুন্দর দৃশ্যকল্প -২: সকল পাখি হয় দ্বিপদ  বক হয় এক ধরনের পাখি সুতরাং বক হয় দ্বিপদ",
      "tag": "BB 22,ISCM 24",
      "sub_questions": [
        {
          "label": "ক",
          "question": "",
          "explanation": "কোনো জানা বিষয়ের ওপর ভিত্তি করে কোনো অজানা বিষয় সম্বন্ধে জ্ঞান লাভের মানসিক প্রক্রিয়াকে অনুমান বলে ।"
        },
        {
          "label": "খ",
          "question": "",
          "explanation": "কোনো জ্ঞাত বিষয় বা তথ্যের ওপর নির্ভর করে কোনো এক অজ্ঞাত বিষয়ে বা তথ্যে উপনীত হওয়ার মানসিক প্রক্রিয়াকে অনুমান বলে । অনুমান একটি মানসিক প্রক্রিয়া। কেননা, জানা বিষয় থেকে অজানা বিষয়ের ধারণা লাভ হলো অনুমান। অনুমানের মাধ্যমে এক ধরনের ধারণা উৎপন্ন হয়। এটি ভাষায় প্রকাশিত রূপ নয়। তাই অনুমান একটি মানসিক প্রক্রিয়া । যখন এটি ভাষায় প্রকাশিত হয় । তখন সেটি হয় যুক্তি ।"
        },
        {
          "label": "গ",
          "question": "",
          "explanation": "দৃশ্যকল্প-১ যে অনুমানকে নির্দেশ করা হয়েছে তা হলো আরোহ অনুমান। নিচে তা ব্যাখ্যা করা হলো- যে অনুমানে বিশেষ বিশেষ দৃষ্টান্তসমূহ পর্যবেক্ষণের মাধ্যমে একটি সার্বিক সংশ্লেষক যুক্তিবাক্য অনুমিত হয় তাকে আরোহ অনুমান বলে । আরোহ অনুমান দুইটি বিষয়ের উপর প্রতিষ্ঠিত। যথা— ১. প্রকৃতির নিয়মানুবর্তিতা নীতি ও ২. কার্যকারণ নিয়ম। আরোহ অনুমানে বিশেষ থেকে সার্বিকে গমন করা হয়। বিশেষ বিশেষ দৃষ্টান্তের পর্যবেক্ষণের ওপর ভিত্তি করে আরোহাত্মক উল্লম্ফনের মাধ্যমে সার্বিক সংশ্লেষকসিদ্ধান্ত প্রতিষ্ঠা করা হয়। যেমন— মনির, রাসেল, সোহান বিশেষ বিশেষ মানুষের মরণশীলতা প্রত্যক্ষ করে যখন সকল মানুষের মরণশীলতা সম্পর্কে সিদ্ধান্ত প্রতিষ্ঠা করা হয় তখন সেটি হয় আরোহ অনুমান তেমনি উদ্দীপকের দৃশ্যকল্প-১ এ বলা হয়েছে, নীল ফুল হয় সুন্দর, লাল ফুল হয় সুন্দর, সাদা ফুল হয় সুন্দর, সুতরাং, সকল ফুল হয় সুন্দর। এই যুক্তিটির ক্ষেত্রে, এখানে নীল, লাল ও সাদা ফুলের সুন্দর হওয়ার অভিজ্ঞতার ভিত্তিতে সার্বিক সিদ্ধান্ত প্রতিষ্ঠা করা হয়েছে যে, সকল ফুল হয় সুন্দর। এখানে সিদ্ধান্তটি আশ্রয়বাক্য থেকে বেশি ব্যাপক হয়েছে। অর্থাৎ, আরোহাত্মক উল্লম্ফনের মাধ্যমে বিশেষ থেকে সার্বিকে গমন করা হয়েছে। তাই বলা যায় দৃশ্যকল্প-১ এ উল্লেখিত যুক্তিটি আরোহ অনুমানের একটি উদাহরণ।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ অবরোহ অনুমানের মাধ্যম রূপের প্রতিফলন ঘটেছে।নিচে তা বিশ্লেষণ করা হলো- আমরা জানি,যে অবরোহ অনুমানে একাধিক আশ্রয়বাক্য থেকে সিদ্ধান্ত অনুমিত হয় তাকে মাধ্যম অনুমান বলে। এ অনুমানে কমপক্ষে দুটি আশ্রয়বাক্য থাকবেই । মাধ্যম অনুমানের আরেক নাম পরোক্ষ অনুমান। মাধ্যম অনুমানে আশ্রয়বাক্যের মধ্যে এক সাধারণ সম্পর্ক থাকে এবং এই সম্পর্কের কারণেই সিদ্ধান্ত রচিত হয়। আশ্রয়বাক্য ও সিদ্ধান্তের মধ্যে অনিবার্য সম্পর্ক বিদ্যমান থাকে এবং সিদ্ধান্তে নতুন তথ্য প্রদান করা হয় । তেমনি উদ্দীপকের দৃশ্যকল্প-২ এ একাধিক আশ্রয়বাক্য থেকে সিদ্ধান্ত অনুমিত হয়েছে বিধায় এটি মাধ্যম অনুমান। মাধ্যম অনুমানে তিনটি পদ থাকে। যথা— প্রধান পদ, অপ্রধান পদ এবং মধ্যপদ। উদ্দীপকের দৃশ্যকল্প-২ এ দেখতে পাই, ‘সকল পাখি হয় দ্বিপদ, বক হয় এক ধরনের পাখি, অতএব, বক হয় দ্বিপদ।' দৃশ্যকল্প-২ এর এ যুক্তিটিতে তিনটি পদ হলো- দ্বিপদ, বক ও পাখি। পাশাপাশি দৃশ্যকল্প-২ এ মাধ্যম অনুমানের বৈশিষ্ট্য প্রতিফলিত হয়েছে। অর্থাৎ, দুটি আশ্রয়বাক্যের মাধ্যমে অনিবার্যভাবে নতুন তথ্য সম্বলিত একটি সিদ্ধান্ত নিঃসৃত হয়েছে যে, বক হয় দ্বিপদ। তাই বলা যায় দৃশ্যকল্প-২ এ মাধ্যম অনুমানের বৈশিষ্ট্যকে নির্দেশ করে ।"
        }
      ]
    },
    {
      "number": "9",
      "uddipok": "দৃষ্টান্ত-১: সকল ধার্মিক ব্যক্তি হয় সুখী - A            সকল সুখী ব্যক্তি হয় ধার্মিক - A দৃষ্টান্ত-২: সকল কবি হয় মানুষ - A             কিছু মানুষ হয় কবি-1",
      "tag": "DB 22,DB 17,ISCM 24",
      "sub_questions": [
        {
          "label": "ক",
          "question": "",
          "explanation": "অমাধ্যম অনুমানে দুটি যুক্তিবাক্য থাকে।"
        },
        {
          "label": "খ",
          "question": "",
          "explanation": "'O' যুক্তিবাক্যের অব্যাপ্য উদ্দেশ্য পদ সিদ্ধান্তে বিধেয় হিসেবে ব্যবহৃত হয় এবং ব্যাপ্য হয় বিধায় 'O' যুক্তিবাক্যের আবর্তন সম্ভব নয় । আবর্তনে আশ্রয়বাক্যের উদ্দেশ্য পদ সিদ্ধান্তে বিধেয় হিসেবে ব্যবহৃত হয়। আবর্তনের নিয়ম অনুযায়ী আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হতে পারে না। ব্যাপ্যতার নিয়ম অনুযায়ী 'O' যুক্তিবাক্যের আবর্তন করলে এর অব্যাপ্য উদ্দেশ্যে পদ সিদ্ধান্তে বিধেয় হিসেবে ব্যবহৃত হয় এবং ব্যাপ্য হয় যা আবর্তনের নিয়ম বিরোধী । তাই 'O' যুক্তিবাক্যের আবর্তন সম্ভব নয়।"
        },
        {
          "label": "গ",
          "question": "",
          "explanation": "উদ্দীপকের ‘দৃষ্টান্ত-১'-এ আবর্তনের চতুর্থ নিয়ম লঙ্ঘন করা হয়েছে। কেননা এখানে আবর্তনের ক্ষেত্রে আশ্রয়বাক্যের অব্যাপ্য পদকে সিদ্ধান্ত ব্যাপ্য করা হয়েছে যা আবর্তনের চতুর্থ নিয়ম বিরোধী। আবর্তনে আশ্রয়বাক্যের উদ্দেশ্য পদ সিদ্ধান্তে বিধেয় হিসেবে ব্যবহৃত হয়। আবর্তনের নিয়ম অনুযায়ী, আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হতে পারে না। ব্যাপ্যতার নিয়ম অনুযায়ী 'O' যুক্তিবাক্যের উদ্দেশ্য পদ অব্যাপ্য কিন্তু বিধেয় পদ ব্যাপ্য হয়। 'O'যুক্তিবাক্যের আবর্তন করলে এর অব্যাপ্য, উদ্দেশ্যে পদ সিদ্ধান্তের বিধেয় হিসেবে ব্যবহৃত হয় এবং ব্যাপ্য হয় যা আবর্তনের নিয়ম বিরোধী। তাই 'O' যুক্তিবাক্যের আবর্তন সম্ভব নয়। উদ্দীপকের ‘দৃষ্টান্ত-১'-এর আশ্রয়বাক্যটি হলো- সকল ধার্মিক ব্যক্তি হয় সুখী। এই যুক্তিবাক্যটি একটি সার্বিক সদর্থক বা 'A' যুক্তিবাক্য। ব্যাপ্যতার নিয়ম অনুযায়ী সার্বিক সদর্থক যুক্তিবাক্যের উদ্দেশ্য পদ ব্যাপ্য কিন্তু বিধেয় পদ অব্যাপ্য। এখানে আশ্রয়বাক্যটির আবর্তন করে; ‘সকল সুখী ব্যক্তি হয় ধার্মিক' এই সিদ্ধান্ত প্রতিষ্ঠা করা হয়েছে। এখানে আশ্রয়বাক্যের অব্যাপ্য বিধেয় পদ 'সুখী' সিদ্ধান্তে উদ্দেশ্য হিসেবে ব্যবহার হয়েছে এবং ব্যাপ্য হয়েছে। তাই 'দৃষ্টান্ত-১' এ আবর্তনের চতুর্থ নিয়ম লঙ্ঘন করা হয়েছে।"
        },
        {
          "label": "ঘ",
          "question": "",
          "explanation": "আবর্তনের নিয়ম অনুযায়ী ‘দৃষ্টান্ত-১' এর আবর্তন অবৈধ। কেননা এখানে আবর্তনের নিয়ম লঙ্ঘন করে আবর্তন করা হয়েছে বিধায় ‘দৃষ্টান্ত-১' এর যুক্তিটি অবৈধ হয়েছে। ‘দৃষ্টান্ত-১' এ ‘সকল ধার্মিক ব্যক্তি হয় সুখী' এই আশ্রয়বাক্য থেকে ‘সকল সুখী ব্যক্তি হয় ধার্মিক'-এই সিদ্ধান্ত প্রতিবর্তন করা হয়েছে। আবর্তনের আশ্রয়বাক্যের উদ্দেশ্যে পদ সিদ্ধান্তে বিধেয় এবং আশ্রয়বাক্যের বিধেয় পদ সিদ্ধান্তে উদ্দেশ্যে পদ হিসেবে ব্যবহৃত হয়। আবর্তনের জন্য সুনির্দিষ্ট কিছু নিয়ম রয়েছে যা আবর্তনের কোনো যুক্তি প্রতিষ্ঠার জন্য আবশ্যিকভাবে অনুসরণ করতে হয়। আবর্তনের চতুর্থ নিয়ম অনুযায়ী আশ্রয়বাক্যের কোনো অব্যাপ্য পদ সিদ্ধান্ত গিয়ে ব্যাপ্য হতে পারবে না। ‘দৃষ্টান্ত-১' এর আশ্রয়বাক্যটি একটি সার্বিক সদর্থক বা 'A' যুক্তিবাক্য। ব্যাপ্যতার নিয়ম অনুযায়ী সার্বিক সদর্থক যুক্তিবাক্যের উদ্দেশ্য পদ ব্যাপ্য হয় কিন্তু বিধেয় পদ অব্যাপ্য। ‘দৃষ্টান্ত-১'-এর সিদ্ধান্তটি একটি সার্বিক সদর্থক বা 'A' যুক্তিবাক্য। এখানে আশ্রয়বাক্যের অব্যাপ্য বিধেয় পদ 'সুখী' সিদ্ধান্তে উদ্দেশ্য পদ হিসেবে ব্যবহৃত হয়েছে এবং ব্যাপ্য হয়েছে। অথচ আবর্তনের চতুর্থ নিয়ম অনুযায়ী আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হতে পারবে না। তাই 'দৃষ্টান্ত-১' এ আবর্তনের চতুর্থ নিয়ম লঙ্ঘন করা হয়েছে। যেহেতু 'দৃষ্টান্ত-১'-এ আবর্তনের নিয়ম লঙ্ঘন করে যুক্তি প্রতিষ্ঠা। করা হয়েছে । তাই ‘দৃষ্টান্ত-১'-এর যুক্তিটি বৈধ নয় ।"
        }
      ]
    },
    {
      "number": "10",
      "uddipok": "সকল পাখি হয় দ্বিপদী।  সকল কাক হয় পাখি। সুতরাং সকল কাক হয় দ্বিপদী ।",
      "tag": "SB 21,ISCM 24",
      "sub_questions": [
        {
          "label": "ক",
          "question": "",
          "explanation": "যে মাধ্যম অবরোহ অনুমানের সিদ্ধান্তটি পরস্পর সংযুক্ত দুটি আশ্রয়বাক্য থেকে অনিবার্যভাবে নিঃসৃত হয় তাকে সহানুমান বলে।"
        },
        {
          "label": "খ",
          "question": "",
          "explanation": "মাধ্যম অনুমানের মতো সহানুমানে একাধিক আশ্রয়বাক্য থেকে সিদ্ধান্তটি অনিবার্যভাবে নিঃসৃত হয় তাই সহানুমানকে মাধ্যম অনুমান বলা হয়। যে অবরোহ অনুমানে একাধিক আশ্রয়বাক্য থেকে অনিবার্যভাবে সিদ্ধান্ত নিঃসৃত হয় তাকে মাধ্যম অনুমান বলে। অন্যদিকে, যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্যের ভিত্তিতে অনিবার্যভাবে সিদ্ধান্ত অনুমান করা হয় তাকে সহানুমান বলে। সুতারাং সহানুমান মাধ্যম অনুমানের একটি প্রকরণ হওয়ায় একে মাধ্যম অনুমান বলা হয়।"
        },
        {
          "label": "গ",
          "question": "",
          "explanation": "উদ্দীপকে 'পাখি' পদটি সহানুমানের মধ্যপদকে নির্দেশ করে।নিচে তা ব্যাখ্যা করা হলো- নিরপেক্ষ সহানুমানের যে পদ উভয় আশ্রয়বাক্যে সাধারণভাবে বর্তমান থাকে কিন্তু সিদ্ধান্তে থাকে না তাকে মধ্যপদ বলে। প্রধান আশ্রয়বাক্যে প্রধান পদের সাথে এবং অপ্রধান আশ্রয়বাক্যে অপ্রধান পদের সাথে মিলিত হওয়ার জন্য দুটি আশ্রয়বাক্যতেই মধ্যপদ বিদ্যমান। মধ্যপদের কাজ হলো প্রধান পদের সাথে অপ্রধান পদের মধ্যস্থতা করা। তেমনি উদ্দীপকে বলা হয়েছে,সকল পাখি হয় দ্বিপদী। সকল কাক হয় পাখি।সুতরাং  সকল কাক হয় দ্বিপদী। এখানে ‘পাখি' পদটি উভয় আশ্রয়বাক্যে রয়েছে কিন্তু সিদ্ধান্তে নেই।পাশাপাশি ঐ পদটি যুক্তিবাক্যের মধ্যস্থায়ই ভূমিকা পালন করেছে। তাই 'পাখি' পদটি সহানুমানের মধ্যপদকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকের অনুমানটি বৈধ সহানুমানেরর দৃষ্টান্ত।নিচে সহানুমানটির বৈধতা বিশ্লেষণ করা হলো- যে মাধ্যম অবরোহ অনুমানে দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। একটি সহানুমানে তিনটি পদ থাকে। যথা— প্রধান পদ, অপ্রধান পদ এবং মধ্যপদ। সহানুমানে তিনটি যুক্তিবাক্য থাকে। যথা— প্রধান আশ্রয়বাক্য, অপ্রধান আশ্রয়বাক্য এবং সিদ্ধান্ত। সহানুমানের মধ্যপদ প্রধান ও অপ্রধান আশ্রয়বাক্যে থাকে কিন্তু সিদ্ধান্তে থাকে না।তেমনি উদ্দীপকে বলা হয়েছে ,সকল পাখি হয় দ্বিপদী ।সকল কাক হয় পাখি ।সুতরাং  সকল কাক হয় দ্বিপদী।উদ্দীপকের দৃষ্টান্তটিতে দেখা যাচ্ছে যে, এখানে তিনটি পদ রয়েছে এবং প্রত্যেকটি পদ দুই বার করে ব্যবহৃত হয়েছে। মধ্যপদটি আশ্রয়বাক্যে ব্যবহৃত হলেও সিদ্ধান্তে ব্যবহৃত হয়নি। এখানে তিনটি যুক্তিবাক্য আছে যার দুটি আশ্রয়বাক্য ও একটি সিদ্ধান্ত। পাশাপাশি সহানুমানের সকল ন যথাযথভাবে অনুসরণ করা হয়েছে। তাই বলা যায়, উদ্দীপকের অনুমানটি বৈধ সহানুমানেরর দৃষ্টান্ত।"
        }
      ]
    },
    {
      "number": "11",
      "uddipok": "দৃশ্যকল্প-১: সকল মানুষ মরণশীল। ∴ \\therefore ∴ কিছু জীব হয় মানুষ। দৃশ্যকল্প-২: সকল মানুষ হয় মরণশীল। রহিম হয় মানুষ। ∴ \\therefore ∴ রহিম হয় মরণশীল।",
      "tag": "SB 21,ISCM 24",
      "sub_questions": [
        {
          "label": "ক",
          "question": "আরোহ অনুমান হয় প্রকার?",
          "explanation": "আরোহ অনুমান প্রধানত দুই প্রকার। যথা- ১. প্রকৃত আরোহ ও ২. অপ্রকৃত আরোহ।"
        },
        {
          "label": "খ",
          "question": "অমাধ্যম অনুমান কি যথার্থ অনুমান?",
          "explanation": "না, অনুমানের মূল বৈশিষ্ট্য না থাকায় অমাধ্যম অনুমান যথার্থ অনুমান নয়। যে অবরোহ অনুমানে একটিমাত্র আশ্রয়বাক্য থেকে সিদ্ধান্ত অনুমান করা হয় তাকে অমাধ্যম অনুমান বলে। এতে একটি আশ্রয়বাক্য থেকে সিদ্ধান্ত অনুমান করা হয় বলে জানা থেকে অজানায় গমনের কোনো সুযোগ নেই। ফলে সিদ্ধান্ত নতুন কোনো তথ্য দিতে পারে না। অর্থাৎ' সিদ্ধান্তে আশ্রয়বাক্যের পুনরুক্তি হয় মাত্র। এ কারণে বলা হয়, অমাধ্যম অনুমান যথার্থ অনুমান নয়।"
        },
        {
          "label": "গ",
          "question": "দৃশ্যকল্প-১ এ কোন অমাধ্যম অনুমানটির প্রকাশ ঘটেছে?",
          "explanation": "দৃশ্যকল্প-১ আবর্তন নামক অমাধ্যম অনুমানটির প্রকাশ ঘটেছে। যে অমাধ্যম অবরোহ অনুমানে গুণের পরিবর্তন না করে আশ্রয়বাক্যের উদ্দেশ্য ও বিধেয় পদকে ন্যায়সঙ্গতভাবে স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে। যেমন- 'সকল শিক্ষক হন শিক্ষিত মানুষ। অতএব, কিছু শিক্ষিত মানুষ হন শিক্ষক।' এ আশ্রয়বাক্যের উদ্দেশ্য পদ 'শিক্ষক' সিদ্ধান্তে বিধেয় পদ হিসেবে এবং বিধেয় পদ 'শিক্ষিত মানুষ' সিদ্ধান্তের উদ্দেশ্য হিসেবে ব্যবহৃত হয়েছে। অন্যদিকে আশ্রয়বাক্যের গুণ সিদ্ধান্তে অপরিবর্তিত আছে। দৃশ্যকল্প-১ এ বলা হয়েছে, 'সকল মানুষ হয় মরণশীল। অতএব, কিছু জীব হয় মানুষ।' এখানে আবর্তনের সকল নিয়ম মেনে চলায় এটি আবর্তনের একটি বৈধ দৃষ্টান্ত।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-২ এর মধ্যে প্রকাশিত অনুমানদ্বয়ের পার্থক্য নির্দেশ করো।",
          "explanation": "দৃশ্যকল্প-১ এ অমাধ্যম, অনুমান এবং দৃশ্যকল্প-২ এ মাধ্যম অনুমানের প্রতিফলন ঘটেছে। দৃশ্যকল্প-১ এ একটি যুক্তিবাক্যের মাধ্যমে সিদ্ধান্ত প্রতিষ্ঠা করা হয়েছে। তাই' এটির মাধ্যমে অমাধ্যম অনুমান প্রতিফলিত হয়েছে। কেননা যে অবরোহ অনুমানে একটি আশ্রয়বাক্যের মাধ্যমে সিদ্ধান্ত প্রতিষ্ঠা করা হয় তাকে অমাধ্যম অনুমান বলে। অমাধ্যম অনুমানে একটিমাত্র আশ্রয়বাক্য থাকে বিধায় এখানে অনুমানের তেমন কোনো সুযোগ থাকে না। অমাধ্যম অনুমানের সিদ্ধান্তে তেমন কোনো নতুনত্ব থাকে না। এছাড়া অনুমান হিসেবে অমাধ্যম অনুমান কম গুরুত্বপূর্ণ। অপরপক্ষে, দৃশ্যকল্প-২ এ একাধিক যুক্তিবাক্যের মাধ্যমে সিদ্ধান্ত প্রতিষ্ঠা করা হয়েছে। তাই এখানে মাধ্যম অনুমান প্রতিফলিত হয়েছে। মাধ্যম অনুমানে সরাসরি নয় বরং একাধিক আশ্রয়বাক্যের মাধ্যমে সিদ্ধান্ত প্রতিষ্ঠিত হয়। যেহেতু দৃশ্যকল্প-২ এ একাধিক আশ্রয়বাক্যের মাধ্যমে সিদ্ধান্ত প্রতিষ্ঠা করা হয়েছে, তাই এখানে অনুমানের সুযোগ থাকে। মাধ্যম অনুমানের সিদ্ধান্ত হিসেবে একটি নতুন যুক্তিবাক্য প্রতিষ্ঠিত হয় বলে এই অনুমানের সিদ্ধান্তে নতুনত্ব থাকে। এছাড়া মাধ্যম অনুমানে আশ্রয়বাক্য থেকে সিদ্ধান্তটি অনিবার্যভাবে অনুমিত হয় বলে অনুমান হিসেবে এটি খুবই গুরুত্বপূর্ণ। পরিশেষে বলা যায় যে, মাধ্যম ও অমাধ্যম অনুমানের মধ্যে বিভিন্ন দিক দিয়ে পার্থক্য রয়েছে। তবে মাধ্যম ও অমাধ্যম অনুমান উভয়ই অবরোহ অনুমানের অন্তর্ভুক্ত। তাই বিভিন্ন দিক দিয়ে এদের মধ্যে সম্পর্ক রয়েছে।"
        }
      ]
    }
  ]
}