{
  "title": "কুমিল্লা বোর্ড ২০২৩",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: আসাদ যুব উন্নয়ন প্রশিক্ষণ কেন্দ্রে কলা গাছ থেকে সুতা তৈরির প্রশিক্ষণ নিয়ে এ বিষয়ে জ্ঞান অর্জন করে। দৃশ্যকল্প-২: প্রশিক্ষণ শেষে অর্জিত জ্ঞান কাজে লাগিয়ে সুতা দিয়ে বিভিন্ন রঙের কাপড় তৈরি করে বাজারজাতকরণের মাধ্যমে স্বাবলম্বী হয়।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "অবৈধ যুক্তি থেকে বৈধ যুক্তিকে পৃথক করার একটি বিশিষ্ট বিদ্যাকে যুক্তিবিদ্যা বলে।"
        },
        {
          "label": "খ",
          "question": "",
          "explanation": "যে বিজ্ঞান আদর্শ বা মানদণ্ডের ভিত্তিতে নিজস্ব বিষয়বস্তুর মূল্যায়ন করে তাকে আদর্শনিষ্ঠ বিজ্ঞান বলে। যুক্তিবিদ্যা আদর্শ বা মানদণ্ডের ভিত্তিতে নিজস্ব বিষয়বস্তুর মূল্যায়ন করে। যুক্তিবিদ্যার এই আদর্শ হলো সত্যের আদর্শ। সত্যের আদর্শ অনুযায়ী যুক্তিবিদ্যা বৈধ যুক্তিপদ্ধতির নিয়মাবলি আবিষ্কার করে এবং এই নিয়মাবলির আলোকে সেগুলোর মূল্য নিরূপণ করে। তাই যুক্তিবিদ্যা আদর্শনিষ্ঠ বিজ্ঞান।."
        },
        {
          "label": "গ",
          "question": "",
          "explanation": "'দৃশ্যকল্প-১ এ যুক্তিবিদ্যার স্বরূপের বিজ্ঞানের দিকটি প্রতিফলিত হয়েছে।ব্যাখ্যা করা হলো- যুক্তিবিদ্যা যুক্তিসংক্রান্ত বিজ্ঞান। যুক্তিবিদ্যার প্রধান আলোচ্য বিষয় হলো যুক্তি। যুক্তিবিদ্যাকে বৈধ ও অবৈধ যুক্তির পার্থক্যকরণের বিদ্যা হিসেবে সংজ্ঞায়িত করা হয়। উদ্দীপকের 'দৃশ্যকল্প-১' এ আসাদ যুব উন্নয়ন প্রশিক্ষণ কেন্দ্রে কলা গাছ থেকে সুতা তৈরির প্রশিক্ষণ নিয়ে বিশেষ জ্ঞান অর্জন করেছে। তাই এর মাধ্যমে বিজ্ঞানের দিক নির্দেশিত হয়েছে। যুক্তিবিদ্যার দিক থেকে বিবেচনা করলে এর মাধ্যমে যুক্তিবিদ্যার বিজ্ঞানের দিক নির্দেশিত হয়েছে। অন্যান্য বিজ্ঞানের মতো যুক্তিবিদ্যার নির্দিষ্ট বিষয়বস্তু রয়েছে এবং আকারগতভাবে তার বিষয়বস্তুকে যথার্থই আলোচনা করতে পারে। বিজ্ঞানের মতো যুক্তিবিদ্যার আলোচ্য পদ্ধতি সুশৃঙ্খল এবং সুসংবদ্ধ। বিজ্ঞান সাধারণত নীতি প্রণয়ন করে এবং বিশেষ বিশেষ ক্ষেত্রে সূত্র প্রবর্তন করে। যুক্তিবিদ্যাও তেমনি বৈধ ও অবৈধ যুক্তির পার্থক্যকরণের জন্য কিছু নিয়ম নির্ধারণ করে। এসব দিক বিবেচনা করে যুক্তিবিদ্যাকে বিজ্ঞান হিসেবে অভিহিত করা যায়। তাই বলা যায় যে , যুক্তিবিদ্যা একটি বিজ্ঞান।"
        },
        {
          "label": "ঘ",
          "question": "",
          "explanation": "যুক্তিবিদ্যার স্বরূপের আলোকে 'দৃশ্যকল্প-১'-এর মাধ্যমে যুক্তিবিদ্যার কলাবিদ্যার দিক নির্দেশিত হয়েছে। কেননা এখানে যেসব বিষয় উল্লেখ করা হয়েছে সেগুলো কলাবিদ্যার সাথে সম্পর্কিত। যুক্তিবিদ্যার প্রধান আলোচ্য বিষয় যুক্তি। অবৈধ যুক্তি থেকে বৈধ যুক্তিকে পৃথক করার পদ্ধতি ও নীতিসমূহের একটি বিশিষ্ট বিদ্যা হলো যুক্তিবিদ্যা। তেমনি উদ্দীপকের 'দৃশ্যকল্প-২' এ আসাদ প্রশিক্ষণের বিশেষ জ্ঞানকে বাস্তবে প্রয়োগ করে সুতা দিয়ে বিভিন্ন রঙের কাপড় তৈরি করে বাজারজাতকরণের মাধ্যমে স্বাবলম্বী হয়েছে বলে উল্লেখ করা হয়েছে। অর্থাৎ, এখানে আসাদ তার অর্জিত জ্ঞানকে বাস্তবে প্রয়োগ করেছে বলে উল্লেখ করা হয়েছে। তাই 'দৃশ্যকল্প-২'-এর মাধ্যমে কলাবিদ্যার দিক নির্দেশিত হয়েছে। আর যুক্তিবিদ্যার স্বরূপের দিক থেকে বিবেচনা করলে এর মাধ্যমে যুক্তিবিদ্যার কলাবিদ্যার দিক নির্দেশিত হয়েছে। কলাবিদ্যা বলতে কোনো বিধিবদ্ধ জ্ঞানকে বাস্তবে প্রয়োগ করাকে বোঝায়। যুক্তিবিদ্যার মধ্যে কলাবিদ্যার দিক বিদ্যমান রয়েছে। যুক্তিবিদ্যা আকারগত বিজ্ঞান হিসেবে বৈধ যুক্তির কিছু নমুনা প্রদান করে। তাই বলা যায়, যুক্তিবিদ্যার স্বরূপের আলোকে 'দৃশ্যকল্প-২' এর মাধ্যমে যুক্তিবিদ্যার কলাবিদ্যার দিক নির্দেশিত হয়েছে।"
        }
      ]
    },
    {
      "number": "2",
      "uddipok": "",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "জাত্যর্থক হলো কোনো পদের গুণের দিক। গুণগত দিক থেকে কোনো একটি পদ যেসব আবশ্যিক ও সাধারণ গুণকে বোঝায় ওই গুণকে পদের জাত্যর্থক বলে।"
        },
        {
          "label": "খ",
          "question": "",
          "explanation": "যে শব্দ বা শব্দসমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা হতে পারে সেসব শব্দ বা শব্দসমষ্টিকে পদ বলে। শব্দ দিয়ে পদ গঠিত হয়। বিভিন্ন প্রকার শব্দের মধ্যে একটি অংশ যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে। সকল শব্দ যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না। তাই সকল শব্দ পর্দ নয়।"
        },
        {
          "label": "গ",
          "question": "",
          "explanation": "উদ্দীপকের গুচ্ছ-২-এ প্রদত্ত শব্দগুলো সহপদযোগ্য শব্দ। নিচে ব্যাখ্যা করা হলো- উদ্দীপকের গুচ্ছ-২ এ যে শব্দগুলো উল্লেখ করা হয়েছে সেগুলো অন্য পদের সাহায্য নিয়ে যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে। যুক্তিবাক্য গঠিত হয় পদ দিয়ে। আর পদ গঠিত হয় শব্দ দিয়ে। যে শব্দ বা শব্দসমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা হতে পারে সেসব শব্দ বা শব্দসমন্টিকে পদ বলে। পদ হওয়ার যোগ্যতার দিক থেকে শব্দকে তিন ভাগে ভাগ করা যায়। যার মধ্যে একটি হলো সহপদযোগ্য শব্দ। যে শব্দ বা শব্দসমষ্টি সরাসরি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না; কিন্তু অন্য শব্দের সাহায্য নিয়ে যুক্তিবাক্যের পদ হিসেবে ব্যবহৃত হয় সেসব শব্দ বা শব্দসমষ্টিকে সহপদযোগ্য শব্দ বলে। তেমনি  উদ্দীপকের 'গুচ্ছ- ২'-এর শব্দগুলো হলো- টি, টা, খানা। এসব শব্দ সরাসরি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না; কিন্তু অন্য শব্দের সাহায্য নিয়ে পদ হিসেবে ব্যবহৃত হতে পারে। যেমন- বইটি হয় দর্শনের, কলমটা হয় সুন্দর, পুস্তকখানা হয় বিজ্ঞানের ইত্যাদি। যেহেতু 'গুচ্ছ-২' এর শব্দগুলো অন্য শব্দের সাহায্য নিয়ে যুক্তিবাক্যের পদ হিসেবে ব্যবহৃত হতে পারে, তাই শব্দগুলো সহপদযোগ্য শব্দ।"
        },
        {
          "label": "ঘ",
          "question": "",
          "explanation": "উদ্দীপরে গুচ্ছ-১ এর শব্দগুলোর দ্বারা পদযোগ্য শব্দ এবং গুচ্ছ-৩ এর শব্দগুলো দ্বারা পদ নিরপেক্ষ শব্দ নির্দেশিত হয়েছে। আর এই দুই প্রকার শব্দের মধ্যে বিভিন্ন দিক দিয়ে পার্থক্য রয়েছে। নিচে শব্দের প্রকারভেদের আলোকে এদের পার্থক্য বিশ্লেষণ করা হলো- পদ হওয়ার যোগ্যতার ভিত্তিতে শব্দকে তিন ভাগে ভাগ করা হয় যার মধ্যে একটি হলো পদযোগ্য শব্দ। যেসব শব্দ সরাসরি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে সেসব শব্দকে পদযোগ্য শব্দ বলে। উদ্দীপকের 'গুচ্ছ-১' এর শব্দগুলো হলো- বই, আম। এসব শব্দ স্বাধীনভাবে কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে। যেমন- সকল বই হয় জ্ঞানমূলক, সকল আম হয় পুষ্টিসম্পন্ন। এখানে শব্দগুলো স্বাধীনভাবে যুক্তিবাক্যের পদ হিসেবে ব্যবহৃত হয়েছে। তাই 'গুচ্ছ-১'-এর শব্দগুলো দ্বারা পদযোগ্য শব্দ নির্দেশিত হয়েছে। অপরদিকে, পদ হওয়ার যোগ্যতার ভিত্তিতে শব্দকে তিন ভাগে ভাগ করা যায়, যার মধ্যে একটি হলো পদ নিরপেক্ষ শব্দ। এসব শব্দ স্বাধীনভাবে যুক্তিবাক্যে পদ হিসেবে ব্যবহৃত হতে পারে না, আবার অন্য শব্দের সাহায্য নিয়েও যুক্তিবাক্যে পদ হতে পারে না। অর্থাৎ, যেসব শব্দ স্বাধীনভাবে বা অন্য কোনো শব্দের সাহায্য নিয়েও কোনো যুক্তিবাক্যের পদ হিসেবে ব্যবহৃত হতে পারে না, সেসব শব্দকে পদ নিরপেক্ষ শব্দ বলে। উদ্দীপকের 'গুচ্ছ-৩' এর শব্দগুলো হলো- বাহ! আহা।। এসব শব্দ স্বাধীনভাবে বা অন্য কোনো শব্দের সাহায্য নিয়েও কোনো যুক্তিবাক্যে পদ হিসেবে ব্যবহূত হতে পারে না।"
        }
      ]
    },
    {
      "number": "3",
      "uddipok": "",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "যে শব্দ বা শব্দসমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা ব্যবহারের উপযুক্ত হয় সে শব্দ বা শব্দসমষ্টিকে পদ বলে।"
        },
        {
          "label": "খ",
          "question": "",
          "explanation": "পদের সকল গুণই জাত্যর্থ। কোনো একটি পদ যে আবশ্যিক গুণ বা গুণাবলি প্রকাশ করে সেই গুণ বা গুণাবলিকে ওই পদের জাত্যর্থ বলে। অর্থাৎ জাত্যর্থ হলো- কোনো পদের অপরিহার্য বা আবশ্যিক গুণ। যেমন- 'মানুষ' পদের জাত্যর্থ হলো- জীববৃত্তি ও বুদ্ধিবৃত্তি। তাহলে দেখা যাচ্ছে, পদের সকল গুণই জাত্যর্থ।"
        },
        {
          "label": "গ",
          "question": "",
          "explanation": "উদ্দীপকের চিত্র-১ এ পদের ব্যক্ত্যর্থ প্রকাশিত হয়েছে।ব্যাখ্যা করা হলো- কোনো একটি পদের দুটি দিক থাকে। যথা- সংখ্যা বা পরিমাণগত দিক ও গুণগত দিক। পদের পরিমাণগত দিককে ব্যক্তার্থ বলে। কোনো একটি পদ একই অর্থে যে বস্তু বা বস্তুসমূহের ওপর প্রযোজ্য হয় তাকে ঐ পদের ব্যক্তার্থ বলে। যেমন- 'মানুষ' পদটি সকল মানুষের ওপর প্রযোজ্য বিধায় 'মানুষ' পদের ব্যক্তার্থ 'সকল মানুষ'। তেমনি উদ্দীপকের 'চিত্র-১' এর প্রতি ক্ষেত্রে পদের সংখ্যাগত দিককে উপস্থাপন করা হয়েছে। এখানে আম আম, পাকা মিষ্টি আম সকল আম, মিষ্টি আম সকল মিষ্টি সকল পাকা মিষ্টি আম এমনটি উপস্থাপন করা হয়েছে। অর্থাৎ, 'চিত্র-১' এর প্রতিক্ষেত্রে পদের সংখ্যা বা পরিমাণগত দিককে উপস্থাপন করা হয়েছে। যেহেতু 'চিত্র-১' এর প্রতিক্ষেত্রে পদের সংখ্যা বা পরিমাণগত দিককে উপস্থাপন করা হয়েছে, তাই 'চিত্র-১' দ্বারা পদের ব্যক্ত্যর্থ নির্দেশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের 'চিত্র-১' এর মাধ্যমে পদের ব্যক্ত্যর্থ এবং 'চিত্র-২' এর মাধ্যমে পদের জাত্যর্থ নির্দেশিত হয়েছে। আর পদের ব্যক্ত্যর্থ ও জাত্যর্থের মধ্যে বিপরীতমুখী সম্পর্ক বিদ্যমান রয়েছে।এ সম্পর্ক সকল ক্ষেত্রে প্রযোজ্য নয়।বিশ্লেষণ করা হলো- একটি পদের দুটি দিক থাকে। যথা- সংখ্যা বা পরিমাণগত দিক এবং গুণগত দিক। পদের সংখ্যাগত দিককে বলা হয় ব্যক্ত্যর্থ। অর্থাৎ, কোনো একটি পদ একই অর্থে যে বস্তু বা বস্তুসমূহের ওপর প্রযোজ্য হয় তাকে ঐ পদের ব্যক্ত্যর্থ বলে। আর কোনো একটি পদ যে অপরিহার্য বা আবশ্যিক গুণ বা গুণাবলি প্রকাশ করে তাকে ঐ পদের জাত্যর্থ বলে। 'চিত্র-১' এ প্রতি ক্ষেত্রে পদের সংখ্যাগত দিক যেমন- সকল আম, সকল মিষ্টি আম, সকল পাকা মিষ্টি আম উপস্থাপন করা হয়েছে। তাই 'চিত্র-১' দ্বারা পদের ব্যক্ত্যর্থ নির্দেশিত হয়েছে। আর 'চিত্র-২' এর প্রতি ক্ষেত্রে পদের গুণ অর্থাৎ, আমত্ব + মিন্টত্ব + পাকাত্ব, আমত্ব+ মিষ্টত্ব, আমত্ব ইত্যাদি উপস্থাপন করা হয়েছে। আবার 'চিত্র-২' এর মাধ্যমে পদের জাত্যর্থ নির্দেশিত হয়েছে। পদের ব্যক্ত্যর্থ ও জাত্যর্থের মধ্যে গভীর সম্পর্ক বিদ্যমান। তবে এ সম্পর্ক বিপরীতমুখী। অর্থাৎ, যখন কোনো পদের ব্যক্ত্যর্থ বেড়ে যায় তখন পদের জাতার্থ কমে যায়; আবার যখন কোনো পদের জাত্যর্থ বেড়ে যায় তখন পদের ব্যক্ত্যর্থ কমে যায়। তবে এ সম্পর্ক সকল ক্ষেত্রে প্রযোজ্য হয় না। যেসব পদকে ক্রমিকভাবে সাজানো যায় না সেসব ক্ষেত্রে এ সম্পর্ক প্রযোজ্য নয়। নির্দিষ্ট ব্যক্ত্যর্থবিশিষ্ট একক পদের ক্ষেত্রে এটি প্রযোজ্য নয়। এছাড়া আরও কিছু ক্ষেত্রে এ নিয়মটি প্রযোজ্য নয়।"
        }
      ]
    },
    {
      "number": "4",
      "uddipok": "ধারণা-১: সকল কোকিল হয় কালো। ধারণা-২: কোনো দেশপ্রেমিক নয় অসাধু। ধারণা-৩: কিছু ফুল হয় সাদা।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "দুটি পদের মধ্যে স্বীকৃতি বা অস্বীকৃতিজ্ঞাপক কোনো সম্পর্কের লিখিত বা মৌখিক বিবৃতিকে যুক্তিবাক্য বলে।"
        },
        {
          "label": "খ",
          "question": "",
          "explanation": "অবধারণ যুক্তিবাক্য থেকে আলাদা। দুটি ধারণার মধ্যে স্বীকৃতি বা অস্বীকৃতিজ্ঞাপক মানসিক অবস্থাকে অবধারণ বলে। অর্থাৎ কোনো একটি ধারণা সম্পর্কে অন্য একটি ধারণা মনে মনে স্বীকার বা অস্বীকার করাই হলো অবধারণ। আর দুটি পদের মধ্যে স্বীকৃতি বা অস্বীকৃতিজ্ঞাপক কোনো সম্পর্কের লিখিত বা মৌখিক বিবৃতিকে বলে যুক্তিবাক্য। তাই দেখা যাচ্ছে, অবধারণ একটি মানসিক অবস্থা, যার যুক্তিবাক্য একটি প্রকাশিত রূপ। সুতরাং বলা যায়, \"অবধারণ মাত্রই যুক্তিবাক্য নয়।\""
        },
        {
          "label": "গ",
          "question": "",
          "explanation": "উদ্দীপকের 'ধারণা-২' এর মাধ্যমে সার্বিক নঞর্থক যুক্তিবাক্যের প্রতিফলিত  হয়েছে। নিচে এর স্বরূপ ব্যাখ্যা করা হলো- যুক্তিবাক্য হলো দুটি পদের মধ্যকার স্বীকৃতি বা অস্বীকৃতিজ্ঞাপক সম্পর্কের লিখিত বা মৌখিক বিবৃতি। যখন দুটি পদের মধ্যকার সম্পর্ক লিখিত বা মৌখিকভাবে প্রকাশ করা হয় তখন তাকে যুক্তিবাক্য বলে। যুক্তিবাক্যকে গুণ ও পরিমাণের যৌথ নীতি অনুযায়ী চার ভাগে ভাগ করা যায় যার মধ্যে একটি হলো সার্বিক নঞর্থক বা 'E' যুক্তিবাক্য। এই প্রকার যুক্তিবাক্য পরিমাণের দিক থেকে সার্বিক। আর গুণের দিক থেকে নঞর্থক। তাই বলা যায়, যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে অস্বীকার করে তাকে সার্বিক নঞর্থক বা 'E' যুক্তিবাক্য বলে। তেমনি উদ্দীপকের 'ধারণা-২' এর যুক্তিবাক্যটি হলো- 'কোনো দেশপ্রেমিক নয় অসাধু'। এখানে যুক্তিবাক্যটি বিধেয় পদটি (অসাধু) উদ্দেশ্য পদের (দেশপ্রেমিক) সকল ব্যক্ত্যর্থকে অস্বীকার করেছে। যেহেতু যুক্তিবাক্যটির বিধেয় পদটি উদ্দেশ্য পদের সমগ্র ব্যক্ত্যর্থকে অস্বীকার করেছে, তাই বলা যায়  'ধারণা-২' এর মাধ্যমে সার্বিক নঞর্থক বা 'E' যুক্তিবাক্য নির্দেশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের ধারণা-১ এর মাধ্যমে সার্বিক সদর্থক যুক্তিবাক্য এবং ধারণা-৩ এর মাধ্যমে বিশেষ সদর্থক যুক্তিবাক্য নির্দেশিত হয়েছে। নিচে এদের পার্থক্য তুলে ধরা হলো- যুক্তিবাক্যকে গুণ ও পরিমাণের যৌথ নীতি অনুযায়ী চার ভাগে ভাগ করা যায়, যার মধ্যে একটি হলো সার্বিক সদর্থক যুক্তিবাক্য। এই প্রকার যুক্তিবাক্য পরিমাণের দিক থেকে সার্বিক এবং গুণের দিক থেকে সদর্থক। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে স্বীকার করে তাকে সার্বিক সদর্থক যুক্তিবাক্য বলে। উদ্দীপকের ধারণা-১ এর যুক্তিবাক্যটি হলো- সকল কোকিল হয় কালো। এখানে যুক্তিবাক্যটির বিধেয় পদ কালো উদ্দেশ্য পদ কোকিল-এর সমগ্র ব্যক্ত্যর্থকে স্বীকার করেছে। তেমনি উদ্দীপকের ধারণা- ১ এর মাধ্যমে সার্বিক সদর্থক যুক্তিবাক্য নির্দেশিত হয়েছে। অপরদিকে, গুণ ও পরিমাণের যৌথ নীতি অনুযায়ী যুক্তিবাক্যকে চার ভাগে ভাগ করা যায়, যার মধ্যে একটি হলো বিশেষ সদর্থক যুক্তিবাক্য। যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থকে স্বীকার করে তাকে বিশেষ সদর্থক যুক্তিবাক্য বলে। উদ্দীপকের ধারণা-৩ এর যুক্তিবাক্যটি হলো- কিছু ফুল হয় সাদা। এখানে যুক্তিবাক্যের বিধেয় পদটি সাদা উদ্দেশ্য পদ ফুল এর আংশিক ব্যক্ত্যর্থকে স্বীকার করেছে। তাই বলা যায় যে,  উদ্দীপকের ধারণা-৩ এর মাধ্যমে বিশেষ সদর্থক যুক্তিবাক্য নির্দেশিত হয়েছে।"
        }
      ]
    },
    {
      "number": "5",
      "uddipok": "",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "একটি যুক্তিবাক্যে কোনো একটি পদ যখন তার সম্পূর্ণ ব্যক্ত্যর্থের ভিত্তিতে প্রকাশিত হয় তখন ওই পদকে ব্যাপ্য পদ বলে।"
        },
        {
          "label": "খ",
          "question": "",
          "explanation": "বিশেষ যুক্তিবাক্যের উদ্দেশ্য পদ আংশিক ব্যক্ত্যর্থ নিয়ে ব্যবহৃত হয় তাই এটি অব্যাপ্য। কোনো যুক্তিবাক্যে একটি পদ তার আংশিক ব্যক্ত্যর্থ নিয়ে ব্যবহৃত হলে তাকে অব্যাপ্য পদ বলে। আবার, যে যুক্তিবাক্যে বিধেয় পদকে উদ্দেশ্য পদের আংশিক ব্যক্ত্যর্থ সম্পর্কে স্বীকার বা অস্বীকার করা হয় তাকে বিশেষ যুক্তিবাক্য বলে। সুতরাং, আংশিক ব্যক্ত্যর্থ নির্দেশক পদকে যেহেতু অব্যাপ্য বলা হয়, সেহেতু বিশেষ যুক্তিবাক্যের উদ্দেশ্য পদ অব্যাপ্য।"
        },
        {
          "label": "গ",
          "question": "",
          "explanation": "উদ্দীপকের চিত্র-১ পদের জাত্যর্থতা অনুসারে সার্বিক সদর্থক যুক্তিবাক্যকে নির্দেশ করে। নিচে তা ব্যাখ্যা করা হলো- যুক্তিবাক্যকে গুণ ও পরিমাণের যৌথ নীতি অনুযায়ী চার ভাগে ভাগ করা যায়, যার মধ্যে একটি হলো সার্বিক সদর্থক যুক্তিবাক্য। এই প্রকার যুক্তিবাক্য পরিমাণের দিক থেকে সার্বিক এবং গুণের দিক থেকে সদর্থক। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে স্বীকার করে তাকে সার্বিক সদর্থক যুক্তিবাক্য বলে। পদের ব্যাপ্যতার নিয়ম অনুযায়ী সার্বিক যুক্তিবাক্যের উদ্দেশ্য পদ ব্যাপ্য। আর নঞর্থক যুক্তিবাক্যের বিধেয় পদ ব্যাপ্য। তাই পদের ব্যাপ্যতার নিয়ম অনুযায়ী সার্বিক সদর্থক যুক্তিবাক্যের কেবল উদ্দেশ্য পদ ব্যাপ্য। তেমনি উদ্দীপকের চিত্র-১ এ পদের যে ব্যাপ্যতা দেখানো হয়েছে।সেখানে কেবল উদ্দেশ্য পদ ব্যাপ্য দেখানো হয়েছে। আর সার্বিক সদর্থক যুক্তিবাক্যের উদ্দেশ্য পদ ব্যাপ্য। তাই বলা যায় যে উদ্দীপকের চিত্র-১ পদের ব্যাপতা অনুসারে সার্বিক সদর্থক যুক্তিবাক্য নির্দেশ করে।"
        },
        {
          "label": "ঘ",
          "question": "",
          "explanation": "পদের ব্যাপ্যতার দিক থেকে চিত্র-২-এর মাধ্যমে সার্বিক নঞর্থক  যুক্তিবাক্য এবং চিত্র-৩-এর মাধ্যমে বিশেষ সদর্থক যুক্তিবাক্য নির্দেশিত হয়েছে।নিচে এদের মধ্যকার পার্থক্য নির্ণয় করা হলো- যুক্তিবাক্যকে গুণ ও পরিমাণ অনুসারে যে চার ভাগে ভাগ করা যায় তার মধ্যে একটি হলো সার্বিক নঞর্থক যুক্তিবাক্য। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে অস্বীকার করে তাকে সার্বিক নঞর্থক যুক্তিবাক্য বলে। পদের ব্যাপ্যতার নিয়ম অনুযায়ী সার্বিক যুক্তিবাক্যের উদ্দেশ্য পদ ব্যাপ্য। আর নঞর্থক যুক্তিবাক্যের বিধেয় পদ ব্যাপ্য। তাই পদের ব্যাপ্যতার দিক থেকে সার্বিক যুক্তিবাক্যের উদ্দেশ্য ও বিধেয় উভয় পদ ব্যাপ্য। তেমনি উদ্দীপকের চিত্র-২ এ পদের ব্যাপ্যতার যে রূপ উপস্থাপন করা হয়েছে সেখানে উদ্দেশ্য ও বিধেয় উভয় পদ ব্যাপ্য দেখানো হয়েছে। তাই চিত্র-২ এর মাধ্যমে সার্বিক নঞর্থক যুক্তিবাক্য নির্দেশিত হয়েছে। অপরদিকে, যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থকে স্বীকার করে তাকে বিশেষ সদর্থক যুক্তিবাক্য বলে। পদের ব্যাপ্যতার নিয়ম অনুযায়ী বিশেষ হওয়ায় যুক্তিবাক্যের উদ্দেশ্য পদ ব্যাপ্য নয়। আর সদর্থক হওয়ায় যুক্তিবাক্যের বিধেয় পদ ব্যাপ্য নয়। তাই পদের ব্যাপ্যতার নিয়ম অনুযায়ী  যুক্তিবাক্যের কোনো পদই ব্যাপ্য নয়। উদ্দীপকের চিত্র- ৩ এ পদের ব্যাপ্যতার যে রূপ দেখানো হয়েছে, সেখানে কোনো পদই ব্যাপ্য দেখানো হয়নি।"
        }
      ]
    },
    {
      "number": "6",
      "uddipok": "দৃশ্যকল্প-১: বিড়াল হয় গৃহপালিত প্রাণী। দৃশ্যকল্প-২: সাবিনা একজন বিচক্ষণ অর্থনীতিবিদ। দৃশ্যকল্প-৩: রায়হান সাহেব ১৯৭১ সালে জন্মগ্রহণ করন।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "যে গুণ বা গুণাবলি কোনো জাতি বা শ্রেণিকে সমজাতীয় অন্যান্য জাতি বা শ্রেণিকে পৃথক করে সেসব গুণ বা গুণাবলিকে বিভেদক লক্ষণ বলে।"
        },
        {
          "label": "খ",
          "question": "",
          "explanation": "বিধেয় হলো যুক্তিবাক্যের একটি পদ। কোনো একটি যুক্তিবাক্যের উদ্দেশ্য পদ সম্পর্কে যা কিছু স্বীকার বা অস্বীকার করা হয় তাকে বিধেয় বলে। আর বিধেয়ক হলো এক প্রকার সম্পর্ক। কোনো জাতি বা শ্রেণিবাচক বিধেয় পদবিশিষ্ট সদর্থক যুক্তিবাক্যের উদ্দেশ্য ও বিধেয় পদের মধ্যে যেসব সম্পর্ক থাকতে পারে, সেসব সম্পর্ককে বিধেয়ক বলে। যেহেতু বিধেয় একটি পদ এবং বিধেয়ক এক প্রকার সম্পর্ক, তাই বিধেয় ও বিধেয়ক এক নয়।"
        },
        {
          "label": "গ",
          "question": "",
          "explanation": "উদ্দীপকের দৃশ্যকল্প-১ এ বিধেয়ক হিসেবে জাতি ও উপজাতির সম্পর্ক প্রকাশিত হয়েছে। নিচে এদের সম্পর্ক বিধেয়কের আলোকে ব্যাখ্যা করা হলো- বিধেয়কের প্রকারভেদগুলোর মধ্যে দুটি হলো জাতি ও উপজাতি। দুটি শ্রেণিবাচক পদ যখন এককভাবে বিদ্যমান থাকে যে এদের একটির ব্যক্ত্যর্থ অন্যটির ব্যক্ত্যর্থের চেয়ে বেশি এবং বেশি ব্যক্ত্যর্থপূর্ণ পদটি কম ব্যক্ত্যর্থপূর্ণ পদটিকে অন্তর্ভুক্ত করে তখন বেশি ব্যক্ত্যর্থপূর্ণ পদটিকে বলা হয় জাতি। আর কম ব্যক্ত্যর্থপূর্ণ পদটিকে বলা হয় উপজাতি। তেমনি উদ্দীপকের দৃশ্যকল্প-১ এ 'বিড়াল হয় গৃহপালিত প্রাণী'। এখানে বিড়াল উপজাতিটি গৃহপালিত প্রাণী জাতির অন্তর্ভুক্ত। তাই উদ্দীপকের দৃশ্যকল্প-১ এর মাধ্যমে জাতি ও উপজাতি নির্দেশিত হয়েছে। জাতি ও উপজাতির প্রকৃতি পর্যালোচনা করলে দেখা যায়, এরা উভয়ই বিধেয়ক শ্রেণির অন্তর্ভুক্ত। জাতি ও উপজাতি উভয়ই শ্রেণিবাচক পদ। জাতি বলতে যেমন কোনো শ্রেণিকে বোঝায়, তেমনি উপজাতি বলতেও একটি শ্রেণিকে বোঝায়। জাতি ও উপজাতি পরস্পর সাপেক্ষ পদ। কেননা জাতি হতে গেলে উপজাতি থাকতে হয়। আর উপজাতি হতে গেলে কোনো না কোনো জাতির অন্তর্ভুক্ত হতে হয়। তাই বলা যায়  জাতি ও উপজাতি বিভিন্ন দিক থেকে সম্পর্কিত।"
        },
        {
          "label": "ঘ",
          "question": "",
          "explanation": "উদ্দীপকের দৃশ্যকল্প-২ ও দৃশ্যকল্প-৩ এর দাগ দেওয়া বিধেয়কগুলো একই প্রকৃতির নয়।নিচে তা বিশ্লেষণ করা হলো- বিধেয়কের প্রকারভেদগুলোর মধ্যে একটি হলো উপলক্ষণ। উপলক্ষণ জাত্যর্থের অংশ নয়। তবে জাত্যর্থ থেকে অনিবার্যভাবে নিঃসৃত হয়। যে গুণ বা গুণাবলি কোনো পদের জাত্যর্থের অংশ নয় কিন্তু পদটির জাত্যর্থ থেকে অনিবার্যভাবে নিঃসৃত হয় তাকে উপলক্ষণ - বলে। উপলক্ষণ তাই জাত্যর্থ থেকে নিঃসৃত গুণ। উদ্দীপকের দৃশ্যকল্প-২ এর দাগ দেওয়া শব্দটি হলো বিচক্ষণ। এখানে বিচক্ষণ পদটি মানুষ পদের জাত্যর্থ বুদ্ধিবৃত্তি থেকে অনিবার্যভাবে নিঃসৃত হয়। যেহেতু বিচক্ষণ গুণটি জাত্যর্থ থেকে অনিবার্যভাবে নিঃসৃত হয়, তাই দৃশ্যকল্প-২ দ্বারা উপলক্ষণ নির্দেশিত হয়েছে। অপরদিকে, যে গুণ বা গুণাবলি কোনো পদের জাত্যর্থের অংশ নয়; আবার পদটির জাত্যর্থ থেকে অনিবার্যভাবে নিঃসৃত হয় না তাকে অবান্তর লক্ষণ বলে।তেমনি উদ্দীপকের দৃশ্যকল্প-৩ এ দাগ দেওয়া শব্দটি - হলো ১৯৭১। এখানে ১৯৭১ কোনো পদের জাত্যর্থ নয়; আবার কোনো পদের জাত্যর্থ থেকে নিঃসৃতও নয়। দৃশ্যকল্প-৩ অনুযায়ী এটি রায়হান সাহেবের জন্মসাল। তাই বলা যায় যে, দৃশ্যকল্প-৩ এর মাধ্যমে বিধেয়ক হিসেবে অবান্তর লক্ষণ নির্দেশিত হয়েছে।"
        }
      ]
    },
    {
      "number": "7",
      "uddipok": "দৃশ্যকল্প-১: বঙ্গোপসাগরের পানি হয় লবণাক্ত ভূমধ্যসাগরের পানি হয় লবণাক্ত লোহিত সাগরের পানি হয় লবণাক্ত সুতরাং  সকল সাগরের পানি হয় লবণাক্ত দৃশ্যকল্প-২: সকল দার্শনিক হন ন্যায়পরায়ণ রাসেল হন একজন দার্শনিক সুতরাং  রাসেল হন ন্যায়পরায়ণ",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "যে অনুমানে একাধিক আশ্রয়বাক্য থেকে সিদ্ধান্তে উপনিত হওয়া যায়, তাকে মাধ্যম অনুমান বলে।"
        },
        {
          "label": "খ",
          "question": "",
          "explanation": "যে অবরোহ অনুমানে মাত্র একটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অমাধ্যম অনুমান বলে। অমাধ্যম অনুমানে তাই আশ্রয়বাক্য থাকে মাত্র একটি। একটি আশ্রয়বাক্য হওয়ার কারণে এখানে আশ্রয়বাক্যে বিবৃত বিষয়কে একটু ভিন্নভাবে সিদ্ধান্ত আকারে উপস্থাপন করা হয়। যেহেতু অমাধ্যম অনুমানে আশ্রয়বাক্যের বিষয়কে একটু ভিন্নভাবে সিদ্ধান্ত আকারে উপস্থাপন করা হয়, তাই অমাধ্যম অনুমানের সিন্ধান্তে কোনো নতুনত্ব থাকে না।"
        },
        {
          "label": "গ",
          "question": "",
          "explanation": "উদ্দীপকের দৃশ্যকল্প-১ এর মাধ্যমে আরোহ অনুমান প্রতিফলিত হয়েছে। নিচে তা ব্যাখ্যা করা হলো- অনুমানকে প্রধানত দুই ভাগে ভাগ করা হয়েছে, যার মধ্যে একটি হলো আরোহ অনুমান। এই প্রকার অনুমানে বিশেষ থেকে সার্বিকে গমন করা হয়। তাই বলা যায়, যে অনুমানে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয়, তাকে আরোহ অনুমান বলে। তেমনি উদ্দীপকের 'দৃশ্যকল্প-১ এ বঙ্গোপসাগর, ভূমধ্যসাগর, লোহিত সাগর প্রভৃতি বিশেষ বিশেষ সাগরের পানির লবণাক্ততা পর্যবেক্ষণের অভিজ্ঞতার ভিত্তিতে সকল সাগরের পানি হয় লবণাক্ত এই সিদ্ধান্ত প্রতিষ্ঠা করা হয়েছে। তাই দৃশ্যকল্প-১ এর মাধ্যমে আরোহ অনুমান নির্দেশিত হয়েছে। আরোহ অনুমানে বিশেষ থেকে সার্বিকে গমন করা হয় বিধায় এর সিদ্ধান্ত সবসময় আশ্রয়বাক্য থেকে বেশি ব্যাপক হয়। আরোহ অনুমানের আশ্রয়বাক্য ও সিদ্ধান্তের মধ্যে অনিবার্য সম্পর্ক নাও থাকতে পারে। তাই বলা যায় যে,উদ্দীপকের দৃশ্যকল্প-১ এর মাধ্যমে আরোহ অনুমানের প্রতিফলিত হয়েছে।"
        },
        {
          "label": "ঘ",
          "question": "",
          "explanation": "দৃশ্যকল্প-১ এর মাধ্যমে আরোহ অনুমান এবং দৃশ্যকল্প-২ এর মাধ্যমে অবরোহ অনুমান নির্দেশিত হয়েছে। আর এ অনুমান পরস্পর বিপরীতধর্মী।নিচে উক্তিটি বিশ্লেষণ করা হলো- যে অনুমানের বিশেষ বিশেষ দৃষ্টান্তের প্রত্যক্ষণের ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয় তাকে আরোহ অনুমান বলে। উদ্দীপকের দৃশ্যকল্প-১ এ বঙ্গোপসাগর, ভূমধ্যসাগর, লোহিত সাগর প্রভৃতি বিশেষ সাগরের পানির লবাণাক্ততার অভিজ্ঞতার ভিত্তিতে 'সকল সাগরের পানি হয় লবণাক্ত' এই সিদ্ধান্ত প্রতিষ্ঠা করা হয়েছে। তাই 'দৃশ্যকল্প-১ এর মাধ্যমে আরোহ অনুমান নির্দেশিত হয়েছে। আরোহ অনুমানে বিশেষ থেকে সার্বিকে গমন করা হয়। তাই আরোহ অনুমানের সিদ্ধান্ত সবসময় আশ্রয়বাক্য থেকে বেশি ব্যাপক হয়। আরোহ অনুমানের আশ্রয়বাক্য ও সিদ্ধান্তের মধ্যে অনিবার্য সম্পর্ক নাও থাকতে পারে। আর আরোহ অনুমানের লক্ষ্য, থাকে আকারগত ও বস্তুগত উভয় প্রকার সত্যতা প্রতিষ্ঠা করা। আবার, যে অনুমানে এক বা একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অবরোহ অনুমান বলে। উদ্দীপকের 'দৃশ্যকল্প-২' এ সকল দার্শনিক হন ন্যায়পরায়ণ' এবং 'রাসেল হন একজন দার্শনিক'-এই দুটি আশ্রয়বাক্য থেকে 'রাসেল হন ন্যায়পরায়ণ'-এই সিদ্ধান্ত অনুমিত হয়েছে। তাই-'দৃশ্যকল্প-২' এর মাধ্যমে অবরোহ অনুমান নির্দেশিত। হয়েছে। অবরোহ অনুমানের ক্ষেত্রে সাধারণত সার্বিক থেকে বিশেষে গমন করা হয়। তাই অবরোহ অনুমানের সিদ্ধান্ত আশ্রয়বাক্য থেকে সাধারণত কম ব্যাপক হয়ে থাকে। আর অবরোহ অনুমানের লক্ষ্য থাকে কেবল আকারগত সত্যতা প্রতিষ্ঠা করা।"
        }
      ]
    },
    {
      "number": "8",
      "uddipok": "'যুক্তি-১': সকল আইনজীবী হন যুক্তিবাদী  সুতরাং কিছু যুক্তিবাদী ব্যক্তি হন আইনজীবী 'যুক্তি-২': ঢাকা হয় বাংলাদেশের রাজধানী সুতরাং বাংলাদেশের রাজধানী হয় ঢাকা",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "যে অমাধ্যম অবরোহ অনুমানে গুণের পরিবর্তন না করে আশ্রয়বাক্যের উদ্দেশ্য ও বিধেয় পদকে ন্যায়সংগতভাবে স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে।"
        },
        {
          "label": "খ",
          "question": "",
          "explanation": "অমাধ্যম অনুমান একটি অবরোহ অনুমান। কারণ- ১. এর সিদ্ধান্তটি কোনোভাবেই আশ্রয়বাক্য থেকে বেশি ব্যাপক হতে পারে না। ২. এর সিদ্ধান্তটি আশ্রয়বাক্য থেকে নতুন কোনো তথ্য প্রদান করে না।"
        },
        {
          "label": "গ",
          "question": "",
          "explanation": "যুক্তি-১ এ অমাধ্যম অনুমানের প্রকারভেদ আবর্তনকে নির্দেশ করে। ব্যাখ্যা করা হলো- অমাধ্যম অনুমানের প্রকারভেদগুলোর মধ্যে একটি হলো আবর্তন। এই প্রকার অনুমানে আশ্রয়বাক্যের গুণ অপরিবর্তিত থাকে। আর আশ্রয়বাক্যের উদ্দেশ্য ও বিধেয় পদের ন্যায়সংগতভাবে স্থান পরিবর্তিত হয়। তাই বলা যায়, যে অমাধ্যম অবরোহ অনুমানে আশ্রয়বাক্যের গুণ অপরিবর্তিত রেখে আশ্রয়বাক্যের উদ্দেশ্য ও বিধেয় পদের ন্যায়সংগতভাবে স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে। তেমনি উদ্দীপকের যুক্তি-১ এ সকল আইনজীবী হন যুক্তিবাদী-এই আশ্রয়বাক্য থেকে কিছু যুক্তিবাদী ব্যক্তি হন আইনজীবী এই সিদ্ধান্ত প্রতিষ্ঠা করা হয়েছে। এখানে আশ্রয়বাকোর গুণ অপরিবর্তিত রয়েছে কিন্তু উদ্দেশ্য ও বিধেয় পদের ন্যায়সংগতভাবে স্থান পরিবর্তিত হয়েছে। তাই যুক্তি-১ এর দ্বারা আবর্তন নির্দেশিত হয়েছে। আবর্তনের সিদ্ধান্ত সবসময় আশ্রয়বাক্য থেকে কম ব্যাপক বা আশ্রয়বাক্যের সমব্যাপক হয়। কিন্তু কোনোভাবেই আশ্রয়বাক্য থেকে বেশি ব্যাপক হয় না।"
        },
        {
          "label": "ঘ",
          "question": "",
          "explanation": "যুক্তি-১ এর মাধ্যমে অ-সরল আবর্তন এবং যুক্তি-২ এর মাধ্যমে সরল আবর্তন নির্দেশিত হয়েছে। নিচে এদের মূল পার্থক্য বিশ্লেষণ করা হলো- যে আবর্তনে আশ্রয়বাক্য ও সিদ্ধান্তের পরিমাণ ভিন্ন হয় তাকে অ-সরল আবর্তন বলে। উদ্দীপকের যুক্তি-১ এ সকল আইনজীবী হন যুক্তিবাদী এই আশ্রয়বাক্য থেকে কিছু যুক্তিবাদী ব্যক্তি হন আইনজীবী এই সিদ্ধান্ত প্রতিষ্ঠা করা হয়েছে। এখানে আশ্রয়বাক্য ও সিদ্ধান্তের পরিমাণ ভিন্ন। তাই উদ্দীপকের যুক্তি-১ এর মাধ্যমে অ-সরল আবর্তন নির্দেশিত হয়েছে। অপরদিকে, যে আবর্তনে আশ্রয়বাক্য ও সিদ্ধান্তের পরিমাণ একই হয় সে আবর্তনকে সরল আবর্তন বলে। উদ্দীপকের যুক্তি-২ এ ঢাকা হয় বাংলাদেশের রাজধানী এই আশ্রয়বাক্য থেকে বাংলাদেশের রাজধানী হয় ঢাকা এই সিদ্ধান্ত অনুমিত হয়েছে। এখানে আশ্রয়বাক্য ও সিদ্ধান্তের পরিমাণ একই। তাই যুক্তি-২ এর মাধ্যমে বিশেষ প্রকারের যুক্তিবাক্যের সরল আবর্তন নির্দেশিত হয়েছে।"
        }
      ]
    },
    {
      "number": "9",
      "uddipok": "দৃশ্য-১: কিছু চিকিৎসক হন দক্ষ সুতরাং কিছু দক্ষ ব্যক্তি হন চিকিৎসক দৃশ্য-২: কিছু চিকিৎসক হন দক্ষ সুতরাং কিছু চিকিৎসক নন অদক্ষ",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "যে অমাধ্যম অবরোহ অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে আশ্রয়বাক্যের বিধেয় পদের বিরুদ্ধ পদকে বিধেয় হিসেবে ব্যবহার করে সিদ্ধান্ত অনুমিত হয় তাকে প্রতিবর্তন বলে।"
        },
        {
          "label": "খ",
          "question": "",
          "explanation": "যুক্তিবাক্যের আবর্তন সম্ভব নয়। কেননা আবর্তনের নিয়ম অনুযায়ী O যুক্তিবাক্যের আবর্তন করা যায় না। O যুক্তিবাক্যের আবর্তন করতে গেলে এর অব্যাপ্য উদ্দেশ্য পদ ও সিদ্ধান্তে বিধেয় হিসেবে ব্যবহৃত হয় এবং ব্যাপ্য হয়। তাই O যুক্তিবাক্যের আবর্তন করা যায় না।"
        },
        {
          "label": "গ",
          "question": "",
          "explanation": "উদ্দীপকের দৃশ্য-১ এর মাধ্যমে আবর্তন নির্দেশিত হয়েছে। আর আবর্তনের জন্য সুনির্দিষ্ট কিছু নিয়ম রয়েছে। অমাধ্যম অনুমানের একটি বিশেষ প্রকারভেদ হলো আবর্তন। এই প্রকার অনুমানে আশ্রয়বাক্যের গুণ অপরিবর্তিত থাকে। কিন্তু আশ্রয়বাক্যের উদ্দেশ্য ও বিধেয় পদের ন্যায়সংগতভাবে স্থান পরিবর্তনের মাধ্যমে সিদ্ধান্ত অনুমিত হয়। তাই বলা যায়, যে অমাধ্যম অবরোহ অনুমানে আশ্রয়বাক্যের গুণের পরিবর্তন না করে আশ্রয়বাক্যের উদ্দেশ্য ও বিধেয় পদের ন্যায়সংগতভাবে স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে।  উদ্দীপকের দৃশ্য-১ এ 'কিছু চিকিৎসক হন দক্ষ এই আশ্রয়বাক্য থেকে কিছু দক্ষ ব্যক্তি হন চিকিৎসক- এই সিদ্ধান্ত প্রতিষ্ঠা করা হয়েছে। এখানে আশ্রয়বাক্যের গুণ অপরিবর্তিত রয়েছে কিন্তু উদ্দেশ্য ও বিধেয় পদের ন্যায়সংগতভাবে স্থান পরিবর্তিত হয়েছে। তাই যুক্তি-১ এর মাধ্যমে অমাধ্যম অনুমানের প্রকারভেদ আবর্তন নির্দেশিত হয়েছে। আবর্তনের ক্ষেত্রে (১) আশ্রয়বাক্যের উদ্দেশ্য পদ সিদ্ধান্তে বিধেয় হবে, (২) আশ্রয়বাক্যের বিধেয় পদ সিদ্ধান্তে উদ্দেশ্য পদ হবে, (৩) আশ্রয়বাক্য ও সিদ্ধান্তের গুণ অভিন্ন হবে এবং (৪) আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হতে পারবে না- এ চারটি নিয়ম রয়েছে।"
        },
        {
          "label": "ঘ",
          "question": "",
          "explanation": "উদ্দীপকের দৃশ্য-১-এর মাধ্যমে আবর্তন এবং দৃশ্য-২-এর মাধ্যমে প্রতিবর্তন নির্দেশিত হয়েছে। তাই দৃশ্য-১ ও দৃশ্য-২ একই প্রকৃতির নয়। উক্তিটির যথার্থতা বিশ্লেষণ করা হলো- অমাধ্যম অনুমানের প্রকারভেদের একটি হলো আবর্তন। এই প্রকার অমাধ্যম অনুমানে আশ্রয়বাক্যের গুণের পরিবর্তন হয় না। কিন্তু আশ্রয়বাক্যের উদ্দেশ্য ও বিধেয় পদের ন্যায়সংগতভাবে স্থান পরিবর্তিত হয়। তাই বলা যায়, যে অমাধ্যম অবরোহ অনুমানে আশ্রয়বাক্যের গুণের পরিবর্তন না করে আশ্রয়বাক্যের উদ্দেশ্য ও বিধেয় পদের ন্যায়সংগতভাবে স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে। উদ্দীপকের দৃশ্য-১-এ কিছু চিকিৎসক হন দক্ষ এই আশ্রয়বাক্য থেকে 'কিছু দক্ষ ব্যক্তি হন চিকিৎসক' এই সিদ্ধান্ত প্রতিষ্ঠা করা হয়েছে। এখানে আশ্রয়বাক্যের গুণের পরিবর্তন না করে আশ্রয়বাক্যের উদ্দেশ্য ও বিধেয় পদের ন্যায়সংগতভাবে স্থান পরিবর্তনের মাধ্যমে সিদ্ধান্ত অনুমিত হয়েছে। তাই যুক্তি-১-এর মাধ্যমে আবর্তন নির্দেশিত হয়েছে। অপরদিকে, যে অমাধ্যম অবরোহ অনুমানের আশ্রয়বাক্যের অর্থ অপরিবর্তিত রেখে গুণের পরিবর্তন করে এবং আশ্রয়বাক্যের বিধেয় পদের বিরুদ্ধ পদকে বিধেয় হিসেবে ব্যবহার করে সিদ্ধান্ত অনুমিত হয় তাকে প্রতিবর্তন বলে। উদ্দীপকের যুক্তি-২ এ 'কিছু চিকিৎসক হন দক্ষ' এই আশ্রয়বাক্য থেকে 'কিছু চিকিৎসক হন অদক্ষ' এই সিদ্ধান্ত প্রতিষ্ঠা করা হয়েছে। এখানে আশ্রয়বাক্যের অর্থ অপরিবর্তিত রয়েছে কিন্তু গুণের পরিবর্তন হয়েছে। আর আশ্রয়বাক্যের বিধেয় পদের বিরুদ্ধ পদ সিদ্ধান্তে বিধেয় হিসেবে ব্যবহৃত হয়েছে। তাই দৃশ্য-২ এর মাধ্যমে প্রতিবর্তন নির্দেশিত হয়েছে। তাই বলা যায়, দৃশ্য-১ ও দৃশ্য-২ একই প্রকৃতির নয়।"
        }
      ]
    },
    {
      "number": "10",
      "uddipok": "সকল প্রকৌশলী হন পরিশ্রমী সকল কৃষক হন পরিশ্রমী সুতরাং সকল কৃষক হন প্রকৌশলী",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "কোনো জ্ঞাত বিষয়ের ওপর ভিত্তি করে যখন কোনো অজ্ঞাত বিষয় সম্পর্কে সিদ্ধান্ত প্রতিষ্ঠা করা হয় তখন তাকে অনুমান বলে।"
        },
        {
          "label": "খ",
          "question": "",
          "explanation": "যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। একটি সহানুমানে তিনটি এবং কেবল তিনটি পদ থাকে। এটি সহানুমানের একটি আবশ্যিক নিয়ম। সহানুমানের এই নিয়ম লঙ্ঘন করে কোনো সহানুমানের যুক্তিতে তিনটির অধিক পদ ব্যবহার করলে সহানুমান ত্রুটিপূর্ণ হয়। সহানুমানের এই ত্রুটিকে চতুষ্পদী অনুপপত্তি বলে।"
        },
        {
          "label": "গ",
          "question": "",
          "explanation": "উদ্দীপকের প্রকৌশলী পদটি সহানুমানের প্রধান পদকে নির্দেশ করে। নিচে তা ব্যাখ্যা করা হলো- যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। একটি সহানুমানে তিনটি পদ থাকে যার মধ্যে একটি হলো প্রধান পদ। সহানুমানের সিদ্ধান্তের বিধেয় পদকে বলা হয় প্রধান পদ। এছাড়া সহানুমানের প্রধান আশ্রয়বাক্যে প্রধান পদটি অবস্থান করে। তাই উদ্দীপকের প্রধান আশ্রয়বাক্যে 'সকল প্রকৌশলী হন পরিশ্রমী প্রকৌশলী' পদটি রয়েছে। আর সহানুমানের সিদ্ধান্ত সকল কৃষক হন প্রকৌশলী প্রকৌশলী পদটি রয়েছে। সহানুমানের ক্ষেত্রে প্রধান আশ্রয়বাক্যে প্রধান পদ থাকে। আর সিদ্ধান্তের বিধেয়ে প্রধান পদ থাকে। উদ্দীপকের সহানুমানটিতে যেহেতু প্রধান আশ্রয়বাক্যে এবং সিদ্ধান্তে 'প্রকৌশলী' পদটি রয়েছে। তাই উদ্দীপকের 'প্রকৌশলী' পদটি সহানুমানের প্রধান পদকে নির্দে করে।ভ"
        },
        {
          "label": "ঘ",
          "question": "",
          "explanation": "উদ্দীপকের মাধ্যমে সহানুমান প্রতিফলিত হয়েছে। আর সহানুমানটিতে অব্যাপ্য মধ্যপদজনিত অনুপপত্তি ঘটেছে বিধায় এটি যথার্থ নয়। উত্তরের স্বপক্ষে যুক্তি দেওয়া হলো- যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে।একটি সহানুমানে তিনটি পদ থাকে যার মধ্যে একটি হলো মধ্যপদ। সহানুমানের যে পদটি উভয় আশ্রয়বাক্যে থাকে কিন্তু সিদ্ধান্তে থাকে না তাকে মধ্যপদ বলে। সহানুমানের নিয়ম অনুযায়ী উভয় আশ্রয়বাক্যে মধ্যপদকে কমপক্ষে একবার ব্যাপ্য হতে হবে। উদ্দীপকে সকল প্রকৌশলী হন পরিশ্রমী' এবং 'সকল কৃষক হন প্রকৌশলী' এই দুটি আশ্রয়বাক্য থেকে সকল কৃষক হন প্রকৌশলী- এই সিদ্ধান্ত প্রতিষ্ঠা করা হয়েছে। এখানে 'পরিশ্রমী' পদটি মধ্যপদ যা উভয় আশ্রয়বাক্যে আছে কিন্তু সিদ্ধান্তে নেই। এ মধ্যপদটি উভয় আশ্রয়বাক্যের কোনোটিতে ব্যাপ্য হয়নি। অথচ সহানুমানের নিয়ম অনুযায়ী মধ্যপদকে উভয় আশ্রয়বাক্যের যে কোনো একটিকে কমপক্ষে একবার ব্যাপ্য হতে হবে। যেহেতু উদ্দীপকের সহানুমানের ক্ষেত্রে মধ্যপদ একবারও ব্যাপ্য হয়নি, তাই যুক্তিটিতে অব্যাপ্য মধ্যপদজনিত অনুপপত্তি ঘটেছে। তাই বলা যায়,  উদ্দীপকে প্রতিফলিত সহানুমানটি যথার্থ নয়।"
        }
      ]
    },
    {
      "number": "11",
      "uddipok": "দৃশ্যকল্প-১: সীমাহীন বৈচিত্র্যে পরিপূর্ণ হলেও প্রকৃতির ঘটনাপ্রবাহ একটি অখণ্ড প্রাকৃতিক নিয়ম দ্বারা নিয়ন্ত্রিত। দৃশ্যকল্প-২ : বিশ্ব প্রকৃতিতে সংঘটিত প্রতিটি ঘটনার পশ্চাতে রয়েছে এর পূর্ববর্তী কোনো ঘটনা। কেননা নিছক শূন্য থেকে কোনোকিছুর সূত্রপাত হয় না।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "যে মতবাদ অনুযায়ী কোনো একটি কার্যের বহুকারণ রয়েছে বলে মনে করা হয় তাকে বহুকারণবাদ বলে।"
        },
        {
          "label": "খ",
          "question": "",
          "explanation": "প্রতিটি কার্যেরই একাধিক শর্ত থাকে। কারণ একাধিক শর্ত ছাড়া কোনো কার্য সংঘটিত হয় না। যেমন-আততায়ীর গুলিতে একজন লোক মৃত্যুবরণ করল। এখানে মৃত্যু হচ্ছে কার্য। এ কার্যটি সংঘটিত হওয়ার পিছনে সদর্থক শর্তসমূহ হলো- গুলি লাগা, বিশেষ স্থানে গুলি লাগা, প্রচুর রক্তক্ষরণ হওয়া, অজ্ঞান হয়ে যাওয়া ইত্যাদি। আর নঞর্থক শর্তগুলো হলো- দ্রুততম সময়ে হাসপাতালে নিতে না পারা, উপযুক্ত চিকিৎসা না পাওয়া, পর্যাপ্ত রক্ত সংগৃহীত না হওয়া, শরীর প্রয়োজনীয় রক্ত গ্রহণ না করা ইত্যাদি। তাহলে দেখা যাচ্ছে অনেকগুলো শর্তের মাধ্যমে কার্য সংঘটিত হয়। এজন্য আমরা বলতে পারি, একটি কার্যের একাধিক শর্ত থাকে।"
        },
        {
          "label": "গ",
          "question": "",
          "explanation": "দৃশ্যকল্প-১ দ্বারা আরোহের আকারগত ভিত্তির অংশ প্রকৃতির নিয়মানুবর্তিতা নীতি নির্দেশিত হয়েছে। ব্যাখ্যা করা হলো- যে বিষয় বা যার ওপর নির্ভর করে আরোহ অনুমানের আকারগত দিক গড়ে ওঠে তাকে আরোহের আকারগত ভিত্তি বলে। আরোহের আকারগত ভিত্তির দুটি দিক আছে যার মধ্যে একটি হলো প্রকৃতির নিয়মানুবর্তিতা নীতি। প্রকৃতির নিয়মানুবর্তিতা নীতি আরোহের একটি মৌলিক নীতি। তাই এক কথায় এই নীতির সংজ্ঞা প্রদান করা যায় না। এ নিয়ম অনুযায়ী প্রকৃতির সর্বত্রই একই অবস্থা বিরাজমান। প্রকৃতি একই অবস্থার একই রূপ আচরণ করে। প্রকতিতে খামখেয়ালির কোনো স্থান নেই। অর্থাৎ, প্রকৃতি সর্বত্রই নিয়ম দ্বারা পরিগণিত। তেমনি উদ্দীপকের দৃশ্যকল্প-১-এ 'সীমাহীন বৈচিত্র্যে পরিপূর্ণ হলেও প্রকৃতির ঘটনাপ্রবাহ একটি অখণ্ড প্রাকৃতিক নিয়ম দ্বারা নিয়ন্ত্রিত' এমনটি উপস্থাপন করা হয়েছে। এখানে প্রকৃতির সর্বত্র একইরূপ আচরণের বিষয়টি উপস্থাপন করা হয়েছে। তাই বলা যায়, দৃশ্যকল্প-১-এর দ্বারা আরোহের আকারগত ভিত্তির অংশ প্রকৃতির নিয়মানুবর্তিতা নীতি নির্দেশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের দৃশ্যকল্প-২ দ্বারা কার্যকারণ নিয়ম নির্দেশিত হয়েছে। আর কার্যকারণ নিয়ম আরোহের আকারগত ভিত্তির অন্যতম অংশ। নিচে উক্তিটির যথার্থতা বিশ্লেষণ করা হলো- আরোহের আকারগত ভিত্তির দুটি দিক আছে যার মধ্যে একটি হলো কার্যকারণ নিয়ম। কার্যকারণ নিয়ম অনুযায়ী কারণ ও কার্যের মধ্যে অবিচ্ছেদ্য সম্পর্ক বিদ্যমান। প্রতিক্ষেত্রে একই কারণ একই কার্য ঘটায়। এই নীতি আরোহের একটি মৌলিক নীতি। তাই এক কথায় এই নীতির সংজ্ঞা দেওয়া যায় না। কার্যকারণ নিয়ম অনুযায়ী জগতের প্রতিটি ঘটনার কারণ আছে। বিনা কারণে কোনো কার্য ঘটে না। আর প্রতিক্ষেত্রে একই অবস্থায় একই কারণ থেকে একই কার্য উৎপন্ন হয়। আর কারণ থাকে কার্যের আগে এবং কার্য থাকে কারণের পরে। কোনো ঘটনার পূর্ববর্তী, অপরিবর্তনীয়, শর্ত নিরপেক্ষ ও অব্যবহিত পূর্ববর্তী ঘটনাই হলো ওই ঘটনার কারণ। প্রতিক্ষেত্রেই কারণ থেকে কার্য উৎপন্ন হয়। শূন্য থেকে কোনো কার্য উৎপন্ন হয় না। উদ্দীপকের দৃশ্যকল্প-২ এ বিশ্ব প্রকৃতিতে সংঘটিত প্রতিটি ঘটনার পশ্চাতে রয়েছে এর পূর্ববর্তী কোনো ঘটনা। কেননা 'নিছক শূন্য থেকে কোনোকিছুর সূত্রপাত হয় না' এমনটি উপস্থাপন করা হয়েছে। এখানে কার্যকারণ নিয়ম প্রকাশিত হয়েছে এবং এটি আরোহের আকারগত ভিত্তির অংশ তাই বলা যায়, দৃশ্যকল্প-২ হচ্ছে আরোহের একটি অন্যতম আকারগত ভিত্তি।"
        }
      ]
    }
  ]
}