{
  "title": "যশোর বোর্ড ২০২১",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "আরিয়া একাদশ শ্রেণির মানবিক বিভাগের ছাত্রী। সে খুবই মেধাবী। নতুন নতুন বিষয় সে জানতে চায় ও জানতে পেরে আনন্দ পায়। তাই বিষয় নির্বাচনে এমন একটি বিষয়কে সে পছন্দের তালিকায় এক নম্বরে রাখে যা সম্পর্কে পূর্বে সে শুনেছিল যে, উক্ত বিষয়টির লক্ষ্য হলো সত্যকে আবিষ্কার করা এবং এটি একটি আদর্শনিষ্ঠ বিজ্ঞান।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "যুক্তিবিদ্যার জনক বলা হয় গ্রিক দার্শনিক এরিস্টটলকে।"
        },
        {
          "label": "খ",
          "question": "",
          "explanation": "বিজ্ঞান হলো প্রকৃতির কোনো বিশেষ বিভাগ সম্পর্কে সুশৃঙ্খল ও সুসংবদ্ধ জ্ঞান। প্রতিটি বিজ্ঞানের কিছু নিজস্ব নিয়ম ও পদ্ধতি রয়েছে। বিজ্ঞানের সেসব নিয়মনীতি যৌক্তিক ভিত্তির ওপর প্রতিষ্ঠিত। বিজ্ঞান সত্যকে প্রতিষ্ঠিত করতে চায়। আর সত্যকে প্রতিষ্ঠিত করার জন্য প্রতিটি বিজ্ঞানকে যুক্তির ওপর নির্ভর হতে হয়। অর্থাৎ, সকল বিজ্ঞানই তার নিয়মের কাঠামোর জন্য যুক্তিবিদ্যার ওপর নির্ভরশীল। এজন্য যুক্তিবিদ্যাকে সকল বিজ্ঞানের বিজ্ঞান বলা হয় ।"
        },
        {
          "label": "গ",
          "question": "",
          "explanation": "উদ্দীপকের মাধ্যমে যুক্তিবিদ্যার ধারণা নির্দেশিত হয়েছে। নিচে যুক্তিবিদ্যার প্রকৃতি ব্যাখ্যা করা হলো- যুক্তিবিদ্যাকে যুক্তিসংক্রান্ত বিজ্ঞান বলা হয়। অবৈধ যুক্তি থেকে বৈধ যুক্তিকে পৃথক করার পদ্ধতি ও নীতি সমূহের একটি বিশিষ্ট বিদ্যা হলো যুক্তিবিদ্যা। যুক্তিবিদ্যা অন্যান্য বিজ্ঞানের মতো নিজস্ব বিষয়বস্তুকে ব্যাখ্যা করার জন্য কতকগুলো নিয়মকানুন প্রণয়ন করে। আবার যুক্তিবিদ্যা আদর্শনিষ্ঠ বিজ্ঞান। যে বিজ্ঞান কোনো আদর্শের ভিত্তিতে বিষয়বস্তুর মূল্যায়ন করে তাকে আদর্শনিষ্ঠ বিজ্ঞান বলে। যুক্তিবিদ্যার এই আদর্শ হলো সত্যের আদর্শ। অর্থাৎ কোন কোন নিয়ম অনুসরণ করলে ভুল বা মিথ্যা বর্জন করে সত্যকে অর্জন করা যায় তা নির্ধারণ করাই যুক্তিবিদ্যার কাজ। তেমনি উদ্দীপকের আরিয়া যে বিষয় নির্বাচনের জন্য পছন্দের এক নম্বরে রেখেছে সেটির লক্ষ্য হলো সত্যকে আবিষ্কার করা এবং তা একটি আদর্শনিষ্ঠ বিজ্ঞান। তাই বলা যায় উদ্দীপকে নির্দেশিত বিষয়টি যুক্তিবিদ্যাকেই নির্দেশ করেছে। যুক্তিবিদ্যা প্রকৃতিগত দিক থেকে বিজ্ঞান এবং কলা হিসেবে নিজস্ব বিষয়বস্তুকে ব্যাখ্যা করার জন্য কতকগুলো নিয়মকানুন প্রণয়ন করে এবং তা এসব নিয়মাবলিকে বাস্তবে প্রয়োগের কলাকৌশল শিক্ষা দেয়। তাই যুক্তিবিদ্যা প্রকৃতিগত দিক থেকে কলা ও বিজ্ঞান উভয়ই।"
        },
        {
          "label": "ঘ",
          "question": "",
          "explanation": "উদ্দীপকে আরিয়ার পছন্দের বিষয়টির মাধ্যমে যুক্তিবিদ্যা নির্দেশিত হয়েছে। বাস্তব জীবনের বিভিন্ন ক্ষেত্রে যুক্তিবিদ্যার গুরুত্ব অপরিসীম।নিচে বাস্তব জীবনে যুক্তিবিদ্যার গুরুত্ব বিশ্লেষণ করা হলো- যুক্তিবিদ্যা অবৈধ যুক্তি থেকে বৈধ যুক্তির পার্থক্য করার শিক্ষা দেয়। এই বিদ্যা আমাদের ব্যাবহারিক জীবনে ভুল যুক্তি প্রয়োগ রোধে সহায়তা করে। এই বিদ্যা বৈধ যুক্তির যে নীতিমালা প্রদান করে তা যে কোনো বিজ্ঞান বা গবেষণার ক্ষেত্রে সহায়ক পদ্ধতি হিসেবে কাজ করে। যে সব ক্ষেত্রে পরীক্ষা-নিরীক্ষা সঠিকভাবে প্রয়োগ করা যায় না সেসব ক্ষেত্রে যুক্তিবিদ্যার শিক্ষা পরোক্ষভাবে আমাদের জ্ঞানের অগ্রগতিতে সহায়তা করে। এটি মানুষের যৌক্তিক মানসিকতা উন্নত করে এবং অহেতুক ভাবাবেগ রোধ করে। যৌক্তিক মানসিকতা যুক্তি নিয়ে বিভিন্ন বিষয় বিচার করার মানসিকতার শিক্ষা দেয় বলে এটি অন্ধবিশ্বাস ও কুসংস্কারকে পরিহার করতে সাহায্য করে।বৈজ্ঞানিক গবেষণায় প্রকল্প প্রণয়ন থেকে শুরু করে সিদ্ধান্ত গ্রহণ ও যাচাইকরণ পর্যন্ত যৌক্তিক পদ্ধতিতে অগ্রসর হয়। তাই যুক্তিবিদ্যা বৈজ্ঞানিক গবেষণার ক্ষেত্রেও সহায়তা করে। যুক্তিবিদ্যা চিন্তা সম্পর্কে কিছু মৌলিক সূত্র বা নীতি প্রণয়ন করে। যেমন— বিরোধ নিয়ম, অভেদ নিয়ম ইত্যাদি।  তাই উপরিউক্ত আলোচনা থেকে বলা যায়, বাস্তব জীবনে যুক্তিবিদ্যার জ্ঞান প্রয়োগের অনেক গুরুত্ব রয়েছে এবং বাস্তব জীবনে যুক্তিবিদ্যার গুরুত্ব অপরিসীম।"
        }
      ]
    },
    {
      "number": "2",
      "uddipok": "রাতুল তার ছোট ভাই সোহানকে বললো, “পাঠ্য বিষয় হিসেবে তুমি এমন বিষয় নির্বাচন করবে যে বিষয়ে রয়েছে নির্ধারিত ও সুশৃঙ্খল আলোচ্য বিষয় এবং আলোচ্য বিষয় ব্যাখ্যার জন্য রয়েছে পর্যাপ্ত নিয়মকানুন ।\" রাতুলের কথা শুনে মামুন বললো, “তুমি এমন বিষয় নির্বাচন কর যে বিষয় কর্ম সম্পাদনের কলাকৌশল শিক্ষা দেয় এবং তা বৈজ্ঞানিক জ্ঞানের ওপর নির্ভরশীল।\"",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "বিশেষ বিশেষ দৃষ্টান্তের অভিজ্ঞতার ভিত্তিতে একটি সার্বিক সংশ্লেষক সিদ্ধান্ত অনুমানের প্রক্রিয়াকে আরোহ বলে।"
        },
        {
          "label": "খ",
          "question": "",
          "explanation": "কোনো আদর্শের ভিত্তিতে যে বিজ্ঞান নিজস্ব বিষয়বস্তুর মূল্যায়ন করে তাকে আদর্শনিষ্ঠ বিজ্ঞান বলে। যুক্তিবিদ্যা আদর্শের ভিত্তিতে নিজস্ব বিষয়বস্তুর মূল্যায়ন করে। যুক্তিবিদ্যার আদর্শ হলো ‘সত্যতা' । এই আদর্শ অনুযায়ী যুক্তিবিদ্যা বৈধ যুক্তির নিয়মাবলি আবিষ্কার করে এবং এই নিয়ামাবলির আলোকে সেগুলোর মূল্য নিরূপণ করে। মানুষ কীভাবে চিন্তা করে বা অনুমান করে সেটি যুক্তিবিদ্যার কাজ নয়। বরং কোন কোন নিয়ম অনুসরণ করলে ভুল বা মিথ্যা অনুমান বর্জন করে সত্য অনুমান গ্রহণ করা যায় তাই যুক্তিবিদ্যার কাজ। সুতরাং যুক্তিবিদ্যা যেহেতু সত্যতা আদর্শের ভিত্তিতে বিষয়বস্তুর মূল্যায়ন করে, তাই এটি আদর্শনিষ্ঠ বিজ্ঞান।"
        },
        {
          "label": "গ",
          "question": "",
          "explanation": "উদ্দীপকে রাতুলের বক্তব্য যুক্তিবিদ্যার বিজ্ঞানের দিককে নির্দেশ করে । নিচে তা ব্যাখ্যা করা হলো- প্রকৃতির একটি বিশেষ বিভাগ সম্বন্ধে সুনিশ্চিত ও সুশৃঙ্খল জ্ঞানকে বিজ্ঞান বলে।বিজ্ঞানীরা প্রকৃতিকে বিভিন্ন বিভাগে ভাগ করেছে। এক একটি বিজ্ঞান প্রকৃতির আলাদা আলাদা  বিভাগ নিয়ে আলোচনা করে। প্রতিটি বিজ্ঞান তার নিজ নিজ বিভাগের গণ্ডির মধ্যে সীমাবদ্ধ থেকে পরীক্ষণ ও নিরীক্ষণের সাহায্যে কতকগুলো সাধারণ নিয়ম আবিষ্কার করে এবং ঐ নিয়মগুলোর সাহায্যে বিভাগীয় বিষয়াদি ও ঘটনাবলিকে ব্যাখ্যা দেবার চেষ্টা করে। অন্যান্য বিজ্ঞানের মতো যুক্তিবিদ্যা নিজস্ব বিষয়বস্তুকে ব্যাখ্যা করার জন্য কতকগুলো নিয়মকানুন প্রণয়ন করে। অর্থাৎ যুক্তিবিদ্যা অবৈধ যুক্তি থেকে বৈধ যুক্তির পার্থক্য নির্ধারণের জন্য কিছু নিয়ম নির্ধারণ করে। এছাড়া অন্যান্য বিজ্ঞানের আবিষ্কার ও উদ্ভাবন নিজস্ব নীতিমালার ওপর প্রতিষ্ঠিত। তেমনি উদ্দীপকের রাতুল তার বক্তব্যে এমন একটি বিষয়ের কথা বলেছে, যেখানে বিষয়টির নির্ধারিত ও সুশৃঙ্খল আলোচ্য বিষয় রয়েছে এবং আলোচ্য বিষয় ব্যাখ্যার জন্য পর্যাপ্ত নিয়মকানুন রয়েছে। আর যুক্তিবিদ্যার নির্ধারিত আলোচ্য বিষয় আছে এবং আলোচ্য বিষয় ব্যাখ্যার জন্য নিজস্ব নীতিমালা ও রয়েছে। অর্থাৎ যুক্তিবিদ্যার মধ্যে বিজ্ঞানের বৈশিষ্ট্য বিদ্যমান রয়েছে। তাই বলা যায় যুক্তিবিদ্যার মধ্যে বিজ্ঞানের সকল বৈশিষ্ট্য থাকায় রাতুলের বক্তব্যে যুক্তিবিদ্যার বিজ্ঞানের দিকটিই নির্দেশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের রাতুলের বক্তব্যের মাধ্যমে যুক্তিবিদ্যার বিজ্ঞানের দিকটি নির্দেশিত হয়েছে। আর মামুনের বক্তব্যে যুক্তিবিদ্যার কলাবিদ্যার দিকটি নির্দেশিত হয়েছে।নিচে উদ্দীপকের রাতুল ও মামুনের বক্তব্য পঠিত বিষয়ের আলোকে বিশ্লেষণ করা হলো- অনেক যুক্তিবিদ যুক্তিবিদ্যাকে বিজ্ঞান হিসেবে অভিহিত করেছেন। কারণ চিন্তা সম্পর্কিত কতকগুলো নীতি ও নিয়মের নির্দেশ প্রদান করাই হলো যুক্তিবিদ্যার কাজ। অর্থাৎ বিজ্ঞানের মতো যুক্তিবিদ্যাও নিজস্ব বিষয়বস্তুকে ব্যাখ্যা করার জন্য কতকগুলো নিয়মকানুনের উল্লেখ করে। তাই বলা যায়,  উদ্দীপকের রাতুলের বক্তব্যে যুক্তিবিদ্যার বিজ্ঞানের দিকটি প্রকাশিত হয়। আর প্রত্যেক বিজ্ঞানের মতো যুক্তিবিদ্যার নিজস্ব নীতিমালা রয়েছে বলে যুক্তিবিদ্যা একটি বিজ্ঞান । অন্যদিকে অনেক যুক্তিবিদ ব্যাবহারিক দিক থেকে যুক্তিবিদ্যাকে কলা হিসেবে অভিহিত করেছেন । কারণ  যুক্তিবিদ্যার প্রয়োগ বা ব্যাবহারিক দিক রয়েছে। কলা বিদ্যার মতো যুক্তিবিদ্যা যুক্তি পদ্ধতির নিয়মাবলিকে বাস্তবে প্রয়োগ ও ব্যবহার করার শিক্ষা দেয়। যুক্তিবিদ্যার কাজ হলো বাস্তব চিন্তার ক্ষেত্রে নিয়মাবলিকে প্রয়োগ করে সত্যকে অর্জন করা। তাই যুক্তিবিদ্যার কাজ হলো যুক্তির নিয়মাবলিকে ব্যাবহারিক ক্ষেত্রে প্রয়োগ করা ।  তেমনি উদ্দীপকের মামুন তার বক্তব্যে কর্ম সম্পাদনের কলাকৌশলের বিষয়টি উল্লেখ করে। তাই মামুনের বক্তব্যে যুক্তিবিদ্যার কলাবিদ্যার দিকটি প্রকাশিত হয়েছে। আর যুক্তিবিদ্যা যেহেতু যুক্তির নিয়মাবলিকে সঠিকভাবে প্রয়োগের কলাকৌশলের জ্ঞান দান করে, তাই যুক্তিবিদ্যা হলো কলা । তাই উপরিউক্ত আলোচনা থেকে বলা যায় যে, উদ্দীপকের রাতুল ও মামুনের বক্তব্যে যথাক্রমে যুক্তিবিদ্যার বিজ্ঞান ও কলাবিদ্যার দিকটি প্রকাশিত হয়েছে।"
        }
      ]
    },
    {
      "number": "3",
      "uddipok": "তথ্য-১: তাজমহল → বিদ্রোহী  কবি  হিমালয় তথ্য-২: সৌরজগৎ → বিমান বাহিনী → গ্রন্থাগার",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "গুণ ও পরিমাণের যৌথ নীতি অনুসারে যুক্তিবাক্য ৪ প্রকার।"
        },
        {
          "label": "খ",
          "question": "",
          "explanation": "'শিক্ষক' পদটি সাপেক্ষ পদ। বিভিন্ন প্রকার পদের মধ্যে একটি হলো সাপেক্ষ পদ। যে পদ অন্য পদের সাহায্য ছাড়া অর্থপূর্ণ হতে পারে না তাকে সাপেক্ষ পদ বলে। অর্থাৎ, সাপেক্ষ পদ অর্থের দিক থেকে স্বনির্ভর নয়। তেমনিভাবে শিক্ষক শব্দটি অর্থের দিক থেকে স্বনির্ভর নয়। কেননা ছাত্র-ছাত্রী ছাড়া শিক্ষক হওয়া যায় না। তাই বলা যায় ‘শিক্ষক' শব্দটি সাপেক্ষ পদ"
        },
        {
          "label": "গ",
          "question": "",
          "explanation": "উদ্দীপকের তথ্য-২ পদগুলো সমষ্টিবাচক পদের অন্তর্ভুক্ত।ব্যাখ্যা করা হলো- আমরা জানি  সমষ্টিবাচক পদ একই গুণবিশিষ্ট বস্তু বা বিষয়কে একত্রে নির্দেশ করে। অর্থাৎ যে পদ একই গুণ বিশিষ্ট ব্যক্তি বা বস্তুকে পৃথকভাবে না বুঝিয়ে তাদের সমষ্টিকে একত্রে বোঝায় তাকে সমষ্টিবাচক পদ বলে। যেমন: পুলিশ, সেনাবাহিনী, ইত্যাদি। এসব পদ একই জাতীয় বস্তু বা বিষয়ের সমষ্টিকে প্রকাশ করেছে।সমষ্টি বাচক শব্দে একক বস্তু বা ব্যক্তিকে না বুঝিয়ে সমষ্টিগতভাবে বুঝায়। তেমনি উদ্দীপকের তথ্য-২ এ উপস্থাপিত পদগুলো হলো ‘সৌরজগৎ → বিমান বাহিনী → গ্রন্থাগার'। এসব পদ কোনো ব্যক্তি বা বস্তুকে পৃথকভাবে না বুঝিয়ে একত্রে প্রকাশ করেছে। তাই  বলা যায় যে তথ্য-২ এর পদগুলো সমষ্টিবাচক পদ।"
        },
        {
          "label": "ঘ",
          "question": "",
          "explanation": "উদ্দীপকে তথ্য-১ এর পদগুলো বিশিষ্ট পদকে প্রকাশ করেছে। আর তথ্য-২ এর পদগুলো সমষ্টিবাচক পদকে প্রকাশ করেছে। বিশিষ্ট পদ ও সমষ্টিগত  পদের মধ্যে ভিন্নতা রয়েছে।তথ্য-১ ও তথ্য-২ পদগুলো যে সব বার্তা বহন করছে তা নিচে যৌক্তিকভাবে বিশ্লেষণ করা হলো- যে পদ একই অর্থে একটি মাত্র ব্যক্তি, বস্তু, বিষয় বা গুণকে চিহ্নিত করে তাকে বিশিষ্ট পদ বলে। যেমন: সক্রেটিস, হিমালয়, শেষের কবিতা ইত্যাদি। এসব পদ কোনো বিশেষ ব্যক্তি, বিশেষ পর্বত ও বিখ্যাত উপন্যাসকে নির্দেশ করছে। এই পদগুলো উচ্চারণ করলেই একটি নির্দিষ্ট বস্তু, ব্যক্তি বা বিষয়ের কথা মনে আসে। তাই এগুলো বিশিষ্ট পদ। তথ্য-১ এর পদগুলো হলো— তাজমহল, বিদ্রোহী কবি ও হিমালয়। এসব পদ একই অর্থে কোনো বিশেষ ব্যক্তি, গুণ বা বস্তুকে নির্দেশ করছে। তাই বলা যায়, তথ্য-১ পদগুলো বিশিষ্ট পদ । যে পদ একই গুণবিশিষ্ট কোনো ব্যক্তি বা বস্তুকে পৃথকভাবে না বুঝিয়ে তাদের সমষ্টিকে বোঝায় তাকে সমষ্টিবাচক পদ বলে। যেমন- সেনাবাহিনী, নৌবাহিনী ইত্যাদি। এসব পদ কোনো বিশেষ ব্যক্তি বা বস্তুকে না বুঝিয়ে তাদের সমষ্টিকে বোঝায়। তাই এগুলো সমষ্টিবাচক পদ। তথ্য-২ পদগুলো হলো— সৌরজগৎ, বিমানবাহিনী, গ্রন্থাগার। এসব পদ কোনো বিশেষ ব্যক্তি বা বস্তুকে না বুঝিয়ে সমষ্টিকে প্রকাশ করেছে। তাই তথ্য-২ পদগুলো সমষ্টিবাচক পদ। উদ্দীপকে তথ্য-১ এর পদগুলো বিশিষ্ট পদকে প্রকাশ করেছে এবং  তথ্য-২ এর পদগুলো সমষ্টিবাচক পদকে প্রকাশ করেছে।"
        }
      ]
    },
    {
      "number": "4",
      "uddipok": "১ম দৃষ্টান্ত → সকল ছাত্র হয় মেধাবী। ২য় দৃষ্টান্ত → কিছু ছাত্র হয় মেধাবী। 1 ৩য় দৃষ্টান্ত → কিছু ছাত্র নয় মেধাবী।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "কোনো পদের পরিমাণগত অর্থকে ঐ পদের ব্যক্ত্যর্থ বলে।."
        },
        {
          "label": "খ",
          "question": "",
          "explanation": "জাত্যর্থ ও জাত্যর্থক পদ একই অর্থবোধক নয় ।কোনো একটি পদ যে আবশ্যিক গুণ বা গুণাবলি প্রকাশ করে সেই গুণ বা গুণাবলিকে ঐ পদের জাত্যর্থ বলে। অর্থাৎ জাত্যর্থ হলো কোনো পদের অপরিহার্য বা আবশ্যিক গুণ। যেমন— 'মানুষ' পদের জাত্যর্থ হলো ‘জীববৃত্তি’ ও ‘বুদ্ধিবৃত্তি'। আর যে পদের ব্যক্ত্যর্থ ও জাত্যর্থ উভয়ই রয়েছে তাকে জাত্যর্থক পদ বলে। যেমন— 'মানুষ' পদটি জাত্যর্থক। কেননা ‘মানুষ' পদটির ব্যক্ত্যর্থ হলো 'সকল মানুষ' এবং জাত্যর্থ হলো ‘জীববৃত্তি ও বুদ্ধিবৃত্তি’। তাই 'মানুষ' পদটি জাত্যর্থক। সুতরাং জাত্যর্থ ও জাত্যর্থক পদ একই অর্থবোধক নয়।"
        },
        {
          "label": "গ",
          "question": "",
          "explanation": "উদ্দীপকের ১ম দৃষ্টান্তটি সার্বিক সদর্থক যুক্তিবাক্য। সার্বিক সদর্থক যুক্তিবাক্যের নিয়মানুযায়ী গঠিত হয়েছে বলে ১ম দৃষ্টান্তটি সার্বিক সদর্থক যুক্তিবাক্য।নিচে তা ব্যাখ্যা করা হলো- গুণ ও পরিমাণ অনুসারে যুক্তিবাক্যকে চারভাগে ভাগ করা যায়, যার একটি হলো সার্বিক সদর্থক যুক্তিবাক্য। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থ স্বীকার করে তাকে সার্বিক সদর্থক যুক্তিবাক্য বলে। এ প্রকার যুক্তিবাক্যকে 'A' দ্বারা প্রতীকায়িত করা হয়। এটি গুণের দিক থেকে সদর্থক এবং পরিমাণের দিক থেকে সার্বিক । উদ্দীপকের ১ম দৃষ্টান্তটি হলো 'সকল ছাত্র হয় মেধাবী'। এই যুক্তিবাক্যের বিধেয় (মেধাবী) পদটি উদ্দেশ্য পদের (ছাত্র) সমগ্র ব্যক্ত্যর্থ স্বীকার করেছে। তাই বলা যায়, সার্বিক সদর্থক এর বৈশিষ্ট্য বিদ্যমান থাকায় এটি সার্বিক সদর্থক বা A-যুক্তিবাক্য।"
        },
        {
          "label": "ঘ",
          "question": "",
          "explanation": "উদ্দীপকের সকল দৃষ্টান্তে 'মেধাবী' পদটি সমানভাবে ব্যাপ্য নয়। অর্থাৎ কোনো কোনো ক্ষেত্রে এটি ব্যাপ্য; আবার কোনো ক্ষেত্রে এটি অব্যাপ্য।নিচে পদটির ব্যাপ্যতার তুলনামূলক বিশ্লেষণ করা হলো- উদ্দীপকের ১ম দৃষ্টান্তটি একটি সার্বিক সদর্থক বা A-যুক্তিবাক্য। সার্বিক সদর্থক যুক্তিবাক্যের উদ্দেশ্য পদ ব্যাপ্য এবং বিধেয় পদ অব্যাপ্য হয়। ১ম দৃষ্টান্তে ‘মেধাবী' পদটি সার্বিক সদর্থক যুক্তিবাক্যের বিধেয় হিসেবে ব্যবহৃত হয়েছে। তাই ১ম দৃষ্টান্তে 'মেধাবী' পদটি ব্যাপ্য নয়। আবার ২য় দৃষ্টান্তটি একটি বিশেষ সদর্থক বা j-যুক্তিবাক্য। ব্যাপ্যতার নিয়মানুযায়ী বিশেষ সদর্থক যুক্তিবাক্যের কোনো পদই ব্যাপ্য নয়। তাই ২য় দৃষ্টান্তে ‘মেধাবী’ পদটি বিধেয় হিসেবে ব্যবহৃত হলেও এটি ব্যাপ্য নয় । ৩য় দৃষ্টান্তের যুক্তিবাক্যটি একটি বিশেষ নঞর্থক বা O-যুক্তিবাক্য। ব্যাপ্যতার নিয়মানুযায়ী O-যুক্তিবাক্যের বিধেয় পদ ব্যাপ্য এবং উদ্দেশ্য পদ অব্যাপ্য। যেহেতু ৩য় দৃষ্টান্তে মেধাবী পদটি বিধেয় হিসেবে ব্যবহৃত হয়েছে, তাই এটি ব্যাপ্য। তাই উপরিউক্ত আলোচনা থেকে বলা যায় যে, মেধাবী পদটি উদ্দীপকের প্রতিটি দৃষ্টান্তে বিধেয় হিসেবে ব্যবহৃত হয়েছে। কিন্তু ব্যাপ্যতার নিয়ম অনুযায়ী মেধাবী পদটি কেবল ৩য় দৃষ্টান্তে ব্যাপ্য হয়েছে।"
        }
      ]
    },
    {
      "number": "5",
      "uddipok": "গ্রাম হতে শহরে ফেরার পথে মিথিলা তার ভাই কবিরকে বললো, গ্রামের মানুষদের জীবন অনেক কষ্টের। সে আরও বললো, “সকল গ্রামবাসী হয় অসহায় মানুষ।” মিথিলার কথা কবির একেবারে মেনে নিল না। কবির মিথিলাকে বললো, “কিছু গ্রামবাসী হয় অসহায় মানুষ।” সবকিছু শুনে তাদের বাবা বললেন, “কোনো মানুষ নয় চিরসুখী।”",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "যে পদ কোনো বস্তুকে না বুঝিয়ে কেবল কোনো গুণকে স্বতন্ত্রভাবে প্রকাশ করে তাকে গুণবাচক পদ বলে"
        },
        {
          "label": "খ",
          "question": "",
          "explanation": "যে শব্দের মাধ্যমে দুটি পদের মধ্যে স্বীকৃতি বা অস্বীকৃতিজ্ঞাপক সম্পর্ক প্রকাশ করা হয় তাকে সংযোজক বলে। সংযোজক যুক্তিবাক্যের একটি আবশ্যক বিষয় । দুটি পদের মধ্যে স্বীকৃতি বা অস্বীকৃতিজ্ঞাপক কোনো বিবৃতি হলো যুক্তিবাক্য।যে শব্দের মাধ্যমে কোনো যুক্তিবাক্যের উদ্দেশ্য ও বিধেয় পদের মধ্যে সম্পর্ক তৈরি হয় তাকে বলে সংযোজক। যেমন: সকল দার্শনিক হন জ্ঞানী— এই যুক্তিবাক্যের হন শব্দটি উদ্দেশ্য ও বিধেয় পদের মধ্যে সম্পর্ক তৈরি করেছে। তাই হন শব্দটি সংযোজক।"
        },
        {
          "label": "গ",
          "question": "",
          "explanation": "উদ্দীপকের মিথিলার বক্তব্যটি সার্বিক সদর্থক যুক্তিবাক্যকে নির্দেশ করেছে।নিচে তার প্রকৃতি ব্যাখ্যা করা হলো- সার্বিক সদর্থক যুক্তিবাক্য পরিমাণে সার্বিক এবং গুণে সদর্থক। গুণ ও পরিমাণের যৌথ নীতি অনুসারে যুক্তিবাক্যকে চার ভাগে ভাগ করা যায়, যার একটি হলো সার্বিক সদর্থক যুক্তিবাক্য। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থ স্বীকার করে তাকে সার্বিক সদর্থক বা A-যুক্তিবাক্য বলে। এই প্রকার যুক্তিবাক্য পরিমাণের দিক থেকে সার্বিক এবং গুণের দিক থেকে সদর্থক। তেমনি উদ্দীপকের মিথিলা তার বক্তব্যে ‘সকল গ্রামবাসী হয় অসহায় মানুষ' বলে উল্লেখ করেছে। এখানে বিধেয় পদটি (অসহায় মানুষ) উদ্দেশ্য পদের (গ্রামবাসী) সমগ্র ব্যক্ত্যর্থ স্বীকার করেছে। তাই মিথিলার বক্তব্যটি সার্বিক সদর্থক বা A-যুক্তিবাক্যকে নির্দেশ করেছে।"
        },
        {
          "label": "ঘ",
          "question": "",
          "explanation": "উদ্দীপকের কবির ও তার বাবার বক্তব্যে ব্যাপ্যতার দিক থেকে উদ্দেশ্য ও বিধেয় উভয় দিক থেকে পার্থক্য বিদ্যমান। যুক্তিবাক্যে পদের ব্যাপ্যতার নিয়মানুযায়ী এই পার্থক্য পরিলক্ষিত হয়।নিচে এর কারণ বিশ্লেষণ করা হলো- কবিরের বক্তব্যের মাধ্যমে বিশেষ সদর্থক বা যুক্তিবাক্য নির্দেশিত হয়েছে। যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থকে স্বীকার করে তাকে বিশেষ সদর্থক যুক্তিবাক্য বলে। উদ্দীপকে কবিরের বক্তব্য হলো, 'কিছু গ্রামবাসী হয় অসহায় মানুষ'। এখানে বিধেয় পদটি উদ্দেশ্য পদের আংশিক ব্যক্ত্যর্থ স্বীকার করেছে বলে এটি বিশেষ সদর্থক বা I- যুক্তিবাক্য। আর ব্যপ্যতার নিয়মানুযায়ী I-যুক্তিবাক্যের কোনো পদ ব্যাপ্য নয়। এরূপ যুক্তিবাক্য বিশেষ হওয়ার কারণে উদ্দেশ্য পদ অব্যাপ্য এবং সদর্থক হবার কারণে বিধেয় পদ অব্যাপ্য হয় । অপরদিকে, উদ্দীপকের মিথিলা ও কবিরের বাবার বক্তব্যের মাধ্যমে সার্বিক নঞর্থক যুক্তিবাক্য পাওয়া যায়। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থ অস্বীকার করে তাকে সার্বিক নঞর্থক যুক্তিবাক্য বলে। উদ্দীপকে মিথিলা ও কবিরের বাবার বক্তব্যটি হলো, 'কোনো মানুষ নয় চিরসুখী'। এখানে বিধেয় পদটি উদ্দেশ্য পদের সমগ্র ব্যক্ত্যর্থ অস্বীকার করেছে বলে এটি বিশেষ নঞর্থক যুক্তিবাক্য।উপরিউক্ত আলোচনা থেকে বলা যায় যে, কবির ও তার বাবার বক্তব্যে ব্যাপ্যতার দিক থেকে উদ্দেশ্য ও বিধেয় উভয় দিকের পার্থক্য রয়েছে।"
        }
      ]
    },
    {
      "number": "6",
      "uddipok": "দৃষ্টান্ত-১:কোনো পাখি নয় মানুষ সকল মানুষ হয় দ্বিপদী অতএব, কিছু দ্বিপদী জীব নয় পাখি ।     দৃষ্টান্ত-২:কোনো কাক নয় হলুদ । সকল কাক হয় পাখি । অতএব, কোনো পাখি নয় হলুদ ।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "সহানুমানের সিদ্ধান্তের বিধেয় পদকে প্রধান পদ বলে ।"
        },
        {
          "label": "খ",
          "question": "",
          "explanation": "চতুষ্পদী অনুপপত্তি সহানুমানের এক প্রকার অনুপপত্তি। সহানুমানের নিয়ম অনুযায়ী, সহানুমানে তিনটি এবং কেবলমাত্র তিনটি পদই ব্যবহৃত হয়। সহানুমানের এই নিয়ম লঙ্ঘন করে কোনো ক্ষেত্রে তিনটির পরিবর্তে চারটি পদ ব্যবহার করলে অনুমান প্রক্রিয়া ত্রুটিপূর্ণ হয়। সহানুমানের এই ত্রুটিকে চতুষ্পদী অনুপপত্তি বলে ।"
        },
        {
          "label": "গ",
          "question": "",
          "explanation": "উদ্দীপকের দৃষ্টান্ত-২ এ অবৈধ অপ্রধান পদজনিত অনুপপত্তি ঘটেছে।ব্যাখ্যা করা হলো-  সহানুমানের নিয়ম অনুযায়ী আশ্রয়বাক্যের কোনো অব্যাপ্য পদ সিদ্ধান্তে ব্যাপ্য হতে পারে না । কোনো কারণে সহানুমানের যুক্তিতে আশ্রয়বাক্যের অব্যাপ্য পদ সিদ্ধান্তে ব্যাপ্য হলে অনুপপত্তির সৃষ্টি হয়। আর এই পদটি যদি সিদ্ধান্তে অপ্রধান পদ হিসেবে ব্যবহৃত হয় তাহলে তাকে অবৈধ অপ্রধান পদজনিত অনুপপত্তি বলে । তেমনি উদ্দীপকের দৃষ্টান্ত-২ এর দ্বিতীয় আশ্রয়বাক্যের বিধেয় পদ পাখি অব্যাপ্য। এই অব্যাপ্য পদটি সিদ্ধান্তের উদ্দেশ্য হিসেবে অর্থাৎ, অপ্রধান পদ হিসেবে ব্যবহৃত হয়েছে এবং ব্যাপ্য হয়েছে। তাই এখানে অবৈধ অপ্রধান পদ অনুপপত্তি ঘটেছে।তাই বলা যায় যে, উদ্দীপকের দৃষ্টান্ত-২ এ অবৈধ অপ্রধান পদজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "দৃষ্টান্ত-১ দ্বারা বৈধ যুক্তি  এবং দৃষ্টান্ত-২ দ্বারা  অবৈধ যুক্তিকে বুঝানো হয়েছে ।নিচে এদের মধ্যে মৌলিক পার্থক্য দেখানো হলো- দৃষ্টান্ত-১ এ বলা হয়েছে হয়েছে, কোনো পাখি নয় মানুষ । সকল মানুষ হয় দ্বিপদী। অতএব, কিছু দ্বিপদী জীব নয় পাখি । এখানে তিনটি পদের সমন্বয়ে দুটি আশ্রয়বাক্য ও একটি সিদ্ধান্ত রয়েছে। পাশাপাশি আশ্রয়বাক্য থেকে যথাযথভাবে সিদ্ধান্ত গ্রহণ করা হয়েছে। পদের ব্যাপ্যতার বিষয়টিও যথাযথভাবে অনুসরণ করা হয়েছে। এসব বিবেচনায় বলা যায়, এটি বৈধ সহানুমানের দৃষ্টান্ত। অপরদিকে দৃষ্টান্ত-২ এ বলা হয়েছে, কোনো কাক নয় হলুদ।  সকল কাক হয় পাখি । অতএব, কোনো পাখি নয় হলুদ। এখানে দ্বিতীয় আশ্রয়বাক্যের বিধেয় পদ 'পাখি' অব্যাপ্য। এই অব্যাপ্য পদটি সিদ্ধান্তের উদ্দেশ্য হিসেবে অর্থাৎ, অপ্রধান পদ হিসেবে ব্যবহৃত হয়েছে এবং ব্যাপ্য হয়েছে। তাই এখানে অবৈধ অপ্রধান পদ অনুপপত্তি ঘটেছে। তাই বলা যায়, দৃষ্টান্ত-১ বৈধ যুক্তি হলেও দৃষ্টান্ত-২ অবৈধ যুক্তি ।"
        }
      ]
    },
    {
      "number": "7",
      "uddipok": "দৃশ্যপট-১: সাদিকা একটি নার্সারির গোলাপ বাগানে বিভিন্ন প্রজাতির গোলাপ ফুল দেখল, সে আরও দেখল, লাল গোলাপ হয় সুগন্ধি, সাদা গোলাপ হয় সুগন্ধি, নীল গোলাপ হয় সুগন্ধি। তার থেকে সে সিদ্ধান্ত করল, সকল গোলাপ হয় সুগন্ধি ফুল । দৃশ্যপট-২: সাকিব তার দাদাকে বললো, দেশি পেয়ারা পুষ্টিকর। সাকিবের কথা শুনে তার দাদা সাকিবকে বললেন, “সকল দেশি ফল হয় পুষ্টিকর। পেয়ারা একটি দেশি ফল। কাজেই পেয়ারা হয় পুষ্টিকর ফল।”",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "কোনো জ্ঞাত বা জানা বিষয়ের ওপর নির্ভর করে অজ্ঞাত বা অজানা বিষয় সম্পর্কে সিদ্ধান্ত প্রতিষ্ঠার মানসিক প্রক্রিয়াকে অনুমান বলে ।"
        },
        {
          "label": "খ",
          "question": "",
          "explanation": "যেহেতু সিদ্ধান্তে মধ্যপদের কোনো প্রয়োজন থাকে না, তাই সহানুমানে মধ্যপদ থাকে না।সহানুমানে মধ্যপদ প্রধান আশ্রয়বাক্যে প্রধান পদের সাথে ব্যবহৃত হয়। অপ্রধান আশ্রয়বাক্যে মধ্যপদ অপ্রধান পদের সাথে ব্যবহৃত হয়। প্রধান অপ্রধান পদের সাথে ব্যবহৃত হয়ে মধ্যপদ উভয় আশ্রয়বাক্যের মধ্যে | অনিবার্য সম্পর্ক তৈরি করে। এরপর সিদ্ধান্তে আর মধ্যপদের প্রয়োজন হয় না। এ কারণে সহানুমানে উভয় আশ্রয়বাক্যে মধ্যপদ অবস্থান করলেও সিদ্ধান্তে থাকে না।"
        },
        {
          "label": "গ",
          "question": "",
          "explanation": "উদ্দীপকের দৃশ্যপট-১ এ আরোহ অনুমান নির্দেশিত হয়েছে।ব্যাখ্যা করা হলো- যে অনুমানে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয় তাকে আরোহ অনুমান বলে। যেমন:লিচু, পেয়ারা, আপেল ইত্যাদি ফলের পুষ্টিগুণ প্রত্যক্ষ করে যখন সকল ফলের পুষ্টিগুণ সম্পর্কে সিদ্ধান্ত প্রতিষ্ঠা করা হয় তখন সেটি হয় আরোহ অনুমান।এখানে এই ফুলগুলো দ্বারা সকল ফলের পুষ্টিগুনকে বুঝানো হয়েছে। আরোহ অনুমানে কয়েকটি উদাহরণের মাধ্যমে সকল জাতিকে বুঝায়। তেমনি উদ্দীপকের দৃশ্যপট-১ এ সাদিকা লাল, সাদা এবং নীল গোলাপের সুগন্ধি প্রত্যক্ষ করে সকল গোলাপ হয় সুগন্ধি ফুল বলে সিদ্ধান্ত গ্রহণ করেছে। অর্থাৎ, সাদিকা বিশেষ বিশেষ দৃষ্টান্তের অভিজ্ঞতা থেকে সার্বিকে গমন করেছে। তাই বলা যায়,  দৃশ্যপট-১ এর মাধ্যমে আরোহ অনুমান নির্দেশিত হয়েছে।"
        },
        {
          "label": "ঘ",
          "question": "",
          "explanation": "দৃশ্যপট-১ ও দৃশ্যপট-২ এর মাধ্যমে আরোহ অনুমান এবং অবরোহ অনুমান নির্দেশিত হয়। আরোহ ও অবরোহ অনুমানের মধ্যে বিভিন্ন দিক দিয়ে পার্থক্য রয়েছে।এদের যে ধরনের পার্থক্য পরিলক্ষিত হয়েছে নিচে তা বিশ্লেষণ করা হলো-  দৃশ্যপট-১ এ বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সম্পর্কে সিদ্ধান্ত প্রতিষ্ঠা করা হয়েছে। আর যে অনুমানে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সিদ্ধান্ত প্রতিষ্ঠা করা হয় তাকে আরোহ অনুমান বলে । এই প্রকার অনুমানে বিশেষ থেকে সার্বিকে গমন করা হয় বলে এখানে সিদ্ধান্ত আশ্রয়বাক্য থেকে বেশি ব্যাপক হয়ে থাকে। অপরপক্ষে, দৃশ্যপট-২ এর মাধ্যমে অবরোহ অনুমান নির্দেশিত হয়েছে। সাকিবের দাদা সকল দেশি ফলের পুষ্টিগুণের সাথে যৌক্তিকভাবে পেয়ারাকে দেশি ফল হিসেবে তুলনা করেছেন। এরপর অবরোহ পদ্ধতিতে পেয়ারা পুষ্টিকর ফল বলে সিদ্ধান্ত গ্রহণ করেছেন। অর্থাৎ, সাকিবের দাদা সার্বিক থেকে বিশেষে গমন করেছেন। আর যে অনুমান প্রক্রিয়ায় এক বা একাধিক আশ্রয়বাক্য থেকে অপেক্ষাকৃত কম ব্যাপক বা সমব্যাপক সিদ্ধান্ত-প্রতিষ্ঠা করা হয় তাকে অবরোহ অনুমান বলে। পরিশেষে বলা যায় যে, অবরোহ ও আরোহ অনুমানের মধ্যে বিভিন্ন রকম পার্থক্য রয়েছে। তবে অনুমান সংক্রান্ত আলোচনায় উভয় প্রকার অনুমানই গুরুত্বপূর্ণ ।"
        }
      ]
    },
    {
      "number": "8",
      "uddipok": "সেলিমের বাড়ি রাজশাহী জেলায় এবং হাসিনার গ্রামের বাড়ি নাটোরের গুরুদাসপুর। দুজনেই এমএ পাস করেছে। ইকবাল সেলিম ও হাসিনার ঘনিষ্ঠ বন্ধু। তবে সেলিম ও হাসিনা একে অপরের পরিচিত নন। ইকবাল সেলিম ও হাসিনার বাবা-মার সাথে যোগাযোগ করে দুজনের বিয়ের ব্যবস্থা করে।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "যে মিশ্র সহানুমানে প্রধান আশ্রয়বাক্যটি একটি প্রাকল্পিক বাক্য এবং অপ্রধান আশ্রয়বাক্য ও সিদ্ধান্তটি নিরপেক্ষ বাক্য হয় তাকে প্রাকল্পিক সহানুমান বলে।"
        },
        {
          "label": "খ",
          "question": "",
          "explanation": "আবর্তনের নিয়ম প্রয়োগ করা যায় না বলে A-যুক্তিবাক্যের সরল আবর্তন করা সম্ভব নয়। যে আবর্তনে আশ্রয়বাক্য ও সিদ্ধান্তের পরিমাণ একই থাকে তাকে সরল আবর্তন বলে। কিন্তু A-যুক্তিবাক্যের সরল আবর্তন করলে অব্যাপ্য বিধেয় পদ উদ্দেশ্য পদ হিসেবে ব্যবহৃত হওয়ার পাশাপাশি ব্যাপ্য হয়। যা আবর্তনের নিয়ম বিরোধী। তাই A-যুক্তিবাক্যের সরল আবর্তন করা যায় না।"
        },
        {
          "label": "গ",
          "question": "",
          "explanation": "উদ্দীপকে ইকবালের ভূমিকা সহানুমানের মধ্যপদকে নির্দেশ করে।ব্যাখ্যা করা হলো- সহানুমানের তিনটি পদের মধ্যে একটি হলো মধ্যপদ। সহানুমানের যে পদটি উভয় আশ্রয়বাক্যে থাকে কিন্তু সিদ্ধান্তে থাকে না তাকে মধ্যপদ বলে। মধ্যপদ প্রধান ও অপ্রধান আশ্রয়বাক্যে ব্যবহৃত হয়ে উভয় আশ্রয়বাক্যের মধ্যে একটি সম্পর্ক তৈরি করে।অর্থাৎ মধ্যপদ প্রধান ও অপ্রধান পদের মধ্যে সম্পর্ক স্থাপন করে।  আর ঐ অনিবার্য সম্পর্কের ভিত্তিতে সহানুমানে সিদ্ধান্ত প্রতিষ্ঠিত হয় । উদ্দীপকের ইকবাল, সেলিম এবং হাসিনার বাবা-মায়ের সাথে কথা বলে তাদের বিয়ের ব্যবস্থা করেছে। সেলিম ও হাসিনা কেউ কারো পরিচিত নন । এই অবস্থায় ইকবাল দুজনের বিয়ের ব্যাপারে মধ্যস্থতার ভূমিকা পালন করেছে। আর সহানুমানের দিক থেকে বিচার করলে ইকবালের ভূমিকা মধ্যপদের সাথে তুলীনয়। তাই বলা যায়, ইকবালের ভূমিকা সহানুমানের মধ্যপদকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে ইকবালের ভূমিকা সহানুমানের মধ্যপদকে নির্দেশ করে।ব্যাখ্যা করা হলো- সহানুমানের তিনটি পদের মধ্যে একটি হলো মধ্যপদ। সহানুমানের যে পদটি উভয় আশ্রয়বাক্যে থাকে কিন্তু সিদ্ধান্তে থাকে না তাকে মধ্যপদ বলে। মধ্যপদ প্রধান ও অপ্রধান আশ্রয়বাক্যে ব্যবহৃত হয়ে উভয় আশ্রয়বাক্যের মধ্যে একটি সম্পর্ক তৈরি করে।অর্থাৎ মধ্যপদ প্রধান ও অপ্রধান পদের মধ্যে সম্পর্ক স্থাপন করে।  আর ঐ অনিবার্য সম্পর্কের ভিত্তিতে সহানুমানে সিদ্ধান্ত প্রতিষ্ঠিত হয় । উদ্দীপকের ইকবাল, সেলিম এবং হাসিনার বাবা-মায়ের সাথে কথা বলে তাদের বিয়ের ব্যবস্থা করেছে। সেলিম ও হাসিনা কেউ কারো পরিচিত নন । এই অবস্থায় ইকবাল দুজনের বিয়ের ব্যাপারে মধ্যস্থতার ভূমিকা পালন করেছে। আর সহানুমানের দিক থেকে বিচার করলে ইকবালের ভূমিকা মধ্যপদের সাথে তুলীনয়। তাই বলা যায়, ইকবালের ভূমিকা সহানুমানের মধ্যপদকে নির্দেশ করে।"
        }
      ]
    },
    {
      "number": "9",
      "uddipok": "",
      "tag": "JB 21,DB, DIN.B KB, SB 18,JB 17,DCC 24",
      "sub_questions": [
        {
          "label": "ক",
          "question": "",
          "explanation": "সহানুমানের যে পদটি উভয় আশ্রয়বাক্যে থাকে কিন্তু সিদ্ধান্তে থাকে না। তাকে মধ্যপদ বলে।"
        },
        {
          "label": "খ",
          "question": "",
          "explanation": "ভ্রান্ত নিরীক্ষণ বলতে ত্রুটিপূর্ণ নিরীক্ষণকে বোঝায়।কোনো একটি ঘটনা যেভাবে ঘটে সেভাবে নিরীক্ষণ না করে ভিন্নভাবে নিরীক্ষণ করলে নিরীক্ষণ প্রক্রিয়া ত্রুটিপূর্ণ হয়। নিরীক্ষণের এরূপ ত্রুটিকে ভ্রান্ত নিরীক্ষণ বলে। যেমন: চলন্ত বাসে জানালা দিয়ে বাইরের দিকে তাকালে মনে হয় গাছপালা, ঘরবাড়ি পেছনের দিকে ছুটে চলেছে। এরূপ নিরীক্ষণই হলো ভ্রান্ত নিরীক্ষণ।"
        },
        {
          "label": "গ",
          "question": "",
          "explanation": "উদ্দীপকে বহুকারণ সমন্বয়বাদের প্রতিফলন ঘটেছে। বহুকারণ সমন্বয়বাদ কার্যকারণ সংকান্ত একটি মতবাদ।নিচে এর ব্যাখ্যা করা হলো- কার্যকারণ নিয়মানুযায়ী জগতের প্রতিটি ঘটনারই কারণ আছে এবং কারণই কার্যকে সংঘটিত করে। আর প্রতিক্ষেত্রে একই কারণ একই কার্য উৎপন্ন করে। কিন্তু অনেক সময় দেখা যায় যে, কোনো জটিল কার্য সংঘটনের জন্য অনেকগুলো কারণ মিলিতভাবে একত্রে কাজ করে। এক্ষেত্রে কারণগুলোর একত্রে মিলিতভাবে কাজ করাকে বহুকারণ সমন্বয় করা হয়। যেমন - a,b, এবং c তিনটি আলাদা কারণ। এদের কোনোটি আলাদাভাবে m কার্যটিকে উৎপন্ন করতে পারে না। কিন্তু যদি abc একত্রে কাজ করে তাহলে m কার্যটি উৎপা হয়। এক্ষেত্রে abc এই তিনটি কারণ একত্রে কাজ করাকে বহুকারণ সমন্বয় বলে।তেমনি উদ্দীপকে 'পরীক্ষার ভালো ফলাফল' নামক কার্যের কারণ হিসেবে ভালো পড়াশুনা, অধ্যবসায়, নিয়মিত ক্লাস, সুস্থ শরীর ইত্যাদি বিষয়কে কারণ হিসেবে দেখানো হয়েছে। এক্ষেত্রে কতকগুলো কারণ মিলিতভাবে কাজ করে একটি কার্য উৎপন্ন করে। তাই বলা যায় যে  উদ্দীপকের মাধ্যমে বহুকারণ সমন্বয় মতবাদের প্রতিফলন ঘটেছে।"
        },
        {
          "label": "ঘ",
          "question": "",
          "explanation": "উদ্দীপকের মাধ্যমে বহুকারণ সমন্বয় মতবাদের বিষয়টি নির্দেশিত হয়েছে। আর কার্যকারণের দিক থেকে বিচার করে বহুকারণ সমন্বয় মতবাদকে আমি যথার্থ বলে মনে করি।নিচে আমার মতামত দেওয়া হলো- কারণের সংজ্ঞা অনুযায়ী বলা যায় কোনো ঘটনার কারণ হলো কার্যের পূর্ববর্তী ঘটনা বা ঘটনাসমূহের সমষ্টি, যাকে ঐ ঘটনাটি অপরিবর্তনীয় ও শর্তনিরপেক্ষভাবে অনুসরণ করে। তাই কোনো কার্য সংঘটনের জন্য অপরিহার্য ঘটনাসমূহকে ঐ কার্যের কারণ বলে । এ দিক থেকে কারণ কয়েকটি ঘটনার সমষ্টি হতে পারে। উদ্দীপকে যে কার্যের উল্লেখ করা হয়েছে সেখানে কার্যটি সংঘটনের জন্য কতকগুলো ঘটনার সমষ্টিকেই কারণ হিসেবে দেখানো হয়েছে। আর কতকগুলো ঘটনা সমষ্টিগতভাবে বা মিলিতভাবে যখন কোনো কার্য উৎপন্ন করে তখন তাকে বহুকারণ সমন্বয় বলে। বহুকারণ সমন্বয় কার্যকারণ সংক্রান্ত একটি মতবাদ এবং এটি গ্রহণযোগ্য। বহুকারণ সমন্বয় সম্পর্কে রিড বলেন, “একই কার্য বিভিন্ন সময়ে বিভিন্ন পূর্ববর্তী ঘটনা দ্বারা সংঘটিত হতে পারে। প্রকৃতপক্ষে একই কার্যের বিভিন্ন বিকল্প কারণ থাকতে পারে।” রিডের বক্তব্য অনুযায়ী ‘A’ দ্বারা যেমন 'B' সংঘটিত হতে পারে, তেমনি 'C' দ্বারাও 'B' সংঘটিত হতে পারে। এক্ষেত্রে 'B' কার্যের বিকল্প কারণ হলো 'A' বা 'C' । বিভিন্ন যুক্তিবিদ বিভিন্নভাবে এই কথাই বলেছেন যে, একটি কার্যের কোনো একমাত্র নির্দিষ্ট কারণ নেই। একটি কার্যের একাধিক কারণ থাকতে পারে। অর্থাৎ, একাধিক কারণে একই কার্য ঘটতে পারে। উপরিউক্ত  বলা যায় যে, উদ্দীপকের মাধ্যমে বহুকারণ সমন্বয় মতবাদ নির্দেশিত হয়েছে। আর কারণের দিক থেকে বিচার করলে এটি গ্রহণযোগ্য একটি মতবাদ ।"
        }
      ]
    },
    {
      "number": "10",
      "uddipok": "দৃশ্যকল্প-১: একজন লোক গোধূলী লগ্নে পথ চলার সময় পথের ওপর একটি দড়িকে সাপ মনে করে লাফিয়ে উঠল। দৃশ্যকল্প-২: একজন রসায়নবিদ তার গবেষণাগারে নির্দিষ্ট অনুপাত হাইড্রোজেন ও অক্সিজেন গ্যাস একসাথে মিশিয়ে তাতে বৈদ্যুতিক শক্তিপ্রবাহ করে পানি উৎপন্ন করলেন।",
      "tag": "JB 21,SB 19",
      "sub_questions": [
        {
          "label": "ক",
          "question": "",
          "explanation": "কোনো বিশেষ উদ্দেশ্য সাধনের জন্য প্রাকৃতিক ঘটনাবলি প্রাকৃতিক পরিবেশে প্রত্যক্ষণ করাই হলো নিরীক্ষণ।"
        },
        {
          "label": "খ",
          "question": "",
          "explanation": "প্রকৃতির ঐক্য বলতে বিভিন্ন বৈচিত্র্যের মাঝে প্রকৃতির ধারাবাহিকতা বা অপরিবর্তনীয় অবস্থাকে বোঝায়। প্রকৃতির নিয়মানুবর্তিতা নীতি অনুযায়ী প্রকৃতিতে সর্বত্র একই নিয়ম কার্যকর। যুক্তিবিদগণ মতামত দিয়েছেন যে, প্রকৃতির বিভিন্ন বিভাগ রয়েছে। আর প্রকৃতির বিভিন্ন বিভাগের নিজস্ব নিয়ম রয়েছে। এই নিয়মের মাধ্যমে প্রকৃতির অখণ্ড রূপ বা একতা বজায় থাকে। একেই প্রকৃতির ঐক্য বলে।"
        },
        {
          "label": "গ",
          "question": "",
          "explanation": "দৃশ্যকল্প-১ এ উল্লেখিত নিরীক্ষণ যথার্থ নয়।নিচে ব্যখ্যা করা হলো,- আমরা জানি, কোনো বিশেষ উদ্দেশ্য সাধনের জন্য বিভিন্ন বস্তু বা ঘটনাবলি প্রাকৃতিক পরিবেশে প্রত্যক্ষ করাই হলো নিরীক্ষণ। আর কোনো বিষয় বা ঘটনা যেভাবে ঘটে সেভাবে নিরীক্ষণ না করে ভুল ভাবে নিরীক্ষণ করাল নিরীক্ষণ ত্রুটিপূর্ণ হয়। এটিকে নিরীক্ষণের অনুপপত্তি বলে। আর এই নিরীক্ষণ যখন ব্যক্তির ক্ষেত্রে সংঘটিত হয় তখন তাকে ব্যক্তিগত ভ্রান্ত নিরীক্ষণ বলে। যেমন: একজন ব্যক্তি যখন অন্ধকারে একটি কুকুরকে শেয়াল মনে করে তখন সেটি হয় ব্যক্তিগত ভ্রান্ত নিরীক্ষণ। তেমনি উদ্দীপকের দৃশ্যকল্প-১ এ একজন ব্যক্তি গোধূলীলগ্নে পথ চলার সময় পথের ওপর একটি দড়িকে সাপ মনে করে লাফিয়ে উঠেছে বলে উল্লেখ করা হয়েছে। এখানে সংশ্লিষ্ট ব্যক্তির নিরীক্ষণ ত্রুটিপূর্ণ হয়েছে অর্থাৎ | ভ্রান্ত নিরীক্ষণ ঘটেছে। তাই বলা যায় দৃশ্যকল্প-১ নিরীক্ষণ যথার্থ নয়।"
        },
        {
          "label": "ঘ",
          "question": "",
          "explanation": "দৃশ্যকল্প-১ এর মাধ্যমে নিরীক্ষণ এবং দৃশ্যকল্প-২ এর মাধ্যমে পরীক্ষণ পদ্ধতি নির্দেশিত হয়েছে। নিরীক্ষণ ও পরীক্ষণের মধ্যে বিভিন্ন পার্থক্য বিদ্যমান।এদের মধ্যকার পার্থক্য বিশ্লেষণ করা হলো- বিভিন্ন ঘটনাবলির উদ্দেশ্যমূলক প্রত্যক্ষণই হলো নিরীক্ষণ। এটি প্রাকৃতিক পরিবেশে সম্পন্ন হয়। তাই বিশেষ উদ্দেশ্য সাধনের জন্য কোনো বস্তু বা ঘটনাকে প্রাকৃতিক পরিবেশে প্রত্যক্ষণ করাই হলো নিরীক্ষণ। দৃশ্যকল্প-১ এ যেহেতু একজন ব্যক্তি প্রাকৃতিক পরিবেশে একটি বিষয়কে প্রত্যক্ষ করেছে, তাই এটির মাধ্যমে নিরীক্ষণ নির্দেশিত হয়েছে। অপরপক্ষে, কোনো বিশেষ উদ্দেশ্য সাধনের জন্য কৃত্রিমভাবে উৎপাদিত ঘটনাবলি কৃত্রিম পরিবেশে প্রত্যক্ষ করার নামই হলো পরীক্ষণ। এক্ষেত্রে ঘটনা ও পরিবেশ উভয়ই কৃত্রিম। দৃশ্যকল্প-২ এ একজন রসায়নবিদ নির্দিষ্ট অনুপাতে হাইড্রোজেন ও অক্সিজেন গ্যাস মিশিয়ে পানি উৎপন্ন করেছেন বলে উল্লেখ করা হয়েছে। অর্থাৎ এক্ষেত্রে কৃত্রিমভাবে উৎপাদিত ঘটনা কৃত্রিম পরিবেশেই সম্পন্ন হয়েছে। তাই দৃশ্যকল্প-২ এর মাধ্যমে পরীক্ষণ নির্দেশিত হয়েছে। নিরীক্ষণের ঘটনা ও পরিবেশ উভয়ই প্রাকৃতিক বিধায় এটি একটি নির্ভরশীল, পদ্ধতি। নিরীক্ষণকে ব্যক্তি নিয়ন্ত্রণ করতে পারে না। তাই অনেক ক্ষেত্রেই নিরীক্ষণের সিদ্ধান্ত সম্ভাব্য হয়ে থাকে। অপরপক্ষে, পরীক্ষণের ঘটনা পরীক্ষকের ইচ্ছার অধীন। তাই পরীক্ষত ইচ্ছা করলে বারবার ঘটনা উৎপা করতে পারেন। পরীক্ষণের ঘটনা যেহেতু বারবার উৎপন্ন করা যায়, তাই এক্ষেত্রে সিদ্ধান্তের নিশ্চয়তা দেওয়া যায়। পাশাপাশি নিরীক্ষণের পরিধি বিস্তৃত। কিন্তু অনেক প্রাকৃতিক ঘটনা রয়েছে যেখানে পরীক্ষণ পদ্ধতি প্রয়োগ করা যায় না । তাই নিরীক্ষণের তুলনায় পরীক্ষণের পরিধি সীমিত।"
        }
      ]
    },
    {
      "number": "11",
      "uddipok": "রাকিব তার বন্ধু রাসেলকে বললো, “সকল রাজনীতিবিদ হন দেশপ্রেমিক।” রাকিবের কথা শুনে রাসেল বললো, “কোনো দুর্নীতিবাজ নয় দেশপ্রেমিক।” তাদের কথা শুনে মুশফিক বললো, “কিছু রাজনীতিবিদ হন দুর্নীতিবাজ।”",
      "tag": "JB 21,ISCM 24",
      "sub_questions": [
        {
          "label": "ক",
          "question": "",
          "explanation": "কোনো যুক্তিবাক্যের একটি পদ তার সম্পূর্ণ ব্যক্ত্যর্থের প্রকাশিত রূপ বা অবস্থাকে বলে পদের ব্যাপ্যতা ।"
        },
        {
          "label": "খ",
          "question": "",
          "explanation": "প্রতিটি মানুষই স্বার্থপর নয়'— এই বাক্যটির যুক্তিবাক্যে রূপান্তরিত রূপ হবে— 'কিছু মানুষ নয় স্বার্থপর'। যুক্তিবাক্যের রূপান্তরের নিয়মানুযায়ী, যেসব বাক্যে সকল, প্রত্যেক, যেকোনো, প্রতিটি ইত্যাদি চিহ্ন থাকে এবং একই সাথে বাক্যের মধ্যে একটি না-বোধক চিহ্ন থাকে তাদের বিশেষ নঞর্থক বা O-যুক্তিবাক্য বলে গণ্য করতে হয় । প্রশ্নে উল্লেখিত, ‘প্রতিটি মানুষ স্বার্থপর নয়।' এই বাক্যটির যুক্তিবাক্যে রূপান্তরিত রূপ হলো - 'কিছু মানুষ নয় স্বার্থপর'।"
        },
        {
          "label": "গ",
          "question": "",
          "explanation": "উদ্দীপকের রাকিবের বক্তব্যে A-যুক্তিবাক্য নির্দেশিত হয়েছে। আর ব্যাপ্যতার নিয়মানুযায়ী A-যুক্তিবাক্যের উদ্দেশ্য পদ ব্যাপ্য হয় । যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থ স্বীকার করে তাকে সার্বিক সদর্থক বা A-যুক্তিবাক্য বলে। A-যুক্তিবাক্য সার্বিক বলে উদ্দেশ্য পদ ব্যাপ্য এবং সদর্থক যুক্তিবাক্য বলে বিধেয় পদ অব্যাপ্য হয় । উদ্দীপকের রাকিবের বক্তব্য হলো- 'সকল রাজনীতিবিদ হন দেশপ্রেমিক'। এ যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থ স্বীকার করেছে। তাই রাকিবের বক্তব্য সার্বিক সদর্থক বা A-যুক্তিবাক্য। আর ব্যাপ্যতার নিয়মানুযায়ী A-যুক্তিবাক্যের উদ্দেশ্য পদ ব্যাপ্য। তাই রাকিবের বক্তব্যের উদ্দেশ্য পদ (সকল রাজনীতিবিদ) ব্যাপ্য ।"
        },
        {
          "label": "ঘ",
          "question": "",
          "explanation": "উদ্দীপকের রাসেল ও মুশফিকের বক্তব্যে যথাক্রমে সার্বিক নঞর্থক বা E-যুক্তিবাক্য এবং বিশেষ সদর্থক বা I-যুক্তিবাক্য নির্দেশিত হয়েছে।এদের মধ্যকার পার্থক্য বিশ্লেষণ করা হলো-  ব্যাপ্যতার দিক থেকে এই দুই প্রকার যুক্তিবাক্যের উদ্দেশ্য ও বিধেয় উভয় দিক থেকে পার্থক্য রয়েছে। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থ অস্বীকার করে তাকে সার্বিক নঞর্থক বা E-যুক্তিবাক্য বলে। ব্যাপ্যতার নিয়মানুযায়ী E- যুক্তিবাক্য সার্বিক যুক্তিবাক্য বলে এর উদ্দেশ্য পদ ব্যাপ্য এবং নঞর্থক যুক্তিবাক্য হওয়ার কারণে বিধেয় পদ ব্যাপ্য। তাই 'E' যুক্তিবাক্যের উদ্দেশ্য ও বিধেয় উভয় পদই ব্যাপ্য। উদ্দীপকের রাসেলের বক্তব্য হলো, “কোনো দুর্নীতিবাজ নয় দেশপ্রেমিক” – এই যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থ অস্বীকার করেছে। তাই রাসেলের বক্তব্যের মাধ্যমে সার্বিক নঞর্থক বা E-যুক্তিবাক্য নির্দেশিত হয়েছে। আর ব্যাপ্যতার নিয়মানুযায়ী E-যুক্তিবাক্যের উভয় পদ ব্যাপ্য। অপরদিকে, যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থ স্বীকার করে তাকে বিশেষ সদর্থক বা I-যুক্তিবাক্য বলে। পদের ব্যাপ্যতার নিয়মানুযায়ী 1-যুক্তিবাক্যের কোনো পদ ব্যাপ্য নয়। কারণ বিশেষ যুক্তিবাক্য হিসেবে উদ্দেশ্য পদ অব্যাপ্য এবং সদর্থক যুক্তিবাক্য হিসেবে বিধেয় পদ অব্যাপ্য হয়। উদ্দীপকের মুশফিকের বক্তব্য হলো— ‘কিছু রাজনীতিবিদ হন দুর্নীতিবাজ' । এই যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থ স্বীকার করেছে। তাই যুক্তিবাক্য '' নির্দেশিত হয়েছে। আর ব্যাপ্যতার নিয়মানুযায়ী I-যুক্তিবাক্যের কোনো পদ ব্যাপ্য নয়। উপরিউক্ত আলোচনা থেকে বলা যায়, রাকিবের বক্তব্যের দ্বারা নির্দেশিত যুক্তিবাক্যের উভয় পদ ব্যাপ্য। আর মুশফিকের বক্তব্যের দ্বারা নির্দেশিত বাক্যের উভয় পদ অব্যাপ্য।"
        }
      ]
    }
  ]
}