{
  "title": "চট্টগ্রাম বোর্ড ২০২৩",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "ফাইজা যুব উন্নয়ন কেন্দ্রে সেলাই প্রশিক্ষণ ক্লাসে বিভিন্ন পোশাক তৈরির তাত্ত্বিক জ্ঞান লাভ করল। পরবর্তীতে ফাইজা তার অর্জিত জ্ঞান কাজে লাগিয়ে পোশাক তৈরির কারখানা স্থাপন করে এবং প্রচুর বৈদেশিক মুদ্রা অর্জন করতে সক্ষম হয়।",
      "tag": "CTG.B 23",
      "sub_questions": [
        {
          "label": "ক",
          "question": "",
          "explanation": "অবৈধ যুক্তি থেকে বৈধ যুক্তিকে পৃথক করার পর্ব্বতি ও নীতিসমূহের একটি বিশিষ্ট বিদ্যাকে যুক্তিবিদ্যা বলে।"
        },
        {
          "label": "খ",
          "question": "",
          "explanation": "যুক্তিবিদ্যা হলো যুক্তিসংক্রান্ত বিজ্ঞান। আর যুক্তির ক্ষেত্রে অনুমান একটি গুরুত্বপূর্ণ স্থান দখল করে আছে। অনুমানের সাথে যুক্ত চিন্তা। তবে চিন্তা কথাটি ব্যাপক অর্থ প্রদান করে। কেননা চিন্তার মধ্যে স্মৃতি, আবেগ, কল্পনা, ইচ্ছা, আকাঙ্ক্ষা প্রভৃতি যুক্ত থাকে। এসব বিষয় যুক্তিবিদ্যার সাথে জড়িত নয়। যেসব চিন্তা সুসংহত বা যুক্তিমূলক চিন্তা তাই যুক্তিবিদ্যার সাথে যুক্ত। এখানে যুক্তিমূলক চিন্তা এবং যুক্তি মূলত একই কথা।"
        },
        {
          "label": "গ",
          "question": "",
          "explanation": "উদ্দীপকের ফাইজার সেলাই প্রশিক্ষণের বিষয়টির দ্বারা বিজ্ঞানের দিক নির্দেশিত হয়েছে। নিচে যুক্তিবিদ্যার আলোকে তা বিশ্লেষণ করা হলো- যুক্তিবিদ্যা যুক্তিসংক্রান্ত বিজ্ঞান। তাই যুক্তিবিদ্যার প্রধান আলোচ্য বিষয় হলো যুক্তি। অবৈধ যুক্তি থেকে বৈধ যুক্তিকে পৃথক করার পদ্ধতি ও নীতিসমূহের একটি বিশিষ্ট বিদ্যা হলো যুক্তিবিদ্যা। অন্যান্য বিজ্ঞানের মতোই যুক্তিবিদ্যার নির্দিষ্ট বিষয়বস্তু রয়েছে। যুক্তিবিদ্যা নিজস্ব বিষয়বস্তুকে আকারগতভাবে যথার্থই আলোচনা করতে পারে। বিজ্ঞানের মতো যুক্তিবিদ্যার আলোচনা পদ্ধতি সুশৃঙ্খল এবং সুসংবদ্ধ। বিজ্ঞান সাধারণ নীতি প্রণয়ন করে এবং বিশেষ বিশেষ ক্ষেত্রে সূত্র প্রবর্তন করে। তেমনি উদ্দীপকের ফাইজা যুব উন্নয়ন কেন্দ্রে সেলাই প্রশিক্ষণের ক্লাসে বিভিন্ন পোশাক তৈরির তাত্ত্বিক জ্ঞান লাভ করেছে বলে উল্লেখ করা হয়েছে। এখানে ফাইজার তাত্ত্বিক জ্ঞান দ্বারা বিজ্ঞানের দিক নির্দেশিত হয়েছে। তাই বলা যায় যে,  যুক্তিবিদ্যার দিক থেকে বিবেচনা করলে এর মাধ্যমে যুক্তিবিদ্যার বিজ্ঞানের দিক নির্দেশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের ফাইজার প্রশিক্ষণ-পরবর্তী কর্মকান্ডে যুক্তিবিদ্যার স্বরূপের কলাবিদ্যার দিক ফুটে  উঠেছে । নিচে তা বিশ্লেষণ করা হলো- যুক্তিবিদ্যা হলো যুক্তিসংক্রান্ত বিজ্ঞান। অবৈধ যুক্তি থেকে বৈধ যুক্তিকে পৃথক করার পদ্ধতি ও নীতিসমূহের একটি বিশিষ্ট বিদ্যা হলো যুক্তিবিদ্যা। কলাবিদ্যা বলতে কোনো বিশেষ জ্ঞানকে বাস্তবে প্রয়োগ করাকে বোঝায়। যুক্তিবিদ্যার মধ্যেও কলাবিদ্যার দিক বিদ্যমান রয়েছে। যুক্তিবিদ্যা আকারগত বিজ্ঞান হিসেবে বৈধ যুক্তির কিছু নমুনা। প্রদান করে। আবার, অবৈধ যুক্তি থেকে বৈধ যুক্তিকে পৃথক করার জন্য কিছু নিয়ম নির্ধারণ করে। এসব বৈধ যুক্তির নমুনা ও নিয়মকানুন বাস্তবে প্রয়োগযোগ্য। অর্থাৎ, যুক্তি নমুনা ও নিয়ম বাস্তবে প্রয়োগ করে বৈধ ও অবৈধ যুক্তির পার্থক্য নির্ণয় করা যায়। তেমনি উদ্দীপকের ফাইজা যুব উন্নয়ন কেন্দ্রে প্রশিক্ষণের মাধ্যমে সেলাইয়ের অর্জিত জ্ঞান কাজে লাগিয়ে পোশাক তৈরির কারখানা স্থাপন করেছে এবং প্রচুর বৈদেশিক মুদ্রা অর্জন করেছে এমন উল্লেখ করা হয়েছে। এর মাধ্যমে কলাবিদ্যার দিকটি নির্দেশিত হয়েছে।তাই যুক্তিবিদ্যার স্বরূপের দিক থেকে বিবেচনা করলে এর মাধ্যমে যুক্তিবিদ্যার কলাবিদ্যার দিক ফুটে উঠেছে ।"
        }
      ]
    },
    {
      "number": "2",
      "uddipok": "দৃশ্যকল্প-১: পরাণ সরকার একজন সাদা মনের মানুষ। তিনি আপন মমতায় গাছের চারা রোপণ ও পরিচর্যা করেন। দৃশ্যকল্প- ২ :",
      "tag": "CTG.B 23",
      "sub_questions": [
        {
          "label": "ক",
          "question": "",
          "explanation": "যে শব্দ বা শব্দসমষ্টি কোনো যুক্তিবাক্যের উদ্দেশ্য বা বিধেয়, হিসেবে ব্যবহৃত হয় বা হতে পারে সে শব্দ বা শব্দসমষ্টিকে পদ বলে।"
        },
        {
          "label": "খ",
          "question": "",
          "explanation": "মারহাবা, হুররে, বাহ! শব্দগুলোর নিজস্ব কোনো অর্থ নেই।এগুলো এককভাবে বা অন্যকোনো পদযোগ্য শব্দের সাথে যুক্ত হয়েও কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না। এ জাতীয় শব্দ বাক্যের অলংকরণে বা বাক্যের গুরুত্ব বোঝাতে অথবা মনের আবেগ প্রকাশের লক্ষ্যে কেবল বাক্যে ব্যবহৃত হয়। যেমন- মারহাবা তুমি খেলায় জিতেছ, হুররে কি মজা, বাহ! কি সুন্দর ফুল ইত্যাদি। এ শব্দগুলোর বাক্যের উদ্দেশ্য ও বিধেয় গঠনে অপরিহার্য নয়। কাজেই এগুলোকে কোনোভাবেই পদ হিসেবে গণ্য করা যায় না।"
        },
        {
          "label": "গ",
          "question": "",
          "explanation": "উদ্দীপকের দৃশ্যকল্প-১-এ চিহ্নিত শব্দগুলো জাত্যর্থক ও অজাত্যর্থক পদ। নিচে পাঠ্যবইয়ের আলোকে তা ব্যাখ্যা করা হলো- শব্দ দিয়ে পদ গঠিত হয়। যে শব্দ বা শব্দসমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা হতে পারে সেসব শব্দ বা শব্দসমষ্টিকে পদ বলে। পদকে বিভিন্ন দিক থেকে শ্রেণিবিভাগ করা হয়ে থাকে। এর মধ্যে পদকে জাত্যর্থের ভিত্তিতে দুই ভাগে ভাগ করা হয়ে থাকে। যার মধ্যে একটি হলো জাত্যর্থক পদ। যে পদের কেবল ব্যক্ত্যর্থ ও জাত্যর্থ উভয়ই আছে তাকে জাত্যর্থক পদ বলে। এসব পদের উভয় দিক বিদ্যমান থাকে। তেমনি উদ্দীপকের দৃশ্যকল্প-১-এর চিহ্নিত মানুষ শব্দটি জাত্যর্থক পদ। কেননা মানুষ পদের ব্যক্ত্যর্থ ও জাত্যর্থ উভয়ই আছে। তাই এটি একটি জাতার্থক পদ। আর যে পদের কেবল ব্যার্থ বা জাত্যর্থ আছে তাকে অজাত্যর্থক পদ বলে। উদ্দীপকের দৃশ্যকল্প-১-এর পরাণ সরকার পদটির কেবল ব্যক্তার্থ আছে। আর মমতায় শব্দটির কেবল জাত্যর্থ আছে। তাই পদটি একটি অজাত্যর্থক পদ। তাই বলা যায়, দৃশ্যকল্প-১-এর চিহ্নিত শব্দগুলো দ্বারা জাত্যর্থক ও অজাত্যর্থক পদ নির্দেশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের দৃশ্যকল্প-২-এ পদের ব্যক্ত্যর্থ ও জাত্যর্থের সম্পর্কের ইঙ্গিত হয়েছে। এ পদের ব্যক্ত্যর্থ ও জাত্যর্থের মধ্যে বিপরীতমুখী সম্পর্ক বিদ্যমান। বিশ্লেষণ করা হলো- কোনো একটি পদের দুটি দিক থাকে। যথা- ব্যক্ত্যর্থের দিক ও জাত্যর্থের দিক। কোনো একটি পদ একই অর্থে যে বস্তু বা বস্তুসমূহের ওপর প্রযোজ্য হয় তাকে ওই পদের ব্যক্ত্যর্থ বলে। আর কোনো একটি পদ যে অপরিহার্য ও আবশ্যিক গুণ বা গুণাবলি প্রকাশ করে তাকে ওই পদের জাত্যর্থ বলে। পদের ব্যক্ত্যর্থ ও জাত্যর্থ গভীরভাবে সম্পর্কিত। তবে এই সম্পর্ক বিপরীতমুখী। যখন কোনো পদের ব্যক্ত্যর্থ বৃদ্ধি পায়, তখন পদটির জাত্যর্থ হ্রাস পায়। আবার যখন কোনো পদের জাত্যর্থ বৃদ্ধি পায় তখন পদটির ব্যক্ত্যর্থ হ্রাস পায়।  উদ্দীপকের দৃশ্যকল্প-২-এ জাত্যর্থ যখন 'সততা + শিক্ষা + সমাজসেবা' তখন ব্যক্তার্থ ১০০। ব্যক্তার্থ বেড়ে ৫০০ হলে জাত্যর্থ কমে কেবল শিক্ষা+ সমাজসেবা হয়। একইভাবে জাত্যর্থ বেড়ে 'সততা + শিক্ষা+ সমাজসেবা' হলে ব্যক্ত্যর্থ কমে ৫০০ থেকে ১০০ হয়। এভাবেই পদের ব্যক্ত্যর্থ ও জাত্যর্থের বিপরীতক্রমে হ্রাস-বৃদ্ধি হয়। তাই বলা যায়, দৃশ্যকল্প-২ পদের ব্যক্ত্যর্থ ও জাত্যর্থের বিপরীতক্রমে হ্রাস-বৃদ্ধির বিষয়টি নির্দেশিত হয়েছে।"
        }
      ]
    },
    {
      "number": "3",
      "uddipok": "",
      "tag": "CTG.B 23",
      "sub_questions": [
        {
          "label": "ক",
          "question": "",
          "explanation": "দুটি ধারণার মধ্যে স্বীকৃতি বা অস্বীকৃতিজ্ঞাপক মানসিক অবস্থাকে অবধারণ বলে।"
        },
        {
          "label": "খ",
          "question": "",
          "explanation": "যুক্তিবাক্যের নিয়ম অনুযায়ী পঠিত না হওয়ায় সকল বন্ধ যুক্তিবাক্য নয়। একটি যুক্তিবাকো দুটি পদ থাকে। যথা- ১. উদ্দেশ্য পদ ও ২. বিস্ত পদ। উদ্দেশ্য ও বিধেয় পদ সংযোজকের দ্বারা যুক্ত হতে যুক্তিবাক গঠন করে। তাই যুক্তিবাক্য সবসময় উদ্দেশ্য-সংযোজক-বিস্তে আকারে প্রকাশিত হয়। যেমন- আকাশ হয় নীল। এটি এরই যুক্তিবাক্য। কিন্তু 'আকাশ নীল'- এটি একটি সাধারণ বাক্য। কারণ এতে সংযোজক উহ্য রয়েছে। যেহেতু সকল বাক্য উদ্যে সংযোজক-বিধেয়' আকারে প্রকাশিত হয় না, তাই সকল বান্ধ যুক্তিবাক্য নয়।"
        },
        {
          "label": "গ",
          "question": "",
          "explanation": "উদ্দীপকের চিত্র-১-এ সার্বিক সদর্থক যুক্তিবাক্যকে নির্দেশ করে। ব্যাখ্যা করা হলো- যুক্তিবাক্য হলো দুটি পদের মধ্যকার স্বীকৃতি বা অদ্বীকৃতিজ্ঞাপর সম্পর্কের লিখিত বা মৌখিক বিবৃতি। যুক্তিবাক্যকে বিভিন্ন দিক থেকে শ্রেণিবিভাগ করা হয়ে থাকে। এর মধ্যে যুক্তিবাক্যকে গুণ ও পরিমাণের যৌথ নীতি অনুযায়ী চার ভাগে ভাগ করা যায়। যার মধ্যে একটি হলো সার্বিক সদর্থক যুক্তিবাক্য। এই প্রকার যুক্তিবাক্য পরিমাণের দিক থেকে সার্বিক এবং গুণের দিক থেকে সদর্থক। যে যুক্তিবাক্যের বিধেয় পদটি উদ্দেশ্য পদের সমগ্র ব্যস্তার্থকে স্বীকার করে তাকে সার্বিক সদর্থক যুক্তিবাক্য বলে। পদের ব্যাপ্যতার নিয়ম অনুযায়ী সার্বিক যুক্তিবাক্যের উদ্দেশ্য পদ ব্যাপ্য। আর নর্থক যুক্তিবাক্যের বিধেয় পদ ব্যাপ্য। তাই সার্বিক সদর্থক হিসেবে 'এ' যুক্তিবাক্যের কেবল উদ্দেশ্য পদ ব্যাপ্য। উদ্দীপকের চিত্র-১ এ ব্যাপ্যতার যে চিত্র উপস্থাপন করা হয়েছে, সেখানে কেবল উদ্দেশ্য পদ ব্যাপ্য দেখানো হয়েছে। তাই বলা যায় যে,  চিত্র-১-এর দ্বারা সার্বিক সদর্থক যুক্তিবাক্য নির্দেশিত হয়েছে।"
        },
        {
          "label": "ঘ",
          "question": "",
          "explanation": "ব্যাপ্যতার দৃষ্টিকোণ থেকে চিত্র-২-এর দ্বারা বিশেষ নঞর্থক যুক্তিবাক্য এবং চিত্র-৩-এর মাধ্যমে বিশেষ সদর্থক যুক্তিবাক্য নির্দেশিত হয়েছে।নিচে এদের পার্থক্য বিশ্লেষণ করা হলো- গুণ ও পরিমাণের যৌথ নীতি অনুযায়ী যুক্তিবাক্যকে যে চার ভাগে ভাগ করা যায়, তার মধ্যে একটি হলো বিশেষ নঞর্থক যুক্তিবাক্য। যে যুক্তিবাক্যের বিধেয় পদটি উদ্দেশ্য পদের আংশিক ব্যস্ত্যর্থকে অস্বীকার করে তাকে বিশেষ নঞর্থক যুক্তিবাক্য বলে। পদের ব্যাপ্যতার নিয়ম অনুযায়ী সার্বিক যুক্তিবাক্যের উদ্দেশ্য পদ ব্যাপা। আর নঞর্থক যুক্তিবাক্যের বিধেয় পদ ব্যাপ্য। তাই পদের ব্যাপ্যতার নিয়ম বিশেষ নঞর্থক যুক্তিবাক্যের কেবল বিধেয় পদ ব্যাপা। আর চিত্র-২ এ যেহেতু কেবল বিধেয় পদ ব্যাপ্য সেখানে হয়েছে, তাই চিত্র-২ দ্বারা বিশেষ নঞর্থক যুক্তিবাক্য নির্দেশিত হয়েছে। অপরদিকে, যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থ স্বীকার করে তাকে বিশেষ সদর্থক যুক্তিবাক্য বলে। পদের ব্যাপ্যতার নিয়ম অনুযায়ী সার্বিক যুক্তিবাক্যের উদ্দেশ্য পদ ব্যাপ্য এবং নঞর্থক যুক্তিবাক্যের বিধেয় পদ ব্যাপ্য। তাই পদের ব্যাপ্যতার নিয়ম অনুযায়ী বিশেষ সদর্থক যুক্তিবাক্যের কোনো পদই ব্যাপ্য নয়। উদ্দীপকের চিত্র-৩ এ যেহেতু কোনো পদই ব্যাপ্য দেখানো হয়নি। তাই চিত্র-৩ দ্বারা বিশেষ সদর্থক যুক্তিবাক্য নির্দেশিত হয়েছে।"
        }
      ]
    },
    {
      "number": "4",
      "uddipok": "",
      "tag": "CTG.B 23",
      "sub_questions": [
        {
          "label": "ক",
          "question": "",
          "explanation": "যে সাপেক্ষ যুক্তিবাক্য 'যদি... তবে' বা তার সমার্থক কোনো শর্ত দ্বারা নির্দেশিত হয় তাকে প্রাকল্পিক বাক্য বলে।"
        },
        {
          "label": "খ",
          "question": "",
          "explanation": "কোনো একটি যুক্তিবাক্যের অপরিহার্য একটি অংশ হলো সংযোজক। একটি যুক্তিবাক্যের তিনটি অংশের একটি অংশ হলো সংযোজক। একটি যুক্তিবাক্যে দুটি পদ থাকে। আর দুটি পদকে যুক্ত করে সংযোজক। তাই বলা যায়, কোনো যুক্তিবাক্যের উদ্দেশ্য ও বিধেয় পদের মধ্যে সম্পর্ক স্থাপনকারী যোজক হলো সংযোজক। কোনো একটি যুক্তিবাক্যের জন্য সংযোজক অপরিহার্য। কেননা সংযোজক ছাড়া কোনো যুক্তিবাক্য গঠন করা যায় না। আর প্রত্যেকটি যুক্তিবাক্য 'উদ্দেশ্য সংযোজক বিধেয়' আকারে প্রকাশিত হয়। অর্থাৎ, কোনো যুক্তিবাক্যের প্রথমে থাকে উদ্দেশ্য পদ, তারপর সংযোজক এবং সবশেষে থাকে বিধেয় পদ। তাই সংযোজক উদ্দেশ্য ও বিধেয় পদকে যুক্ত করে যুক্তিবাক্য গঠন করে।"
        },
        {
          "label": "গ",
          "question": "",
          "explanation": "উদ্দীপকের ছক-১ দ্বারা বিশেষ নঞর্থক এবং ছক-২ দ্বারা সার্বিক সদর্থক যুক্তিবাক্য গঠন করা সম্ভব। ব্যাখ্যা করা হলো- যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থ অস্বীকার করে তাকে বিশেষ নঞর্থক যুক্তিবাক্য বলে। এই প্রকার যুক্তিবাক্য পরিমাণের দিক থেকে বিশেষ। আর গুণের দিক থেকে নঞর্থক। উদ্দীপকের, ছক-১ এর শব্দগুলো হলো- মাংসাশী নয় কিছু পশু। এই শব্দগুলোকে যুক্তিবাক্যের আকারে সাজালে কিছু পশু নয় মাংসাশী। এখানে যুক্তিবাক্যটির বিধেয় পদ মাংসাশী উদ্দেশ্য পদ পশু এর আংশিক ব্যক্ত্যর্থ স্বীকার করেছে। তাই ছক-১ দ্বারা গঠিত যুক্তিবাক্যের মাধ্যমে বিশেষ নঞর্থক যুক্তিবাক্য নির্দেশিত হয়েছে। আবার যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে স্বীকার করে তাকে সার্বিক সদর্থক যুক্তিবাক্য বলে। উদ্দীপকের ছক-২-এর শব্দগুলো হলো- কারিগর সাংসদ সকল আইনের হয়। এই শব্দগুলোকে যুক্তিবাক্যের আকারে সাজালে- সকল সাংসদ হয় আইনের কারিগর। এই যুক্তিবাক্যটি পাওয়া যায়। এখানে গঠিত যুক্তিবাক্যটির বিধেয় পদ আইনের কারিগর উদ্দেশ্য পদ সাংসদ এর সমগ্র ব্যক্তর্থকে স্বীকার করেছে। তাই ছক-২ দ্বারা গঠিত যুক্তিবাক্যের মাধ্যমে সার্বিক সদর্থক যুক্তিবাক্য নির্দেশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের ছক-৩ দ্বারা সার্বিক নঞর্থক এবং ছক-৪ দ্বারা বিশেষ সদর্থক যুক্তিবাক্য পাওয়া সম্ভব।নিচে  গুণ ও পরিমাণের যৌথ নীতি অনুসারে তা বিশ্লেষণ করা হলো- গুণ ও পরিমাণের যৌথ নীতি অনুযায়ী যুক্তিবাক্যকে চার ভাগে ভাগ করা যায়। যার মধ্যে একটি হলো সার্বিক নঞর্থক যুক্তিবাক্য। যে যুক্তিবাকোর বিধেয় পদটি উদ্দেশ্য পদের সমগ্র ব্যস্তার্থকে অস্বীকার করে তাকে সার্বিক নঞর্থক যুক্তিবাক্য বলে। উদ্দীপকের ছক- ৩ এর শব্দগুলোকে যুক্তিবাক্যের আকারে সাজালে কোনো দুর্নীতিবাজ নয় দেশ প্রেমিক। এই যুক্তিবাক্যটি পাওয়া যায়। এখানে যুক্তিবাক্যটির বিধেয় পদ দেশপ্রেমিক উদ্দেশ্য পদ দুর্নীতিবাজ এর সমগ্র ব্যক্ত্যর্থকে অস্বীকার করেছে। তাই ছক-২ দ্বারা গুণ ও পরিমাণের যৌথ নীতি অনুযায়ী সার্বিক নঞর্থক বা যুক্তিবাক্য নির্দেশিত হয়েছে। আবার, গুণ ও পরিমাণের যৌথ নীতি অনুসারে যুক্তিবাক্যকে চার ভাগে ভাগ করা যায়। যার মধ্যে একটি হলো বিশেষ সদর্থক যুক্তিবাক্য। যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থকে স্বীকার করে তাকে বিশেষ সদর্থক যুক্তিবাক্য বলে। উদ্দীপকের ছক-৪ এর শব্দগুলোকে যুক্তিবাক্যের আকারে সাজালে- কিছু কৃষক হয় প্রযুক্তি নির্ভর এই যুক্তিবাক্য পাওয়া যায়। এখানে যুক্তিবাক্যের বিধেয় পদটি প্রযুক্তিনির্ভর উদ্দেশ্য পদ কৃষক এর আংশিক ব্যক্ত্যর্থকে স্বীকার করেছে। তাই ছক-৪ দ্বারা গুণ ও পরিমাণের যৌথ নীতি অনুযায়ী বিশেষ সদর্থক যুক্তিবাক্য নির্দেশিত হয়েছে।"
        }
      ]
    },
    {
      "number": "5",
      "uddipok": "সকল মানুষ জীব। বুদ্ধির কারণেই মানুষ সর্বশ্রেষ্ঠ। ক্ষুধা, তৃষ্ণা যেমন মানুষের সহজাত, তেমনি বুদ্ধিবৃত্তি গুণটিও অপরিহার্য ও অনিবার্য। মানুষের জন্মস্থান, হাসি-কান্না, সততা ইত্যাদি গুণগুলো মানুষ হওয়ার জন্য অপরিহার্য নয়।",
      "tag": "CTG.B 23",
      "sub_questions": [
        {
          "label": "ক",
          "question": "",
          "explanation": "যে গুণ বা গুণাবলি কোনো জাতি বা শ্রেণিকে সমজাতীয় অন্যান্য জাতি বা শ্রেণি থেকে পৃথক করে তাকে বিভেদক লক্ষণ বলে।"
        },
        {
          "label": "খ",
          "question": "",
          "explanation": "বিধেয় হলো যুক্তিবাক্যের একটি পদ। কোনো একটি যুক্তিবাক্যের উদ্দেশ্য পদ সম্পর্কে যা কিছু স্বীকার বা অস্বীকার করা হয় তাকে বিধেয় বলে। আর বিধেয়ক হলো এক প্রকার সম্পর্ক। কোনো জাতি বা শ্রেণিবাচক বিধেয় পদবিশিষ্ট সদর্থক যুক্তিবাক্যের উদ্দেশ্য ও বিধেয় পদের মধ্যে যেসব সম্পর্ক থাকতে পারে সেসব সম্পর্ককে বিধেয়ক বলে। যেহেতু বিধেয় একটি পদ এবং বিধেয়ক এক প্রকার সম্পর্ক, তাই বিধেয় ও বিধেয়ক এক নয়।"
        },
        {
          "label": "গ",
          "question": "",
          "explanation": "উদ্দীপকের প্রথম বাক্যে বিধেয়ক হিসেবে জাতি ও উপজাতি নির্দেশিত হয়েছে।নিচে তা ব্যাখ্যা করা হলো- দুটি শ্রেণিবাচক পদ যখন এমনভাবে বিদ্যমান থাকে যে, এদের একটিরব্যক্ত্যর্থ অন্যটির ব্যক্ত্যর্থের চেয়ে বেশি এবং বেশি ব্যক্ত্যর্থপূর্ণ পদটি কম ব্যক্ত্যর্থপূর্ণ পদটিকে অন্তর্ভুক্ত করে তখন বেশি ব্যক্ত্যর্থপূর্ণ পদটিকে বলা হয় জাতি। আর কম ব্যক্ত্যর্থপূর্ণ পদটিকে বলা হয় উপজাতি। উদ্দীপকের প্রথম পদটি হলো- সকল মানুষ জীব। এখানে সকল মানুষ কে জীব এর অন্তর্ভুক্ত হিসেবে উপস্থাপন করা হয়েছে। জীব শ্রেণির ব্যক্ত্যর্থ মানুষ শ্রেণির ব্যক্ত্যর্থের চেয়ে বেশি এবং মানুষ শ্রেণির ব্যক্ত্যর্থ জীব শ্রেণির ব্যক্ত্যর্থের অন্তর্ভুক্ত। তাই জীব এখানে বিধেয়ক হিসেবে জাতি। আর মানুষ বিধেয়ক হিসেবে উপজাতি। তাই বলা যায় যে,  উদ্দীপকের প্রথম বাক্য দ্বারা বিধেয়ক হিসেবে জাতি ও উপজাতি নির্দেশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের শেষ বাক্যটির দ্বারা বিধেয়কের প্রকারভেদের আলোকে জাতিগত অবিচ্ছেদ্য ও ব্যক্তিগত বিচ্ছেদ্য অবান্তর লক্ষণ নির্দেশিত হয়েছে।বিশ্লেষণ করা হলো- বিধেয়কের প্রকারভেদগুলোর মধ্যে সর্বশেষ হলো অবান্তর লক্ষণ। আর অবান্তর লক্ষণের শ্রেণিবিভাগগুলোর মধ্যে দুটি হলো- ব্যক্তিগত অবিচ্ছেদ্য এবং ব্যক্তিগত বিচ্ছেদ্য অবান্তর লক্ষণ। যে অবান্তর লক্ষণ কোনো ব্যক্তির ক্ষেত্রে সব সময় উপস্থিত থাকে তাকে ব্যক্তিগত অবিচ্ছেদ্য অবান্তর লক্ষণ বলে। উদ্দীপকের শেষ বাক্যে জন্মস্থান এর উল্লেখ করা হয়েছে, যা কোনো ব্যক্তির ক্ষেত্রে সব সময় উপস্থিত থাকে। তাই জন্মস্থান বিধেয়ক হিসেবে ব্যক্তিগত অবিচ্ছেদ্য অবান্তর লক্ষণ। আর যে অবান্তর লক্ষণ কোনো ব্যক্তির ক্ষেত্রে কোনো কোনো সময় উপস্থিত থাকে, আবার কোনো কোনো সময় উপস্থিত থাকে না তাকে ব্যক্তিগত বিচ্ছেদ্য অবান্তর লক্ষণ বলে। উদ্দীপকের শেষ বাক্যের হাসি-কান্না, সততা কোনো কোনো সময় উপস্থিত থাকে, আবার কোনো কোনো সময় উপস্থিত থাকে না। তাই হাসি-কান্না, সততা দ্বারা ব্যক্তিগত বিচ্ছেদ্য অবান্তর লক্ষণ নির্দেশিত হয়েছে। সুতরাং বলা যায়, উদ্দীপকের শেষ বাক্যটির দ্বারা বিধেয়ক ব্যক্তিগত অবিচ্ছেদ্য এবং ব্যক্তিগত বিচ্ছেদ্য অবান্তর লক্ষণ নির্দেশিত হয়েছে।"
        }
      ]
    },
    {
      "number": "6",
      "uddipok": "যুক্তি-১: সকল মানুষ হয় মরণশীল  তুহিন হয় একজন মানুষ  সুতরাং তুহিন হয় মরণশীল। যুক্তি-২: কমল হয় মরণশীল  তারেক হয় মরণশীল  ভাবনা হয় মরণশীল সুতরাং সকল মানুষ হয় মরণশীল।",
      "tag": "CTG.B 23",
      "sub_questions": [
        {
          "label": "ক",
          "question": "",
          "explanation": "যে অবরোহ অনুমানে একটি মাত্র আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অমাধ্যম অনুমান বলে।"
        },
        {
          "label": "খ",
          "question": "",
          "explanation": "উৎসের দিক থেকে সাধারণত জ্ঞানকে প্রত্যক্ষ ও পরোক্ষ- এ দুই ভাগে ভাগ করা হয়। প্রত্যক্ষলব্ধ জ্ঞান হচ্ছে ইন্দ্রিয়ের মাধ্যমে প্রাপ্ত জ্ঞান এবং এ জ্ঞান বর্তমানকে নিয়ে জড়িত। মানুষ কেবল বর্তমান সংক্রান্ত জ্ঞান নিয়ে সন্তুষ্ট থাকতে চায় না বরং সে চায় অতীত ও ভবিষ্যৎকে জানতে। কিন্তু এ অতীত ও ভবিষ্যতের জ্ঞান হচ্ছে পরোক্ষ জ্ঞান। জ্ঞানের প্রসারতা বাড়ানোর জন্য আমাদেরকে পরোক্ষ জ্ঞানের ওপর নির্ভর করতে হয়। আর এ পরোক্ষ জ্ঞানই হচ্ছে অনুমান। মূলত অনুমানলব্ধ সিদ্ধান্তই আমাদের জ্ঞানের প্রসারতা বাড়িয়ে জ্ঞানভান্ডারকে পরিপূর্ণ করে তোলে। তাই অনুমান জ্ঞান লাভে সহায়ক।"
        },
        {
          "label": "গ",
          "question": "",
          "explanation": "উদ্দীপকে যুক্তি-১ এ অবরোহ অনুমানের প্রকারভেদ মাধ্যম অনুমানের প্রকাশ ঘটেছে।ব্যাখ্যা করা হলো- অবরোহ অনুমানকে প্রধানত দুই ভাগে ভাগ করা যায়, যার মধ্যে একটি হলো মাধ্যম অনুমান। যে অবরোহ অনুমানে একাধিক আশ্রয়বাক্যের অনিবার্য সম্পর্কের ভিত্তিতে সিদ্ধান্তটি অনুমিত হয় তাকে মাধ্যম অনুমান বলে। তেমনি উদ্দীপকের যুক্তি-১ এ সকল মানুষ হয় মরণশীল এবং তুহীন হয় একজন মানুষ  এ দুটি আশ্রয়বাক্য থেকে অনিবার্যভাবে তুহীন হয় মরণশীল  এ সিদ্ধান্ত অনুমিত হয়েছে। যেহেতু যুক্তি-১ এ একাধিক আশ্রয়বাক্যের অনিবার্য সম্পর্কের ভিত্তিতে সিদ্ধান্তটি অনুমিত হয়েছে, তাই যুক্তি-১ দ্বারা মাধ্যম অবরোহ অনুমান নির্দেশিত হয়েছে। মাধ্যম অনুমান অবরোহ অনুমান বিধায় এর আশ্রয়বাক্য ও সিদ্ধান্তের মধ্যে অনিবার্য সম্পর্ক থাকে। আর মাধ্যম অনুমানের সিদ্ধান্ত এর আশ্রয়বাক্য থেকে কোনোভাবেই বেশি ব্যাপক হতে পারে না।"
        },
        {
          "label": "ঘ",
          "question": "",
          "explanation": "অনুমানের প্রকারভেদের আলোকে যুক্তি-১ এর দ্বারা অবরোহ অনুমান এবং যুক্তি-২ এর দ্বারা আরোহ অনুমান নির্দেশিত হয়েছে।নিচে এদের পার্থক্য বিশ্লেষণ করা হলো- যে অনুমানে এক বা একাধিক আশ্রয়বাক্যের অনিবার্য সম্পর্কের ভিত্তিতে সিদ্ধান্ত অনুমিত হয় তাকে অবরোহ অনুমান বলে।। উদ্দীপকের যুক্তি-১ এ সকল মানুষ হয় মরণশীল এবং তুহীন হয়। একজন মানুষ এই দুটি আশ্রয়বাক্য থেকে তুহীন হয় মরণশীল এ সিদ্ধান্ত অনুমিত হয়েছে। যেহেতু এখানে একাধিক আশ্রয়বাক্যের অবিার্য সম্পর্কের ভিত্তিতে সিদ্ধান্ত অনুমিত হয়েছে, তাই যুক্তি-১ এর দ্বারা অবরোহ অনুমান নির্দেশিত হয়েছে। অবরোহ অনুমানেআশ্রয়বাক্য ও সিদ্ধান্তের মধ্যে অনিবার্য সম্পর্ক থাকে। অবরোহ অনুমানের সিদ্ধান্ত সাধারণত আশ্রয়বাক্য থেকে কম ব্যাপক হয় কিন্তু কোনোভাবেই আশ্রয়বাক্য থেকে বেশি ব্যাপক হয় না। আর অবরোহ অনুমানের লক্ষ্য থাকে কেবল আকারগত সত্যতা প্রতিষ্ঠা করা। অপরপক্ষে, যে অনুমানে বিশেষ বিশেষ দৃষ্টান্তের বাস্তব অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয় তাকে আরোহ অনুমান বলে। উদ্দীপকের যুক্তি-২ এ কমল, তারেক, ভাবনা প্রভৃতি বিশেষ বিশেষ মানুষের মরণশীলতার অভিজ্ঞতার ভিত্তিতে সকল মানুষ হয় মরণশীল  এ সিদ্ধান্ত প্রতিষ্ঠা করা হয়েছে। তাই যুক্তি-২ এর দ্বারা আরোহ অনুমান নির্দেশিত হয়েছে। আরোেহ অনুমানের আশ্রয়বাক্য ও সিদ্ধান্তের মধ্যে সবসময় অনিবার্য সম্পর্ক নাও থাকতে পারে। আরোহ অনুমানের সিদ্ধান্ত সবসময় এর আশ্রয়বাক্য থেকে বেশি ব্যাপক হয়ে থাকে। আর আরোহ অনুমানের লক্ষ্য থাকে আকারগত ও বস্তুগত উভয় প্রকার সত্যতা প্রতিষ্ঠা করা।"
        }
      ]
    },
    {
      "number": "7",
      "uddipok": "যুক্তি-১: সকল অধ্যাপক হন উচ্চশিক্ষিত সুতরাং কিছু উচ্চশিক্ষিত মানুষ হয় অধ্যাপক। যুক্তি-২: কিছু প্রাণী নয় হিংস্র সুতরাং  কিছু হিংস্র জীব নয় প্রাণ।",
      "tag": "CTG.B 23",
      "sub_questions": [
        {
          "label": "ক",
          "question": "",
          "explanation": "যে অমাধ্যম অবরোহ অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে আশ্রয়বাক্যের বিধেয় পদের বিরুদ্ধ পদকে বিধেয় হিসেবে ব্যবহার করে সিদ্ধান্ত অনুমিত হয় তাকে প্রতিবর্তন া কর।"
        },
        {
          "label": "খ",
          "question": "",
          "explanation": "আবর্তন এক প্রকার অমাধ্যম অনুমান। যে অমাধ্যম অবরোহ অনুমানে আশ্রয়বাক্যের গুণের পরিবর্তন না করে আশ্রয়বাক্যের উদ্দেশ্য ও বিধেয়ের ন্যায়সংগতভাবে স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে। আবর্তনের ক্ষেত্রে আশ্রয়বাক্যের উদ্দেশ্য পদ সিদ্ধান্তে বিধেয় হিসেবে ব্যবহৃত হয় এবং আশ্রয়বাক্যের বিধেয় পদ সিদ্ধান্তে উদ্দেশ্য পদ হিসেবে ব্যবহৃত হয়।  পদের ব্যাপ্যতার নিয়ম অনুযায়ী 'A' যুক্তিবাক্যের উদ্দেশ্যপদ ব্যাপ্য কিন্তু বিধেয় পদ অব্যাপ্য। তাই 'A' যুক্তিবাক্যের সরল আবর্তন করলে এর অব্যাপ্য বিধেয় পদ সিদ্ধান্তে উদ্দেশ্য হিসেবে ব্যবহৃত হয় এবং ব্যাপ্য হয়, যা আবর্তনের নিয়ম বিরোধী। তাই 'A' যুক্তিবাক্যের সরল আবর্তন সম্ভব নয়।"
        },
        {
          "label": "গ",
          "question": "",
          "explanation": "উদ্দীপকের যুক্তি-১ এর দ্বারা অ-সরল আবর্তন নির্দেশিত হয়েছে। ব্যাখ্যা করা হলো- কেননা এখানে আশ্রয়বাক্য ও সিদ্ধান্তের পরিমাণ ভিন্ন। যে অমাধ্যম অবরোহ অনুমানে আশ্রয়বাক্যের গুণের পরিবর্তন না করে আশ্রয়বাক্যের উদ্দেশ্য ও বিধেয়ের ন্যায়সংগতভাবে স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে। আর আবর্তনের দুটি প্রকারভেদের মধ্যে একটি হলো অ-সরল আবর্তন। যে আবর্তনে আশ্রয়বাক্য ও সিদ্ধান্তের পরিমাণ ভিন্ন হয় তাকে অ-সরল আবর্তন বলে। তেমনি উদ্দীপকের যুক্তি-১ এ সকল অধ্যাপক হন উচ্চশিক্ষিত এ আশ্রয়বাক্য থেকে 'কিছু উচ্চ শিক্ষিত ব্যক্তি হন অধ্যাপক  এ সিদ্ধান্তপ্রতিষ্ঠা করা হয়েছে। এখানে আশ্রয়বাক্য ও সিদ্ধান্তের পরিমাণ ভিন্ন হয়েছে। যেহেতু উদ্দীপকের যুক্তি-১ এর আবর্তনে আশ্রয়বাক্য ও সিদ্ধান্তের পরিমাণ ভিন্ন হয়েছে, তাই যুক্তি-১ দ্বারা অ-সরল আবর্তন নির্দেশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের যুক্তি-২ আবর্তনের একটি যুক্তি আবর্তনের নিয়ম অনুযায়ী এই যুক্তিটি বৈধ নয়। নিচে তা পরীক্ষা করা হলো- অমাধ্যম অনুমানের প্রকারভেদগুলোর মধ্যে একটি হলো আবর্তন। যে অমাধ্যম অবরোহ অনুমানে আশ্রয়বাক্যের গুণের পরিবর্তন না করে আশ্রয়বাক্যের উদ্দেশ্য ও বিধেয় পদের ন্যায়সংগতভাবে স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে। আবর্তনের নির্দিষ্ট নিয়ম রয়েছে যেগুলো আবর্তনের কোনো যুক্তি প্রতিষ্ঠার ক্ষেত্রে আবশ্যিকভাবে অনুসরণ করতে হয়। আবর্তনের নিয়ম অনুযায়ী আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হতে পারে না।  উদ্দীপকের যুক্তি-২ এ কিছু প্রাণী হয় হিংস্র-এ আশ্রয়বাক্য থেকে কিছু হিংস্র জীব নয় প্রাণী এ সিদ্ধান্ত প্রতিষ্ঠা করা হয়েছে। এখানে আশ্রয়বাক্য প্রাণী পদটি অব্যাপ্য কিন্তু সিদ্ধান্তে পদটি ব্যাপ্য হয়েছে। অথচ আবর্তনের নিয়ম অনুযায়ী আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হতে পারে না। যেহেতু যুক্তি-২ এ আবর্তনের নিয়ম লঙ্ঘন করা হয়েছে, তাই বলা যায়, যুক্তিটি বৈধ নয়।"
        }
      ]
    },
    {
      "number": "8",
      "uddipok": "দৃষ্টান্ত-১: সকল জীব হয় সংবেদনশীল মানুষ হয় জীব অতএব, মানুষ হয় সংবেদনশীল। দৃষ্টান্ত-২: প্রিয়া হয় শ্রেয়ার বান্ধবী নিশি হয় প্রিয়ার বান্ধবী অতএব, নিশি হয় শ্রেয়ার য় প্রাণ।",
      "tag": "CTG.B 23",
      "sub_questions": [
        {
          "label": "ক",
          "question": "",
          "explanation": "কোনো যুক্তি প্রদানের সময় কতকগুলো নিয়ম অনুসরণ করে যুক্তি প্রদান করতে হয়। কোনো কারণে যুক্তির নিয়ম অমান্য করলে বা যুক্তির নিয়মের লঙ্ঘন হলে যুক্তির ক্ষেত্রে যে ত্রুটি বা সমস্যা হয় তাকে অনুপপত্তি বলে।"
        },
        {
          "label": "খ",
          "question": "",
          "explanation": "প্রতিবর্তন হচ্ছে অমাধ্যম অনুমানের প্রকারভেদ। যে অমাধ্যম অবরোহ অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে এবং বিধেয়ের বিরুদ্ধ পদকে বিধেয় হিসেবে গ্রহণ করে সিদ্ধান্ত অনুমিত হয় তাকে প্রতিবর্তন বলে। অমাধ্যম অনুমানকে যুক্তিবিদগণ দশ ভাগে ভাগ করেছেন যার মধ্যে দ্বিতীয়টি হলো প্রতিবর্তন। এজন্য প্রতিবর্তন একটি অমাধ্যম অনুমান।"
        },
        {
          "label": "গ",
          "question": "",
          "explanation": "উদ্দীপকের দৃষ্টান্ত-১ দ্বারা মাধ্যম অবরোহ অনুমানের প্রকারভেদ সহানুমান ধারণার প্রতিফলন ঘটেছে। নিচে এর গঠনপ্রণালী ব্যাখ্যা করা হলো-  মাধ্যম অবরোহ অনুমানের প্রকারভেদগুলোর মধ্যে একটি হলো সহানুমান। যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। উদ্দীপকের দৃষ্টান্ত-১ এ সকল জীব হয় সংবেদনশীল এবং মানুষ হয় জীব এ দুটি আশ্রয়বাক্য থেকে মানুষ হয় সংবেদনশীল- এ সিদ্ধান্ত অনুমিত হয়েছে। এখানে পরস্পরসম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয়েছে। তাই দৃষ্টান্ত-১ এর মাধ্যমে সহানুমান নির্দেশিত হয়েছে। সহানুমানের গঠন অনুযায়ী একটি সহানুমানে মোট তিনটি যুক্তিবাক্য থাকে যার মধ্যে দুটি আশ্রয়বাক্য এবং একটি সিদ্ধান্ত। একটি সহানুমানে মোট তিনটি পদ থাকে যথা- প্রধান, অপ্রধান এবং মধ্যপদ। প্রতিটি পদ দুইবার করে ব্যবহৃত হয়। সহানুমানের উভয় আশ্রয়বাক্যে মধ্যপদ অবস্থান করে কিন্তু সিদ্ধান্তে মধ্যপদ থাকে না। এভাবে একটি সহানুমান গঠিত হয়।"
        },
        {
          "label": "ঘ",
          "question": "",
          "explanation": "উদ্দীপকের দৃষ্টান্ত-২ এর যুক্তিটি অবৈধ। কেননা যুক্তিটিতে চতুষ্পদী অনুপপত্তি ঘটেছে।নিচে তা ব্যাখ্যা করা হলো- সহানুমান হলো এক বিশেষ প্রকারের মাধ্যম অবরোহ অনুমান। যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। সহানুমানের জন্য নির্দিষ্ট কিছু নিয়ম রয়েছে যেগুলো সহানুমানের কোনো যুক্তি প্রতিষ্ঠার ক্ষেত্রে আবশ্যিকভাবে অনুসরণ করতে হয়। সহানুমানের নিয়মগুলোর মধ্যে একটি হলো- সহানুমানে তিনটি এবং কেবল তিনটি পদ ব্যবহৃত হয়। কোনোভাবেই তিনটির অধিক পদ ব্যবহার করা যায় না। সহানুমানের এ নিয়ম লঙ্ঘন করলে অর্থাৎ, সহানুমানের কোনো যুক্তিতে তিনটির অধিক পদ ব্যবহার করলে সহানুমান ত্রুটিপূর্ণ হয়। সহানুমানের এ ত্রুটিকে চতুষ্পদী অনুপপত্তি বলে। উদ্দীপকের দৃষ্টান্ত-২ এর যুক্তিটিতে প্রিয়া, শ্রেয়ার বান্ধবী, নিশি, প্রিয়ার বান্ধবী-এ চারটি পদ ব্যবহার করা হয়েছে। অর্থাৎ, এখানে সহানুমানের নিয়ম লঙ্ঘন করে তিনটির অধিক পদ ব্যবহার করা হয়েছে। এ কারণে যুক্তিটিতে চতুষ্পদী অনুপপত্তি ঘটেছে। তাই বলা যায়,  দৃষ্টান্ত-২ এর যুক্তিটি অবৈধ।"
        }
      ]
    },
    {
      "number": "9",
      "uddipok": "পলাশ ও ইব্রাহিম আপন দুই ভাই। তাদের বাবার মৃত্যুর পর জমিসংক্রান্ত দ্বন্দ্বে পৃথকভাবে বসবাস করে। স্থানীয় বিচারক মোঃ আকবর আলী প্রথমে পলাশের সাথে ও পরবর্তীতে ইব্রাহিমের সাথে পৃথকভাবে আলোচনায় বসেন। এতে দুই ভাইয়ের বিবাদের অবসান ঘটে। অতঃপর পলাশ ও ইব্রাহিম একত্রে বসবাস করতে লাগল।",
      "tag": "CTG.B 23",
      "sub_questions": [
        {
          "label": "ক",
          "question": "",
          "explanation": "পলাশ, ইব্রাহিম ও মোঃ আকবর আলীর কথোপকথন সহানুমানের তুলনাযোগ্য পদের আলোকে বিশ্লেষণ কর।"
        },
        {
          "label": "খ",
          "question": "",
          "explanation": "সহানুমানের নিয়ম অনুযায়ী আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হতে পারবে না। এ নিয়ম অমান্য করলে দুই প্রকার অনুপপত্তি ঘটে যার মধ্যে একটি হলো অবৈধ প্রধান পদজনিত অনুপপত্তি। যখন প্রধান পদটি সহানুমানের আশ্রয়বাক্যে অব্যাপ্য হয়ে সিদ্ধান্তে ব্যাপ্য হয় তখন অবৈধ প্রধান পদজনিত অনুপপত্তি ঘটে।"
        },
        {
          "label": "গ",
          "question": "",
          "explanation": "উদ্দীপকের মোঃ আকবর আলীর ভূমিকার দ্বারা সহানুমানের মধ্যপদ নির্দেশিত হয়েছে। একটি সহানুমানে তিনটি পদ থাকে যার মধ্যে একটি হলো মধ্যপদ। সহানুমানের যে পদটি উভয় আশ্রয়বাক্যে থাকে কিন্তু সিদ্ধান্তে থাকে না তাকে মধ্যপদদলিত সহানুমানের প্রধান আশ্রয়বাক্যে মধ্যপদটিপ্রধান পদের সাথে ব্যবহৃত হয়। আর অপ্রধান আশ্রয়বাক্যে মধ্যপদ অপ্রধান পদের সাথে ব্যবহৃত হয়। এভাবে প্রধান ও অপ্রধান পদের সাথে ব্যবহৃত হয়ে মধ্যপদ প্রধান ও অপ্রধান পদের মধ্যে একটি অনিবার্য সম্পর্ক তৈরি করে। আর ঐ অনিবার্য সম্পর্কের ভিত্তিতে সহানুমানের সিদ্ধান্ত অনুমিত হয়। অর্থাৎ, সহানুমানের সিদ্ধান্তে মধ্যপদ অবস্থান না করলেও সহানুমানের সিদ্ধান্ত প্রতিষ্ঠায় মধ্যপদ মধ্যস্থতাকারীর ভূমিকা পালন করে। তেমনি উদ্দীপকের মোঃ আকবর আলী, পলাশ ও ইব্রাহিমের বিরোধ নিরসনে মধ্যস্থতাকারীর ভূমিকা পালন করেছেন। তাই বলা যায় যে, উদ্দীপকের মোঃ আকবর আলীর ভূমিকা সহানুমানের মধ্যপদের সাথে তুলনীয়।"
        },
        {
          "label": "ঘ",
          "question": "",
          "explanation": "উদ্দীপকের পলাশ, ইব্রাহিম ও মোঃ আকবর আলীর ভূমিকা সহানুমানের প্রধান, অপ্রধান ও মধ্যপদের সাথে তুলনীয়। নিচে এদের তুলনামূলক বিশ্লেষণ করা হলো- যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। একটি সহানুমানে তিনটি পদ থাকে। যথা: প্রধান, অপ্রধান এবং মধ্যপদ। সহানুমানের সিদ্ধান্তের বিধেয় পদকে বলে প্রধান পদ। উদ্দেশ্য পদকে বলে অপ্রধান পদ। আর যে পদটি প্রধান ও অপ্রধান আশ্রয়বাক্যে থাকে কিন্তু সিদ্ধান্তে থাকে না তাকে বলে মধ্যপদ সহানুমানের সিদ্ধান্তে মধ্যপদ না থাকলেও সহানুমানের সিদ্ধান্ত প্রতিষ্ঠায় মধ্যপদ ভূমিকা পালন করে। উদ্দীপকের পলাশ ও ইব্রাহিমের ভূমিকা সহানুমানের প্রধান ও অপ্রধান পদের সাথে তুলনীয়। আর মোঃ আকবর আলী দুজনের মধ্যে যে মধ্যস্থতাকারীর ভূমিকা পালন করেছেন সেখানে তিনি মধ্যপদের ভূমিকা পালন করেছেন। তাই উদ্দীপকের পলাশ, ইব্রাহিম ও মোঃ আকবর আলীর কথোপকথন সহানুমানের প্রধান, অপ্রধান ও মধ্যপদের সাথে তুলনাযোগ্য।"
        }
      ]
    },
    {
      "number": "10",
      "uddipok": "",
      "tag": "CTG.B 23",
      "sub_questions": [
        {
          "label": "ক",
          "question": "",
          "explanation": "কোনো ঘটনার পূর্ববর্তী, অপরিবর্তনীয়, শর্তনিরপেক্ষ ও অব্যবহিত পূর্ববর্তী ঘটনাকে ঐ ঘটনার কারণ বলে।"
        },
        {
          "label": "খ",
          "question": "",
          "explanation": "আরোহ অনুমানের সিদ্ধান্ত হিসেবে যে বাক্যটি প্রতিষ্ঠা করা হয় তা একটি সার্বিক বাক্য, বিশেষ বাক্য নয়। আরোহের কোনো বন্ধু বা বিষয় সম্পর্কে যে সিদ্ধান্ত গ্রহণ করা হয় তা হয় ঐ শ্রেণির সকলের ক্ষেত্রে প্রযোজ্য। কারণ সার্বিক বাক্যে একটি শ্রেণির সকল সদস্য সম্পর্কে কোনো কিছু স্বীকার বা অস্বীকার করা হয়। যেমন- \"সকল মানুষ হয় মরণশীল\" এই বাক্যটি একটি সার্বিক বাক্য। এই বাক্যে মানুষ শ্রেণির সকলের ক্ষেত্রে মরণশীলতাকে স্বীকার করা হয়েছে। এভাবে আরোহ অনুমানে সার্বিক বাক্য প্রতিষ্ঠার মাধ্যমে কোনো শ্রেণির সকল সদস্য সম্পর্কে কোনো সিদ্ধান্ত প্রমাণ করা হয়।"
        },
        {
          "label": "গ",
          "question": "",
          "explanation": "উদ্দীপকে মাধ্যমে কার্যকারণ সংক্রান্ত বহুকারণবাদ নির্দেশিত হয়েছে। কার্যকারণ তত্ত্বের আলোকে ব্যাখ্যা করা হলো- কার্যকারণ নিয়ম অনুযায়ী কারণ ও কার্যের মধ্যে আবশ্যিক সম্পর্ক বিদ্যমান। জগতের প্রতিটি কার্যের কারণ রয়েছে। আর প্রতিক্ষেত্রে একই কারণ একই কার্য উৎপন্ন করে। এই হিসেবে প্রতিটি কার্যের একটি মাত্র কারণ আছে। কিন্তু অনেক সময় দেখা যায় যে, কোনো একটি কার্য বিভিন্ন কারণে ঘটে থাকে। যখন কোনো একটি কার্যের একাধিক কারণ আছে বলে মনে করা হয় তখন তাকে বহুকারণ বলা হয়। আর বহুকারণ সংক্রান্ত মতবাদটিকে বহুকারণবাদ বলা হয়। অর্থাৎ, বহুকারণবাদ অনুযায়ী কোনো কার্যের কারণ একটি নয় বিভিন্ন কারণ রয়েছে। তেমনি উদ্দীপকের দারিদ্র্য বিমোচন নামক কার্যের অনেকগুলো কারণ আছে বলে দেখানো হয়েছে। অর্থাৎ, দারিদ্র বিমোচন নামক কার্যের কোনো একটি কারণ নয়, বিভিন্ন কারণ রয়েছে। যেহেতু উদ্দীপকে দারিদ্র্য বিমোচন নামক কার্যের বিভিন্ন কারণ আছে বলে উল্লেখ করা হয়েছে, তাই উদ্দীপকের মাধ্যমে কার্যকারণ সংক্রান্ত বহুকারণবাদ নির্দেশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের মাধ্যমে বহুকারণবাদ নির্দেশিত হয়েছে। আর বিভিন্ন দিক থেকে বিচার করলে দেখা যায় বহুকারণবাদ কোনো গ্রহণযোগ্য মতবাদ নয়।নিচে আমার যুক্তি দেওয়া হলো- কার্যকারণ আরোহের আকারগত ভিত্তির অংশ। কার্যকারণ নিয়ম অনুযায়ী জগতের প্রতিটি কার্যের কারণ আছে। আর প্রতিক্ষেত্রে একই কারণ একই কার্য উৎপন্ন করে। এই হিসেবে প্রতিটি কার্যের মাত্র একটি কারণ আছে। কিন্তু অনেক সময় দেখা যায় যে, কোনো একটি কার্য বিভিন্ন কারণে ঘটে থাকে। যখন একটি কার্যের একাধিক কারণ আছে বলে মনে করা হয় তখন তাকে বহুকারণ বলা হয়। আর বহুকারণ সংক্রান্ত মতবাদটিকে বহুকারণবাদ বলা হয়। উদ্দীপকে 'দারিদ্র্য বিমোচন' নামক কার্যের অনেকগুলো কারণ আছে বলে উল্লেখ করা হয়েছে।  তাই উদ্দীপকের মাধ্যমে 'বহুকারণবাদ' নির্দেশিত হয়েছে। কিন্দু বিভিন্ন দিক থেকে বিচার করলে বহুকারণবাদকে গ্রহণ করা যায় না। কারণের সার্বিকীকরণ করলে বহুকারণবাদকে গ্রহণ করা -যায় না। কারণের মতো কার্যকে একটি বিশিষ্ট ঘটনা হিসেবে গ্রহণ করলে বহুকারণবাদ ভুল প্রমাণিত হয়। এছাড়া কার্যকারণ নিয়ম অনুযায়ী প্রতিটি কার্যের মাত্র একটি কারণ আছে। কার্যকারণ নিয়মকে মেনে নিয়ে বহুকারণবাদকে গ্রহণ করা যায় না। তাই বলা যায়, বহুকারণবাদ কোনো গ্রহণযোগ্য মতবাদ নয়।"
        }
      ]
    },
    {
      "number": "11",
      "uddipok": "",
      "tag": "CTG.B 23",
      "sub_questions": [
        {
          "label": "ক",
          "question": "",
          "explanation": "যেসব বিষয় বা যার ওপর নির্ভর করে আরোহ অনুমান প্রতিষ্ঠিত হয় তাকে আরোহের ভিত্তি বলে।"
        },
        {
          "label": "খ",
          "question": "",
          "explanation": "কারণ এবং শর্ত এক নয়। কারণের প্রকৃতি পর্যালোচনা করলে দেখা যায়, কারণ হলো অনেকগুলো শর্তের সমষ্টি। কারণের মধ্যে সদর্থক এবং নঞর্থক উভয় প্রকার শর্ত থাকে। তাই শর্ত হলো কারণের অংশ আর কারণ হলো সমগ্র। এদের মধ্যকার সম্পর্ক হচ্ছে সমগ্র এবং অংশের মধ্যকার সম্পর্কের অনুরূপ। যুক্তিবিদ মিলের মতে, \"কারণ হলো সদর্থক এবং নঞর্থক শর্তসমূহের সমন্বয়ে গঠিত একটি সমষ্টি।\" তাই কারণ এবং শর্ত এক নয়।"
        },
        {
          "label": "গ",
          "question": "",
          "explanation": "উদ্দীপকের দৃশ্যকল্প-১-এর প্রশ্নবোধক স্থানে (?) আরোহের আকারগত ভিত্তির প্রতিফলন ঘটেছে।ব্যাখ্যা করা হলো- যেসব বিষয়ের ওপর ভিত্তি করে আরোহ অনুমানের আকারগত দিক গড়ে ওঠে তাকে আরোহের আকারগত ভিত্তি বলে। আরোহের আকারগত ভিত্তির দুটি দিক আছে। যথা- প্রকৃতির নিয়মানুবর্তিতা নীতি ও কার্যকারণ নিয়ম। উভয় নীতিই আরোহের মৌলিক নীতি। তাই এক কথায় এই নীতির সংজ্ঞা প্রদান করা যায় না। প্রকৃতির নিয়মানুবর্তিতা নীতি সম্পর্কে বলা হয় যে, প্রকৃতি একই অবস্থায় একই রূপ আচরণ করে। প্রকৃতিতে খামখেয়ালির কোনো স্থান নেই। প্রকৃতি তাই সর্বত্র নিয়ম দ্বারা পরিচালিত। কার্যকারণ নিয়ম অনুযায়ী কারণ ও কার্যের মধ্যে আবশ্যিক সম্পর্ক বিদ্যমান। প্রতিক্ষেত্রে একই কারণ একই কার্য ঘটায়। আর কারণ থাকে আগে এবং কার্য থাকে। কারণের পরে। জগতের প্রতিটি ঘটনাই কার্যকারণ শৃঙ্খলে যুক্ত। উদ্দীপকের দৃশ্যকল্প-১-এ বসন্তে কোকিল ডাকে, শীতের আগমনে শীত পড়ে, গ্রীষ্মকালে গরম পড়ে, আকাশে মেঘ হলে বৃষ্টি হয়, আগুনে হাত দিলে হাত পুড়ে, পানি ঠান্ডা করলে বরফ হয় ইত্যাদি বিষয় উপস্থাপন করা হয়েছ যা প্রকৃতির নিয়ম ও কার্যকারণ নিয়মের সাথে যুক্ত। অর্থাৎ, দৃশ্যকল্প-১'-এর মাধ্যমে প্রকৃতির নিয়মানুবর্তিতা নীতি ও কার্যকারণ নিয়ম নির্দেশিত হয়েছে যেগুলো মিলিতভাবে আরোহের আকারগত ভিত্তি। তাই দৃশ্যকল্প-১ এর প্রশ্নবোধক স্থানে (?) আরোহের আকারগত ভিত্তির প্রতিফলন ঘটেছে।'"
        },
        {
          "label": "ঘ",
          "question": "",
          "explanation": "দৃশ্যকল্প-২ এর যুক্তিটি বৈধ নয়। কেননা এখানে কাকতালীয় অনুপপত্তি ঘটেছে। কার্যকারণ নিয়ম অনুযায়ী কারণ ও কার্যের মধ্যে আবশ্যিক সম্পর্ক বিদ্যমান। জগতের প্রতটি কার্যের নির্দিষ্ট কারণ রয়েছে। প্রতিক্ষেত্রে একই কারণ একই কার্য উৎপন্ন করে। তাই প্রতটি কার্যের মাত্র একটি কারণ রয়েছে। আর কারণ থাকে কার্যের পূর্বে এবং কার্য থাকে কারণের পরে। এভাবে কারণ ও কার্য আবশ্যিক সম্পর্কে সম্পর্কযুক্ত। কিন্তু অনেক সময় দেখা যায় যে, কার্যকারণ সম্পর্কবিহীন পরপর দুটি ঘটনার একটিকে অন্যটির কারণ বলে সিদ্ধান্ত গ্রহণ করা হয়। যখন কার্যকারণ সম্পর্কবিহীন পরপর দুটি ঘটনার একটিকে অন্যটির কারণ বলে সিদ্ধান্ত গ্রহণ করা হয় তখন কার্যকারণ সংক্রান্ত সিদ্ধান্ত ত্রুটিপূর্ণ হয়। কার্যকারণ সংক্রান্ত সিদ্ধান্তের এই ত্রুটিকে কাকতালীয় অনুপপত্তি বলে। উদ্দীপকের 'দৃশ্যকল্প-২'-এ অনুভা ট্রেন মিস করার কারণ হিসেবে কালো বিড়াল দেখাকে চিহ্নিত করেছে। কিন্তু কালো বিড়াল দেখা ও ট্রেন মিস করার মধ্যে কোনো কার্যকারণ সম্পর্ক নেই। অর্থাৎ, এখানে কার্যকারণ সম্পর্কবিহীন দুটি ঘটনার একটিকে অন্যটির কারণ বলে অভিহিত করা হয়েছে। তাই এখানে কাকতালীয় অনুপপত্তি ঘটেছে। এই কারণে 'দৃশ্যকল্প-২' এ নির্দেশিত যুক্তিটি বৈধ নয়।"
        }
      ]
    }
  ]
}