{
  "title": "যশোর বোর্ড ২০১৭",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: মি. হাফিজ উচ্চতর ডিগ্রী অর্জন করে তাঁর গ্রামে একটি বিদ্যালয় প্রতিষ্ঠা করেন। তিনি গ্রামের মানুষকে সেই বিদ্যালয়ে বিভিন্ন বিষয়ে আধুনিক প্রযুক্তির শিক্ষা দেয়ার বিষয়ে চিন্তা করছেন। দৃশ্যকল্প-২: ডাক্তার কবির চক্ষু শিবিরে দরিদ্র মানুষদের বিনামূল্যে চক্ষুর অস্ত্রপচার করেন । তার সুচিকিৎসায় চক্ষু রোগীরা সুস্থ হয়ে উঠছে।",
      "tag": "JB 17",
      "sub_questions": [
        {
          "label": "ক",
          "question": "যুক্তিবিদ্যা কাকে বলে?",
          "explanation": "যে বিদ্যা বৈধ যুক্তি থেকে অবৈধ যুক্তিকে পৃথক করার নিয়ম সম্পর্কে আলোচনা করে তাকে যুক্তিবিদ্যা (Logic) বলে।"
        },
        {
          "label": "খ",
          "question": "যুক্তিবিদ্যা কি আদর্শনিষ্ঠ বিজ্ঞান?",
          "explanation": "হ্যাঁ, যুক্তিবিদ্যা একটি আদর্শনিষ্ঠ বিজ্ঞান (Normative Science)। যে বিজ্ঞান কোনো বিশেষ আদর্শের আলোকে তার বিষয়বস্তুর আলোচনা ও মূল্যায়ন করে তাকে আদর্শনিষ্ঠ বিজ্ঞান বলে। যেমন— নীতিবিদ্যা একটি আদর্শনিষ্ঠ বিজ্ঞান। এ দৃষ্টিকোণ থেকে বলতে পারি, যুক্তিবিদ্যাও একটি আদর্শনিষ্ঠ বিজ্ঞান। যুক্তিবিদ্যার মূল আদর্শ হলো সত্যতা। সত্যতার আদর্শের ভিত্তিতে এটি বাস্তবজীবনের যেকোনো ক্ষেত্রে অসত্যকে বর্জন করার দিক নির্দেশনা প্রদান করে ।"
        },
        {
          "label": "গ",
          "question": "উদ্দীপকে দৃশকল্প-১ এ কোন বিষয়টি ফুটে উঠেছে? ব্যাখ্যা কর ।",
          "explanation": "উদ্দীপক-১ যুক্তিবিদ্যার কলাবিদ্যা বা কলার দিককে নির্দেশ করছে। সাধারণত কলাবিদ্যা বলতে কোনো বিশেষ জ্ঞানকে বাস্তবে প্রয়োগ করার কলাকৌশলকে বোঝায়। আবার, কলা বলতে দক্ষতা, পারদর্শিতা বা নৈপুণ্যও বোঝায়। যুক্তিবিদ্যার জনক এরিস্টটল মনে করতেন, কলাবিদ্যা এমন একটা কিছু যা দ্বারা কোনো ব্যক্তি একটি বিষয়ের পরিবর্তন ঘটাতে পারেন। অর্থাৎ, নিজের দক্ষতা দ্বারা কোনো ব্যক্তি একটি বিষয়কে নিজস্ব রূপ দিতে পারেন। যখন একজন ব্যক্তি পাথর দিয়ে মূর্তি তৈরি করেন তখন তিনি তার দক্ষতা বা কৌশলকে প্রয়োগ করেন । আবার, অনেক ক্ষেত্রে কলা বলতে কেউ কেউ কোনো বিধিবদ্ধ জ্ঞানকে বাস্তবে প্রয়োগ করাকে বুঝে থাকেন। যুক্তিবিদ্যা বৈধ যুক্তির কিছু নিয়মকানুন শিক্ষা দেয়। এসব নিয়মের জ্ঞান বাস্তবে প্রয়োগ করা যায়। এদিক থেকে যুক্তিবিদ্যাকে কলা বলে অভিহিত করা যায়। উদ্দীপকে তায়কোয়ান্দোর কৌশল অবলম্বন করে শিক্ষার্থীদের শারীরিক আক্রমণের মতো অনাকাঙ্ক্ষিত পরিস্থিতি এড়ানোর বিষয়টি কলাবিদ্যার অনুরূপ ।"
        },
        {
          "label": "ঘ",
          "question": "পাঠ্যপুস্তকের আলোকে দৃশ্যকল্প-১ ও ২ এর মধ্যকার পার্থক্য বিশ্লেষণ কর।",
          "explanation": "উদ্দীপকে সাজিদের মামার পরামর্শ ব্যবহারিক বা প্রায়োগিক দিককে এবং আবিদের কর্মকাণ্ড তাত্ত্বিক দিককে নির্দেশ করে। আমরা জানি, সুশৃঙ্খল ও সুসংবদ্ধ আলোচনা হলো তাত্ত্বিক বিষয় বা বিজ্ঞানের কাজ। আর তাত্ত্বিক জ্ঞানকে বাস্তবে প্রয়োগ করে কোনো বিশেষ উদ্দেশ্য সাধনের নিয়ম-কানুন ও কৌশল শেখানো হলো প্রায়োগিক বা কলা বিদ্যার কাজ। অর্থাৎ তাত্ত্বিক জ্ঞানকে যখন ব্যবহারিক জীবনে প্রয়োগ করা হয় তখন তা প্রায়োগিক বিদ্যায় পরিণত হয়। যেমন- জীববিজ্ঞান জীবদেহের গঠন ও কার্যাবলি সম্পর্কে তাত্ত্বিক জ্ঞান প্রদান করে। আর শল্যচিকিৎসা বিদ্যা (Surgery) শেখায় কীভাবে সঠিক পদ্ধতিতে কোনো রোগীর অস্ত্রোপচার করতে হয়। আমরা জানি, তাত্ত্বিক বিষয়ের পরিধি ব্যবহারিক বিষয়ের চেয়ে ব্যাপক। কারণ তাত্ত্বিক বিষয় হলো ব্যবহারিক বিষয়ের পূর্ববর্তী অবস্থা। উদ্দীপকে সাজিদের মামার পরামর্শ ব্যবহারিক বা প্রায়োগিক দিকের সাথে এবং আবিদের কর্মকাণ্ড তাত্ত্বিক দিকের সাথে সাদৃশ্যপূর্ণ। পরিশেষে বলা যায়, তাত্ত্বিক ও ব্যবহারিক দিকের মূল পার্থক্য হলো- তাত্ত্বিক বিষয় বা বিজ্ঞান নিজ নিজ আলোচ্য বিষয় সম্পর্কে সুশৃঙ্খল ও সুসংবদ্ধ জ্ঞান দান করে। আর প্রায়োগিক বিদ্যা তথা কলা কোনো বিশেষ উদ্দেশ্য সাধনের জন্য বিজ্ঞানের জ্ঞানকে বাস্তব ক্ষেত্রে প্রয়োগ করার কৌশল শেখায় ।"
        }
      ]
    },
    {
      "number": "2",
      "uddipok": "দৃশ্যকল্প-১: মি. রহমান যেকোনো বিষয় সুন্দরভাবে উপস্থাপন করেন। অন্যের বক্তব্যে ভুল থাকলে তিনি তা শনাক্ত করেন এবং কৌশলে সংশোধন করে দেন । দৃশ্যকল্প-২: মি. জামান ক্রেতাদের সাথে ভালো ব্যবহার করেন এবং সীমিত লাভে মানসম্পন্ন পণ্য বিক্রয় করেন।",
      "tag": "JB 17",
      "sub_questions": [
        {
          "label": "ক",
          "question": "যুক্তিবিদ্যার জনক কে?",
          "explanation": "গ্রিক দার্শনিক এরিস্টটল (Aristotle) যুক্তিবিদ্যার জনক।"
        },
        {
          "label": "খ",
          "question": "যুক্তিবিদ্যা কোন ধরনের বিজ্ঞান?",
          "explanation": "যুক্তিবিদ্যা হলো আদর্শনিষ্ঠ বিজ্ঞান (Normative Science)। যে বিজ্ঞান একটি আদর্শের ভিত্তিতে কোনো আচরণের বিষয় বা ঘটনার মূল্য নির্ধারণ করে তাকে আদর্শনিষ্ঠ বিজ্ঞান বলে। যুক্তিবিদ্যা তার বিষয়বস্তুকে সত্যতার মানদণ্ডে যাচাই করে থাকে। যেমন: সকল মানুষ হয় মরণশীল । যেহেতু অতীত থেকে এখন পর্যন্ত কোনো মানুষ অমর নেই সেজন্য এ যুক্তিটি সত্য । এ কারণে বলা হয়, যুক্তিবিদ্যা একটি আদর্শনিষ্ঠ বিজ্ঞান ।"
        },
        {
          "label": "গ",
          "question": "উদ্দীপকের দৃশ্যকল্প-১ এ কোন বিষয়টির প্রতিফলন ঘটেছে? সংক্ষেপে ব্যাখ্যা কর ।",
          "explanation": "উদ্দীপকে দৃশ্যকল্প-১ এ যুক্তিবিদ্যার (Logic) প্রতিফলন ঘটেছে। যুক্তিবিদ্যা হচ্ছে চিন্তা বা অনুমান সম্পর্কিত বিজ্ঞান। অর্থাৎ যুক্তিবিদ্যা চিন্তার নিয়মাবলি নিয়ে আলোচনা করে। যেসব নিয়ম অনুসরণ করে যুক্তির বৈধতা নির্ণয় করা যায় সেগুলো আবিষ্কার করা যুক্তিবিদ্যার কাজ। যুক্তিবিদ্যার জ্ঞান আমাদেরকে নিজেদের ও অপরের চিন্তার মধ্যকার ত্রুটি খুঁজে বের করতে তা পরিহার করতে সাহায্য করে। যেমন: কেউ যদি বলে, হাতি হয় পশুরাজ। তাহলে সেটি অশুদ্ধ হবে। কারণ আমরা জানি, পশুরাজ হচ্ছে সিংহ। এরূপ তথ্যগত ত্রুটি পরিহার করতে যুক্তিবিদ্যা গুরত্বপূর্ণ ভূমিকা পালন করে। উদ্দীপকে দৃশ্যকল্প-১-এ বর্ণিত মি. রহমান যেকোনো বিষয় সুন্দরভাবে উপস্থাপন করেন। অন্যের বক্তব্যে ভুল থাকলে তিনি তা শনাক্ত করে কৌশলে সংশোধন করে দেন। তার এরূপ কর্মকাণ্ড যুক্তিবিদ্যার জ্ঞানের অনুরূপ। কারণ যুক্তিবিদ্যাঁ নিজের এবং অপরের চিন্তার ত্রুটি খুঁজে বের করতে এবং তা পরিহার করতে সাহায্য করে।"
        },
        {
          "label": "ঘ",
          "question": "পাঠ্যপুস্তকের আলোকে দৃশ্যকল্প-১ ও ২ এর মধ্যকার পার্থক্য বিশ্লেষণ কর।",
          "explanation": "উদ্দীপকে দৃশ্যকল্প-১ এ পাঠ্যপুস্তকের যুক্তিবিদ্যা এবং দৃশ্যকল্প-২ এ নীতিবিদ্যার ব্যবসায় ও পেশাগত বিষয়ের ওপর আলোকপাত করা হয়েছে। নিম্নে উভয় বিষয়ের মধ্যে বিদ্যমান পার্থক্য বিশ্লেষণ করা হলো— যুক্তিবিদ্যা হচ্ছে চিন্তা বা অনুমান সম্পর্কিত বিজ্ঞান। সুশৃঙ্খল নিয়ম-কানুন প্রয়োগের মাধ্যমে প্রকৃত সত্য আবিষ্কার করা যুক্তিবিদ্যার কাজ। যেমন- মানুষ হয় মরণশীল। এ বাক্যটি মানুষের মরণশীলতার ওপর নির্ভর করে। প্রকৃতপক্ষে, পৃথিবীর কোনো মানুষ অমর নয়। সুতরাং এ যুক্তিটি সত্য। আর নীতিবিদ্যা সমাজে বসবাসকারী মানুষের আচরণ সম্পর্কিত বিজ্ঞান। কল্যাণ হচ্ছে নীতিবিদ্যার আদর্শ। এটি মানুষের বিভিন্ন কাজকে উচিত-অনুচিত অর্থে মূল্যায়ন করে থাকে। যেমন- ব্যবসায়ের ক্ষেত্রে ওজনে কম দেওয়া অনৈতিক কাজ। বস্তুত যুক্তিবিদ্যা সঠিক যুক্তিপদ্ধতি আবিষ্কার তথা ঘটনার 'সত্যতা নির্ণয় করে। যা একটি মানসিক প্রক্রিয়া। অন্যদিকে, নীতিবিদ্যা আমাদের আচরণের ভালো-মন্দ দিক মূল্যায়ন করে থাকে । উদ্দীপকে দৃশ্যকল্প-১ এ মি. রহমানের যেকোনো বিষয় সুন্দরভাবে উপস্থাপন করা, কারো বক্তব্যে ভুল থাকলে তা শনাক্ত করে কৌশলে সংশোধন করা হচ্ছে তার মানসিক প্রক্রিয়ার ফল। তিনি চিন্তা বা অনুমানের মাধ্যমে এ কাজ সম্পাদন করেন। সুতরাং, তার এ কর্মকাণ্ড যুক্তিবিদ্যার সাথে সাদৃশ্যপূর্ণ। অপরপক্ষে, দৃশ্যকল্প-২ এ মি. জামান ব্যবসায়ক্ষেত্রে ক্রেতাদের সাথে ভালো ব্যবহার এবং সীমিত লাভে পণ্য বিক্রি করে থাকেন। তার এ কর্মকাণ্ডে নৈতিকতার দিকটি প্রকাশ পায়। অর্থাৎ, এটি তার বাহ্যিক আচরণের প্রতিফলন। এ কারণে মি. জামানের কর্মকাণ্ড নীতিবিদ্যার সাথে সাদৃশ্যপূর্ণ। পরিশেষে বলা যায়, যুক্তিবিদ্যা ও নীতিবিদ্যার আলোচ্য বিষয় ভিন্ন। আমরা জানি, চিন্তা একটি মানসিক প্রক্রিয়া এবং আচরণ একটি বাহ্যিক প্রক্রিয়া। উদ্দীপকে মি. রহমানের কাজটি অনুমান নির্ভর। আর মি. জামানের কাজটি আচরণ নির্ভর। এ কারণে তাদের মধ্যে বিষয়গত পার্থক্য বিদ্যমান ।"
        }
      ]
    },
    {
      "number": "3",
      "uddipok": "শামীম শাহীনকে বলল, বাংলাদেশে দিন দিন বেকারত্বের সংখ্যা বৃদ্ধি পাচ্ছে। এ বেকারত্বের সংখ্যা কমাতে হলে দেশে শিক্ষার হার বাড়াতে হবে। শামীমের বক্তব্য শ্রবণ করে শাহীন বলল, দেশে যতই শিক্ষার হার বৃদ্ধি পাবে, ততই বেকারত্ব হ্রাস পাবে।",
      "tag": "JB 17",
      "sub_questions": [
        {
          "label": "ক",
          "question": "যুক্তিবাক্য কাকে বলে?",
          "explanation": ""
        },
        {
          "label": "খ",
          "question": "সকল শব্দই কি পদ?",
          "explanation": ""
        },
        {
          "label": "গ",
          "question": "উদ্দীপকে পদের কোন সম্পর্কের প্রতিফলন ঘটেছে? ব্যাখ্যা কর ।",
          "explanation": ""
        },
        {
          "label": "ঘ",
          "question": "উদ্দীপকে পদের সম্পর্কের ইঙ্গিতকৃত বিষয়টির যথার্থতা বিচার কর।",
          "explanation": ""
        }
      ]
    },
    {
      "number": "4",
      "uddipok": "মা আট বছর বয়সের মেয়ে রুনাকে নিয়ে মার্কেটে গেলেন। দোকানে লাল ও অ-লাল রঙের পোশাক দেখিয়ে মা রুনাকে বলল, তোমাকে হয় লাল না হয় অ- লাল রঙের পোশাকটি নিতে হবে। মায়ের বক্তব্য শ্রবণ করে রুনা বলল, আমি লাল ও সাদা রঙের দু'টি পোশাকই নিব।",
      "tag": "JB 17",
      "sub_questions": [
        {
          "label": "ক",
          "question": "পদ কাকে বলে?",
          "explanation": "যে অর্থপূর্ণ শব্দ বা শব্দ সমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা হওয়ার যোগ্যতা রাখে তাকে পদ (Term) বলে ।"
        },
        {
          "label": "খ",
          "question": "বিশেষ যুক্তিবাক্যের উদ্দেশ্য পদ অব্যাপ্য কেন?",
          "explanation": "বিশেষ যুক্তিবাক্যের উদ্দেশ্য পদ আংশিক ব্যক্ত্যর্থ নিয়ে ব্যবহৃত হয় তাই এটি অব্যাপ্য । কোনো যুক্তিবাক্যে একটি পদ তার আংশিক ব্যক্ত্যর্থ নিয়ে ব্যবহৃত হলে তাকে অব্যাপ্য পদ বলে। আবার, যে যুক্তিবাক্যে বিধেয় পদকে উদ্দেশ্য পদের আংশিক ব্যক্ত্যর্থ সম্পর্কে স্বীকার বা অস্বীকার করা হয় তাকে বিশেষ যুক্তিবাক্য বলে। সুতরাং, আংশিক ব্যক্ত্যর্থ নির্দেশক পদকে যেহেতু অব্যাপ্য বলা হয়, সেহেতু বিশেষ যুক্তিবাক্যের উদ্দেশ্য অব্যাপ্য।"
        },
        {
          "label": "গ",
          "question": "উদ্দীপকে মায়ের বক্তব্যে কোন বিষয়টির প্রতিফলন ঘটেছে? ব্যাখ্যা কর ।",
          "explanation": "উদ্দীপকে মায়ের বক্তব্যে বৈকল্পিক যুক্তিবাক্যের (Disjunctive Proposition) প্রতিফলন ঘটেছে। যে সাপেক্ষ যুক্তিবাক্যে দুই বা ততোধিক সরল যুক্তিবাক্য পরস্পর বিকল্প হিসেবে ‘হয়-না হয়', ‘বা’, ‘অথবা’, 'কিংবা' ইত্যাদি জাতীয় অর্থ প্রকাশক শব্দ দ্বারা যুক্ত থাকে তাকে বৈকল্পিক যুক্তিবাক্য বলে। এ ধরনের বাক্যে দুটি পৃথক বিকল্পের সম্ভাবনাকে কোনো ব্যক্তি বা বস্তুর ক্ষেত্রে প্রয়োগ করা হয়। দুটি বিকল্পের মধ্যে যে কোনো একটি সত্য হলে অন্যটি মিথ্যা হয়। যেমন— লোকটি হয় সৎ না হয় অসৎ। এখানে লোকটি যদি সৎ হয় তবে সে অসৎ নয়। আবার যদি অসৎ হয় তবে সে সৎ নয়। উদ্দীপকে, মা রুনাকে বলেন তার হয় লাল না হয় সাদা রঙের পোশাক নিতে হবে। এখানে দুটি বিকল্প আছে। একটি লাল রঙের পোশাক অন্যটি সাদা রঙের পোশাক। রুনা যদি লাল রঙের পোশাক নেয় তবে সাদা রঙের পোশাক নিতে পারবে না। আবার, সে যদি সাদা পোশাক নেয় তবে লাল রঙের পোশাক নিতে পারবে না। অর্থাৎ এখানে দুটি বিকল্প ‘হয়-না হয়' শর্ত দ্বারা যুক্ত এবং এদের একটি সত্য হলে অন্যটি মিথ্যা হবে। তাই রুনার মায়ের বক্তব্য বৈকল্পিক যুক্তিবাক্য ।"
        },
        {
          "label": "ঘ",
          "question": "তোমার পাঠ্যপুস্তকের আলোকে রুনা ও মায়ের বক্তব্যের তুলনামূলক আলোচনা কর।",
          "explanation": "উদ্দীপকে রুনার বক্তব্য সংযৌগিক যুক্তিবাক্যকে এবং মায়ের বক্তব্য বৈকল্পিক যুক্তিবাক্যকে নির্দেশ করে। এই দু'ধরনের বাক্যের তুলনামূলক সম্পর্ক নিচে আলোচনা করা হলো । যে সাপেক্ষ যুক্তিবাক্যে একাধিক বিকল্প সম্ভাবনার উল্লেখ থাকে এবং এগুলো ‘হয়-না হয়' কিংবা 'অথবা' এসব আকারে যুক্ত থাকে তাকে বৈকল্পিক যুক্তিবাক্য বলে। যেমন— সুমন হয় মেধাবী না হয় বোকা । আবার, যৌগিক যুক্তিবাক্যের অন্তর্গত প্রতিটি সরল বচন সদর্থক হলে তাকে সংযৌগিক যুক্তিবাক্য বলে। যেমন: তাপস হয় সৎ ও বুদ্ধিমান। বৈকল্পিক যুক্তিবাক্য এবং সংযৌগিক যুক্তিবাক্যের সাদৃশ্য হলো এরা উভয়ই দুই বা ততোধিক সরল বাক্যের সমন্বয়ে গঠিত হয়। উদ্দীপকে মায়ের বক্তব্য 'রুনা হয় লাল না হয় সাদা পোশাক পাবে' বৈকল্পিক যুক্তিবাক্যটির দুটি সরল বাক্য ১. রুনা লাল পোশাক পাবে ও ২. অথবা রুনা সাদা পোশাক পাবে এর সমন্বয়ে গঠিত। আবার, রুনার বক্তব্যের সংযৌগিক বাক্যটি ‘আমি লাল ও সাদা রঙের দুটি পোশাকই নিব' দুটি সরল বাক্য- ১. আমি লাল রঙের পোশাক নিব, ২. আমি সাদা রঙের পোশাক নিব এর সমন্বয়ে গঠিত। বৈকল্পিক যুক্তিবাক্য ও সংযৌগিক যুক্তিবাক্যের বৈসাদৃশ্য হলো, বৈকল্পক যুক্তিবাক্যে দুটি বিকল্পের একটি সত্য হলে অন্যটি মিথ্যা হয়। যেমন— উদ্দীপকে মায়ের মতে, রুনা হয় লাল পোশাক পাবে নয়তো সাদা পোশাক পাবে। কিন্তু সংযৌগিক যুক্তিবাক্যে উভয় বিকল্পই একইসাথে সত্য বা মিথ্যা হতে পারে। যেমন— উদ্দীপকে রুনা লাল ও সাদা উভয় পোশাকই নিবে। আবার, বৈকল্পিক যুক্তিবাক্যে চিহ্ন হিসেবে অথবা, হয়-না হয় ইত্যাদি ব্যবহৃত হয়। যেমন— উদ্দীপকে রুনা লাল না হয় সাদা পোশাক পাবে। কিন্তু, সংযৌগিক যুক্তিবাক্যে চিহ্ন হিসেবে ব্যবহৃত হয় ও, এবং ইত্যাদি। যেমন— উদ্দীপকে রুনা লাল ও সাদা উভয় পোশাকই নিবে। সুতরাং, বৈকল্পিক যুক্তিবাক্য ও সংযৌগিক যুক্তিবাক্যের তুলনামূলক আলোচনা থেকে আমরা বলতে পারি এদের মধ্যে সাদৃশ্যের ও বৈসাদৃশ্যের উভয় সম্পর্কই রয়েছে।"
        }
      ]
    },
    {
      "number": "5",
      "uddipok": "কবি কাজী নজরুল ইসলাম ১৮৯৯ সালের ২৫শে মে পশ্চিমবঙ্গের বর্ধমান জেলার চুরুলিয়া গ্রামে জন্মগ্রহণ করন। নজরুল ছিলেন 'বিচক্ষণ' ও 'হাস্যপ্রিয়'।",
      "tag": "JB 17",
      "sub_questions": [
        {
          "label": "ক",
          "question": "বিধেয়ক কী?",
          "explanation": "সদর্থক যুক্তিবাক্যের বিধেয় পদ উদ্দেশ্য পদের সাথে যে সম্পর্ক নির্দেশ করে তাকেই বলা হয় বিধেয়ক (Predicables)।"
        },
        {
          "label": "খ",
          "question": "কোন ধরনের যুক্তিবাক্যে বিধেয়ক সম্ভব নয়?",
          "explanation": "নঞর্থক যুক্তিবাক্যে (Negative Proposition) ও বিশিষ্ট পদে (Individual Term) বিধেয়ক (Predicables) থাকে না । নঞর্থক যুক্তিবাক্যে উদ্দেশ্য (Subject) পদের সাথে বিধেয় (Predicate) পদের সম্পর্ককে অস্বীকার করা হয়। তাই এরূপ যুক্তিবাক্যে বিধেয়ক থাকে না। যেমন: ‘সকল ফুল নয় লাল'। এখানে ফুলের সাথে লাল রঙের কোনো সম্পর্ক স্থাপিত হয়নি। আবার, যেসব যুক্তিবাক্যে বিধেয়টি 'বিশিষ্ট পদ' (Individual Term) সেখানে বিধেয়ক থাকে না। যেমন: জীবনানন্দ দাশ, সূর্য, ঢাকা ইত্যাদি।"
        },
        {
          "label": "গ",
          "question": "উদ্দীপকে কবির জন্মতারিখ দ্বারা পাঠ্যবইয়ের কোন দিকটির প্রতিফলন ঘটেছে? ব্যাখ্যা কর।",
          "explanation": "উদ্দীপকে সাবিনা আক্তারের জন্মতারিখ হচ্ছে ব্যক্তিগত অবিচ্ছেদ্য অবান্তর লক্ষণ। অবান্তর লক্ষণ (Accidens) হচ্ছে পদের (Term) এমন গুণ যা কোনো পদের জাত্যর্থের (Connotation) অংশ নয় বা জাত্যর্থ থেকে অনিবার্যভাবে নিঃসৃত হয় না, কিন্তু পদের মধ্যে সেই গুণগুলোর উপস্থিতি লক্ষ করা যায়। যেমন— বহু মানুষের চুল কালো। এ বাক্যে চুল কালো হওয়ার গুণটি মানুষ পদের অবান্তর লক্ষণ। অবান্তর লক্ষণকে দুই ভাগে ভাগ করা যায়। ১. ব্যক্তিগত বিচ্ছেদ্য অবান্তর লক্ষণ এবং ২. ব্যক্তিগত অবিচ্ছেদ্য অবান্তর লক্ষণ। ব্যক্তির যে গুণগুলো তার মধ্যে সর্বদা এবং অপরিবর্তনীয়ভাবে থাকে তাকে ব্যক্তিগত অবিচ্ছেদ্য অবান্তর লক্ষণ বলে । যেমন— ব্যক্তির জন্মতারিখ, বংশ পরিচয় ইত্যাদি। উদ্দীপকে সাবিনা ১৯৮৪ সালের ২০ এপ্রিল জন্মগ্রহণ করে। তার জন্মতারিখ ব্যক্তিগত অবিচ্ছেদ্য অবান্তর লক্ষণ। কারণ, সে ইচ্ছা করলেই নিজ থেকে এ বৈশিষ্ট্য আলাদা করতে বা পরিবর্তন করতে পারে না। এ বিষয়গুলো সর্বদা অপরিবর্তনীয়ভাবে ব্যক্তির মাঝে বিদ্যমান থাকে ।"
        },
        {
          "label": "ঘ",
          "question": "উদ্দীপকের শেষ বাক্যে বর্ণিত গুণগুলোর মধ্যে আন্তঃসম্পর্ক বিশ্লেষণ কর।",
          "explanation": "উদ্দীপকের শেষবাক্যে বর্ণিত গুণগুলো হলো উপলক্ষণ ও অবান্তর লক্ষণ। এদের মধ্যে আন্তঃসম্পর্ক বিদ্যমান । যে পদ কোনো একটি পদের জাত্যর্থ বা জাত্যর্থের অংশ নয়; কিন্তু জাত্যর্থ বা এর অংশ থেকে অনিবার্যভাবে নিঃসৃত তাকে উপলক্ষণ বলে । যেমন- মানুষের বিচারশক্তিসম্পন্ন গুণটি মানুষ পদের জাত্যর্থের অংশ নয়। কিন্তু গুণটি ‘বুদ্ধিবৃত্তি' নামক জাত্যর্থ থেকে অনিবার্যভাবে নিঃসৃত । অবান্তর লক্ষণ হচ্ছে পদের এমন গুণ যা কোনো পদের জাত্যর্থের অংশ নয় বা জাত্যর্থ থেকে অনিবার্যভাবে নিঃসৃত হয় না। কিন্তু পদের মধ্যে সেই গুণগুলোর উপস্থিতি লক্ষ করা যায়। অবান্তর লক্ষণ একটি পদ সম্পর্কে নতুন তথ্য প্রদান করে। একটি পদের কোনো গুণ যদি এমন হয়, যে গুণটি ওই পদের জাত্যর্থের অংশ নয়, জাত্যর্থ থেকে উদ্ভুতও নয়। অর্থাৎ ওই গুণকে পদের জাত্যর্থ থেকে অনুমান করা চলে না, কিন্তু গুণটিকে পদের মধ্যে স্থায়ী বা অস্থায়ীভাবে দেখতে পাওয়া যায়, তবে এ ধরনের গুণকে ওই পদের অবান্তর লক্ষণ বলা হয়। যেমন— ‘বহু মানুষের চুল কালো।' এ বাক্যে চুল কালো থাকার গুণটি মানুষ পদের অবান্তর লক্ষণ । উদ্দীপকে নজরুলের 'বিচক্ষণ' গুণটি জাত্যর্থ থেকে অনিবার্যভাবে নিঃসৃত হওয়ায় এটি বিভেদক লক্ষণ। অন্যদিকে, 'হাস্যপ্রিয়' গুণটি জাত্যর্থ নয় বা জাত্যর্থ থেকে নিঃসৃতও নয় বলে এটি অবান্তর লক্ষণ । সুতরাং, বিচক্ষণ এবং হাস্যপ্রিয় গুণটির একটি জাত্যর্থ থেকে নিঃসৃত, অপরটি জাত্যর্থের সাথে সম্পর্কিত নয়। তা সত্ত্বেও তাদের সম্পর্ক হলো এরা উভয়েই মানুষ পদের মধ্যে বিদ্যমান।"
        }
      ]
    },
    {
      "number": "6",
      "uddipok": "দৃশ্যকল্প-১: সকল মানুষ হয় মরণশীল সাকিব হয় একজন মানুষ। ∴ \\therefore ∴ সাকিব হয় মরণশীল। দৃশ্যকল্প-২: 1 রবীন্দ্রনাথ ঠাকুর হয় মরণশীল। জসীম উদ্দীন হয় মরণশীল। ∴ \\therefore ∴ সকল মানুষ হয় মরণশীল।",
      "tag": "JB 17",
      "sub_questions": [
        {
          "label": "ক",
          "question": "অনুমান কাকে বলে?",
          "explanation": "কোনো জ্ঞাত বিষয় বা তথ্যের ওপর নির্ভর করে কোনো এক অজ্ঞাত বিষয়ে বা তথ্যে উপনীত হওয়ার মানসিক প্রক্রিয়াকে অনুমান বলে ।"
        },
        {
          "label": "খ",
          "question": "অবরোহ অনুমান কি যথার্থ অনুমান?",
          "explanation": "হ্যাঁ, অবরোহ অনুমান হলো যথার্থ অনুমান। যে অনুমানের সিদ্ধান্তটি আশ্রয়বাক্য থেকে কোনোক্রমেই ব্যাপক হতে পারে না, তাকে অবরোহ অনুমান বলে। এককথায় বলা যায়, সার্বিক বাক্য থেকে বিশেষ বাক্যে আসার নাম অবরোহ। যেমন— সকল ফুল হয় সুন্দর। গোলাপ হয় একটি ফুল। অতএব, গোলাপ হয় সুন্দর। এখানে আশ্রয়বাক্য দুটি থেকে সিদ্ধান্তটি অনিবার্যভাবে নিঃসৃত হয়েছে। অর্থাৎ, আশ্রয়বাক্য ও সিদ্ধান্তের মধ্যে অনিবার্য সম্পর্ক বিদ্যমান থাকায় অবরোহ অনুমান যথার্থ অনুমান ।"
        },
        {
          "label": "গ",
          "question": "উদ্দীপকের দৃষ্টান্ত-২ এ কোন ধরনের আনুমানের প্রতিফলন ঘটেছে? ব্যাখ্যা কর।",
          "explanation": "উদ্দীপকের দৃষ্টান্ত-২ এ আরোহ অনুমানের প্রতিফলন ঘটেছে। বিশেষ বিশেষ দৃষ্টান্তের বা ঘটনার পর্যাবেক্ষণের বাস্তব অভিজ্ঞতার ভিত্তিতে একটি সার্বিক সংশ্লেষক যুক্তিবাক্য স্থাপনের প্রক্রিয়াকে আরোহ অনুমান বলে । আরোহ অনুমানে সিদ্ধান্তটি সবসময় আশ্রয়বাক্য থেকে বেশি ব্যাপক হয়। যেমন— রিনা হয় মরণশীল, বিনা হয় মরণশীল শান্তা হয় মরণশীল, অতএব, সকল মানুষ হয় মরণশীল। উপর্যুক্ত যুক্তিটিতে রিনা, বিনা ও শান্তা প্রমুখ মানুষের মৃত্যুর বাস্তব দৃষ্টান্ত পর্যবেক্ষণ করে সার্বিকভাবে সিদ্ধান্ত গ্রহণ করা হয়েছে যে, ‘সকল মানুষ হয় মরণশীল।' এটি আরোহ অনুমানের দৃষ্টান্ত। এর সিদ্ধান্তটি আশ্রয়বাক্যের তুলনায় বেশি ব্যাপক উদ্দীপকে, দৃষ্টান্ত-২ এ রবীন্দ্রনাথ ঠাকুর ও জসীমউদ্দিনের মৃত্যুর ঘটনাকে পর্যবেক্ষণ করে সিদ্ধান্ত নেওয়া হয়েছে যে, সকল মানুষ হয় মরণশীল। যা আশ্রয়বাক্যের তুলনায় অধিক ব্যাপক। তাই এটি একটি আরোহ অনুমান ।"
        },
        {
          "label": "ঘ",
          "question": "পাঠ্যপুস্তকের আলোকে দৃষ্টান্ত-১ ও ২ এর মধ্যকার পার্থক্য উল্লেখ কর।",
          "explanation": "উদ্দীপকে দৃশ্যকল্প-১ হলো অবরোহ অনুমান এবং দৃশ্যকল্প-২ হলো আরোহ অনুমান । যে অনুমান প্রক্রিয়ায় সিদ্ধান্ত এক বা একাধিক আশ্রয়বাক্য থেকে অনিবার্যভাবে নিঃসৃত হয় এবং সিদ্ধান্তটি কখনোই আশ্রয়বাক্যের চেয়ে ব্যাপক হতে পারে না, তাকে অবরোহ অনুমান বলে। অন্যদিকে, যে অনুমান প্রক্রিয়ায় কয়েকটি বিশেষ দৃষ্টান্তের ওপর নির্ভর করে একটি সার্বিক সিদ্ধান্ত নিঃসৃত হয়, তাকে আরোহ অনুমান বলে। উদ্দীপকের প্রথম ও দ্বিতীয় দৃশ্যকল্পে যথাক্রমে অবরোহ অনুমান ও আরোহ অনুমান প্রকাশ পেয়েছে। আরোহ অনুমানের সিদ্ধান্ত সবসময় সার্বিক হয়। কিন্তু অবরোহ অনুমানের সিদ্ধান্ত বিশেষ বা সার্বিক হয়। অবরোহ অনুমানের সিদ্ধান্ত কোনো সময়ই আশ্রয়বাক্য থেকে বেশি ব্যাপক হয় না। কিন্তু আরোহ অনুমানের সিদ্ধান্ত সব সময়ই বেশি ব্যাপক হয়। দৃশ্যকল্প-১ এ অবরোহ অনুমানের সিদ্ধান্ত আশ্রয়বাক্য দুটির তুলনায় বেশি ব্যাপক নয়। কিন্তু, দৃশ্যকল্প-২ এর আরোহ অনুমানের সিদ্ধান্তটি সার্বিক। যা তার আশ্রয়বাক্যগুলোর তুলনায় ব্যাপক। দৃশ্যকল্প-১ এ আমরা সার্বিক থেকে বিশেষে উপনীত হয়েছি। কিন্তু দৃশ্যকল্প-২ এ আমরা বিশেষ থেকে সার্বিকে উপনীত হয়েছি। এছাড়াও অবরোহ অনুমানে আকারগত সত্যতা পরিলক্ষিত হয়, কিন্তু আরোহ অনুমানে আকারগত ও বস্তুগত উভয় সত্য পরিলক্ষিত হয়ে থাকে। সুতরাং, অবরোহ অনুমান ও আরোহ অনুমান উভয়েই অনুমানের দুটি দিক হলেও তাদের মধ্যে যথেষ্ট পার্থক্য বিদ্যমান।"
        }
      ]
    },
    {
      "number": "7",
      "uddipok": "হাসান ও রুবেল দুই ভাই। বাবার মৃত্যুর পর জমি সংক্রান্ত বিরোধের কারণে আলাদা বসবাস করে। ইউনিয়নের চেয়ারম্যান মি. শফিকুল বিষয়টি অনুধাবন করে দুই ভাইয়ের মধ্যে দ্বন্দ্ব নিরসনের উদ্যোগ নেন। এ কারনে তিনি প্রথম হাসানের সাথে এবং পরে রুবেলের সাথে আলেচনায় বসেন। মি. শফিকুলের মধ্যস্থতায় দুই ভাইয়ের মধ্যকার দ্বন্দ্বের অবসান ঘটে। অতঃপর দুই ভাই একত্রে বসবাস শুরু করে।।",
      "tag": "JB 17,BAFSC 24",
      "sub_questions": [
        {
          "label": "ক",
          "question": "আবর্তন কী?",
          "explanation": "যে মাধ্যম অবরোহ অনুমানে যুক্তভাবে দুটি আশ্রয়বাক্য থেকে সিদ্ধান্তটি অনিবার্যভাবে নিঃসৃত হয় তাই সহানুমান।"
        },
        {
          "label": "খ",
          "question": "সহানুমানে চারটি পদ থাকলে কী ধরনের অনুপপত্তি ঘটে?",
          "explanation": "সহানুমানের সিদ্ধান্তে প্রধান 'আশ্রয়বাক্য সার্বিক এবং অপ্রধান আশ্রয়বাক্য বিশেষ হওয়ার কারণে সহানুমানের সিদ্ধান্ত আশ্রয়বাক্য থেকে বেশি ব্যাপক হয় না। আমরা জানি, সহানুমানের সিদ্ধান্ত তার কোনো আশ্রয়বাক্য থেকে ব্যাপক হতে পারে না। যেমন- সকল দেশপ্রেমিক হন সৎ (প্রধান আশ্রয়বাক্য)। কিছু রাজনীতিবিদ হন দেশপ্রেমিক (অপ্রধান আশ্রয়বাক্য)। অতএব, কিছু রাজনীতিবিদ হন সৎ (সিদ্ধান্ত)। এ উদাহরণে প্রধান আশ্রয়বাক্য সার্বিক এবং অপ্রধান আশ্রয়বাক্য বিশেষ। তাই এর সিদ্ধান্ত হয়েছে বিশেষ। অর্থাৎ সিদ্ধান্ত আশ্রয়বাক্য থেকে বেশি ব্যাপক নয়।"
        },
        {
          "label": "গ",
          "question": "উদ্দীপকে উল্লিখিত মি. শফিকুলের ভূমিকা সহানুমানের কোন পদের সাথে সাদৃশ্যপূর্ণ? ব্যাখ্যা করো।",
          "explanation": "বাউদ্দীপকে উল্লিখিত মি. শফিকুলের ভূমিকা সহানুমানের মধ্যপদের সাথে সাদৃশ্যপূর্ণ। সহানুমানে দুটি আশ্রয়বাক্য পরস্পর সম্পর্কযুক্ত হয় মধ্যপদের মধ্যস্থতার ফেলে। প্রাথমিক অবস্থায় প্রধান আশ্রয়বাক্য ও অপ্রধান আশ্রয়বাক্যের মধ্যে কোনো সম্বন্ধ থাকে না। অর্থাৎ একে অপরের সাথে পুরোপুরি সম্পর্কহীন অবস্থায় থাকে। আশ্রয়বাক্য দুটির মধ্যে প্রয়োজনীয় সম্পর্ক স্থাপন করে মধ্যপদ। প্রধান আশ্রয়বাক্যে প্রধান পদের সাথে মধ্যপদের সম্বন্দ্ব স্থাপিত হয়। আবার অপ্রধান আশ্রয়বাক্যে অপ্রধান পদের সাথে মধ্যপদের সম্বন্ধ প্রতিষ্ঠিত হয়। এর ফলে প্রধান ও অপ্রধান আশ্রয়বাক্য দুটোর মধ্যে একটা অবিচ্ছেদ্য সম্পর্ক প্রতিষ্ঠিত হয়। উদ্দীপকেও মি. শফিকুল হাসান ও' রুবেল দুই ভাইয়ের দ্বন্দ্ব নিরসনে মধ্যপদের ভূমিকা রাখেন। অর্থাৎ মি. শফিকুলের মধ্যস্থতার ফলে হাসান ও রুবেল একত্রে বসবাস করে যা সহানুমানের মধ্যপদের অনুরূপ।"
        },
        {
          "label": "ঘ",
          "question": "হাসান, রুবেল ও মি. শফিকুলের তুলনাযোগ্য পদের আন্তঃসম্পর্ক বিশ্লেষণ করো।",
          "explanation": "উদ্দীপকে হাসান, রুবেল ও মি. শফিকুল তথা যুক্তিবিদ্যার প্রধান, অপ্রধান ও মধ্যপদের তুলনাযোগ্য পদের আন্তঃসম্পর্ক বিশ্লেষণ করা হলো- যেকোনো সহানুমানে তিনটি যুক্তিবাক্য থাকে। এদের মধ্যে দুটি আশ্রয়বাক্য এবং তৃতীয়টি হলো সিদ্ধান্ত যা আশ্রয়বাক্য দুটি থেকে অনিবার্যভাবে নিঃসৃত হয়। সহানুমানের সিদ্ধান্তের বিধেয় পদকে প্রধান পদ বলে। এই পদটি প্রধান আশ্রয়বাক্যে ব্যবহৃত হয় যা প্রধান আশ্রয়বাক্যের মধ্যপদের সাথে সংযুক্ত। মধ্যপদের মধ্যস্থতায় এই পদটি সিদ্ধান্তে এসে অপ্রধান পদের সাথে সম্পর্ক তৈরি করে। আবার, সহানুমানের সিদ্ধান্তের উদ্দেশ্যকে বলা হয় অপ্রধান পদ। এই পদটি অপ্রধান আশ্রয়বাক্যে ব্যবহৃত হয় এবং অপ্রধান আশ্রয়বাক্যের মধ্যপদের সাথে যুক্ত হয়। মধ্যপদের মধ্যস্থতায় এই পদটি সিদ্ধান্তে এসে প্রধান পদের সাথে সম্পর্ক তৈরি করে। মধ্যপদ সহানুমানের উভয় আশ্রয়বাক্যের পাশাপাশি 'প্রধানপদ' ও 'অপ্রধান পদের' মধ্যে একটি সম্পর্ক তৈরি করে কিন্তু সিদ্ধান্তে থাকে না। উদ্দীপকের হাসানকে প্রধান পদ, রুবেলকে অপ্রধান পদ এবং মি.। শফিকুলকে মধ্যপদ বিবেচনা করা যায়। কারণ মি. শফিকুলের মধ্যস্থতায় অর্থাৎ মধ্যপদের ভূমিকায় হাসান ও রুবেল একত্রে বসবাস শুরু করে। পরিশেষে বলা যায়, উদ্দীপকে হাসান, রুবেল ও মি. শফিকুলের মধ্যকার সম্পর্কে সহানুমানের প্রধানপদ, অপ্রধান পদ ও মধ্যপদের আন্তঃসম্পর্ক বিদ্যমান।"
        }
      ]
    },
    {
      "number": "8",
      "uddipok": "দৃশ্যকল্প-১: সকল মানুষ হয় বুদ্ধিবৃত্তিসম্পন্ন জীব। ∴ \\therefore ∴ কিছু বুদ্ধিবৃত্তিসম্পন্ন জীব হয় মানুষ। দৃশ্যকল্প-২: সকল কবি হয় শিক্ষিত ।",
      "tag": "JB 17",
      "sub_questions": [
        {
          "label": "ক",
          "question": "অমাধ্যম অনুমান কাকে বলে?",
          "explanation": ""
        },
        {
          "label": "খ",
          "question": "সহানুমান অবৈধ হয় কেন?",
          "explanation": ""
        },
        {
          "label": "গ",
          "question": "উদ্দীপকে দৃশ্যকল্প-১ এ অবরোহ অনুমানের কোন বিষয়টির প্রতিফলন ঘটেছে? ব্যাখ্যা কর ।",
          "explanation": ""
        },
        {
          "label": "ঘ",
          "question": "পাঠ্যপুস্তকের আলোকে দৃশ্যকল্প-১ ও ২ এর মধ্যকার পার্থক্য বিশ্লেষণ কর।",
          "explanation": ""
        }
      ]
    },
    {
      "number": "9",
      "uddipok": "দৃশ্যকল্প-১: প্রাকৃতিক দুর্যোগের কারণে প্রতি বছরই সারাবিশ্বে ব্যাপক ক্ষতি হয়ে থাকে। ২০১৬ সালে বাংলাদেশেও 'রোয়ানু' আঘাত হানে। এর ফলে বাংলাদেশের কয়েকটি জেলা ক্ষতিগ্রস্থ হয়। দৃশ্যকল্প-২: বাংলাদেশের প্রায় সব জেলাতেই আর্সেনিকের উপস্থিতি পাওয়া গেছে। বৈজ্ঞানিক গবেষণার কারণে বিশুদ্ধ পানি ও আর্সেনিকযুক্ত পানি সহজে আলাদা করতে পারি। বিজ্ঞানীদের মতে আর্সেনিক মানবদেহের জন্য ক্ষতিকর।",
      "tag": "JB 17",
      "sub_questions": [
        {
          "label": "ক",
          "question": "আরোহ কাকে বলে?",
          "explanation": ""
        },
        {
          "label": "খ",
          "question": "প্রকৃতির নিয়মানুবর্তিতা নীতিকে আরোহের আকারগত ভিত্তি বলা হয় কেন?",
          "explanation": ""
        },
        {
          "label": "গ",
          "question": "উদ্দীপকে দৃশ্যকল্প-২ এ কোন বিষয়টির প্রতিফলন ঘটেছে? ব্যাখ্যা কর।",
          "explanation": ""
        },
        {
          "label": "ঘ",
          "question": "পাঠ্যপুস্তকের আলোকে দৃশ্যকল্প-১ ও ২ এর মধ্যকার পার্থক্য আলোচনা কর।",
          "explanation": ""
        }
      ]
    },
    {
      "number": "10",
      "uddipok": "",
      "tag": "JB 21,DB, DIN.B KB, SB 18,JB 17,DCC 24",
      "sub_questions": [
        {
          "label": "ক",
          "question": "",
          "explanation": "সহানুমানের যে পদটি উভয় আশ্রয়বাক্যে থাকে কিন্তু সিদ্ধান্তে থাকে না। তাকে মধ্যপদ বলে।"
        },
        {
          "label": "খ",
          "question": "",
          "explanation": "ভ্রান্ত নিরীক্ষণ বলতে ত্রুটিপূর্ণ নিরীক্ষণকে বোঝায়।কোনো একটি ঘটনা যেভাবে ঘটে সেভাবে নিরীক্ষণ না করে ভিন্নভাবে নিরীক্ষণ করলে নিরীক্ষণ প্রক্রিয়া ত্রুটিপূর্ণ হয়। নিরীক্ষণের এরূপ ত্রুটিকে ভ্রান্ত নিরীক্ষণ বলে। যেমন: চলন্ত বাসে জানালা দিয়ে বাইরের দিকে তাকালে মনে হয় গাছপালা, ঘরবাড়ি পেছনের দিকে ছুটে চলেছে। এরূপ নিরীক্ষণই হলো ভ্রান্ত নিরীক্ষণ।"
        },
        {
          "label": "গ",
          "question": "",
          "explanation": "উদ্দীপকে বহুকারণ সমন্বয়বাদের প্রতিফলন ঘটেছে। বহুকারণ সমন্বয়বাদ কার্যকারণ সংকান্ত একটি মতবাদ।নিচে এর ব্যাখ্যা করা হলো- কার্যকারণ নিয়মানুযায়ী জগতের প্রতিটি ঘটনারই কারণ আছে এবং কারণই কার্যকে সংঘটিত করে। আর প্রতিক্ষেত্রে একই কারণ একই কার্য উৎপন্ন করে। কিন্তু অনেক সময় দেখা যায় যে, কোনো জটিল কার্য সংঘটনের জন্য অনেকগুলো কারণ মিলিতভাবে একত্রে কাজ করে। এক্ষেত্রে কারণগুলোর একত্রে মিলিতভাবে কাজ করাকে বহুকারণ সমন্বয় করা হয়। যেমন - a,b, এবং c তিনটি আলাদা কারণ। এদের কোনোটি আলাদাভাবে m কার্যটিকে উৎপন্ন করতে পারে না। কিন্তু যদি abc একত্রে কাজ করে তাহলে m কার্যটি উৎপা হয়। এক্ষেত্রে abc এই তিনটি কারণ একত্রে কাজ করাকে বহুকারণ সমন্বয় বলে।তেমনি উদ্দীপকে 'পরীক্ষার ভালো ফলাফল' নামক কার্যের কারণ হিসেবে ভালো পড়াশুনা, অধ্যবসায়, নিয়মিত ক্লাস, সুস্থ শরীর ইত্যাদি বিষয়কে কারণ হিসেবে দেখানো হয়েছে। এক্ষেত্রে কতকগুলো কারণ মিলিতভাবে কাজ করে একটি কার্য উৎপন্ন করে। তাই বলা যায় যে  উদ্দীপকের মাধ্যমে বহুকারণ সমন্বয় মতবাদের প্রতিফলন ঘটেছে।"
        },
        {
          "label": "ঘ",
          "question": "",
          "explanation": "উদ্দীপকের মাধ্যমে বহুকারণ সমন্বয় মতবাদের বিষয়টি নির্দেশিত হয়েছে। আর কার্যকারণের দিক থেকে বিচার করে বহুকারণ সমন্বয় মতবাদকে আমি যথার্থ বলে মনে করি।নিচে আমার মতামত দেওয়া হলো- কারণের সংজ্ঞা অনুযায়ী বলা যায় কোনো ঘটনার কারণ হলো কার্যের পূর্ববর্তী ঘটনা বা ঘটনাসমূহের সমষ্টি, যাকে ঐ ঘটনাটি অপরিবর্তনীয় ও শর্তনিরপেক্ষভাবে অনুসরণ করে। তাই কোনো কার্য সংঘটনের জন্য অপরিহার্য ঘটনাসমূহকে ঐ কার্যের কারণ বলে । এ দিক থেকে কারণ কয়েকটি ঘটনার সমষ্টি হতে পারে। উদ্দীপকে যে কার্যের উল্লেখ করা হয়েছে সেখানে কার্যটি সংঘটনের জন্য কতকগুলো ঘটনার সমষ্টিকেই কারণ হিসেবে দেখানো হয়েছে। আর কতকগুলো ঘটনা সমষ্টিগতভাবে বা মিলিতভাবে যখন কোনো কার্য উৎপন্ন করে তখন তাকে বহুকারণ সমন্বয় বলে। বহুকারণ সমন্বয় কার্যকারণ সংক্রান্ত একটি মতবাদ এবং এটি গ্রহণযোগ্য। বহুকারণ সমন্বয় সম্পর্কে রিড বলেন, “একই কার্য বিভিন্ন সময়ে বিভিন্ন পূর্ববর্তী ঘটনা দ্বারা সংঘটিত হতে পারে। প্রকৃতপক্ষে একই কার্যের বিভিন্ন বিকল্প কারণ থাকতে পারে।” রিডের বক্তব্য অনুযায়ী ‘A’ দ্বারা যেমন 'B' সংঘটিত হতে পারে, তেমনি 'C' দ্বারাও 'B' সংঘটিত হতে পারে। এক্ষেত্রে 'B' কার্যের বিকল্প কারণ হলো 'A' বা 'C' । বিভিন্ন যুক্তিবিদ বিভিন্নভাবে এই কথাই বলেছেন যে, একটি কার্যের কোনো একমাত্র নির্দিষ্ট কারণ নেই। একটি কার্যের একাধিক কারণ থাকতে পারে। অর্থাৎ, একাধিক কারণে একই কার্য ঘটতে পারে। উপরিউক্ত  বলা যায় যে, উদ্দীপকের মাধ্যমে বহুকারণ সমন্বয় মতবাদ নির্দেশিত হয়েছে। আর কারণের দিক থেকে বিচার করলে এটি গ্রহণযোগ্য একটি মতবাদ ।"
        }
      ]
    },
    {
      "number": "11",
      "uddipok": "শিহাব এই প্রথম তার বাবার সাথে ট্রেনে উঠেছে। কয়েকটি ট্রেনের প্রতি লক্ষ্য করে বুঝতে পারল যে, সকল ট্রেন আসার ও যাওয়ার সময় নির্দিষ্ট একটি লোক ঘণ্টা ও বাঁশি বাজায়। অতঃপর একটি ছোট লাঠিতে বাঁধা সবুজ পতাকা উত্তোলন করে ।",
      "tag": "JB 17",
      "sub_questions": [
        {
          "label": "ক",
          "question": "যৌগিক বচন কাকে বলে?",
          "explanation": "যে যুক্তিবাক্য একাধিক বিষয় সূচক বিবৃতি প্রকাশ করে এবং যাকে বিভিন্ন অর্থপূর্ণ অংশে বিভক্ত করা যায়, তাকে যৌগিক যুক্তিবাক্য (Compound Proposition) বলে।"
        },
        {
          "label": "খ",
          "question": "সত্যসারণি বলতে কী বোঝ?",
          "explanation": "যে সারণি ব্যবহার করে যৌক্তিক যোজকের তাৎপর্য, বচনের সত্যমান এবং যুক্তির বৈধতা বা অবৈধতা নির্ধারণ করা হয় তাকে সত্য সারণি (Truth Table) বলে । যুক্তিবিদ্যায় সত্য সারণি বলতে সাধারণভাবে সত্য বা মিথ্যা নির্ধারক কোনো ছক বা সারণিকে বোঝায়। যেমন— প্রাকল্পিক বাক্যের সত্য সারণি হলো— স্তম্ভ → ১ম স্তম্ভ ২য় স্তম্ভ চূড়ান্ত স্তম্ভ সারি ↓ \\downarrow ↓ P q P ⊃ q \\mathrm{P} \\supset \\mathrm{q} P ⊃ q ১ম সারি T T T ২য় সারি T F F ৩য় সারি F T T ৪র্থ সারি F F T"
        },
        {
          "label": "গ",
          "question": "উদ্দীপকে কোন বিষয়টির প্রতিফলন ঘটেছে? ব্যাখ্যা কর।",
          "explanation": "উদ্দীপকে উল্লিখিত 'প্ল্যাকার্ডটি' প্রতীকের ইঙ্গিত করেছে। কোনো বস্তুকে নির্দেশ করার, বোঝার এবং ব্যক্ত করার জন্য যে চিহ্ন ব্যবহার করা হয় তাকে প্রতীক বলে। যেমন— কোনো দেশের ‘পতাকা’ সে দেশের প্রতীক, গাড়িতে লাল রঙের ‘বাঁকা চাঁদ চিকিৎসা সেবার প্রতীক, রাস্তার ‘লাল বাতি' গাড়ি থামানোর প্রতীক। তাই যুক্তিবিদ্যায় প্রতীকের ব্যবহার অত্যন্ত গুরুত্বপূর্ণ। যুক্তিবিদ্যায় A. E. I, O যুক্তিবাক্যের প্রতীক হিসেবে এবং গণিত শাস্ত্রে = +,, = ইত্যাদি চিহ্ন প্রতীক হিসেবে ব্যবহৃত হয়। উদ্দীপকে বর্ণিত ঘটনায় জনাব জামাল উদ্দীন ও তার পরিবার তীর চিহ্নিত একটি প্ল্যাকার্ড অনুসরণ করে স্কুলের ভিতরে আশ্রয় নেন। আমরা জানি, প্ল্যাকার্ডে সাধারণত লিখিত কোনো নির্দেশসূচক চিহ্ন ব্যবহার করা হয়। এ কারণে বলা যায়, উদ্দীপকে উল্লিখিত প্ল্যাকার্ডটি প্রতীকের ইঙ্গিত বহন করে।"
        },
        {
          "label": "ঘ",
          "question": "উদ্দীপকে নির্দেশকৃত বিষয়টির বাস্তব জীবনে ব্যবহারের উপযোগিতা বিশ্লেষণ কর।",
          "explanation": "উদ্দীপকে নির্দেশকৃত বিষয় হলো প্রতীক। নিচে বাস্তব জীবনে প্রতীকের উপযোগিতা বিশ্লেষণ করা হলো— আমাদের চিন্তা-ভাবনা, অনুভূতি অপরের কাছে প্রকাশ করার জন্যই আমরা ভাষা ব্যবহার করি। কিন্তু কথ্য ও লেখ্য ভাষার মধ্যে নানা অস্পষ্টতা ও জটিলতা রয়েছে। ফলে কখনো কখনো মনের ভাব যথাযথভাবে প্রকাশ করা সম্ভব হয় না। শুধু তাই নয়, ব্যাকরণসম্মত ভাষাও অনেক ক্ষেত্রে বিভ্রান্তি সৃষ্টি করে। যেমন— সরকার হয় রাষ্ট্রের পরিচালক, রফিক সাহেব হন সরকার। অতএব, রফিক সাহেব হন রাষ্ট্রের পরিচালক। এ যুক্তিটিতে ‘সরকার' শব্দটির অর্থ নিয়ে বিভ্রান্তি সৃষ্টি হতে পারে। কেননা বাংলা ভাষায় ‘সরকার' বলতে আমরা যেমন রাষ্ট্রের-পরিচালককে বুঝি, তেমনি 'সরকার' বলতে কোনো মানুষের বংশগত পদবিকেও বুঝি। এ সমস্যা সমাধানকল্পে যুক্তিবিদরা ভাব প্রকাশের বিকল্প ব্যবস্থা হিসেবে প্রতীকের প্রচলন করেন । উদ্দীপকে বর্ণিত ঘটনায় শিহাব লক্ষ করে রেলস্টেশনে ট্রেন আসার ও যাওয়ার সময় নির্দিষ্ট একটি লোক ঘণ্টা ও বাঁশি বাজায়। অতঃপর একটি ছোট লাঠিতে বাঁধা সবুজ পতাকা উত্তোলন করে। বস্তুত এ ধরনের কর্মকাণ্ড ট্রেনের আগমন বা ট্রেনের স্টেশন ছেড়ে যাওয়ার প্রতীক হিসেবে কাজ করে। উপর্যুক্ত আলোচনা শেষে বলা যায় যে, প্রতীকের উপযোগিতার গুরুত্ব অপরিসীম। এ কারণেই ব্রিটিশ দার্শনিক Alfred North Whitehead তাঁর An Introduction to Mathematics (P.61) নামক গ্রন্থে বলেন- ‘প্রতীক ব্যবহারের সাহায্যে যুক্তিপদ্ধতিকে আমরা যান্ত্রিক পদ্ধতিতে রূপান্তরিত করি, চোখ দিয়েই যার সমাধান করা যায়। অন্যথায় তার জন্য মস্তিষ্কের উন্নততর অংশকে কাজে লাগাতে হতো।'"
        }
      ]
    }
  ]
}