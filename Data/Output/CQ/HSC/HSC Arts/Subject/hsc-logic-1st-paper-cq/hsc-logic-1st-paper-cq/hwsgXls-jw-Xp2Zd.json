{
  "title": "ঢাকা সিটি কলেজ ২০২৪",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "রিপন বললো, “ডা. শিহাব খুব ভালো শৈল্য চিকিৎসক।” রিনা বললো, “তার তাত্ত্বিক ও ব্যাবহারিক উভয় দিকই সমৃদ্ধ।",
      "tag": "DB 22,DCC 24",
      "sub_questions": [
        {
          "label": "ক",
          "question": "",
          "explanation": "যুক্তিবিদ্যার জনক হলেন গ্রিক দার্শনিক এরিস্টটল।"
        },
        {
          "label": "খ",
          "question": "",
          "explanation": "যুক্তিবিদ্যা সত্যের আদর্শের ভিত্তিতে নিজস্ব বিষয়বস্তু মূল্যায়ন করায় যুক্তিবিদ্যাকে আদর্শনিষ্ঠ বিজ্ঞান বলা হয়ে থাকে যে বিজ্ঞান কোনো আদর্শের ভিত্তিতে নিজস্ব বিষয়বস্তুর মূল্যায়ন করে তাকে আদর্শমূলক বিজ্ঞান বলে। যুক্তিবিদ্যা সত্যের আদর্শের ভিত্তিতে বৈধ যুক্তি পদ্ধতির নিয়মাবলি তৈরি করে এবং এই নিয়মাবলির আলোকে সেগুলোর মূল্য নিরূপণ করে। সুতরাং যুক্তিবিদ্যা সত্যের আদর্শের ভিত্তিতে বিষয়বস্তুর মূল্যায়ন করে বলে যুক্তিবিদ্যাকে আদর্শমূলক বিজ্ঞান বলে।"
        },
        {
          "label": "গ",
          "question": "",
          "explanation": "উদ্দীপকে যুক্তিবিদ্যা সম্পর্কে তাত্ত্বিক ও ব্যাবহারিক দিককে নির্দেশ করে। যুক্তিবিদ্যা তাত্ত্বিকভাবে বিভিন্ন নিয়ম-কানুন শিক্ষা দেয় এবং ঐ নিয়ম-কানুন গুলোকে বাস্তবে প্রয়োগ করে সত্য অর্জনের প্রচেষ্টা চালায়। যুক্তিবিদ্যাকে যুক্তিবিজ্ঞান বলে অভিহিত করা হয়। কেননা যুক্তিবিদ্যার প্রধান আলোচ্য বিষয় হলো যুক্তি । এসব যুক্তি কতকগুলো নিয়ম বা নীতি নির্ভর। যুক্তিবিদ্যা সেসব নিয়ম প্রয়োগ করে বৈধ ও অবৈধ যুক্তির পার্থক্য করে এবং ভুল যুক্তিগুলোকে চিহ্নিত করে বর্জন করে। আবার, যুক্তিবিদ্যার তাত্ত্বিক দিক বাস্তবক্ষেত্রে প্রয়োগযোগ্য এবং চিন্তা ক্ষেত্রে সুষ্ঠুভাবে প্রয়োগের মাধ্যমে সত্যকে আবিষ্কার করতে সহায়তা করে। তাই যুক্তিবিদ্যার তাত্ত্বিক ও ব্যাবহারিক উভয় দিকই বিদ্যমান রয়েছে। উদ্দীপকে বলা হয়েছে  রিপন ডা. শিহাবকে খুব ভালো শৈল্য চিকিৎস হিসেবে অভিহিত করে। আর রিনা তার বক্তব্যে ডা. শিহাবের তাত্ত্বিক ব্যাবহারিক উভয় দিকই সমৃদ্ধ বলে অভিহিত করেছে। এখানে উদ্দীপকে তাত্ত্বিক নিয়ম-কানুন ও বাস্তবক্ষেত্রে সেগুলোর প্রয়োগ নির্দেশিত হয়েছে আর যুক্তিবিদ্যার দিক থেকে বিবেচনা করলে উদ্দীপকের মধ্যে যুক্তিবিদ্যার তাত্ত্বিক নিয়মকানুন ও বাস্তব ক্ষেত্রে সেগুলোই নির্দেশিত হয়েছে।তাই যুক্তিবিদ্যাকে তাত্বিক ও ব্যবহারিক উভয়ই বলা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে পাঠ্যবইয়ে যুক্তিবিদ্যাকে নির্দেশ করে। যুক্তিবিদ্যার তাত্ত্বিক বিষয়  যেমন রয়েছে তেমনি এটির বাস্তব ক্ষেত্রে প্রয়োগও রয়েছে। যুক্তিবিদ্যাকে বৈধ ও অবৈধ যুক্তির পার্থক্যকরণের বিদ্যা হিসেবে সংজ্ঞা করা হয়। অর্থাৎ, অবৈধ যুক্তি থেকে বৈধ যুক্তিকে পৃথক করার পদ্ধতি নীতিসমূহের একটি বিশেষ বিদ্যা হলো যুক্তিবিদ্যা। যুক্তিবিদ্যার প্রধান আলোচ্য বিষয় হলো যুক্তি। শুদ্ধযুক্তি প্রদান যুক্তিবিদ্যার মূল  লক্ষ্য। সঠিক যুক্তির জন্য যুক্তিবিদ্যা তাত্ত্বিকভাবে কিছু নিয়ম-কানুন প্রণয়ন করে। কোন কোন পন্থা অবলম্বন করলে ভুল যুক্তি পরিহার করে সঠিক যুক্তি প্রদান করা করা যায় যুক্তিবিদ্যার সেসকল নিয়মগুলো সে সম্পর্কে জ্ঞান দান করে। আবার, এই নিয়মগুলোর ভিত্তিতে সঠিক যুক্তি প্রদান করতে গেলে বাস্তবে এর ব্যবহার প্রয়োজন হয় । কেননা নিয়মগুলোর ব্যাবহারিক ক্ষেত্রে প্রয়োগই নিয়মগুলোর কার্যকারিতা এবং বৈধ ও অবৈধ যুক্তির পার্থক্যকরণ স্পষ্ট করে। তাই যুক্তিবিদ্যার যেমন তাত্ত্বিক ও ব্যাবহারিক উভয় ক্ষেত্রেই বিদ্যমান। উদ্দীপকের রিপন ডা. শিহাবকে খুব ভালো শল্য চিকিৎসক হিসেবে উল্লেখ করেছে। আর রিপন ও ডা. শিহাবের তাত্ত্বিক ও ব্যাবহারিক দিক উভয়ই সমৃদ্ধ বলে বক্তব্য প্রদান করেছে। উদ্দীপকের মাধ্যমে যুক্তিবিদ্যার তাত্ত্বিক দিক ও ব্যাবহারিক দিকের নির্দেশ পাওয়া যায় । যুক্তিবিদ্যার তাত্ত্বিক ও ব্যাবহারিক দিক যুক্তি প্রদানের ক্ষেত্রে ছাড়াও বাস্তব জীবনের বিভিন্ন ক্ষেত্রে প্রয়োগ করা যায়। যুক্তিবিদ্যার জ্ঞান যুক্তির আলোকে যুক্তিবিদ্যার বিভিন্ন বিষয় দেখার মানসিকতা তৈরি করে। এর ফলে আমরা কুসংস্কার থেকে মুক্ত হতে পারি। বিভিন্ন পেশায় সরাসরি যুক্তির ব্যবহার রয়েছে। যেমন- আইন, কূটনীতি ইত্যাদি। যুক্তিবিদ্যার জ্ঞান এক্ষেত্রে সঠিকভাবে দ্রুত যুক্তি প্রদানে সহায়তা করে।পরিশেষে বলা যায়, যুক্তিবিদ্যার চর্চা শুদ্ধ চিন্তার অভ্যাস সাধনে সহায়তা করে। এছাড়াও যুক্তিবিদ্যা আমাদের চিন্তার ক্ষেত্রকে প্রসারিত করতে ও জ্ঞানের প্রতি আগ্রহী হতে সহায়তা করে ।"
        }
      ]
    },
    {
      "number": "2",
      "uddipok": "দৃষ্টান্ত-১: হায় হায়! দৃষ্টান্ত-২: মানুষ, মরণশীল দৃষ্টান্ত-৩: পিতা, ছাত্র",
      "tag": "DCC 24",
      "sub_questions": [
        {
          "label": "ক",
          "question": "যুক্তিবিদ্যা কাকে বলে?",
          "explanation": "যে ব্যবহারিক বিজ্ঞান ভ্রান্ত ধারণাকে পরিহার করে সত্যকে অর্জন করার উদ্দেশ্যে যুক্তিপদ্ধতি বা অনুমান এবং তার সহায়ক প্রক্রিয়াগুলোকে নিয়ন্ত্রণ করে তাকে 'যুক্তিবিদ্যা' বলে।"
        },
        {
          "label": "খ",
          "question": "যুক্তিবিদ্যাকে আদর্শনিষ্ঠ বিজ্ঞান বলা হয় কেন?",
          "explanation": "সব শব্দ কোনো যুক্তিবাক্যের উদ্দেশ্যে বা বিধেয় হিসেবে ব্যবহৃত হতে পারে না বিধায় সব শব্দ পদ নয়। যে শব্দ বা শব্দ সমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা হতে পারে সেসব শব্দ বা শব্দ সমষ্টিকে পদ বলে। শব্দের অনেক প্রকারভেদ আছে। বিভিন্ন প্রকার শব্দের মধ্য থেকে একটি অংশ কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে। আর কোনো শব্দ যুক্তিবাক্যের উদ্দেশ্যে বা বিধেয় হিসেবে ব্যবহৃত হয় সেসব শব্দ পদ, বাকি শব্দগুলো পদ নয়। এই কারণে বলা যায়, সব শব্দই পদ নয়।"
        },
        {
          "label": "গ",
          "question": "দৃষ্টান্ত-১ কোন শব্দকে নির্দেশ করে? ব্যাখ্যা করো।",
          "explanation": "'দৃষ্টান্ত-১' এর শব্দগুলো পদ নিরপেক্ষ শব্দকে নির্দেশ করে। কেননা শব্দগুলো সরাসরি বা অন্য কোনো শব্দের সাহায্য নিয়েও কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না। যখন কোনো বর্ণ বা বর্ণ সমষ্টি কোনো অর্থ প্রকাশ করে তখন তাকে শব্দ বলে। শব্দের বিভিন্ন প্রকারভেদ আছে যার মধ্যে একটি হলো পদ নিরপেক্ষ শব্দ। যে শব্দ বা শব্দ সমষ্টি অথবা অন্য কোনো শব্দের সাহায্য নিয়েও কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না তাকে পদ নিরপেক্ষ শব্দ বলে। যেমন- ছি! ছি!, মরি! মরি! শব্দগুলো সরাসরি অথবা অন্য কোনো শব্দের সাহায্য নিয়েও কোনো যুক্তিবাক্যের উদ্দেশ্যে বা বিধেয় হিসেবে ব্যবহৃত হতে পারে না। তাই শব্দগুলো পদ নিরপেক্ষ শব্দ।"
        },
        {
          "label": "ঘ",
          "question": "দৃষ্টান্ত-২ ও দৃষ্টান্ত-৩ এর পদগুলো তোমার পাঠ্যবইয়ের আলোকে বিশ্লেষণ করো।",
          "explanation": "'দৃষ্টান্ত-২' এর পদগুলো নিরপেক্ষ পদকে নির্দেশ করে। আর 'দৃষ্টান্ত- ৩' এর পদগুলো সাপেক্ষ পদকে নির্দেশ করে। নিরপেক্ষ পদ স্বাধীনভাবে অর্থ প্রকাশ করতে পারলেও সাপেক্ষ পদ অর্থ প্রকাশের জন্য অন্য পদের ওপর নির্ভরশীল। যে পদ অন্যকোনো পদের সাহায্য ছাড়াই অর্থপূর্ণ হতে পারে সেসব পদকে নিরপ্লেক্ষ পদ বলে। নিরপেক্ষ পদ স্বাধীনভাবেই অর্থপূর্ণ হতে পারে। অর্থাৎ, অর্থের দিক থেকে নিরপেক্ষ পদ স্বয়ংসম্পূর্ণ। উদ্দীপকের 'দৃষ্টান্ত-২' এর পদগুলো হলো মানুষ, মরণশীল। মানুষ, মরণশীল পদগুলো অর্থ প্রকাশের জন্য অন্যকোনো পদের ওপর নির্ভরশীল নয়। তাই 'দৃষ্টান্ত-২' এর পদগুলো দ্বারা নিরপেক্ষ পদ নির্দেশিত হয়েছে। আবার, যে পদ অন্য পদের সাহায্য ছাড়া অর্থপূর্ণ হতে পারে না তাকে সাপেক্ষ পদ বলে। সাপেক্ষ পদ অর্থ প্রকাশের জন্য অন্য পদের ওপর নির্ভরশীল। অর্থাৎ অর্থ প্রকাশের দিক থেকে সাপেক্ষ পদ স্বয়ংসম্পূর্ণ নয়। উদ্দীপকের 'দৃষ্টান্ত-৩' এর পদগুলো হলো- পিতা, ছাত্র। পিতা, ছাত্র পদগুলো অর্থ প্রকাশের জন্য অন্য পদের ওপর নির্ভরশীল। 'পিতা' পদের জন্য 'সন্তান' এবং 'ছাত্র' পদের জন্য শিক্ষক' পদটি প্রয়োজন। অর্থাৎ পদগুলো অর্থ প্রকাশের জন্য অন্য পদের ওপর নির্ভরশীল। তাই 'দৃষ্টান্ত-২' এর পদগুলো দ্বারা সাপেক্ষ পদ নির্দেশিত হয়েছে। পরিশেষে বলা যায়, সাপেক্ষ পদ অর্থ প্রকাশের দিক থেকে নির্ভরশীল হলেও নিরপেক্ষ পদ অন্য কোনো শব্দ বা পদের সাহায্য ছাড়াই স্বাধীনভাবে যুক্তিবাক্যের উদ্দেশ্যে বা বিধেয় হিসেবে ব্যবহৃত হতে পারে। এ কারণে দৃষ্টান্তে-২ ও দৃষ্টান্ত-৩ একটি থেকে অন্যটি ভিন্ন।"
        }
      ]
    },
    {
      "number": "3",
      "uddipok": "রবীন্দ্রনাথ ঠাকুর কলকাতার জোড়াসাঁকোর বিখ্যাত ঠাকুর পরিবারে জন্মগ্রহণ করেন। তিনি খুব বুদ্ধিমান ও বিচারশক্তি সম্পন্ন মানুষ ছিলেন।",
      "tag": "CB 17,DCC 24",
      "sub_questions": [
        {
          "label": "ক",
          "question": "বিধেয়ক কাকে বলে?",
          "explanation": "কোনো জাতি বা শ্রেণিবাচক বিধেয় পদ বিশিষ্ট সদর্থক যুক্তিবাক্যের উদ্দেশ্য বা বিধেয় পদের মধ্যে যে সকল সম্পর্ক থাকতে পারে সেই সম্পর্কসমূহকে বিধেয়ক বলে।"
        },
        {
          "label": "খ",
          "question": "বিধেয় ও বিধেয়ক এক নয় কেন?",
          "explanation": "বিধেয় হলো যুক্তিবাক্যের একটি পদ তাই বিধেয় বিধেয়ক নয়। একটি যুক্তিবাক্য দুটি পদ থাকে যার মধ্যে একটি হলো বিধেয়। কোনো যুক্তিবাক্যে উদ্দেশ্য পদ সম্পর্কে যা কিছু স্বীকার বা অস্বীকার করা হয় তাই বিধেয়। আর বিধেয়ক হলো একটি সম্পর্ক যা কেবল সদর্থক যুক্তিবাক্যে থাকে। বিধেয় যেহেতু একটি পদ কোনো সম্পর্ক নয়, তাই বিধেয় বিধেয়ক নয়।"
        },
        {
          "label": "গ",
          "question": "উদ্দীপকের প্রথম বাক্যটিতে কোন ধরনের বিধেয়কের ইঙ্গিত রয়েছে? ব্যাখ্যা করো।",
          "explanation": "উদ্দীপকের প্রথম বাক্যটিতে বিধেয়ক হিসেবে অবান্তর লক্ষণের ইঙ্গিত রয়েছে। কেননা কোনো ব্যক্তির জন্মস্থান বিধেয়ক হিসেবে ব্যক্তিগত অবিচ্ছেদ্য অবান্তর লক্ষণ। বিধেয়কের প্রকারভেদগুলোর মধ্যে সর্বশেষ প্রকরণ হলো অবান্তর লক্ষণ। যে গুণ বা গুণাবলি কোনো পদের জাত্যর্থের অংশ নয় এবং পদটির জাত্যর্থ থেকে অনিবার্যভাবে নিঃসৃত হয় না, সেসব গুণ বা গুণাবলিকে অবান্তর লক্ষণ বলে। বিভিন্ন প্রকার অবান্তর লক্ষণের মধ্যে একটি হলো ব্যক্তিগত অবিচ্ছেদ্য অবান্তর লক্ষণ। যে অবান্তর লক্ষণ কোনো ব্যক্তি বিশেষের ক্ষেত্রে সব সময় উপস্থিত থাকে তাকে ব্যক্তিগত অবিচ্ছেদ্য অবান্তর লক্ষণ বলে। যেমন- কোনো ব্যক্তির জন্মস্থান, জন্মতারিখ ব্যক্তির ক্ষেত্রে সব সময় উপস্থিত থাকে বিধায় এটি ব্যক্তিগত অবিচ্ছেদ্য অবান্তর লক্ষণ। উদ্দীপকের প্রথম বাক্যটিতে বলা হয়েছে যে, রবীন্দ্রনাথ ঠাকুর কলকাতার জোড়াসাঁকোর বিখ্যাত ঠাকুর পরিবারে জন্মগ্রহণ করেন। এ বাক্যটিতে রবীন্দ্রনাথ ঠাকুরের জন্মস্থান ও তাঁর পরিবারের উল্লেখ করা হয়েছে। আর কোনো ব্যক্তির জন্মস্থান আর পরিবার সেই ব্যক্তির ক্ষেত্রে সব সময় উপস্থিত থাকে। রবীন্দ্রনাথ ঠাকুরের জন্মস্থান ও তাঁর পরিবার ব্যক্তি হিসেবে তাঁর সাথে সব সময় উপস্থিত। তাই এটি ব্যক্তিগত অবিচ্ছেদ্য অবান্তর লক্ষণ। সুতরাং বলা যায়, উদ্দীপকের প্রথম বাক্যটিতে ব্যক্তিগত অবিচ্ছেদ্য অবান্তর লক্ষণের ইঙ্গিত রয়েছে।"
        },
        {
          "label": "ঘ",
          "question": "উদ্দীপকের শেষ বাক্যটির গুণগুলোর সম্পর্কে পাঠ্যবইয়ের আলোকে ব্যাখ্যা করো.",
          "explanation": "উদ্দীপকের শেষ বাক্যটির গুণগুলো পাঠ্যবইয়ের আলোকে বিভেদক লক্ষণ ও উপলক্ষণ। কেননা উদ্দীপকের শেষ বাক্যটিতে 'বুদ্ধিমান' এবং 'বিচারশক্তিসম্পন্ন' এই দুটি গুণের উল্লেখ করা হয়েছে। বিধেয়ক হলো এক প্রকার সম্পর্ক যা সদর্থক যুক্তিবাক্যের উদ্দেশ্য ও বিধেয় পদের মধ্যে তৈরি হয়। পাঁচ প্রকার বিধেয়কের মধ্যে তৃতীয়টি হলো বিভেদক লক্ষণ বা লক্ষণ। সাধারণত বিভেদক লক্ষণ বলতে বিভেদ করার লক্ষণ বা গুণকে বোঝায়। যে গুণ বা গুণাবলি কোনো জাতির অন্তর্গত অন্যান্য উপজাতি থেকে একটি বিশেষ উপজাতিকে আলাদা করে সেই গুণ বা গুণাবলিকে বিভেদক লক্ষণ বলে। আবার, বিভেদক লক্ষণ হলো এমন গুণ যা কোনো জাতির সারসত্তাকে প্রকাশ করে। যেমন- বুদ্ধি নামক গুণটি মানুষ উপজাতিকে 'জীব' জাতির অন্তর্গত অন্যান্য উপজাতি গরু, ছাগল, ভেড়া ইত্যাদি থেকে বিভেদ বা পৃথক করে। তাই 'বুদ্ধিবৃত্তি' গুণটি 'মানুষ' উপজাতির ক্ষেত্রে বিধেয়ক হিসেবে বিভেদক লক্ষণ। উদ্দীপকের শেষ বাক্যটিতে রবীন্দ্রনাথ ঠাকুর সম্পর্কে তাকে বুদ্ধিমান হলে অভিহিত করা হয়েছে যা বুদ্ধিবৃত্তিকে নির্দেশ করেছে। তাই 'বুদ্ধিমান' গুণটি দ্বারা বিধেয়কের প্রকারভেদ বিভেদক লক্ষণ নির্দেশিত হয়েছে। আবার, বিধেয়কের প্রকারভেদগুলোর মধ্যে চতুর্থটি হলো উপলক্ষণ। সাধারণত উপলক্ষণ বলতে বোঝায় বিভেদক লক্ষণ থেকে নিঃসৃত কোনো গুণ। তাই বলা যায়, যে গুণ বা গুণাবলি কোনো পদের জাত্যর্থের অংশ নয়, তবে জাত্যর্থ বা এর কোনো অংশ থেকে অনিবার্যভাবে নিঃসৃত হয় তাকে উপলক্ষণ বলে। অর্থাৎ, উপলক্ষণ জাত্যর্থের অংশ না হলেও জাত্যর্থের সাথে অনিবার্যভাবে যুক্ত। উদ্দীপকের শেষ বাক্যটিতে রবীন্দ্রনাথ ঠাকুর সম্পর্কে তাকে বিচারশক্তিসম্পন্ন হিসেবে অভিহিত করা হয়েছে। বিচারশক্তিসম্পন্ন' গুণটি 'মানুষ' পদের জাত্যর্থের অংশ নয় কিন্তু 'মানুষ' পদের জাত্যর্থের অংশ 'বুদ্ধিবৃত্তি' থেকে নিঃসৃত হয়। তাই 'বিচারশক্তি সম্পন্ন' গুণটি দ্বারা বিধেয়কের প্রকারভেদ উপলক্ষণ নির্দেশিত হয়েছে।"
        }
      ]
    },
    {
      "number": "4",
      "uddipok": "",
      "tag": "BB 21,DB, DIN.B KB, SB 18,DCC 24",
      "sub_questions": [
        {
          "label": "ক",
          "question": "যুক্তিবাক্য কাকে বলে?",
          "explanation": "দুটি পদের মধ্যকার স্বীকৃতি বা অস্বীকৃতিজ্ঞাপক সম্পর্কের লিখিত বা মৌখিক বিবৃতিকে যুক্তিবাক্য বলে।"
        },
        {
          "label": "খ",
          "question": "সকলবাক্যকে যুক্তিবাক্য বলা যায় না কেন?",
          "explanation": "যুক্তিবাক্যের গঠন পদ্ধতি অনুসরণ না করায় সকল বাক্যকে যুক্তিবাক্য (Proposition) বলা যায় না। একটি যুক্তিবাক্যে তিনটি উপাদান থাকে। যথা- ১. উদ্দেশ্য, ২. বিধেয় ও ৩. সংযোজক। এই তিনটি উপাদান যখন একত্র হয়ে স্বীকৃতিসূচক বা অস্বীকৃতিসূচক সম্পর্ক স্থাপন করে তখন তাকে যুক্তিবাক্য বলে। যেমন- 'সকল ফুল হয় সুন্দর'। এখানে 'ফুল' উদ্দেশ্য পদ, 'সুন্দর' বিধেয় পদ এবং 'হয়' সংযোজক। তাই এটি একটি যুক্তিবাক্য। সুতরাং সকল বাক্য উদ্দেশ্য + সংযোজক + বিধেয় এই আকারে গঠিত না হওয়ায় তাদেরকে যুক্তিবাক্য বলা যায় না।"
        },
        {
          "label": "গ",
          "question": "চিত্র-১ এ কোন ধরনের বাক্যের প্রয়োগ ঘটেছে? ব্যাখ্যা করো।",
          "explanation": "চিত্র-১ এ সার্বিক সদর্থক বা A-যুক্তিবাক্যের প্রয়োগ ঘটেছে। গুণ ও পরিমাণের যৌথ নীতি অনুসারে যুক্তিবাক্যকে চারভাগে ভাগ করা যায়, যার প্রথমটি হলো সার্বিক সদর্থক যুক্তিবাক্য বা A-যুক্তিবাক্য। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থ স্বীকার করে তাকে সার্বিক সদর্থক বা A-যুক্তিবাক্য বলে। যেমন- 'সকল ফুল হয় সুন্দর'। এই যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থ স্বীকার করেছে। তাই এটি একটি সার্বিক সদর্থক বা A-যুক্তিবাক্য। A-যুক্তিবাক্য পরিমাণের দিক থেকে সার্বিক এবং গুণের দিক থেকে সদর্থক। পাশাপাশি এই যুক্তিবাক্যের উদ্দেশ্য পদ ব্যাপ্য এবং বিধেয় পদ অব্যাপ্য হয়। চিত্র-১ এর চিত্রটি এমনভাবে উপস্থাপন করা হয়েছে যেখানে উদ্দেশ্য পদকে ব্যাপ্য এবং বিধেয় পদকে অব্যাপ্য দেখানো হয়েছে। তাই চিত্র-১ এর মাধ্যমে সার্বিক সদর্থক বা A-যুক্তিবাক্য নির্দেশিত হয়েছে।"
        },
        {
          "label": "ঘ",
          "question": "যুক্তিবিদ্যার আলোকে চিত্র-২ ও চিত্র-৩ এর পারস্পরিক সম্পর্কে তুলনা করো।",
          "explanation": "চিত্র-২ মাধ্যমে সার্বিক নঞর্থক বা E-যুক্তিবাক্যের ইঙ্গিত পাওয়া যায় এবং চিত্র-৩ মাধ্যমে বিশেষ নঞর্থক বা -যুক্তিবাক্যের ইঙ্গিত পাওয়া যায়। চিত্র-২ সার্বিক নঞর্থক বা E-যুক্তিবাক্যকে প্রকাশ করে। E-যুক্তিবাক্য পরিমাণের দিক থেকে সার্বিক. এবং গুণের দিক থেকে নঞর্থক। অর্থাৎ, এই যুক্তিবাক্যের বিধেয় পদটি উদ্দেশ্য পদের সমগ্র ব্য্যর্থ সম্পর্কে কোনো কিছু অস্বীকার করে। ব্যাপ্যতার নিয়মানুযায়ী সার্বিক যুক্তিবাক্য হওয়ার কারণে E- যুক্তিবাক্যের উদ্দেশ্য পদ ব্যাপ্য। আর নঞর্থক যুক্তিবাক্য হওয়ার কারণে E- যুক্তিবাক্যের বিধেয় পদ ব্যাপ্য। তাই ব্যাপ্যতার নিয়মানুযায়ী সার্বিক নঞর্থক বা E-যুক্তিবাক্যের উভয় পদ ব্যাপ্য। অপরপক্ষে, চিত্র-৩ বিশেষ নঞর্থক বা O-যুক্তিবাক্যকে প্রকাশ করে। ০- যুক্তিবাক্য পরিমানের দিক থেকে বিশেষ এবং গুণের দিক থেকে নঞর্থক। অর্থাৎ, O-যুক্তিবাক্যের বিধেয় পদ উদ্দেশ্য পদের আংশিক ব্যক্ত্যর্থ সম্পর্কে কোনো কিছু অস্বীকার করে। ব্যাপ্যতার নিয়ম অনুযায়ী -যুক্তিবাক্য বিশেষ যুক্তিবাক্য হওয়ার কারণে উদ্দেশ্য পদ অব্যাপ্য। আর 'নঞর্থক যুক্তিবাক্য হওয়ার কারণে ০-যুক্তিবাক্যের বিধেয় পদ ব্যাপ্য। তাই ব্যাপ্যতার নিয়ম অনুযায়ী O-যুক্তিবাক্যের কেবল বিধেয় পদ ব্যাপ্য। সুতরাং দেখা যাচ্ছে যে, E ও O-যুক্তিবাক্য উভয়ই নঞর্থক কিন্তু একটি সার্বিক এবং অন্যটি বিশেষ। ফলে E-যুক্তিবাক্যের উভয় পদ ব্যাপ্য কিন্তু O-যুক্তিবাক্যের কেবল বিধেয় পদ ব্যাপ্য।"
        }
      ]
    },
    {
      "number": "5",
      "uddipok": "দৃষ্টান্ত-১ রবীন্দ্রনাথ হন মানবতাবাদী নজরুল হন মানবতাবাদী ঈশ্বরচন্দ্র হন মানবতাবাদী ∴ \\therefore ∴ সকল কবি হন মানবতাবাদী দৃষ্টান্ত-২ সকল স্বশিক্ষিত হন পরোপকারী পলেনবাবু হন স্বশিক্ষিত ∴ \\therefore ∴ পলেনবাবু হন পরোপকারী",
      "tag": "DB, DIN.B KB, SB 18,DCC 24",
      "sub_questions": [
        {
          "label": "ক",
          "question": "অনুমান কী?",
          "explanation": "অনুমান হলো কোনো জ্ঞাত বা জানা বিষয়ের ওপর ভিত্তি করে কোনো অজ্ঞাত বিষয় সম্পর্কে সিদ্ধান্ত প্রতিষ্ঠা করার মানসিক প্রক্রিয়া ।"
        },
        {
          "label": "খ",
          "question": "সহানুমান বলতে কী বোঝ?",
          "explanation": "যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে । যেমন: সকল দার্শনিক হন জ্ঞানী নজরুল ইসলাম হন একজন দার্শনিক অতএব, নজরুল ইসলাম হন জ্ঞানী। উপরের যুক্তিটিতে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয়েছে। তাই দৃষ্টান্তটি একটি সহানুমান ।"
        },
        {
          "label": "গ",
          "question": "দৃষ্টান্ত-১ কী ধরনের অনুমান ব্যাখ্যা কর ।",
          "explanation": "দৃষ্টান্ত-১ আরোহ অনুমানকে নির্দেশ করে । অনুমানকে প্রধানত দুইভাগে ভাগ করা হয়েছে। যার মধ্যে একটি হলো আরোহ অনুমান। যে অনুমানে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সিদ্ধান্ত গ্রহণ করা হয় এবং সিদ্ধান্ত আশ্রয়বাক্য থেকে বেশি ব্যাপক হয় তাকে আরোহ অনুমান বলে । আরোহ অনুমানে বিশেষ থেকে সার্বিকে গমন করা হয় বলে, এতে আরোহমূলক লম্ফ বিদ্যমান থাকে। উদ্দীপকের দৃষ্টান্ত-১-এর যুক্তিটি হচ্ছে— রবীন্দ্রনাথ হন মানবতাবাদী নজরুল হন মানবতাবাদী ঈশ্বরচন্দ্র হন মানবতাবাদী ∴ \\therefore ∴ সকল কবি হন মানবতাবাদী এই যুক্তিটির ক্ষেত্রে দেখা যাচ্ছে যে, এখানে বিশেষ বিশেষ ব্যক্তির মানবতাবাদী হওয়ার অভিজ্ঞতার ভিত্তিতে সার্বিক সিদ্ধান্ত প্রতিষ্ঠা করা হয়েছে। এছাড়া সিদ্ধান্ত আশ্রয়বাক্য থেকে বেশি ব্যাপক হয়েছে। অর্থাৎ, এখানে বিশেষ থেকে সার্বিকে গমন করা হয়েছে। তাই দৃষ্টান্ত-১ এর উদাহরণটি আরোহ অনুমানের একটি যুক্তি।"
        },
        {
          "label": "ঘ",
          "question": "দৃষ্টান্ত-১ ও দৃষ্টান্ত-২ এর তুলনামূলক সম্পর্ক ব্যাখ্যা কর ।",
          "explanation": "দৃষ্টান্ত-১ ও দৃষ্টান্ত-২ যথাক্রমে আরোহ অনুমান ও অবরোহ অনুমানকে প্রকাশ করে । যে অনুমান প্রক্রিয়ায় কয়েকটি বিশেষ দৃষ্টান্তের ওপর নির্ভর করে একটি সার্বিক সিদ্ধান্ত নিঃসৃত হয়, তাকে আরোহ অনুমান বলে। অন্যদিকে, যে অনুমান প্রক্রিয়ায় সিদ্ধান্ত এক বা একাধিক আশ্রয়বাক্য থেকে অনিবার্যভাবে নিঃসৃত হয় এবং সিদ্ধান্তটি কখনোই আশ্রয়বাক্যের চেয়ে ব্যাপক হতে পারে না, তাকে অবরোহ অনুমান বলে। উদ্দীপকের দৃষ্টান্ত-১ ও দৃষ্টান্ত-২ এ যথাক্রমে আরোহ অনুমান ও অবরোহ অনুমান প্রকাশ পেয়েছে। আরোহ অনুমানের সিদ্ধান্ত সবসময় সার্বিক হয়। কিন্তু অবরোহ অনুমানের সিদ্ধান্ত বিশেষ হয়। অবরোহ অনুমানের সিদ্ধান্ত কোনো সময়ই আশ্রয়বাক্য থেকে বেশি ব্যাপক হয় না। কিন্তু আরোহ অনুমানের সিদ্ধান্ত সবসময়ই বেশি ব্যাপক হয়। দৃষ্টান্ত-১ এ আরোহ অনুমানের সিদ্ধান্ত আশ্রয়বাক্যগুলোর তুলনায় বেশি ব্যাপক। কিন্তু, দৃষ্টান্ত-২ এ অবরোহ অনুমানের সিদ্ধান্তটি একটি বিশেষ যুক্তিবাক্য। যা তার আশ্রয়বাক্যগুলোর তুলনায় কম ব্যাপক। দৃষ্টান্ত-১ এ আমরা বিশেষ থেকে সার্বিকে উপনীত হয়েছি। কিন্তু দৃষ্টান্ত-২ এ আমরা সার্বিক থেকে বিশেষে উপনীত হয়েছি। এছাড়াও অবরোহ অনুমানে আকারগত সত্যতা পরিলক্ষিত হয়, কিন্তু আরোহ অনুমানে আকারগত ও বস্তুগত উভয় সত্যতা পরিলক্ষিত হয়ে থাকে। আবার, অবরোহ ও আরোহ উভয় প্রকার অনুমান একই আদর্শ নিয়ে পরিচালিত হয়। উভয় প্রকার অনুমানের একটি আদর্শ এবং সেটি হলো সত্যের আদর্শ। সুতরাং, অবরোহ অনুমান ও আরোহ অনুমান উভয়েই অনুমানের দুটি দিক এবং উভয়ের বেশকিছু সম্পর্কের দিক থাকলেও তাদের মধ্যে যথেষ্ট পার্থক্য বিদ্যমান ।"
        }
      ]
    },
    {
      "number": "6",
      "uddipok": "মাহমুদ ইদানীং পারিবারিক বিষয় নিয়ে স্ত্রী মারিয়ার সাথে ঝগড়া করে পৃথকভাবে বসবাস করছে। মাহমুদের চাচা পেয়ার সাহেব বিষয়টি নিয়ে প্রথমে মাহমুদের সাথে ও পরে মারিয়ার সাথে পৃথকভাবে আলোনায় বসেন। পেয়ার সাহেব তাদের দুজনকে বোঝাতে সক্ষম হন। এতে ঝগড়া-বিবাদের অবসান হয়। অতঃপর মাহমুদ ও মারিয়া একত্রে বসবাস করতে লাগল।",
      "tag": "DCC 24",
      "sub_questions": [
        {
          "label": "ক",
          "question": "Terminus শব্দটি অর্থ কী?",
          "explanation": "'Terminus' শব্দের অর্থ প্রান্ত বা সীমা।"
        },
        {
          "label": "খ",
          "question": "যুক্তিবিদ্যাকে সকল বিজ্ঞানের বিজ্ঞান বলা হয় কেন?",
          "explanation": "বিজ্ঞানের প্রতিটি নিয়ম যুক্তি নির্ভর বলে যুক্তিবিদ্যাকে সকল বিজ্ঞানের বিজ্ঞান বলা হয়। প্রতিটি বিজ্ঞানের কিছু নিজস্ব নিয়ম ও পদ্ধতি রয়েছে। প্রতিটি বিজ্ঞানের নিয়মনীতি যৌক্তিক ভিত্তির ওপর প্রতিষ্ঠিত। বিজ্ঞান সত্যকে প্রতিষ্ঠিত করতে চায়। আর সত্যকে প্রতিষ্ঠিত করার জন্য প্রতিটি বিজ্ঞানকে যুক্তির ওপর নির্ভর হতে হয়। অর্থাৎ, সকল বিজ্ঞানই তার নিয়মের কাঠামোর জন্য যুক্তিবিদ্যার ওপর নির্ভরশীল। এজন্য যুক্তিবিদ্যাকে সকল বিজ্ঞানের বিজ্ঞান বলা হয়।"
        },
        {
          "label": "গ",
          "question": "পেয়ার সাহেবের ভূমিকা সহানুমানের কোন পদের সাথে তুলনাযোগ্য? ব্যাখ্যা করো।",
          "explanation": "উদ্দীপকের পেয়ার সাহেবের ভূমিকা সহানুমানের মধ্যপদের সাথে তুলনীয়। উদ্দীপকের পেয়ার সাহেব যেভাবে ভূমিকা পালন করেছেন একটি-সহানুমানে মধ্যপদ সেরূপ ভূমিকা পালন করে। সহানুমানে তিনটি পদের মধ্যে অন্যতম হলো মধ্যপদ। সহানুমানের যে পদটি উভয় আশ্রয়বাক্যে থাকে কিন্তু সিদ্ধান্তে থাকেনা তাকে মধ্যপদ বলে। সহানুমানে মধ্যপদ প্রধান আশ্রয়বাক্যে প্রধান পদের সাথে এবং অপ্রধান আশ্রয়বাক্যে অপ্রধান পদের সাথে ব্যবহৃত হয়। প্রধান ও অপ্রধান আশ্রয়বাক্যে ব্যবহৃত হয়ে মধ্যপদ প্রধান ও অপ্রধান আশ্রয়বাক্যের মধ্যে একটি অনিবার্য সম্পর্ক তৈরি করে। আর ঐ অনিবার্য সম্পর্কের ভিত্তিতে সহানুমানে সিদ্ধান্ত প্রতিষ্ঠিত হয়। উদ্দীপকের পেয়ার সাহেব প্রথমে মাহমুদের সাথে এবং পরে মারিয়ার সাথে আলোচনা করে উভয়ের ঝগড়া বিবাদ অবসানে গুরুত্বপূর্ণ ভূমিকা পালন করেছেন। আর পেয়ার সাহেবের এই ভূমিকা সহানুমানের দিক থেকে বিবেচনা করলে সহানুমানের মধ্যপদের সাথে তুলনাযোগ্য।"
        },
        {
          "label": "ঘ",
          "question": "'মাহমুদ,' 'মারিয়া' ও পেয়ার সাহেব-এর তুলনাযোগ্য পদের আন্তঃসম্পর্ক বিশ্লেষণ করো।",
          "explanation": "উদ্দীপকের মাহমুদ, মারিয়া ও পেয়ার সাহেবের তুলনাযোগ্য পদ যথাক্রমে সহানুমানের প্রধান পদ, অপ্রধান পদ এবং মধ্যপদ। উদ্দীপকের মাহমুদ, মারিয়া ও পেয়ার সাহেব যেভাবে ভূমিকা পালন করেছেন একটি সাহানুমানে প্রধান পদ, অপ্রধান পদ এবং মধ্যপদ সেভাবে ভূমিকা পালন করে। একটি সহানুমানে তিনটি পদ থাকে। যথা- ১। প্রধান পদ ২। অপ্রধান পদ এবং ৩। মধ্যপদ। সহানুমানের সিদ্ধান্তের বিধেয়কে বলে প্রধান পদ এবং সহানুমানের সিদ্ধান্তের উদ্দেশ্যকে বলে অপ্রধান পদ। আর যে পদটি সহানুমানের উভয় আশ্রয়বাক্যে থাকে কিন্তু সিদ্ধান্ত থাকেনা তাকে বলে মধ্যপদ। সহানুমানে প্রধান, অপ্রধান এবং মধ্যপদের সমন্বয়ে সিদ্ধান্ত গঠিত হয়। সহানুমানের যে আশ্রয়বাক্যে প্রধান পদ থাকে তাকে বলে প্রধান আশ্রয়বাক্যে। সহানুমানের যে আশ্রয়বাক্য অপ্রধান পদ থাকে তাকে বলে অপ্রধান আশ্রয়বাক্য। আর সহানুমানে মধ্যপদ উভয় আশ্রয়বাক্যে অবস্থান করে কিন্তু সিদ্ধান্তে অবস্থান করে না। সহানুমানে মধ্যপদ উভয় আশ্রয়বাক্যে অবস্থান করে আশ্রয়বাক্য দুটির মধ্যে একটি অনিবার্য সম্পর্ক তৈরি করে। আর ঐ অনিবার্য সম্পর্কের ভিত্তিতে সহানুমানে সিদ্ধান্ত অনুমিত হয়। তাই সহানুমানের সিদ্ধান্ত প্রতিষ্ঠার ক্ষেত্রে প্রধান, অপ্রধান এবং মধ্যপদের ভূমিকা অপরিহার্য। উদ্দীপকের মাহমুদ ও মারিয়ার ঝগড়া বিবাদ অবসানের ক্ষেত্রে মাহমুদ, মারিয়া ও পেয়ার সাহেব সকলের ভূমিকা আছে। আর এদের ভূমিকা সহানুমানের দিক থেকে বিবেচনা করলে সহানুমানের প্রধান পদ, অপ্রধান পদ এবং মধ্যপদের সাথে তুলনাযোগ্য। পরিশেষে বলা যায় যে, সহানুমানের তিনটি পদ থাকে। আর সহানুমানের সিদ্ধান্ত প্রতিষ্ঠার ক্ষেত্রে তিনটি পদের ভূমিকাই অপরিহার্য।"
        }
      ]
    },
    {
      "number": "7",
      "uddipok": "",
      "tag": "JB 21,DB, DIN.B KB, SB 18,JB 17,DCC 24",
      "sub_questions": [
        {
          "label": "ক",
          "question": "",
          "explanation": "সহানুমানের যে পদটি উভয় আশ্রয়বাক্যে থাকে কিন্তু সিদ্ধান্তে থাকে না। তাকে মধ্যপদ বলে।"
        },
        {
          "label": "খ",
          "question": "",
          "explanation": "ভ্রান্ত নিরীক্ষণ বলতে ত্রুটিপূর্ণ নিরীক্ষণকে বোঝায়।কোনো একটি ঘটনা যেভাবে ঘটে সেভাবে নিরীক্ষণ না করে ভিন্নভাবে নিরীক্ষণ করলে নিরীক্ষণ প্রক্রিয়া ত্রুটিপূর্ণ হয়। নিরীক্ষণের এরূপ ত্রুটিকে ভ্রান্ত নিরীক্ষণ বলে। যেমন: চলন্ত বাসে জানালা দিয়ে বাইরের দিকে তাকালে মনে হয় গাছপালা, ঘরবাড়ি পেছনের দিকে ছুটে চলেছে। এরূপ নিরীক্ষণই হলো ভ্রান্ত নিরীক্ষণ।"
        },
        {
          "label": "গ",
          "question": "",
          "explanation": "উদ্দীপকে বহুকারণ সমন্বয়বাদের প্রতিফলন ঘটেছে। বহুকারণ সমন্বয়বাদ কার্যকারণ সংকান্ত একটি মতবাদ।নিচে এর ব্যাখ্যা করা হলো- কার্যকারণ নিয়মানুযায়ী জগতের প্রতিটি ঘটনারই কারণ আছে এবং কারণই কার্যকে সংঘটিত করে। আর প্রতিক্ষেত্রে একই কারণ একই কার্য উৎপন্ন করে। কিন্তু অনেক সময় দেখা যায় যে, কোনো জটিল কার্য সংঘটনের জন্য অনেকগুলো কারণ মিলিতভাবে একত্রে কাজ করে। এক্ষেত্রে কারণগুলোর একত্রে মিলিতভাবে কাজ করাকে বহুকারণ সমন্বয় করা হয়। যেমন - a,b, এবং c তিনটি আলাদা কারণ। এদের কোনোটি আলাদাভাবে m কার্যটিকে উৎপন্ন করতে পারে না। কিন্তু যদি abc একত্রে কাজ করে তাহলে m কার্যটি উৎপা হয়। এক্ষেত্রে abc এই তিনটি কারণ একত্রে কাজ করাকে বহুকারণ সমন্বয় বলে।তেমনি উদ্দীপকে 'পরীক্ষার ভালো ফলাফল' নামক কার্যের কারণ হিসেবে ভালো পড়াশুনা, অধ্যবসায়, নিয়মিত ক্লাস, সুস্থ শরীর ইত্যাদি বিষয়কে কারণ হিসেবে দেখানো হয়েছে। এক্ষেত্রে কতকগুলো কারণ মিলিতভাবে কাজ করে একটি কার্য উৎপন্ন করে। তাই বলা যায় যে  উদ্দীপকের মাধ্যমে বহুকারণ সমন্বয় মতবাদের প্রতিফলন ঘটেছে।"
        },
        {
          "label": "ঘ",
          "question": "",
          "explanation": "উদ্দীপকের মাধ্যমে বহুকারণ সমন্বয় মতবাদের বিষয়টি নির্দেশিত হয়েছে। আর কার্যকারণের দিক থেকে বিচার করে বহুকারণ সমন্বয় মতবাদকে আমি যথার্থ বলে মনে করি।নিচে আমার মতামত দেওয়া হলো- কারণের সংজ্ঞা অনুযায়ী বলা যায় কোনো ঘটনার কারণ হলো কার্যের পূর্ববর্তী ঘটনা বা ঘটনাসমূহের সমষ্টি, যাকে ঐ ঘটনাটি অপরিবর্তনীয় ও শর্তনিরপেক্ষভাবে অনুসরণ করে। তাই কোনো কার্য সংঘটনের জন্য অপরিহার্য ঘটনাসমূহকে ঐ কার্যের কারণ বলে । এ দিক থেকে কারণ কয়েকটি ঘটনার সমষ্টি হতে পারে। উদ্দীপকে যে কার্যের উল্লেখ করা হয়েছে সেখানে কার্যটি সংঘটনের জন্য কতকগুলো ঘটনার সমষ্টিকেই কারণ হিসেবে দেখানো হয়েছে। আর কতকগুলো ঘটনা সমষ্টিগতভাবে বা মিলিতভাবে যখন কোনো কার্য উৎপন্ন করে তখন তাকে বহুকারণ সমন্বয় বলে। বহুকারণ সমন্বয় কার্যকারণ সংক্রান্ত একটি মতবাদ এবং এটি গ্রহণযোগ্য। বহুকারণ সমন্বয় সম্পর্কে রিড বলেন, “একই কার্য বিভিন্ন সময়ে বিভিন্ন পূর্ববর্তী ঘটনা দ্বারা সংঘটিত হতে পারে। প্রকৃতপক্ষে একই কার্যের বিভিন্ন বিকল্প কারণ থাকতে পারে।” রিডের বক্তব্য অনুযায়ী ‘A’ দ্বারা যেমন 'B' সংঘটিত হতে পারে, তেমনি 'C' দ্বারাও 'B' সংঘটিত হতে পারে। এক্ষেত্রে 'B' কার্যের বিকল্প কারণ হলো 'A' বা 'C' । বিভিন্ন যুক্তিবিদ বিভিন্নভাবে এই কথাই বলেছেন যে, একটি কার্যের কোনো একমাত্র নির্দিষ্ট কারণ নেই। একটি কার্যের একাধিক কারণ থাকতে পারে। অর্থাৎ, একাধিক কারণে একই কার্য ঘটতে পারে। উপরিউক্ত  বলা যায় যে, উদ্দীপকের মাধ্যমে বহুকারণ সমন্বয় মতবাদ নির্দেশিত হয়েছে। আর কারণের দিক থেকে বিচার করলে এটি গ্রহণযোগ্য একটি মতবাদ ।"
        }
      ]
    },
    {
      "number": "8",
      "uddipok": "রহিম বললো, “প্রকৃতিতে অনেক ঘটনা ঘটে।” করিম বললো “এদের মধ্যে সুসম্পর্ক রয়েছে।”",
      "tag": "DB 22,DCC 24",
      "sub_questions": [
        {
          "label": "ক",
          "question": "",
          "explanation": "আরোহের ভিত্তি দুই প্রকার।"
        },
        {
          "label": "খ",
          "question": "",
          "explanation": "আরোহ অনুমানের আকারগত সত্যতা প্রতিষ্ঠার জন্য আরোহ অনুমানের আকারগত ভিত্তি প্রয়োজন। আরোহ অনুমানের আকারগত দিক যে সব বিষয়ের ওপর নির্ভর করে গড়ে উঠে তাকে আরোহের আকারগত ভিত্তি বলা হয়। আরোহ অনুমানের আকার থেকে দেখা যায় যে, এখানে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সিদ্ধান্ত প্রতিষ্ঠা করা হয়। সার্বিক সিদ্ধান্ত আরোহের আকারগত দিকের ওপর ভিত্তি করেই গড়ে ওঠে। তাই আরোহ অনুমানের আকারগত দিক বা আকারগত সত্যতা প্রতিষ্ঠার জন্যই আরোহের আকারগত ভিত্তি প্রয়োজন।"
        },
        {
          "label": "গ",
          "question": "",
          "explanation": "উদ্দীপকের রহিমের বক্তব্য আমার পাঠ্যবইয়ের প্রকৃতির নিয়মানুবর্তিতা নীতিকে নির্দেশ করে। কারণ উদ্দীপকে প্রকৃতির ঘটনাসমূহের উল্লেখ করা হয়েছে যা প্রকৃতির নির্দিষ্ট নিয়মে ঘটে থাকে। আরোহের আকারগত ভিত্তির একটি অংশ হলো প্রকৃতির নিয়মানুবর্তিতা নীতি । এটি আরোহের একটি নীতি। তাই এক কথায় এই নীতির সংজ্ঞা দেওয়া যায় না। বিভিন্নভাবে প্রকৃতির নিয়মানুবর্তিতা নীতিকে প্রকাশ করা হয়। এই নীতির মূলকথা হলো প্রকৃতির প্রতি ক্ষেত্রে একই অবস্থায় একই রূপ আচরণ করে। পরিস্থিতির পরিবর্তন না হলে প্রকৃতিতে ভিন্নরূপ পরিলক্ষিত হয় না। কেননা প্রকৃতি হলো নিয়মের উপাসক। প্রকৃতির বিভিন্ন স্থানে একই অবস্থায় একই ফল পাওয়া যায়। প্রকৃতিতে একই নিয়ম একই কার্য ঘটায় । প্রকৃতিতে অনেক সময় অনেক বৈচিত্র্য দেখা যায় । কিন্তু বৈচিত্র্য থাকা সত্ত্বেও প্রকৃতি তার নির্দিষ্ট নিয়ম অনুযায়ী চলে। এখানে এলোমেলো বা খাম খেয়ালির কোনো স্থান নেই। প্রকৃতিতে বিভিন্ন নিয়ম কার্যকর রয়েছে। একই নিয়ম অনুযায়ী বিভিন্ন ঘটনা ঘটবে। এসব ঘটনার মধ্যে অনেক কিছুই আমাদের কাছে রহস্যজনক মনে হয়। এর কারণ হলো প্রকৃতির অনেক নিয়ম আমাদের জানা থাকে না । তাই বিভিন্ন ঘটনা আমাদের কাছে অস্পষ্ট মনে হয়। প্রকৃতপক্ষে প্রকৃতি সর্বত্রই শৃঙ্খলা অনুযায়ী পরিচালিত । উদ্দীপকের রহিম তার বক্তব্যে প্রকৃতিতে অনেক ঘটনা ঘটে বলে উল্লেখ করেছে। আর প্রকৃতির বিভিন্ন ঘটনা তার নিজস্ব নিয়ম অনুযায়ী ঘটে থাকে। তাই বলা যায় যে উদ্দীপকের রহিমের বক্তব্যের মাধ্যমে পাঠ্যবইয়ের প্রকৃতির নিয়মানুবর্তিতা নীতি নির্দেশিত হয়েছে ।"
        },
        {
          "label": "ঘ",
          "question": "",
          "explanation": "উদ্দীপকের করিমের বক্তব্যের মাধ্যমে পাঠ্য বইয়ের কার্যকরণ নিয়ম নির্দেশিত হয়েছে। নিচে তা বিশ্লেষণ করা হলো। উদ্দীপকের করিম তার বক্তব্যে বলেন প্রাকৃতিক ঘটনাসমূহের মধ্যে সুসম্পর্ক রয়েছে। আর প্রাকৃতিক ঘটনাসমূহের মধ্যে সম্পর্ক প্রাকৃতিক নিয়ম কার্যকরণ শৃঙ্খলের সুসম্পর্ক। তাই করিমের বক্তব্যের মাধ্যমে কার্যকরণ নিয়মের বিষয়টি নির্দেশিত হয়েছে। কার্যকরণ নিয়ম আরোহের আকারগত ভিত্তির একটি অংশ। এটি আরোহের একটি মৌলিক নিয়ম। তাই এক কথায় এই নিয়মের সংজ্ঞা দেওয়া যায় না। এই নীতির মূলকথা হলো জগতের প্রতিটি ঘটনাই কার্যকরণ নিয়মে যুক্ত । জগতের প্রতিটি ঘটনারই কারণ আছে। বিনা কারণে কোনো কার্য সংঘটিত হয় না। আর প্রতিক্ষেত্রে একই কারণ একই কার্য ঘটায়। অর্থাৎ, প্রতিটি ঘটনারই তার পূর্ববর্তী ঘটনার সাথে এমনভাবে যুক্ত যে, পূর্ববর্তী ঘটনাটি ঘটলে পরবর্তী ঘটনাটি ঘটে এবং পূর্ববর্তী ঘটনাটি না ঘটলে পরের ঘটনাটি ঘটে না। এভাবে প্রতিটি ঘটনাই কার্যকরণ নিয়মে যুক্ত। এই নিয়ম প্রকৃতিতে কার্যকর। তাই প্রকৃতিতে কোনো ঘটনাই বিনা কারণে ঘটে না । আর কোনো ঘটনাই অনিয়মিতভাবে অন্য ঘটনাকে অনুসরণ করে না। যেহেতু জগতের প্রতিটি ঘটনাই কার্যকরণ শৃঙ্খল আবদ্ধ। এভাবে বিভিন্ন দিক থেকে কার্যকরণ নিয়মকে প্রকাশ করা হয়। এই নিয়ম আরোহের আকারগত দিক । অর্থাৎ সার্বিকতার ক্ষেত্রে ভিত্তি হিসেবে কাজ করে।"
        }
      ]
    },
    {
      "number": "9",
      "uddipok": "উদাহরণ-১: সকল শিক্ষক হন বিদ্বান। সকল ধার্মিক হন শিক্ষক। ∴ \\therefore ∴ সকল ধার্মিক হন বিদ্বান। উদাহরণ-২ সকল মানুষ হয় জীব। ∴ \\therefore ∴ কিছু জীব হয় মানুষ।",
      "tag": "DCC 24",
      "sub_questions": [
        {
          "label": "ক",
          "question": "একটি যুক্তিবাক্যের কয়টি অংশ?",
          "explanation": "একটি যুক্তিবাক্যের তিনটি অংশ থাকে।"
        },
        {
          "label": "খ",
          "question": "যুক্তিবাক্যে সংযোজকের ভূমিকা ব্যাখ্যা করো।",
          "explanation": "একটি যুক্তিবাক্য তিনটি অংশ থাকে যার মধ্যে দুটি পদ এবং একটি সংযোজক। যুক্তিবাক্য হলো দুটি পদের মধ্যকার স্বীকৃতি বা অস্বীকৃতিজ্ঞাপক সম্পর্কের লিখিত বা মৌখিক বিবৃতি। যে শব্দের মাধ্যমে দুটি পদের মধ্যে সম্পর্ক তৈরি হয় তাকে বলে সংযোজক। সংযোজক যুক্তিবাক্যের জন্য অপরিহার্য। যুক্তিবাক্যের যথার্থ আকার বজায় রাখার জন্য সংযোজক প্রয়োজন। একটি যুক্তিবাক্যের ধরণ সদর্থক বা নঞর্থক সংযোজকের মাধ্যমে বোঝা যায়। সংযোজক দ্বারা উদ্দেশ্য ও বিধেয় পদের সীমা নির্ধারিত হয়। তাই সংযোজক খুবই গুরুত্বপূর্ণ একটি বিষয়।"
        },
        {
          "label": "গ",
          "question": "উদাহরণ-২ এর উল্লেখিত বিষয়টি ব্যাখ্যা করো।",
          "explanation": "জউদ্দীপকের উদাহরণ-২ এ অমাধ্যম অনুমানের বিষয়টি নির্দেশিত হয়েছে। কেননা এখানে একটিমাত্র আশ্রয়বাক্য থেকে সিদ্ধান্ত অনুমিত হয়েছে। - অবরোহ অনুমানকে প্রধানত দুই ভাগে ভাগ করা যায়, যার মধ্যে একটি হলো অমাধ্যম অনুমান। যে অবরোহ অনুমানে একটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অমাধ্যম অনুমান বলে। অমাধ্যম অনুমানের ক্ষেত্রে সরাসরি আশ্রয়বাক্য থেকে সিদ্ধান্তটি অনুমিত হয়। এ কারণে অমাধ্যম অনুমানের সিদ্ধান্তে তেমন কোনো নতুনত্ব থাকে না। উদ্দীপকে দেখতে পাই, 'উদাহরণ-২' এ প্রদত্ত দৃষ্টান্ত একটি আশ্রয়বাক্য থেকে সিদ্ধান্ত অনুমিত হয়েছে। এখানে আশ্রয়বাক্য থেকে সিদ্ধান্তে গমনে অবরোহ অনুমানের কোনো নিয়ম লঙ্ঘন করা হয়নি। তাই এটি অমাধ্যম অনুমানেরই একটি দৃষ্টিান্ত।"
        },
        {
          "label": "ঘ",
          "question": "উদাহরণ-১ ও উদাহরণ-২ এর মধ্যকার পার্থক্য মূল্যায়ন করো।",
          "explanation": "'উদাহরণ-১' এ মাধ্যম অনুমান এবং 'উদাহরণ-২' এ অমাধ্যম অনুমান নির্দেশিত হয়েছে। মাধ্যম ও অমাধ্যম অনুমানের মধ্যে বিভিন্ন দিক দিয়ে পার্থক্য রয়েছে। 'উদাহরণ-১' এ দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয়েছে। তাই এটি হলো মাধ্যম অনুমান। মাধ্যম অনুমানে একাধিক আশ্রয়বাক্যের ভিত্তিতে সিদ্ধান্ত অনুমিত হয় বিধায় এখানে সিদ্ধান্তে নতুন তথ্য প্রকাশিত হয়। অন্যদিকে, 'উদাহরণ-২' এ একটিমাত্র আশ্রয়বাক্য থেকে সিদ্ধান্তটি অনিবার্যভাবে অনুমিত হয়েছে। তাই এটি অমাধ্যম অনুমান। অমাধ্যম অনুমানে একটিমাত্র আশ্রয়বাক্য থেকে সিদ্ধান্ত অনুমিত হয় বিধায় এখানে সিদ্ধান্তে নতুনত্ব থাকে না। মাধ্যম অনুমানে অনুমানের সুযোগ থাকে। কেননা এখানে সিদ্ধান্ত হিসেবে নতুন যুক্তিবাক্য প্রতিষ্ঠিত হয়। অপরপক্ষে, অমাধ্যম অনুমানে অনুমানের সিদ্ধান্ত আশ্রয়বাক্যেরই অনেকটা পরিবর্তিত রূপ বিধায় এখানে অনুমানের তেমন কোনো সুযোগ থাকে না। পরিশেষে বলা যায়, মাধ্যম ও অমাধ্যম অনুমানের মধ্যে বিভিন্ন দিক দিয়ে পার্থক্য রয়েছে। তবে উভয় প্রকার অনুমানই অবরোহ অনুমানের ক্ষেত্রে গুরুত্বপূর্ণ ভূমিকা পালন করে।"
        }
      ]
    },
    {
      "number": "10",
      "uddipok": "দুই বন্ধুর কথোপকথন: প্রথম বন্ধু: মানবজাতিকে বর্ণবৈষম্য থেকে কীভাবে মুক্তি দেওয়া যায় তার জন্য মাটি লুথার কিং মনে মনে গভীর চিন্তায় মগ্ন থাকতেন। দ্বিতীয় বন্ধু: অবশ্য পরবর্তীতে তিনি ওয়াশিংটনে এক ভাষণে তার মনের ভাবনাকে স্পষ্ট ভাষায় ব্যক্ত করেন।",
      "tag": "DCC 24",
      "sub_questions": [
        {
          "label": "ক",
          "question": "শব্দ কী?",
          "explanation": "এক বা একাধিক অক্ষর বা অক্ষরের সমষ্টি যখন কোনো একটি অর্থ প্রকাশ করে তখন তাকে শব্দ বলে।"
        },
        {
          "label": "খ",
          "question": "সকল পদ শব্দ, কিন্তু সকল শব্দ পদ নয় কেন?",
          "explanation": "শব্দ হলো অর্থপূর্ণ বর্ণ বা বর্ণ সমষ্টি। যেসব শব্দ কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় সেসব শব্দকে পদ বলে। আমরা পারস্পরিক যোগাযোগ রক্ষার জন্য বিভিন্ন শব্দ ব্যবহার করি। কিন্তু সকল শব্দ যুক্তিবাক্যের উদ্দেশ্য বা রিধেয় হিসেবে ব্যবহৃত হয় না। অসংখ্য শব্দের মধ্য থেকে কেবল একটি অংশই কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে। আর পদ যেহেতু শব্দ দ্বারা গঠিত হয়, তাই ‘সকল পদ শব্দ কিন্তু সকল শব্দ পদ নয়'।"
        },
        {
          "label": "গ",
          "question": "প্রথম, বন্ধুর মনে মনে চিন্তা যুক্তিবিদ্যার কোন দিকটির ইঙ্গিত করে? ব্যাখ্যা করো।",
          "explanation": "উদ্দীপকের প্রথম বন্ধুর মনে মনে চিন্তা যুক্তিবিদ্যার অবধারণের দিকটির ইঙ্গিত প্রদান করে। কেননা অবধারণ একটি মানসিক বিষয়। অবধারণ হলো দুটি ধারণার মধ্যে স্বীকৃতি বা অস্বীকৃতিজ্ঞাপক মানসিক অবস্থা। যখন দুটি বিষয়ের মধ্যে কোনো একটি ধারণা সম্পর্কে অন্য একটি ধারণা মনে মনে স্বীকার বা অস্বীকার করা হয় তখন তাকে অবধারণ বলে। যেমন- 'মধু হয় মিষ্টি'- এখানে মধুর ধারণার সাথে মিষ্টির ধারণাকে মনে মনে স্বীকার করা হয়। আবার, 'ওষুধ নয় অপ্রয়োজনীয়'- এখানে ওষুধের ধারণার সাথে অপ্রয়োজনীয় ধারণাকে মনে মনে অস্বীকার করা হয়। এভাবে কোনো একটি ধারণাকে অন্য একটি ধারণার সাথে মনে মনে স্বীকার বা অস্বীকার করাই হলো অবধারণ।। উদ্দীপকে প্রথম বন্ধুর মনে মনে চিন্তার বিষয়টি উপস্থাপন করা হয়েছে। আর দুটি ধারণার মধ্যে স্বীকৃতি বা অস্বীকৃতিজ্ঞাপক কোনো সম্পর্কের মনে মনে চিন্তা যেহেতু অবধারণ, তাই প্রথম বন্ধুর মনে মনে চিন্তা যুক্তিবিদ্যার, অবধারণের দিকটির প্রতি ইঙ্গিত প্রদান করেছে।"
        },
        {
          "label": "ঘ",
          "question": "প্রথম ও দ্বিতীয় বন্ধুর বক্তব্যের তুলনামূলক পার্থক্য বিশ্লেষণ করো।",
          "explanation": "প্রথম বন্ধুর বক্তব্যে যেহেতু মনে মনে চিন্তার বিষয়টি আছে, তাই এটি অবধারণকে নির্দেশ করেছে। আর দ্বিতীয় বন্ধুর বক্তব্যে যেহেতু ভাষায় ব্যক্ত করার বিষয়টি আছে, তাই এটি যুক্তিবাক্যকে নির্দেশ করেছে। অবধারণ ও যুক্তিবাক্যের মধ্যে বিভিন্ন পার্থক্য রয়েছে। অবধারণ হলো একটি মানসিক অবস্থা যেখানে দুটি ধারণার মধ্যে স্বীকৃতি বা অস্বীকৃতিজ্ঞাপক কোনো বিষয় মনে মনে চিন্তা করা হয়। উদ্দীপকে প্রথম বন্ধুর বক্তব্যে 'মনে মনে চিন্তা' এ বিষয়টির মাধ্যমে অবধারণ নির্দেশিত হয়েছে। অবধারণ গঠিত হয় দুটি ধারণার সমন্বয়ে। অপরপক্ষে, দুটি পদের মধ্যে স্বীকৃতি বা অস্বীকৃতিজ্ঞাপক সম্পর্কের প্রকাশিত রূপ হলো যুক্তিবাক্য। উদ্দীপকে দ্বিতীয় বন্ধুর বক্তব্যে যেহেতু ভাষায় প্রকাশের বিষয়টি আছে, তাই তার বক্তব্যের দ্বারা যুক্তিবাক্যের বিষয়টি নির্দেশিত হয়েছে। অবধারণ একটি মানসিক বিষয় বলে এর কোনো অংশ বা সুনির্দিষ্ট রূপ নির্ধারণ করা যায় না। অন্যদিকে, যুক্তিবাক্যের মূল উপাদান হলো পদ। আর যুক্তির উপাদান হলো যুক্তিবাক্য। যার সুনির্দিষ্ট রূপ আছে। এটি সর্বদা 'উদ্দেশ্য-সংযোজক-বিধেয়' আকারে প্রকাশিত হয়। যুক্তিবাক্যের তুলনায় অবধারণের পরিধি ব্যাপক। তবে সব অবধারণ প্রকাশিত হয়ে যুক্তিবাক্য হয় না। তাই অবধারণের তুলনায় যুক্তিবাক্যের পরিধি কম। পরিশেষে বলা যায়, ১ম বন্ধুর বক্তব্যে অবধারণ ও ২য় বন্ধুর বক্তব্যে যুক্তিবাক্য প্রকাশিত হয়েছে। অবধারণ ও যুক্তিবাক্যের মধ্যে বিভিন্ন পার্থক্য রয়েছে। তবে উভয় বিষয় যুক্তিবিদ্যায় গুরুত্বপূর্ণ।"
        }
      ]
    },
    {
      "number": "11",
      "uddipok": "সুমনা একাদশ শ্রেণিতে মানবিক বিভাগে ভর্তি হয়েছে। সে জানল, মানবিক বিভাগে একটি মজার বিষয় আছে, যার লক্ষ্য সত্যকে প্রতিষ্ঠা করা এবং তা হলো একটি আদর্শমূলক বিজ্ঞান।",
      "tag": "DCC 24",
      "sub_questions": [
        {
          "label": "ক",
          "question": "ব্যক্ত্যর্থ কাকে বলে?",
          "explanation": "যুক্তিবিদ্যার অন্যতম আলোচ্য বিষয় 'অনুমান' যা অনুধ্যানমূলক চিন্তার সাথে সম্পর্কিত বিধায় এটিকে চিন্তার বিজ্ঞান বলে অভিহিত করা হয়। দার্শনিক ও যুক্তিবিদ এরিস্টটল যুক্তিবিদ্যাকে চিন্তার বিজ্ঞান বলে অভিহিত করেছেন। তাঁর মতে, জ্ঞান আহরণের ভিত্তি হলো চিন্তা। আর এ কারণেই চিন্তাকে সঠিক করার জন্য একটি স্বতন্ত্র বিদ্যা বা বিজ্ঞান প্রয়োজন। যুক্তিবিদ্যা হলো চিন্তাকে সুশৃঙ্খল করার বিদ্যা। তাই যুক্তিবিদ্যা হলো চিন্তামূলক বিজ্ঞান।"
        },
        {
          "label": "খ",
          "question": "'চিন্তাই হলো যুক্তিবিদ্যার প্রধান আলোচ্য বিষয়'- উক্তিটি ব্যাখ্যা করো।",
          "explanation": "যুক্তিবিদ্যার অন্যতম আলোচ্য বিষয় 'অনুমান' যা অনুধ্যানমূলক চিন্তার সাথে সম্পর্কিত বিধায় এটিকে চিন্তার বিজ্ঞান বলে অভিহিত করা হয়। দার্শনিক ও যুক্তিবিদ এরিস্টটল যুক্তিবিদ্যাকে চিন্তার বিজ্ঞান বলে অভিহিত করেছেন। তাঁর মতে, জ্ঞান আহরণের ভিত্তি হলো চিন্তা। আর এ কারণেই চিন্তাকে সঠিক করার জন্য একটি স্বতন্ত্র বিদ্যা বা বিজ্ঞান প্রয়োজন। যুক্তিবিদ্যা হলো চিন্তাকে সুশৃঙ্খল করার বিদ্যা। তাই যুক্তিবিদ্যা হলো চিন্তামূলক বিজ্ঞান।"
        },
        {
          "label": "গ",
          "question": "উদ্দীপকে কোন বিষয়ের ইঙ্গিত পাওয়া যায়? ব্যাখ্যা করো।",
          "explanation": "উদ্দীপকের মাধ্যমে যুক্তিবিদ্যার ইঙ্গিত পাওয়া যায়। কেননা যুক্তিবিদ্যা একটি আদর্শনিষ্ঠ বিজ্ঞান এবং যুক্তিবিদ্যার আদর্শ হলো সত্যের আদর্শ। ইংরেজি 'Logic' শব্দের বাংলা প্রতিশব্দ হলো যুক্তিবিদ্যা। শব্দগত অর্থে যুক্তিবিদ্যা ভাষায় প্রকাশিত চিন্তা সম্পর্কীয় বিজ্ঞান। বস্তুত, যুক্তিবিদ্যা আদর্শনিষ্ঠ বিজ্ঞান। কেননা অন্যান্য আদর্শনিষ্ঠ বিজ্ঞানের মতোই যুক্তিবিদ্যা আদর্শের ভিত্তিতে নিজস্ব বিষয়বস্তুর মূল্যায়ন করে। যুক্তিবিদ্যার এই আদর্শ হলো সত্যের আদর্শ। অর্থাৎ, সত্যের আদর্শের ভিত্তিতে যুক্তিবিদ্যা নিজস্ব বিষয়বস্তুর মূল্যায়ন করে। উদ্দীপকের রিমা একাদশ শ্রেণিতে ভর্তি হয়ে মানবিক বিভাগের এমন একটি বিষয়ের কথা জানতে পেরেছে, যার লক্ষ্য সত্য প্রতিষ্ঠা করা। পাশাপাশি বিষয়টি একটি আদর্শনিষ্ঠ বিজ্ঞান। রিমার জানা এসব তথ্য যুক্তিবিদ্যার সাথে সাদৃশ্যপূর্ণ। কারণ যুক্তিবিদ্যা সত্যকে প্রতিষ্ঠা করতে চায় এবং এটি একটি আদর্শনিষ্ঠ বিজ্ঞান। তাই উদ্দীপকের মাধ্যমে নির্দেশিত বিষয় হিসেবে যুক্তিবিদ্যার ইঙ্গিত পাওয়া যায়।"
        },
        {
          "label": "ঘ",
          "question": "উদ্দীপকে উল্লিখিত বিষয়টি বাস্তব জীবনে প্রয়োগের গুরুত্ব বিশ্লেষণ করো।",
          "explanation": "উদ্দীপকে উল্লেখিত বিষয়টি হলো যুক্তিবিদ্যা। বাস্তব জীবনের বিভিন্ন ক্ষেত্রে যুক্তিবিদ্যার প্রয়োগ রয়েছে। বাস্তব জীবনের বিভিন্ন ক্ষেত্রে যুক্তিবিদ্যার গুরুত্বপূর্ণ প্রয়োগ রয়েছে। যুক্তিবিদ্যা বৈধ যুক্তি থেকে অবৈধ যুক্তির পার্থক্যকরণের শিক্ষা দেয়। তাই এই বিদ্যা প্রয়োগের মাধ্যমে আমরা ব্যাবহারিক জীবনের বিভিন্ন ক্ষেত্রে শুদ্ধ যুক্তির প্রয়োগ করতে পারি। বৈজ্ঞানিক গবেষণায় যৌক্তিক পদ্ধতি ব্যবহৃত হয়। তাই যুক্তিবিদ্যার জ্ঞান বৈজ্ঞানিক গবেষণার ক্ষেত্রেও প্রয়োজন। কম্পিউটার প্রোগ্রামিংয়ে লজিক এর ব্যবহার অপরিহার্য। তাই কম্পিউটার বিজ্ঞানে যুক্তিবিদ্যার গুরুত্বপূর্ণ প্রয়োগ রয়েছে। যুক্তিবিদ্যা আমাদের বিভিন্ন ঘটনা যুক্তির আলোকে দেখার মানসিকতা তৈরি করে। তাই এটি অন্ধবিশ্বাস ও কুসংস্কার থেকে মুক্ত হতে আমাদের সাহায্য করে। যুক্তিবিদ্যা এক প্রকার মানসিক ব্যায়াম। এই ব্যায়াম মানুষকে শুদ্ধ চিন্তার মানসিক অভ্যাস গঠনে বিশেষভাবে সহায়তা করে। সর্বোপরি যুক্তিবিদ্যার জ্ঞান সংশয় ও অজ্ঞতা থেকে মুক্ত হয়ে সঠিক সত্যকে ২. অর্জন করতে সহায়তা করে। তাই বাস্তব জীবনের বিভিন্ন ক্ষেত্রে যুক্তিবিদ্যার গুরুত্বপূর্ণ প্রয়োগ রয়েছে।"
        }
      ]
    }
  ]
}