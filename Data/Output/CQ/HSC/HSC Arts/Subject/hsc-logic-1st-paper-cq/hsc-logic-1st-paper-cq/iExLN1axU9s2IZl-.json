{
  "title": "কুমিল্লা বোর্ড ২০১৭",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "রাজিব ও মিরাজ খুবই ঘনিষ্ঠ বন্ধু। তারা ২০১৬ সালে এইচএসসি পাস করেছে। তারা কম্পিউটারের ব্যবহার ভালভাবে জানতে চায়। তাই পরিকল্পনা করে তারা দুজনই দিনাজপুর কারিগরি প্রশিক্ষণ কেন্দ্রে ভর্তি হয়ে প্রশিক্ষণ গ্রহণ করছে। রাজিব প্রশিক্ষণ গ্রহণের পাশাপাশি একটি কম্পিউটার ক্রয় করে তার অর্জিত জ্ঞান বাস্তবে প্রয়োগ করে । অপরদিকে, মিরাজও একটি কম্পিউটার ক্রয় করবে বলে চিন্তা করছে।",
      "tag": "CB 17",
      "sub_questions": [
        {
          "label": "ক",
          "question": "যুক্তিবিদ্যা কাকে বলে?",
          "explanation": "যে বিদ্যা বৈধ যুক্তি থেকে অবৈধ যুক্তিকে পৃথক করার পদ্ধতি ও নিয়মসমূহ সম্পর্কে আলোচনা করে তাকে যুক্তিবিদ্যা (Logic) বলে ।"
        },
        {
          "label": "খ",
          "question": "যুক্তিবিদ্যা আমাদের বাস্তব জীবনে কীভাবে সহায়তা করে?",
          "explanation": "যুক্তিবিদ্যা আমাদের বাস্তব জীবনের বিভিন্ন সমস্যা সমাধানে, সত্য উদঘাটনে এবং ভ্রান্তি নিরসনে সহায়তা করে । যুক্তিবিদ্যার দুটি দিক— ১. বিজ্ঞান বিষয়ক এবং ২. কলাবিদ্যা বিষয়ক। বিজ্ঞান হিসেবে যুক্তিবিদ্যা নির্ভুল চিন্তার নীতিসমূহ আবিষ্কার করে। পাশাপাশি কলাবিদ্যা হিসেবে সত্য উদ্ঘাটনের উদ্দেশ্যে যুক্তিবিদ্যা ঐ নীতিসমূহকে বাস্তবে প্রয়োগ করতে আমাদের সাহায্য করে।"
        },
        {
          "label": "গ",
          "question": "উদ্দীপকে রাজীবের কর্মকাণ্ডটি কোন বিষয়টিকে ইঙ্গিত করছে? বিশ্লেষণ কর।",
          "explanation": "উদ্দীপক-১ যুক্তিবিদ্যার কলাবিদ্যা বা কলার দিককে নির্দেশ করছে। সাধারণত কলাবিদ্যা বলতে কোনো বিশেষ জ্ঞানকে বাস্তবে প্রয়োগ করার কলাকৌশলকে বোঝায়। আবার, কলা বলতে দক্ষতা, পারদর্শিতা বা নৈপুণ্যও বোঝায়। যুক্তিবিদ্যার জনক এরিস্টটল মনে করতেন, কলাবিদ্যা এমন একটা কিছু যা দ্বারা কোনো ব্যক্তি একটি বিষয়ের পরিবর্তন ঘটাতে পারেন। অর্থাৎ, নিজের দক্ষতা দ্বারা কোনো ব্যক্তি একটি বিষয়কে নিজস্ব রূপ দিতে পারেন। যখন একজন ব্যক্তি পাথর দিয়ে মূর্তি তৈরি করেন তখন তিনি তার দক্ষতা বা কৌশলকে প্রয়োগ করেন। আবার, অনেক ক্ষেত্রে কলা বলতে কেউ কেউ কোনো বিধিবদ্ধ জ্ঞানকে বাস্তবে প্রয়োগ করাকে বুঝে থাকেন। যুক্তিবিদ্যা বৈধ যুক্তির কিছু নিয়মকানুন শিক্ষা দেয়। এসব নিয়মের জ্ঞান বাস্তবে প্রয়োগ করা যায়। এদিক থেকে যুক্তিবিদ্যাকে কলা বলে অভিহিত করা যায়। উদ্দীপকে তায়কোয়ান্দোর কৌশল অবলম্বন করে শিক্ষার্থীদের শারীরিক আক্রমণের মতো অনাকাঙ্ক্ষিত পরিস্থিতি এড়ানোর বিষয়টি কলাবিদ্যার অনুরূপ ।"
        },
        {
          "label": "ঘ",
          "question": "পাঠ্যবইয়ের আলোকে রাজিব ও মিরাজের কর্মকাণ্ডের মধ্যকার পার্থক্য নিরূপণ কর।",
          "explanation": "উদ্দীপকে সাজিদের মামার পরামর্শ ব্যবহারিক বা প্রায়োগিক দিককে এবং আবিদের কর্মকাণ্ড তাত্ত্বিক দিককে নির্দেশ করে। আমরা জানি, সুশৃঙ্খল ও সুসংবদ্ধ আলোচনা হলো তাত্ত্বিক বিষয় বা বিজ্ঞানের কাজ। আর তাত্ত্বিক জ্ঞানকে বাস্তবে প্রয়োগ করে কোনো বিশেষ উদ্দেশ্য সাধনের নিয়ম-কানুন ও কৌশল শেখানো হলো প্রায়োগিক বা কলা বিদ্যার কাজ। অর্থাৎ তাত্ত্বিক জ্ঞানকে যখন ব্যবহারিক জীবনে প্রয়োগ করা হয় তখন তা প্রায়োগিক বিদ্যায় পরিণত হয়। যেমন- জীববিজ্ঞান জীবদেহের গঠন ও কার্যাবলি সম্পর্কে তাত্ত্বিক জ্ঞান প্রদান করে। আর শল্যচিকিৎসা বিদ্যা (Surgery) শেখায় কীভাবে সঠিক পদ্ধতিতে কোনো রোগীর অস্ত্রোপচার করতে হয়। আমরা জানি, তাত্ত্বিক বিষয়ের পরিধি ব্যবহারিক বিষয়ের চেয়ে ব্যাপক। কারণ তাত্ত্বিক বিষয় হলো ব্যবহারিক বিষয়ের পূর্ববর্তী অবস্থা। উদ্দীপকে সাজিদের মামার পরামর্শ ব্যবহারিক বা প্রায়োগিক দিকের সাথে এবং আবিদের কর্মকাণ্ড তাত্ত্বিক দিকের সাথে সাদৃশ্যপূর্ণ। পরিশেষে বলা যায়, তাত্ত্বিক ও ব্যবহারিক দিকের মূল পার্থক্য হলো- তাত্ত্বিক বিষয় বা বিজ্ঞান নিজ নিজ আলোচ্য বিষয় সম্পর্কে সুশৃঙ্খল ও সুসংবদ্ধ জ্ঞান দান করে। আর প্রায়োগিক বিদ্যা তথা কলা কোনো বিশেষ উদ্দেশ্য সাধনের জন্য বিজ্ঞানের জ্ঞানকে বাস্তব ক্ষেত্রে প্রয়োগ করার কৌশল শেখায় ।"
        }
      ]
    },
    {
      "number": "2",
      "uddipok": "'ক' ও 'খ; দুই বন্ধু। দুজনেই কলেজে পড়াশুনা করে। 'ক' কখনোই মিথ্যা কথা বলে না। সে মনে করে জীবনে উন্নতি করতে হলে অবশ্যই মিথ্যাকে বর্জন করতে হবে। কীভাবে মিথ্যাকে বর্জন করতে হয় সে বিষয়েও 'ক' ভালভাবে জানে। তাই সে মিথ্যাকে বর্জন করে এবং সত্যকে অর্জন করা উন্নতির একমাত্র চাবিকাঠি মনে করে। অপরদিকে “খ” মিথ্যাকে বর্জন করা ও সত্যকে অর্জন করা উন্নতির একমাত্র চাবিকাঠি হিসেবে মেনে নিতে পারছে না। ‘খ’ মনে করে দ্রুত ও নির্ভুল গণনা এবং তথ্য সংগ্রহ ও বিভিন্ন প্রকৌশল সম্পর্কে জ্ঞান অর্জন ছাড়া উন্নতি লাভ সম্ভব নয় । তাই সে বিভিন্ন প্রকৌশল সম্পর্কে ধারণা, নির্ভুল গণনা ও সঠিক তথ্যসংগ্রহকেই উন্নতির একমাত্র চাবিকাঠি মনে করে ।",
      "tag": "CB 17",
      "sub_questions": [
        {
          "label": "ক",
          "question": "নীতিবিদ্যা কাকে বলে ?",
          "explanation": "নীতিবিদ্যা (Ethics) হলো সমাজে বসবাসকারী মানুষের আচরণ সম্পর্কীয় একটি আদর্শনিষ্ঠ বিজ্ঞান, যা মানুষের আচরণের ঔচিত্য- অনৌচিত্য, ভালোত্ব-মন্দত্ব নিয়ে আলোচনা করে।"
        },
        {
          "label": "খ",
          "question": "যুক্তিবিদ্যকে আদর্শনিষ্ঠ বিজ্ঞান বলা হয় কেন?",
          "explanation": "সত্যতা (Truth) আদর্শকে মাপকাঠি হিসেবে গ্রহণ করে বিষয়বস্তুর মূল্য বিচার করার কারণে যুক্তিবিদ্যাকে আদর্শনিষ্ঠ বিজ্ঞান বলা হয় । একটি আদর্শের আলোকে কোনো বিষয় বা ঘটনা আসলে কি রকম হওয়া উচিত তা সম্পর্কে আলোচনা করাই হলো আদর্শনিষ্ঠ বিজ্ঞান। এখানে একটি আদর্শই আসল মাপকাঠি। যেমন: সকল মানুষ হয় মরণশীল। কোনো মানুষ যেহেতু অমর নয় সেহেতু যুক্তিটি সত্য।"
        },
        {
          "label": "গ",
          "question": "উদ্দীপকে ‘খ’ এর ঘটনাটি তোমার পাঠ্যবইয়ের কোন বিষয়টিকে ইঙ্গিত করেছে? বিশ্লেষণ কর ।",
          "explanation": "উদ্দীপকে ১নং দৃশ্যকল্পটি পাঠ্যপুস্তকের কম্পিউটার বিজ্ঞান (Computer Science) বিষয়ের সাথে সাদৃশ্যপূর্ণ । কম্পিউটার বিজ্ঞান জ্ঞানের একটি শাখা যেখানে তথ্য ও গণনার তাত্ত্বিক ভিত্তির গবেষণা করা হয়। কম্পিউটার নামক যন্ত্রে এসব গণনা সম্পাদনের ব্যবহারিক পদ্ধতির প্রয়োগ ও বাস্তবায়ন সম্পর্কে আলোচনা করা হয়। এর মূল লক্ষ্য হচ্ছে, তথ্যের উন্নত ব্যবহারের মাধ্যমে মানব জাতির বর্তমান ও ভবিষ্যতের উন্নতি সাধন। তত্ত্ব, প্রকৌশল ও পরীক্ষা-নিরীক্ষা এ তিন মিলেই কম্পিউটার বিজ্ঞান। যেমন: কম্পিউটার বিজ্ঞানীরা রোবট তৈরির তত্ত্ব দাঁড় করে ঐ তত্ত্বের ওপর ভিত্তি করে হার্ডওয়্যার ও সফটওয়্যারের সমন্বয়ে যথাযথ ব্যবস্থা গ্রহণ করেন। উদ্দীপকে দৃশ্যকল্প-১ এ তথ্যপ্রযুক্তির উন্নয়ন দ্বারা কম্পিউটার বিজ্ঞানের মাধ্যমে তথ্য প্রযুক্তির উন্নত ব্যবহার এবং তার দ্বারা মানব জাতির বর্তমান ও ভবিষ্যতের উন্নতি সাধনকে নির্দেশ করে। তথ্য প্রযুক্তি ছাড়া কোনোভাবেই উন্নতি বা অগ্রগতি সম্ভব নয় ।"
        },
        {
          "label": "ঘ",
          "question": "যুক্তিবিদ্যার আলোকে 'ক' ও 'খ' এর চিন্তাধারার মধ্যকার সম্পর্ক নিরূপণ কর ।",
          "explanation": "উদ্দীপকে 'ক' ও 'খ' দুই বন্ধুর চিন্তাধারায় যথাক্রমে যুক্তিবিদ্যা (Logic) এবং কম্পিউটার বিজ্ঞানের (Computer Science) প্রতিফলন ঘটেছে। আমরা জানি, যুক্তিবিদ্যা চিন্তা সম্পৰ্কীয় আদর্শনিষ্ঠ বিজ্ঞান। যা সত্যকে অর্জন এবং মিথ্যাকে বর্জন করার উদ্দেশ্যে সঠিক যুক্তিপদ্ধতি বাস্তব চিন্তা ক্ষেত্রে প্রয়োগ করার নির্দেশনা দেয়। অপরদিকে, কম্পিউটার বিজ্ঞানে তথ্য ও গণনার তাত্ত্বিক ভিত্তির গবেষণা করা হয় এবং তা সম্পাদনের ব্যবহারিক পদ্ধতির প্রয়োগ ও বাস্তবায়ন সম্পর্কে আলোচনা করা হয়। যুক্তিবিদ্যা ও কম্পিউটারের মধ্যে বর্তমানে বিভিন্ন ক্রিয়া প্রতিক্রিয়া লক্ষ্যণীয়। যেমন: যুক্তিবিদ্যার বিভিন্ন ধারণা ও পদ্ধতি দ্বারা কম্পিউটার তার তথ্য ও গণনার তাত্ত্বিক ভিত্তি হিসেবে গবেষণা করছে। উদ্দীপকে 'ক' বন্ধু মনে করে, জীবনে উন্নতি করতে গেলে সত্যকে অর্জন ও মিথ্যাকে বর্জন করতে হবে এবং উন্নতির ক্ষেত্রে এটি একমাত্র চাবিকাঠি। যা যুক্তিবিদ্যার আদর্শের অনুরূপ। অপরদিকে, 'খ' বন্ধু মনে করে, শুধু সত্যকে অর্জন আর মিথ্যাকে বর্জন জীবনে উন্নতির একমাত্র উপায় নয়, বরং দ্রুত ও নির্ভুল গণনা এবং তথ্য সংগ্রহ ও বিভিন্ন প্রকৌশল জ্ঞান অর্জনের মাধ্যমেই উন্নতি লাভ সম্ভব। যেটি কম্পিউটার বিজ্ঞানের উদ্দেশ্য ও বিষয়বস্তু। পরিশেষে বলা যায়, শুধু সত্যকে অর্জন আর মিথ্যাকে বর্জন কিংবা দ্রুত নির্ভুল গণনা এবং তথ্য সংগ্রহ ও প্রকৌশল জ্ঞান দ্বারা আলাদাভাবে উন্নতি অর্জন করা সম্ভব নয়। বরং উভয়ের সংমিশ্রণ দ্বারা উন্নতি অর্জন করা সম্ভব। কম্পিউটার বিজ্ঞান নিয়ম-কানুন অধিকারে এবং তার বাস্তবে প্রয়োগ করার ক্ষেত্রে যুক্তিবিদ্যার উপর নির্ভর করে।"
        }
      ]
    },
    {
      "number": "3",
      "uddipok": "",
      "tag": "CB 17",
      "sub_questions": [
        {
          "label": "ক",
          "question": "পদ কাকে বলে?",
          "explanation": "পদ অর্থপূর্ণ শব্দ বা শব্দ সমষ্টি যা কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে বা ব্যবহৃত হওয়ার যোগ্যতা রাখে।"
        },
        {
          "label": "খ",
          "question": "সকল শব্দই কি পদ ?",
          "explanation": "সকল শব্দকে পদ বলা যায় না। আমরা জানি, যে শব্দ কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় তাকে পদ বলে। যেমন- 'ফুল হয় সুন্দর'। এ যুক্তিবাক্যে 'ফুল' ও 'সুন্দর' শব্দ দুটি যথাক্রমে উদ্দেশ্য ও বিধেয় পদ। কিন্তু, ‘হয়’ উদ্দেশ্য বা বিধেয় পদ না হওয়ায় এটি হলো শব্দ । তাই সকল পদকে শব্দ বলা গেলেও সকল শব্দকে পদ বলা যায় না ।"
        },
        {
          "label": "গ",
          "question": "উদ্দীপকে ১নং চিত্রে পদের কোন দিকটির প্রতিফলন ঘটেছে? বিশ্লেষণ কর।",
          "explanation": "উদ্দীপকে ১নং চিত্রে পদের ব্যক্ত্যর্থ (Denotation) এবং জাত্যর্থের (Connotation) দিকের প্রতিফলন ঘটেছে। কোনো পদের সংখ্যার দিককে ঐ পদের ব্যক্ত্যর্থ বলে। অর্থাৎ, পরিমাণগত দিক থেকে একটি পদ যে সকল বস্তু বা ব্যক্তির ওপর প্রযোজ্য হয় তাকে ব্যক্ত্যর্থ বলে। যেমন— সকল মানুষ। অন্যদিকে, জাত্যর্থ হচ্ছে কোনো পদের গুণগত দিক। অর্থাৎ কোনো ব্যক্তি বা বস্তুর আবশ্যিক ও সাধারণ গুণাবলিকে তার জাত্যর্থ বলে। যেমন— মানুষ পদের জাত্যর্থ হলো জীববৃত্তি ও বুদ্ধিবৃত্তি । উদ্দীপকে পরীক্ষার্থীর সংখ্যা দ্বারা ব্যক্ত্যর্থকে নির্দেশ করা হয়। যেমন— ৭০০ জন, ৬৫০ জন, ৬০০ জন প্রত্যেক ক্ষেত্রেই পরীক্ষার্থীর সংখ্যা বা পরিমাণকে নির্দেশ করে। আবার কৃতকার্য পরীক্ষার্থীর সংখ্যা দ্বারা কৃতকার্যতা গুণকে বোঝানো হয় যা পরীক্ষার্থীর জাত্যর্থ। যেমন— কৃতকার্য পরীক্ষার্থীর সংখ্যা ৫০০, ৫৫০, ৫৭০ যথাক্রমে জাত্যর্থের বৃদ্ধিকে নির্দেশ করে ।"
        },
        {
          "label": "ঘ",
          "question": "পাঠ্যবইয়ের আলোকে ১ ও ২নং চিত্রের তুলনামূলক বিশ্লেষণ কর।",
          "explanation": "উদ্দীপকে উল্লিখিত চিত্র-১ এবং চিত্র-২. এর মধ্যে তুলনামূলক বিশ্লেষণ করা হলো— আমরা জানি, ব্যক্ত্যর্থ হলো পদের পরিমাণগত দিক এবং জাত্যর্থ হলো পদের গুণগত দিক। যেখানে ব্যক্ত্যর্থ বাড়লে জাত্যর্থ কমে। আবার পদের ব্যক্ত্যর্থ কমলে জাত্যর্থ বাড়ে। অর্থাৎ উভয়ের মধ্যে পারস্পরিক বিপরীতমুখী সম্পর্ক প্রকাশ পায়। উদ্দীপকের চিত্র-১-এ বর্ণিত, পরীক্ষার্থীর সংখ্যা ক্রমান্বয়ে হ্রাস পাওয়ার বিপরীতে কৃতকার্য পরীক্ষার্থীর সংখ্যা বৃদ্ধি পেয়েছে। অর্থাৎ এখানে ব্যক্ত্যর্থের চেয়ে জাত্যর্থ বৃদ্ধির বিষয়টি সুস্পষ্ট । অন্যদিকে চিত্র-২-এ পরীক্ষার্থীর সংখ্যা ক্রমান্বয়ে বৃদ্ধি পাওয়ার বিপরীতে কৃতকার্য পরীক্ষার্থীর সংখ্যা হ্রাস পেয়েছে। অর্থাৎ এখানে ব্যক্ত্যর্থ বৃদ্ধির বিপরীতে জাত্যর্থ হ্রাস পেয়েছে। উপরের আলোচনা থেকে আমরা বলতে পারি, ব্যক্ত্যর্থ ও জাত্যর্থের মধ্যে বিপরীতমুখী হ্রাস-বৃদ্ধির সম্পর্ক বিদ্যমান ।"
        }
      ]
    },
    {
      "number": "4",
      "uddipok": "",
      "tag": "CB 17",
      "sub_questions": [
        {
          "label": "ক",
          "question": "নিরপেক্ষ পদ কাকে বলে?",
          "explanation": ""
        },
        {
          "label": "খ",
          "question": "নামবাচক পদগুলো অজাত্যর্থক কেন?",
          "explanation": ""
        },
        {
          "label": "গ",
          "question": "চিত্র (ii)-এ কোন ধরনের বাক্যের প্রয়োগ ঘটেছে? ব্যাখ্যা কর ।",
          "explanation": ""
        },
        {
          "label": "ঘ",
          "question": "ব্যাপ্যতার আলোকে চিত্র (i) ও চিত্র (iii)-এর পারস্পরিক সম্পর্কের তুলনা কর ।",
          "explanation": ""
        }
      ]
    },
    {
      "number": "5",
      "uddipok": "রবীন্দ্রনাথ ঠাকুর কলকাতার জোড়াসাঁকোর বিখ্যাত ঠাকুর পরিবারে জন্মগ্রহণ করেন। তিনি খুব বুদ্ধিমান ও বিচারশক্তি সম্পন্ন মানুষ ছিলেন।",
      "tag": "CB 17,DCC 24",
      "sub_questions": [
        {
          "label": "ক",
          "question": "বিধেয়ক কাকে বলে?",
          "explanation": "কোনো জাতি বা শ্রেণিবাচক বিধেয় পদ বিশিষ্ট সদর্থক যুক্তিবাক্যের উদ্দেশ্য বা বিধেয় পদের মধ্যে যে সকল সম্পর্ক থাকতে পারে সেই সম্পর্কসমূহকে বিধেয়ক বলে।"
        },
        {
          "label": "খ",
          "question": "বিধেয় ও বিধেয়ক এক নয় কেন?",
          "explanation": "বিধেয় হলো যুক্তিবাক্যের একটি পদ তাই বিধেয় বিধেয়ক নয়। একটি যুক্তিবাক্য দুটি পদ থাকে যার মধ্যে একটি হলো বিধেয়। কোনো যুক্তিবাক্যে উদ্দেশ্য পদ সম্পর্কে যা কিছু স্বীকার বা অস্বীকার করা হয় তাই বিধেয়। আর বিধেয়ক হলো একটি সম্পর্ক যা কেবল সদর্থক যুক্তিবাক্যে থাকে। বিধেয় যেহেতু একটি পদ কোনো সম্পর্ক নয়, তাই বিধেয় বিধেয়ক নয়।"
        },
        {
          "label": "গ",
          "question": "উদ্দীপকের প্রথম বাক্যটিতে কোন ধরনের বিধেয়কের ইঙ্গিত রয়েছে? ব্যাখ্যা করো।",
          "explanation": "উদ্দীপকের প্রথম বাক্যটিতে বিধেয়ক হিসেবে অবান্তর লক্ষণের ইঙ্গিত রয়েছে। কেননা কোনো ব্যক্তির জন্মস্থান বিধেয়ক হিসেবে ব্যক্তিগত অবিচ্ছেদ্য অবান্তর লক্ষণ। বিধেয়কের প্রকারভেদগুলোর মধ্যে সর্বশেষ প্রকরণ হলো অবান্তর লক্ষণ। যে গুণ বা গুণাবলি কোনো পদের জাত্যর্থের অংশ নয় এবং পদটির জাত্যর্থ থেকে অনিবার্যভাবে নিঃসৃত হয় না, সেসব গুণ বা গুণাবলিকে অবান্তর লক্ষণ বলে। বিভিন্ন প্রকার অবান্তর লক্ষণের মধ্যে একটি হলো ব্যক্তিগত অবিচ্ছেদ্য অবান্তর লক্ষণ। যে অবান্তর লক্ষণ কোনো ব্যক্তি বিশেষের ক্ষেত্রে সব সময় উপস্থিত থাকে তাকে ব্যক্তিগত অবিচ্ছেদ্য অবান্তর লক্ষণ বলে। যেমন- কোনো ব্যক্তির জন্মস্থান, জন্মতারিখ ব্যক্তির ক্ষেত্রে সব সময় উপস্থিত থাকে বিধায় এটি ব্যক্তিগত অবিচ্ছেদ্য অবান্তর লক্ষণ। উদ্দীপকের প্রথম বাক্যটিতে বলা হয়েছে যে, রবীন্দ্রনাথ ঠাকুর কলকাতার জোড়াসাঁকোর বিখ্যাত ঠাকুর পরিবারে জন্মগ্রহণ করেন। এ বাক্যটিতে রবীন্দ্রনাথ ঠাকুরের জন্মস্থান ও তাঁর পরিবারের উল্লেখ করা হয়েছে। আর কোনো ব্যক্তির জন্মস্থান আর পরিবার সেই ব্যক্তির ক্ষেত্রে সব সময় উপস্থিত থাকে। রবীন্দ্রনাথ ঠাকুরের জন্মস্থান ও তাঁর পরিবার ব্যক্তি হিসেবে তাঁর সাথে সব সময় উপস্থিত। তাই এটি ব্যক্তিগত অবিচ্ছেদ্য অবান্তর লক্ষণ। সুতরাং বলা যায়, উদ্দীপকের প্রথম বাক্যটিতে ব্যক্তিগত অবিচ্ছেদ্য অবান্তর লক্ষণের ইঙ্গিত রয়েছে।"
        },
        {
          "label": "ঘ",
          "question": "উদ্দীপকের শেষ বাক্যটির গুণগুলোর সম্পর্কে পাঠ্যবইয়ের আলোকে ব্যাখ্যা করো.",
          "explanation": "উদ্দীপকের শেষ বাক্যটির গুণগুলো পাঠ্যবইয়ের আলোকে বিভেদক লক্ষণ ও উপলক্ষণ। কেননা উদ্দীপকের শেষ বাক্যটিতে 'বুদ্ধিমান' এবং 'বিচারশক্তিসম্পন্ন' এই দুটি গুণের উল্লেখ করা হয়েছে। বিধেয়ক হলো এক প্রকার সম্পর্ক যা সদর্থক যুক্তিবাক্যের উদ্দেশ্য ও বিধেয় পদের মধ্যে তৈরি হয়। পাঁচ প্রকার বিধেয়কের মধ্যে তৃতীয়টি হলো বিভেদক লক্ষণ বা লক্ষণ। সাধারণত বিভেদক লক্ষণ বলতে বিভেদ করার লক্ষণ বা গুণকে বোঝায়। যে গুণ বা গুণাবলি কোনো জাতির অন্তর্গত অন্যান্য উপজাতি থেকে একটি বিশেষ উপজাতিকে আলাদা করে সেই গুণ বা গুণাবলিকে বিভেদক লক্ষণ বলে। আবার, বিভেদক লক্ষণ হলো এমন গুণ যা কোনো জাতির সারসত্তাকে প্রকাশ করে। যেমন- বুদ্ধি নামক গুণটি মানুষ উপজাতিকে 'জীব' জাতির অন্তর্গত অন্যান্য উপজাতি গরু, ছাগল, ভেড়া ইত্যাদি থেকে বিভেদ বা পৃথক করে। তাই 'বুদ্ধিবৃত্তি' গুণটি 'মানুষ' উপজাতির ক্ষেত্রে বিধেয়ক হিসেবে বিভেদক লক্ষণ। উদ্দীপকের শেষ বাক্যটিতে রবীন্দ্রনাথ ঠাকুর সম্পর্কে তাকে বুদ্ধিমান হলে অভিহিত করা হয়েছে যা বুদ্ধিবৃত্তিকে নির্দেশ করেছে। তাই 'বুদ্ধিমান' গুণটি দ্বারা বিধেয়কের প্রকারভেদ বিভেদক লক্ষণ নির্দেশিত হয়েছে। আবার, বিধেয়কের প্রকারভেদগুলোর মধ্যে চতুর্থটি হলো উপলক্ষণ। সাধারণত উপলক্ষণ বলতে বোঝায় বিভেদক লক্ষণ থেকে নিঃসৃত কোনো গুণ। তাই বলা যায়, যে গুণ বা গুণাবলি কোনো পদের জাত্যর্থের অংশ নয়, তবে জাত্যর্থ বা এর কোনো অংশ থেকে অনিবার্যভাবে নিঃসৃত হয় তাকে উপলক্ষণ বলে। অর্থাৎ, উপলক্ষণ জাত্যর্থের অংশ না হলেও জাত্যর্থের সাথে অনিবার্যভাবে যুক্ত। উদ্দীপকের শেষ বাক্যটিতে রবীন্দ্রনাথ ঠাকুর সম্পর্কে তাকে বিচারশক্তিসম্পন্ন হিসেবে অভিহিত করা হয়েছে। বিচারশক্তিসম্পন্ন' গুণটি 'মানুষ' পদের জাত্যর্থের অংশ নয় কিন্তু 'মানুষ' পদের জাত্যর্থের অংশ 'বুদ্ধিবৃত্তি' থেকে নিঃসৃত হয়। তাই 'বিচারশক্তি সম্পন্ন' গুণটি দ্বারা বিধেয়কের প্রকারভেদ উপলক্ষণ নির্দেশিত হয়েছে।"
        }
      ]
    },
    {
      "number": "6",
      "uddipok": "মনির ও জামান দুই বন্ধু। মনির জামানকে ঠাট্টা করে বলল, বন্ধু সেইদিন ক্লাসে স্যার বলেছেন, সকল মানুষ হয় স্বার্থপর। তার মানে তুইও কিন্তু স্বার্থপর। একপর্যায়ে জামান মনিরকে হাসতে হাসতে বলল, আমি স্বার্থপর হলে তুইও স্বার্থপর। ঠিকই বলেছিস এ দুনিয়ার সবাই স্বার্থপর ।",
      "tag": "CB 17",
      "sub_questions": [
        {
          "label": "ক",
          "question": "অনুমান প্রধানত কয় প্রকার?",
          "explanation": "অনুমান প্রধানত দুই প্রকার। যথা— ১. অবরোহ (Deductive) ও ২. আরোহ (Inductive) অনুমান ।"
        },
        {
          "label": "খ",
          "question": "অনুমান বলতে কি বুঝায় ?",
          "explanation": "অনুমান (Inference) হলো কোনো জানা তথ্যের ভিত্তিতে কোনো অজানা বিষয় সম্পর্কে ধারণা করার মানসিক প্রক্রিয়া। কোনো জ্ঞাত বিষয় বা তথ্যের ওপর নির্ভর করে কোনো এক অজ্ঞাত বিষয়ে বা তথ্যে উপনীত হওয়ার মানসিক প্রক্রিয়াকে অনুমান বলে। যেমন— কোথাও ধোয়া দেখলে আমরা মনে করি আগুন লেগেছে, মেঘ দেখলে অনুমান করে বলি বৃষ্টি হবে, আবার রাস্তা ঘাটে কাদা দেখলে মনে করি বৃষ্টি হয়েছিল।"
        },
        {
          "label": "গ",
          "question": "উদ্দীপকে মনিরের বক্তব্যে কোন বিষয়টির প্রতিফলন ঘটেছে? ব্যাখ্যা কর।",
          "explanation": "উদ্দীপকে প্রদর্শিত দৃষ্টান্ত-২ অবরোহ অনুমান । যে অনুমানে সিদ্ধান্তটি আশ্রয়বাক্য থেকে কোনোক্রমেই বেশি ব্যাপক হতে পারে না তাকে অবরোহ অনুমান বলে। অবরোহ অনুমানে আমরা অধিকতর ব্যাপক ধারণা থেকে কম ব্যাপক ধারণা বা বিশেষ ধারণার দিকে অগ্রসর হই। প্রদর্শিত দৃষ্টান্ত-২ এ বলা হয়েছে যে— সকল বন্যপ্রাণী হয় হিংস্র। বাঘ হয় বন্যপ্রাণী। অতএব, বাঘ হয় হিংস্র। এ অনুমানটিতে সকল বন্যপ্রাণীর হিংস্রতার ধারণা থেকে সিদ্ধান্ত গ্রহণ করা হয়েছে যে, বাঘ হয় হিংস্র যা আশ্রয়বাক্য থেকে কম ব্যাপক । তাই এটি একটি অবরোহ অনুমান ।"
        },
        {
          "label": "ঘ",
          "question": "তোমার পাঠ্যবইয়ের আলোকে মনির ও জামানের বক্তব্যের মধ্যকার পার্থক্য বিশ্লেষণ কর ।",
          "explanation": "উদ্দীপকে দৃশ্যকল্প-১ হলো অবরোহ অনুমান এবং দৃশ্যকল্প-২ হলো আরোহ অনুমান । যে অনুমান প্রক্রিয়ায় সিদ্ধান্ত এক বা একাধিক আশ্রয়বাক্য থেকে অনিবার্যভাবে নিঃসৃত হয় এবং সিদ্ধান্তটি কখনোই আশ্রয়বাক্যের চেয়ে ব্যাপক হতে পারে না, তাকে অবরোহ অনুমান বলে। অন্যদিকে, যে অনুমান প্রক্রিয়ায় কয়েকটি বিশেষ দৃষ্টান্তের ওপর নির্ভর করে একটি সার্বিক সিদ্ধান্ত নিঃসৃত হয়, তাকে আরোহ অনুমান বলে। উদ্দীপকের প্রথম ও দ্বিতীয় দৃশ্যকল্পে যথাক্রমে অবরোহ অনুমান ও আরোহ অনুমান প্রকাশ পেয়েছে। আরোহ অনুমানের সিদ্ধান্ত সবসময় সার্বিক হয়। কিন্তু অবরোহ অনুমানের সিদ্ধান্ত বিশেষ বা সার্বিক হয়। অবরোহ অনুমানের সিদ্ধান্ত কোনো সময়ই আশ্রয়বাক্য থেকে বেশি ব্যাপক হয় না। কিন্তু আরোহ অনুমানের সিদ্ধান্ত সব সময়ই বেশি ব্যাপক হয়। দৃশ্যকল্প-১ এ অবরোহ অনুমানের সিদ্ধান্ত আশ্রয়বাক্য দুটির তুলনায় বেশি ব্যাপক নয়। কিন্তু, দৃশ্যকল্প-২ এর আরোহ অনুমানের সিদ্ধান্তটি সার্বিক। যা তার আশ্রয়বাক্যগুলোর তুলনায় ব্যাপক। দৃশ্যকল্প-১ এ আমরা সার্বিক থেকে বিশেষে উপনীত হয়েছি। কিন্তু দৃশ্যকল্প-২ এ আমরা বিশেষ থেকে সার্বিকে উপনীত হয়েছি। এছাড়াও অবরোহ অনুমানে আকারগত সত্যতা পরিলক্ষিত হয়, কিন্তু আরোহ অনুমানে আকারগত ও বস্তুগত উভয় সত্য পরিলক্ষিত হয়ে থাকে। সুতরাং, অবরোহ অনুমান ও আরোহ অনুমান উভয়েই অনুমানের দুটি দিক হলেও তাদের মধ্যে যথেষ্ট পার্থক্য বিদ্যমান ।"
        }
      ]
    },
    {
      "number": "7",
      "uddipok": "যুক্তি-১ কিছু মানুষ নয় সৎ। ∴ \\therefore ∴ কিছু মানুষ হয় অসৎ। যুক্তি-২ সকল বাংলাদেশি হয় দেশপ্রেমিক। রোজিনা হয় বাংলাদেশি। ∴ \\therefore ∴ রোজিনা হয় দেশপ্রেমিক ।",
      "tag": "CB 17",
      "sub_questions": [
        {
          "label": "ক",
          "question": "আবর্তন কাকে বলে?",
          "explanation": "যে অমাধ্যম অনুমানে ( Immediate Inference) বিধিসঙ্গতভাবে কোনো আশ্রয়বাক্যের উদ্দেশ্যের স্থলে বিধেয়কে আর বিধেয়ের স্থলে উদ্দেশ্যকে বসিয়ে সিদ্ধান্ত গ্রহণ করা হয় তাকে আবর্তন (Conversion) বলে ।"
        },
        {
          "label": "খ",
          "question": "'I' -যুক্তিবাক্যের প্রতি-আবর্তন সম্ভব নয় কেন?",
          "explanation": "বাক্যের প্রতি আবর্তন হয় O-বাক্যে। কিন্তু o-বাক্যের আবর্তন সম্ভব নয় । তাই I-বাক্যের প্রতি আবর্তনও সম্ভব নয় । ‘I’ বাক্য একটি বিশেষ সদর্থক যুক্তিবাক্য। আবর্তিত করার ক্ষেত্রে I বাক্যকে নিয়ম অনুযায়ী প্রথমে প্রতিবর্তন করলে পাওয়া যাবে একটি বিশেষ নঞর্থক যুক্তিবাক্য, অর্থাৎ O-বাক্য। কিন্তু আবর্তনের চতুর্থ নিয়ম অনুযায়ী ব্যাপ্যতা সংক্রান্ত জটিলতার কারণে O-বাক্যকে আবর্তন করা যায় না। এ পরিপ্রেক্ষিতেই I-বাক্যের প্রতি আবর্তন করা সম্ভব হয় না ।"
        },
        {
          "label": "গ",
          "question": "যুক্তি-১ কোন অনুমানকে নির্দেশ করে? ব্যাখ্যা কর ।",
          "explanation": "যুক্তি-১ প্রতিবর্তনকে (Obversion) নির্দেশ করে । যে অমাধ্যম অবরোহ অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে এবং বিধেয়ের বিরুদ্ধ পদকে সিদ্ধান্তের বিধেয় হিসেবে গ্রহণ করা হয় তাকে প্রতিবর্তন বলে। যেমন- A- সকল মানুষ হয় মরণশীল । অতএব, E-কোনো মানুষ নয় অমর। এখানে আশ্রয়বাক্য ও সিদ্ধান্তের অর্থগত কোনো পার্থক্য নেই। উভয়ই একই অর্থ প্রকাশ করে। আশ্রয়বাক্য ও সিদ্ধান্তের পরিমাণও অপরিবর্তিত আছে। কেননা উভয়ই সার্বিক যুক্তিবাক্য। কিন্তু গুণের দিক থেকে আশ্রয়বাক্য সদর্থক এবং সিদ্ধান্ত নঞর্থক। অন্যদিকে, আশ্রয়বাক্যের বিধেয় পদ ‘মরণশীল' এর বিরুদ্ধ পদ ‘অমর' পদটিকে সিদ্ধান্তের বিধেয় করা হয়েছে। তাই এটি প্রতিবর্তনের দৃষ্টান্ত। উদ্দীপকের যুক্তি-১ এ বলা হয়েছে— কিছু মানুষ নয় সৎ। অতএব, কিছু মানুষ হয় অসৎ। এটি প্রতিবর্তনের একটি বৈধ দৃষ্টান্ত ।"
        },
        {
          "label": "ঘ",
          "question": "উদ্দীপকের অনুমানের আলোকে যুক্তি-১ ও যুক্তি-২ এর মধ্যকার পার্থক্য বিশ্লেষণ কর।",
          "explanation": "উদ্দীপকে যুক্তি-১ অমাধ্যম অনুমান এবং যুক্তি-২ মাধ্যম অনুমানকে নির্দেশ করে । অমাধ্যম অনুমানে একটিমাত্র আশ্রয়বাক্য থেকে সিদ্ধান্ত অনুমিত হয়। যেমন— উদ্দীপকের যুক্তি-১ এ বলা হয়েছে, কিছু মানুষ নয় সৎ। অতএব, কিছু মানুষ হয় অসৎ। কিন্তু মাধ্যম অনুমানে একাধিক আশ্রয়বাক্য থেকে সিদ্ধান্ত অনুমিত হয়। যেমন— উদ্দীপকের যুক্তি-২ এ বলা হয়েছে, সকল বাংলাদেশি হয় দেশপ্রেমিক, রোজিনা হয় বাংলাদেশি। অতএব, রোজিনা হয় দেশপ্রেমিক । অমাধ্যম অনুমানের সিদ্ধান্তটি আশ্রয়বাক্যেরই অনেকটা পরিবর্তিত বা আংশিক রূপ। কিন্তু মাধ্যম অনুমানে একাধিক আশ্রয়বাক্যের তুলনার ভিত্তিতে একটি নতুন সিদ্ধান্ত প্রতিষ্ঠিত হয়। অমাধ্যম অনুমান আশ্রয়বাক্যেরই অনেকটা পুনরাবৃত্তি বিধায় অনুমান হিসেবে এর মূল্য নগণ্য। পক্ষান্তরে, মাধ্যম অনুমান নতুন বা অজানা তথ্য প্রদান করে তাই অনুমান হিসেবে এর মূল্য বা গুরুত্ব অপরিসীম। সুতরাং, অমাধ্যম অনুমান এবং মাধ্যম অনুমান একে অপরের থেকে আলাদা ।"
        }
      ]
    },
    {
      "number": "8",
      "uddipok": "পাঁচবাড়ি গ্রামের মোস্তফা ও মনির মিয়া জমিজমার দ্বন্দ্বে লিপ্ত ছিলেন। সেই গ্রামের ইউপি সদস্য মতিয়ার রহমান মোস্তফা ও মনির মিয়ার সাথে পৃথক পৃথক করে কথা বলে তাদের দুজনের মধ্যকার সব দ্বন্দ্ব মিটিয়ে এক সুসম্পর্ক স্থাপন করে দিয়েছে। তারা সুসম্পর্ক বজায় রেখে এখন সুখে জীবনযাপন করছে।",
      "tag": "CB 17",
      "sub_questions": [
        {
          "label": "ক",
          "question": "সহানুমান কাকে বলে?",
          "explanation": ""
        },
        {
          "label": "খ",
          "question": "বিশেষ যুক্তিবাক্যের উদ্দেশ্য পদ অব্যাপ্য কেন ?",
          "explanation": ""
        },
        {
          "label": "গ",
          "question": "উদ্দীপকে সহানুমানের আলোকে ইউপি সদস্য মতিয়ার রহমানের ভূমিকা ব্যাখ্যা কর।",
          "explanation": ""
        },
        {
          "label": "ঘ",
          "question": "উদ্দীপকের সহানুমানের আলোকে মোস্তফা ও মনির মিয়ার প্রকৃতি বিশ্লেষণ কর ।",
          "explanation": ""
        }
      ]
    },
    {
      "number": "9",
      "uddipok": "জনাব জামাল উদ্দীন গত ফেব্রুয়ারি মাসে সপরিবারে ‘দিনাজপুর বাণিজ্য মেলায়’ বেড়াতে যাচ্ছিল । মেলার কাছাকাছি এলে হঠাৎ আকাশে ঘন কালো মেঘ দেখা দেয় এবং মেঘের গর্জন শুনতে পায়। এসময় তিনি পথের পাশে ‘তীর চিহ্ন' দেওয়া ‘সামনে স্কুল’ লেখা একটি প্ল্যাকার্ড দেখতে পান। তখন তারা দিনাজপুর জেলা স্কুলের গেইটের ভিতর দিয়ে স্কুলে ঢুকে সেখানে আশ্রয় নেয় ।",
      "tag": "CB 17",
      "sub_questions": [
        {
          "label": "ক",
          "question": "সত্য সারণি কী?",
          "explanation": "যে সারণি ব্যবহার করে যৌক্তিক যোজকের অর্থ ও তাৎপর্য, বচনের সত্যমান এবং যুক্তির বৈধতা বা অবৈধতা নির্ধারণ করা হয় তাকে সত্য সারণি (Truth Table) বলে ।"
        },
        {
          "label": "খ",
          "question": "সততা ও বৈধতার মধ্যে মূল পার্থক্য কোথায়?",
          "explanation": "সত্যতা (Truth) ও বৈধতার (Validity) মধ্যে মূল পার্থক্য হলো—সত্যতা হচ্ছে বচনের বৈশিষ্ট্য কিন্তু বৈধতা হচ্ছে যুক্তির বৈশিষ্ট্য । আমরা জানি, বাস্তব ঘটনার সাথে সংগতিপূর্ণ বিষয় হলো সত্যতা । যেমন— গ্রিক যুক্তিবিদ এরিস্টটল ( Aristotle) সর্বপ্রথম প্রতীক ব্যবহারের প্রচলন শুরু করেন । এ ঘটনাটি সত্যতার সাথে জড়িত। অপরদিকে বৈধতা হলো যুক্তিপদ্ধতির নিয়মের সাথে সংগতিপূর্ণ। যেমন— নজরুল হন দার্শনিক, রবীন্দ্রনাথ হন দার্শনিক। অতএব, সকল দার্শনিক হন মরণশীল। এখানে সকল যুক্তিবাক্য সত্য হলেও বৈধতার বিচারে ভ্রান্ত হিসেবে বিবেচিত।"
        },
        {
          "label": "গ",
          "question": "উদ্দীপকে উল্লিখিত ‘প্লেকার্ডটি কোন বিষয়টিকে ইঙ্গিত করেছে? বিশ্লেষণ কর ।",
          "explanation": "উদ্দীপকে উল্লিখিত ‘প্ল্যাকার্ডটি’ প্রতীকের ইঙ্গিত করেছে। কোনো বস্তুকে নির্দেশ করার, বোঝার এবং ব্যক্ত করার জন্য যে চিহ্ন ব্যবহার করা হয় তাকে প্রতীক বলে। যেমন— কোনো দেশের ‘পতাকা’ সে দেশের প্রতীক, গাড়িতে লাল রঙের ‘বাঁকা চাঁদ' চিকিৎসা সেবার প্রতীক, রাস্তার ‘লাল বাতি' গাড়ি থামানোর প্রতীক। তাই যুক্তিবিদ্যায় প্রতীকের ব্যবহার অত্যন্ত গুরুত্বপূর্ণ। যুক্তিবিদ্যায় A, E, I, O যুক্তিবাক্যের প্রতীক হিসেবে এবং গণিত শাস্ত্রে =, +, −, : ইত্যাদি চিহ্ন প্রতীক হিসেবে ব্যবহৃত হয়। উদ্দীপকে বর্ণিত ঘটনায় জনাব জামাল উদ্দীন ও তার পরিবার তীর চিহ্নিত একটি প্ল্যাকার্ড অনুসরণ করে স্কুলের ভিতরে আশ্রয় নেন। আমরা জানি, প্ল্যাকার্ডে সাধারণত লিখিত কোনো নির্দেশসূচক চিহ্ন ব্যবহার করা হয়। এ কারণে বলা যায়, উদ্দীপকে উল্লিখিত প্ল্যাকার্ডটি প্রতীকের ইঙ্গিত বহন করে।"
        },
        {
          "label": "ঘ",
          "question": "উদ্দীপকে যে দুটি বিষয়ের প্রকাশ পেয়েছে তাদের পার্থক্য লেখ।",
          "explanation": "উদ্দীপকে প্রতীক ও সংকেতের বিষয় দুটি প্রকাশ পেয়েছে। নিচে প্রতীক ও সংকেতের পার্থক্য আলোচনা করা হলো— কোনো কিছুকে নির্দেশ করার, বোঝার এবং ব্যক্ত করার জন্য যে চিহ্ন ব্যবহার করা হয় তাকে প্রতীক বলে। অর্থাৎ প্রতীক সর্বদাই কৃত্রিম । যেমন— জাতীয় পতাকা হচ্ছে আমাদের জাতীয়তা, সার্বভৌমত্ব ও স্বাধীনতার প্রতীক। অন্যদিকে, কোনো বিষয় যখন নির্দিষ্ট কিছুর আভাস দেয় তখন তাকে সংকেত বলে। উদ্দীপকে বর্ণিত ঘটনায় আকাশে ঘন কালো মেঘ ঝড়-বৃষ্টির সংকেত বহন করে। কারণ আকাশে মেঘ দেখলে আমরা ধারণা করি, বৃষ্টি হতে পারে। তেমনিভাবে বাসস্ট্যান্ডের স্টার্টারের হুইসেল গাড়ি ছাড়ার সংকেত হিসেবে কাজ করে । অর্থাৎ সংকেত প্রাকৃতিক ও কৃত্রিম উভয় হতে পারে । প্রতীক সর্বদা মানুষের ব্যবহার ও ব্যাখ্যার ওপর নির্ভরশীল। কিন্তু সংকেত মানুষের ব্যবহার বা ব্যাখ্যার ওপর নির্ভরশীল নয়। যেমন- উদ্দীপকে বর্ণিত প্ল্যাকার্ডটি একটি নির্দেশসূচক চিহ্ন হিসেবে কাজ করে । এ চিহ্নের তাৎপর্য যখন ব্যাখ্যা করা হয় তখনই এর অর্থ আমাদের কাছে সুস্পষ্ট হয়। অন্যদিকে, সংকেত হিসেবে আকাশের মেঘ ঝড়-বৃষ্টির প্রতিনিধিত্ব করে। এটা আমাদের ব্যাখ্যার ওপর নির্ভর করে না। কারণ আকাশে মেঘ দেখলে যে কেউ ধারণা করে যে বৃষ্টি হতে পারে। অর্থাৎ প্রতীক হচ্ছে সুপরিকল্পিত । কিন্তু সংকেত হলো অপরিকল্পিত। পরিশেষে বলা যায়, সব ধরনের প্রতীক সংকেতের মর্যাদা পেলেও সকল সংকেত প্রতীকের মর্যাদা পায় না। উদ্দীপকে বর্ণিত কালো মেঘকে আমরা বৃষ্টির সংকেত বললেও বৃষ্টির প্রতীক বলতে পারি না। এ কারণেই প্রতীক ও সংকেত দুটি আলাদা বিষয় ।"
        }
      ]
    },
    {
      "number": "10",
      "uddipok": "পাঠ-১: প্রাকৃতিক দুর্যোগের কারণে সারা বিশ্বে প্রতিবছরই ব্যাপক ক্ষয়ক্ষতি হয়ে থাকে। ২০১৬ সালে নেপালে মারাত্মক ‘ভূমিকম্প’ হানা দেয় । এতে দেশটির ব্যাপক ক্ষয়ক্ষতি হয়। পাঠ-২: ভারতের অধিকাংশ মুরগির খামারে বার্ড ফ্লুর আক্রমণ দেখা গেছে। বিজ্ঞানীরা গবেষণা করে প্রমাণ করেছে বার্ডফ্লু একটি মারাত্মক ক্ষতিকর ভাইরাস। বিজ্ঞানীরা আরও প্রমাণ করেছে যে, বার্ডফ্লু আক্রান্ত মুরগির মাংস মানবদেহের জন্য ক্ষতিকর।",
      "tag": "CB 17",
      "sub_questions": [
        {
          "label": "ক",
          "question": "কারণ কী?",
          "explanation": "কোনো কার্যকে ঘটানোর জন্য যেসব পূর্ববর্তী সংশ্লিষ্ট ঘটনা বা ঘটনাবলির প্রয়োজন তাদের সমষ্টিকে কারণ বলে।"
        },
        {
          "label": "খ",
          "question": "কারণ ও শর্তের মধ্যে কি ধরনের সম্পর্ক বিদ্যমান?",
          "explanation": "কারণ ও শর্তের মধ্যে আবশ্যিক সম্পর্ক বিদ্যমান । কারণ ও শর্ত উভয়ই কোনো কার্যের পূর্ববর্তী বিষয়। তবে কারণ কতগুলো শর্তের সমষ্টি । তাই একটির সাথে অন্যটি গভীরভাবে যুক্ত। সকল কারণকে শর্ত বলে অভিহিত করা যায়। কিন্তু যে কোনো শর্তকে একটি কারণ বলে অভিহিত করা যায় না। শর্তের সমন্বয়ে কারণের সৃষ্টি। অর্থাৎ শর্ত হচ্ছে কারণাংশ ।"
        },
        {
          "label": "গ",
          "question": "পাঠ-২ এ যুক্তিবিদ্যার কোন বিষয়টি নির্দেশ করেছে? বিশ্লেষণ কর।",
          "explanation": "পাঠ-২ এ যুক্তিবিদ্যার পরীক্ষণকে নির্দেশ করেছে। পরীক্ষণ এক প্রকার প্রত্যক্ষণ। কোনো বিশেষ উদ্দেশ্য সাধনের জন্য ঘটনাবলিকে নিজের আয়ত্তে এনে কৃত্রিম উপায়ে সুনিয়ন্ত্রিত ও যন্ত্রপাতির সাহায্যে প্রত্যক্ষ করাকে পরীক্ষণ বলে। পরীক্ষণের বেলায় ঘটনাবলির ওপর আমাদের পূর্ণ নিয়ন্ত্রণ থাকে। প্রয়োজনমতো পরিবেশ পরিবর্তন করে নেওয়া যায়। যেমন- একজন রসায়নবিদ তার গবেষণাগারে নির্দিষ্ট অনুপাতে হাইড্রোজেন ও অক্সিজেন গ্যাস এক সাথে মিশিয়ে তাতে বৈদ্যুতিক শক্তি প্রবাহ করে পানি উৎপন্ন করেন'। এখানে সম্পূর্ণ অবস্থাবলি তার আয়ত্তের মধ্যে ছিল। এটাই পরীক্ষণ পদ্ধতি। পাঠ-২ এ ভারতের অধিকাংশ মুরগির খামারে বার্ডফ্লু'র আক্রমণ দেখা গেছে। এর ফলে বিজ্ঞানীরা গবেষণা করে প্রমাণ করলেন যে বার্ডফ্লু একটা - মারাত্মক ভাইরাস এবং এই রোগে আক্রান্ত মুরগির মাংস মানবদেহের জন্য ক্ষতিকর। বিজ্ঞানীদের এই কর্মকাণ্ড পরীক্ষণের সাথে সাদৃশ্যপূর্ণ ।"
        },
        {
          "label": "ঘ",
          "question": "পাঠ-১ ও পাঠ-২ এর মধ্যে পাঠ্যবই অনুসারে পার্থক্য আলোচনা কর ।",
          "explanation": "পাঠ-১ নিরীক্ষণ পদ্ধতি এবং পাঠ-২ পরীক্ষণ পদ্ধতিকে নির্দেশ করে। পরীক্ষণ পদ্ধতি আমাদেরকে নিশ্চিত জ্ঞান দিতে পারে। কিন্তু নিরীক্ষণ পদ্ধতিতে সেটা সম্ভব নয় । নিরীক্ষণ হচ্ছে কোনো বিশেষ উদ্দেশ্য নিয়ে প্রাকৃতিক পরিবেশে কোনো কিছুকে পদ্ধতিগতভাবে প্রত্যক্ষণ করা। অন্যদিকে পরীক্ষণ হচ্ছে কোনো বিশেষ উদ্দেশ্য সাধনের জন্য কৃত্রিম পরিবেশে 'সুনিয়ন্ত্রিতভাবে যন্ত্রপাতির সাহায্যে কোনো কিছু প্রত্যক্ষণ করা। তাই পরীক্ষণের থেকে নিরীক্ষণের পরিধি ব্যাপক। কিন্তু পরীক্ষণের মাধ্যমে নিশ্চিত সত্য লাভ করা যায়। যেটা নিরীক্ষণে সম্ভব নয়। আবার নিরীক্ষণ যেকোনো পরিবশে করা যায় বলে নিরীক্ষণ অপেক্ষাকৃত সহজ ও সহজলভ্য। কিন্তু পরীক্ষণে পরিবেশ তৈরি করে নিতে হয় বলে এটা সময়সাপেক্ষ ও ব্যয়বহুল। পরীক্ষণের সাহায্যে ইচ্ছামতো একই ঘটনাকে বার বার পরীক্ষা করা যায়, কিন্তু নিরীক্ষণের বেলায় তা সম্ভব না । পাঠ-১ এ সারা বিশ্বের প্রাকৃতিক দুর্যোগে ব্যাপক ক্ষয়ক্ষতির কথা বলা হয়েছে। ২০১৬ সালে নেপালে মারাত্মক ভূমিকম্প হয় যাতে দেশটির ব্যাপক ক্ষয়ক্ষতি হয়। এটা নিরীক্ষণের সাথে সাদৃশ্যপূর্ণ । আবার পাঠ-২ এ ভারতের মুরগির খামারগুলোতে বার্ডফ্লু রোগের আক্রমণের কথা বলা হয়েছে। বিজ্ঞানীরা গবেষণা করে প্রমাণ করেছেন যে বার্ডফ্লু একটি মারাত্মক ক্ষতিকর ভাইরাস, যা গবেষণার জন্য পরীক্ষণের প্রয়োজন। তাই এটি পরীক্ষণের একটা দৃষ্টান্ত এবং এর থেকে প্রাপ্ত সিদ্ধান্ত নিশ্চিত। নিরীক্ষণ ও পরীক্ষণ উভয়ই এক ধরনের প্রত্যক্ষণ। কিন্তু পরীক্ষণ কৃত্রিমভাবে সম্পন্ন করা হয়। যেখানে নিরীক্ষণ করা হয় প্রাকৃতিক পরিবেশে। পাঠ-১ এ একইভাবে প্রাকৃতিক পরিবেশেই সমস্ত কিছু নিরীক্ষণ করে সিদ্ধান্ত নেওয়া হয়েছে। যেখানে পাঠ-২ এ বিজ্ঞানীরা পরীক্ষাগারে তাদের গবেষণা বা পরীক্ষণ কার্যক্রম পরিচালনা করেছে।"
        }
      ]
    },
    {
      "number": "11",
      "uddipok": "দৃশ্যকল্প-১: জয়নুল আবেদীনের পোশাক ও কথাবার্তায় একটি চমৎকার স্টাইল আছে। তার সব কিছুতেই একটি পরিপাটি ভাব। এজন্য সবাই তাকে পছন্দ করে। ডিজাইনে তিনি বাংলাদেশ ও বহির্বিশ্বে সুনাম অর্জন করেছেন । দৃশ্যকল্প-২: দার্শনিক এরিস্টটল খুবই জনপ্রিয়। কারণ তিনি সবসময় সত্য কথা বলতেন, সবসময় মিথ্যাকে বর্জন বরতেন। সবকিছু যাচাই-বাছাই বরে সঠিকটি গ্রহণ করতেন। এজন্য তিনি সত্য ও মিথ্যাকে কখনই এক করেননি।",
      "tag": "CB 17",
      "sub_questions": [
        {
          "label": "ক",
          "question": "যুক্তিবাক্য কাকে বলে?",
          "explanation": "যুক্তিবাক্য হচ্ছে অনুমান প্রক্রিয়ার এমন এক ধরনের উপাদান, যা সর্বদা উদ্দেশ্য ও বিধেয়রূপ দুটি পদের মধ্যকার স্বীকৃতিসূচক বা অস্বীকৃতিসূচক সম্পর্ককে ভাষার মধ্য দিয়ে প্রকাশ করে ।"
        },
        {
          "label": "খ",
          "question": "যুক্তিবিদ্যা কীভাবে চিন্তার বিজ্ঞান?",
          "explanation": "যুক্তিবিদ্যা চিন্তার বিজ্ঞান'— উক্তিটি যথার্থ। চিন্তা মানুষের একটি বুদ্ধিমূলক প্রক্রিয়া। চিন্তা বিভিন্ন ধরনের। যেমন— স্মৃতি, কল্পনা, স্মরণ, পর্যবেক্ষণ, অনুমান ইত্যাদি। সমস্ত চিন্তার মধ্যে উন্নততর চিন্তা হলো যুক্তিপদ্ধতি বা অনুমান। অতএব বলা যায়, চিন্তা পদ্ধতি মূলত যুক্তিবিদ্যাকে নির্দেশ করে। নিয়ম অনুযায়ী চিন্তা করে সত্যকে অর্জন ও ভুলকে বর্জন করাই হলো চিন্তার প্রকৃতি বা যুক্তিবিদ্যার প্রকৃতি ।"
        },
        {
          "label": "গ",
          "question": "উদ্দীপকে জয়নুল আবেদীনের কর্মকাণ্ডে যুক্তিবিদ্যার কোন বিষয়টির প্রতিফলন ঘটেছে?",
          "explanation": "উদ্দীপকে দৃশ্যকল্প-২-এ পাঠ্যবইয়ের নন্দনতত্ত্ব (Aesthetics) বিষয়ের প্রতিফলন ঘটেছে। নন্দনতত্ত্ব হচ্ছে সৌন্দর্য বিষয়ক বিজ্ঞান। এটি এমন একটি বিদ্যা যা বিভিন্ন নান্দনিক বিষয়ের নিয়মকানুন প্রণয়ন করে এবং সেগুলোকে আমাদের বাস্তব জীবনে প্রয়োগ করে সুন্দরভাবে জীবনযাপন করতে সাহায্য করে। বস্তুত মানুষ মাত্রই সুন্দরের পূজারী। নন্দনতত্ত্বের আদর্শ হচ্ছে সুন্দরকে আয়ত্ত করা। যেমন: সুন্দর করে কথা বলতে পারা, সুন্দর পোশাক পরিধান করা, দৈহিক পরিচর্যা ইত্যাদি নন্দনতত্ত্বের বিষয়। উদ্দীপকের সুমনা একজন সংগীতশিল্পী। সে গান করে এবং একই সাথে ছবি আঁকে। সাহিত্যেও তার বিচরণ আছে। কাব্যের সৌন্দর্যকে সে খুব পছন্দ করে। সৌন্দর্য, চেতনা, শিল্পবোধ ও রসবোধ তার খুব প্রবল। এর সব কিছুই সে নন্দনতত্ত্ব থেকে গ্রহণ করেছে। কারণ নন্দনতত্ত্ব জীবনের প্রতিটি ক্ষেত্রে সৌন্দর্য চর্চার শিক্ষা দেয়। তাই সুমনা সৌন্দর্য চর্চার নিয়মকানুন, কলা-কৌশল শিক্ষা নিয়ে বাস্তব জীবনে তার যথাযথ প্রয়োগ ঘটিয়েছে।"
        },
        {
          "label": "ঘ",
          "question": "পাঠ্যবইয়ের আলোকে জয়নুল আবেদীন ও এরিস্টটলের কর্মকাণ্ডের মধ্যকার পার্থক্য বিশ্লেষণ কর।",
          "explanation": "উদ্দীপকে পাঠ্যপুস্তকের যুক্তিবিদ্যা এবং নন্দনতত্ত্ব বিষয় দুটির ইঙ্গিত রয়েছে। নিচে এ দুটি বিষয়ের পার্থক্য তুলে ধরা হলো— যুক্তিবিদ্যা হচ্ছে চিন্তা বা অনুমান সম্পর্কিত বিজ্ঞান। মিথ্যাকে পরিহার করে সত্যকে অর্জন করার উদ্দেশ্যে যুক্তিবিদ্যা চিন্তা বা অনুমান এবং তার কতগুলো সহায়ক প্রক্রিয়া নিয়ে আলোচনা করে। যুক্তিবিদ্যার আদর্শ হচ্ছে সত্যকে অর্জন করা। অন্যদিকে, নন্দনতত্ত্ব হচ্ছে সৌন্দর্য বিষয়ক বিজ্ঞান যা বিভিন্ন প্রকার সৌন্দর্য চর্চার জন্য নিয়ম কানুন প্রণয়ন করে ও বাস্তব জীবনে তা প্রয়োগ করে সুন্দরভাবে জীবনযাপনের নির্দেশনা দেয়। যেমন- সুন্দরভাবে কথা বলতে পারা, সুন্দর করে পোশাক পরতে শেখা ইত্যাদি । নন্দনতত্ত্বের আদর্শ হচ্ছে সৌন্দর্যকে আয়ত্ত করা । উদ্দীপকে জয়নুল আবেদীনের পোশাক ও কথাবার্তা বলার স্টাইল নন্দনতত্ত্বকে এবং দার্শনিক এরিস্টটলের যাচাই-বাছাই করার ক্ষমতা যুক্তিবিদ্যাকে নির্দেশ করে। তাদের ভিন্ন ভিন্ন আচরণের মাধ্যমেই এ দুটি বিষয়ের পার্থক্য ফুটে উঠেছে । পরিশেষে বলা যায়, যুক্তিবিদ্যা এবং নন্দনতত্ত্বের মধ্যে আদর্শগত, বিষয়বস্তু এবং নিয়মাবলির পার্থক্য বিদ্যমান। যুক্তিবিদ্যা চিন্তা বা অনুমান সম্পর্কিত বিজ্ঞান, নন্দনতত্ত্ব সৌন্দর্য বিষয়ক বিজ্ঞান। যুক্তিবিদ্যার আদর্শ সত্যকে অর্জন করা। অন্যদিকে, নন্দনতত্ত্বের আদর্শ সুন্দরকে আয়ত্ত করা । যুক্তিবিদ্যা সঠিক যুক্তিপদ্ধতি প্রণয়ন করে, আর নন্দনতত্ত্ব বাস্তব জীবনে সুন্দরভাবে জীবনযাপনের নির্দেশনা প্রদান করে ।"
        }
      ]
    }
  ]
}