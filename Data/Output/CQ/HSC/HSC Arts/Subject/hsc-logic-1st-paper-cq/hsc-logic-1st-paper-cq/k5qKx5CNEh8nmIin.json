{
  "title": "দিনাজপুর বোর্ড ২০২৪",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: রাফসান সত্যের আদর্শকে ধারণ করে জীবনযাপন করেন। দৃশ্যকল্প-২: সৌম্য কৃষিবিজ্ঞানে স্নাতকোত্তর ডিগ্রি অর্জন করেন। পরবর্তীতে তিনি গ্রামে গিয়ে একটি সমন্বিত কৃষিখামার গড়ে তুলেন।",
      "tag": "DIN.B 24",
      "sub_questions": [
        {
          "label": "ক",
          "question": "যুক্তিবিদ্যার জনক কে?",
          "explanation": "যুক্তিবিদ্যার জনক হলেন গ্রিক দার্শনিক এরিস্টটল।"
        },
        {
          "label": "খ",
          "question": "যুক্তিবিদ্যাকে আদর্শনিষ্ঠ বিজ্ঞান বলা হয় কেন?",
          "explanation": "আলোচ্য বিষয়বস্তুকে সত্যতার মানদণ্ডের ভিত্তিতে মূল্যায়ন করার কারণে যুক্তিবিদ্যাকে আদর্শনিষ্ঠ বিজ্ঞান বলা হয়। যে বিজ্ঞান কোনো আদর্শ বা মানদণ্ডের আলোকে বিষয়বস্তু মূল্যায়ন করে তাকে আদর্শনিষ্ঠ বিজ্ঞান বলা হয়। যুক্তিবিদ্যার আদর্শ হলো 'সত্যতা'। সত্যের আদর্শ অনুযায়ী যুক্তিবিদ্যা বৈধ যুক্তির নিয়মাবলি আবিষ্কার করে এবং এসব নিয়মের আলোকে সেগুলোর মূল্য নিরূপণ করে। যুক্তিবিদ্যা যেহেতু আদর্শের ভিত্তিতে বিষয়বস্তুর মূল্যায়ন করে তাই যুক্তিবিদ্যাকে আদর্শনিষ্ঠ বিজ্ঞান বলা হয়।"
        },
        {
          "label": "গ",
          "question": "দৃশ্যকল্প-১ এ রাফসানের কর্মকাণ্ডে কোন বিষয়ের প্রতিফলন ঘটেছে? ব্যাখ্যা করো।",
          "explanation": "উদ্দীপকের দৃশ্যকল্প-১ এ যুক্তিবিদ্যার প্রতিফলন ঘটেছে। যুক্তিবিদ্যা যুক্তি সংক্রান্ত বিজ্ঞান। ইংরেজি 'Logic' শব্দের বাংলা প্রতিশব্দ হলো যুক্তিবিদ্যা। শব্দগত অর্থে যুক্তিবিদ্যা ভাষায় প্রকাশিত চিন্তা সম্পকীয় বিজ্ঞান। বস্তুত অন্যান্য আদর্শনিষ্ঠ বিজ্ঞানের মতোই যুক্তিবিদ্যা সত্যতার আদর্শে নিজস্ব বিষয়বস্তুর মূল্যায়ন করে। পাশাপাশি যুক্তিবিদ্যা সুনির্দিষ্ট নিয়ম প্রয়োগ করে বৈধ ও অবৈধ যুক্তির পার্থক্য নির্ণয় করে, ভুল যুক্তিগুলোকে চিহ্নিত করে বর্জন করে এবং শুদ্ধ যুক্তিকে গ্রহণ করে। উদ্দীপকের দৃশ্যকল্প-১ এ বলা হয়েছে, রাফসান সত্যের আদর্শকে ধারণ করে জীবনধারণ করেন। যেহেতু যুক্তিবিদ্যা সত্যের আদর্শের সাথে সংশ্লিষ্ট, এ কারণে বলা যায় রাফসানের কর্মকাণ্ডে যুক্তিবিদ্যা বিষয়টির প্রতিফলন ঘটেছে।"
        },
        {
          "label": "ঘ",
          "question": "দৃশ্যকল্প-২ এর আলোকে যুক্তিবিদ্যার স্বরূপ বিশ্লেষণ করো।",
          "explanation": "উদ্দীপকের দৃশ্যকল্প-২ এ যুক্তিবিদ্যার' স্বরূপগত দিক হিসেবে বিজ্ঞান বা তাত্ত্বিক দিক এবং কলা বা ব্যবহারিক দিককে নির্দেশ করা হয়েছে। কোনো একটি জ্ঞানের শাখাকে বিজ্ঞান বলতে গেলে তার মধ্যে কমপক্ষে দুটি গুরুত্বপূর্ণ বৈশিষ্ট্য উপস্থিত থাকা বাঞ্ছনীয়। প্রথমত, সেই শাখার নির্ধারিত ও সুশৃঙ্খল আলোচ্য বিষয় থাকতে হবে এবং দ্বিতীয়ত, আলোচ্য বিষয় ব্যাখ্যার জন্য পর্যাপ্ত নিয়ম-কানুন প্রণয়ন করতে হবে। এ দুটি শর্তের বিচারে বলা যায় অন্যান্য বিজ্ঞানের মত যুক্তিবিদ্যার কিছু নির্দিষ্ট আলোচ্য বিষয় আছে। যেমন- যুক্তি পদ্ধতি ও তার সহায়ক প্রক্রিয়াসমূহ। আবার এসব বিষয়বস্তু ব্যাখ্যার জন্য যুক্তিবিদ্যা নিজস্বভাবে কিছু নিয়ম-কানুন প্রণয়ন করে। কাজেই অন্যান্য বিজ্ঞানের মত যুক্তিবিদ্যাকেও একটি বিজ্ঞান বলা যেতে পারে। এ প্রসঙ্গে কয়েকজন যুক্তিবিদের মতামত প্রণিধানযোগ্য। হ্যামিলটন, ম্যানসেন, টমসন প্রমুখ যুক্তিবিদগণ মনে করেন, যুক্তিবিদ্যা শুধুমাত্র একটি বিজ্ঞান। তাঁদের মতে যুক্তিবিদ্যার কাজ যথার্থ যুক্তিপদ্ধতির নিয়ম-কানুন সম্বন্ধে জ্ঞান দান করা। অন্যদিকে, কলাবিদ্যা বলতে কোনো বিশেষ জ্ঞানকে বাস্তবে প্রয়োগ করার কলাকৌশলকে বোঝায়। যুক্তিবিদ্যা বৈধ যুক্তির কিছু নিয়মকানুন শিক্ষা দেয়। এসব নিয়মের জ্ঞান বাস্তবে প্রয়োগ করা যায়। এদিক থেকে যুক্তিবিদ্যাকে কলা বলে অভিহিত করা যায়। দৃশ্যকল্প-২ এর সৌম্য কৃষিবিজ্ঞানে স্নাতকোত্তর ডিগ্রি অর্জন করে যা যুক্তিবিদ্যার তাত্ত্বিক দিককে এবং গ্রামে - গিয়ে কৃষি খামার গড়ে তোলার বিষয়টি যুক্তিবিদ্যার কলা বা ব্যবহারিক দিককে নির্দেশ করে। সুতরাং বলা যায়, যুক্তিবিদ্যা স্বরূপগত দিক থেকে বিজ্ঞান ও কলা উভয়ই।"
        }
      ]
    },
    {
      "number": "2",
      "uddipok": "",
      "tag": "DIN.B 24",
      "sub_questions": [
        {
          "label": "ক",
          "question": "শব্দ কাকে বলে?",
          "explanation": "এক বা একাধিক অক্ষর বা অক্ষরের সমষ্টি যখন কোনো একটি অর্থ প্রকাশ করে তখন তাকে শব্দ বলে।"
        },
        {
          "label": "খ",
          "question": "'পুত্র' কোন ধরনের পদ? ব্যাখ্যা করো।",
          "explanation": "'পুত্র' পদটি একটি সাপেক্ষ পদ। যে পদের অর্থ বোঝার জন্য অন্য কোনো পদের সাহায্য প্রয়োজন হয় তাকে সাপেক্ষ পদ বলে। যেমন- পিতা-পুত্র, শিক্ষক-ছাত্র, রাজা- প্রজা ইত্যাদি। এ পদগুলোর অর্থ অন্য কোনো পদের সাহায্য ছাড়া সুষ্পষ্টভাবে প্রকাশ পায় না। কারণ পুত্র ছাড়া পিতা, ছাত্র ছাড়া শিক্ষক হতে পারে না। সাপেক্ষ পদগুলো জোড়ায় জোড়ায় থাকে। এ জোড়ার শব্দগুলো কখনো কখনো ভিন্ন নামবিশিষ্ট হয়।"
        },
        {
          "label": "গ",
          "question": "ছক-২ কোন ধরনের শব্দকে নির্দেশ করে? ব্যাখ্যা করো।",
          "explanation": "ছক-২ এ প্রদত্ত শব্দগুলো সহ-পদযোগ্য শব্দকে নির্দেশ করে। যেসব শব্দ স্বাধীনভাবে কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না কিন্তু অন্য শব্দের সাহায্যে যুক্তিবাক্যের উদ্দেশ্য বা বিধেয় হিসেবে ব্যবহৃত হয় তাকে সহ-পদযোগ্য শব্দ বলে। যেমন- টি, টা, খানা, খানি ইত্যাদি। এরূপ শব্দ পদ নয়। এক্ষেত্রে টি, টা কিংবা খানা, খানি অন্য শব্দের সাথে যুক্ত হয়ে যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে। যেমন- পুস্তকখানা, টেবিলখানি ইত্যাদি। উদ্দীপকের ছক-২ এ সহ-পদযোগ্য শব্দের দৃষ্টান্ত লক্ষ করা যায়। ছক-২ এ উল্লেখিত 'এবং, টি, অথবা, খুব' এই শব্দগুলো যুক্তিবিদ্যায় সহ- পদযোগ্য শব্দ হিসেবে অভিহিত। কারণ এসব শব্দ অন্য শব্দের সাথে যুক্ত হয়ে পূর্ণ অর্থ প্রকাশ করে। যেমন- টেবিল+টি-টেবিলটি, বাড়ি- টা-বাড়িটা। এই শব্দগুলো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে। তাই ছক-২ এ উল্লেখিত শব্দগুলো হলো সহ-পদযোগ্য শব্দ।"
        },
        {
          "label": "ঘ",
          "question": "ছক-১ ও ছক-৩ এ প্রতিফলিত বিষয় দু'টির পার্থক্য বিশ্লেষণ করো।",
          "explanation": "ছক-১ ও ছক-৩ যথাক্রমে পদযোগ্য শব্দ ও পদ-নিরপেক্ষ শব্দের দৃষ্টান্ত। তাই স্বাভাবিকভাবেই উভয়ের মধ্যে পার্থক্য বিদ্যমান। যুক্তিবিদ্যায় পদ বলতে সেসব শব্দ বা শব্দ সমষ্টিকে বোঝায় যারা যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা হতে পারে। এ কারণে যে শব্দ যুক্তিবাক্যের উদ্দেশ্য বা বিধেয়রূপে ব্যবহৃত হয় তাকে 'পদযোগ্য শব্দ' বলে। যেমন- ছক-১ এ উল্লেখিত 'পাতা, চিনি, সবুজ, দানাদার' এই পদগুলি যুক্তিবাক্যের উদ্দেশ্য বা বিধেয়রূপে ব্যবহৃত হতে পারে। যেমন- সকল পাতা হয় সবুজ। এখানে 'পাতা' শব্দটি যুক্তিবাক্যের উদ্দেশ্য এবং সবুজ শব্দটি বিধেয় পদরূপে ব্যবহৃত হয়েছে। এ কারণে এ ধরনের শব্দ পদ হওয়ার যোগ্য। অন্যদিকে, যে শব্দ কোনো যুক্তিবাক্যের উদ্দেশ্য বা বিধেয়রূপে ব্যবহৃত হতে পারে না তাকে 'পদ-নিরপেক্ষ শব্দ' বলে। এ ধরনের শব্দকে পদ বলা যায় না। যেমন- ছক-৩ এ উল্লেখিত 'ছি!, হায়!, সাবাশ, আহা!' এ শব্দগুলো কোনো যুক্তিবাক্যের উদ্দেশ্য বা বিধেয়রূপে ব্যবহৃত হয় না। তাই এসব পদ- নিরপেক্ষ শব্দ। যুক্তিবিদ্যায় এ ধরনের শব্দকে পদ বলা যায় না। তাই আলোচনা শেষে বলা যায়, ছক-১ ও ছক-৩ এ প্রতিফলিত শব্দগুলোর মধ্যে ছক-১ এর শব্দগুলো পদ হলেও ছক-৩ এর শব্দগুলো পদ নয়। এ কারণে উভয় বিষয়ের মধ্যে পার্থক্য বিদ্যমান।"
        }
      ]
    },
    {
      "number": "3",
      "uddipok": "বাজারে আলুর দাম বৃদ্ধি পেলে এর চাহিদা হ্রাস পায়। আবার আলুর দাম হ্রাস পেলে এর চাহিদা বৃদ্ধি পায়।",
      "tag": "DIN.B 24",
      "sub_questions": [
        {
          "label": "ক",
          "question": "নিরপেক্ষ পদ কী?",
          "explanation": "যে পদ স্বাধীনভাবে নিজের অর্থ প্রকাশ করতে পারে তাকে নিরপেক্ষ পদ বলে।"
        },
        {
          "label": "খ",
          "question": "জাত্যর্থক পদ বলতে কী বোঝ?",
          "explanation": "যে পদের একই সাথে ব্যক্ত্যর্থ ও জাত্যর্থ উভয়ই আছে তাকে জাত্যর্থক পদ বলে। জাত্যর্থক পদ দ্বারা নির্দেশিত ব্যক্তি বা বস্তু একই সাথে তাদের সংখ্যা ও গুণ উভয়কেই প্রকাশ করে। যেমন- 'মানুষ' একটি জাত্যর্থক পদ। এর ব্যক্ত্যর্থ হলো 'সব মানুষ' যা মানুষের সংখ্যার দিক এবং এর জাত্যর্থ হলো 'জীববৃত্তি' ও 'বুদ্ধিবৃত্তি', যা মানুষের আবশ্যিক গুণের দিক। অর্থাৎ 'মানুষ' পদটি ব্যক্ত্যর্থ এবং জাত্যর্থ উভয়কেই প্রকাশ করতে পারে বলে এটি জাত্যর্থক পদ।"
        },
        {
          "label": "গ",
          "question": "উদ্দীপকে পদের কোন ধরনের সম্পর্ক প্রতিফলিত হয়েছে? ব্যাখ্যা করো।",
          "explanation": "উদ্দীপকে পদের ব্য্যর্থ ও জাত্যর্থের হ্রাস-বৃদ্ধির বিপরীতমুখী সম্পর্কের প্রতিফলন ঘটেছে। ব্যক্ত্যর্থ হলো কোনো পদের সংখ্যা বা পরিমাণের দিক। আর জাত্যর্থ হলো পদের গুণের দিক। ব্যক্ত্যর্থ ও জাত্যর্থের হ্রাস-বৃদ্ধির নিয়ম অনুসারে ব্যক্ত্যর্থ বাড়লে জাত্যর্থ কমে, ব্যক্ত্যর্থ কমলে জাত্যর্থ বাড়ে। অপরদিকে জাত্যর্থ বাড়লে ব্যক্ত্যর্থ কমে আবার জাত্যর্থ কমলে ব্যক্ত্যর্থ বাড়ে। যেমন- সমাজে শিক্ষিত মানুষের সংখ্যা বেড়ে গেলে দুর্নীতির পরিমাণ কমে যায়। আবার শিক্ষিতের হার কমে গেলে দুর্নীতির পরিমাণ বেড়ে যায়। উদ্দীপকে দেখা যায়, বাজারে আলুর দাম বৃদ্ধি পেলে এর চাহিদা হ্রাস - পায়। আবার আলুর দাম হ্রাস পেলে- এর চাহিদা বৃদ্ধি পায়। অর্থাৎ দামের সাথে চাহিদার যে বিপরীতমুখী সম্পর্ক সেই বিষয়টি পদের ব্যক্ত্যর্থ ও জাত্যর্থের হ্রাস-বৃদ্ধির বিপরীতমুখী সম্পর্ককে নির্দেশ করে।"
        },
        {
          "label": "ঘ",
          "question": "উদ্দীপকে উল্লিখিত পদের অর্থের যে সম্পর্ক প্রতিফলিত হয় তার যথার্থতা যাচাই করো।",
          "explanation": "উদ্দীপকে প্রতিফলিত বিষয়টি তথা পদের ব্যক্ত্যর্থ ও জাত্যর্থের হ্রাস- বৃদ্ধির বিপরীতমুখী সম্পর্কটি যৌক্তিক। পদের ব্যক্ত্যর্থ ও জাত্যর্থের মধ্যে অপরিহার্য বা আবশ্যিক সম্পর্ক বিদ্যমান। তবে এই সম্পর্ক বিপরীতমুখী। পদের ব্যক্ত্যর্থ ও জাত্যর্থের বিপরীতমুখী সম্পর্কের চারটি দিক রয়েছে। ব্যক্ত্যর্থের দিক থেকে কোনো পদের ব্যক্ত্যর্থ যখন বৃদ্ধি পায় তখন পদটির জাত্যর্থ কমে যায়। যেমন- 'মানুষ' পদের ব্যক্ত্যর্থ বেড়ে 'জীব' হলে জাত্যর্থ 'জীববৃত্তি' ও বুদ্ধিবৃত্তি' থেকে কমে কেবল 'জীববৃত্তি' হয়। আবার যখন কোনো পদের ব্যক্ত্যর্থ কমে যায় তখন পদটির জাত্যর্থ বৃদ্ধি পায়। যেমন- 'জীব' পদটির ব্যক্ত্যর্থ কমে যখন কেবল 'মানুষ' পদ হয় তখন জাত্যর্থ 'জীববৃত্তি' থেকে বৃদ্ধি পেয়ে 'জীববৃত্তি ও বুদ্ধিবৃত্তি' হয়। জাত্যর্থের দিক থেকে যখন একটি পদের জাত্যর্থ বৃদ্ধি পায় তখন তার ব্যক্ত্যর্থ হ্রাস পায়। যেমন- 'মানুষ' পদটির জাত্যর্থ জীববৃত্তি ও বুদ্ধিবৃত্তি থেকে বাড়িয়ে জীববৃত্তি, বুদ্ধিবৃত্তি ও শিক্ষা করা হলে ব্যক্ত্যর্থ কমে 'সকল মানুষ' থেকে কেবল 'শিক্ষিত মানুষ' হয়। আবার, যখন কোনো পদের জাত্যর্থ কমে যায় তখন পদটির ব্যক্ত্যর্থ বৃদ্ধি পায়। যেমন- 'শিক্ষিত- মানুষ' পদটির জাত্যর্থ কমিয়ে জীববৃত্তি, বৃদ্ধিবৃত্তি ও শিক্ষা থেকে কেবল 'জীববৃত্তি ও বুদ্ধিবৃত্তি' করা হলে ব্যক্ত্যর্থ 'শিক্ষিত মানুষ' থেকে বেড়ে 'সকল মানুষ' হয়। আলোচনা শেষে বলা যায়, পদের ব্যক্ত্যর্থ ও জাত্যর্থের মধ্যে বিপরীতমুখী- সম্পর্ক বিদ্যমান। অর্থাৎ এদের একটির হ্রাস বা বৃদ্ধিতে অন্যটির বৃদ্ধি বা হ্রাস ঘটে।."
        }
      ]
    },
    {
      "number": "4",
      "uddipok": "",
      "tag": "DIN.B 24",
      "sub_questions": [
        {
          "label": "ক",
          "question": "অবধারণ কী?",
          "explanation": "অবধারণ হলো দুটি ধারণার মধ্যে কোনো সম্পর্কের স্বীকার বা অস্বীকার করার মানসিক প্রক্রিয়া।"
        },
        {
          "label": "খ",
          "question": "'I ' যুক্তিবাক্যের উভয় পদ অব্যাপ্য হয় কেন?",
          "explanation": "বিশেষ সদর্থক যুক্তিবাক্য হওয়ার কারণে। যুক্তিবাক্যের উভয় পদ অব্যাপ্য হয়। I-যুক্তিবাক্য হলো বিশেষ সদর্থক যুক্তিবাক্য। এই যুক্তিবাক্যের উদ্দেশ্য ও বিধেয় উভয় পদই অব্যাপ্য হয়। যেমন- 'কিছু ফুল হয় লাল'। এখানে উদ্দেশ্য 'ফুল' পদটির অংশবিশেষ উল্লেখ করা হয়েছে। তাই উদ্দেশ্য পদটি অব্যাপ্য। অন্যদিকে, বিধেয় 'লাল' পদটিও অল্পসংখ্যক ফুলের ক্ষেত্রে প্রযোজ্য। তাই বিধেয় পদটিও অব্যাপ্য।"
        },
        {
          "label": "গ",
          "question": "চিত্র-২ এ কোন ধরনের যুক্তিবাক্য নির্দেশিত হয়েছে? ব্যাখ্যা করো।",
          "explanation": "চিত্র-২ এ সার্বিক নঞর্থক যুক্তিবাক্য নির্দেশিত হয়েছে। -E যুক্তিবাক্য হলো সার্বিক নঞর্থক যুক্তিবাক্য। সার্বিক যুক্তিবাক্য হওয়ার - কারণে এর উদ্দেশ্য পদ ব্যাপ্য। আবার নঞর্থক যুক্তিবাক্য হওয়ায় এর - বিধেয় পদও ব্যাপ্য। অর্থাৎ E যুক্তিবাক্যের উভয় পদই ব্যাপ্য। যেমন: 'কোনো মানুষ নয় অমর' এ যুক্তিবাক্যের উদ্দেশ্য পদ 'মানুষ' সমগ্র অর্থে বা সামগ্রিকভাবে প্রকাশিত হয়েছে। তাই পদটি ব্যাপ্য। আবার বিধেয় পদ 'অমর' কেও সামগ্রিক অর্থ গ্রহণ করা হয়েছে বিধায় এটিও ব্যাপ্য। উদ্দীপকে চিত্র-২ এ উদ্দেশ্য ও বিধেয় উভয় পক্ষকেই ব্যাপ্য হিসেবে চিত্রায়িত করা হয়েছে। উভয় পদ ব্যাপ্য হওয়ার কারণে এটি সার্বিক নঞর্থক যুক্তিবাক্য' বা E যুক্তিবাক্য। সুতরাং বলা যায়, চিত্র-২ সার্বিক- নঞর্থক যুক্তিবাক্য বা বাক্য।"
        },
        {
          "label": "ঘ",
          "question": "চিত্র-১ এবং চিত্র-৩ এ নির্দেশিত যুক্তিবাক্য দু'টির পার্থক্য বিশ্লেষণ করো।",
          "explanation": "চিত্র-১ ও চিত্র-৩ যথাক্রমে A-যুক্তিবাক্য ও ০-যুক্তিবাক্যকে নির্দেশ করে। চিত্র-১ এ প্রতীয়মান A-যুক্তিবাক্য হলো সার্বিক সদর্থক যুক্তিবাক্য। কারণ এই যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে স্বীকার করে। তাই A-যুক্তিবাক্যের উদ্দেশ্য পদটি ব্যাপ্য হলেও বিধেয় পদটি অব্যাপ্য হয়। যেমন- 'সকল দার্শনিক হয় জ্ঞানী'। এ যুক্তিবাক্যে দার্শনিক পদটিকে সামগ্রিক অর্থে ব্যবহার করা হয়েছে। অর্থাৎ দার্শনিক বলতে দুনিয়ার সব দার্শনিককে ইঙ্গিত করা হয়েছে। কাজেই বাক্যটিতে দার্শনিক পদটি ব্যাপ্য হয়েছে। কিন্তু বিধেয় 'জ্ঞানী' পদটিকে কেবল দার্শনিকের বেলায় স্বীকার করা হয়েছে। তাই বিধেয় পদটি অর‍্যাপ্য। অন্যদিকে, চিত্র-৩ এ প্রতীয়মান ০-যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থকে অস্বীকার করে। এ কারণে ০-যুক্তিবাক্য হলো বিশেষ নঞর্থক যুক্তিবাক্য। পরিমাণের দিক থেকে বিশেষ হওয়ার কারণে ০-যুক্তিবাক্যের উদ্দেশ্য পদ অব্যাপ্য হয়। কিন্তু নঞর্থক হওয়ার জন্য এর বিধেয় পদটি ব্যাপ্য হয়। যেমন- 'কিছু আম নয় মিষ্টি'। এখানে কিছু উল্লেখ থাকায় স্পষ্টতই পদটির আংশিক ব্যক্ত্যর্থ প্রকাশিত হয়েছে। - অর্থাৎ, উদ্দেশ্য পদ 'আম' এখানে ব্যাপ্য নয়। কিন্তু বিধেয় 'মিষ্টি' পদটি সার্বিক অর্থে ব্যবহৃত হয়েছে। কেননা মিষ্টি বলতে এখানে কেবল আম, জাম বা কোনো বিশেষ কিছুর কথা বলা হয়নি। মিষ্টি পদটিকে সার্বিক বা সমগ্র ব্যস্ত্যর্থের দিক থেকে ব্যবহার করা হয়েছে। তাই বিধেয় পদটি ব্যাপ্য। পরিশেষে বলা যায়, একটি পদের ব্যাপ্যতা নির্ভর করে সেই পদের ব্যক্ত্যর্থের ওপর। উদ্দীপকের চিত্র-১ ও চিত্র-৩ এ পদের ব্যাপ্যতার ভিন্নতা উল্লেখ করা হয়েছে। এ কারণে ব্যাপ্যতার দিক থেকে চিত্র-১ ও চিত্র-৩ এর মধ্যে পার্থক্য লক্ষ করা যায়।"
        }
      ]
    },
    {
      "number": "5",
      "uddipok": "দৃশ্যকল্প-১: সকল শিক্ষক হয় মানুষ। দৃশ্যকল্প-২: ড. আমিনুল ইসলাম একজন জ্ঞানী ও বিচক্ষণ ব্যক্তি।",
      "tag": "DIN.B 24",
      "sub_questions": [
        {
          "label": "ক",
          "question": "বিধেয়ক কী?",
          "explanation": "সদর্থক যুক্তিবাক্যের বিধেয় পদ উদ্দেশ্য পদের সাথে যে সম্পর্ক বহন করে তাকে বিধেয়ক বলে।"
        },
        {
          "label": "খ",
          "question": "নঞর্থক যুক্তিবাক্যে বিধেয়ক থাকে না কেন?",
          "explanation": "নঞর্থক রাক্যে উদ্দেশ্য পদের সাথে বিধেয় পদের সম্পর্ক অস্বীকার করা হয় বলে এ ধরনের বাক্যে বিধেয়ক থাকে না। বিধেয়ক হলো এক প্রকার সম্পর্ক। এই সম্পর্ক কেবল সদর্থক যুক্তিবাক্যে থাকে। কিন্তু নঞর্থক যুক্তিবাক্যে এরূপ সম্পর্ক তৈরি হয় না। যেমন- 'কিছু ফল নয় মিষ্টি'। এই নঞর্থক যুক্তিবাক্যটিতে উদ্দেশ্য ও বিধেয় পদের মধ্যে সম্পর্ক অস্বীকার করা হয়েছে। যেহেতু নঞর্থক যুক্তিবাক্যের উদ্দেশ্য ও বিধেয় পদের মধ্যে কোনো সম্পর্ক তৈরি হয় না, তাই নঞর্থক যুক্তিবাক্যে বিধেয়ক থাকে না।"
        },
        {
          "label": "গ",
          "question": "দৃশ্যকল্প-২ এ কোন ধরনের বিধেয়ক প্রকাশ পেয়েছে? ব্যাখ্যা করো।",
          "explanation": "দৃশ্যকল্প-২ এ বিধেয়কের উপলক্ষণ বিষয়টি প্রকাশ পেয়েছে। দৃশ্যকল্প-২ এ বর্ণিত ডক্টর আমিনুল ইসলাম একজন জ্ঞানী ও বিচক্ষণ ব্যক্তি। এখানে জ্ঞানী ও বিচক্ষণ পদ দুটি উপলক্ষণ। কারণ যেসব গুণ জাত্যর্থের অংশ নয় কিন্তু জাত্যর্থ থেকে অনিবার্যভাবে নিঃসৃত হয় তাকে উপলক্ষণ বলে। যেমন- 'বিচারক্ষমতা' গুণটি মানুষ পদের জাত্যর্থ নয় কিন্তু 'বুদ্ধিবৃত্তি' নামক জাত্যর্থ হতে অনিবার্যভাবে নিঃসৃত হয়। তাই বলা যায় যে, উদ্দীপকের দৃশ্যকল্প-২ এ উল্লেখিত জ্ঞানী ও বিচক্ষণ গুণ দুটি বিভেদক লক্ষণ থেকে নিঃসৃত হয়েছে। আর এ কারণেই দৃশ্যকল্প-২ বিধেয়কের উপলক্ষণকে নির্দেশ করেছে।"
        },
        {
          "label": "ঘ",
          "question": "দৃশ্যকল্প-১ এ কোন কোন বিধেয়কের নির্দেশ রয়েছে? আলোচনা করো।",
          "explanation": "দৃশ্যকল্প-১ এ জাতি ও উপজাতি বিধেয়কের নির্দেশ রয়েছে। জাতি হচ্ছে একটি বৃহত্তর শ্রেণি যা তার অধীনস্থ কয়েকটি ক্ষুদ্রতর শ্রেণির সাথে নির্ভরশীলতার সম্পর্ক প্রকাশ করে। অন্যদিকে উপজাতি হচ্ছে একটি ক্ষুদ্রতর শ্রেণি যা অন্তর্ভুক্ত হয় কোনো বৃহত্তর শ্রেণির সাথে। তাই বলা হয়, জাতি ও উপজাতি উভয়ই শ্রেণিবাচক ও সাপেক্ষ পদ। একটির সাথে অন্যটি অস্তিত্বের দিকে থেকে নির্ভরশীল। জাতি হলো উপজাতির তুলনায় বৃহত্তর শ্রেণি, উপজাতি হলো জাতির তুলনায় ক্ষুদ্রতর শ্রেণি। উদ্দীপকের দৃশ্যকল্প-১ এ বলা হয়েছে, সকল শিক্ষক হয় মানুষ। এখানে মানুষ পদের ব্যক্ত্যর্থ বেশি হওয়ার কারণে এটি হলো জাতি। অন্যদিকে শিক্ষক পদের ব্যক্ত্যর্থ তুলনামূলক কম হওয়ার কারণে এটি হলো উপজাতি। পরিশেষে বলা যায়, জাতি ও উপজাতি দুটি ভিন্ন বিষয়। ভিন্নতার কারণে • উভয়ের মধ্যে পার্থক্য বিদ্যমান। তবে সাপেক্ষ পদ হওয়ার কারণে উভয়ের মধ্যে পারস্পরিক সম্পর্ক রয়েছে।"
        }
      ]
    },
    {
      "number": "6",
      "uddipok": "উদ্দীপক-১: মানুষ হয় বুদ্ধিবৃত্তিসম্পন্ন প্রাণী। উদ্দীপক-২: ড. জি. সি. দেব ১৯০৭ খ্রিঃ ১ ফেব্রুয়ারি জন্মগ্রহণ করেন। তিনি ছিলেন দয়ালু, দানবীর ও পরোপকারী।",
      "tag": "DIN.B 24",
      "sub_questions": [
        {
          "label": "ক",
          "question": "বিধেয়ক কত প্রকার?",
          "explanation": "বিধেয়ক পাঁচ প্রকার।"
        },
        {
          "label": "খ",
          "question": "বিধেয় ও বিধেয়ক এক নয় কেন?",
          "explanation": "বিধেয় হলো যুক্তিবাক্যের একটি পদ; আর বিধেয়ক এক প্রকার সম্পর্ক। তাই বিধেয় ও বিধেয়ক এক নয়। কোনো যুক্তিবাক্যের উদ্দেশ্য পদ সম্পর্কে যা কিছু স্বীকার বা অস্বীকার করা হয় তাকে বিধেয় বলে। আর কোনো সদর্থক যুক্তিবাক্যের উদ্দেশ্য পদের সাথে বিধেয় পদের যে সকল সম্পর্ক থাকতে পারে, সেই সকল সম্পর্ককে বিধেয়ক বলে। সুতরাং, দেখা যাচ্ছে যে, বিধেয় একটি পদ; আর বিধেয়ক এক প্রকার সম্পর্ক। তাই বিধেয় ও বিধেয়ক এক নয়।"
        },
        {
          "label": "গ",
          "question": "উদ্দীপক-১ এ 'বুদ্ধিবৃত্তি' দ্বারা যে বিধেয়কের নির্দেশ করে তার ব্যাখ্যা দাও।",
          "explanation": "উদ্দীপক-১ এ 'বুদ্ধিবৃত্তি' গুণটি হলো বিভেদক লক্ষণ। সাধারণ অর্থে বিভেদক লক্ষণ বলতে বিভেদ করার লক্ষণ বা গুণকে বোঝায়। যে গুণ বা গুণাবলি একই জাতির অন্তর্ভুক্ত একটি উপজাতিকে অপরাপর উপজাতি থেকে পৃথক করে সে গুণ বা গুণাবলিকে লক্ষণ বা বিভেদক লক্ষণ বলা হয়। আমরা জানি, মানুষসহ গরু, ছাগল, বিড়াল, কুকুর প্রভৃতি উপজাতি 'জীব' জাতির অন্তর্ভুক্ত। এখানে অন্যান্য জীবের মত মানুষের মধ্যে জীববৃত্তি গুণটি রয়েছে। এদিক থেকে মানুষের সাথে অপরাপর জীবের একটা মিল রয়েছে। কিন্তু মানুষের মধ্যে আরও একটি গুণ আছে যা অন্যান্য জীবের মধ্যে নেই। সেটির নাম হলো 'বুদ্ধিবৃত্তি'। এ গুণটি মানুষ উপজাতিকে জীব জাতির অন্তর্ভুক্ত অপরাপর উপজাতি থেকে পৃথক করে রেখেছে। সুতরাং 'বুদ্ধিবৃত্তি' গুণটি মানুষ উপজাতির লক্ষণ বা বিভেদক লক্ষণ।"
        },
        {
          "label": "ঘ",
          "question": "উদ্দীপক-২ এ নির্দেশিত বিধেয়কদ্বয় পাঠ্যবইয়ের আলোকে বিশ্লেষণ করো।",
          "explanation": "উদ্দীপক-২ এ ড. জি. সি দেবের জন্মতারিখ ব্যক্তিগত অবিচ্ছেদ্য অবান্তর লক্ষণ এবং চারিত্রিক গুণাবলি ব্যক্তিগত বিচ্ছেদ্য অবান্তর লক্ষণকে নির্দেশ করে। যে অবান্তর লক্ষণ কোনো ব্যক্তি বিশেষের মধ্যে অপরিবর্তনীয়ভাবে বিদ্যমান থাকে তাকে ব্যক্তিগত অবিচ্ছেদ্য অবান্তর লক্ষণ বলে। যেমন- ব্যক্তির জন্মস্থান, বংশ পরিচয় ইত্যাদি। আর যে অবান্তর লক্ষণ কোনো ব্যক্তি বিশেষের বেলায় সর্বদা বর্তমান থাকে না, মাঝে মাঝে পরিবর্তিত হয় তাকে ব্যক্তিগত বিচ্ছেদ্য অবান্তর লক্ষণ বলে। যেমন- ব্যক্তির পোশাক, রুচি, বাসস্থান ইত্যাদি। - উদ্দীপক-২ এ বলা হয়েছে, ড. জি. সি. দেব ১৯০৭ খ্রিষ্টাব্দের ১ ফেব্রুয়ারি জন্মগ্রহণ করেন। জন্মতারিখ ব্যক্তির সাথে সর্বদা অপরিবর্তনীয়ভাবে • বিদ্যমান থাকে। কোনোভাবেই ব্যক্তির জন্মসাল বা তারিখ পরিবর্তন সম্ভব নয়। তাই একে ব্যক্তিগত অবিচ্ছেদ্য অবান্তর লক্ষণ বলা যায়। অপরদিকে ড. জি. সি. দেবের চারিত্রিক গুণাবলি যেমন- দয়ালু, দানবীর ও পরোপকারী এগুলো ব্যক্তির পরিবর্তনযোগ্য গুণ। অর্থাৎ এগুলো বর্তমানে উপস্থিত থাকলেও ভবিষ্যতে উপস্থিত নাও থাকতে পারে। তাই একে আমরা বলবো ব্যক্তিগত বিচ্ছেদ্য অবান্তর লক্ষণ। সুতরাং, ব্যক্তিগত বিচ্ছেদ্য অবান্তর লক্ষণ ও ব্যক্তিগত অবিচ্ছেদ্য অবান্তর লক্ষণের মধ্যে মূল পার্থক্য হচ্ছে একটিকে ব্যক্তির ক্ষেত্রে পরিবর্তন করা যায় কিন্তু অন্যটিকে পরিবর্তন করা যায় না।"
        }
      ]
    },
    {
      "number": "7",
      "uddipok": "দৃষ্টান্ত-১: কিছু কুকুর নয় পোষাপ্রাণী। কিছু পোষাপ্রাণী নয় কুকুর। দৃষ্টান্ত-২: সকল বাঙালি হন অতিথি পরায়ণ। আহনাফ হন একজন বাঙালি। আহনাফ হন অতিথি পরায়ণ। দৃষ্টান্ত-৩: বানর হয় চতুষ্পদ প্রাণী। হরিণ হয় চতুষ্পদ প্রাণী। খরগোশ হয় চতুষ্পদ প্রাণী। সকল পশু হয় চতুষ্পদ প্রাণী।",
      "tag": "DIN.B 24",
      "sub_questions": [
        {
          "label": "ক",
          "question": "অনুমান কী?",
          "explanation": "জানা বিষয়ের ওপর ভিত্তি করে কোনো অজানা বিষয় সম্বন্ধে জ্ঞান লাভের মানসিক প্রক্রিয়াই হলো অনুমান।"
        },
        {
          "label": "খ",
          "question": "অমাধ্যম অনুমান কী যথার্থ অনুমান?",
          "explanation": "না, অনুমানের মূল বৈশিষ্ট্য না থাকায় অমাধ্যম অনুমান যথার্থ অনুমান নয়। যে অবরোহ অনুমানে একটিমাত্র আশ্রয়বাক্য থেকে সিদ্ধান্ত অনুমান করা হয় তাকে অমাধ্যম অনুমান বলে। এতে একটি আশ্রয়বাক্য থেকে সিদ্ধান্ত অনুমান করা হয় বলে জানা থেকে অজানায় গমনের কোনো সুযোগ নেই। ফলে সিদ্ধান্ত থেকে নতুন কোনো তথ্য পাওয়া যায় না।. অর্থাৎ সিদ্ধান্তে আশ্রয়বাক্যের পুনরুক্তি হয় মাত্র। এ কারণে বলা হয়, অমাধ্যম অনুমান যথার্থ অনুমান নয়।"
        },
        {
          "label": "গ",
          "question": "দৃষ্টান্ত-১ এ কোন ধরনের অনুপপত্তি ঘটেছে? ব্যাখ্যা করো।",
          "explanation": "দৃষ্টান্ত-১ এ ০ যুক্তিবাক্যের অবৈধ আবর্তনজনিত অনুপপত্তি ঘটেছে। আবর্তন হলো অমাধ্যম অনুমানের একটি বিশেষ প্রকারভেদ যেখানে আশ্রয়বাক্যের গুণের পরিবর্তন না করে আশ্রয়বাক্যের উদ্দেশ্য ও বিধেয়ের ন্যায়সঙ্গত স্থান পরিবর্তনের মাধ্যমে সিদ্ধান্ত অনুমিত হয়। আবর্তনের জন্য সুনির্দিষ্ট কিছু নিয়ম রয়েছে। আবর্তনের নিয়ম অনুযায়ী, ০ 'যুক্তিবাক্যের আবর্তন সম্ভব নয়। কেননা যুক্তিবাক্যের আবর্তন করতে গেলে এর অব্যাপ্য উদ্দেশ্য পদ বিধেয় পদ হিসেবে ব্যবহৃত হয় এবং ব্যাপ্য হয়ে যায়, যা আবর্তনের চতুর্থ নিয়মের বিরোধী। এই নিয়ম অনুসারে, আশ্রয়বাক্যের অব্যাপ্য পদ সিদ্ধান্তে ব্যাপ্য হতে পারবে না। তাই নিয়ম লঙ্ঘন করে যুক্তিবাক্যের আবর্তন করলে তা অবৈধ হয়। উদ্দীপকের দৃষ্টান্ত-১ এ বর্ণিত, কিছু কুকুর নয় পোষাপ্রাণী। অতএব, কিছু পোষাপ্রাণী নয় কুকুর। এখানে আশ্রয়বাক্যের অব্যাপ্য পদ 'কিছু কুকুর' সিদ্ধান্তে গিয়ে ব্যাপ্য হয়েছে। ফলে আবর্তনের নিয়মের লঙ্ঘন হয়েছে। 'যেহেতু আবর্তনের নিয়ম অমান্য করে যুক্তিবাক্যের আবর্তন করা হয়েছে, তাই দৃষ্টান্ত-১ এ ০ যুক্তিবাক্যের অবৈধ আবর্তনজনিত অনুপপত্তি ঘটেছে।"
        },
        {
          "label": "ঘ",
          "question": "দৃষ্টান্ত-২ এবং দৃষ্টান্ত-৩ এ নির্দেশিত অনুমান দু'টির পার্থক্য বিশ্লেষণ করো।",
          "explanation": "উদ্দীপকে দৃষ্টান্ত-২ হলো অবরোহ অনুমান এবং দৃষ্টান্ত-৩ হলো আরোহ অনুমান। যে অনুমান প্রক্রিয়ায় সিদ্ধান্ত এক বা একাধিক আশ্রয়বাক্য থেকে অনিবার্যভাবে নিঃসৃত হয় এবং সিদ্ধান্তটি কখনোই আশ্রয়বাক্যের চেয়ে ব্যাপক হতে পারে না, তাকে অবরোহ অনুমান বলে। অন্যদিকে যে অনুমান প্রক্রিয়ায় কয়েকটি বিশেষ দৃষ্টান্তের ওপর নির্ভর করে একটি সার্বিক সিদ্ধান্ত নিঃসৃত হয়, তাকে আরোহ অনুমান বলে। আরোহ অনুমানের সিদ্ধান্ত সবসময় সার্বিক হয়। কিন্তু অবরোহ অনুমানের সিদ্ধান্ত হয় বিশেষ। অবরোহ অনুমানের সিদ্ধান্ত কোনো সময়ই আশ্রয়বাক্য থেকে বেশি ব্যাপক হয় না। কিন্তু আরোহ অনুমানের সিদ্ধান্ত সব সময়ই বেশি ব্যাপক হয়। এছাড়াও অবরোহ অনুমানে আকারগত সত্যতা পরিলক্ষিত হয়, কিন্তু আরোহ অনুমানে আকারগত ও বস্তুগত উভয় সত্য পরিলক্ষিত হয়ে থাকে। দৃষ্টান্ত-২ এ অবরোহ অনুমানের সিদ্ধান্তটি আশ্রয়বাক্যের তুলনায় বেশি ব্যাপক নয়। কিন্তু দৃষ্টান্ত-৩ এ আরোহ অনুমানের সিদ্ধান্তটি সার্বিক, যা তার আশ্রয়বাক্যগুলোর তুলনায় ব্যাপক। দৃষ্টান্ত-২ এ আমরা সার্বিক থেকে বিশেষে উপনীত হয়েছি। কিন্তু দৃষ্টান্ত-৩ এ আমরা বিশেষ থেকে সার্বিকে উপনীত হয়েছি। সুতরাং, অবরোহ অনুমান ও আরোহ অনুমান উভয়েই অনুমানের দুটি দিক হলেও তাদের মধ্যে যথেষ্ট পার্থক্য বিদ্যমান।"
        }
      ]
    },
    {
      "number": "8",
      "uddipok": "যুক্তি-১: সকল পাখি হয় ডানাযুক্ত। .. সকল ডানাযুক্ত প্রাণী হয় পাখি। যুক্তি-২: সকল কবি হয় মানবিক। .. কোনো কবি নয় অ-মানবিক। যুক্তি-৩: সকল ফল হয় পুষ্টিকর। কাঁঠাল হয় একধরনের ফল। ... কাঁঠাল হয় পুষ্টিকর।",
      "tag": "DIN.B 24",
      "sub_questions": [
        {
          "label": "ক",
          "question": "অমাধ্যম অনুমান কী?",
          "explanation": "যে অবরোহ অনুমানে কেবল একটি আশ্রয়বাক্য থেকে সরাসরি সিদ্ধান্ত টানা হয় তাকে অমাধ্যম অনুমান বলে।"
        },
        {
          "label": "খ",
          "question": "'I' যুক্তিবাক্যের প্রতিবর্তন ব্যাখ্যা করো।",
          "explanation": "I যুক্তিবাক্যের প্রতিবর্তন করতে হয় O যুক্তিবাক্যে। I যুক্তিবাক্য বিশেষ যুক্তিবাক্য হওয়ায় তার প্রতিবর্তিত রূপ হবে বিশেষ যুক্তিবাক্য। অন্যদিকে । যুক্তিবাক্য যেহেতু সদর্থক যুক্তিবাক্য তাই প্রতিবর্তনের নিয়মানুসারে এর সিদ্ধান্ত বা প্রতিবর্তিত রূপ হবে নঞর্থক যুক্তিবাক্য। তাই দেখা যায়, । যুক্তিবাক্যের প্রতিবর্তন করতে হবে বিশেষ নঞর্থক যুক্তিবাক্যে, অর্থাৎ O যুক্তিবাক্যে। যেমন- I-কিছু মানুষ হয় সৎ (প্রতিবর্জনীয়) অতএব, ০- কিছু মানুষ নয় অসং (প্রতিবর্তিত)। এই দৃষ্টান্তে প্রতিবর্তনের কোনো নিয়ম লঙ্ঘন করা হয়নি। তাই । যুক্তিবাক্যের প্রতিবর্তন হবে যুক্তিবাক্যে"
        },
        {
          "label": "গ",
          "question": "যুক্তি-১ এ কোন ধরনের অনুপপত্তি ঘটেছে? ব্যাখ্যা করো।",
          "explanation": "যুক্তি-১ এ যুক্তিবাক্য অবৈধ সরল আবর্তনজনিত অনুপপত্তি ঘটেছে। যে আবর্তনে আবর্তনীয়ের এবং আবর্তিতের (আশ্রয়দাক্য ও সিদ্ধান্তের) পরিমাণ একই থাকে তাকে সরল আবর্তন বলে। অর্থাৎ সরল আবর্তনে আবর্তনীয় সার্বিক হলে আবর্তিত সার্বিক হয়। আবার আবর্তনীয় বিশেষ হলে আবর্তিত বিশেষ হয়। তবে আবর্তনীয়ের কোনো অব্যাপ্য পদকে আবর্তিতে ব্যাপ্য করা যাবে না। উদ্দীপকের যুক্তি-১ এ বর্ণিত, 'সকল পাখি হয় ডানাযুক্ত'। অতএব, সকল ডানাযুক্ত প্রাণী হয় পাখি। এখানে আবর্তনীয় বা সার্বিক আশ্রয়বাক্য থেকে আবর্তিত বা সার্বিক সিদ্ধান্ত নেওয়া হয়েছে। সিদ্ধান্তটি সার্বিক হওয়ার কারণে আশ্রয়বাক্যের ব্যাপ্য উদ্দেশ্য পদটি সিদ্ধান্তে অব্যাপ্য হয়েছে। আবার অব্যাপ্য বিধেয় পদটি সিদ্ধান্তে এসে ব্যাপ্য হয়েছে। যার ফলে আবর্তনের চতুর্থ নিয়মটি লঙ্ঘিত হয়েছে। তাই বলা যায়, উদ্দীপকের যুক্তি-১ অবৈধ সরল আবর্তনজনিত অনুপপত্তিকে নির্দেশ করে।"
        },
        {
          "label": "ঘ",
          "question": "যুক্তি-২ এবং যুক্তি-৩ এ নির্দেশিত অবরোহ অনুমান দু'টির পার্থক্য বিশ্লেষণ করো।",
          "explanation": "যুক্তি-২ এবং যুক্তি-৩ এ যথাক্রমে অমাধ্যম অনুমান এবং মাধ্যম অনুমান নির্দেশিত হয়েছে। যে অবরোহ অনুমানে একটিমাত্র আশ্রয়বাক্য থেকে সিদ্ধান্ত সরাসরি অনুমিত হয়, তাকে অমাধ্যম অনুমান বলে। অন্যদিকে, যে অবরোহ অনুমানে একাধিক আশ্রয়বাক্য থেকে সিদ্ধান্তটি অনুমিত হয় তাকে মাধ্যম অনুমান বলে। অমাধ্যম অনুমানে সিদ্ধান্ত নেয়ার জন্য একাধিক আশ্রয়বাক্যের প্রয়োজন হয় না। কিন্তু মাধ্যম অনুমানে সিদ্ধান্ত নেওয়ার জন্য একাধিক আশ্রয়বাক্যের প্রয়োজন হয়। অধিকাংশ যুক্তিবিদের মতে, অমাধ্যম অনুমান প্রকৃত অনুমান যায়। অন্যদিকে সব যুক্তিবিদের মতে, মাধ্যম অনুমান হলো প্রকৃত অনুমান। উদ্দীপকের যুক্তি-২ এ বর্ণিত, 'সকল কবি হয় মানবিক। অতএব, কোনো কবি নয় অ-মানবিক।' এখানে একটি আশ্রয়বাক্য থেকে সিদ্ধান্ত নিঃসৃত হয়েছে। তাই এটি অমাধ্যম অনুমানের নির্দেশক। অন্যদিকে যুক্তি-৩ এ দেখা যায়, 'সকল ফল হয় পুষ্টিকর। কাঁঠাল হয় এক ধরনের ফল। অতএব, কাঁঠাল হয় পুষ্টিকর।' এখানে দুটি আশ্রয়বাক্যের ওপর ভিত্তি করে সিদ্ধান্ত গ্রহণ করা হয়েছে। তাই এটি একটি মাধ্যম অনুমান। আলোচনা শেষে বলা যায়, মাধ্যম এবং অমাধ্যম অনুমানের মধ্যে পার্থক্য থাকলেও তারা উভয়ই অবরোহ অনুমানের প্রকরণ।"
        }
      ]
    },
    {
      "number": "9",
      "uddipok": "যুক্তি-১: কোনো জীব নয় অমর। সকল গরু হয় জীব। .. কোনো গরু নয় অমর। যুক্তি-২: কোনো কোকিল নয় সাদা। সকল কোকিল হয় পাখি। .. কোনো পাখি নয় সাদা।",
      "tag": "DIN.B 24",
      "sub_questions": [
        {
          "label": "ক",
          "question": "মাধ্যম অনুমান কী?",
          "explanation": "যে অনুমানে একাধিক আশ্রয়বাক্য থেকে সিদ্ধান্তে উপনীত হওয়া যায় তাকে মাধ্যম অনুমান বলে।"
        },
        {
          "label": "খ",
          "question": "চতুষ্পদী অনুপপত্তি বলতে কী বোঝ?",
          "explanation": "সহানুমানে তিনটির বেশি পদ ব্যবহার করলে যে অনুপপত্তি ঘটে তাকে চতুষ্পদী অনুপপত্তি বলে। সহানুমানের একটি যুক্তিতে তিনটি এবং কেবলমাত্র তিনটি পদ থাকে। আর সহানুমানে প্রত্যেকটি পদ দুইবার করে ব্যবহৃত হয়। সহানুমানের নিয়ম অনুযায়ী, সহানুমানে তিনটির অধিক পদ ব্যবহৃত হতে পারে না। যদি কোনো কারণে সহানুমানের নিয়ম অমান্য করে সহানুমানে তিনটির অধিক পদ ব্যবহার করা হয় তাহলে সহানুমানে অনুপপত্তির সৃষ্টি হয়। সহানুমানের এই অনুপপত্তিকে চতুষ্পদী অনুপপত্তি বলে।"
        },
        {
          "label": "গ",
          "question": "যুক্তি-১ কোন অনুমানকে নির্দেশ করে? ব্যাখ্যা করো।",
          "explanation": "উদ্দীপকের যুক্তি-১ সহানুমানকে নির্দেশ করে। সহানুমান এক বিশেষ প্রকার মাধ্যম অবরোহ অনুমান। এই অনুমানে দুটি আশ্রয়বাক্য থাকে। আর ঐ দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয়। তাই বলা যায়, যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। 'সহানুমান অবরোহ অনুমান বলে আশ্রয়বাক্য থেকে সিদ্ধান্ত বেশি ব্যাপক হয় না এবং এই অনুমানের লক্ষ্য থাকে আকারগত সত্যতা প্রতিষ্ঠা করা। যুক্তি-১ এ বর্ণিত- 'কোনো জীব নয় অমর। সকল গরু হয় জীব। অতএব, 'কোনো গরু নয় অমর'- এই অনুমানে দুটি আশ্রয়বাক্য আছে। ঐ দুটি আশ্রয়বাক্য থেকে সিদ্ধান্তটি অনিবার্যভাবে এসেছে। যা সহানুমানের অনুরূপ।"
        },
        {
          "label": "ঘ",
          "question": "যুক্তি-২ এ যে অনুপপত্তির সৃষ্টি হয়েছে তার ব্যাখ্যা দাও।",
          "explanation": "উদ্দীপকের যুক্তি-২ এ অপ্রধান আশ্রয়বাক্যের অব্যাপ্য পদ সিদ্ধান্তে ব্যাপ্য হওয়ার কারণে অবৈধ অপ্রধান পদজনিত অনুপপত্তি ঘটেছে। সহানুমানের একটি নিয়ম' হলো, যে পদ আশ্রয়বাক্যে ব্যাপ্য নয় সে পদ সিদ্ধান্তে ব্যাপ্য হবে না। অর্থাৎ সহানুমান অবরোহ অনুমান বলে সিদ্ধান্ত কখনও আশ্রয়বাক্যগুলো অপেক্ষা বেশি ব্যাপক হতে পারে না। ফলে কোনো পদ আশ্রয়বাক্যে আংশিক ব্যক্ত্যর্থ গৃহীত হয়ে থাকলে সিদ্ধান্তে পূর্ণ ব্যক্ত্যর্থ গৃহীত হতে পারে না। এ নিয়ম লঙ্ঘন করলে 'অবৈধ ব্যাপ্যতাজনিত অনুপপত্তি' (Fallacy of Illicit Process) ঘটে। অবৈধ ব্যাপ্যতাজনিত অনুপপত্তি দু'রকম; যথা- (১) অবৈধ প্রধান পদ জনিত অনুপপত্তি (Fallacy of Illicit Major) এবং (২) অবৈধ অপ্রধান পদ জনিত অনুপত্তি (Fallacy of Illicit Minor) | উদ্দীপকে যুক্তি-২ এ বর্ণিত, 'কোনো কোকিল নয় সাদা। সকল কোকিল হয় পাখি। অতএব 'কোনো পাখি নয় সাদা।' এই যুক্তিতে অপ্রধান আশ্রয়বাক্যে অপ্রধান পদটি (পাখি) অব্যাপ্য কিন্তু সিদ্ধান্তে তা ব্যাপ্য হয়েছে যা সহানুমানের নিয়ম বিরোধী। তাই এই যুক্তিতে অবৈধ অপ্রধান পদজনিত অনুপপত্তি ঘটেছে। পরিশেষে বলা যায়, সহানুমানে আশ্রয়বাক্যের কোনো অব্যাপ্য পদ সিদ্ধান্তে ব্যাপ্য হয় না। কিন্তু উদ্দীপকের যুক্তি-২ এ সহানুমানের এই দিকটি লঙ্ঘন করা হয়েছে বলেই অবৈধ অপ্রধান পদজনিত অনুপপত্তি ঘটেছে।"
        }
      ]
    },
    {
      "number": "10",
      "uddipok": "",
      "tag": "DIN.B 24",
      "sub_questions": [
        {
          "label": "ক",
          "question": "আরোহের ভিত্তি কী?",
          "explanation": "আরোহ অনুমান যেসব বিষয়ের ওপর নির্ভর করে প্রকাশিত হয়ে থাকে সেসব বিষয় হলো আরোহ অনুমানের ভিত্তি।"
        },
        {
          "label": "খ",
          "question": "আরোহের 'কূটাভাস' বলতে কী বোঝ?",
          "explanation": "আরোহের কূটাভাস হচ্ছে আরোহের আপাত অসঙ্গত মতবাদ। যুক্তিবিদ মিল প্রকৃতির নিয়মানুবর্তিতা নীতিকে আরোহের ভিত্তি বলে মনে করেন। তিনি বলেন, প্রতিটি অরোহের ক্ষেত্রে এ নীতিটি অবশ্য স্বীকার্য। এ নীতি ছাড়া কোনো প্রকার আরোহ অনুমানই সম্ভব নয়। আবার এ নীতির উৎস সম্পর্কে মিল বলেন, আমরা অভিজ্ঞতা অর্জন করতে গিয়ে যে বিশেষ দৃষ্টান্তগুলো সংগ্রহ করি তা প্রকৃতির নিয়মানুবর্তিতা নীতি থেকে পেয়ে থাকি। অর্থাৎ অবৈজ্ঞানিক আরোহ হলো প্রকৃত জ্ঞানের উৎস। বস্তুত এ দিকটিতে বৈজ্ঞানিক অনুমানের আদর্শকে অস্বীকার করা হয়েছে। এ কারণে অসঙ্গত এ মতবাদকে আরোহের কূটাভাস বলা হয়।"
        },
        {
          "label": "গ",
          "question": "ছক-২ এ কার্য-সংক্রান্ত কোন বিষয়টি নির্দেশ করেছে? ব্যাখ্যা করো",
          "explanation": "ছক-২ এর চিত্রটি ভিন্ন জাতীয় কার্যসংমিশ্রণকে নির্দেশ করেছে। যখন একাধিক কারণ একসাথে কাজ করার ফলে একটি মিশ্রকার্য, উৎপন্ন হয় এবং মিশ্রকার্যটি যদি কারণগুলো থেকে ভিন্নজাতীয় হয় তাহলে এ কার্য সংমিশ্রণকে ভিন্নজাতীয় কার্যসংমিশ্রণ বলে। যেমন- অক্সিজেন ও হাইড্রোজেন দুটি ভিন্নজাতীয় গ্যাস। এই দুটি গ্যাসকে নির্দিষ্ট অনুপাতে একসাথে মেশালে পানি উৎপন্ন হয়। তাই পানি একটি মিশ্রকার্য। আবার পানিতে অক্সিজেন বা হাইড্রোজেনের কোনো গুণাগুণ বর্তমান থাকে না। অর্থাৎ কার্যটি ভিন্ন রকমের। এই রকম কার্য সংমিশ্রণকে ভিন্নজাতীয় কার্য সংমিশ্রণ বলে। উদ্দীপকের 'ছক-২'-এ দেখানো হয়েছে পানি, লেবুর রস, চিনি ও লবণ এসব ভিন্ন ভিন্ন উপাদানের সমন্বয়ে শরবত তৈরি হয়। অর্থাৎ এখানে অনেকগুলো স্বতন্ত্র কারণের মিলিত কার্য ভিন্ন জাতীয়। তাই উদ্দীপকের 'ছক-২'-এর মাধ্যমে ভিন্ন জাতীয় কার্যসংমিশ্রণ নির্দেশিত হয়েছে।"
        },
        {
          "label": "ঘ",
          "question": "ছক-১ এ খালিঘরে নির্দেশিত ধারণাটির ব্যাখ্যা দাও।",
          "explanation": "হুক-১ এর খালিঘরে নির্দেশিত ধারণাটি হলো প্রকৃতির নিয়মানুবর্তিতা নীতি। প্রকৃতির নিয়মানুবর্তিতা নীতি একটি সার্বিক নিয়ম। বিশ্বজগতের মধ্যে যা কিছু আছে এবং যা কিছু ঘটে সবই এ নিয়মের অধীন। এ নীতি অনুসারে, জগতের সবকিছু ধারাবাহিকভাবে এবং সুশৃঙ্খলভাবে ঘটে যাচ্ছে। কোনো কিছুরই এ সর্বব্যাপক নিয়মের বাইরে অবস্থান করা সম্ভব নয়। ফলে জগতের বা প্রকৃতির সার্বিক কাজকর্ম ও গতিবিধি সবসময় একইরূপে পরিচালিত হচ্ছে এবং প্রকৃতির সামগ্রিক রূপ অপরিবর্তিত থেকে যাচ্ছে। প্রকৃতি হচ্ছে পরস্পর সংযুক্ত অংশসমূহের একটি সমষ্টি। এখানে অংশ সমগ্র দ্বারা এবং সমগ্র অংশ দ্বারা পরিচালিত। বিভিন্ন বিভাগের জন্য বিভিন্ন নিয়ম থাকলেও তাদের মধ্যে কোনো দ্বন্দ্ব নেই। এ সব ভিন্ন ভিন্ন নিয়ম একই অখণ্ড নিয়মের অন্তর্ভুক্ত। যুক্তিবিদ ওয়েলটন-এর মতে, প্রকৃতি হচ্ছে এক অখণ্ড সমষ্টি। বিভিন্ন বিভাগের ঘটনাবলি ভিন্ন ভিন্ন নিয়মের মাধ্যমে নয় বরং একটিমাত্র সার্বিক নিয়মের মাধ্যমে পরিচালিত। সেটি হচ্ছে প্রকৃতির নিয়মানুবর্তিতা নীতি। তাই তিনি প্রকৃতির নিয়মানুবর্তিতাকে প্রকৃতির ঐক্য নামে অভিহিত করেছেন। পরিশেষে বলা যায়, প্রকৃতি হচ্ছে একটি নিয়মের রাজত্ব। এখানে সবকিছুই নিয়মকানুন অনুসারে ঘটে। এ কারণে প্রকৃতি বিশৃঙ্খলা নয় বরং একটি শৃঙ্খলা।"
        }
      ]
    },
    {
      "number": "11",
      "uddipok": "",
      "tag": "DIN.B 24",
      "sub_questions": [
        {
          "label": "ক",
          "question": "কারণ কী?",
          "explanation": "কারণ হলো কার্যের অপরিবর্তনীয়, শর্ত নিরপেক্ষ পূর্ববর্তী ঘটনা ও সংশ্লিষ্ট অবস্থাবলির সমষ্টি"
        },
        {
          "label": "খ",
          "question": "কারণ ও শর্ত এক নয় কেন?",
          "explanation": "কারণ ও শর্ত এক নয়। কোনো ঘটনার পূর্ববর্তী অপরিবর্তনীয় ও শর্তনিরপেক্ষ ঘটনা বা ঘটনাবলির সমষ্টি হলো কারণ। কারণ হলো সকল প্রকার শর্তের সমষ্টি। অর্থাৎ সদর্থক ও নঞর্থক সকল প্রকার শর্তের সমষ্টি হলো কারণ। আর কারণ হিসেবে গৃহীত ঘটনাসমূহের প্রত্যেকটি অংশ হলো এক একটি শর্ত। সুতরাং কারণ হলো সমগ্র এবং শর্ত হলো কারণের অংশ। যেহেতু অংশ এবং সমগ্র সমান হতে পারে না, তাই কারণ ও শর্ত এক নয়।"
        },
        {
          "label": "গ",
          "question": "উদ্দীপকে কারণ সংক্রান্ত কোন মতবাদকে নির্দেশ করেছে? ব্যাখ্যা করো।",
          "explanation": "উদ্দীপকে কারণ সংক্রান্ত বহুকারণবাদ মতাবাদটি নির্দেশিত হয়েছে। কার্যকরণ নিয়ম অনুযায়ী কারণ ও কার্যের মধ্যে আবশ্যিক সম্পর্ক বিদ্যমান। অর্থাৎ কারণই কার্যকে সংঘটিত করে। আর প্রতিক্ষেত্রে একই কারণ একই কার্য উৎপন্ন করে। এভাবেই বিবেচনা করা হয় যে, প্রতিটি কার্যের কেবল একটি কারণ রয়েছে। কিন্তু অনেক সময় দেখা যায় যে, কোনো একটি কার্যের একাধিক কারণ বিদ্যমান। এভাবে যখন কোনো কার্যের একাধিক কারণ আছে বলে মনে করা হয় তখন তাকে বহুকারণ বলা হয়। আর কোনো কার্যের বহুকারণ সংক্রান্ত এই মতবাদটিকে বহুকারণবাদ বলা হয়। বহুকারণবাদ অনুযায়ী কোনো একটি কার্যের কারণ একটি নয়, বিভিন্ন কারণ রয়েছে। উদ্দীপকে 'বিনোদন' নামক কার্যের কারণ হিসেবে সিনেমা, নাটক, কৌতুক, সংগীত, নৃত্য, আবৃত্তির বিষয় উল্লেখ করা হয়েছে। অর্থাৎ এখানে 'বিনোদন' নামক কার্যের বিভিন্ন কারণ আছে বলে দেখানো হয়েছে। তাই বলা যায়, উদ্দীপকের মাধ্যমে বহুকারণবাদ মতবাদটি নির্দেশিত হয়েছে।"
        },
        {
          "label": "ঘ",
          "question": "উদ্দীপকে নির্দেশিত মতবাদটি কী সমর্থনযোগ্য? বিশ্লেষণ করো",
          "explanation": "উদ্দীপকের মাধ্যমে বহুকারণবাদ মতবাদটি নির্দেশিত হয়েছে। বিভিন্ন দিক থেকে বিচার করলে বহুকারণরাদ কোনো সমর্থনযোগ্য মতবাদ নয়। উদ্দীপকে 'বিনোদন' নামক কার্যের কারণ হিসেবে সিনেমা, নাটক, কৌতুক, সংগীত, নৃত্য, আবৃত্তির মতো বিভিন্ন বিষয় দেখানো হয়েছে। অর্থাৎ এখানে একটি কার্যের বিভিন্ন কারণ আছে বলে উপস্থাপন করা হয়েছে। তাই উদ্দীপকের মাধ্যমে বহুকারণবাদ নির্দেশিত হয়েছে। বিভিন্ন মানদণ্ডে কার্যকারণ নিয়ম অনুযায়ী বহুকারণবাদ গ্রহণযোগ্য নয়। কার্যকরণ নিয়ম একটি প্রতিষ্ঠিত স্বতঃসিদ্ধ নিয়ম। এই নিয়ম অনুযায়ী জগতের প্রতিটি ঘটনাই কার্যকারণ শৃঙ্খলে যুক্ত এবং প্রতিটি কার্যের একটি নির্দিষ্ট কারণ রয়েছে। তাই কার্যকরণ নিয়ম মেনে নিলে বহুকারণবাদ গ্রহণযোগ্য নয়। পাশাপাশি কারণের মতো কার্যকেও বিশিষ্ট ঘটনা হিসেবে গ্রহণ করলে বহুকারণবাদ গ্রহণযোগ্য নয়। বহুকারণবাদে একই কার্যের বিভিন্ন ধরনকে একই কার্য বলে মনে করা হয়। তাই কারণের মতো কার্যকেও যদি বিশিষ্ট ঘটনা হিসেবে গ্রহণ করা হয় তাহলে বহুকারণবাদকে গ্রহণ করা যায় না। এছাড়া কারণের সার্বিকীকরণ করলেও বহুকারণবাদ মিথ্যা প্রতিপন্ন হয়। কেননা বহুকারণবাদে কার্যকে সাধারণভাবে গ্রহণ করে বিভিন্ন কারণের ফল হিসেবে একই কার্যকে গ্রহণ করা হয়। অর্থাৎ এখানে কারণের সার্বিকীকরণ করা হয় না কিন্তু কার্যের সার্বিকীকরণ করা হয়। তাই কার্যের মতো কারণের সার্বিকীকরণ করলে বহুকারণবাদ মিথ্যা প্রতিপন্ন হয়। পরিশেষে বলা যায় যে, বহুকারণবাদে একটি কার্যের বিভিন্ন কারণ আছে বলে উপস্থাপন করা হয়। কিন্তু কার্যকরণ নিয়মসহ বিভিন্ন দিক বিবেচনা করলে বহুকারণবাদ কোনো সমর্থনযোগ্য মতবাদ নয়।"
        }
      ]
    }
  ]
}