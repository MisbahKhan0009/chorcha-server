{
  "title": "সিলেট বোর্ড ২০২২",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "মুশফিক তার বন্ধু ফারহানের নিকট পরামর্শ চাইল কোন পেশায় গেলে সফল মানুষ হওয়া যাবে। ফারহান বললো, যে কোনো বিষয়েরই কিছু নির্ধারিত ও সুশৃঙ্খল পদ্ধতি এবং নিয়ম-কানুন রয়েছে প্রথমেই তা তোমাকে জানতে হবে। ফারহানের কথা শুনে মুশফিক বললো, যে কোনো বিষয়ের কেবলমাত্র পদ্ধতি ও নিয়ম-কানুন জানলেই হবে না, সেই সাথে উক্ত পদ্ধতি ও নিয়ম-কানুন বাস্তবে প্রয়োগ করার সুশৃঙ্খল কৌশল জানতে হবে এবং সে অনুযায়ী কাজ করতে হবে।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "অবৈধ যুক্তি থেকে বৈধ যুক্তিকে পৃথক করার পদ্ধতি ও নীতিসমূহের একটি বিশিষ্ট বিদ্যা হলো যুক্তিবিদ্যা।"
        },
        {
          "label": "খ",
          "question": "",
          "explanation": "একটি আদর্শ বা মানদণ্ডের ভিত্তিতে নিজস্ব বিষয়বস্তু মূল্যায়ন করে বিধায় যুক্তিবিদ্যা আদর্শনিষ্ঠ বিজ্ঞান । যে বিজ্ঞান কোনো আদর্শের ভিত্তিতে নিজস্ব বিষয়বস্তুর মূল্যায়ন করে তাকে আদর্শনিষ্ঠ বিজ্ঞান বলে। যুক্তিবিদ্যা সত্যের আদর্শের ভিত্তিতে বৈধ যুক্তি পদ্ধতির নিয়মাবলি আবিষ্কার করে এবং এই নিয়মাবলির আলোকে সেগুলোর মূল্য নিরূপণ করে।তাই বলা যায়, যুক্তিবিদ্যা একটি আদর্শনিষ্ঠ বিজ্ঞান।"
        },
        {
          "label": "গ",
          "question": "",
          "explanation": "উদ্দীপকের ফারহানের বক্তব্যের মাধ্যমে বিজ্ঞান বিষয়টি নির্দেশিত হয়েছে। বিজ্ঞানের সাথে যুক্তিবিদ্যার বিভিন্ন দিক থেকে সম্পর্ক রয়েছে।তা ব্যাখ্যা করা হলো- বস্তুগত বা আকারগতভাবে গবেষণাযোগ্য কোনো সুনির্দিষ্ট বিষয়বস্তু সম্পর্কে সুশৃঙ্খল ও সুসংবদ্ধ জ্ঞানকে বিজ্ঞান বলে। বিজ্ঞানের বিশেষ বা সুনির্দিষ্ট বিষয়বস্তু রয়েছে এবং সেই বিষয়বস্তুর আলোচনার পদ্ধতি হয় সুশৃঙ্খল । বিজ্ঞানের মতো যুক্তিবিদ্যার আলোচনা পদ্ধতিও সুশৃঙ্খল । উদ্দীপকের ফারহান যে কোনো বিষয়ের নির্ধারিত ও সুশৃঙ্খল পদ্ধতি এবং নিয়ম-কানুনের উল্লেখ করেছে। এই বিষয়গুলো বিজ্ঞানের বৈশিষ্ট্য বিধায় ফারহানের বক্তব্যের মাধ্যমে বিজ্ঞান নির্দেশিত হয়েছে। আর যুক্তিবিদ্যাও বিজ্ঞানের সাথে বিভিন্ন দিক থেকে সম্পর্কিত।তাই বলা যায়,উদ্দীপকের ফারহানের বক্তব্যে নির্দেশিত বিষয়টির সাথে অর্থাৎ বিজ্ঞানের সাথে যুক্তিবিদ্যার সম্পর্ক রয়েছে।"
        },
        {
          "label": "ঘ",
          "question": "",
          "explanation": "উদ্দীপকের মুশফিকের বক্তব্যে কলাবিদ্যা এবং ফারহানের বক্তব্যের মাধ্যমে বিজ্ঞানের বিষয়টি নির্দেশিত হয়েছে। নিচে কলাবিদ্যা ও বিজ্ঞানের সাথে যুক্তিবিদ্যার পারস্পারিক সম্পর্ক আলোচনা করা হলো- যুক্তিবিদ্যার প্রকৃতি পর্যালোচনা করলে দেখা যায় যে, যুক্তিবিদ্যা কলা ও বিজ্ঞান উভয়ই ।উদ্দীপকের মুশফিক তার বক্তব্যে একটি বিষয়ের নিয়মকানুন ও পদ্ধতি বাস্তবে প্রয়োগের বিষয়টি উল্লেখ করেছে। তাই মুশফিকের বক্তব্যের মাধ্যমে কলাবিদ্যার দিকটি নির্দেশিত হয়েছে। আর ফারহান তার বক্তব্যে একটি বিষয়ের নির্ধারিত নিয়মকানুন ও সুশৃঙ্খল পদ্ধতির উল্লেখ করেছে। তাই ফারহানের বক্তব্যের মাধ্যমে বিজ্ঞানের দিকটি নির্দেশিত হয়েছে। আর বিজ্ঞান ও কলার সাথে যুক্তিবিদ্যার সম্পর্ক আছে। যুক্তিবিদ্যার বিজ্ঞানের মতো সুনির্দিষ্ট বিষয়বস্তু আলোকে যুক্তির বৈধতা- অবৈধতা নির্ণয়ক করে বুঝায়। পাশাপাশি যুক্তিবিদ্যা নিজস্ব বিষয়বস্তুকে আলোচনার জন্য কিছু নিয়ম নির্ধারণ করে এবং বিশেষ বিশেষ ক্ষেত্রে সূত্র প্রবর্তন করে। তাই যুক্তিবিদ্যাও একটি বিজ্ঞান। আবার, যুক্তিবিদ্যা যেসব নিয়মকানুন প্রণয়ন করে সেগুলো বাস্তবে প্রয়োগের কলাকৌশলও শিক্ষা দেয় । অর্থাৎ, যুক্তিবিদ্যা যেসব নিয়মকানুন ও পদ্ধতি প্রণয়ন করে সেগুলো বাস্তবে প্রয়োগযোগ্য। তাই যুক্তিবিদ্যাও একটি কলাবিদ্যা। সুতরাং, দেখা যাচ্ছে যে, যুক্তির মধ্যে বিজ্ঞান ও কলা উভয় দিকের বৈশিষ্ট্য বিদ্যমান থাকে । তাই বলা যায় যুক্তিবিদ্যা বিজ্ঞান ও কলা উভয়ই।"
        }
      ]
    },
    {
      "number": "2",
      "uddipok": "দৃষ্টান্ত-১: কালো, কাক, কৃষক   দৃষ্টান্ত-২: কিছু, খুব, প্রত্যেক দৃষ্টান্ত-৩ঃ বাহ! বাহ!, আহ!, সাবাশ",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "যে শব্দ বা শব্দ সমষ্টি কোনো যুক্তিবাক্যের উদ্দেশ্য অথবা বিধেয় হিসেবে ব্যবহৃত হয় বা ব্যবহারের উপযুক্ত সে শব্দ বা শব্দ সমষ্টিকে পদ বলে ।"
        },
        {
          "label": "খ",
          "question": "",
          "explanation": "সকল শব্দ পদ নয় কেননা প্রতিটি শব্দই যুক্তিবাক্যের উদ্দেশ্য বা বিধেয় রূপে ব্যবহৃত হতে পারে না । শব্দ হচ্ছে একটি অক্ষর বা কয়েকটি অক্ষরের সমষ্টি যা কোনো একটি অর্থ প্রকাশ করে। আর পদ হচ্ছে একটি শব্দ বা কয়েকটি শব্দের সমষ্টি যা কোনো একটি যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে। যেমন— মানুষ হয় মরণশীল। এ যুক্তিবাক্যে মানুষ ও মরণশীল শব্দ দুটি যথাক্রমে উদ্দেশ্য ও বিধেয় হওয়ায় তারা পদে পরিণত হয়েছে। কিন্তু হয় শব্দটি উদ্দেশ্য বা বিধেয় না হওয়ায় সেটি পদ নয়, কেবল শব্দ মাত্র । তাই অবস্থানগত ভিন্নতার কারণে বলা যায়, সকল শব্দ পদ নয় ।"
        },
        {
          "label": "গ",
          "question": "",
          "explanation": "দৃষ্টান্ত-২ এ নির্দেশিত শব্দগুলো সহ-পদ যোগ্য শব্দ।নিচে তা ব্যাখ্যা করা হলো-  যে শব্দ নিজে নিজে কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না কিন্তু পদযোগ্য শব্দের সাথে সংযুক্ত হয়ে পদ গঠন করতে পারে তাকে সহ-পদযোগ্য শব্দ বলে। অর্থাৎ, যে শব্দগুলো একা একা না হলেও পদযোগ্য শব্দের সাথে মিলিত হয়ে কোনো যুক্তিবাক্যের উদ্দেশ্য বা বিধেয়ের মধ্যে স্থান করে নিতে পারে তাকে সহ-যোগ্য শব্দ বলে। যেমন— এবং, টি, টা, যদি, তাহলে, একটি, খুব ইত্যাদি। দৃষ্টান্ত-২ এ উল্লিখিত শব্দসমূহ কিছু খুব , প্রত্যেক শব্দগুলো কোনো যুক্তিবাক্যের উদ্দেশ্য বা বিধেয় হিসেবে একা একা স্থান পায় না। যেমন— প্রত্যেক গোলাপ হয় সুগন্ধি। এখানে প্রত্যেক শব্দটি গোলাপ শব্দের সাথে যুক্ত হয়ে উদ্দেশ্য পদে স্থান পেয়েছে। তাই বলা যায় যে, দৃষ্টান্ত-২ এ নির্দেশিত শব্দগুলো সহ-পদ যোগ্য শব্দ ।"
        },
        {
          "label": "ঘ",
          "question": "",
          "explanation": "দৃষ্টান্ত-১ এ নির্দেশিত শব্দগুলো হলো পদযোগ্য শব্দ ও দৃষ্টান্ত-৩ এ নির্দেশিত শব্দগুলো হলো পদ-অযোগ্য শব্দ।নিচে এদের মধ্যে পার্থক্য আলোচনা করা হলো- যে শব্দ অন্য কোনো শব্দের সাহায্য ছাড়া নিজে নিজেই কোনো যুক্তিবাক্যের উদ্দেশ্য বা বিধেয় রূপে ব্যবহৃত হতে পারে তাকে পদযোগ্য শব্দ বলে। তেঁতুল হয় টক -এ যুক্তিবাক্যে তেতুল ও টক শব্দদ্বয় একা একাই যথাক্রমে উদ্দেশ্য ও বিধেয় রূপে ব্যবহৃত হয়েছে। যে শব্দ কখনই কোনো যুক্তিবাক্যের উদ্দেশ্য বা বিধেয়রূপে ব্যবহৃত হতে পারে না তাকে পদ-অযোগ্য শব্দ বলে । যেমন— হায়, আহা, ওহ্, মরি, মরি ইত্যাদি পদ অযোগ্য শব্দ। উদাহরণস্বরূপ— হায়! আমি হই গরিব। এখানে ‘হায়' শব্দটি ‘আমি হই গরিব' যুক্তিবাক্য থেকে বিচ্ছিন্নভাবে ব্যবহার করা হয়েছে। উদ্দীপকের দৃষ্টান্ত-১ এ উল্লেখ আছে— কালো, কাক, কৃষক। যা যুক্তিবাক্যের উদ্দেশ্য বা বিধেয় রূপে একা একা ব্যবহৃত হতে পারে। যেমন— সকল কাক হয় কালো। এ যুক্তিবাক্যে 'কাক' ও 'কালো'। স্বাধীনভাবে ব্যবহৃত হয়েছে। আবার দৃষ্টান্ত-২ এ উল্লেখ আছে-বাহ! বাহ!, আহ! সাবাশ, ওহ্!। এগুলো যুক্তিবাক্যে ব্যবহার করা যায়না। যেমন, ওহ্, ফুলটি হয় সুন্দর । এখানে, 'ওহ্' শব্দটি যুক্তিবাক্য 'ফুলটি হয় সুন্দর' হতে বিচ্ছিন্ন ভাবে ব্যবহৃত হয়েছে। সুতরাং, উদ্দীপকের দৃষ্টান্ত-১ ও দৃষ্টান্ত-৩ এর শব্দগুলো পদযোগ্য শব্দ ও পদ অযোগ্য শব্দকে নির্দেশ করেছে। উপরিউক্ত আলোচনার আলোকে বলা যায়, উদ্দীপকের প্রদত্ত ধারাগুলোর মধ্যে একমাত্র পার্থক্য হচ্ছে পদযোগ্য শব্দ যুক্তিবাক্যের উদ্দেশ্য এবং বিধেয় হিসেবে ব্যবহারযোগ্য। অন্যদিকে, পদ অযোগ্য শব্দ উদ্দেশ্য এবং বিধেয় রূপে ব্যবহারের উপযুক্ত নয়। অর্থাৎ পদযোগ্য শব্দ পদ কিন্তু পদ অযোগ্য শব্দ পদ নয়।"
        }
      ]
    },
    {
      "number": "3",
      "uddipok": "দৃশ্যকল্প-১: মতিন সাহেব তাঁর স্ত্রীকে বললেন, কোনো বস্তু সম্পর্কে জানতে যেমন তার সংখ্যার দিকটি আমাদের জানা প্রয়োজন হয় তেমনি সে বস্তুর সাধারণ ও আবশ্যকীয় গুণের দিকটিও জানা প্রয়োজন । দৃশ্যকল্প-২: সালাম সাহেব তার ছেলেকে বললেন, কোনো কিছুর পরিমাণগত পরিবর্তন ঘটলে তার গুণগত পরিবর্তনও ঘটে। যেমন: এক সময় গুড়ের উৎপাদন কম ছিল কিন্তু তখন গুড়ের গুণগত মান ভালো ছিল । অথচ বর্তমানে গুড়ের উৎপাদন অনেক বৃদ্ধি পেয়েছে কিন্তু গুড়ের গুণগত মান কমে যাচ্ছে।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "যে, পদ দ্বারা কোনো অস্তিত্বশীল বস্তুকে নির্দেশ করা হয় তাকে বস্তুবাচক পদ বলে।"
        },
        {
          "label": "খ",
          "question": "",
          "explanation": "জাত্যর্থ ও জাত্যর্থক শব্দ একই অর্থবোধক নয়। গুণগত দিক থেকে একটি পদ বস্তু বা ব্যক্তির যে সকল আবশ্যিক ও সাধারণ গুণকে বোঝায় সে সকল গুণকে ঐ পদের জাত্যর্থ বলে। যেমন- মানুষ পদের জাত্যর্থ হলো বুদ্ধিবৃত্তি ও জীববৃত্তি। এখানে গুণ দুটি মানুষ পদের আবশ্যিক ও সাধারণ গুণ। অপরপক্ষে, যে পদে ব্যক্ত্যর্থ ও জাত্যর্থ দুই-ই আছে তাকে জাত্যর্থক পদ বলে।"
        },
        {
          "label": "গ",
          "question": "",
          "explanation": "দৃশ্যকল্প-১ এ মতিন সাহেবের বক্তব্যে পদের ব্যক্ত্যর্থ ও জাত্যর্থের বিষয় দুটি নির্দেশিত হয়েছে।তা ব্যাখ্যা করা হলো- একটি পদ একই আর্থে যে বস্তু বা বস্তু সমূহের ওপর প্রযোজ্য হয় তাকে ঐ পদের ব্যক্ত্যর্থ বলে। অর্থাৎ, ব্যক্ত্যর্থ হলো পদের সংখ্যা, ব্যাপ্তি বা বিস্তৃতির দিক। যেমন- ফুল পদটির ব্যস্তার্থ হচ্ছে সব ফুল। কারণ ফুল পদ দ্বারা অতীত, বর্তমান, ভবিষ্যৎ-এর সব ফুল বোঝায় বা সকল মানুষের উপর পদটি প্রযোজ্য হয়। আবার একটি পদ যে আবশ্যিক বা সাধারণ গুণ বা গুণাবলি প্রকাশ করে সেই গুণ বা গুণাবলিকে উক্ত পদের জাত্যর্থ বলে। অর্থাৎ, জাত্যর্থ হলো পদের সাধারণ ও অপরিহার্য গুণাবলি। উদ্দীপকের দৃশ্যকল্প-১ এ মতিন সাহেবের বক্তব্যে বলা হয়েছে কোনো বস্তু সম্পর্কে জানতে যেমন তার সংখ্যার দিকটি আমাদের জানা প্রয়োজন হয় তেমনি সে বস্তুর সাধারণ ও আবশ্যকীয় গুণের দিকটিও জানা প্রয়োজন । তাই বলা যায়, উদ্দীপকের বিষয় দুটি ব্যক্ত্যর্থ ও জাত্যর্থকে নির্দেশ করেছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ সালাম সাহেবের বক্ত্যব্যে পদের ব্যার্থ ও জাত্যর্থ সম্পর্কে নির্দেশ করা হয়েছে। ব্যক্ত্যর্থ কোনো বস্তু বা বিষয়কে নির্দেষ করে। অন্যদিকে কোনো বস্তু বা বিষয়ের আবশ্যিক গুণকে তার জাত্যর্থ বলে। অর্থাৎ, ব্যক্ত্যর্থ হলো কোনো পদের সংখ্যার দিক এবং জাত্যর্থ হচ্ছে কোনো পদের গুণের দিক। অধিকাংশ পদেরই ব্যস্তার্থ ও জাত্যর্থ উভয়ই রয়েছে তবে কখনোই সমান নয়। এর পরিমাণ সবসময় বিপরীতক্রমে হ্রাস-বৃদ্ধি হয়। অর্থাৎ ব্যক্ত্যর্থ বাড়লে জাত্যর্থ কমে কিংবা ব্যক্ত্যর্থ কমলে জাত্যর্থ বাড়ে আবার জাত্যর্থ বাড়লে ব্যার্থ কমে কিংবা জাত্যর্থ কমলে ব্যক্ত্যর্থ বাড়ে। যেমন— জীব পদের ব্যক্ত্যর্থ হচ্ছে 'সকল জীব'। 'জীবের সংখ্যা, অসংখ্য, অগণিত। মানুষ পদের ব্যস্তর্থ হচ্ছে 'সকল মানুষ'। অন্যান্য জীব না থাকায় মানুষের সংখ্যা জীবের চেয়ে কম। সুতরাং জীব এবং মানুষ; এই পদ দুটির মধ্যে জীবের ব্যক্ত্যর্থ সব চেয়ে বেশি। আবার জাত্যর্থ বিচার করলে দেখা যায় যে, জীবের জাতার্থ হচ্ছে জীববৃত্তি, মানুষের জাত্যর্থ হচ্ছে 'জীববৃত্তি' ও 'বুদ্ধিবৃত্তি। আর সভ্য মানুষের জাত্যর্থ হচ্ছে 'জীববৃত্তি', 'বুদ্ধিবৃত্তি' ও 'সভ্যতা'। অর্থাৎ সভ্য মানুষের জাত্যর্থ মানুষ ও জীবের থেকে বেশি। দৃশ্যকল্প-২ এ সালাম সাহেবের বক্তব্যে বলা হয়েছে যে, কোনো কিছুর পরিমাগত পরিবর্তন ঘটলে তার গুণগত পরিবর্তনও ঘটে। যেমন— এক সময় গুড়ের উৎপাদন কম ছিল কিন্তু গুড়ের গুণগত মান ভালো ছিল। বর্তমানে গুড়ের উৎপাদন বৃদ্ধি পেয়েছে কিন্তু গুড়ের গুণগত মান কমে যাচ্ছে। তাই, পাঠ্যবইয়ের উপরিউক্ত আলোচনা থেকে সালাম সাহেবের বক্তব্যকে বলা যায় ব্যক্ত্যর্থ ও জাত্যর্থের সম্পর্ককে নির্দেশ করেছে। অর্থাৎ পরিমাণগত দিক বা ব্যক্ত্যর্থ বাড়লে 'গুণগতমান বা জাত্যর্থ কমে।"
        }
      ]
    },
    {
      "number": "4",
      "uddipok": "ফাহিম তার বন্ধু রাতুলকে বললো \"কোনো ফুল নয় অসুন্দর।” তা শুনে রাতুল বললো, “প্রত্যেক গোলাপ হয় সুগন্ধী ফুল।\" তাদের কথা শুনে মৃদুল বললো, “কিছু গোলাপ হয় লাল।\"",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "একটি যুক্তিবাক্যে যখন কোনো পদ তার সম্পূর্ণ ব্যক্ত্যর্থের ভিত্তিতে প্রকাশিত হয়, তখন ঐ পদকে ব্যাপ্য পদ বা ব্যাপ্তি বলে।"
        },
        {
          "label": "খ",
          "question": "",
          "explanation": "যে যুক্তিবাক্যের বিধেয় পদ উদ্দেশ্য পদের আংশিক ব্যক্ত্যর্থকে অস্বীকার করে তাকে বিশেষ নঞর্থক যুক্তিবাক্য বলে। যেমন- কিছু মানুষ নয় বুদ্ধিমান। এ যুক্তিবাক্যকে '0' যুক্তিবাক্য বলা হয়। ০-যুক্তিবাক্যটি বিশেষ হওয়ার কারণে উদ্দেশ্য পদ ব্যাপ্য নয় কিন্তু উদ্দেশ্য পদকে অস্বীকার করার কারণে বিধেয় পদ ব্যাপ্য হয়। অর্থাৎ ০ যুক্তিবাক্যটি বিশেষ হওয়ায় উদ্দেশ্য পদটি তার পূর্ণ ব্যক্ত্যর্থ নিয়ে ব্যবহৃত হতে পারে না তাই উদ্দেশ্য পদ অব্যাপ্য কিন্তু নঞর্থক হওয়ার কারণে বিধেয় পদটি পূর্ণ ব্যক্ত্যর্থ নিয়ে ব্যবহৃত হয়েছে তাই বিধেয় পদটি ব্যাপ্য।"
        },
        {
          "label": "গ",
          "question": "",
          "explanation": "উদ্দীপকে রাতুলের বক্তব্যে নির্দেশিত যুক্তিবাক্যটি সার্বিক সদর্থক যুক্তিবাক্য।নিচে তা দেখানো হলো- যে যুক্তিবাক্যের বিধেয় পদ দ্বারা উদ্দেশ্য পদের সম্পূর্ণ ব্যক্ত্যর্থ সম্পর্কে কোনো কিছু স্বীকার করা হয় তাকে সার্বিক সদর্থক যুক্তিবাক্য বলে। যেমন- সকল মানুষ হয় মরণশীল। এ যুক্তিবাক্যে বিধেয় মরণশীল পদটি উদ্দেশ্য মানুষ পদের সম্পূর্ণ ব্যক্ত্যর্থের উপর হ্যাঁ সূচকভাবে আরোপিত হয়েছে। ব্যাপ্যতার দিক থেকে উদ্দেশ্য পদ মানুষ ব্যাপ্য। কারণ সকল মানুষকে নির্দেশ করেছে। কিন্তু বিধেয় পদ মরণশীল সামগ্রিক অর্থ গ্রহণ করেনি। তাই এটি অব্যাপ্য। উদ্দীপকে বলা হয়েছে রাতুল বলেছেন, প্রত্যেক গোলাপ হয় সুগন্ধি ফুল। এটি সার্বিক সদর্থক যুক্তিবাক্য। কারণ, উদ্দেশ্য পদ গোলাপকে বিধেয় পদ সুগন্ধি দ্বারা স্বীকার করেছে। ব্যাপ্যতার দিক থেকে উদ্দেশ্য পদ গোলাপ সকল গোলাপকে নির্দেশ করেছে তাই এ পদটি ব্যাপ্য। কিন্তু বিধেয়পদ সুগন্ধি দ্বারা সামগ্রিক অর্থ গ্রহণ করেনি তাই অব্যাপ্য। তাই বলা যায়, উদ্দীপকে রাতুলের বক্তব্যে নির্দেশিত যুক্তিবাক্যের উদ্দেশ্য পদ ব্যাপ্য এবং বিধেয় পদ অব্যাপ্য।"
        },
        {
          "label": "ঘ",
          "question": "",
          "explanation": "উদ্দীপকে ফাহিমের বক্তব্যে নির্দেশিত যুক্তিবাক্যটি সার্বিক নঞর্থক ও মৃদুলের বক্তব্যে নির্দেশিত যুক্তিবাক্যটি বিশেষ সদর্থক যুক্তিবাক্য।নিচে নঞর্থক ও সদর্থক যুক্তিবাক্যের ব্যাপ্যতার তুলনা করা হলো- যে যুক্তিবাক্যের বিধেয় পদ দ্বারা উদ্দেশ্য পদের সম্পূর্ণ ব্যার্থ সম্পর্কে কোনো কিছু অস্বীকার করা হয় তাকে সার্বিক নঞর্থক যুক্তিবাক্য বলে। যেমন— কোনো মানুষ নয় অমর। এ যুক্তিবাক্যের বিধেয় অমর পদটি উদ্দেশ্য মানুষ পদের সমগ্র ব্যক্ত্যর্থ অস্বীকার করেছে। তাই ব্যাপ্যতার দিক থেকে সার্বিক যুক্তিবাক্য হওয়ার কারণে উদ্দেশ্য পদ ব্যাপ্য এবং অস্বীকার করার কারণে বিধেয় পদটি ব্যাপ্য। আবার যে যুক্তিবাক্যে বিধেয় পদ দ্বারা উদ্দেশ্য পদের আংশিক ব্যক্ত্যর্থ সম্পর্কে কোনো কিছু অস্বীকার করা হয় তাকে বিশেষ সদর্থক যুক্তিবাক্য বলে। যেমন- কিছু মানুষ হয় সৎ। উদ্দীপকে ফাহিম এর নির্দেশিত যুক্তিবাক্য “কোনো ফুল নয় অসুন্দর।” এখানে বিধেয় পদ অসুন্দর দ্বারা উদ্দেশ্য পদ ফুলকে অস্বীকার করেছে। তাই এটি সার্বিক নঞর্থক যুক্তিবাক্য। সার্বিক নঞর্থক যুক্তিবাক্যে উদ্দেশ্য পদ ব্যাপ্য এবং নঞর্থক হওয়ায় বিধেয় পদ ব্যাপ্য। আবার মৃদুল এর নির্দেশিত যুক্তিবাক্য \"কিছু গোলাপ হয় লাল\"। এখানে বিধেয় পদ 'লাল' দ্বারা উদ্দেশ্য পদ গোলাপকে স্বীকার করেছে। তাই এটি বিশেষ সদর্থক যুক্তিবাক্য। ব্যাপ্যতার দিক থেকে এর উদ্দেশ্য পদ আংশিক হওয়ায় অব্যাপ্য, আবার উদ্দেশ্যকে স্বীকার করার কারণে বিধেয় পদ অব্যাপ্য। অর্থাৎ উদ্দেশ্য ও বিধেয় উভয় পদই অব্যাপ্য।"
        }
      ]
    },
    {
      "number": "5",
      "uddipok": "রোদেলা তার বন্ধু সুমনাকে বললো, সকল মুক্তিযোদ্ধা হন দেশপ্রেমিক রোদেলার কথা শুনে সুমনা বললো, তোমার বাবা কি একজন মুক্তিযোদ্ধা ছিলেন? তাদের কথা শুনে জামিল ভাবল তার বাবা মুক্তিযুদ্ধে শহিদ হয়েছেন, তাই সে মনে মনে ধারণা করল, আমার বাবা একজন দেশপ্রেমিক ছিলেন।",
      "tag": "SB 22,ISCM 24",
      "sub_questions": [
        {
          "label": "ক",
          "question": "",
          "explanation": "যুক্তিবাক্যের উদ্দেশ্য ও বিধেয় পদ যে শব্দ বা চিহ্ন দ্বারা সংযুক্ত হয় তাকে সংযোজক বলে।"
        },
        {
          "label": "খ",
          "question": "",
          "explanation": "শিক্ষক পদটি সাপেক্ষ পদ কারণ পদটির অর্থ প্রকাশ করার জন্য শিক্ষার্থী পদের দরকার হয়। সাপেক্ষ পদ বলতে সেই পদসমূহকে বোঝায় যে পদগুলো অর্থ প্রকাশের জন্য অন্যদের ওপর নির্ভরশীল হতে হয়। অর্থাৎ সাপেক্ষ পদ অর্থ প্রকাশের দিক থেকে স্বনির্ভর নয়। 'শিক্ষক' ও 'শিক্ষার্থী' পদ দুটি অর্থ প্রকাশের জন্য শিক্ষক পদটি দরকার। তাই পরস্পর দুটি পদই সাপেক্ষ পদ।"
        },
        {
          "label": "গ",
          "question": "",
          "explanation": "উদ্দীপকে সুমনার নির্দেশিত বাক্যটি যুক্তিবাক্যের নিয়ম অনুযায়ী গঠিত নয় বলে উক্ত বাক্যটি যুক্তিবাক্য নয়।নিচে তা ব্যাখ্যা করা হলো- একটি যুক্তিবাক্যে দুটি পদ থাকে। যথা—১. উদ্দেশ্য পদ ও ২. বিধেয় পদ। উদ্দেশ্য পদ ও বিধেয় পদ সংযোজকের দ্বারা যুক্ত হয়ে যুক্তিবাক্য গঠন করে। যেমন— মানুষ হয় মরণশীল। এ বাক্যে মানুষ ও মরণশীল হচ্ছে উদ্দেশ্য ও বিধেয় পদ। সংযোজক হয় দ্বারা যুক্ত হয়ে যুক্তিবাক্য গঠন করে। উদ্দীপকের সুমনার নির্দেশিত বাক্যটি হচ্ছে, “তোমার বাবা কি একজন মুক্তিযোদ্ধা ছিলেন?” এ বাক্যটিতে কোনো কিছু জানতে চাওয়া হয়েছে। যা ব্যাকরণগত দিক থেকে প্রশ্নসূচক বাক্য এবং যুক্তিবাক্যের উপাদান তিনটি অনুপস্থিত। অর্থাৎ উদ্দেশ্য পদ, বিধেয় পদ ও সংযোজক নেই। তাই বলা যায়, উদ্দীপকে সুমনার নির্দেশিত বাক্যটি যুক্তিবাক্য নয় ।"
        },
        {
          "label": "ঘ",
          "question": "",
          "explanation": "উদ্দীপকের রোদেলার বক্তব্য হচ্ছে যুক্তিবাক্য ও জামিলের বক্তব্য হচ্ছে অবধারণ। নিচে যুক্তিবাক্য ও অবধারণের মধ্যে পার্থক্য বিশ্লেষণ করা হলো- উদ্দীপকের রোদেলার বক্তব্য হচ্ছে সকল মুক্তিযোদ্ধা হন দেশপ্রেমিক। এটি একটি যুক্তিবাক্য। কারণ, দুটি পদের মধ্যে কোনো সম্পর্কের ভাষাগত প্রকাশকে যুক্তিবাক্য বলা হয়। রোদেলার বক্তব্যে মুক্তিযোদ্ধা ও দেশপ্রেমিক দুটি পদের মধ্যে ভাষাগত সম্পর্ক প্রকাশ পেয়েছে। অন্যদিকে, জামিল ধারণা করেছে, আমার বাবা মুক্তিযুদ্ধে শহিদ হয়েছে তাই আমার বাবা একজন দেশপ্রেমিক ছিলেন। এখানে দুটি ধারণা মনে মনে সংযুক্তিকরণ হয়েছে বলে এটি অবধারণ। অবধারণ ও যুক্তিবাক্য দুটি ভিন্ন বিষয়। অবধারণ মানসিক প্রক্রিয়া বলে এটি যুক্তির অংশ হতে পারে না। অপরদিকে যুক্তিবাক্য হচ্ছে ভাষায় প্রকাশিত রূপ এবং যুক্তির অংশ হিসেবে ব্যবহৃত হয়। যুক্তিবাক্যকে উদ্দেশ্য, বিধেয় ও সংযোজক, এ তিনটি ভাগে বিভক্ত করা হয়। তাই বলা যায় উদ্দীপকের রোদেলার বক্তব্য ও জামিলের ধারণা হচ্ছে যুক্তিবাক্য ও অবধারণ যা ভিন্ন দুটি বিষয়। এরূপ ভিন্নতার কারণে বিষয় দুটির মধ্যে পার্থক্য রয়েছে।"
        }
      ]
    },
    {
      "number": "6",
      "uddipok": "নাকিসার বাড়ি খুলনা জেলায়। সে তার বন্ধুদের সাথে সুন্দরবন বেড়াতে গেল। সুন্দরবন ঘুরতে ঘুরতে তারা হঠাৎ বাঘের আক্রমণের শিকার হয়। কিন্তু গাইডের বুদ্ধিমত্তা ও বিচক্ষণতায় তারা নিরাপদে বাড়ি ফিরল ।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "বিধেয়ক পাঁচ প্রকার। যথা- (i) জাতি, (ii) উপজাতি, (iii) লক্ষণ/ বিভেদক লক্ষণ, (iv) উপলক্ষণ, (v) অবান্তর লক্ষণ ।"
        },
        {
          "label": "খ",
          "question": "",
          "explanation": "নঞর্থক যুক্তিবাক্যে বিধেয়ক সম্ভব নয়। সদর্থক যুক্তিবাক্যে উদ্দেশ্য ও বিধেয় পদের মধ্যে যে সম্পর্ক প্রকাশ পায় তাই বিধেয়ক। নঞর্থক যুক্তিবাক্যে বিধেয়ক সম্ভব নয়। কারণ, এ যুক্তিবাক্যে বিধেয় পদ দ্বারা উদ্দেশ্য পদকে অস্বীকার করা হয়। যেমন- সকল মানুষ নয় সৎ । এখানে উদ্দেশ্য পদ মানুষকে বিধেয় পদ সৎ দ্বারা অস্বীকার করা হয়েছে। যার ফলে তাদের মধ্যে কোনো সম্পর্ক প্রকাশ পায়নি। তাই নঞর্থক যুক্তিবাক্যে বিধেয়ক সম্ভব নয়।"
        },
        {
          "label": "গ",
          "question": "",
          "explanation": "উদ্দীপকের প্রথম বাক্যটিতে বিধেয়কের ব্যক্তিগত অবিচ্ছেদ্য অবান্তর লক্ষণের ইঙ্গিত রয়েছে।নিচে তা ব্যাখ্যা করা হলো- যে অবান্তর লক্ষণ বা গুণ কোনো ব্যক্তি বিশেষের ক্ষেত্রে সব সময় উপস্থিত থাকে, তাকে অবিচ্ছেদ্য অবান্তর লক্ষণ বলে। অর্থাৎ এ ধরনের গুণ কখনই ব্যক্তি থেকে আলাদা করা যায় না। যেমন— সাকিব আল হাসান বাংলাদেশে জন্মগ্রহণ করেন। এখানে সাকিব আল হাসানের জন্মস্থান কখনই তার ব্যক্তিসত্ত্বা থেকে আলাদা করা যাবে না। এ কারণে জন্মস্থান হলো (ব্যক্তিগত) অবিচ্ছেদ্য অবান্তর লক্ষণ। তেমনি উদ্দীপকের প্রথম বাক্যটিতে বলা হয়েছে, নাফিসার বাড়ি খুলনা জেলায়। অর্থাৎ নাফিসার জন্মস্থান খুলনা জেলায়। এই তথ্যটি নাফিসার সাথে অবিচ্ছেদ্যভাবে জড়িত। তাই বলা যায়, উদ্দীপকের প্রথম বাক্যটিতে ব্যক্তিগত অবিচ্ছেদ্য অবান্তর লক্ষণ বিধেয়কের ইঙ্গিত পাওয়া যায়।"
        },
        {
          "label": "ঘ",
          "question": "",
          "explanation": "উদ্দীপকের প্রথম বাক্যটিতে বিধেয়কের ব্যক্তিগত অবিচ্ছেদ্য অবান্তর লক্ষণের ইঙ্গিত রয়েছে।নিচে তা ব্যাখ্যা করা হলো- যে অবান্তর লক্ষণ বা গুণ কোনো ব্যক্তি বিশেষের ক্ষেত্রে সব সময় উপস্থিত থাকে, তাকে অবিচ্ছেদ্য অবান্তর লক্ষণ বলে। অর্থাৎ এ ধরনের গুণ কখনই ব্যক্তি থেকে আলাদা করা যায় না। যেমন— সাকিব আল হাসান বাংলাদেশে জন্মগ্রহণ করেন। এখানে সাকিব আল হাসানের জন্মস্থান কখনই তার ব্যক্তিসত্ত্বা থেকে আলাদা করা যাবে না। এ কারণে জন্মস্থান হলো (ব্যক্তিগত) অবিচ্ছেদ্য অবান্তর লক্ষণ। তেমনি উদ্দীপকের প্রথম বাক্যটিতে বলা হয়েছে, নাফিসার বাড়ি খুলনা জেলায়। অর্থাৎ নাফিসার জন্মস্থান খুলনা জেলায়। এই তথ্যটি নাফিসার সাথে অবিচ্ছেদ্যভাবে জড়িত। তাই বলা যায়, উদ্দীপকের প্রথম বাক্যটিতে ব্যক্তিগত অবিচ্ছেদ্য অবান্তর লক্ষণ বিধেয়কের ইঙ্গিত পাওয়া যায়।"
        }
      ]
    },
    {
      "number": "7",
      "uddipok": "দৃশ্যকল্প-১: নিশাত বললো, সকল কবি হন মেধাবী। নিশাতের কথা শুনে লাবনি বললো, সুতরাং সকল মেধাবী মানুষ হন কবি। দৃশ্যকল্প-১: মারুফ বললো, সকল কোকিল হয় কালো। মারুফের কথা শুনে আকাশ বললো, সুতরাং কিছু কালো পাখি হয় কোকিল ।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "যে অবরোহ অনুমানে সিদ্ধান্তটি একটি মাত্র আশ্রয়বাক্য থেকে টানা হয় তাকে অমাধ্যম বা অনন্তর অনুমান বলে।"
        },
        {
          "label": "খ",
          "question": "",
          "explanation": "ব্যাপ্যতাজনিত সমস্যার কারণ 'O'-বাক্যের আবর্তন সম্ভব নয়। O বাক্যে আবর্তনীয়ের উদ্দেশ্য হিসেবে যে পদটি অব্যাপ্য থাকে, তা আবর্তিতে বা সিদ্ধান্তে নঞর্থক বাক্যের বিধেয় হিসেবে ব্যাপ্য হয়ে যায়। ফলে আবর্তনের নিয়ম লঙ্ঘন করা হয়। কেননা আবর্তনের নিয়মানুসারে যে পদ আবর্তনীয়ের ব্যাপ্য নয়, তা আবর্তিতে বা সিদ্ধান্তে ব্যাপ্য হতে পারে না। এ কারণে O- বাক্যের আবর্তন সম্ভব নয়।"
        },
        {
          "label": "গ",
          "question": "",
          "explanation": "দৃশ্যকল্প-১ এ নির্দেশিত আবর্তনটি অবৈধ সরল আবর্তনকে নির্দেশ করেছে। নিচে অবৈধ আবর্তনের প্রকৃতি ব্যাখ্যা করা হলো- যে আবর্তনে আবর্তনীয়ের এবং আবর্তিতের পরিমাণ একই থাকে তাকে সরল আবর্তন বলে। অর্থাৎ, সরল আবর্তনে আবর্তনীয় সার্বিক হলে আবর্তিত সার্বিক হয়। আবার অবর্তনীয় বিশেষ হলে আবর্তিত বিশেষ হয়। তবে আবর্তনীয়ের কোনো অব্যাপ্য পদকে আবর্তিতে ব্যাপ্য করা যাবে না। যেমন— কোনো মানুষ নয় অমর। আবর্তনীয় কোনো অমর জীব নয় মানুষ।— এখানে অবর্তনীয় বা আশ্রয়বাক্যটি সার্বিক হওয়ায় উদ্দেশ্য পদ ব্যাপ্য এবং নঞর্থক হওয়ার কারণে বিধেয় পদ ও ব্যাপ্য। সিদ্ধান্ত নঞর্থক হওয়ার কারণে পদের ব্যাপ্যতার কোনো অনুপপত্তি ঘটেনি। উদ্দীপকে নিশাতের বক্তব্য, “সকল কবি হন মেধাবী”। তা শুনে লাবনি বলেন, “সুতরাং সকল মেধাবী মানুষ হন কবি।”অর্থাৎ, আবর্তনটি হলে— ‘সকল কৰি হন মেধাবী । (আবর্তনীয়) সুতরাং, সকল মেধাবী মানুষ কবি (আবর্তিত)। এখানে, আবর্তনীয় বা আশ্রয়বাক্য সার্বিক থেকে আবর্তিত বা সিদ্ধান্ত সার্বিক এ গমন করেছে। সার্বিক হওয়ার কারণে আশ্রয়বাক্যে উদ্দেশ্য পদ ব্যাপ্য কিন্তু তা সদর্থক হওয়ার কারণে বিধেয় পদ অব্যাপ্য। এই অব্যাপ্য বিধেয় পদটি সিদ্ধান্তের উদ্দেশ্য পদ হয়ে যায়। যার ফলে আবর্তনের চতুর্থ নিয়মটি লঙ্ঘন করেছে। তাই বলা যায় উদ্দীপকের দৃশ্যকল্প-১ অবৈধ সরল আবর্তনকে নির্দেশ করে।"
        },
        {
          "label": "ঘ",
          "question": "",
          "explanation": "দৃশ্যকল্প-১ এ সরল আবর্তন ও দৃশ্যকল্প-২ এ অসরল আবর্তন পরিলক্ষিত হয়েছে। নিচে সরল ও অসরল উভয়ের পার্থক্য বিশ্লেষণ করা হলো- যে আবর্তনে আশ্রয়বাক্য ও সিদ্ধান্তের পরিমাণ একই থাকে তাকে সরল আবর্তন বলে। উদ্দীপকের দৃশ্যকল্প-১ হচ্ছে সরল আবর্তন। কারণ, সকল কবি হন মেধাবী অতএব, সকল মেধাবী মানুষ হন কবি। এখানে সার্বিক যুক্তিবাক্য থেকে সার্বিক যুক্তিবাক্যে রূপান্তরিত হয়েছে। অপরদিকে, যে আবর্তনে আশ্রয়বাক্যের চেয়ে সিদ্ধান্তের পরিমাণ ভিন্ন হয় তাকে অসরল আবর্তন বলে। দৃশ্যকল্প-২ এ পরিলক্ষিত আবর্তনটি অসরল আবর্তন। কারণ, সকল কোকিল হয় কালো। অতএব, কিছু কালো পাখি হয় কোকিল। এখানে সার্বিক যুক্তিবাক্য থেকে বিশেষ যুক্তিবাক্যে রূপান্তরিত হয়েছে। সকল প্রকার যুক্তিবাক্যের সরল আবর্তন করা যায় না। কারণ, অব্যাপ্য পদ সিদ্ধান্তে বা আবর্তিত-এ ব্যাপ্য হয়ে যায় । তাই আবর্তনের নিয়মানুযায়ী কিছু যুক্তিবাক্যের বৈধ আবর্তনের জন্য অসরল-আবর্তনের আশ্রয় নিতে হয়। পরিশেষে বলা যায়, উদ্দীপকের দৃশ্যকল্প-১ ও ২ এ আবর্তনের সরল ও অসরল আবর্তন নির্দেশ করে এবং উভয়ের মধ্যে উল্লিখিত পার্থক্য বিদ্যমান।"
        }
      ]
    },
    {
      "number": "8",
      "uddipok": "দৃশ্যকল্প-১: সাদিকা বললো, সকল সামুদ্রিক মাছ হয় পুষ্টিকর। ইলিশ হয় একটি সামুদ্রিক মাছ। সুতরাং ইলিশ হয় একটি পুষ্টিকর মাছ। দৃশ্যকল্প-২: সাদিক কয়েক প্রকারের আম খেয়ে দেখল, গোপাল আম হয় সুস্বাদু, ল্যাংড়া আম হয় সুস্বাদু, ফজলি আম হয় সুস্বাদু। তখন সে সিদ্ধান্ত করল, সকল আম হয় সুস্বাদু।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "কোনো জ্ঞাত বা জানা বিষয় থেকে অজ্ঞাত বা অজানা বিষয়ে গমণ করার মানসিক প্রক্রিয়াকে অনুমান বলে।"
        },
        {
          "label": "খ",
          "question": "",
          "explanation": "অবরোহ অনুমানের সিদ্ধান্ত আশ্রয়বাক্য থেকে কম ব্যাপক হয়। কারণ এ অনুমানের আশ্রয়বাক্য সার্বিক যুক্তিবাক্য এবং সিদ্ধান্ত বিশেষ যুক্তিবাক্য হয়ে থাকে । যে অনুমান প্রক্রিয়ায় এক বা একাধিক আশ্রয়বাক্য থেকে তার চেয়ে অপেক্ষাকৃত কম ব্যাপক কোনো সিদ্ধান্ত অনুমিত হয় তাকে অবরোহ অনুমান বলে। যেমন— সকল গোলাপ হয় লাল। অতএব, কিছু লাল ফুল হয় গোলাপ। এ যুক্তিটিতে আশ্রয়বাক্যটি একটি সার্বিক যুক্তিবাক্য কিন্তু সিদ্ধান্তটি একটি বিশেষ যুক্তিবাক্য। তাই সিদ্ধান্তটি আশ্রয়বাক্য থেকে কম ব্যাপক হয়।"
        },
        {
          "label": "গ",
          "question": "",
          "explanation": "দৃশ্যকল্প-১ এ মাধ্যম অবরোহ অনুমান নির্দেশিত হয়েছে। তার প্রকৃতি ব্যাখ্যা করা হলো- যে অবরোহ অনুমানে পরস্পর সম্পর্কযুক্ত একাধিক আশ্রয়বাক্য থেকে অনিবার্যভাবে সিদ্ধান্ত নিঃসৃত হয় তাকে মাধ্যম অনুমান বলে। উদ্দীপকের দৃশ্যকল্প-১ এ নির্দেশিত অনুমানটি হচ্ছে মাধ্যম অনুমান। কারণ, এখান দুটি আশ্রয়বাক্যের উপর ভিত্তি করে সিদ্ধান্তটি নিঃসৃত হয়েছে। যেমন—সকল সামুদ্রিক মাছ হয় পুষ্টিকর,ইলিশ হয় একটি সামুদ্রিক মাছ,ইলিশ হয় একটি পুষ্টিকর মাছ। অনুমানটির সিদ্ধান্ত “ইলিশ হয় একটি পুষ্টিকর মাছ” দুটি আশ্রয়বাক্য হতে অনুমতি হয়েছে। মাধ্যম অনুমানে সরাসরি বা প্রত্যক্ষভাবে একটি আশ্রয়বাক্য থেকে সিদ্ধান্ত গ্রহণ করা হয় না। মাধ্যম অনুমানের সিদ্ধান্ত কখনও আশ্রয়বাক্য থেকে বেশি ব্যাপক হতে পারে না। আশ্রয়বাক্যের পারস্পারিক সম্পর্ক সিদ্ধান্তের ভিত্তি হিসেবে কাজ করে। মাধ্যম অনুমানে আকারগত সত্যতা প্রতিষ্ঠা করে। তাই বলা যায় দৃশ্যকল্প-১ এ মাধ্যম অবরোহ অনুমান নির্দেশিত হয়েছে।"
        },
        {
          "label": "ঘ",
          "question": "",
          "explanation": "দৃশ্যকল্প-১ ও দৃশ্যকল্প-২ এ নির্দেশিত অনুমান যথাক্রমে অবরোহ ও আরোহ অনুমানকে নির্দেশ করেছে। তা বর্ণনা করা হলো— যে অনুমান প্রক্রিয়ায় সিদ্ধান্ত এক বা একাধিক আশ্রয়বাক্য থেকে অনিবার্যভাবে নিঃসৃত হয় এবং সিদ্ধান্তটি কখনোই আশ্রয়বাক্যের চেয়ে বেশি ব্যাপক হতে পারে না তাকে অবরোহ অনুমান বলে। দৃশ্যকল্প-১ হচ্ছে অবরোহ অনুমান। এখানে দুটি সার্বিক যুক্তিবাক্যের উপর ভিত্তি করে অনিবার্যভাবে সার্বিক সিদ্ধান্ত নিঃসৃত হয়েছে। যেমন— সকল সামুদ্রিক মাছ হয় পুষ্টিকর, ইলিশ হয় একটি সামুদ্রিক মাছ। ইলিশ হয় একটি পুষ্টিকর মাছ। অন্যদিকে, যে অনুমান প্রক্রিয়ায় কয়েকটি বিশেষ দৃষ্টান্তের ওপর নির্ভর করে একটি সার্বিক সিদ্ধান্ত নিঃসৃত হয় তাকে আরোহ অনুমান বলে । দৃশ্যকল্প-২ হচ্ছে আরোহ অনুমান। যেমন- গোপাল আম হয় সুস্বাদু ল্যাংরা আম হয় সুস্বাদু ফজলি আম হয় সুস্বাদু সকল আম হয় সুস্বাদু। তাই বলা যায়, উদ্দীপকে দৃশ্যকল্প-১ ও ২ এ নির্দেশিত অবরোহ অনুমান নিম্নগামী এবং আরোহ অনুমান ঊর্ধ্বগামী ৷"
        }
      ]
    },
    {
      "number": "9",
      "uddipok": "দৃশ্যকল্প-১: জেরিন তার ভাই জিনানকে বললো, “সকল রক হয় সাদা।” তা শুনে জিনান সিদ্ধান্ত করে বললো, “কোনো বক নয় অ-সাদা।” দৃশ্যকল্প-২: কবিতা তার বোন সবিতাকে বললো, “কিছু ফুল নয় সুগন্ধী।” তা শুনে সবিতা সিদ্ধান্ত করে বললো, “কিছু সুগন্ধি জিনিস নয় ফুল ।”",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "যে অমাধ্যম অবরোহ অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে এবং বিধেয়ের বিরুদ্ধ পদকে বিধেয় হিসেবে গ্রহণ করে সিদ্ধান্ত অনুমতি হয় তাকে প্রতিবর্তন বলে।"
        },
        {
          "label": "খ",
          "question": "",
          "explanation": "A-বাক্যের সকল আবর্তন করা যায় না, কারণ এক্ষেত্রে আবর্তনের নিয়ম লঙ্ঘনজনিত অনুপপত্তি ঘটে। A-যুক্তিবাক্য হচ্ছে একটি সার্বিক সদর্থক যুক্তিবাক্য । যার উদ্দেশ্যপদ ব্যাপ্য এবং বিধেয় পদ অব্যাপ্য। এর সরল আবর্তন করতে গেলে অব্যাপ্য বিধেয় পদটি উদ্দেশ্য পদ হিসেবে ব্যবহৃত হয় এবং ব্যাপ্য হয়ে যায় । যা আবর্তনের নিয়ম বিরোধী। তাই A-যুক্তিবাক্যের সরল আবর্তন করা সম্ভব নয়।"
        },
        {
          "label": "গ",
          "question": "",
          "explanation": "উদ্দীপকের দৃশ্যকল্প-১ এ নির্দেশিত অমাধ্যম অনুমানটি প্রতিবর্তন কে নির্দেশ করেছে।তার যথার্থতা ব্যাখ্যা করা হলো- যে অমাধ্যম অনুমানে আশ্রয়বাক্যের অর্থ অপরিবর্তিত রেখে কেবলমাত্র গুণের পরিবর্তন করে এবং বিধেয়ের বিরুদ্ধ পদকে সিদ্ধান্তের বিধেয় হিসেবে ব্যবহার করে সিদ্ধান্ত অনুমতি হয় তাকে প্রতিবর্তন বলে। অর্থাৎ প্রতিবর্তন হলো কোনো সদর্থক যুক্তিবাক্যকে নঞর্থক যুক্তিবাক্যের আকার এবং নঞর্থক যুক্তিবাক্যকে সদর্থক যুক্তিবাক্যের আকারে প্রকাশ করার প্রক্রিয়া। উদ্দীপকে জেরিন ও জিনানের বক্তব্য—সকল বক হয় সাদা। কোনো বক নয় অ-সাদা। এটি একটি অমাধ্যম অনুমান। যেখানে আশ্রয়বাক্য অর্থ অপরিবর্তিত রেখে কেবলমাত্র গুণের পরিবর্তন করে এবং বিধেয়ের বিরুদ্ধ পদকে সিদ্ধান্তের বিধেয় হিসেবে ব্যবহার করেছে। তাই বলা যায়, দৃশ্যকল্প-১ এ নির্দেশিত অমাধ্যম অনুমানটি প্রতিবর্তনকে নির্দেশ করেছে।"
        },
        {
          "label": "ঘ",
          "question": "",
          "explanation": "দৃশ্যকল্প-১ ও ২ এর মধ্যে নির্দেশিত অনুমান দুটিতে যথাক্রমে অমাধ্যম অনুমানের প্রতিবর্তন ও প্রতিআবর্তনকে নির্দেশ করেছে। যে অমাধ্যম অনুমানে আশ্রয়বাক্যের অর্থ অপরিবর্তিত রেখে কেবলমাত্র গুণের পরিবর্তন করে এবং বিধেয়ের বিরুদ্ধ পদকে সিদ্ধান্তের বিধেয় হিসেবে ব্যবহার করে সিদ্ধান্ত অনুমতি হয় তাকে প্রতিবর্তন বলে। অর্থাৎ, প্রতিবর্তন হলো কোনো সদর্থক বাক্যকে নঞর্থক বাক্যের আকারে এবং নঞর্থক বাক্যকে সদর্থক বাক্যের আকারে প্রকাশ করার প্রক্রিয়া। উদ্দীপকের দৃশ্যকল্প-১ এ পরিলক্ষিত অনুমানটি- সকল বক হয় সাদা,কোনো বক নয় অ-সাদা।এখানে সার্বিক সদর্থক যুক্তিবাক্য থেকে সার্বিক নঞর্থক যুক্তিবাক্যে রূপান্তর করা হয়েছে এবং আশ্রয়বাক্যের বিধেয় বিরুদ্ধ পদ সিদ্ধান্তের বিধেয় হিসেবে ব্যবহৃত হয়েছে। যেখানে পরিমাণ ঠিক রেখে শুধুমাত্র গুণের পরিবর্তন ঘটেছে। তাই বলা যায় যে, উদ্দীপকের দৃশ্যকল্প ১ ও ২ এর মধ্যে নির্দেশিত অনুমান দুটি অর্থাৎ প্রতিবর্তন ও আবর্তনে যথাক্রমে গুণগত ও পরিমাণগত পার্থক্য বিদ্যমান ।"
        }
      ]
    },
    {
      "number": "10",
      "uddipok": "দৃষ্টান্ত-১: A -সকল পাখি হয় দ্বিপদ।         A -সকল কাক হয় পাখি ।         অতএব, A -সকল কাক হয় দ্বিপদ। দৃষ্টান্ত-২ : E-কোনো মানুষ নয় অমর ।  A-সকল দার্শনিক হয় মানুষ । অতএব, E-কোনো দার্শনিক নয় অমর।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "যে অবরোহ অনুমানে দুই বা ততোধিক আশ্রয়বাক্যের উপর নির্ভর করে সিদ্ধান্ত অনুমতি হয় তাকে মাধ্যম অনুমান বলে।"
        },
        {
          "label": "খ",
          "question": "",
          "explanation": "মধ্যপদ সিদ্ধান্তে থাকে না। কারণ, মধ্যপদের মাধ্যমে প্রধান আশ্রয়বাক্য ও অপ্রধান আশ্রয়বাক্যের মধ্যে সম্পর্ক স্থাপনের মাধ্যমে সিদ্ধান্ত অনুমিত হয়। যে পদ সহানুমানের সিদ্ধান্তে থাকে না। কিন্তু উভয় আশ্রয়বাক্যেই ব্যবহৃত হয় তাকে মধ্যপদ বা হেতুপদ বলে। মধ্যপদটি প্রধান আশ্রয়বাক্যের প্রধান। পদের সাথে এবং অপ্রধান আশ্রয়বাক্যের অপ্রধান পদের সাথে সংযুক্ত সকল মানুষ। সিদ্ধান্তে প্রধান পদ ও অপ্রধান পদের মধ্যে সম্পর্ক স্থাপন করে। যেমন- সকল মানুষ হয় মরণশীল। সকল কবি হয় মরণশীল। সহানুমানের এই যুক্তিটিতে মানুষ পদটি হচ্ছে মধ্যপদ যা উভয় আশ্রয়বাক্যে আছে কিন্তু সিদ্ধান্তে নাই ।"
        },
        {
          "label": "গ",
          "question": "",
          "explanation": "উদ্দীপকের দৃষ্টান্ত-১ এ নির্দেশিত যুক্তিটি সহানুমান। যে মাধ্যম অবরোহ অনুমানে সিদ্ধান্ত দু'টি পরস্পর সম্বন্ধযুক্ত আশ্রয়বাক্য থেকে অনিবার্য ভাবে নিঃসৃত হয় তাকে সহানুমান বলে। উদ্দীপকের দৃশ্যকল্প-১ এ A- সকল পাখি হয় দ্বিপদ। A- সকল কাক হয় পাখি A- সকল কাক হয় দ্বিপদ। এখানে সিদ্ধান্ত সকল কাক হয় দ্বিপদ যুক্তিবাক্যটি দুটি আশ্ৰয়বাক্য অর্থাৎ সকল পাখি হয় দ্বিপদ এবং সকল কাক হয় পাখি বাক্যদ্বয় থেকে যুক্তভাবে অনুমতি হয়েছে। এর সিদ্ধান্তটি কোনো আশ্রয়বাক্য থেকেই বেশি ব্যাপক নয়। আশ্রয়বাক্যের সংখ্যা কোন ক্ষেত্রেই একটি না এবং সিদ্ধান্তটি আশ্রয়বাক্য থেকে অনিবার্যভাবে অনুমতি। পরিশেষে বলা যায়, দৃষ্টান্ত-১ হচ্ছে সহানুমান এবং উপরিল্লিখিত আলোচনা হচ্ছে সহানুমানের প্রকৃতি।"
        },
        {
          "label": "ঘ",
          "question": "",
          "explanation": "দৃষ্টান্ত-১ ও ২ এ নির্দেশিত যুক্তির মধ্যে প্রকৃতিগত পার্থক্য বিদ্যমান। সহানুমানে দু'টি আশ্রয়বাক্য থেকে সিদ্ধান্তটি অনিবার্যভাবে নিঃসৃত হয় । প্রধানপদ ও অপ্রধান পদের সাথে সম্পর্ক স্থাপনের জন্য দুটি আশ্রয়বাক্যে মধ্যপদ থাকে। যার মধ্যস্থতায় সিদ্ধান্তটি নিঃসৃত হয়। এখানে দুটি আশ্রয়বাক্য সদর্থক হলে তা হতে নিঃসৃত সিদ্ধান্তটি সদর্থক যুক্তিবাক্য। আবার দুইটি আশ্রয়বাক্যের মধ্যে একটি নঞর্থক হলে সিদ্ধান্তটি নঞর্থক হবে। উদ্দীপকের দৃষ্টান্ত-১ ও ২ এ. লক্ষ করলে পাওয়া যায় যুক্তি দুটি পরস্পর প্রকৃতি বা বৈশিষ্ট্যগত পার্থক্য রয়েছে। দৃষ্টান্ত-১ এ সকল যুক্তিবাক্য সদর্থক যথা:A- সকল পাখি হয় দ্বিপদ। A- সকল কাজ হয় পাখি। A+ সকল কাক হয় দ্বিপদ। এখানে সিদ্ধান্তটি সদর্থক যুক্তিবাক্য এবং দুটি সদর্থক আশ্রয়বাক্য থেকে নিঃসৃত। ।। অপরপক্ষে দৃষ্টান্ত-২ এ আশ্রয়বাক্য দুটির মধ্যে একটি সদর্থক এবং অপরটি নঞর্থক। যার ফলে সিদ্ধান্ত নঞর্থক যুক্তিবাক্য। যথা- E- কোনো মানুষ নয় অমর । A- সকল দার্শনিক হয় মানুষ। সহানুমানের নিয়ামনুযায়ী একটি আশ্রয়বাক্য নঞর্থক হলে সিদ্ধান্তটি - E- কোনো দার্শনিক নয় অমর। পরিশেষে বলা যায় যে, দৃষ্টান্ত-১ ও দৃষ্টান্ত-২ এ নির্দেশিত যুক্তির মধ্যে নগ্নার্থক হবে। তাই বলা যায়, সহানুমানের প্রকৃতি বা বৈশিষ্ট্যগত পার্থক্য রয়েছে।"
        }
      ]
    },
    {
      "number": "11",
      "uddipok": "দৃশ্যকল্প-১: সিয়াম তার বাবাকে বললো, তাদের পাড়ায় একজন মানুষ মৃত্যুবরণ করেছে। সিয়ামের কথা শুনে তার বাবা বললেন, যার যখন সময় আসবে সে তখন মৃত্যুবরণ করবে, সেটা হৃদরোগে আক্রান্ত হয়ে, পানিতে ডুবে, সড়ক দুর্ঘটনায়, অনাহারে, কিংবা দুরারোগ্য ব্যাধিতে আক্রান্ত হয়ে হতে পারে। দৃশ্যকল্প-২: মেঘনা নদীতে নৌকা ডুবে একজন মানুষের মৃত্যু ঘটার কারণ হিসেবে ফারুক বললো, ঝড়ো বাতাস, তীব্র পানির স্রোত ও নদীতে জোয়ার থাকায় নৌকাটি ডুবে লোকটির মৃত্যু ঘটেছে। ফারুকের কথা শুনে মনিকা বললো, কেবলমাত্র তা নয়, ছোট নৌকায় বেশি যাত্রী বহন, মৃত ব্যক্তির সাঁতার না জানা, মাঝির অপারদর্শিতা ইত্যাদি বিষয়গুলো লোকটির মৃত্যুর সাথে সম্পৃক্ত।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "কারণ হলো কোনো ঘটনার পূর্ববর্তী ঘটনা বা ঘটনাসমূহের সমষ্টি যাকে ঐ ঘটনাটি অপরিবর্তনীয় ও শর্তনিরপেক্ষভাবে অনুসরণ করে"
        },
        {
          "label": "খ",
          "question": "",
          "explanation": "প্রকৃতির ঐকা বা প্রকৃতির নিয়মানুবর্তিতা নীতি বলতে একই অবস্থার প্রকৃতি একই আচরণ করবে এটাকে বোঝায়। প্রকৃতিতে বিভিন্ন বিভাগ আছে। এই ভিন্ন ভিন্ন বিভাগ ব্যাখ্যার জন্য ভিন্ন ভিন্না নিয়ম থাকলেও সেগুলো একে অপরের থেকে একেবারে বিচ্ছিন্ন নয়। প্রকৃতি হলো পরস্পর সংযুক্ত অংশসমূহের একটি সমষ্টি। এখানে অংশ সমগ্র দ্বারা পরিচালিত। বিভিন্ন বিভাগের জন্য বিভিন্ন নিয়ম থাকলেও তাদের মধ্যে কোনো দ্বন্দ্ব নেই। অর্থাৎ একই অখন্ড নিয়মের অন্তর্ভুক্ত এবং একটি মাত্র সার্বিক নিয়মের মাধ্যমে পরিচালিত। সুতরাং প্রকৃতির ঐক্য হচ্ছে বৈচিত্রের মধ্যে একানুরূপ বিভেদের ঐক্য ।"
        },
        {
          "label": "গ",
          "question": "",
          "explanation": "উদ্দীপকের দৃশ্যকল্প-১ এ বাবার বক্তব্যে বহুকারণবাদের বিষয়টি নির্দেশিত হয়েছে।নিচে তা ব্যাখ্যা করা হলো- কার্যকারণ নিয়ম অনুযায়ী কারণ ও কার্যের মধ্যে অপরিহার্য সম্পর্ক বিদ্যমান। এই নিয়ম অনুযায়ী প্রতিটি কার্যের একটি করে কারণ আছে এবং প্রতিক্ষেত্রে একই কারণ একই কার্য ঘটায়। কিন্তু অনেক সময় মনে করা হয় যে, একটি ঘটনা বিভিন্ন কারণে ঘটে থাকে। যখন কোনো একটি কার্যের অনেকগুলো কারণ আছে বলে মনে করা হয় তখন তাকে বহুকারণ বলে। আর এই সংক্রান্ত মতবাদটিকে বলা হয় বহুকারণবাদ। এই মতবাদ অনুযায়ী কোনো কার্যের কারণ একটি নয়, বিভিন্ন কারণে একটি কার্য ঘটতে পারে। যেমন—- উদ্দীপকের দৃশ্যকল্প-১ এ মানুষের মৃত্যুর কারণ হিসেবে সিয়ামের বাবা বলেন, যার যখন সময় আসবে সে তখন মৃত্যুবরণ করবে, সেটা হৃদরোগে আক্রান্ত হয়ে, পানিতে ডুবে, সড়ক দুর্ঘটনায় অনাহারে কিংবা দুরারোগ্য ব্যাধিতে আক্রান্ত হয়ে হতে পারে। এখানে কার্য মৃত্যু এর কারন একটি নয় বরং একাধিক। তাই এটি বহুকারণবাদকে প্রতিফলিত করেছে। তাই এটি বহুকারণবাদকে প্রতিফলিত করেছে। যুক্তিবিদ জন স্টায়ার্ট মিল বহুকারণবাদ প্রবর্তন করেন এবং যুক্তিবিদ আলেকজান্ডার বেইনও বহুকারণবাদ সমর্থন করেন।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ ফারুক ও মনিকার বক্তব্যে যৌথভাবে কারণের শর্ত সমূহের বিষয়টি ফুটে উঠেছে। ফারুক সদর্থক শর্ত এবং মনিকা নঞর্থক শর্ত তুলে ধরেছে।পাঠ্যবইয়ের আলোকে বিশ্লেষণ করা হলো- কোনো কার্য ঘটানোর জন্যে যে সব পূর্ববর্তী ঘটনার প্রয়োজন তাদের সমষ্টিকে কারণ বলে। এই কারণ কতকগুলো শর্তের সমষ্টি এবং শর্ত হলো কারণের অপরিহার্য অংশ। এটি দুই প্রকার যথা- ১. সদর্থক শর্ত, ২. নঞর্থক শর্ত। যে শর্তের উপস্থিতি কার্য উৎপাদনের পক্ষে প্রয়োজনীয় তাকে সদর্থক শর্ত বলে আর যে শর্তের অনুপস্থিতি কার্য উৎপাদন পক্ষে প্রয়োজনীয় তাকে নঞর্থক শর্ত বলে। সুতরাং দেখা যাচ্ছে যে, কোন কার্যকে উৎপাদন করতে হলে সদর্থক শর্তাবলীর উপস্থিতি এবং নঞর্থক শর্তাবলীর অনুপস্থিতি একান্ত প্রয়োজন । উদ্দীপকের দৃশ্যকল্প-২ এ ফারুকের বক্তব্য ছিল ঝড়ো বাতাস, তীব্র পানির স্রোত ও নদীতে জোয়ার থাকায় নৌকা ডুবে লোকটির মৃত্যু ঘটেছে। যা উপস্থিত এবং প্রত্যক্ষগত। তাই এটি সদর্থক শর্ত। অপরপক্ষে মনিকার বক্তব্য ছিল ছোট নৌকায় বেশি যাত্রী বহন, মৃত ব্যক্তির সাঁতার না জানা, মাঝির অপারদর্শিতা ইত্যাদি বিষয় লোকটির মৃত্যুর কারণ যা অনুপস্থিত এবং পরোক্ষগত। তাই এটি নঞর্থক শর্ত। তাই বলা যায়, উদ্দীপকের দৃশ্যকল্প-২ এ ফারুক ও মনিকার বক্তব্যে যৌথভাবে কারণের সদর্থক শর্ত ও নঞর্থক শর্তের বিষয়টি ফুটে উঠেছে।"
        }
      ]
    }
  ]
}