{
  "title": "চট্টগ্রাম বোর্ড ২০২২",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: সকল ফল হয় সুন্দর ∴ \\therefore ∴ কিছু সুন্দর বস্তু হয় ফল। দৃশ্যকল্প-২: সকল ফল হয় সুন্দর পেয়ারা হয় একটি ফল ∴ \\therefore ∴ পেয়ারা হয় সুন্দর।",
      "tag": "CTG.B 22",
      "sub_questions": [
        {
          "label": "ক",
          "question": "প্রতিবর্তন কী?",
          "explanation": "যে অমাধ্যম অনুমানে আশ্রয়বাক্যের অর্থ অপরিবর্তিত রেখে কেবলমাত্র গুণের পরিবর্তন করে এবং বিধেয়ের বিরুদ্ধ পদকে সিদ্ধান্তের বিধেয় হিসেবে ব্যবহার করে সিদ্ধান্ত অনুমিত হয় তাকে প্রতিবর্তন বলে।"
        },
        {
          "label": "খ",
          "question": "'০' যুক্তিবাক্যের আবর্তন করা যায় না কেন?",
          "explanation": "'' যুক্তিবাক্যের অব্যাপ্য উদ্দেশ্য পদ সিদ্ধান্তে বিধেয় হিসেবে 'ব্যবহৃত হয় এবং ব্যাপ্য হয় বলে যুক্তিবাক্যের আবর্তন করা যায় না। আবর্তনে আশ্রয়বাক্যের উদ্দেশ্য পদ সিদ্ধান্তে বিধেয় হিসেবে ব্যবহৃত হয়। আবর্তনের নিয়ম অনুযায়ী আশ্রয়বাক্যের কোনো অব্যাপ্য পদ সিদ্ধান্তে ব্যাপ্য হতে পারে না। ব্যাপ্যতার নিয়ম অনুযায়ী '' যুক্তিবাক্যের উদ্দেশ্যে পদ অব্যাপ্য কিন্তু বিধেয় পদ ব্যাপ্য। যুক্তিবাক্যের আবর্তন করলে এর অব্যাপ্য উদ্দেশ্যে পদ সিদ্ধান্তে বিধেয় হিসেবে ব্যবহৃত হয় এবং ব্যাপ্য হয় যা আবর্তনের নিয়ম বিরোধী। তাই 'যুক্তিবাক্যের আবর্তন করা সম্ভব নয়।"
        },
        {
          "label": "গ",
          "question": "দৃশ্যকল্প-২ এ নির্দেশিত অনুমানটির প্রকৃতি বিশ্লেষণ করো।",
          "explanation": "দৃশ্যকল্প-২ নির্দেশিত অনুমানটি হলো মাধ্যম অনুমান। যে অবরোহ অনুমানে একাধিক আশ্রয়বাক্যের মধ্যে বিদ্যমান সম্পর্কের ভিত্তিতে সিদ্ধান্ত অনিবার্যভাবে অনুমিত হয় তাকে মাধ্যম অনুমান বলে। দৃশ্যকল্প-২ এ দেখা যায়, সকল ফল হয় সুন্দর পেয়ারা হয় একটি ফল সুতরাং পেয়ারা হয় সুন্দর। উল্লেখিত উদাহরণে দুটি আশ্রয়বাক্য ও একটি সিদ্ধান্ত রয়েছে। দুটি আশ্রয়বাক্যেই 'ফল' সাধারণভাবে উপস্থিত থাকায় আশ্রয়বাক্য দুটির মধ্যে অবিচ্ছেদ্য সম্পর্ক স্থাপিত হয়েছে। তাই এ অনুমানে সিদ্ধান্তটি আশ্রয়বাক্য থেকে অনিবার্যভাবেই অনুমিত। যা মাধ্যম অনুমানকে নির্দেশ করে।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-২ এ নির্দেশিত অনুমান প্রক্রিয়ার পার্থক্য ব্যাখ্যা করো।",
          "explanation": "দৃশ্যকল্প-১ অমাধ্যম অনুমানকে ও দৃশ্যকল্প-২ মাধ্যম অনুমানকে নির্দেশ করে। উভয় অনুমান প্রক্রিয়ায় পার্থক্য বিদ্যমান। দৃশ্যকল্প-১ এ বলা হয়েছে, 'সকল ফল হয় সুন্দর। অতএব, কিছু সুন্দর বস্তু হয় ফল। এ অনুমানে সিদ্ধান্তটি একটিমাত্র আশ্রয়বাক্য থেকে অনিবার্যভাবে নিঃসৃত হয়েছে। তাই এটি অমাধ্যম অনুমানের দৃষ্টান্ত। অন্যদিকে, দৃশ্যকল্প-২, এ বলা হয়েছে, 'সকল ফল হয় সুন্দর। পেয়ারা হয় একটি ফল। অতএব, পেয়ারা হয় সুন্দর।' এ অনুমানে দুই বা ততোধিক আশ্রয়বাক্যের মধ্যে বিদ্যমান সম্পর্কের ভিত্তিতে সিদ্ধান্ত অনিবার্যভাবে অনুমিত হয়েছে বলে এটি মাধ্যম অনুমান। অমাধ্যম অনুমানের একটি যুক্তিতে সর্বমোট দুইটি যুক্তিবাক্য থাকে। পক্ষান্তরে, মাধ্যম অনুমানের একটি যুক্তিতে সাধারণত তিনটি যুক্তিবাক্য থাকে। অমাধ্যম অনুমানকে অনেকে প্রকৃত অনুমান বলে স্বীকার করে না। কারণ এখানে জানা থেকে অজানায় উত্তরণের কোনো সুযোগ নেই। এর সিদ্ধান্ত শুধু আশ্রয়বাক্যের পুনরুক্তি করে। নতুন সত্যের সন্ধান দিতে পারে না। কিন্তু মাধ্যম অনুমান হলো একটি যথার্থ অনুমান। এতে জানা থেকে অজানায় উত্তরণের সুযোগ রয়েছে। এর সিদ্ধান্ত কিছুটা হলেও নতুন সত্যের সন্ধান দিতে পারে। আলোচনা শেষে বলা যায়, দৃশ্যকল্প-১ ও দৃশ্যকল্প-২ এ নির্দেশিত অমাধ্যম ও মাধ্যম অনুমানের মধ্যে পার্থক্য থাকলেও উভয়ই অবরোহ অনুমানের গুরুত্বপূর্ণ দুটি প্রকরণ।"
        }
      ]
    },
    {
      "number": "2",
      "uddipok": "কিছু মানুষ হয় দার্শনিক। অভিজিৎ ব্যানার্জি একজন দার্শনিক ও অর্থনীতিবিদ। তিনি ১৯৬১ সালের ২১ ফেব্রুয়ারি ভারতের মুম্বাইতে জন্মগ্রহণ করেন। তিনি বিচক্ষণ ও মিতভাষী।",
      "tag": "CTG.B 22",
      "sub_questions": [
        {
          "label": "ক",
          "question": "লক্ষণ কী?",
          "explanation": "যে গুণ বা গুণাবলি একই জাতির অন্তর্ভুক্ত একটি উপজাতিকে অপরাপর উপজাতি থেকে পৃথক করে সে গুণ বা গুণাবলিকে লক্ষণ বা বিভেদক লক্ষণ বলা হয়।"
        },
        {
          "label": "খ",
          "question": "বিধেয় ও বিধেয়ক এক নয় কেন?",
          "explanation": "দিক থেকে উদ্দেশ্য পদের হয় জাতি, না হয় উপজাতি, না হয় লক্ষণ, না উপলক্ষণ, না হয় অবান্তর লক্ষণ বলে বিবেচিত। যেমন- মানুষ হয় বুদ্ধিমান জীব। এ যুক্তিবাক্যে 'মানুষ' পদটি হচ্ছে উদ্দেশ্য পদ এবং বুদ্ধিমান জীব পদটি হচ্ছে বিধেয় পদ। যুক্তিবাক্যটিতে 'বুদ্ধিমান জীব' পদের সাথে 'মানুষ' পদের যে সম্পর্ক আছে তাকে বলা হয় বিধেয়ক। এক্ষেত্রে 'বুলিমান জীয় পদটির সাথে 'মানুষ' পদটির সম্পর্ক লক্ষণগত। কাজেই এ বিধেয়কের নাম বিভেদক লক্ষণ বা লক্ষণ। এখানে স্মরণ রাখা দরকার যে, কেবল সদর্থক যুক্তিবাক্যেই বিধেয়ক থাকে, নঞর্থক বাক্যে নয়। উদ্দীপকের প্রথম যুক্তিবাক্যটি হলো 'কিছু মানুষ হয় দার্শনিক'। এখানে উদ্দেশ্য পদ হলো 'মানুষ' আর বিধেয় পদ হলো 'দার্শনিক'। আর উত্তর পদের মধ্যে যে সম্পর্ক তাই হলো বিধেয়ক তথা বিভেদক লক্ষণ। আলোচনা শেষে বলা যায়, বিধেয়ক কেবলমাত্র ইতিবাচক যুক্তিবাক্যের মধ্যে থাকে। তাই উদ্দীপকে উল্লেখিত যুক্তিবাক্য ইতিবাচক হওয়ায় তাতে বিধেয়ক বিদ্যমান।"
        },
        {
          "label": "গ",
          "question": "উদ্দীপকের শেষের দুই বাক্যে যে বিধেয়কের উল্লেখ করা হয়েছে তা ব্যাখ্যা করো।",
          "explanation": "উদ্দীপকের শেষের দুই বাক্যে 'জন্মস্থান' ও 'জন্মতারিখ' ব্যক্তিগত অবিচ্ছেদ্য অবান্তর লক্ষণ, 'বিচক্ষণতা' উপজাতিগত উপলক্ষণ এবং 'মিতভাষী' দ্বারা ব্যক্তিগত বিচ্ছেদ্য অবান্তর লক্ষণ নামক বিধেয়কের উল্লেখ করা হয়েছে। যে অবান্তর লক্ষণ বা গুণ কোনো ব্যক্তি বা বস্তুর মধ্যে সবসময় বর্তমান এবং কোনোক্রমে পরিবর্তন যোগ্য নয় তাকে ব্যক্তিগত অবিচ্ছেদ্য অবান্তর লক্ষণ বলে। যেমন- ব্যক্তির জন্মস্থান, জন্মতারিখ, বংশ ইত্যাদি ব্যক্তির অবিচ্ছেদ্য অবান্তর লক্ষণ। যে অবান্তর লক্ষণ কোনো ব্যক্তির ক্ষেত্রে সর্বদাই বর্তমান থাকে না এবং যা মাঝে মাঝে পরিবর্তিত হতে পারে তাকে ব্যক্তিগত বিচ্ছেদ্য অবান্তর লক্ষণ বলে। যেমন- কোনো ব্যক্তির পোশাক, আচার- ব্যবহার, জীবিকা ইত্যাদি। যখন কোনো পদের উপলক্ষণ উপজাতির নিজস্ব জাত্যর্থ বা লক্ষণ থেকে নিঃসৃত হয় তখন তাকে উপজাতিগত উপলক্ষণ বলে। যেমন- মানুষের 'বিচারশক্তি' গুণ। এ গুণটি মানুষের লক্ষণ 'বুদ্ধিবৃত্তি' থেকে নিঃসৃত। তাই বিচারশক্তি একটি উপজাতিগত উপলক্ষণ।"
        },
        {
          "label": "ঘ",
          "question": "উদ্দীপকের প্রথম বাক্যের উদ্দেশ্য ও বিধেয় পদের যে সম্পর্ক তা পাঠ্যপুস্তকের আলোকে বিশ্লেষণ করো মতামত দাও।",
          "explanation": "উদ্দীপকে দেখা যায়, অভিজিৎ ব্যানার্জি ১৯৬১ সালের ২১ ফেব্রুয়ারি ভারতের মুম্বাইতে জন্মগ্রহণ করেন। যা ব্যক্তিগত অবিচ্ছেদ্য অবান্তর লক্ষণকে নির্দশ করে। আবার, তিনি 'বিচক্ষণতা' দ্বারা উপজাতিগত উপলক্ষণকে নির্দেশ করে। কারণ' এ গুণটির উদ্ভব হয়েছে মানুষের বিভেদক লক্ষণ 'বুদ্ধিবৃত্তি' থেকে। আর 'মিতভাষী' হলো ব্যক্তিগত বিচ্ছেদ্য অবান্তর লক্ষণ। কেননা, এ গুণটি ব্যক্তির ক্ষেত্রে পরিবর্তনশীল। উদ্দীপকের প্রথম বাক্যের উদ্দেশ্য পদ ও বিধেয় পদের মধ্যে যে সম্পর্ক প্রকাশ পেয়েছে তা বিধেয়ক। বিষয়টি পাঠ্যপুস্তকের আলোকে বিশ্লেষণ করা হলো। সদর্থক যুক্তিবাক্যের বিধেয় পদ উদ্দেশ্য পদের সাথে যে সম্পর্ক বহন করে তাকে বিধেয়ক বলে। উদ্দেশ্যের সাথে বিধেয় মোটামুটি পাঁচ প্রকারের সম্পর্ক স্থাপন করতে পারে। অর্থাৎ একটি যুক্তিবাক্যের বিধেয় সম্পর্কের"
        }
      ]
    },
    {
      "number": "3",
      "uddipok": "করোনা ভাইরাসের কারণে বাংলাদেশসহ সারাবিশ্বের নেতারা সচেতন। অন্যান্য দেশের মতো বাংলাদেশেও দিন দিন করোনা রোগীর সংখ্যা কমছে। এই রোগীর সংখ্যা কমাতে হলে দেশের জনগণের সচেতনতা বাড়াতে হবে। যতই দেশের জনগণ। সচেতন হবে ততই রোগীর সংখ্যা কমবে।",
      "tag": "CTG.B 22",
      "sub_questions": [
        {
          "label": "ক",
          "question": "অবধারণ কাকে বলে?",
          "explanation": "দুটি ধারণার মধ্যে একটা সম্পর্কের স্বীকৃতি বা অস্বীকৃতির মানসিক প্রক্রিয়াকে অবধারণ বলে।"
        },
        {
          "label": "খ",
          "question": "'ছাত্র' পদটি সাপেক্ষ কেন?",
          "explanation": "শিক্ষকের সাথে সম্পর্কিত থাকায় 'ছাত্র' পদটি সাপেক্ষ। যে পদ অন্য কোনো পদের সাহায্য ছাড়া কেবল নিজস্ব অর্থে বোঝা যায় না তাকে সাপেক্ষ পদ বলে। যেমন- পিতা, শিক্ষক, রাজা ইত্যাদি। এ পদগুলোর কোনোটাই অন্য কোনো পদের সাহায্য ছাড়া বোঝা যায় না। কারণ, সন্তান ছাড়া পিতা, শিক্ষার্থী ছাড়া শিক্ষক, স্ত্রী ছাড়া স্বামী এবং প্রজা ছাড়া রাজা হতে পারে না। এভাবে প্রতিটি সাপেক্ষ পদগুলো জোড়ায় জোড়ায় থেকে অর্থ প্রকাশ করে। তেমনিভাবে শিক্ষক পদের সাথে ছাত্র পদটিও জোড়ায় থেকে অর্থ প্রকাশ করে। তাই 'ছাত্র' পদটি সাপেক্ষ।"
        },
        {
          "label": "গ",
          "question": "উদ্দীপকে পদের কোন সম্পর্কের প্রতিফলন ঘটেছে?",
          "explanation": "উদ্দীপকে পদের ব্যত্যর্থ ও জাত্যর্থের হ্রাস-বৃদ্ধির নিয়মের বিপরীতমুখী সম্পর্কের প্রতিফলন ঘটেছে। পদের ব্যস্ত্যর্থ হলো কোনো পদের সংখ্যা বা পরিমাণের দিক। আর জাত্যর্থ হলো কোনো পদের গুণের দিক। ব্যক্তার্থ ও লাত্যর্থের হ্রাস, বৃদ্ধির নিয়ম অনুসারে ব্যস্তার্থ বাড়লে জাতার্থ কমে, ব্যস্তার্থ কমছে জাত্যর্থ বাড়ে। অপরদিকে, জাত্যর্থ বাড়লে ব্যস্তার্থ কমে, জাতার্থ কমলে ব্যস্তার্থ বাড়ে। উদ্দীপকে দেখা যায়, করোনা ভাইরাসের কারণে বাংলাদেশসহ সারাবিশ্বের নেতারা সচেতন। অন্যান্য দেশের মত বাংলাদেশেও দিন দিন করোনা রোগীর সংখ্যা কমছে। এই রোগীর সংখ্যা কমাতে হদে দেশের জনগণের সচেতনতা বাড়াতে হবে। যতই দেশের জনগণকে সচেতন হবে ততই এই রোগীর সংখ্যা কমবে। যা পদের ব্যস্তার্থ ও জাত্যর্থের হ্রাস-বৃদ্ধির নিয়মের বিপরীতমুখী সম্পর্ককে প্রকাশ করে।"
        },
        {
          "label": "ঘ",
          "question": "উদ্দীপকে প্রতিফলিত বিষয়টি সম্পর্কে পাঠ্যপুস্তকের আলোকে তোমার মত ও যুক্তি দাও।",
          "explanation": "উদ্দীপকে প্রতিফলিত বিষয়টি তথ্য পদের ব্যস্তার্থ ও জাত্যর্থের হ্রাস- বৃদ্ধির নিয়মের বিপরীতমুখী সম্পর্কটি পাঠ্যপুস্তকের আলোকে যৌক্তিক। পদের ব্যক্ত্যর্থ ও জাত্যর্থের মধ্যে অপরিহার্য বা আবশ্যিক সম্পর্ক বিদ্যমান। তবে এই সম্পর্ক বিপরীতমুখী। পদের ব্যস্ত্যর্থ ও জাতার্থের বিপরীতমুখী সম্পর্কের চারটি দিক রয়েছে। ব্যস্তার্থের দিক থেকে কোনো পদের ব্যস্তার্থ যখন বৃদ্ধি পায় তখন পদটির জাত্যর্থ কমে যায়। যেমন- 'মানুষ' পদের ব্যস্ত্যর্থ বেড়ে 'জীব' হলে জাত্যর্থ জীববৃত্তি ও বুদ্ধিবৃত্তি' থেকে কমে কেবল 'জীববৃত্তি' হয়। আবার, যখন কোনো পদের ব্যস্ত্যর্থ কমে যায় তখন পদটির জাত্যর্থ বৃদ্ধি পায়। যেমন- 'জীব' পদটির ব্যক্ত্যর্থ কমে যখন কেবল 'মানুষ' পদ হয় তখন জাতার্থ 'জীববৃত্তি' থেকে বৃদ্ধি পেয়ে জীববৃত্তি ও বুদ্ধিবৃত্তি হয়। জাত্যর্থের দিক থেকে যখন একটি পদের জাত্যর্থ বৃদ্ধি পায় তখন তার - ব্যক্ত্যর্থ হ্রাস পায়। যেমন- 'মানুষ' পদটির জাত্যর্থ জীববৃত্তি ও বুদ্ধিবৃত্তি থেকে বাড়িয়ে জীববৃত্তি, বুদ্ধিবৃত্তি ও শিক্ষা করা হলে ব্যস্ত্যর্থ কমে 'সকল মানুষ' থেকে কেবল 'শিক্ষিত মানুষ' হয়। আবার, যখন কোনো পদের জাত্যর্থ কমে যায় তখন পদটির ব্যস্তার্থ বৃদ্ধি পায়। যেমন- 'শিক্ষিত মানুষ' পদটির জাত্যর্থ কমিয়ে জীরবৃত্তি, বুদ্ধিবৃত্তি ও শিক্ষা থেকে কেবল 'জীববৃত্তি ও বুদ্ধিবৃত্তি' করা হলে ব্যস্ত্যর্থ 'শিক্ষিত মানুষ' থেকে বেড়ে 'সকল মানুষ' হয়। আলোচনা শেষে বলা যায়, পদের ব্যত্যর্থ ও জাত্যর্থের মধ্যে বিপরীতমুখী সম্পর্ক বিদ্যমান। অর্থাৎ এদের একটির হ্রাস বা বৃদ্ধিতে অন্যটির বৃদ্ধি বা হ্রাস ঘটে। তেমনিভাবে সচেতনতা নামক জাত্যর্থ বৃদ্ধির মাধ্যমে আমরা করোনা রোগীর সংখ্যা (ব্যস্ত্যর্থ) হ্রাস করতে পারি।"
        }
      ]
    },
    {
      "number": "4",
      "uddipok": "মুন্সিগঞ্জের মাওয়া ও শরিয়তপুরের জাজিরাকে যুক্তকারী পদ্মা সেতুর দৈর্ঘ্য ৬.১৫ কিলোমিটার। এটা চালু হলে বাংলাদেশের সামাজিক, অর্থনৈতিক ও শিল্প বিকাশে গুরুত্বপূর্ণ ভূমিকা পালন করবে এই বৃহত্তম সেতু।",
      "tag": "CTG.B 22",
      "sub_questions": [
        {
          "label": "ক",
          "question": "আশ্রয়বাক্য কী?",
          "explanation": "যে যুক্তিবাক্য বা যুক্তিবাক্যসমূহের উপর ভিত্তি করে যুক্তির সিদ্ধান্ত অনুমিত হয় তাকে আশ্রয়বাক্য বলে।"
        },
        {
          "label": "খ",
          "question": "চতুষ্পদী অনুপপত্তি বলতে কী বোঝ?",
          "explanation": "সহানুমানে চারটি পদের ব্যবহারজনিত ভ্রান্তিকে চতুষ্পদী অনুপপত্তি (Fallacy of Four Terms) বলে। একটি সহানুমানে তিনটি পদ থাকে এবং প্রতিটি পদ দুই বার করে ব্যবহৃত হয়। সহানুমানে কোনোভাবেই তিনটির অধিক পদ ব্যবহার করা যায় না। যদি কোনো কারণে সহানুমানে তিনটির অধিক পদ ব্যবহার করা হয় তাহলে সিদ্ধান্তটি ত্রুটিপূর্ণ হয়। সহানুমানের সিদ্ধান্তের এই জুটিকে চতুষ্পদী অনুপপত্তি (Fallacy of Four Terms) বলে।"
        },
        {
          "label": "গ",
          "question": "উদ্দীপকের পদ্মা সেতুর সাথে সহানুমানের কোন পদের মিল রয়েছে? ব্যাখ্যা করো।",
          "explanation": "উদ্দীপকে পদ্মা সেতুর সাথে সহানুমানের মধ্যপদের মিল রয়েছে। সহানুমানের দুইটি আশ্রয়বাক্য মধ্যপদের মধ্যস্থতার ফলে পরম্পর সম্পর্কযুক্ত হয়। প্রথম অবস্থায় প্রধান আশ্রয়বাক্য ও অপ্রধান আশ্রবাক্যের মধ্যে কোনো সম্বন্ধ থাকে না। তারা পরস্পর বিচ্ছিন্ন থাকে। অর্থাৎ একে অপরের সাথে পুরোপুরি সম্পর্কহীন অবস্থায় থাকে। আশ্রয়বাক্য দুটোর মধ্যে প্রয়োজনীয় সম্পর্ক স্থাপন করে মধ্যপদ। প্রধান আশ্রয়বাক্যে প্রধান পদের সাথে মধ্যপদের সম্বন্ধ স্থাপিত হয়। আবার অপ্রধান আশ্রয়বাক্যেও অপ্রধান পদের সাথে মধ্যপদের সম্বন্দ্ব প্রতিষ্ঠিত হয়। এর ফলে প্রধান ও অপ্রধান আশ্রয়বাক্য দুটির মধ্যে একটি অবিচ্ছেদ্য সম্পর্ক প্রতিষ্ঠিত হয়। এ সম্পর্কের ভিত্তিতেই আশ্রয়বাক্য দুটি থেকে সিদ্ধান্ত অপরিহার্যরূপে অনুমিত হয়। উদ্দীপকে দেখা যায়, মুন্সিগঞ্জের মাওয়া ও শরিয়তপুরের জাজিরাকে যুক্তকারী পদ্মা সেতুর দৈর্ঘ্য ৬.১৫ কিলোমিটার। সেতু চালু হওয়ার আগে মাওয়ার সাথে জাজিরার কোনো সংযোগ ছিল না। সেতুর মাধ্যমে উভয় প্রান্ত যুক্ত হয়। যা সহানুমানের মধ্যপদের মাধ্যমে উভয় আশ্রয়বাক্যের মধ্যে সম্পর্ক স্থাপনের সাথে মিলে যায়। তাই বলা যায়, সহানুমানে মধ্যপদ মধ্যস্থতার ভূমিকা পালন করে।"
        },
        {
          "label": "ঘ",
          "question": "উদ্দীপকে বর্ণিত মুন্সিগঞ্জের মাওয়া, শরিয়তপুরের জাজিরা ও পদ্মা সেতুর সাথে পাঠ্যপুস্তকের সহানুমানের যে পদের সাদৃশ্য রয়েছে তা আলোচনা করো। মত দাও।",
          "explanation": "উদ্দীপকে বর্ণিত মুন্সিগঞ্জের মাওয়া, শরিয়তপুরের জাজিরা ও পদ্মা সেতুর সাথে পাঠ্যপুস্তকের সহানুমানের প্রধান পদ, অপ্রধান পদ ও মধ্যপদের সাদৃশ্য রয়েছে। সহানুমানে তিনটি পদ থাকে। প্রত্যেকটি পদ আবার দুই বার করে ব্যবহূত হয়। পদগুলো হলো- ১. প্রধান পদ, ২. অপ্রধান পদ ও ৩. মধ্যপদ। যে পদ সহানুমানের সিদ্ধান্তে বিধেয় হিসেবে ব্যবহৃত হয় তাকে প্রধান পদ বলে। যে পদ সহানুমানের সিদ্ধান্তে উদ্দেশ্য হিসেবে ব্যবহৃত হয় তাকে অপ্রধান পদ বলে। আর যে পদ সহানুমানের উভয় আশ্রয়বাক্যে থাকে কিন্তু সিদ্ধান্তে থাকে না তাকে মধ্যপদ বলে। যেমন- A- সকল মানুষ হয়' মরণশীল - প্রধান আশ্রয়বাক্য A-সকল বৈজ্ঞানিক হয় মানুষ - অপ্রধান আশ্রয়বাক্য A-সকল বৈজ্ঞানিক হয় মরণশীল - সিদ্ধান্ত উল্লেখিত উদাহরণে 'মরণশীল' হলো প্রধান পদ। কেননা, পদটি সিদ্ধান্তের বিধেয় হিসেবে ব্যবহৃত হয়েছে। 'বৈজ্ঞানিক' হলো অপ্রধান পদ। কারণ এ পদটি সিদ্ধান্তে উদ্দেশ্য হিসেবে ব্যবহৃত হয়েছে। আর 'মানুষ' পদটি হলো মধ্যপদ। কেননা, এ পদটি উভয় আশ্রয়বাক্যে আছে কিন্তু সিদ্ধান্তে নেই। উদ্দীপকে অনুরূপ শরিয়তপুরের জাজিরাকে প্রধান পদ, মুন্সিগঞ্জের মাওয়াকেন অপ্রধান পদ ও পদ্মা সেতুকে মধ্যপদ হিসেবে বিবেচনা করা যায়। আলোচনা শেষে বলা যায়, সহানুমানে মধ্যপদের মাধ্যমে যেমন প্রধানা পদ ও অপ্রধান পদের সাথে সম্পর্ক স্থাপিত হয় তেমনি পদ্মা সেতুরা মাধ্যমে জাজিরার সাথে মাওয়ার সম্পর্ক স্থাপিত হয়েছে।"
        }
      ]
    },
    {
      "number": "5",
      "uddipok": "র‍্যামন ম্যাগসেসে, ২০২১ পুরস্কারপ্রাপ্ত বাংলাদেশের বিজ্ঞানী ড. ফেরদৌস কাদরী একজন গবেষক। সুসংবদ্ধ, সুশৃঙ্খল ও সুনিশ্চিত। জ্ঞান লাভের জন্য তিনি সারাজীবন প্রচেস্টা চালিয়েছেন। ব্যবহারিক জীবনে। গবেষণালব্ধ তথ্য সাধারণ মানুষের কল্যাণে প্রয়োগের কৌশলে সফল হয়েছেন। এতে সাধারণ মানুষের জীবন রক্ষা হয়েছে।",
      "tag": "CTG.B 22",
      "sub_questions": [
        {
          "label": "ক",
          "question": "যুক্তিবিদ্যা কী?",
          "explanation": "যুক্তিবিদ্যা হলো ভাষায় প্রকাশিত চিন্তা সম্পর্কিত বিজ্ঞান।"
        },
        {
          "label": "খ",
          "question": "যুক্তিবিদ্যা কেন আদর্শনিষ্ঠ বিদ্যা?",
          "explanation": "আদর্শ বা মানদণ্ডের ভিত্তিতে নিজস্ব বিষয়বস্তু মূল্যায়ন করে বিধায় যুক্তিবিদ্যা আদর্শনিষ্ঠ বিজ্ঞান। যে বিজ্ঞান কোনো আদর্শের ভিত্তিতে নিজস্ব বিষয়বস্তুর মূল্যায়ন করে তাকে আদর্শনিষ্ঠ বিজ্ঞান বলে। যুক্তিবিদ্যা সত্যের আদর্শের ভিত্তিতে বৈধ যুক্তি পদ্ধতির নিয়মাবলি আবিষ্কার করে এবং এই নিয়মাবলির আলোকে সেগুলোর মূল্য নিরূপণ করে। সুতরাং যুক্তিবিদ্যা সত্যের আদর্শের ভিত্তিতে বিষয়বস্তুর মূল্যায়ন করে। তাই যুক্তিবিদ্যা একটি আদর্শনিষ্ঠ বিজ্ঞান।"
        },
        {
          "label": "গ",
          "question": "উদ্দীপকে নির্দেশিত বিষয়টি পাঠ্যপুস্তকের কোন বিষয়কে ইঙ্গিত করছে? ব্যাখ্যা করো।",
          "explanation": "উদ্দীপকে নির্দেশিত বিষয়টি যুক্তিবিদ্যার বিজ্ঞান ও কলার দিকটি ইঙ্গিত করছে। যে বিদ্যা' বৈধ যুক্তি থেকে অবৈধ যুক্তিকে পৃথক করার পদ্ধতি ও নিয়মসমূহ সম্পর্কে আলোচনা করে তাকে যুক্তিবিদ্যা (Logic) বলে। যুক্তিবিদ্যা সঠিক যুক্তি পদ্ধতির নিয়মাবলি প্রণয়ন করে এবং এসব নিয়মের সাহায্যে যুক্তির বৈধতা যাচাই করে। এ কারণে যুক্তিবিদ্যা একটি বিজ্ঞান ও কলাবিদ্যা। এ বিদ্যা তাত্ত্বিক বা বিজ্ঞান বিষয়ক ও ব্যবহারিক জ্ঞান দান করে। তাত্ত্বিক জ্ঞানের মাধ্যমে সুশৃঙ্খল, সুসংবদ্ধ ও সুনিশ্চিত জ্ঞান লাভ করা যায়। যেহেতু, যুক্তিবিদ্যা একটি চিন্তার বিজ্ঞান তাই চিন্তার আকারগত এবং বস্তুগত উভয় দিক এ শাস্ত্রে আলোচনা করা হয়। এ বিদ্যায় আলোচ্য বিষয়সমূহ সুন্নঙ্গল ও সুসংঘবদ্ধভাবে আলোচনা করা। হয়, ফলে এ বিদ্যা বাস্তব জীবনে কাজে লাগে। উদ্দীপকে র‍্যামন ম্যাগসেসে-২০২১ পুরস্কারপ্রাপ্ত বাংলাদেশের বিজ্ঞানী ৪. ফেরদৌস কাদরী একজন গবেষক। সুসংবদ্ধ, সুশৃঙ্খল ও সুনিশ্চিত জান লাভের জন্য তিনি সারাজীবন প্রচেষ্টা চালিয়েছেন। ব্যবহারিক জীবনে গবেষণালব্ধ তথ্য সাধারণ মানুষের কল্যাণে প্রয়োগের কৌশলে সফল হয়েছেন। এখানে সুসংঘবদ্ধ, সুশৃঙ্খল ও সুনিশ্চিত জ্ঞান ও ব্যবহারিক জ্ঞানের কথা বলা হয়েছে যা যুক্তিবিদ্যার মাধ্যমে পাওয়া যায়। তাই বলা যায়, উদ্দীপকে নির্দেশিত বিষয়টির মাধ্যমে যুক্তিবিদ্যা বিষয়টিই প্রতিফলিত হয়েছে।"
        },
        {
          "label": "ঘ",
          "question": "উদ্দীপকে নির্দেশিত বিষয়টির উপযোগিতা পাঠ্যপুস্তক অনুসারে মূল্যায়ন করো।",
          "explanation": "উদ্দীপকে নির্দেশিত বিষয়টি তথা যুক্তিবিদ্যার যথেষ্ট উপযোগিতা রয়েছে। যুক্তিবিদ্যা আমাদেরকে সঠিক যুক্তি-পদ্ধতির নিয়ন-কানুন সমন্ধে জ্ঞান দান করে। এসব নিয়ম-কানুন যথাযথ অনুসরণ করলে আমরা বাস্তব জীবনে শুদ্ধভাবে যুক্তিতর্ক করতে পারি এবং আমাদের যুক্তির মধ্যকার চুল-ত্রুটিকে খুঁজে বের করে তা পরিহার করতে পারি। যুক্তিবিদ্যা চর্চার ফলে আমাদের অমূর্ত চিন্তা বা বস্তুনিরপেক্ষ চিন্তার ক্ষমতা বেড়ে যায়। যুক্তিবিদ্যা পাঠের মাধ্যমে মানুষ বিভিন্ন তাত্ত্বিক ও ব্যবহারিক জ্ঞান লাভ করতে পারে এবং সেগুলো সফলভাবে প্রয়োগও করতে পারে। জ্ঞানের প্রতিটি বিভাগেই যুক্তিবিদ্যার জ্ঞান প্রয়োজন। প্রতিটি বিজ্ঞানই চায় তার বিভাগীয় সত্যতাকে অর্জন করতে। তাই সত্যতা লাভের জন্য বিশুদ্ধ যুক্তি-পদ্ধতি ও তার নিয়ম-কানুন সম্বন্ধে জ্ঞান অর্জন প্রত্যেক বিজ্ঞানের জন্যই অপরিহার্য। যা তাত্ত্বিক ও ব্যবহারিক জীবনে যুক্তিবিদ্যার উপযোগিতাকে নির্দেশ করে। পরিশেষে বলা যায়, যুক্তিবিদ্যা ব্যবহারিক জীবনে আমাদের চিন্তাকে 'পরিশীলিত করে। ফলে আমরা সঠিক চিন্তার নিয়মাবলিকে ব্যবহারিক জীবনে প্রয়োগ করে অন্ধবিশ্বাস ও কুসংস্কার থেকে পরিত্রাণ লাভ করি।"
        }
      ]
    },
    {
      "number": "6",
      "uddipok": "দৃশ্যকল্প-১: গণমাধ্যম ব্যক্তিত্ব শাইখ সিরাজ পৃথিবীর বিভিন্ন দেশ থেকে কৃষি সম্পর্কিত যুক্তিসঙ্গত সুশৃঙ্খল জ্ঞান সংগ্রহ করেছেন। যে সব নিয়ম অনুসরণ করলে ভালো ফসল উৎপাদন সম্ভব তা জেনেছেন। কৃষি সম্পর্কিত বিভিন্ন যুক্তিসঙ্গত সুশৃঙ্খল পদ্ধতি, নিয়ম-কানুন, তত্ত্ব-উপাত্ত সংগ্রহ করেছেন। দৃশ্যকল্প-২: শাইখ সিরাজ তার সংগৃহীত তত্ত্ব-উপাত্ত, কৌশল বাস্তবে কীভাবে প্রয়োগ করা যায় তা গণমাধ্যমে প্রচার করেন। আমাদের দেশের কৃষকেরা ও সাধারণ মানুষ ব্যবহারিক জীবনে এ কৌশল প্রয়োগ করে সফলতা পেয়েছেন। ছাদ-কৃষি এর একটি উজ্জ্বল দৃষ্টান্ত",
      "tag": "CTG.B 22",
      "sub_questions": [
        {
          "label": "ক",
          "question": "কলা কী?",
          "explanation": "বিশেষ কোনো উদ্দেশ্য সাধনের জন্য আমাদের জ্ঞানকে বাস্তব ক্ষেত্রে প্রয়োগ করার নিয়ম-কানুন বা কলাকৌশলকে কলা (Art) বলে।"
        },
        {
          "label": "খ",
          "question": "যুক্তিবিদ্যাকে সকল বিজ্ঞানের বিজ্ঞান বলা হয় কেন?",
          "explanation": "সকল বিজ্ঞানকে যুক্তিবিদ্যার সাধারণ নিয়মাবলি অনুসরণ করতে হয় বলে যুক্তিবিদ্যাকে সকল বিজ্ঞানের বিজ্ঞান (Science of all Sciences) বলা হয়। বিজ্ঞান হলো প্রকৃতির কোনো বিশেষ বিভাগ সম্পর্কে সুনিশ্চিত, সুশৃঙ্খল ও সুসংবদ্ধ জ্ঞান। প্রতিটি বিজ্ঞানের কিছু নিজস্ব নিয়ম ও পদ্ধতি রয়েছে। বিজ্ঞান এসব নিয়মনীতির আলোকে কোনো সত্যকে প্রতিষ্ঠিত করতে চায়। আর সত্যকে প্রতিষ্ঠিত করার জন্য প্রতিটি বিজ্ঞানকে যুক্তির ওপর নির্ভর হতে হয়। অর্থাৎ, সকল বিজ্ঞানই তার নিয়মের কাঠামোর জন্য যুক্তিবিদ্যার ওপর নির্ভরশীল। এজন্য যুক্তিবিদ্যাকে সকল বিজ্ঞানের বিজ্ঞান বলা হয়।"
        },
        {
          "label": "গ",
          "question": "দৃশ্যকল্প-১ এ বর্ণিত বিষয়টির সাথে যুক্তিবিদ্যার সাদৃশ্য ব্যাখ্যা করো।",
          "explanation": "দৃশ্যকল্প-১ এ বর্ণিত বিষয়টির সাথে যুক্তিবিদ্যার তাত্ত্বিক বা বিজ্ঞানের (Science) দিকটির সাদৃশ্য বিদ্যমান। কোনো সাধারণ নিয়মের ভিত্তিতে প্রকৃতির একটি বিশেষ বিভাগ সম্বন্ধে সুনিশ্চিত, সুশৃঙ্খল ও সুসংবদ্ধ জ্ঞানকে বিজ্ঞান বলে। অর্থাৎ বিজ্ঞান কোনো নির্দিষ্ট বিষয় সম্পর্কে তাত্ত্বিক জ্ঞান প্রদান করে। যেমন- পদার্থবিজ্ঞান পদার্থের গঠন ও প্রকৃতি সম্পর্কে আলোচনা করে। এর মাধ্যমে আমরা পদার্থ সম্পর্কে তাত্ত্বিক জ্ঞান অর্জন করি। যুক্তিবিদ্যাও অনুরূপ চিন্তা সম্পর্কিত কতগুলো সাধারণ নিয়ম প্রণয়নের মাধ্যমে যৌক্তিক সত্যতা অর্জনের চেষ্টা করে। উদ্দীপকে দেখা যায়, গণমাধ্যম ব্যক্তিত্ব শাইখ সিরাজ পৃথিবীর বিভিন্ন দেশ থেকে কৃষি সম্পর্কিত যুক্তিসঙ্গত সুশৃঙ্খল জ্ঞান বা তথ্য সংগ্রহ করেছেন। যেসব নিয়ম অনুসরণ করলে ভালো ফসল উৎপাদন সম্ভব তা জেনেছেন। কৃষি সম্পর্কিত বিভিন্ন যুক্তিসঙ্গত সুশৃঙ্খল পদ্ধতি, নিয়ম-কানুন, তত্ত্ব- উপাত্ত সংগ্রহ করেছেন। যা যুক্তিবিদ্যার তাত্ত্বিক বা বিজ্ঞান বিষয়ক দিককে নির্দেশ করে।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-২ কি যুক্তিবিদ্যার পরিপূর্ণ স্বরূপ নির্দেশ করে? তোমার মত দাও।",
          "explanation": "দৃশ্যকল্প-১ বিজ্ঞান ও দৃশ্যকল্প-২ কলা হিসেবে যুক্তিবিদ্যার পরিপূর্ণ স্বরূপকে নির্দেশ করে। যুক্তিবিদ্যার প্রধানত দুটি দিক রয়েছে। একটি হলো তাত্ত্বিক বা বিজ্ঞান বিষয়ক দিক এবং অন্যটি হলো ব্যবহারিক বা কলাবিদ্যা বিষয়ক দিক। প্রকৃতির কোনো বিশেষ বিভাগ সম্পর্কে অর্জিত সুশৃঙ্খল ও সুনির্দিষ্ট জ্ঞানকে বিজ্ঞান বলে। উদ্দীপকের দৃশ্যকল্প-১ এ দেখতে পাই, গণমাধ্যম ব্যক্তিত্ব শাইখ সিরাজ পৃথিবীর বিভিন্ন দেশ থেকে কৃষি সম্পর্কিত যুক্তিসফাত সুশৃঙ্খল জ্ঞান সংগ্রহ করেছেন। যেসব নিয়ম অনুসরণ করলে ভালো ফসল উৎপাদন সম্ভব তা জেনেছেন। কৃষি সম্পর্কিত বিভিন্ন যুক্তিসঙ্গত সুশৃঙ্খল পদ্ধতি, নিয়ম-কানুন, তত্ত্ব-উপাত্ত সংগ্রহ করেছেন। এভাবে বিজ্ঞান হিসেবে যুক্তিবিদ্যা যৌক্তিক সত্যতা অর্জনের লক্ষ্যে কিছু সাধারণ নিয়ম আবিষ্কার করে। অপরদিকে, বিশেষ কোনো উদ্দেশ্য সাধনের জন্য আমাদের জ্ঞানকে বাস্তব ক্ষেত্রে প্রয়োগ করার নিয়ম-কানুন বা কলাকৌশলকে কলা বলে। উদ্দীপকের দৃশ্যকল্প-২ এ শাইখ সিরাজ তার সংগৃহীত তত্ত্ব-উপাত্ত, কৌশল বাস্তবে কীভাবে প্রয়োগ করা যায় তা গণমাধ্যমে প্রচার করেন। আমাদের দেশের কৃষকেরা ও সাধারণ মানুষ ব্যবহারিক জীবনে এ কৌশল প্রয়োগ করে সফলতা পায়। তাই বলা যায়, কলা হিসেবে যুক্তিবিদ্যা এসব নিয়মকে আমাদের বাস্তব চিন্তাক্ষেত্রে সুষ্ঠুভাবে প্রয়োগের মাধ্যমে সত্যতাকে আবিষ্কার করতে সহায়তা করে। আলোচনা শেষে বলা যায়, যুক্তিবিদ্যা একাধারে একটি তাত্ত্বিক ও ব্যবহারিক বিজ্ঞান। এজন্য যুক্তিবিদ্যায় তত্ত্ব ও প্রয়োগ উভয়ই বিদ্যমান। তাই যুক্তিবিদ্যাকে কেউ বিজ্ঞান ও কেউ কলা বললেও এটি উভয়ের একটি সামগ্রিক রূপ। আর উদ্দীপকে এর পরিপূর্ণ প্রকাশ ঘটেছে।"
        }
      ]
    },
    {
      "number": "7",
      "uddipok": "দৃশ্যকল্প-১: শামসুর রহমান হন মরণশীল মংছেন চীং হন মরণশীল পলান সরকার হন মরণশীল . ∴ \\therefore ∴ সকল মানুষ হন মরণশীল দৃশ্যকল্প-২: সকল মানুষ হয় মরণশীল 'ক' হয় মানুষ ∴ \\therefore ∴ 'ক' হয় মরণশীল।",
      "tag": "CTG.B 22",
      "sub_questions": [
        {
          "label": "ক",
          "question": "মাধ্যম অনুমান কী?",
          "explanation": "যে অনুমানে দুই বা ততোধিক আশ্রয়বাকা থেকে সিদ্ধান্ত অনুমিত হয় তাকে মাধ্যম অনুমান বলে।"
        },
        {
          "label": "খ",
          "question": "অনুমানে যুক্তিবাক্যের ভূমিকা গুরুত্বপূর্ণ কেন?",
          "explanation": "অনুমানের ভাষায় প্রকাশিত রূপ। যুক্তি হলো আর যুক্তি পঠিত হয় যুক্তিবাক্য দিয়ে। এ কারণে অনুমানে যুক্তিবাক্যের ভূমিকা গুরুত্বপূর্ণ। অনুমান একটি মানসিক প্রক্রিয়া। অনুমানকে ভাষায় প্রকাশিত করে যুক্তি দাঁড় করাতে যুক্তিবাক্যের ব্যবহার করা হয়। আর বিভিন্ন প্রকার যুক্তিতে যুক্তিবাক্যের ব্যবহার করে যথাযথভাবে যুক্তির নীতিমালা অনুসরণ করে সিদ্ধান্ত প্রতিষ্ঠা করা হয়। সুতরাং দেখা যাচ্ছে যে, যুক্তিবাক্যের ব্যবহার ছাড়া কোনো অনুমান বা যুক্তি প্রতিষ্ঠা করা সম্ভব নয়। তাই অনুমানে যুক্তিবাক্যের ভূমিকা গুরুত্বপূর্ণ।"
        },
        {
          "label": "গ",
          "question": "দৃশ্যকল্প-২ কী ধরনের অনুমান? ব্যাখ্যা করো।",
          "explanation": "উদ্দীপকের দৃশ্যকল্প-২ এ উল্লেখিত, অনুমানটি হলো অবরোহ অনুমান। যে অনুমান প্রক্রিয়ায় সিদ্ধান্তটি এক বা একাধিক আশ্রয়বাক্য থেকে অনিবার্যভাবে নিঃসৃত হয় এবং যার সিদ্ধান্তটি কখনোই আশ্রয়বাক্যের চেয়ে ব্যাপক হতে পারে না তাকে অবরোহ অনুমান বলে। অবরোহু অনুমানের সিদ্ধান্তটি আশ্রয়বাক্য দুটির অনিবার্য ফল। অবরোহ অনুমান একটি আকারগত প্রক্রিয়া। আকারগত সত্যতা অর্জনই অবরোহ অনুমানের উদ্দেশ্য। উদ্দীপকের দৃশ্যকল্প-২ এ আমরা দেখতে পাই, সকল মানুষ হয় মরণশীল 'ক' হয় মানুষ অতএব, 'ক' হয় মরণশীল। এখানে উল্লেখিত যুক্তিটিতে সিদ্ধান্তটি দুটি আশ্রয়বাক্য থেকে অনিবার্যভাবে নিঃসৃত হয়েছে এবং আশ্রয়বাক্যের চেয়ে কম ব্যাপক। পাশাপাশি যুক্তিটিতে = আকারগত সত্যতা অর্জনের চেষ্টা করা হয়েছে। তাই বলা যায়, দৃশ্যকল্প-২ এ উল্লেখিত অনুমানটি হলো অবরোহ অনুমান।"
        },
        {
          "label": "ঘ",
          "question": "সত্যানুসন্ধানে, দৃশ্যকল্প-১ ও দৃশ্যকল্প-২ এর মধ্যে কোনটি উপযোগী?",
          "explanation": "উদ্দীপকে দৃশ্যকল্প-২ এ অবরোহ অনুমান এবং দৃশ্যকল্প-১ এ আরোষ অনুমান প্রকাশিত হয়েছে। সত্যানুসন্ধানে অবরোহ অনুমান ও আরোহ অনুমানের মধ্যে আরোহ অনুমান উপযোগী বলে আমি মনে করি। উদ্দীপকের দৃশ্যকল্প-২ এ প্রকাশিত অনুমানে বলা হয়েছে, 'সকল মানুষ হয় - মরণশীল, 'ক' হয় মানুষ, অতএব, 'ক' হয় মরণশীল।' এটি অবরোহ অনুমানের দৃষ্টান্ত। এ অনুমান সত্যের আকারগত দিকটি নিয়ে আলোচনা করে। ফলে সত্যের বস্তুগত দিকটি উপেক্ষিত থেকে যায়। অন্যদিকে, দৃশ্যকল্প-১ এ প্রকাশিত অনুমানে বলা হয়েছে, 'শামসুর রহমান হন মরণশীল, মংছেন চীং হন মরণশীল, পলান সরকার হন মরণশীল, অতএব, সকল মানুষ হন মরণশীল।' এটি আরোহ অনুমানের দৃষ্টান্ত। অনুমানে প্রকৃতির নিয়মানুবর্তিতা নীতি ও কার্যকারণ নীতি অবলম্বন করে সিদ্ধান্ত গ্রহণ করা হয়। ফলে আরোহ অনুমানে সত্যের আকারগত ও বস্তুগত উভয় দিকই পরিপূর্ণভাবে প্রকাশ পায়। যা সত্যের নিশ্চয়তার মাত্রাকে অবরোহের তুলনায় অধিকতর গ্রহণযোগ্য করে তোলে। ও আলোচনা শেষে বলা যায়, অবরোহ অনুমান কেবল সত্যের তাত্ত্বিক দিককে প্রাধান্য প্রদান করে। ফলে সত্য হয়ে পড়ে আকার নির্ভর। কিন্তু আরোহ অনুমান সত্যের তাত্ত্বিক ও ব্যাবহারিক উভয় দিক নিয়ে আলোচনা করে। ফলে সত্যের মাত্রা জ্ঞানপিপাসুকে সন্তুষ্ট করতে সক্ষম হয়। তাই সত্যানুসন্ধানের ক্ষেত্রে আরোহ অনুমান অধিক উপযোগী বলে আমি মনে করি।"
        }
      ]
    },
    {
      "number": "8",
      "uddipok": "আমেরিকার প্রেসিডেন্ট আব্রাহাম লিঙ্কন তার পুত্রের শিক্ষকের নিকট গুরুত্বপূর্ণ পত্র লিখেছিলেন যার মধ্যে উল্লেখযোগ্য। বাক্য হলো- (i) প্রত্যেক রাজনীতিবিদ হন নিঃস্বার্থ নেতা। (ii) কোনো বীর নয় কাপুরুষ। (iii) প্রত্যেক মানুষ নয় সত্যনিষ্ঠ।",
      "tag": "CTG.B 22",
      "sub_questions": [
        {
          "label": "ক",
          "question": "একটি যুক্তিবাক্যে কয়টি পদ থাকে?",
          "explanation": "সে একটি যুক্তিবাক্যে দুটি পদ থাকে। যথা- উদ্দেশ্য পদ ও বিধেয় পদ।"
        },
        {
          "label": "খ",
          "question": "সকল বাক্য যুক্তিবাক্য নয় কেন?",
          "explanation": "যুক্তিবাক্যের গঠন পদ্ধতি অনুসরণ না করায় সকল বাক্যকে যুক্তিবাক্য (Proposition) বলা যায় না। একটি যুক্তিবাক্যে তিনটি উপাদান থাকে। যথা- ১. উদ্দেশ্য, ২. বিধেয় ও ৩. সংযোজক। এই তিনটি উপাদান যখন একত্র হয়ে স্বীকৃতিসূচক বা অদ্বীকৃতিসূচক সম্পর্ক স্থাপন করে তখন তাকে যুক্তিবাক্য বলে। যেমন- 'সকল ফুল হয় সুন্দর'। এখানে 'ফুল' উদ্দেশ্য পদ, 'সুন্দর' বিধেয় পদ এবং 'হয়' সংযোজক। তাই এটি একটি যুক্তিবাক্য। সুতরাং সকল বাক্য উদ্দেশ্য সংযোজক বিধেয় এই আকারে গঠিত না হওয়ায় তাদেরকে যুক্তিবাক্য বয়া যায় না।"
        },
        {
          "label": "গ",
          "question": "উদ্দীপকের (iii)-এ নির্দেশিত যুক্তিবাক্যের পদের ব্যাপ্যতার। বিশ্লেষণ করো।",
          "explanation": "পদের ব্যাপ্যতার দিক থেকে উদ্দীপকের (iii)-এ নির্দেশিত যুক্তিবাক্যটি হলো সার্বিক নঞর্থক বা E-যুক্তিবাক্য। যে যুক্তিবাক্যের বিধেয় পদ দ্বারা উদ্দেশ্য পদের সম্পূর্ণ ব্যস্তার্থ সম্পর্কে কোনো কিছু অস্বীকার করা হয় তাকে সার্বিক নঞর্থক বা চ-যুক্তিবাক্য বলে। সার্বিক নঞর্থক যুক্তিবাক্য গুণের দিক থেকে নঞর্থক এবং পরিমাণের দিক থেকে সার্বিক। ব্যাপ্যতার নিয়ম অনুযায়ী সার্বিক নঞর্থক বা E-যুক্তিবাক্যের উদ্দেশ্য ও বিধেয় উভয় পদ ব্যাপ্য। উদ্দীপকের (iii)-এ নির্দেশিত যুক্তিবাক্যটি হলো 'প্রত্যেক মানুষ নয় সত্যনিষ্ঠ'। এটি সার্বিক নঞর্থক বা E-যুক্তিবাক্য। এখানে উদ্দেশ্য 'মানুষ' পদটি সামগ্রিক অর্থে গৃধীত হয়েছে। অর্থাৎ মানুষ বলতে পৃথিবীর সকল মানুষকেই বোঝানো হয়েছে। আবার বিধেয় সত্যনিষ্ঠ পদটিও সামগ্রিক অর্থে ব্যবহূত হয়েছে। কারণ 'সত্যনিষ্ঠ' পদের সম্পূর্ণ ব্যস্ত্যর্থকে মানুষ সম্পর্কে অদ্বীকার করা হয়েছে। তাই ব্যাপ্যতার নিয়ম অনুযায়ী সার্বিক নঞর্থক বা E- যুক্তিবাক্যের উদ্দেশ্য ও বিধেয় উভয় পদই ব্যাপ্য।"
        },
        {
          "label": "ঘ",
          "question": "উদ্দীপক (i) ও (ii) এ নির্দেশিত যুক্তিবাক্যের স্বরূপ, পার্থক্য ও পদের ব্যাপ্যতার নিয়ম বিশ্লেষণ করো। মত দাও।",
          "explanation": "উদ্দীপকের (1) ও (ii)-এ নির্দশিত যুক্তিবাক্য হলো যথাক্রমে সার্বিক সদর্থক বা A-যুক্তিবাক্য ও সার্বিক নঞর্থক বা E-যুক্তিবাক্য। যে যুক্তিবাক্যের বিধেয় পদ দ্বারা উদ্দেশ্য পদের সম্পূর্ণ ব্যস্ত্যর্থ সম্পর্কে কোনো কিছু স্বীকার করা হয়. তাকে সার্বিক সদর্থক বা A-যুক্তিবাক্য বলে। উদ্দীপকের (১)-এ উল্লেখিত 'প্রত্যেক রাজনীতিবিদ হন নিঃস্বার্থ নেতা'- এটি সার্বিক সদর্থক বা A-যুক্তিবাক্যকে নির্দেশ করে। আবার, যে যুক্তিবাক্যের বিধেয় পদ দ্বারা উদ্দেশ্য পদের সম্পূর্ণ ব্যস্তার্থ সম্পর্কে কোনো কিছু অদ্বীকার করা হয় তাকে সার্বিক নঞর্থক বা -যুক্তিবাক্য বলে। তাই উদ্দীপকের (ii)-এ উল্লেখিত 'কোনো বীর নয় কাপুরুষ' একটি সার্বিক নঞর্থক বা E-যুক্তিবাক্য। সার্বিক যুক্তিবাক্য হিসেবে (১)-এর উদ্দেশ্য পদটি ব্যাপ্য কিন্তু সদর্থক যুক্তিবাক্য হওয়ার কারণে বিধেয় পদটি অব্যাপ্য। যেমন-A- প্রত্যেক রাজনীতিবিদ হন নিঃস্বার্থ নেতা। এখানে উদ্দেশ্য 'প্রত্যেক রাজনীতিবিদ' পদটি সামগ্রিক অর্থে গৃহীত হয়েছে। কিন্তু বিধেয় 'নিঃস্বার্থ নেতা' পদটিকে সামগ্রিক অর্থে গ্রহণ করা হয়নি। এক্ষেত্রে নিঃস্বার্থ নেতা হয় কিছু কিছু মানুষ। তাই A-যুক্তিবাক্যে বিধেয় পদটি অব্যাপ্য।, পক্ষান্তরে, সার্বিক যুক্তিবাক্য হিসেবে (ii)-এর উদ্দেশ্য পদটি ব্যাপ্য এবং নঞর্থক যুক্তিবাক্য হিসেবে (ii)-এর বিধেয় পদটিও ব্যাপ্য। যেমন- E- কোনো বীর নয় কাপুরষ। এ যুক্তিবাক্যে উদ্দেশ্য 'বীর' পদটি সামগ্রিক অর্থে গৃহীত হয়েছে। অর্থাৎ বীর বলতে পৃথিবীর সকল বীরকে বোঝানো হয়েছে। তাই E-যুক্তিবাক্যে উদ্দেশ্য পদটি ব্যাপ্য। আবার বিধেয় 'কাপুরুষ' পদটিও সামগ্রিক অর্থে ব্যবহূত হয়েছে। কারণ কাপুরুষ পদের সম্পূর্ণ ব্যস্ত্যর্থকে বীর সম্পর্কে অস্বীকার করা হয়েছে। সুতরাং E- যুক্তিবাক্যের বিধেয় পদটিও ব্যাপ্য। আলোচনা শেষে বলা যায়, সার্বিক সদর্থক বা A-যুক্তিবাক্য ও সার্বিক নঞর্থক বা E-যুক্তিবাক্যের মধ্যে বৈপরীত্য থাকলেও উভয়ের মধ্যে বেশ মিলও রয়েছে। উভয় যুক্তিবাক্যের পদের ব্যাপ্যতা যুক্তির বৈধতা বিচারের ক্ষেত্রে গুরুত্বপূর্ণ ভূমিকা পালন করে।"
        }
      ]
    },
    {
      "number": "9",
      "uddipok": "অনুমান-১: E-কোনো পাথর নয় জীব ∴ \\therefore ∴ A-সকল পাথর হয় অ-জীব অনুমান-২: ।-কিন্তু প্রাণী হয় পরিশ্রমী ∴ \\therefore ∴ 1-কিছু পরিশ্রমী সত্তা হয় প্রাণী",
      "tag": "CTG.B 22",
      "sub_questions": [
        {
          "label": "ক",
          "question": "অমাধ্যম অনুমান কী?",
          "explanation": "যে অবরোহ অনুমানে সিদ্ধান্তটি একটিমাত্র আশ্রয়বাক্য থেকে অনিবার্যভাবে নিঃসৃত তাকে অমাধ্যম অনুমান বলে।"
        },
        {
          "label": "খ",
          "question": "যুক্তিবাক্যের উভয় পদ অব্যাপ্য কেন?",
          "explanation": "বিশেষ সদর্থক যুক্তিবাক্য হওয়ায়।-যুক্তিবাক্যের উভয় পদ অব্যাপ্য। ব্যাপ্যতার নিয়মানুসারে, বিশেষ যুক্তিবাক্যের উদ্দেশ্য পদ অব্যাপ্য আবার সদর্থক যুক্তিবাক্যের বিধেয় পদ অব্যাপ্য। যেমন- '1-কিছু ফুল হয় লাল।' এ যুক্তিবাক্যে উদ্দেশ্য পদ 'কিছু ফুল' হওয়ায় ফুলের সামগ্রিক ব্যস্ত্যর্থকে নির্দেশ করে না। তাই ফুল পদটি অব্যাপ্য। আবার এ যুক্তিবাক্যের বিধেয় পদটিও অব্যাপ্য। কেননা ফুল ছাড়াও আরও অনেক লাল জিনিস আছে। তাই।-যুক্তিবাক্যের উদ্দেশ্য ও বিধেয় উভয় পদ অব্যাপ্য।"
        },
        {
          "label": "গ",
          "question": "যুক্তিবিদ্যার আলোকে অনুমান-২ এর স্বরূপ ব্যাখ্যা করো।",
          "explanation": "যুক্তিবিদ্যার আলোকে অনুমান-২ এ যুক্তিবাক্যের সরল আবর্তন ঘটেছে। সরল আবর্তন হলো সেই প্রকার আবর্তন যেখানে আশ্রয়বাক্য ও সিদ্ধান্তের পরিমাণ একই থাকে। এই প্রকার আবর্তনে যদি আশ্রয়বাক্য সার্বিক হয় তাহলে সিদ্ধান্তও সার্বিক হয়। আবার আশ্রয়বাক্য যদি বিশেষ হয় তাহলে সিদ্ধান্তও বিশেষ হয়। উদ্দীপকে অনুমান-২ অনুসারে, I- কিছু প্রাণী হয় পরিশ্রমী অতএব, I - কিছু পরিশ্রমী সত্তা হয় প্রাণী। এখানে I-বাক্যের সরল আবর্তন করা হয়েছে। আর সরল আবর্তনের নিয়ম অনুযায়ী আশ্রয়বাক্যে ও সিদ্ধান্তের পরিমাণ একই রয়েছে।"
        },
        {
          "label": "ঘ",
          "question": "অনুমান-১ ও অনুমান-২ এর স্বরূপ পাঠ্যবইয়ের আলোকে বিশ্লেষণ করো ও মত দাও।",
          "explanation": "অনুমান-১ এ প্রতিবর্তন ও অনুমান-২ এ আবর্তনকে নির্দেশ করে। যে অমাধ্যম অবরোহ অনুমানে গুণের পরিবর্তন না করে আশ্রয়বাক্যের উদ্দেশ্য ও বিধেয় পদকে ন্যায় সাতভাবে স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে। অনুমান-২ এ বলা হয়েছে,। ।- কিছু প্রাণী হয় পরিশ্রমী (আবর্তনীয়) অতএব, । - কিছু পরিশ্রমী সত্তা হয় প্রাণী (আবর্তিত) উপরিউক্ত অনুমানটি আবর্তনের দৃষ্টান্ত। কেননা, এখানে অশ্রয়বাক্যের উদ্দেশ্য পদ প্রাণী সিদ্ধান্তে বিধেয় রূপে এবং বিধেয় পরিশ্রমী উদ্দেশ্যরূপে ব্যবহৃত হয়েছে। এখানে আশ্রয়বাক্যের গুণগত দিকটি সিদ্ধান্তে অপরিবর্তিত রয়েছে। অন্যদিকে, যে অমাধ্যম অবরোহ অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে এবং বিধেয়ের বিরুদ্ধ পদকে বিধেয় হিসেবে গ্রহণ করে সিদ্ধান্ত অনুমিত হয় তাকে প্রতিবর্তন বলে। যেমন- অনুমান-১ এ বলা হয়েছে, E-কোনো পাথর নয় জীব (প্রতিবর্তনীয়) অতএব, A-সকল পাথর হয় অজীব (প্রতিবর্তিত) উপরিউক্ত অনুমানে উভয় বাক্যের উদ্দেশ্য (পাথর) অভিন্ন। আশ্রয়বাক্যের বিধেয়ের (জীব) বিরুদ্ধে পদ (অজীব) সিদ্ধান্তে বিধেয় হিসেবে ব্যবহৃত হয়েছে। উভয় বাক্যের গুণ ভিন্ন যার একটি সদর্থক ও অপরটি নঞর্থক। কিন্তু উভয়ের পরিমাণ এক অর্থাৎ উভয়ই সার্বিক। সুতরাং এটি একটি বৈধ প্রতিবর্তন। আলোচনা শেষে বলা যায়, আবর্তন এবং প্রতিবর্তন প্রকৃতিগতভাবে এরা পরম্পর ভিন্ন হলেও উভয়ই অমাধ্যম অনুমানের দুইটি প্রকার মাত্র।"
        }
      ]
    },
    {
      "number": "10",
      "uddipok": "কলকাতায় অনুষ্ঠিত বাংলাদেশ-ভারত টেস্ট ম্যাচ ছিল ব্যতিক্রমী। এ ম্যাচটি দিন-রাত্রিতে অনুষ্ঠিত হয়। এ ম্যাচে গোলাপী রঙের বলে খেলা হয়। ম্যাচটি ব্যতিক্রমী হওয়ায় অনেকে বলে সর্বনাশ, আবার অনেকে বলে সাবাশ ক্রিকেট বোর্ড।",
      "tag": "CTG.B 22",
      "sub_questions": [
        {
          "label": "ক",
          "question": "পদ কী?",
          "explanation": "যে শব্দ বা শব্দসমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় কিংবা ব্যবহারযোগ্য সেসব শব্দ বা শব্দসমষ্টিকে পদ বলে।"
        },
        {
          "label": "খ",
          "question": "পদযোগ্য শব্দ বলতে কী বোঝ?",
          "explanation": "যুক্তিবাক্যের উদ্দেশ্য বা বিধেয় হিসেবে ব্যবহৃত শব্দ বা শব্দসমষ্টিই হলো পদযোগ্য শব্দ। যে শব্দ অন্যকোনো শব্দের সাহায্য ছাড়াই কোনো যুক্তিবাক্যের উদ্দেশ্য বা বিধেয়রূপে ব্যবহৃত হতে পারে তাকে পদযোগ্য শব্দ বলে। উদাহরণস্বরূপ বলা যায়, 'চিনি' ও 'মিষ্টি' শব্দ দুটি 'পদযোগ্য শব্দ। কারণ এ শব্দ দুইটি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে। যেমন- 'চিনি হয় মিষ্টি' এখানে 'চিনি' শব্দটি উদ্দেশ্য ও 'মিষ্টি' শব্দটি বিধেয়রূপে ব্যবহৃত হয়েছে। অনুরূপভাবে মানুষ, বই, গাছ, সাদা, সবুজ প্রভৃতি শব্দগুলো পদযোগ্য শব্দ। কারণ এগুলো কোনো না কোনো যুক্তিবাক্যের উদ্দেশ্য বা বিধেয়রূপে ব্যবহৃত হতে পারে।"
        },
        {
          "label": "গ",
          "question": "উদ্দীপকের 'দিন-রাত্রি' কোন পদকে নির্দেশ করে? ব্যাখ্যা করো।",
          "explanation": "উদ্দীপকের দিন-রাত্রি সাপেক্ষ পদকে নির্দেশ করে। যে পদ অন্য কোনো পদের সাহায্য ছাড়া অর্থপূর্ণ হতে পারে না তাকে সাপেক্ষ পদ বলে। যেমন- পিতা, শিক্ষক, রাজা ইত্যাদি। এ পদগুলোর কোনোটাই অন্য কোনো পদের সাহায্য ছাড়া বোঝা যায় না। কারণ, সন্তান ছাড়া পিতা, শিক্ষার্থী ছাড়া শিক্ষক, স্ত্রী ছাড়া স্বামী এবং প্রজা ছাড়া রাজা হতে পারে না। সাপেক্ষ পদগুলো জোড়ায় জোড়ায় থাকে। এ জোড়ার শব্দগুলো কখনো কখনো ভিন্ন নামবিশিষ্ট হয়। যেমন- পিতা-পুত্র, স্বামী-স্ত্রী, রাজা- প্রজা ইত্যাদি। আবার এগুলো কখনো কখনো এক নামবিশিষ্ট হয়। যেমন- বন্ধু-বন্ধু, অংশীদার-অংশীদার, সমান-সমান ইত্যাদি। উদ্দীপকে বর্ণিত, বাংলাদেশ-ভারতের টেস্ট ম্যাচটি দিন-রাত্রিতে অনুষ্ঠিত হয়। এখানে 'দিন' ও 'রাত্রি' সাপেক্ষ পদ। কেননা, দিন ছাড়া রাত যেমন হতে পারে না, তেমনি রাত ছাড়া দিন শব্দটিও অর্থহীন। এখানে 'দিন-রাত্রি' একটি অন্যটির অর্থের পূর্ণতা পেয়েছে। তাই বলা যায়, উদ্দীপকের 'দিন-রাত্রি' পদটি একটি সাপেক্ষ পদ।"
        },
        {
          "label": "ঘ",
          "question": "উদ্দীপকের শেষ বাক্যের 'সর্বনাশ', 'সাবাশ' শব্দগুলো পাঠ্যবইয়ের আলোকে তোমার মতসহ বিশ্লেষণ করো।",
          "explanation": "উদ্দীপকের শেষ বাক্যের 'সর্বনাশ', 'সাবাশ' শব্দগুলো পদ- নিরপেক্ষ শব্দকে (A-Categorematic Word) নির্দেশ করে। পদ হওয়ার যোগ্যতা-অযোগ্যতার ভিত্তিতে যুক্তিবিদরা শব্দকে তিনভাগে - ভাগ করেছেন। যথা- ১. পদযোগ্য শব্দ (Categorematic Word), ২. সহ-পদযোগ্য শব্দ (Syn-Categorematic Word) ও ৩. পদ-নিরপেক্ষ শব্দ (A-Categorematic Word)। যে শব্দ কখনো কোনো যুক্তিবাক্যের উদ্দেশ্য বা বিধেয়রূপে ব্যবহৃত হতে পারে না তাকে পদ-নিরপেক্ষ শব্দ বলে। যেমন- হায়, ওহো, আধা, ছিঃ ছিঃ, মরি! মরি!, ওগো, ওহে ইত্যাদি। এ শব্দগুলো কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না। তাই এ শব্দগুলো কোনো ক্রমেই পদ নয়। এ শব্দগুলো মূলত মনের আবেগ বা উচ্ছ্বাস প্রকাশের জন্য ব্যবহূত হয়। উদ্দীপকে দেখা যায়, বাংলাদেশ-ভারতের ব্যতিক্রমী মাচটি দেখে অনেকে 'সাবাশ' ও 'সর্বনাশ' বলে মন্তব্য করে। দর্শকদের মন্তব্য করা শব্দ কোনো যুক্তিবাক্যের পদ হিসেবে ব্যবহারের যোগ্য নয়। তাই এগুলো পদ-নিরপেক্ষ শব্দ। আলোচনা শেষে বলা যায়, পদ-নিরপেক্ষ শব্দগুলো পদ হিসেবে যুক্তিবাক্যে ব্যবহূত না হলেও এগুলোর মাধ্যমে আমরা মনের আবেগ- উচ্ছ্বাসকে প্রকাশ করতে পারি।"
        }
      ]
    },
    {
      "number": "11",
      "uddipok": "",
      "tag": "CTG.B 22",
      "sub_questions": [
        {
          "label": "ক",
          "question": "কারণ কী?",
          "explanation": "কোনো কার্যকে ঘটানোর জন্য যে সকল পূর্ববর্তী ঘটনার প্রয়োজন হয় তাদের সমষ্টিই হলো কারণ।"
        },
        {
          "label": "খ",
          "question": "কার্যকারণ নীতি বলতে কী বোঝ?",
          "explanation": "কার্যকারণ নীতি বলতে বোঝায় প্রত্যেকটি ঘটনার অবশ্যই কারণ থাকবে। কার্যকারণ নিয়ম অনুযায়ী কারণ ও কার্যের মধ্যে অপরিহার্য সম্পর্ক বিদ্যমান। আর কারণই কার্যকে সংঘটিত করে। এ জগতে বিনা কারণে কোনো কার্য ঘটে না এবং কোনো নির্দিষ্ট কারণ ভিন্ন ভিন্ন কার্য উৎপন্ন করে না। জগতের প্রতিটি ঘটনাই কার্যকারণ শৃঙ্খলে আবদ্ধ। অর্থাৎ কারণ ছাড়া কার্য ঘটে না। তাই বলা যায়, প্রতিটি ঘটনাই কার্যকারণ শৃঙ্খলে আবদ্ধ।"
        },
        {
          "label": "গ",
          "question": "উদ্দীপকটি পাঠ্যপুস্তকের কোন বিষয়কে নির্দেশ করছে? বিশ্লেষণ করো।",
          "explanation": "উদ্দীপকের সাথে পাঠ্যবইয়ের বহুকারণবাদের মিল রয়েছে। কেননা বহুকারণবাদে একটি ঘটনা যেভাবে উপস্থাপন করা হয়ে থাকে উদ্দীপকের ঘটনাটি সেভাবে উপস্থাপন করা হয়েছে। কার্যকারণ নিয়ম অনুযায়ী কারণ ও কার্যের মধ্যে আবশ্যিক সম্পর্ক বিদ্যমান। অর্থাৎ কারণই কার্যকে সংঘটিত করে। আর প্রতিক্ষেত্রে একই কারণ একই কার্য উৎপন্ন করে। এভাবেই বিবেচনা করা হয় যে, প্রতিটি কার্যের কেবল একটি কারণ রয়েছে। কিন্তু অনেক সময় দেখা যায় যে, একটি কার্য বিভিন্ন কারণে ঘটে থাকে। অর্থাৎ, কোনো একটি কার্যের একাধিক কারণ বিদ্যমান। যখন কোনো কার্যের একাধিক কারণ আছে বলে মনে করা হয় তখন তাকে বহুকারণ বলা হয়। আর কোনো কার্যের বহুকারণ সংক্রান্ত এই মতবাদটিকে বহুকারণবাদ বলা হয়। বহুকারণবাদ অনুযায়ী কোনো একটি কার্যের কারণ একটি নয়, বিভিন্ন কারণ রয়েছে। উদ্দীপকের ঘটনাটিতে 'তাপ' নামক কার্যের কারণ হিসেবে সূর্যালোক, আগুন, বিদ্যুৎ প্রভৃতি কারণ হিসেবে দেখানো হয়েছে। অর্থাৎ, এখানে 'তাপ' নামক কার্যের বিভিন্ন কারণ আছে বলে দেখানো হয়েছে। তাই বলা যায়, উদ্দীপকের মাধ্যমে পাঠ্যবইয়ের বহুকারণবাদ নির্দেশিত হয়েছে।"
        },
        {
          "label": "ঘ",
          "question": "উদ্দীপকের বিষয়টি কি সমর্থন কর? উত্তরের সপক্ষে যুক্তি প্রদর্শন করো।",
          "explanation": "উদ্দীপকের মাধ্যমে পাঠ্যবইয়ের বহুকারণ মতবাদ নির্দেশিত হয়েছে। আর বিভিন্ন দিক থেকে বিচার করলে বহুকারণবাদ কোনো গ্রহণযোগ্য মতবাদ নয়। উদ্দীপকের 'তাপ' নামক কার্যের কারণ হিসেবে সূর্যালোক, আগুন, বিদ্যুৎ প্রভৃতি দেখানো হয়েছে। অর্থাৎ, এখানে একটি কার্যের বিভিন্ন কারণ আছে বলে উপস্থাপন করা হয়েছে। তাই উদ্দীপকের মাধ্যমে ববস্তুকারণবাদ নির্দেশিত হয়েছে। কেননা যে মতবাদ অনুযায়ী কোনো একটি কার্যের একাধিক কারণ আছে বলে মনে করা হয় তাকে বহুকারণবাদ বলা হয়। বিভিন্ন দিক বিচার করলে দেখা যায় যে, বহুকারণবাদ কোনো গ্রহণযোগ্য মতবাদ নয়। কার্যকারণ নিয়ম অনুযায়ী বহুকারণ মতবাদ গ্রহণযোগ্য নয়। কার্যকারণ নিয়ম একটি প্রতিষ্ঠিত স্বতঃসিদ্ধ নিয়ম। এই নিয়ম অনুযায়ী জগতের প্রতিটি ঘটনাই কার্যকারণ শৃঙ্খলে যুক্ত এবং প্রতিটি কার্যের একটি নির্দিষ্ট কারণ রয়েছে। তাই কার্যকারণ নিয়ম মেনে নিলে বহুকারণবাদ গ্রহণযোগ্য নয়। কারণের মতো কার্যকেও বিশিষ্ট ঘটনা হিসেবে গ্রহণ করলে বহুকারণ মতবাদ গ্রহণযোগ্য নয়। বহুকারণবাদের একই কার্যের বিভিন্ন ধরণকে একই কার্য বলে মনে করা হয়। তাই কারণের মতো কার্যকেও যদি বিশিষ্ট ঘটনা হিসেবে গ্রহণ করা হয় তাহলে বহুকারণবাদকে গ্রহণ করা যায় না। এছাড়া কারণের সার্বিকীকরণ করলেও বহুকারণবাদ মিথ্যা প্রতিপন্ন হয়। কেননা বহুকারণবাদে কার্যকে সাধারণভাবে গ্রহণ করে বিভিন্ন কারণের ফল হিসেবে একই কার্যকে গ্রহণ করা হয়। অর্থাৎ, এখানে কারণের সার্বিকীকরণ করা হয় না কিন্তু কার্যের সার্বিকীকরণ করা হয়। তাই কার্যের মতো কারণের সার্বিকীকরণ করলে বহুকারণবাদ মিথ্যা প্রতিপন্ন হয়।"
        }
      ]
    }
  ]
}