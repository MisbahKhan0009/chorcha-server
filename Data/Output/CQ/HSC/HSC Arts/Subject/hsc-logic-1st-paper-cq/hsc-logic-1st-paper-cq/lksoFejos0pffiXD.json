{
  "title": "সিলেট বোর্ড ২০২৪",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "",
      "tag": "SB 24",
      "sub_questions": [
        {
          "label": "ক",
          "question": "আদর্শনিষ্ঠ বিজ্ঞান কাকে বলে?",
          "explanation": "যে বিজ্ঞান কোনো নির্দিষ্ট আদর্শ বা মানদণ্ডের ভিত্তিতে নিজস্ব বিষয়বস্তুর মূল্যায়ন করে তাকে আদর্শনিষ্ঠ বিজ্ঞান বলে।"
        },
        {
          "label": "খ",
          "question": "এরিস্টটলকে যুক্তিবিদ্যার জনক বলা হয় কেন? ব্যাখ্যা করো।",
          "explanation": "যুক্তিবিদ্যাকে একটি স্বতন্ত্র পাঠপ্রক্রিয়া হিসেবে রূপদানের জন্য এরিস্টটলকে যুক্তিবিদ্যার জনক বলা হয়। যুক্তি নিয়ে চর্চা এরিস্টটলের আগেও প্রচলিত ছিল। অনেকে যুক্তিবিদ্যার বিভিন্ন দিক নিয়ে উল্লেখযোগ্য আলোচনাও করেছেন। কিন্তু এরিস্টটল তাঁর বিখ্যাত গ্রন্থ অর্থাৎ অর্গানন-এ যুক্তিবিদ্যার একটি পূর্ণাঙ্গ রূপরেখা এবং যুক্তিবিদ্যাকে একটি স্বতন্ত্র পাঠ প্রক্রিয়া হিসেবে প্রাথমিক সূচনা করেন। এই কারণে এরিস্টটলকে যুক্তিবিদ্যার জনক বলা হয়।"
        },
        {
          "label": "গ",
          "question": "উদ্দীপকে প্রশ্নচিহ্নিত (?) স্থানে নির্দেশিত বিষয়টির স্বরূপ নির্ণয় করো।",
          "explanation": "উদ্দীপকের প্রশ্নচিহ্নিত (?) স্থানের দ্বারা যুক্তিবিদ্যা নির্দেশিত হয়েছে। কেননা এর' সাথে যুক্ত যেসব বিষয়ের উল্লেখ করা হয়েছে সেগুলো যুক্তিবিদ্যারই বিভিন্ন অংশ বা স্বরূপ। যুক্তিবিদ্যা যুক্তি সংক্রান্ত বিজ্ঞান। তাই যুক্তিবিদ্যার প্রধান আলোচ্য বিষয় হলো যুক্তি। যুক্তিবিদ্যাকে বিভিন্ন দিক থেকে সংজ্ঞায়িত করা হয়। তবে আধুনিককালে যুক্তিবিদ্যাকে বৈধ ও অবৈধ যুক্তি পার্থক্যকরণের বিদ্যা হিসেবে অভিহিত করা হয়। অর্থাৎ, অবৈধ যুক্তি থেকে বৈধ যুক্তিকে পৃথক করার পদ্ধতি ও নীতিসমূহের একটি বিশিষ্ট বিদ্যা হলো যুক্তিবিদ্যা। যুক্তিবিদ্যার আলোচ্য বিষয়গুলোর মধ্যে বিদ্যমান রয়েছে অনুমান, যুক্তি, সত্যতা, বৈধতা ইত্যাদি।. উদ্দীপকের '?' চিহ্নিত স্থানের সাথে যেহেতু অনুমান, যুক্তি, সত্যতা, বৈধতা ইত্যাদি বিষয়কে যুক্ত দেখানো হয়েছে, তাই উদ্দীপকের প্রশ্ন '?' চিহ্নিত স্থানের মাধ্যমে যুক্তিবিদ্যা নির্দেশিত হয়েছে। যুক্তিবিদ্যার প্রধান আলোচ্য বিষয় হলো যুক্তি। এই যুক্তিকে আবার কোনো কোনো ক্ষেত্রে অনুমান হিসেবেও অভিহিত করা হয়। যেমন: অবরোহমূলক যুক্তি অবরোহ অনুমান, আরোহমূলক যুক্তি আরোহ অনুমান ইত্যাদি। এছাড়া বচনের সাথে যুক্ত বিষয় হিসেবে সত্যতা এবং যুক্তির সাথে যুক্ত বিষয় হিসেবে বৈধতা গুরুত্ব সহকারে আলোচনা করা হয়ে থাকে।"
        },
        {
          "label": "ঘ",
          "question": "\"প্রশ্নচিহ্নিত বিষয়টির সাথে উল্লিখিত বিষয়সমূহের সম্পর্ক বেশ গভীর\"- উক্তিটি বিশ্লেষণ করো।",
          "explanation": "উদ্দীপকের প্রশ্নচিহ্নিত '?' স্থানের দ্বারা বিষয় হিসেবে যুক্তিবিদ্যা নির্দেশিত হয়েছে। আর যুক্তিবিদ্যার সাথে যুক্ত বিষয় হিসেবে অনুমান, যুক্তি, সত্যতা, বৈধতা ইত্যাদি উল্লেখ করা হয়েছে। এই বিষয়গুলোর সাথে যুক্তিবিদ্যার সম্পর্ক বেশ গভীর। যুক্তিবিদ্যা হলো যুক্তিসংক্রান্ত বিদ্যা। অবৈধ যুক্তি থেকে বৈধ যুক্তিকে পৃথক করার পদ্ধতি ও নীতিসমূহের একটি বিশিষ্ট বিদ্যা হলো যুক্তিবিদ্যা। যুক্তিবিদ্যায় বিভিন্ন বিষয় নিয়ে আলোচনা করা হয় যার মধ্যে অনুমান, যুক্তি, সত্যতা, বৈধতা প্রভৃতি বিষয় বিদ্যমান রয়েছে। তাই উদ্দীপকের প্রশ্ন চিহ্নিত (?) স্থানের মাধ্যমে বিষয় হিসেবে যুক্তিবিদ্যা নির্দেশিত হয়েছে। যুক্তিবিদ্যার প্রধান আলোচ্য বিষয় হলো যুক্তি। এই কারণে যুক্তিবিদ্যাকে যুক্তির বিজ্ঞান হিসেবে অভিহিত করা হয়। অনুমান যুক্তির জন্য অপরিহার্য। কেননা অনুমানের ভাষাগত রূপই হলো যুক্তি। যুক্তির প্রধান দুটি বৈশিষ্ট্য আছে যার মধ্যে একটি হলো বৈধতা। আর বচনের আবশ্যিক দুটি বৈশিষ্ট্যের একটি দিক হলো সত্যতা। সুতরাং দেখা যাচ্ছে যে, যুক্তি, অনুমান, সত্যতা, বৈধতা ইত্যাদি বিষয়গুলো যুক্তিবিদ্যার সাথে - অপরিহার্যভাবে যুক্ত। তাই বলা যায়, প্রশ্নচিহ্নিত '?' বিষয়টির সাথে উল্লিখিত বিষয়সমূহের সম্পর্ক বেশ গভীর।"
        }
      ]
    },
    {
      "number": "2",
      "uddipok": "",
      "tag": "SB 24",
      "sub_questions": [
        {
          "label": "ক",
          "question": "পদ কাকে বলে?",
          "explanation": "কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হওয়ার যোগ্যতা সম্পন্ন শব্দ বা শব্দ সমষ্টিকে পদ বলে।"
        },
        {
          "label": "খ",
          "question": "আহা!' শব্দটিকে পদ-অযোগ্য শব্দ বলা হয় কেন? ব্যাখ্যা করো",
          "explanation": "'আহা!' শব্দটি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না বিধায় শব্দটি পদ-অযোগ্য। যে সব শব্দ বা শব্দ সমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা হতে পারে যে সব শব্দ বা শব্দ সমষ্টিকে পদ বলে। আর যে সব শব্দ সরাসরি অথবা অন্য কোনো শব্দের 'সাহায্য নিয়েও কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না, সে সব শব্দ বা শব্দ সমষ্টিকে পদ অযোগ্য শব্দ বলে। 'আহা!' শব্দটির প্রকৃতি এমন যে এটি নিজে বা অন্য কোনো শব্দের সাহায্যে নিয়েও যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না। তাই 'আহা!' শব্দটি পদ-অযোগ্য শব্দ।"
        },
        {
          "label": "গ",
          "question": "দৃশ্যকল্প-২ এর নিচে দাগ দেয়া পদটি কি জাত্যর্থক না অজাত্যর্থক? ব্যাখ্যা করো।",
          "explanation": "উদ্দীপকের 'দৃশ্যকল্প-২'-এর নিচে দাগ দেওয়া পদটি অজাত্যর্থক। কেননা 'সানজিদা' পদটি স্বকীয় নামবাচক পদ বিধায় এটি অজাত্যর্থক। কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হওয়ার যোগ্যতাসম্পন্ন শব্দ বা শব্দ সমষ্টিকে পদ বলে। পদকে বিভিন্ন দিক থেকে শ্রেণিবিভাগ করা হয়ে থাকে। এর মধ্যে জাত্যর্থের দিক থেকে পদকে দুইভাগে ভাগ করা যায়, যার মধ্যে একটি হলো জাত্যর্থক এবং অন্যটি হলো অজাত্যর্থক। যে পদের একই সাথে ব্যক্ত্যর্থ এবং জাত্যর্থ উভয়ই থাকে তাকে জাত্যর্থক পদ বলে। আর যে পদের শুধু ব্যক্ত্যর্থ অথবা শুধু জাত্যর্থ আছে তাকে অজাত্যর্থক পদ বলে। উদ্দীপকের 'দৃশ্যকল্প-২' এ প্রদত্ত বাক্যটি হলো- 'সানজিদা' হয় সফল উদ্যোক্তা'। এখানে নিচে দাগ দেওয়া পদটি হলো 'সানজিদা' যেটি একটি নামবাচক পদ। এই পদটি নামবাচক পদ হওয়ায় এটির কেবল ব্যক্ত্যর্থ আছে, কোনো জাত্যর্থ নেই। আর ব্যক্ত্যর্থ অথবা জাত্যর্থের কোনো একটি না থাকলে পদটি অজাত্যর্থক হয়। তাই বলা যায়, উদ্দীপকের 'দৃশ্যকল্প-২'- এর নিচে দাগ দেওয়া সানজিদা পদটি একটি অজাত্যর্থক পদ।"
        },
        {
          "label": "ঘ",
          "question": "দৃশ্যকল্প-১ এর পদসমূহের পারস্পরিক সম্পর্ক ব্যক্ত্যর্থ ও জাত্যর্থের দৃষ্টিকোণ থেকে বিশ্লেষণ করো।",
          "explanation": "'দৃশ্যকল্প-১' এর পদসমূহ ব্যক্ত্যর্থ ও জাত্যর্থের দিক থেকে বিপরীতভাবে সম্পর্কিত। অর্থাৎ, 'দৃশ্যকল্প-১' এর পদসমূহ দ্বারা ব্যক্ত্যর্থ ও জাত্যর্থের বিপরীতক্রম হ্রাস বৃদ্ধির সম্পর্ক নির্দেশ করা হয়েছে। যে শব্দ বা শব্দ, সমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা হতে পারে সেসব শব্দ বা শব্দ সমষ্টিকে পদ বলে। কোনো একটি পদের দুটি দিক থাকে যার একটি হলো ব্যত্যর্থ এবং অন্যটি হলো জাত্যর্থ। পদের ব্যক্ত্যর্থ বলতে পদের সংখ্যা বা পরিমাণগত দিককে বোঝায়। আবার জাত্যর্থের বিচারে পদের গুণগত দিককে বোঝায়। উদ্দীপকের 'দৃশ্যকল্প-১' এর পদগুলো হলো- মানুষ, সুনাগরিক, বাংলাদেশি সুনাগরিক। এখানে ব্যস্ত্যর্থের দিক থেকে 'মানুষ' পদের ব্যক্ত্যর্থ সবচেয়ে বেশি। এরপর সুনাগরিক এবং সবশেষে বাংলাদেশি সুনাগরিক পদের ব্যক্ত্যর্থ। এখানে ব্যস্ত্যর্থের দিক থেকে সাজালে- 'মানুষ > সুনাগরিক > বাংলাদেশি সুনাগরিক'- এরূপ পাওয়া যায়। আবার, জাত্যর্থের দিক থেকে 'বাংলাদেশি সুনাগরিক' পদের জাত্যর্থ সবচেয়ে বেশি। এরপর 'সুনাগরিক' পদের জাত্যর্থ সবচেয়ে বেশি। এরপর সবশেষে 'মানুষ' পদের জাত্যর্থ। তাই জাত্যর্থের দিক থেকে সাজালে 'বাংলাদেশি সুনাগরিক > সুনাগরিক > মানুষ'- এরূপ পাওয়া যায়। এখানে দেখা যাচ্ছে যে, পদগুলো ব্যক্ত্যর্থের ক্রম অনুযায়ী এবং জাত্যর্থের ক্রম অনুযায়ী বিপরীতক্রমে হ্রাস-বৃদ্ধি পায়। তাই বলা যায়, 'দৃশ্যকল্প-১' এর পদসমূহের পারস্পরিক সম্পর্ক ব্যক্ত্যর্থ ও জাত্যর্থের দিক থেকে বিপরীতভাবে সম্পর্কিত।"
        }
      ]
    },
    {
      "number": "3",
      "uddipok": "দৃশ্যকল্প-১: কোনো শিক্ষক নয় মিথ্যাবাদী। দৃশ্যকল্প-২: কিছু জ্ঞান হয় তাত্ত্বিক। দৃশ্যকল্প-৩: কিছু ফুল নয় গন্ধযুক্ত।",
      "tag": "SB 24",
      "sub_questions": [
        {
          "label": "ক",
          "question": "সরল যুক্তিবাক্য কাকে বলে?",
          "explanation": "যে যুক্তিবাক্যে মাত্র একটি অবধারণ বা বিবৃতি প্রকাশিত হয় তাকে সরল যুক্তিবাক্য বলে।"
        },
        {
          "label": "খ",
          "question": "যুক্তিবাক্য ও অবধারণ এক নয় কেন? ব্যাখ্যা করো।",
          "explanation": "অবধারণ একটি মানসিক প্রক্রিয়া এবং যুক্তিবাক্য ভাষাগত রূপ হওয়ায় এই দুটি বিষয় এক নয়। দুটি ধারণার মধ্যে স্বীকৃতি বা অস্বীকৃতিমূলক মানসিক অবস্থাকে অবধারণ বলে। যেমন: 'দুধ হয় পুষ্টিকর'- এই ধারণাটি যখন মনে অবস্থান করে তখন সেটি হয় অবধারণ। আর, দুটি পদের মধ্যকার লিখিত বা মৌখিক বিবৃতিকে বলা হয় যুক্তিবাক্য। যেমন: 'কিছু ফুল হয় লাল'- এটি একটি যুক্তিবাক্য। সুতরাং দেখা যাচ্ছে যে, অবধারণ মানসিক বিষয়; আর যুক্তিবাক্য ভাষায় প্রকাশিত রূপ। এই কারণে অবধারণ ও যুক্তিবাক্য এক নয়।"
        },
        {
          "label": "গ",
          "question": "দৃশ্যকল্প-৩ এ কোন ধরনের, যুক্তিবাক্য প্রকাশ পেয়েছে? ব্যাখ্যা করো।",
          "explanation": "উদ্দীপকের 'দৃশ্যকল্প-৩' এর দ্বারা বিশেষ নঞর্থক যুক্তিবাক্য নির্দেশিত হয়েছে। কেননা এখানে প্রদত্ত যুক্তিবাক্যের সাথে বিশেষ নঞর্থক যুক্তিবাক্যের সাদৃশ্য রয়েছে। যুক্তিবাক্য হলো দুটি পদের মধ্যকার সম্পর্কের লিখিত বা মৌখিক বিবৃতি। যুক্তিবাক্যকে বিভিন্ন দিক থেকে ভাগ করা হয়ে থাকে। এরমধ্যে গুণ ও পরিমাণের যৌথ নীতি অনুসারে যুক্তিবাক্যকে চারভাগে ভাগ করা হয় যার মধ্যে একটি হলো বিশেষ নঞর্থক বা '০' যুক্তিবাক্য। যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থকে অস্বীকার করে তাকে বিশেষ নঞর্থক যুক্তিবাক্য বলে। 'উদ্দীপকের 'দৃশ্যকল্প-৩ এর যুক্তিবাক্যটি হলো 'কিছু ফুল নয় লাল'। এই যুক্তিবাক্যটির বিধেয় পদ (লাল) উদ্দেশ্য পদ (ফুল) এর আংশিক ব্যক্ত্যর্থকে অস্বীকার করেছে। তাই যুক্তিবাক্যটি একটি বিশেষ নঞর্থক বা 'O' যুক্তিবাক্য। তাই বলা যায়, উদ্দীপকের 'দৃশ্যকল্প-৩' দ্বারা বিশেষ নঞর্থক বা '০' যুক্তিবাক্য নির্দেশিত হয়েছে।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-২ এ নির্দেশিত যুক্তিবাক্যের পার্থক্য ব্যাপ্যতার আলোকে ব্যাখ্যা করো।",
          "explanation": "উদ্দীপকের 'দৃশ্যকল্প-১' এর মাধ্যমে সার্বিক নঞর্থক বা. 'E' যুক্তিবাক্য এবং 'দৃশ্যকল্প-২' এর মাধ্যমে বিশেষ সদর্থক বা 'F' যুক্তিবাক্য নির্দেশিত হয়েছে। আর ব্যাপ্যতার দিক থেকে এই দুই প্রকার যুক্তিবাক্য পরস্পর পৃথক। যুক্তিবাক্যকে গুণ ও পরিমাণের যৌথ নীতি অনুসারে যে চারভাগে ভাগ করা যায় তার মধ্যে দ্বিতীয়টি হলো সার্বিক নঞর্থক বা 'E' যুক্তিবাক্য। যে. যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে অস্বীকার করে তাকে সার্বিক নঞর্থক বা 'E' যুক্তিবাক্য বলে। উদ্দীপকের দৃশ্যকল্প-১ এর যুক্তিবাক্যটি হলো 'কোনো শিক্ষক নয় মিথ্যাবাদী'। এখানে যুক্তিবাক্যের বিধেয় পদ (মিথ্যাবাদী) উদ্দেশ্য পদের (শিক্ষক) | সমগ্র ব্যক্ত্যর্থকে অস্বীকার করেছে। তাই যুক্তিবাক্যটি একটি সার্বিক নঞর্থক যুক্তিবাক্য। আর পদের ব্যাপ্যতার দিক থেকে সার্বিক যুক্তিবাক্যের উদ্দেশ্য পদ এবং নঞর্থক যুক্তিবাক্যের বিধেয় পদ ব্যাপ্য। এই হিসেবে সার্বিক নঞর্থক' যুক্তিবাক্যের উদ্দেশ্য ও বিধেয় উভয় পদ ব্যাপ্য। আর 'দৃশ্যকল্প- ১'-এর যুক্তিবাক্যটি যেহেতু একটি সার্বিক নঞর্থক যুক্তিবাক্য, তাই যুক্তিবাক্যটির উদ্দেশ্য ও বিধেয় উভয় পদ ব্যাপ্য। অপরপক্ষে, যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থকে স্বীকার করে তাকে বিশেষ সদর্থক বা 'I' যুক্তিবাক্য বলে। উদ্দীপকের 'দৃশ্যকল্প-২' এর যুক্তিবাক্যটি হলো- কিছু জ্ঞান হয় তাত্ত্বিক'। এখানে যুক্তিবাক্যের বিধেয় পদটি (তাত্ত্বিক) উদ্দেশ্য পদের (জ্ঞান) আংশিক ব্যক্ত্যর্থকে স্বীকার করেছে। তাই 'দৃশ্যকল্প-২' এর যুক্তিবাক্যটি একটি বিশেষ সদর্থক বা 'I' যুক্তিবাক্য। পদের ব্যাপ্যতার নিয়ম অনুযায়ী সার্বিক যুক্তিবাক্যের উদ্দেশ্য পদ ব্যাপ্য এবং নঞর্থক যুক্তিবাক্যের বিধেয় পদ ব্যাপ্য। এই নিয়ম অনুযায়ী 'I' যুক্তিবাক্য বিশেষ বিধায় এর উদ্দেশ্য পদ অব্যাপ্য এবং সদর্থক বিধায় এর বিধেয় পদ অব্যাপ্য। তাই পদের ব্যাপ্যতার নিয়ম অনুযায়ী 'I' যুক্তিবাক্যের কোনো পদ ব্যাপ্য নয়। পরিশেষে বলা যায় যে, 'দৃশ্যকল্প-১' ও 'দৃশ্যকল্প-২' দ্বারা নির্দেশিত যুক্তিবাক্য ব্যাপ্যতার দিক থেকে পরস্পর বিপরীত।"
        }
      ]
    },
    {
      "number": "4",
      "uddipok": "দৃশ্যকল্প-১: জুয়েল আইচ একজন যাদুকর ও চিত্রশিল্পী। তিনি বরিশালে ১০ এপ্রিল জন্মগ্রহণ করেন। দৃশ্যকল্প-২: জুয়েল আইচ একজন বিচক্ষণ লোক ছিলেন।",
      "tag": "SB 24",
      "sub_questions": [
        {
          "label": "ক",
          "question": "আসন্নতম উপজাতি কাকে বলে?",
          "explanation": "কোনো জাতি বা শ্রেণির সবচেয়ে নিকটবর্তী উপজাতিকে আসন্নতম উপজাতি বলে।"
        },
        {
          "label": "খ",
          "question": "বিধেয় ও বিধেয়ক এক নয় কেন? ব্যাখ্যা করো।",
          "explanation": "বিধেয় এক প্রকার পদ এবং বিধেয়ক এক প্রকার সম্পর্ক বিধায় এরা এক নয়। কোনো যুক্তিবাক্যের দুটি পদ থাকে যার মধ্যে একটি হলো বিধেয় পদ। কোনো যুক্তিবাক্যের উদ্দেশ্য পদ সম্পর্কে যা কিছু স্বীকার বা অস্বীকার করা হয় তাকে বিধেয় পদ বলে। আর জাতি বা শ্রেণিবাচক বিধেয় পদ বিশিষ্ট সদর্থক যুক্তিবাক্যের উদ্দেশ্য পদের সাথে বিধেয় পদের যেসব সম্পর্ক থাকতে পারে সেসব সম্পর্ককে বিধেয়ক বলে। অর্থাৎ, বিধেয়ক এক প্রকার সম্পর্ক। তাই বলা যায়, বিধেয় একটি পদ এবং বিধেয়ক এক প্রকার সম্পর্ক। এই কারণে এরা এক নয়।"
        },
        {
          "label": "গ",
          "question": "দৃশ্যকল্প-২ এ নির্দেশিত গুণটি দ্বারা কোন বিধেয়কের পরিচয় পাওয়া যায়? ব্যাখ্যা করো।",
          "explanation": "উদ্দীপকের 'দৃশ্যকল্প-২' দ্বারা বিধেয়ক হিসেবে 'বিচক্ষণ' গুণটি নির্দেশিত হয়েছে। আর বিধেয়ক হিসেবে 'বিচক্ষণ' গুণটি হলো উপলক্ষণ। কোনো জাতি বা শ্রেণিবাচক বিধেয় পদ বিশিষ্ট সদর্থক যুক্তিবাক্যের উদ্দেশ্য পদের সাথে বিধেয় পদের যেসব সম্পর্ক হতে পারে সেসব সম্পর্ককে বিধেয়ক বলে। বিধেয়ককে পাঁচ ভাগে ভাগ করা হয় যার মধ্যে একটি হলো উপলক্ষণ। যে গুণ বা গুণাবলি কোনো পদের জাত্যর্থের অংশ নয় কিন্তু জাত্যর্থ থেকে অনিবার্যভাবে পাওয়া যায় সে গুণ বা গুণাবলিকে উপলক্ষণ বলে। উদ্দীপকের 'দৃশ্যকল্প-২' এ বলা হয়েছে, জুয়েল আইচ একজন বিচক্ষণ লোক ছিলেন। এখানে নির্দেশিত গুণটি 'বিচক্ষণ'। 'বিচক্ষণ' গুণটি 'মানুষ' পদের জাত্যর্থের অংশ নয় কিন্তু জাত্যর্থ (বুদ্ধিবৃত্তি) থেকে অনিবার্যভাবে পাওয়া যায়। তাই এটি উপলক্ষণ। সুতরাং বলা যায়, 'দৃশ্যকল্প-২' এ নির্দেশিত গুণটি দ্বারা বিধেয়ক হিসেবে 'উপলক্ষণ' এর পরিচয় পাওয়া যায়।"
        },
        {
          "label": "ঘ",
          "question": "দৃশ্যকল্প-১ এর দুটি বাক্যে যে দুধরনের বিধেয়কের প্রকাশ ঘটেছে তাদের তুলনামূলক আলোচনা করো।",
          "explanation": "উদ্দীপকের 'দৃশ্যকল্প-১' এর দুটি বাক্যের বিধেয়ক হিসেবে ব্যক্তিগত অবিচ্ছেদ্য এবং ব্যক্তিগত বিচ্ছেদ্য অবান্তর লক্ষণের প্রকাশ ঘটেছে। আর এই দুই প্রকার বিধেয়ক বিভিন্ন দিক দিয়ে পরস্পর পৃথক। বিধেয়কের প্রকারভেদগুলোর মধ্যে সর্বশেষটি হলো অবান্তর লক্ষণ। যে গুণ বা গুণাবলি কোনো পদের জাত্যর্থের অংশ নয়; আবার পদটির জাত্যর্থ থেকে অনিবার্যভাবে নিঃসৃত নয় সেসব গুণ বা গুণাবলিকে বিধেয়ক হিসেবে অবান্তর লক্ষণ বলে। অবান্তর লক্ষণকে চারভাগে ভাগ করা হয়ে থাকে যার মধ্যে একটি হলো ব্যক্তিগত বিচ্ছেদ্য অবান্তর লক্ষণ এবং অন্যটি হলো ব্যক্তিগত অবিচ্ছেদ্য অবান্তর লক্ষণ। যে অবান্তর লক্ষণ কোনো ব্যক্তির ক্ষেত্রে সব সময় উপস্থিত থাকে তাই হলো ব্যক্তিগত অবিচ্ছেদ্য লক্ষণ। আবার যে অবান্তর লক্ষণ সবসময় উপস্থিত থাকে না তাকে ব্যক্তিগত বিচ্ছেদ্য অবান্তর লক্ষণ বলে উদ্দীপকের 'দৃশ্যকল্প-১' এর প্রথম বাক্যটি হলো- জুয়েল আইচ একজন যাদুকর ও চিত্রশিল্পী। এখানে যাদুকর ও চিত্রশিল্পী ব্যক্তির ক্ষেত্রে কোনো কোনো সময় উপস্থিত থাকতে পারে আবার কোনো কোনো সময় উপস্থিত নাও থাকতে পারে। তাই 'দৃশ্যকল্প-১' এর প্রথম বাক্য দ্বারা ব্যক্তিগত বিচ্ছেদ্য অবান্তর লক্ষণ নির্দেশিত হয়েছে। অপরপক্ষে, যে অবান্তর লক্ষণ কোনো ব্যক্তির ক্ষেত্রে সব সময় উপস্থিত থাকে তাকে ব্যক্তিগত অবিচ্ছেদ্য অবান্তর লক্ষণ বলে। উদ্দীপকের 'দৃশ্যকল্প-১' এর দ্বিতীয় বাক্যটিতে জুয়েল আইচ বরিশালে ১০ এপ্রিল জন্মগ্রহণ করেন বলে প্রকাশ করা হয়েছে। অর্থাৎ এখানে জুয়েল আইচ- এর জন্মস্থান ও জন্মতারিখ উল্লেখ করা হয়েছে। আর কোনো ব্যক্তির জন্মস্থান ও জন্মতারিখ ব্যক্তির ক্ষেত্রে সব সময় সমানভাবে বিদ্যমান থাকে। এই কারণে ব্যক্তির জন্মস্থান ও জন্মতারিখ বিধেয়ক হিসেবে ব্যক্তিগত অবিচ্ছেদ্য অবান্তর লক্ষণ। পরিশেষে বলা যায় যে, 'দৃশ্যকল্প-১' এর দুটি বাক্যে বিধেয়ক হিসেবে ব্যক্তিগত বিচ্ছেদ্য এবং ব্যক্তিগত অবিচ্ছেদ্য অবান্তর লক্ষণের প্রকাশ ঘটেছে।"
        }
      ]
    },
    {
      "number": "5",
      "uddipok": "",
      "tag": "SB 24",
      "sub_questions": [
        {
          "label": "ক",
          "question": "বিধেয়ক কাকে বলে?",
          "explanation": "কোনো জাতি শ্রেণিবাচক বিধেয় পদ বিশিষ্ট সদর্থক যুক্তিবাক্যের উদ্দেশ্য ও বিধেয় পদের মধ্যে যেসব সম্পর্ক হতে পারে সেসব সম্পর্ককে বিধেয়ক বলে।"
        },
        {
          "label": "খ",
          "question": "'কাঠবিড়ালী নয় বিড়াল'- এখানে বিধেয়ক নাই কেন? ব্যাখ্যা করো।",
          "explanation": "'কাঠবিড়ালী নয় বিড়াল' বাক্যটি নঞর্থক যুক্তিবাক্য হওয়ার কারণে বাক্যটিতে বিধেয়ক নেই। বিধেয়ক হলো এক প্রকার সম্পর্ক। কোনো জাতি বা শ্রেণিবাচক বিধেয় পদ বিশিষ্ট সদর্থক যুক্তিবাক্যের উদ্দেশ্য ও বিধেয় পদের মধ্যে যে সব সম্পর্ক হতে পারে সেসব সম্পর্ককে বিধেয়ক বলে। নঞর্থক যুক্তিবাক্যের উদ্দেশ্য ও বিধেয় পদের মধ্যে কোনো সম্পর্ক স্থাপিত হয় না। তাই নঞর্থক যুক্তিবাক্যে বিধেয়ক থাকে না। এ কারণে- 'কাঠবিড়ালী নয় বিড়াল' যুক্তিবাক্যটিতে বিধেয়ক নেই।"
        },
        {
          "label": "গ",
          "question": "পরফিরির তালিকা অনুযায়ী উদ্দীপকের 'এ' কোন ধরনের বিধেয়ক? ব্যাখ্যা করো।",
          "explanation": "পরফিরির তালিকা অনুযায়ী উদ্দীপকের 'এ' বিধেয়ক হিসেবে পরতম জাতিকে নির্দেশ করে। কেননা এখানে 'এ' হলো সর্বোচ্চ জাতি যার চেয়ে উচ্চতর কোনো জাতি নেই। বিধেয়ক হলো এক প্রকার সম্পর্ক। কোনো জাতি বা শ্রেণিবাচক বিধেয় পদ বিশিষ্ট সদর্থক যুক্তিবাক্যের উদ্দেশ্য ও বিধেয় পদের মধ্যে যে সব সম্পর্ক হতে পারে যেসব সম্পর্ককে বিধেয়ক বলে। বিধেয়কের প্রকারভেদগুলোর মধ্যে প্রথমটি হলো জাতি। আর জাতির মধ্যে সবচেয়ে বড় হলো বৃহত্তম জাতি বা পরতম জাতি এই জাতি বা শ্রেণির ব্যক্ত্যর্থ সবচেয়ে বেশি। আর এটিকে অন্য কোনো জাতি বা শ্রেণির অন্তর্ভুক্ত করা যায় না। তাই বলা যায়, যে জাতি বা শ্রেণির ব্যক্ত্যর্থ সবচেয়ে বেশি এবং যাকে অন্য কোনো শ্রেণির অন্তর্ভুক্ত করা যায় না তাকে বৃহত্তম জাতি বা পরতম জাতি বলে। উদ্দীপকের 'এ' চিহ্নিত স্থান প্রদত্ত জাতি বা শ্রেণিগুলোর মধ্যে সর্বোচ্চ। এর চেয়ে উচ্চতর কোনো জাতি এখানে বিদ্যমান নেই। এছাড়া পরফিরির তালিকা অনুযায়ী সর্বোচ্চ অবস্থানে থাকে পরতম বা বৃহত্তম জাতি। তাই পরফিরির তালিকা অনুযায়ী উদ্দীপকের 'এ' দ্বারা বিধেয়ক হিসেবে পরতম জাতি নির্দেশিত হয়েছে।"
        },
        {
          "label": "ঘ",
          "question": "উদ্দীপকের 'আর' ও 'এল' হলো 'পি' এর উপজাতি- বিধেয়কের আলোকে উভয়ের সম্পর্ক বিশ্লেষণ করো।",
          "explanation": "উদ্দীপকের 'পি' এর দুটি শ্রেণি 'আর' এবং 'এল' দেখানো হয়েছে। তাই উদ্দীপকের 'আর' ও 'এল' হলো 'পি'-এর উপজাতি। বিধেয়ক হলো জাতি বা শ্রেণিবাচক বিধেয় পদের মধ্যকার এক প্রকার সম্পর্ক। বিধেয়কের প্রকারভেদগুলোর মধ্যে দুটি হলো জাতি এবং উপজাতি। যখন দুটি শ্রেণিবাচক পদ এমনভাবে সম্পর্কযুক্ত থাকে যে, এদের একটির ব্যক্ত্যর্থ অন্যটির ব্যক্ত্যর্থের চেয়ে বেশি এবং বেশি ব্যক্ত্যর্থপূর্ণ পদটি কম ব্যক্ত্যর্থপূর্ণ পদটিকে অন্তর্ভুক্ত করে তখন বেশি ব্যক্ত্যর্থপূর্ণ পদটিকে বলা হয় জাতি। আর কম ব্যক্ত্যর্থপূর্ণ পদটিকে বলা হয় উপজাতি। উদ্দীপকে 'পি' এর অন্তর্ভুক্ত দুটি উপশ্রেণি 'আর' এবং 'এল' দেখানো হয়েছে। অর্থাৎ, 'আর', এবং 'এল' দুটি শ্রেণি 'পি' এর অন্তর্ভুক্ত। তাই বিধেয়কের দিক থেকে 'আর' এবং 'এল' হলো 'পি' এর উপজাতি। আর 'পি' হলো জাতি। বিধেয়ক হিসেবে জাতি এবং উপজাতি উভয়ই শ্রেণিবাচক পদ এবং এদের নির্দিষ্ট ব্য্যর্থ রয়েছে। তবে জাতির ব্য্যর্থ উপজাতির ব্যক্ত্যর্থের তুলনায় বেশি। আর জাতি ও উপজাতি উভয়ই সাপেক্ষ পদ। কেননা জাতি হতে হলে উপজাতি থাকতে হয় এবং উপজাতি বলতে কোনো জাতির অন্তর্ভুক্ত শ্রেণিকে বোঝায়। তাই আলোচনা শেষে বলা যায়, জাতি ও উপজাতি পরস্পর অবিচ্ছেদ্যভাবে সম্পর্কযুক্ত।"
        }
      ]
    },
    {
      "number": "6",
      "uddipok": "দৃশ্যকল্প-১: সকল নাগরিক হয় রাষ্ট্রের অধিবাসী কিছু শ্রমিক হয় নাগরিক। ∴ \\therefore ∴ কিছু শ্রমিক হয় রাষ্ট্রের অধিবাসী। দৃশ্যকল্প-২: বাতাবি লেবু হয় ভিটামিন সি যুক্ত কমলা লেবু হয় ভিটামিন সি যুক্ত কাগজি লেবু হয় ভিটামিন সি যুক্ত বোম্বাই লেবু হয় ভিটামিন সি যুক্ত অতএব, সব লেবু হয় ভিটামিন সি যুক্ত।",
      "tag": "SB 24",
      "sub_questions": [
        {
          "label": "ক",
          "question": "অনুমান কাকে বলে?",
          "explanation": "কোনো জ্ঞাত বা জানা বিষয়ের ওপর ভিত্তি করে কোনো অজ্ঞাত বা অজানা বিষয় সম্পর্কে সিদ্ধান্ত প্রতিষ্ঠার মানসিক প্রক্রিয়াকে অনুমান বলে।"
        },
        {
          "label": "খ",
          "question": "অবরোহ অনুমানের মূল লক্ষ্য আকারগত সত্যতা বিচার করা- উক্তিটি বুঝিয়ে লেখো।",
          "explanation": "যে অনুমানে এক বা একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় এবং সিদ্ধান্ত আশ্রয়বাক্য থেকে কম ব্যাপক বা সমব্যাপক হয় তাকে অবরোহ অনুমান বলে। অবরোহ অনুমানে যুক্তিবাক্যগুলোর বাস্তবতা যাচাই করা হয় না। এখানে সিদ্ধান্ত প্রতিষ্ঠার ক্ষেত্রে যুক্তির বিষয়গুলো যথাযথভাবে অনুসরণ করা হয়েছে কিনা সেটি - বিচার করা হয়। অর্থাৎ যুক্তির আকারগত দিকটির প্রাধান্য দেওয়া হয়। তাই বলা যায়, অবরোহ অনুমানের মূল লক্ষ্য আকারগত সত্যতা বিচার করা।"
        },
        {
          "label": "গ",
          "question": "দৃশ্যকল্প-১ এ কোন ধরনের অনুমান প্রকাশ পেয়েছে? বর্ণনা করো।",
          "explanation": "উদ্দীপকের দৃশ্যকল্প-১ এ অবরোহ অনুমান প্রকাশিত হয়েছে। যুক্তিবিদ্যায় অনুমানকে প্রধানত দুইভাগে ভাগ করা হয় যার মধ্যে একটি হলো অবরোহ অনুমান। যে অনুমানে এক বা একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় এবং সিদ্ধান্তটি আশ্রয়বাক্য থেকে কম ব্যাপক বা সমব্যাপক হয় তাকে অবরোহ অনুমান বলে। উদ্দীপকের দৃশ্যকল্প-১ এ 'সকল নাগরিক হয় রাষ্ট্রের অধিবাসী' এবং 'কিছু শ্রমিক হয় নাগরিক' এই দুটি আশ্রয়বাক্য থেকে 'কিছু শ্রমিক হয় রাষ্ট্রের অধিবাসী'- সিদ্ধান্তটি অনুমিত হয়েছে। এখানে আশ্রয়বাক্য দুটি থেকে সিদ্ধান্তটি অনিবার্যভাবে অনুমিত হয়েছে এবং সিদ্ধান্ত আশ্রয়বাক্য থেকে কম ব্যাপক হয়েছে। এছাড়া যুক্তির অন্যান্য নিয়মও অনুসরণ করা হয়েছে। তাই 'দৃশ্যকল্প-১' এর যুক্তিটি দ্বারা অবরোহ যুক্তি বা অবরোহ অনুমান নির্দেশিত হয়েছে। অবরোহ অনুমানে আশ্রয়বাক্য ও সিদ্ধান্তের মধ্যে অনিবার্য সম্পর্ক থাকে। আর অবরোহ অনুমানের লক্ষ্য থাকে আকারগত সত্যতা প্রতিষ্ঠা করা।"
        },
        {
          "label": "ঘ",
          "question": "দৃশ্যকল্প-১ ও ২ এ যে দু'ধরনের অনুমান পরিলক্ষিত হয়েছে সেগুলোর পার্থক্য বিশ্লেষণ করো।",
          "explanation": "দৃশ্যকল্প-১ ও ২ দ্বারা যথাক্রমে অবরোহ অনুমান ও আরোহ অনুমান পরিলক্ষিত হয়েছে। অনুমানদ্বয়ের মধ্যে পার্থক্য বিদ্যমান। 'দৃশ্যকল্প-১' এ 'সকল নাগরিক হয় রাষ্ট্রের অধিবাসী' এবং 'কিছু শ্রমিক হয় নাগরিক'-এই দুটি আশ্রয়বাক্য থেকে অনিবার্যভাবে 'কিছু শ্রমিক হয় রাষ্ট্রের অধিবাসী' সিদ্ধান্তটি অনুমিত হয়েছে। এখানে আশ্রয়বাক্য থেকে সিদ্ধান্ত অনিবার্যভাবে অনুমিত হয়েছে এবং সিদ্ধান্তটি আশ্রয়বাক্য থেকে কম ব্যাপক হয়েছে। তাই 'দৃশ্যকল্প-১' এর দ্বারা অবরোহ অনুমান নির্দেশিত হয়েছে। অবরোহ অনুমানের ক্ষেত্রে আশ্রয়বাক্য ও সিদ্ধান্তের মধ্যে অনিবার্য সম্পর্ক থাকে। এই অনুমানে সিদ্ধান্ত আশ্রয়বাক্য থেকে কম ব্যাপক বা সমব্যাপক হয় কিন্তু কোনোভাবেই আশ্রয়বাক্য থেকে বেশি ব্যাপক হয় না। আর অবরোহ অনুমানের লক্ষ্য থাকে কেবল আকারগত সত্যতা প্রতিষ্ঠা করা। অপরপক্ষে, 'দৃশ্যকল্প-২' এ বাতাবি লেবু, কমলা লেবু, কাগজি লেবু, বোম্বাই লেবু প্রভৃতি বিশেষ বিশেষ লেবু ভিটামিন সি যুক্ত হওয়ার অভিজ্ঞতার ভিত্তিতে 'সব লেবু হয় ভিটামিন সি যুক্ত'- এই সার্বিক সিদ্ধান্ত প্রতিষ্ঠা করা হয়েছে। অর্থাৎ এখানে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয়েছে। তাই 'দৃশ্যকল্প-২' এর দ্বারা আরোহ অনুমান নির্দেশিত হয়েছে। আরোহ অনুমানের সিদ্ধান্ত সকল ক্ষেত্রেই আশ্রয়বাক্য থেকে বেশি ব্যাপক হয়ে থাকে। এই প্রকার অনুমানে আশ্রয়বাক্য ও সিদ্ধান্তের মধ্যে সকল ক্ষেত্রে অনিবার্য সম্পর্ক নাও থাকতে পারে। আর আরোহ অনুমানের লক্ষ্য থাকে আকারগত ও বস্তুগত উভয় প্রকার সত্যতা প্রতিষ্ঠা করা। তাই আলোচনা শেষে বলা যায়, দৃশ্যকল্প ১ ও ২ এ প্রকাশিত অবরোহ ও আরোহ অনুমানের মধ্যে যথেষ্ট পার্থক্য থাকলেও উভয়ই যুক্তিবিদ্যায় গুরুত্বপূর্ণ ভূমিকা পালন করে।"
        }
      ]
    },
    {
      "number": "7",
      "uddipok": "দৃশ্যকল্প-১: সকল পদ হয় শব্দ। ∴ \\therefore ∴ কিছু শব্দ হয় পদ। দৃশ্যকল্প-২: কিছু কবি নয় দার্শনিক। ∴ \\therefore ∴ কিছু দার্শনিক নয় কবি।",
      "tag": "SB 24",
      "sub_questions": [
        {
          "label": "ক",
          "question": "অমাধ্যম অনুমান কাকে বলে?",
          "explanation": "কযে অবরোহ অনুমানে মাত্র একটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অমাধ্যম অনুমান বলে।"
        },
        {
          "label": "খ",
          "question": "প্রতিবর্তনের ক্ষেত্রে আশ্রয়বাক্য ও সিদ্ধান্তের পরিমাণ একই থাকে কেন? ব্যাখ্যা করো।",
          "explanation": "যে অমাধ্যম অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে এবং আশ্রয়বাক্যের বিধেয় পদের বিরুদ্ধ পদকে বিধেয় হিসেবে ব্যবহার করে সিদ্ধান্ত অনুমিত হয় তাকে প্রতিবর্তন বলে। প্রতিবর্তনের চারটি নিয়ম রয়েছে যেগুলো প্রতিবর্তনের সিদ্ধান্ত প্রতিষ্ঠার ক্ষেত্রে আবশ্যিকভাবে পালন করতে হয়। প্রতিবর্তনের চতুর্থ নিয়ম অনুযায়ী আশ্রয়বাক্য ও সিদ্ধান্তের পরিমাণ অভিন্ন থাকবে। অর্থাৎ, আশ্রয়বাক্য সার্বিক হলে সিদ্ধান্তও সার্বিক হবে এবং আশ্রয়বাক্য বিশেষ হলে সিদ্ধান্তও বিশেষ হয়। এই কারণে প্রতিবর্তনে আশ্রয়বাক্য ও সিদ্ধান্তের পরিমাণ একই হয়ে থাকে।"
        },
        {
          "label": "গ",
          "question": "দৃশ্যকল্প-১ এ কোন ধরনের আবর্তন অনুমান প্রকাশ পেয়েছে? ব্যাখ্যা করো।",
          "explanation": "'দৃশ্যকল্প-১' এর দ্বারা অসরল আবর্তন অনুমান প্রকাশ পেয়েছে। কেননা অসরল আবর্তন অনুমানের সাথে 'দৃশ্যকল্প-১' এর যুক্তিটির সাদৃশ্য রয়েছে। আবর্তনের দুটি প্রকারভেদের মধ্যে একটি হলো অসরল আবর্তন। যে আবর্তনের আশ্রয়বাক্য ও সিদ্ধান্তের পরিমাণ ভিন্ন হয় তাকে অসরল আবর্তন বলে। উদ্দীপকের 'দৃশ্যকল্প-১' এ 'সকল পদ হয় শব্দ' এই আশ্রয়বাক্য থেকে 'কিছু শব্দ হয় পদ' এই সিদ্ধান্ত প্রতিষ্ঠা করা হয়েছে। এখানে আশ্রয়বাক্য সার্বিক সদর্থক বা বাক্য ও সিদ্ধান্ত বিশেষ সদর্থক বা'। বাক্য হওয়াতে পরিমাণ ভিন্ন। তাই 'দৃশ্যকল্প-১' এর যুক্তিটির দ্বারা অসরল আবর্তন অনুমান নির্দেশিত হয়েছে। আবর্তনের ক্ষেত্রে আশ্রয়বাক্য ও সিদ্ধান্তের পরিমাণ ভিন্ন হতে পারে। তবে আশ্রয়বাক্য ও সিদ্ধান্তের গুণ সব সময় একই থাকে। পাশাপাশি আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হতে পারে না। তাই বলা যায়, উদ্দীপকের 'দৃশ্যকল্প-১' এর দ্বারা অসরল আবর্তন প্রকাশ পেয়েছে।"
        },
        {
          "label": "ঘ",
          "question": "দৃশ্যকল্প-২ এর অনুমানটির বৈধতা বিশ্লেষণ করো।",
          "explanation": "'দৃশ্যকল্প-২' এর যুক্তিটি বৈধ নয়। কারণ এখানে আশ্রয়বাক্যের অব্যাপ্য উদ্দেশ্য পদ (কবি) সিদ্ধান্তে ব্যাপ্য হয়েছে। 'দৃশ্যকল্প-২' এর আশ্রয়বাক্যটি হলো- 'কিছু কবি নয় দার্শনিক'। এ যুক্তিবাক্যটি একটি বিশেষ নঞর্থক বা '০' যুক্তিবাক্য। পদের ব্যাপ্যতার নিয়ম অনুযায়ী বিশেষ নঞর্থক বা '০' যুক্তিবাক্যের কেবল বিধেয় পদ ব্যাপ্য এবং উদ্দেশ্য পদ অব্যাপ্য। প্রদত্ত আশ্রয়বাক্য থেকে যুক্তিটিতে 'কিছু দার্শনিক নয় কবি'- সিদ্ধান্ত প্রতিষ্ঠা করা হয়েছে। এখানে আশ্রয়বাক্যের উদ্দেশ্য পদ (কবি) সিদ্ধান্তে বিধেয় হিসেবে ব্যবহৃত হয়েছে এবং পদটি ব্যাপ্য হয়েছে। কিন্তু আবর্তনের চতুর্থ নিয়ম অনুযায়ী আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হতে পারে না। অর্থাৎ, এখানে আবর্তনের নিয়ম লঙ্ঘন করে আশ্রয়বাক্যের অব্যাপ্য পদকে সিদ্ধান্তে ব্যাপ্য করা হয়েছে। এই কারণে 'দৃশ্যকল্প-২' এর যুক্তিটি অবৈধ। আলোচনা শেষে তাই বলা যায়, উদ্দীপকের দৃশ্যকল্প-২ এ নিয়ম লঙ্ঘন করে '০' যুক্তিবাক্যের আবর্তন করায় যুক্তিটি অবৈধ হয়েছে।"
        }
      ]
    },
    {
      "number": "8",
      "uddipok": "দৃশ্যকল্প-১: সব ডাক্তার হয় সহনশীল। ∴ \\therefore ∴ কোনো ডাক্তার নয় অ-সহনশীল। দৃশ্যকল্প-২: কিছু ছাত্র হয় মনোযোগী মানুষ। ∴ \\therefore ∴ কিছু মনোযোগী মানুষ হয় ছাত্র। দৃশ্যকল্প-৩: সব মশা হয় ক্ষতিকর। এডিস হয় মশা। ∴ \\therefore ∴ এডিস হয় ক্ষতিকর।",
      "tag": "SB 24",
      "sub_questions": [
        {
          "label": "ক",
          "question": "আবর্তনীয় কাকে বলে?",
          "explanation": "আবর্তনের আশ্রয়বাক্যকে বলে আবর্তনীয়।"
        },
        {
          "label": "খ",
          "question": "অমাধ্যম অনুমানকে প্রকৃত অনুমান বলা যায় না কেন? ব্যাখ্যা করো।",
          "explanation": "সিদ্ধান্তে নতুনত্ব না থাকার কারণে অমাধ্যম অনুমানকে প্রকৃত অনুমান বলা যায় না। যে অবরোহ অনুমানে মাত্র একটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অমাধ্যম অনুমান বলে। অমাধ্যম অনুমানে মাত্র একটি আশ্রয়বাক্য থাকে বিধায় এর সিদ্ধান্তে তেমন কোনো নতুনত্ব থাকে না। এখানে আশ্রয়বাক্যে বিবৃত বিষয়কে সিদ্ধান্ত আকারে উপস্থাপন করা হয়। এই কারণে যুক্তিবিদ মিল, বেইন এটিকে প্রকৃত অনুমান বলতে চাননা।"
        },
        {
          "label": "গ",
          "question": "দৃশ্যকল্প-১ এ কোন ধরনের অমাধ্যম অনুমান প্রকাশ পেয়েছে? ব্যাখ্যা করো।",
          "explanation": "উদ্দীপকের 'দৃশ্যকল্প-১' এ অমাধ্যম অনুমানের প্রকারভেদ প্রতিবর্তন নির্দেশিত হয়েছে। যে অমাধ্যম অবরোহ অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে আশ্রয়বাক্যের বিধেয় পদের বিরুদ্ধ পদকে বিধেয় হিসেবে ব্যবহার করে সিদ্ধান্ত অনুমিত হয় তাকে প্রতিবর্তন বলে। উদ্দীপকের 'দৃশ্যকল্প-১' এ 'সব ডাক্তার হয় সহনশীল' এই আশ্রয়বাক্য থেকে 'কোনো ডাক্তার নয় অ-সহনশীল' এই সিদ্ধান্ত অনুমিত হয়েছে। এখানে আশ্রয়বাক্য ও সিদ্ধান্তের অর্থ অপরিবর্তিত রয়েছে। আশ্রয়বাক্য ও সিদ্ধান্তের গুণ ভিন্ন হয়েছে। আশ্রয়বাক্যের বিধেয়ের বিরুদ্ধ পদ সিদ্ধান্তের বিধেয় হয়েছে। এছাড়া আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হয়নি। তাই 'দৃশ্যকল্প-১' দ্বারা অমাধ্যম অনুমানের প্রকারভেদ প্রতিবর্তন প্রকাশিত হয়েছে।"
        },
        {
          "label": "ঘ",
          "question": "দৃশ্যকল্প-২ ও ৩ এ যে অনুমানগুলো প্রকাশ পেয়েছে সেগুলোর বৈসাদৃশ্য বিশ্লেষণ করো।",
          "explanation": "'দৃশ্যকল্প-২' এর দ্বারা অমাধ্যম অনুমান এবং 'দৃশ্যকল্প-৩' এর দ্বারা মাধ্যম অনুমান নির্দেশিত হয়েছে। অবরোহ অনুমানকে প্রধানত দুইভাগে ভাগ করা হয় যার মধ্যে একটি হলো অমাধ্যম অনুমান। যে অবরোহ অনুমানে মাত্র একটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অমাধ্যম অনুমান বলে। 'দৃশ্যকল্প-২' এ 'কিছু ছাত্র হয় মনোযোগী মানুষ' এই আশ্রয়বাক্য থেকে 'কিছু মনোযোগী মানুষ হয় ছাত্র' এই সিদ্ধান্ত অনুমিত হয়েছে। এখানে মাত্র একটি আশ্রয়বাক্য থেকে সিদ্ধান্তটি অনিবার্যভাবে অনুমিত হয়েছে। তাই 'দৃশ্যকল্প-২' দ্বারা অমাধ্যম অনুমান নির্দেশিত হয়েছে। অমাধ্যম অনুমানে একটি আশ্রয়বাক্য থাকে বিধায় এর সিদ্ধান্তে তেমন কোনো নতুনত্ব থাকে না। এখানে আশ্রয়বাক্য ও সিদ্ধান্তের মধ্যে অনিবার্য সম্পর্ক থাকে। আর অবরোহ অনুমানের প্রকারভেদ হিসেবে এর লক্ষ্য থাকে কেবল আকারগত সত্যতা প্রতিষ্ঠা করা। অপরপক্ষে, যে অবরোহ অনুমানে একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে মাধ্যম অনুমান বলে। উদ্দীপকের 'দৃশ্যকল্প-৩' এ 'সব মশা হয় ক্ষতিকর' এবং 'এডিস হয় মশা' এই দুটি আশ্রয়বাক্য থেকে 'এডিস হয় ক্ষতিকর' এই সিদ্ধান্ত অনুমিত হয়েছে। এখানে দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয়েছে। তাই 'দৃশ্যকল্প' ৩ এর দ্বারা অবরোহ অনুমানের প্রকারভেদ মাধ্যম অনুমান নির্দেশিত হয়েছে। মাধ্যম অনুমানে সব সময় একাধিক আশ্রয়বাক্য থাকে। তাই এখানে সিদ্ধান্তে নতুনত্ব থাকে। মাধ্যম অনুমানের আশ্রয়বাক্য ও সিদ্ধান্তের মধ্যে অনিবার্য সম্পর্ক থাকে। আর অবরোহ অনুমানের প্রকারভেদ হিসেবে মাধ্যম অনুমানের লক্ষ্য থাকে কেবল আকারগত সত্যতা প্রতিষ্ঠা করা।"
        }
      ]
    },
    {
      "number": "9",
      "uddipok": "দৃশ্যকল্প-১: জঙ্গলের মধ্যে একটি গুহা আছে। গুহাটির মধ্যে একটি সিংহ আছে। ∴ \\therefore ∴ জঙ্গলের মধ্যে একটি সিংহ আছে। দৃশ্যকল্প-২: কক্সবাজার হল পর্যটকের শহর। কুয়াকাটা নয় কক্সবাজার। ∴ \\therefore ∴ কুয়াকাটা ময় পর্যটকের শহর।",
      "tag": "SB 24",
      "sub_questions": [
        {
          "label": "ক",
          "question": "সহানুমান কাকে বলে?",
          "explanation": "যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে।"
        },
        {
          "label": "খ",
          "question": "সহানুমানে সিদ্ধান্ত ও আশ্রয়বাক্যের মধ্যে কীভাবে অনিবার্য সম্পর্ক প্রতিষ্ঠিত হয়- তা ব্যাখ্যা করো।",
          "explanation": "সহানুমানে মধ্যপদের ভূমিকার মাধ্যমে আশ্রয়বাক্য ও সিদ্ধান্তের মধ্যে অনিবার্য সম্পর্ক প্রতিষ্ঠিত হয়। সহানুমানে মধ্যপদ প্রধান আশ্রয়বাক্যে প্রধান পদের সাথে ব্যবহৃত হয়। আর অপ্রধান আশ্রয়বাক্যে অপ্রধান পদের সাথে ব্যবহৃত হয়। এভাবে ব্যবহৃত হয়ে মধ্যপদ প্রধান ও অপ্রধান আশ্রয়বাক্যের মধ্যে একটি অনিবার্য সম্পর্ক তৈরি করে। আর এই অনিবার্য সম্পর্কের ভিত্তিতে সহানুমানের সিদ্ধান্ত অনুমিত হয়।"
        },
        {
          "label": "গ",
          "question": "দৃশ্যকল্প-১ এ সহানুমানে যে অনুপপত্তি ঘটেছে তা নির্ণয় করো।",
          "explanation": "উদ্দীপকের 'দৃশ্যকল্প-১' এর সহানুমানটিতে চতুষ্পদী অনুপপত্তি ঘটেছে। কেননা এখানে সহানুমানের নিয়ম লঙ্ঘন করে তিনটির পরিবর্তে চারটি পদ ব্যবহার করা হয়েছে। যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। সহানুমানের জন্য নির্দিষ্ট কতকগুলো নিয়ম রয়েছে। সহানুমানের কোনো যুক্তি প্রতিষ্ঠা করতে হলে ঐ নিয়মগুলো আবশ্যিকভাবে অনুসরণ করতে হয়। সহানুমানের নিয়মগুলোর মধ্যে একটি হলো সহানুমানে তিনটি এবং কেবল তিনটি পদ থাকবে, তিনটির অধিক পদ ব্যবহার করা যাবে না। সহানুমানের এই নিয়ম লঙ্ঘন করলে অর্থাৎ, কোনো কারণে তিনটির অধিক পদ ব্যবহার করলে সিদ্ধান্ত ত্রুটিপূর্ণ হয়। সহানুমানের সিদ্ধান্তের এই ত্রুটিকে চতুষ্পদী অনুপপত্তি বলে। 'উদ্দীপকের 'দৃশ্যকল্প-১' এর যুক্তিটিতে জঙ্গলের মধ্যে, একটি গুহা আছে, গুহার মধ্যে, একটি সিংহ আছে- এই চারটি পদ ব্যবহার করা হয়েছে। এখানে সহানুমানের নিয়ম লঙ্ঘন করে তিনটির পরিবর্তে চারটি পদ ব্যবহার করা হয়েছে। তাই বলা যায়, 'দৃশ্যকল্প-১' এর যুক্তিটিতে 'চতুষ্পদী অনুপপত্তি' ঘটেছে।"
        },
        {
          "label": "ঘ",
          "question": "দৃশ্যকল্প-২ এর সিদ্ধান্তে নির্দেশিত পদ দুটোর সম্পর্ক সহানুমানের দৃষ্টিতে বিশ্লেষণ করো।",
          "explanation": "'দৃশ্যকল্প-২' এর সিদ্ধান্তে নির্দেশিত পদ দুটি হলো প্রধান পদ ও অপ্রধান পদ। আর এই দুইটি পদের মধ্যে বিভিন্ন দিক থেকে সম্পর্ক রয়েছে। যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। একটি সহানুমানে তিনটি পদ থাকে যার মধ্যে দুটি হলো প্রধান ও অপ্রধান পদ। সহানুমানের সিদ্ধান্তের বিধেয় পদকে প্রধান পদ বলে। আর সহানুমানের সিদ্ধান্তের উদ্দেশ্য পদকে অপ্রধান পদ বলে। উদ্দীপকের 'দৃশ্যকল্প-২' এর যুক্তিটি সহানুমানের একটি যুক্তি এবং এর সিদ্ধান্তটি হলো- 'কুয়াকাটা নয় পর্যটকের শহর'। এখানে 'কুয়াকাটা' হচ্ছে অপ্রধান পদ এবং 'পর্যটকের শহর' প্রধান পদ। এই দুটি পদ মিলে সহানুমানের সিদ্ধান্ত গঠিত। সহানুমানের যে আশ্রয়বাক্যে প্রধান পদ থাকে তাকে প্রধান আশ্রয়বাক্য বলে। আর সহানুমানের যে আশ্রয়বাক্যে অপ্রধান পদ থাকে তাকে অপ্রধান আশ্রয়বাক্য বলে। সহানুমানে প্রধান ও অপ্রধান আশ্রয়বাক্যের, মধ্যে একটি অনিবার্য সম্পর্ক থাকে। আর ঐ অনিবার্য সম্পর্কের ভিত্তিতে সহানুমানে সিদ্ধান্ত অনুমিত হয় যেখানে কেবল প্রধান ও অপ্রধান পদ থাকে। আলোচনা শেষে তাই বলা যায়, সহানুমানের দৃষ্টিতে প্রধান ও অপ্রধান পদ গভীরভাবে সম্পর্কযুক্ত।"
        }
      ]
    },
    {
      "number": "10",
      "uddipok": "",
      "tag": "SB 24",
      "sub_questions": [
        {
          "label": "ক",
          "question": "কারণ কাকে বলে?",
          "explanation": "কোনো ঘটনার পূর্ববর্তী, অপরিবর্তনীয় শর্তনিরপেক্ষ ও অব্যবহিত পূর্ববর্তী ঘটনাকে কারণ বলে।"
        },
        {
          "label": "খ",
          "question": "কারণ ও শর্ত এক নয় কেন? ব্যাখ্যা করো।",
          "explanation": "কারণ হলো একটি সমগ্র বিষয় এবং শর্ত কারণের অংশ বিধায় কারণ ও শর্ত এক নয়। কোনো কার্যের পূর্ববর্তী, অপরিবর্তনীয়, শর্ত নিরপেক্ষ ও অব্যবহিত পূর্ববর্তী ঘটনাকে ঐ ঘটনার কারণ বলে। আর কারণ হিসেবে গৃহীত ঘটনাসমূহের প্রত্যেটি হলো এক একটি শর্ত। শর্ত সদর্থক ও নঞর্থক হয়। শর্ত যে প্রকারেরই হোক না কেন সকল প্রকার শর্তের সমষ্টি হলো কারণ। সুতরাং, শর্ত হলো কারণের অংশ। যেহেতু অংশ এবং সমগ্র এক হতে পারে না, তাই কারণ ও শর্ত এক নয়।"
        },
        {
          "label": "গ",
          "question": "দৃশ্যকল্প-১ এ কারণের কোন মতবাদ পরিলক্ষিত হয়েছে? ব্যাখ্যা করো।",
          "explanation": "উদ্দীপকের 'দৃশ্যকল্প-১' এর দ্বারা কারণ সংক্রান্ত বহুকারণবাদ মতবাদ নির্দেশিত হয়েছে। কার্যকারণ নিয়ম অনুযায়ী কারণ ও কার্যের মধ্যে আবশ্যিক সম্পর্ক বিদ্যমান। আর প্রতি ক্ষেত্রে একই কারণ একই কার্য উৎপন্ন করে। এই হিসেবে প্রতিটি ঘটনার একটিমাত্র কারণ রয়েছে। কিন্তু অনেক সময় দেখা যায় যে, কোনো একটি কার্য একাধিক কারণের দ্বারা ঘটতে পারে। এভাবে যখন কোনো কার্যের একাধিক কারণ আছে বলে মনে করা হয় তখন তাকে বহুকারণ বলা হয়। আর এই সংক্রান্ত মতবাদটিকে বহুকারণবাদ বলা হয়। উদ্দীপকের 'দৃশ্যকল্প-১' এ 'ফ্রুটস জুস' নামক কার্যের কারণ হিসেবে আম, আনারস, পেঁপে, কমলা ইত্যাদিকে দেখানো হয়েছে। অর্থাৎ 'ফ্রুটস জুস' নামক কার্যটি আম, আনারস, পেঁপে, কমলা প্রভৃতি ফল দিয়ে তৈরি হতে পারে। তাই 'দৃশ্যকল্প-১' এর দ্বারা কারণ সংক্রান্ত বহুকারণবাদ নির্দেশিত হয়েছে।"
        },
        {
          "label": "ঘ",
          "question": "“যে কোনো পূর্ববর্তী ঘটনাই কার্যের কারণ নয়”- দৃশ্যকল্প-২ এর আলোকে তা বিশ্লেষণ করো।",
          "explanation": "'দৃশ্যকল্প-২' এ যে কার্যের উল্লেখ করা হয়েছে তার সাথে কারণের কোনো আবশ্যিক সম্পর্ক বিদ্যমান নেই। তাই বলা যায়, \"যে কোনো পূর্ববর্তী ঘটনাই কার্যের কারণ নয়।\" জগতের প্রতিটি ঘটনারই কারণ আছে। আর কার্যকারণ নিয়ম অনুযায়ী কারণ ও কার্যের মধ্যে আবশ্যিক সম্পর্ক বিদ্যমান। অর্থাৎ প্রতিক্ষেত্রে একই কারণ একই কার্য উৎপন্ন করে। কিন্তু অনেক সময় কার্যকারণ সম্পর্কবিহীন পাশাপাশি দুটি ঘটনার একটিকে অন্যটির কারণ মনে করা হয়। ফলে অনুপপত্তির সৃষ্টি হয়। উদ্দীপকের 'দৃশ্যকল্প-২' এ নতুন পোশাক পরে গাড়িতে আরোহণের কারণে গাড়িটি দুর্ঘটনায় পতিত হয়েছে বিধায় 'নতুন পোশাকই দুর্ঘটনার কারণ' এমন সিদ্ধান্ত প্রতিষ্ঠা করা হয়েছে। কিন্তু নতুন পোশাক পরা ও গাড়ির দুর্ঘটনার মধ্যে কোনো আবশ্যিক সম্পর্ক নেই। এখানে নতুন পোশাক পরা ও গাড়ির দুর্ঘটনা দুটি বিচ্ছিন্ন ঘটনা। কার্যকারণ সম্পর্ক বা অপরিহার্য সম্পর্ক ব্যতীত দুটি বিচ্ছিন্ন ঘটনার একটিকে অন্যটির কারণ হিসেবে গ্রহণ করায় 'দৃশ্যকল্প-২' এর সিদ্ধান্তটি ত্রুটিপূর্ণ হয়েছে। আলোচনা শেষে তাই বলা যায়, \"যে কোনো পূর্ববর্তী ঘটনাই কার্যের কারণ নয়।\""
        }
      ]
    },
    {
      "number": "11",
      "uddipok": "দৃশ্যকল্প-১: প্রজনন মৌসুমে ইলিশ শিকার বন্ধ থাকায় আশা করা যায়, গতবারের মত এবারও ইলিশের উৎপাদন বৃদ্ধি পাবে। দৃশ্যকল্প-২: বাংলাদেশের মানুষ ভোজ্যতেল হিসেবে যা কিছু ব্যবহার করে সেগুলোর উৎস মূলত সয়াবিন, সরিষা, ধানের কুড়া, সূর্যমুখী, জলপাই ও কালোজিরা।",
      "tag": "SB 24",
      "sub_questions": [
        {
          "label": "ক",
          "question": "আরোহের ভিত্তি কাকে বলে?",
          "explanation": "আরোহ অনুমান যেসব বিষয়ের ওপর নির্ভর করে গড়ে ওঠে তাকে আরোহের ভিত্তি বলে।"
        },
        {
          "label": "খ",
          "question": "আরোহমূলক উল্লম্ফনকে' আরোহের প্রাণ বলা হয় কেন? ব্যাখ্যা করো।",
          "explanation": "আরোহ অনুমানে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয়। এই সার্বিকতা বা সার্বিক সিদ্ধান্ত আরোহ অনুমানের অপরিহার্য বৈশিষ্ট্য। যে বৈশিষ্ট্য বা যার ওপর ভিত্তি করে আরোহ অনুমানে বিশেষ থেকে সার্বিকে বা কিছু থেকে সকল-এ গমন করা হয় সেটি হলো আরোহাত্মক উল্লম্ফন। আরোহাত্মক উল্লম্ফনের উপর ভিত্তি করে আরোহ অনুমানে জ্ঞাত থেকে অজ্ঞাতে, কিছু থেকে সমগ্র গমন করা হয়। তাই বলা যায়, 'আরোহমূলক লম্ফ আরোহের প্রাণ'।"
        },
        {
          "label": "গ",
          "question": "দৃশ্যপট-১ এ আরোহের আকারগত ভিত্তির কোন নীতির পরিচয় পাওয়া যায়? ব্যাখ্যা করো।",
          "explanation": "দৃশ্যপট-১' এ আরোহের আকারগত ভিত্তির অংশ প্রকৃতির নিয়মানুবর্তিতা নীতির পরিচয় পাওয়া যায়। আরোহ অনুমানের দুটি ভিত্তি রয়েছে যার মধ্যে একটি হলো আকারগত ভিত্তি। আরোহের আকারগত ভিত্তির দুটি দিক রয়েছে যার মধ্যে একটি হলো প্রকৃতির নিয়মানুবর্তিতা নীতি। প্রকৃতির নিয়মানুবর্তিতা নীতি আরোহের একটি মৌলিক নীতি। তাই এক কথায় এই নীতির সংজ্ঞা দেওয়া যায় না। প্রকৃতির সর্বত্র একই অবস্থা বিরাজমান। পরিস্থিতির পরিবর্তন না ঘটলে প্রকৃতির সর্বত্র একই আচরণ পরিলক্ষিত হয়। 'প্রকৃতিতে একই অবস্থায় একই ফল পাওয়া যায় এবং প্রকৃতি সর্বত্রই শৃঙ্খলা দ্বারা পরিচালিত। এভাবে বিভিন্ন দিকের উল্লেখের মাধ্যমে প্রকৃতির নিয়মানুবর্তিতা নীতিকে প্রকাশ করা যায়। - উদ্দীপকের 'দৃশ্যপট-১' এ প্রজনন মৌসুমে ইলিশ শিকার বন্ধ থাকায় আশা করা যায়, গতবারের মতো এবারও ইলিশের উৎপাদন বৃদ্ধি পাবে- এমনটি উপস্থাপন করা হয়েছে। অর্থাৎ, এখানে প্রকৃতির নিয়ম অনুযায়ী প্রত্যাশা ব্যক্ত করা হয়েছে। তাই 'দৃশ্যপট-১' এর মাধ্যমে আরোহের আকারগত ভিত্তির অংশ প্রকৃতির নিয়মানুবর্তিতা নীতি-নির্দেশিত হয়েছে।"
        },
        {
          "label": "ঘ",
          "question": "দৃশ্যপট-২ এ নির্দেশিত কারণসংক্রান্ত মতবাদটির গ্রহণযোগ্যতা বিশ্লেষণ করো।",
          "explanation": "উদ্দীপকের দৃশ্যপট-২ এ কারণ সংক্রান্ত বহুকারণবাদ প্রতিফলিত হয়েছে। কেননা এখানে একই কার্যের বিভিন্ন কারণ আছে বলে উল্লেখ করা হয়েছে। কার্যকারণ নিয়ম অনুযায়ী জগতের প্রতিটি ঘটনা কার্যকারণ শৃঙ্খলে আবদ্ধ। প্রতিক্ষেত্রে কারণ ও কার্যের মধ্যে আবশ্যিক সম্পর্ক বিদ্যমান এবং প্রতিক্ষেত্রে একই কারণ একই কার্য ঘটায়। এই হিসেবে প্রতিটি কার্যের মাত্র একটি কারণ রয়েছে। কিন্তু অনেক সময় দেখা যায় যে, কোনো একটি কার্যের একাধিক কারণ রয়েছে। যখন কোনো কার্যের একাধিক কারণ আছে বলে মনে করা হয় তখন তাকে বহুকারণ বলা হয়। তাই বহুকারণবাদ অনুযায়ী কোনো কার্যের কারণ একটি নয়, বিভিন্ন কারণ রয়েছে। উদ্দীপকের দৃশ্যপট-২ এ 'ভোজ্যতেল' নামক কার্যের কারণ হিসেবে সয়াবিন, সরিষা, ধানের কুড়া, সূর্যমুখী, জলপাই, কালোজিরা ইত্যাদির উল্লেখ করা হয়েছে। অর্থাৎ, কোনো একটি কার্যের একাধিক কারণ আছে বলে উল্লেখ করা হয়েছে। তাই 'দৃশ্যপট-২' এর মাধ্যমে বহুকারণবাদ নির্দেশিত হয়েছে। কিন্তু বিভিন্ন কারণে বহুকারণবাদ গ্রহণযোগ্য নয়। কার্যকারণের দিক বিচার করলে বহুকারণবাদ কোনো গ্রহণযোগ্য মতবাদ নয়। কারণের সার্বিকীকরণ করলে বহুকারণবাদ মিথ্যা প্রতিপন্ন হয়। কারণের মতো কার্যকেও একটি বিশিষ্ট ঘটনা হিসেবে গ্রহণ করলে বহুকারণবাদ অসার প্রমাণিত হয়। এছাড়া কারণের সংজ্ঞা অনুযায়ী প্রতিটি কার্যের একটিমাত্র কারণ রয়েছে। তাই বলা যায়, বহুকারণবাদ বিভিন্ন কারণে গ্রহণযোগ্য মতবাদ নয়। আলোচনা শেষে বলা যায়, কারণের সংজ্ঞা অনুযায়ী প্রতিটি কার্যের একটি কারণ আছে। তাই কারণের সংজ্ঞাকে মেনে নিলে বলা যায় বহুকারণবাদ গ্রহণযোগ্য নয়।"
        }
      ]
    }
  ]
}