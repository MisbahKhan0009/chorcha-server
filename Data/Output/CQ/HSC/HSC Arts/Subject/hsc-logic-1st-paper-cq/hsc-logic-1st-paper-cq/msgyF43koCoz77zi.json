{
  "title": "চট্টগ্রাম বোর্ড ২০২৫",
  "subtitle": "(11)",
  "questions": [
    {
      "number": "1",
      "uddipok": "আতিক ও মাসুদ দুই বন্ধু এরোনটিকাল ইঞ্জিনিয়ারিং এ পড়াশোনা করেছে। আতিক ভালো ফলাফল করলেও সে এ বিষয়ে আরো উচ্চতর শিক্ষা গ্রহণে আগ্রহী। অন্যদিকে, মাসুদ একজন দক্ষ পাইলট হিসেবে সুনামের সাথে বিমান চালনা করে যাচ্ছে।",
      "tag": "CTG.B 25",
      "sub_questions": [
        {
          "label": "ক",
          "question": "যুক্তিবিদ্যার জনক কে?",
          "explanation": "যুক্তিবিদ্যার জনক হলেন গ্রিক দার্শনিক এরিস্টটল।"
        },
        {
          "label": "খ",
          "question": "'Logic' এর ব্যুৎপত্তিগত অর্থ ব্যাখ্যা করো।",
          "explanation": "'Logic' শব্দটির ব্যুৎপত্তিগত অর্থ হলো ভাষায় প্রকাশিত চিন্তার বিজ্ঞান। যুক্তিবিদ্যার ইংরেজি প্রতিশব্দ 'Logie' শব্দটির উৎপত্তি হয়েছে গ্রিক শব্দ 'Logike' থেকে। এই শব্দটি আবার গ্রিক 'Logos' শব্দের বিশেষণ। 'Logos' শব্দের অর্থ হলো চিন্তা বা ভাষা। সুতরাং উৎপত্তিগত অর্থের দিক থেকে বলা যায় যুক্তিবিদ্যা হলো ভাষায় প্রকাশিত চিন্তার বিজ্ঞান"
        },
        {
          "label": "গ",
          "question": "উদ্দীপকে আতিকের কর্মকাণ্ড যুক্তিবিদ্যার কোন দিকটিকে নির্দেশ করে? আলোচনা করো।",
          "explanation": "উদ্দীপকে আতিকের কর্মকাণ্ড যুক্তিবিদ্যার তাত্ত্বিক বা তত্ত্বমূলক বিজ্ঞানের দিকটিকে নির্দেশ করে। কোনো সাধারণ নিয়মের ভিত্তিতে প্রকৃতির একটি বিশেষ বিভাগ সম্বন্ধে সুনিশ্চিত, সুশৃঙ্খল ও সুসংবদ্ধ জ্ঞানকে বিজ্ঞান বলে। অর্থাৎ, বিজ্ঞান কোনো নির্দিষ্ট বিষয় সম্বন্ধে তাত্ত্বিক জ্ঞান প্রদান করে। যেমনপদার্থবিজ্ঞান পদার্থের গঠন ও প্রকৃতি সম্বন্ধে আলোচনা করে। এর মাধ্যমে আমরা পদার্থ সম্পর্কে তাত্ত্বিক জ্ঞান অর্জন করি। যুক্তিবিদ্যা অনুরূপ, চিন্তা সর্ম্পর্কিত কতগুলো সাধারণ নিয়ম প্রণয়নের মাধ্যমে যৌক্তিক সত্যতা অর্জনের চেষ্টা করে। উদ্দীপকের আতিক এরোনটিকাল ইঞ্জিনিয়ারিং এ পড়াশোনা শেষ করে ভালো ফলাফল করলেও সে এ বিষয়ে আরো উচ্চতর শিক্ষা গ্রহণে আগ্রহী। এরোনটিকাল ইঞ্জিনিয়ারিং একইসাথে একটি তাত্ত্বিক ও ব্যবহারিক বিজ্ঞান। কিন্তু উদ্দীপকের আতিক উচ্চতর শিক্ষা গ্রহণের মাধ্যমে শুধু জ্ঞানের তাত্ত্বিক শাখায় বিচরণ করবে। অর্থাৎ, আতিক কর্তৃক এরোনটিকাল ইঞ্জিনিয়ারিং বিষয়ে আরো উচ্চতর শিক্ষা গ্রহণের মাধ্যমে ব্যবহারিক দিকটি উহ্য থেকে কেবলমাত্র উক্ত বিষয়ের তত্ত্বগত দিকই উন্মোচিত করবে। যা যুক্তিবিদ্যার 'তাত্ত্বিক বিজ্ঞানের দিকটিকেই নির্দেশ করে। কেননা, যুক্তিবিদ্যা সুনির্দিষ্ট কিছু যৌক্তিক বিষয়বস্তু সম্পর্কিত নিয়মসমূহ শিক্ষা দেয়। তাই বলা যায় উদ্দীপকে আতিকের কর্মকাণ্ড যুক্তিবিদ্যার তত্ত্বমূলক বিজ্ঞানের দিকটিকে নির্দেশ করে।"
        },
        {
          "label": "ঘ",
          "question": "উদ্দীপকে মাসুদের কর্মকাণ্ড কি যুক্তিবিদ্যার স্বরূপের পূর্ণ বিশ্লেষণ করে? তোমার মতের পক্ষে যুক্তি দাও।",
          "explanation": "উদ্দীপকে মাসুদের কর্মকাণ্ড দ্বারা তাত্ত্বিক দিকের পাশাপাশি ব্যবহারিক বিজ্ঞার্নের দিকটিরও প্রতিফলন ঘটেছে বিধায় তা যুক্তিবিদ্যার স্বরূপের পূর্ণ বিশ্লেষণ করে। প্রায় প্রতিটি বিজ্ঞানের ক্ষেত্রেই দুটি দিক লক্ষ করা যায়। একটি তত্ত্বগত দিক অপরটি তার ব্যবহারিক দিক। অর্থাৎ তত্ত্বগত বিজ্ঞানের মাধ্যমে যে জ্ঞান অর্জিত হয় তা আবার ব্যবহারিক বিজ্ঞানের মাধ্যমে বাস্তবে প্রয়োগ করে দেখা হয়। যুক্তিবিদ্যাও এর অনুরূপ। যুক্তিবিদ্যার দুটি প্রধান দিক হলো- তত্ত্বমূলক বিজ্ঞান বিষয়ক দিক এবং ব্যবহারিক বিজ্ঞান বিষয়ক দিক। যুক্তিবিদ্যা সুনির্দিষ্ট কিছু যৌক্তিক বিষয়বস্তু সম্পর্কিত নিয়মসমূহ শিক্ষা দেয় যা তাত্ত্বিক দিকটি নির্দেশ করে। আবার সেই নিয়মগুলোকে বাস্তব জগতের বিভিন্ন ক্ষেত্রে ব্যবহার করে সত্যতাকে অর্জন করার ব্যাপারে আমাদেরকে সহায়তা করে। কাজেই এটি একটি ব্যবহারিক বিজ্ঞানও বটে। উদ্দীপকের মাসুদ এরোনটিকাল ইঞ্জিনিয়ারিং এ পড়াশোনা শেষ করে একজন দক্ষ পাইলট হিসেবে সুনামের সাথে বিমান পরিচালনা করছেযা তাত্ত্বিক জ্ঞান অর্জন করে তা ব্যবহারিক জীবনে প্রয়োগ করাকে নির্দেশ করে। তাই আলোচনা শেষে বলা যায়, উদ্দীপকের মাসুদের কর্মকাণ্ড দ্বারা তাত্ত্বিক দিকের পাশাপাশি ব্যবহারিক বিজ্ঞানের দিকটিরও নির্দেশ করে যা যুক্তিবিদ্যার স্বরূপের সম্পূর্ণ প্রতিফলন।"
        }
      ]
    },
    {
      "number": "2",
      "uddipok": "দৃশ্যকল্প-১: চট্টগ্রাম, রফিক, কমলা। দৃশ্যকল্প-২ ব্যক্ত্যর্থ পদ জাত্যর্থ সকল প্রাণী প্রাণী প্রাণীত্ব সকল মানুষ মানুষ প্রাণীত্ব + বুদ্ধিবৃত্তি সকল শিক্ষিত মানুষ শিক্ষিত মানুষ প্রাণীত্ব+বুদ্ধিবৃত্তি+ শিক্ষা",
      "tag": "CTG.B 25",
      "sub_questions": [
        {
          "label": "ক",
          "question": "সহ-পদ যোগ্য শব্দ কী?",
          "explanation": "যে শব্দ বা শব্দসমষ্টি স্বাধীনভাবে কোনো যুক্তিবাক্যের উদ্দেশ্য বা বিধেয়রূপে ব্যবহৃত না হয়ে অন্য কোনো অর্থপূর্ণ শব্দের সাহায্য নিয়ে ব্যবহৃত হয় তাদেরকে সহ-পদযোগ্য শব্দ বলে।"
        },
        {
          "label": "খ",
          "question": "\"সব শব্দই পদ নয়\" কেন? ব্যাখ্যা করো।",
          "explanation": "সব শব্দই যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না বলেই সকল শব্দ পদ নয়,। কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হওয়ার যোগ্যতাসম্পন্ন শব্দ বা শব্দসমষ্টিকে পদ বলে। তাই শব্দদিয়েই পদ গঠিত হয়। কিন্তু সকল শব্দ যুক্তিবাক্যের উদ্দেশ্য বা বিধেয় হিসেবে ব্যবহৃত হতে- পারে না। বিভিন্ন প্রকার শব্দের মধ্য থেকে একটি অংশ যুক্তিবাক্যের উদ্দেশ্য বাবিধেয় হিসেবে ব্যবহৃত হতে পারে। যেহেতু সব শব্দ যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না, তাই সব শব্দ পদ নয়।"
        },
        {
          "label": "গ",
          "question": "দৃশ্যকল্প-১ এ যুক্তিবিদ্যার কোন ধরনের শব্দকে নির্দেশ করে? ব্যাখ্যা করো।",
          "explanation": "দৃশ্যকল্প-১ এ যুক্তিবিদ্যার 'পদযোগ্য শব্দকে' নির্দেশ করে। পদ হওয়ার যোগ্যতার ভিত্তিতে শব্দকে তিন ভাগে ভাগ করা হয়, যার মধ্যে একটি হলো 'পদযোগ্য শব্দ'। যে শব্দ বা শব্দসমষ্টি স্বাধীনভাবে কোনো যুক্তিরাক্যের উদ্দেশ্য বা বিধেয় হিসেবে ব্যবহৃত হতে পারে সেসব শব্দ বা শব্দসমষ্টিকে পদযোগ্য শব্দ বলে। উদ্দীপকের 'দৃশ্যকল্প-১' এর শব্দগুলো হলো- 'চট্টগ্রাম, রফিক, কমলা'। এসব শব্দ স্বাধীনভাবে যুক্তিবাক্যের পদ হিসেবে ব্যবহৃত হতে পারে। যেমন- চট্টগ্রাম হয় জেলা, রফিক হয় ভদ্র, কমলা হয় পুষ্টিকর ফল। তাই বলা যায় উদ্দীপকের 'দৃশ্যকল্প-১' এর দ্বারা পদযোগ্য শব্দ নির্দেশিত হয়েছে।"
        },
        {
          "label": "ঘ",
          "question": "পাঠ্যপুস্তকের আলোকে দৃশ্যকল্প-২ এ ইঙ্গিতকৃত বিষয়টির পারস্পরিক সম্পর্ক বিশ্লেষণ করো।",
          "explanation": "'দৃশ্যকল্প-২' এ ব্যক্ত্যর্থ ও জাত্যর্থের মধ্যে পরস্পর বিপরীতমুখী হ্রাস-বৃদ্ধির সম্পর্ক প্রকাশ পেয়েছে। একটি পদের দুটি দিক থাকে। যথা- সংখ্যা বা পরিমাণগত দিক এবং গুণগত দিক। পদের সংখ্যাগত দিককে বলা হয় ব্যক্ত্যর্থ। অর্থাৎ, কোনো একটি পদ একই অর্থে যে বস্তু বা বস্তুসমূহের ওপর প্রযোজ্য হয় তাকে ঐ পদের ব্যক্ত্যর্থ বলে। আর কোনো একটি পদ যে অপরিহার্য বা আবশ্যিক গুণ বা গুণাবলি প্রকাশ করে তাকে ঐ পদের জাত্যর্থ বলে। পদের ব্যক্ত্যর্থ ও জাত্যর্থের মধ্যে গভীর সম্পর্ক বিদ্যমান। তবে এ সম্পর্ক বিপরীতমুখী। অর্থাৎ, যখন কোনো পদের ব্যক্ত্যর্থ বেড়ে যায় তখন পদের জাত্যর্থ কমে যায়; আবার যখন কোনো পদের জাত্যর্থ বেড়ে যায় তখন পদের ব্যক্ত্যর্থ কমে যায়। 'দৃশ্যকল্প-২' এ 'প্রাণী', 'মানুষ' ও 'শিক্ষিত মানুষ পদের' ব্যক্ত্যর্থ হিসেবে প্রথম কলামে 'সকল প্রাণী', 'সকল মানুষ', 'সকল শিক্ষিত মানুষ' উল্লেখ করা হয়েছে। এর বিপরীতে জাত্যর্থ হিসেবে তৃতীয় কলামে প্রাণীত্ব, প্রাণীত্ব ও বুদ্ধিবৃত্তি এবং প্রাণীত্ব, বুদ্ধিবৃত্তি ও শিক্ষা উল্লেখ করা হয়েছে। অর্থাৎ প্রতিটি ছকে ব্যক্ত্যর্থ কমার সঙ্গে সঙ্গে জাত্যর্থ বৃদ্ধি পেয়েছে। তাই বলা যায়, ব্যক্ত্যর্থ ও জাত্যর্থের মধ্যে যে বিপরীতমুখী সম্পর্ক বিদ্যমান তা 'দৃশ্যকল্প-২' এ প্রকাশিত।"
        }
      ]
    },
    {
      "number": "3",
      "uddipok": "উদাহরণ-১: সকল বাঘ হয় হিংস। উদাহরণ-২: কিছু পাখি হয় সাদা। উদাহরণ-৩: কিছু ফুল নয় লাল।",
      "tag": "CTG.B 25",
      "sub_questions": [
        {
          "label": "ক",
          "question": "জাত্যর্থক পদ কাকে বলে?",
          "explanation": "যে পদেব্যক্ত্যর্থ ও জাত্যর্থ উভয়ই আছে তাকে জাত্যর্থক পদ বলে।"
        },
        {
          "label": "খ",
          "question": "যুক্তিবাক্যে সংযোজকের ভূমিকা কী? ব্যাখ্যা করো।",
          "explanation": "যে শব্দের মাধ্যমে দুটি পদের মধ্যে সম্পর্ক তৈরি হয় তাকে বলে সংযোজক।সংযোজক যুক্তিবাক্যের জন্য অপরিহার্য। একটি যুক্তিবাক্যের ধরন কেমন তা সদর্থক ও নঞর্থক সংযোজকের মাধ্যমে বোঝা যায়। সংযোজক দ্বারা উদ্দেশ্য ও বিধেয় পদের সীমা নির্ধারিত হয়। তাই যুক্তিবাক্যে সংযোজক খুবই গুরুত্বপূর্ণ একটি বিষয়।"
        },
        {
          "label": "গ",
          "question": "উদাহরণ-১ কোন ধরনের যুক্তিবাক্যকে নির্দেশ করে? ব্যাখ্যা করো।",
          "explanation": "উদাহরণ-১ সার্বিক সদর্থক বা A-যুক্তিবাক্যকে নির্দেশ করে। যুক্তিবাক্য হলো দুটি পদের মধ্যকার স্বীকৃতিবা অস্বীকৃতিজ্ঞাপক সম্পর্কের লিখিত বা মৌখিক বিবৃতি। যুক্তিবাক্যকে বিভিন্ন দৃষ্টিকোণ থেকে ভাগ করা হয় যার মধ্যে গুণ ও পরিমাণের যৌথ নীতি অনুযায়ী যুক্তিবাক্যকে চার ভাগে ভাগ করা যায়। এই যৌথ নীতির শ্রেণিবিভাগের মধ্যে প্রথমটি হলো সার্বিক সদর্থক বা A-যুক্তিবাক্য। A-যুক্তিবাক্য পরিমাণের দিক থেকে সার্বিক এবং গুণের দিক থেকে সদর্থক। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে স্বীকার করে তাকে সার্বিক সদর্থক বা A যুক্তিবাক্য বলে। যেমন- 'সকল দার্শনিক হয় জ্ঞানী' এই যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে স্বীকার করেছে বিধায় এটি একটি সার্বিক সদর্থক বা A-যুক্তিবাক্য। উদ্দীপকে উদাহরণ-১ এ 'সকল বাঘ হয় হিংস' বিবৃতি প্রদান করা হয়েছে। এখানে 'সকল বাঘ হয় হিংস্র' যুক্তিবাক্যটি গুণের দিক থেকে সদর্থক এবং পরিমাণের দিক থেকে সার্বিক। অর্থাৎ এটি সার্বিক সদর্থক বা A-যুক্তিবাক্য। তাই বলা যায় উদ্দীপকের উদাহরণ-১ এর মাধ্যমে সার্বিক সদর্থক বা A-যুক্তিবাক্য প্রতিফলিত হয়েছে।"
        },
        {
          "label": "ঘ",
          "question": "উদাহরণ-২ ও উদাহরণ-৩ কোন কোন দিক থেকে পৃথক তা পাঠ্যপুস্তকের আলোকে বিশ্লেষণ করো।",
          "explanation": "উদাহরণ-২ ও উদাহরণ-৩ দ্বারাযথাক্রমে বিশেষ সদর্থকবা I- যুক্তিবাক্য এবং বিশেষ নঞর্থক বা ০-যুক্তিবাক্য নির্দেশিত হয়েছে। পাঠ্যপুস্তকের আলোকে উভয় প্রকার যুক্তিবাক্যের মধ্যে যথেষ্ট পার্থক্য রয়েছে। গুণ ও পরিমাণের যৌথ নীতি অনুযায়ী যুক্তিবাক্যকে চারভাগে ভাগ করা যায়। যার দুটি হলো বিশেষ সদর্থক বা I-যুক্তিবাক্য. এবং বিশেষ নঞর্থক বা ০-যুক্তিবাক্য। যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থকে স্বীকার করে 'তাকে বিশেষ সদর্থক বা I-যুক্তিবাক্য বলে যেমন- উদ্দীপকের উদাহরণ-২ এ 'কিছু পাখি হয় সাদা' এই যুক্তিবাক্যের বিধেয় পদটি উদ্দশ্যে পদের আংশিক' ব্যক্ত্যর্থকে স্বীকার করেছে। তাই উদাহরণ-২ দ্বারা বিশেষ সদর্থক বা I-যুক্তিবাক্য নির্দেশিত হয়েছে। অপরদিকে, যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থকে অস্বীকার করে তাকে বিশেষ নঞ্চর্থক বা O-যুক্তিবাক্য বলে। যেমন- উদ্দীপকের উদাহরণ-৩ এ 'কিছু ফুল নয় লাল' এই যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থকে অস্বীকার করেছে। উভয় প্রকার যুক্তিবাক্যের মধ্যে পার্থক্য বিচারে বিশেষ সদর্থক বা Iযুক্তিবাক্য গুণের দিক থেকে সদর্থক এবং পরিমাণের দিক থেকে বিশেষ। তাই বিশেষ সদর্থক যুক্তিবাক্যের উভয় পদই অব্যাপ্য হয়। কিন্তু বিশেষ নঞ্চর্থক বা ০-যুক্তিবাক্য পরিমাণের দিক'থেকে বিশেষ হলেও গুণের দিক থেকে নঞ্চর্থক। এজন্য বিশেষ নঞর্থক যুক্তিবাক্যের উদ্দেশ্য পদ অব্যাপ্য হলেও বিধেয় পদটি ব্যাপ্য হয়।"
        }
      ]
    },
    {
      "number": "4",
      "uddipok": "",
      "tag": "CTG.B 25",
      "sub_questions": [
        {
          "label": "ক",
          "question": "প্রাকল্লিক যুক্তিবাক্য কাকে বলে?",
          "explanation": "যে সাপেক্ষ যুক্তিবাক্য 'যদি...তবে' বা তার সমার্থক কোনো শর্ত দ্বারা নির্দেশিত হয় তাকে প্রাকল্লিক যুক্তিবাক্য বলে।"
        },
        {
          "label": "খ",
          "question": "যুক্তিবাক্য ও অবধারণ কি পৃথক? ব্যাখ্যা করো।",
          "explanation": "হ্যাঁ, যুক্তিবাক্য ও অবধারণ পরস্পর থেকে পৃথক। দুটি ধারণার মধ্যে স্বীকৃতি বা অস্বীকৃতিজ্ঞাপক মানসিক অবস্থাকে অবধারণ বলে। অর্থাৎ কোনো একটি ধারণা সম্পর্কে অন্য একটি ধারণা মনে মনে স্বীকার বা অস্বীকার করাই হলো অবধারণ। আর দুটি পদের মধ্যে স্বীকৃতি বা অস্বীকৃতিজ্ঞাপক কোনো সম্পর্কের লিখিত বা মৌখিক বিবৃতিকে বলে যুক্তিবাক্য। তাই দেখা যাচ্ছে, অবধারণ একটি মানসিক অবস্থা যার প্রকাশিত রূপ হলো যুক্তিবাক্য। তাই বলা যায়, \"অবধারণ মাত্রই যুক্তিবাক্য নয়।\""
        },
        {
          "label": "গ",
          "question": "চিত্র-১ এ কোন ধরনের যুক্তিবাক্য প্রকাশিত হয়েছে? ব্যাখ্যা করো।",
          "explanation": "উদ্দীপকের চিত্র-১ এ সার্বিক সদর্থক বা 'A' যুক্তিবাক্য প্রকাশিত হয়েছে। যুক্তিবাক্যকে গুণ ও পরিমাণের যৌথ নীতি অনুযায়ী চার ভাগে ভাগ করা যায়। যার মধ্যে একটি হলো সার্বিক সদর্থক বা 'A' যুক্তিবাক্য। এই প্রকার যুক্তিবাক্য পরিমাণের দিক, থেকে সার্বিক এবং গুণের দিক থেকে সদর্থক। অর্থাৎ যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে স্বীকার করে তাকে সার্বিক সদর্থক বা 'A' যুক্তিবাক্য বলে। পদের ব্যাপ্যতার নিয়ম 'অনুযায়ী সার্বিক যুক্তিবাক্যের উদ্দেশ্য পদ ব্যাপ্য। আর নর্থক যুক্তিবাক্যের বিধেয় পদ ব্যাপ্য। তাই সার্বিক সদর্থক হিসেবে 'A' যুক্তিবাক্যের কেবল উদ্দেশ্য পদ ব্যাপ্প্য। উদ্দীপকের 'চিত্র-১' এ ব্যাপ্যতার যে চিত্র উপস্থাপন করা হয়েছে, সেখানে কেবল উদ্দেশ্য পদ ব্যাপ্য দেখানো হয়েছে। তাই চিত্র-১ এর দ্বারা সার্বিক সদর্থক বা 'A' যুক্তিবাক্য নির্দেশিত হয়েছে।"
        },
        {
          "label": "ঘ",
          "question": "পদের ব্যাপ্যতার আলোকে চিত্র-২ ও চিত্র-৩ এর তুলনামূলক বিশ্লেষণ করো।",
          "explanation": "পদের ব্যাপ্যতার দিক থেকে 'চিত্র-২' এর মাধ্যমে সার্বিক নঞর্থক বা 'E' যুক্তিবাক্য এবং 'চিত্র-৩' এর মাধ্যমে বিশেষ সদর্থক বা T যুক্তিবাক্য নির্দেশিত হয়েছে। আর পদের ব্যাপ্যতার দিক থেকে এই দুই প্রকার যুক্তিবাক্যের মধ্যে পার্থক্য রয়েছে। যুক্তিবাক্যকে গুণ ও পরিমাণ অনুসারে যে চার ভাগে ভাগ করা যায় তার মধ্যে একটি হলো সার্বিক নঞ্চর্থক বা 'E' যুক্তিবাক্য। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে অস্বীকার করে তাকে সার্বিক নঞ্চর্থক যুক্তিবাক্য বলে। পদের ব্যাপ্যতার নিয়ম অনুযায়ী সার্বিক যুক্তিবাক্যের উদ্দেশ্য পদ ব্যাপ্য, আর নঞ্চর্থক যুক্তিবাক্যের বিধেয় পদ ব্যাপ্য। তাই পদের ব্যাপ্যতার দিক, থেকে সার্বিক নঞর্থক বা 'E' যুক্তিবাক্যের উদ্দেশ্য ও বিধেয় উভয় পদ ব্যাপ্য। উদ্দীপকের 'চিত্র-২' এ পদের ব্যাপ্যতার যে রূপ উপস্থাপন করা হয়েছে সেখানে উদ্দেশ্য ও বিধেয় উভয় পদ ব্যাপ্য দেখানো হয়েছে।'তাই 'চিত্র-২' এর মাধ্যমে সার্বিক নঞ্চর্থক বা 'E' যুক্তিবাক্য নির্দেশিত হয়েছে। অপরপক্ষে, যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থকে স্বীকার করে তাকে বিশেষ সদর্থক বা '1'যুক্তিবাক্য বলে। পদের ব্যাপ্যতার নিয়ম অনুযায়ী বিশেষ হওয়ায় '।' যুক্তিবাক্যের উদ্দেশ্য পদ ব্যাপ্য নয়, আর সদর্থক হওয়ায় এই যুক্তিবাক্যের বিধেয় পদ ব্যাপ্য নয়। তাই পদের ব্যাপ্যতার নিয়ম অনুযায়ী ' যুক্তিবাক্যের কোনো পদই ব্যাপ্য নয়। উদ্দীপকের 'চিত্র-৩' এ পদের ব্যাপ্যতার যে রূপ দেখানো হয়েছে, সেখানে কোনো পদই ব্যাপ্য দেখানো হয়নি। আর '' যুক্তিবাক্যের যেহেতু কোনো পদই ব্যাপ্য নয়; তাই 'চিত্র-৩' এর মাধ্যমে '1' যুক্তিবাক্য নির্দেশিত হয়েছে। পরিশেষে বলা যায়, ব্যাপ্যতার মানদণ্ডে সার্বিক নঞর্থক যুক্তিবাক্য ও বিশেষ সদর্থক যুক্তিবাক্য পরস্পর থেকে আলাদা। এ কারণেই উদ্দীপকের চিত্র-২ ও ৩ এ ভিন্নতা পরিলক্ষিত হয়।"
        }
      ]
    },
    {
      "number": "5",
      "uddipok": "উদাহরণ-১: মানুষ হয় চিন্তাশীল বুদ্ধিবৃত্তি সম্পন্ন প্রাণী। উদাহরণ-২: শামীমা সিলেট জেলায় জন্মগ্রহণ করেন। উদাহরণ-৩: বাংলাদেশিরা হয় সাহসী।",
      "tag": "CTG.B 25",
      "sub_questions": [
        {
          "label": "ক",
          "question": "পরতম জাতি কাকে বলে?",
          "explanation": "যে বৃহত্তম জাতিকে অন্য কোনো ব্যাপকতর শ্রেণির অন্তর্ভুক্ত করা যায় না তাকে বৃহত্তম বা পরতম জাতি বলে।"
        },
        {
          "label": "খ",
          "question": "বিভেদক লক্ষণ বলতে কী বোঝায়?",
          "explanation": "বিভেদক লক্ষণ বলতে যে গুণ একটি জাতিকে তার সমগোত্রীয় অন্যান্য উপজাতি থেকে পৃথক করে তাকে বোঝায়। যে গুণ বা গুণাবলি একই জাতির অন্তর্ভুক্ত একটি উপজাতিকে অপরাপর উপজাতি থেকে পৃথক করে সে গুণ বা গুণাবলিকে লক্ষণ বা বিভেদক লক্ষণ বলা হয়। আমরা জানি মানুষের মধ্যে একটি গুণ আছে-যা অন্যান্য জীবের মধ্যে নেই। সেটির নাম হলো বুদ্ধিবৃত্তি। এ গুণটি মানুষ উপজাতিকে জীব জাতির অন্তর্ভুক্ত অপরাপর উপজাতি থেকে পৃথক করে। তাই 'বুদ্ধিবৃত্তি' গুণটি মানুষ পদের লক্ষণ বা বিভেদক লক্ষণ।"
        },
        {
          "label": "গ",
          "question": "উদাহরণ-১ এ রৈখাঙ্কিত অংশ দ্বারা কোন ধরনের বিধেয়ক প্রকাশিত হয়েছে? ব্যাখ্যা করো।",
          "explanation": "উদাহরণ-১ এ রেখাঙ্কিত অংশ 'চিন্তাশীল' শব্দ দ্বারা 'উপলক্ষণ' বিধেয়কটি প্রকাশিত হয়েছে। যে গুণ বা গুণাবলি কোনো পদের জাত্যর্থের অংশ নয় কিন্তু পদটির জাত্যর্থ থেকে অনিবার্যভাবে নিঃসৃত হয় সেসব গুণ বা গুণাবলিকে উক্ত পদটির উপলক্ষণ বলে। যেমন- 'বিচারক্ষমতা' গুণটি মানুষ পদের একটি উপলক্ষণ। কেননা, এটি 'মানুষ' পদের জাত্যর্থ বুদ্ধিবৃত্তির অংণ না হলেও পদটির জাত্যর্থ থেকে অনিবার্যভাবে নিঃসৃত হয়'। উদ্দীপকে উদাহরণ-১ এ বলা হয়েছে, 'মানুষ হয় চিন্তাশীল বুদ্ধিবৃত্তি সম্পন্ন,প্রাণী'। এখানে রেখাড়িত অংশ দ্বারা 'চিন্তাশীলতা' নামক গুণের উল্লেখ করা হয়েছে। চিন্তাশীলতা নামক এ গুণটি বিধেয়ক হিসেবে মানুষ পদের একটি উপলক্ষণ। কেননা, এটি মানুষ পদের জাত্যর্থের অংশ না হলেও পদটির জাত্যর্থ বুদ্ধিবৃত্তি থেকে অনিবার্যভাবে নিঃসৃত হয়। তাই বলা যায়, উদ্দীপকে উল্লেখিত চিন্তাশীলতা গুণটি বিধেয়কের শ্রেণিবিভাগ 'উপলক্ষণকে' নির্দেশ করে।"
        },
        {
          "label": "ঘ",
          "question": "বিধেয়কের আলোকে উদাহরণ-২ ও উদাহরণ-৩ এর পার্থক্য বিশ্লেষণ করো।",
          "explanation": "বিধেয়কের আলোকে উদাহরণ-২ ও উদাহরণ-৩ দ্বারা যথাক্রমে ব্যক্তিগত অবিচ্ছেদ্য অবান্তর লক্ষণ ও জাতিগত বিচ্ছেদ্য অবান্তর লক্ষণ প্রকাশিত হয়েছে। নিচে উভয় প্রকার বিধেয়কের মধ্যে পার্থক্য বিশ্লেষণ করা হলো। ব্যক্তিগত অবিচ্ছেদ্য অবান্তর লক্ষণ ও জাতিগত বিচ্ছেদ্য অবান্তর লক্ষণ উভয়ই অবান্তর লক্ষণের দুটি প্রকার। যে. অবান্তর লক্ষণ কোন ব্যক্তি বিশেষের বেলায় সর্বদাই বর্তমান এবং যাকে কোনক্রমেই পরিবর্তন করা যায় না তাকে ব্যক্তিগত অবিচ্ছেদ্য অবান্তর লক্ষণ বলে। যেমনউদ্দীপকের উদাহরণ-২এ উল্লেখিত শামীমার জন্মস্থান ও জন্ম তারিখ ইত্যাদি। আর যে অবান্তর লক্ষণ কোন জাতির অন্তর্গত সকলের ক্ষেত্রে বর্তমান নয় তাকে জাতিগত বিচ্ছেদ্য অবান্তর লক্ষণ বলে। যেমনউদ্দীপকের উদাহরণ-৩ এ উল্লেখিত বাংলাদেশী শ্রেণীর বেলায় সাহসী অথবা ফুলের বেলায় লাল রঙ ইত্যাদি। ব্যক্তিগত, অবিচ্ছেদ্য অবান্তর লক্ষণ ও জাতিগত বিচ্ছেদ্য অবান্তর লক্ষণের মাঝে পার্থক্য বিচারে দেখা যায় ব্যক্তিগত অবিচ্ছেদ্য অবান্তর লক্ষণের গুণগুলো কোনো ব্যক্তির বেলায় সব সময় একই রূপ থাকে। অর্থাৎ অপরিবর্তনশীল। অপরদিকে, জাতিগত বিচ্ছেদ্য অবান্তর লক্ষণ গুণটি কোনো জাতির স্থায়ী গুণ নয়, এটি পরিবর্তনশীল। পাশাপাশি ব্যক্তিগত অবিচ্ছেদ্য অবান্তর লক্ষণ গুণ সবসময় র্যক্তির উপর আরোপিত হয়। কিন্তু জাতিগত বিচ্ছেদ্য অবান্তর লক্ষণের গুণগুলো কোনো শ্রেণি বা জাতির উপর আরোপিত হয়। আলোচনা শেষে বলা যায়, উদাহরণ-২ ও উদাহরণ-৩ দ্বারা নির্দেশিত ব্যক্তিগত অবিচ্ছেদ্য অবান্তর লক্ষণ ও জাতিগত বিচ্ছেদ্য অবান্তর লক্ষণের মাঝে যথেষ্ট পার্থক্য বিদ্যমান।"
        }
      ]
    },
    {
      "number": "6",
      "uddipok": "দৃষ্টান্ত-১: সকল বন্যপ্রাণী হয় হিংস্র। সকল সিংহ হয় বন্যপ্রাণী। অতএব, সকল সিংহ হয় হিংস্র। দৃষ্টান্ত-২: সক্রেটিস হয় মরণশীল। প্লেটো হয় মরণশীল। এরিস্টটল হয় মরণশীল। অতএব, সকল মানুষ হয় মরণশীল",
      "tag": "CTG.B 25",
      "sub_questions": [
        {
          "label": "ক",
          "question": "অনুমান কাকে বলে?",
          "explanation": "জানা বিষয়ের ওপর ভিত্তি করে কোনো অাজানা বিষয় সম্বন্ধে জ্ঞান লাভের মানসিক প্রক্রিয়াই হলো অনুমান।"
        },
        {
          "label": "খ",
          "question": "অমাধ্যম অনুমান কী প্রকৃত অনুমান? ব্যাখ্যা করো।",
          "explanation": "অমাধ্যম অনুমান প্রকৃত অনুমান নয়। অমাধ্যম অনুমান সম্পর্কে অনেক যুক্তিবিদ আপত্তি তুলে বলেন যে, অমাধ্যম অনুমান আদৌ কোনো অনুমান নয়। এর কারণ হিসেবে তারা উল্লেখ করেন যে, অমাধ্যম অনুমানের 'সিদ্ধান্তের মধ্যে আশ্রয়বাক্যের বিকৃত বিষয় ছাড়া অন্য কোনো বিষয় নেই। এই অনুমানে এক ধরনের শব্দবিন্যাস থেকে অন্য ধরনের শব্দবিন্যাসে স্থানান্তর করা হয় মাত্র। তাই যুক্তিবিদ মিল ও বেইন মনে করেন, অমাধ্যম অনুমানকে আদৌ অনুমান বলা উচিত নয়।"
        },
        {
          "label": "গ",
          "question": "দৃষ্টান্ত-১ কোন অনুমানকে নির্দেশ করে? ব্যাখ্যা করো।",
          "explanation": "উদ্দীপকে দৃষ্টান্ত-১ এ অাবরোহ অনুমানকে প্রকাশ করেছে। যে অনুমানের সিদ্ধান্তটি কোনোক্রমেই আশ্রয়বাক্য থেকে বেশি ব্যাপক হতে পারে না তাকে অবরোহ অনুমান বলে। অবরোহ অনুমানে আমরা সার্বিক ধারণা থেকে বিশেষ ধারণার দিকে বা কম ব্যাপক ধারণার দিকে অগ্রসর হই। অর্থাৎ, অনুমানের গতি এখানে নিম্নমুখী। এই অনুমানের সিদ্ধান্তটি কোনো আশ্রয়বাক্যের সাথে সমান ব্যাপক আবার কোনো আশ্রয়বাক্য থেকে কম ব্যাপক তবে কোনোক্ষেত্রেই আশ্রয়বাক্য থেকে বেশি ব্যাপক নয়। উদ্দীপকের দৃষ্টান্ত-১ এ 'সকল বন্যপ্রাণী হয় হিংস' এবং 'সকল সিংহ হয় বন্যপ্রাণী' এই দুটি আশ্রয়বাক্য থেকে 'সকল সিংহ হয় হিংস্র' সিদ্ধান্তটি গ্রহণ করা হয়েছে। এখানে প্রতিটি আশ্রয়বাক্যের সাথে সিদ্ধান্তটি সমান ব্যাপক। তাই এটি অবরোহ অনুমানকে প্রকাশ করেছে।"
        },
        {
          "label": "ঘ",
          "question": "পাঠ্যপুস্তকের আলোকে দৃষ্টান্ত ১ ও ২ এর পার্থক্য বিশ্লেষণ করো।",
          "explanation": "অনুমানের প্রকারভেদের আলোকে 'দৃষ্টান্ত-১' এর দ্বারা অবরোহ অনুমান এবং 'দৃষ্টান্ত-২' এর 'দ্বারা আরোহ অনুমান নির্দেশিত হয়েছে। আর এই দুই প্রকার অনুমানের মধ্যে বিভিন্ন দিক দিয়ে পার্থক্য রয়েছে। যে অনুমানে এক বা একাধিক আশ্রয়বাক্যের অনিবার্য সম্পর্কের ভিত্তিতে সিদ্ধান্ত অনুমিত হয় তাকে অবরোহ অনুমান বলে। উদ্দীপকের দৃষ্টান্ত-১ এ 'সকল বন্যপ্রাণী হয় হিংস' এবং 'সকল সিংহ হয় বন্যপ্রাণী' এই দুটি আশ্রয়বাক্য থেকে সকল সিংহ হয় হিংস্র' এ সিদ্ধান্ত অনুমিত হয়েছে। যেহেতু এখানে একাধিক' আশ্রয়বাক্যের অনিবার্য সম্পর্কের ভিত্তিতে সিদ্ধান্ত অনুমিত হয়েছে, তাই 'দৃষ্টান্ত-১' এর দ্বারা অবরোহ 'অনুমান নির্দেশিত হয়েছে। অবরোহ অনুমানে আশ্রয়বাক্য ও সিদ্ধান্তের মধ্যে অনিবার্য সুম্পর্ক থাকে। এই অনুমানের সিদ্ধান্ত সাধারণত আশ্রয়বাক্য থেকে কম ব্যাপক বা সমান ব্যাপক হয় কিন্তু কোনোভাবেই আশ্রয়বাক্য থেকে বেশি ব্যাপক হয় না। আর অবরোহ অনুমানের লক্ষ্য থাকে কেবল আকারগত সত্যতা প্রতিষ্ঠা করা। অপরপক্ষে, যে অনুমানে বিশেষ বিশেষ দৃষ্টান্তের বাস্তব অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয় তাকে আরোহ অনুমান বলে। উদ্দীপকের 'দৃষ্টান্ত-২' এ সক্রেটিস, প্লেটো ও এরিস্টটলের মতো বিশেষ বিশেষ মানুষের মরণশীলতার অভিজ্ঞতার ভিত্তিতে 'সকল মানুষ হয় মরণশীল'- এ সিদ্ধান্ত প্রতিষ্ঠা করা হয়েছে। তাই 'দৃষ্টান্ত-২ এর দ্বারা আরোহ অনুমান নির্দেশিত হয়েছে। আরোহ অনুমানের সিদ্ধান্ত সবসময় এর আশ্রয়বাক্য থেকে বেশি ব্যাপক হয়ে থাকে। আর আরোহ অনুমানের লক্ষ্য থাকে আকারগত ও বস্তুগত উভয় প্রকার সত্যতা প্রতিষ্ঠা করা। প্রকৃতিগত এসব ভিন্নতার কারণে বলা যায়, দৃষ্টান্ত-১ও দৃষ্টান্ত-২ এ পরিলক্ষিত অবরোহ অনুমান ও আরোহ অনুমান পরস্পর আলাদা।"
        }
      ]
    },
    {
      "number": "7",
      "uddipok": "দৃষ্টান্ত-১: সকল গরু হয় চতুষ্পদী। অতএব, সকল চতুষ্পদী প্রাণী হয় গরু। দৃষ্টান্ত-২: সকল মাছ হয় মরণশীল। অতএব, কিছু মরণশীল প্রাণী হয় মাছ।",
      "tag": "CTG.B 25",
      "sub_questions": [
        {
          "label": "ক",
          "question": "আবর্তনের ক্ষেত্রে আশ্রয়বাক্যকে কী বলে?",
          "explanation": "আবর্তনের ক্ষেত্রে আশ্রয়বাক্যকে আবর্তনীয় বলে।"
        },
        {
          "label": "খ",
          "question": "অবৈধ প্রধান পদজনিত অনুপপত্তি বলতে কী বোঝায়?",
          "explanation": "সহানুমানের আশ্রয়বাক্যের অব্যাপ্য প্রধান পদটি সিদ্ধান্তে ব্যাপ্য হলে যুক্তিটি ত্রুটিপূর্ণ হয় এবং একে অবৈধ প্রধান পদজনিত অনুপপত্তি বলে। যেমন- সকল ডাকাত হয় মানুষ। কোনো ডাক্তার নয় ডাকাত। অতএব, কোনো ডাক্তার নয় মানুষ। এই উদাহরণে প্রধানপদ মানুষ প্রধান আশ্রয়বাক্যের যুক্তিবাক্যের বিধেয় হিসেবে অব্যাপ্য। কিন্তু সিদ্ধান্তে মানুষ পদটি যুক্তিবাক্যের বিধেয় হওয়ায় ব্যাপ্য হয়ে গেছে। তাই এখানে অবৈধ প্রধান পদজনিত অনুপপত্তি ঘটেছে।"
        },
        {
          "label": "গ",
          "question": "দৃষ্টান্ত-২ কোন ধরনের অমাধ্যম অনুমানকে নির্দেশ করে? ব্যাখ্যা করো।",
          "explanation": "দৃষ্টান্ত-২ অমাধ্যম অনুমানের 'আবর্তন' প্রক্রিয়াকে নির্দেশ করে। যে অমাধ্যম অবরোহ অনুমানে গুণের পরিবর্তন না করে আশ্রয়বাক্যের উদ্দেশ্য ও বিধেয় পদের ন্যায়সঙ্গতভাবে স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে। যেমন- 'সকল শিক্ষক হন শিক্ষিত মানুষ'- আবর্তনীয়। অতএব, কিছু 'শিক্ষিত মানুষ হন শিক্ষক'- আবর্তিত। এখানে আশ্রয়বাক্যের উদ্দেশ্য পদ 'শিক্ষক' সিদ্ধান্তে বিধেয় পদ হিসেবে এবং বিধেয় পদ 'শিক্ষিত' মানুষসিদ্ধান্তের উদ্দেশ্য হিসেবে ব্যবহূত হয়েছে। আবার আশ্রয়বাক্যের গুণও সিদ্ধান্তে অপরিবর্তিত রয়েছে। উদ্দীপকের দৃষ্টান্ত-২ এ বলা হয়েছে, 'সকল মাছ হয় মরণশীল'- আবর্তনীয়। অতএব, 'কিছু মরণশীল প্রাণী হয় মাছ'- আবর্তিত। এখানে আবর্তনের সকল নিয়ম মেনে সিদ্ধান্তটি গ্রহণ করা হয়েছে। তাই বলা যায় উদ্দীপকের দৃষ্টান্ত-২ এর অমাধ্যম অনুমানটি আবর্তন প্রক্রিয়ার একটি বৈধ দৃষ্টান্ত।"
        },
        {
          "label": "ঘ",
          "question": "পাঠ্যপুস্তকের আলোকে দৃষ্টান্ত-১ এর যথার্থতা বিচার করো।",
          "explanation": "আবর্তনের নিয়ম অমান্য করে A-যুক্তিবাক্যের সরল আবর্তন করা হয়েছে বলে পাঠ্যপুস্তকের আলোকে দৃষ্টান্ত-১ এ নির্দেশিত আবর্তন প্রক্রিয়াটি যথার্থনয়। যে অমাধ্যম অবরোহ অনুমানে আশ্রয়বাক্যের গুণের পরিবর্তন না করে উদ্দেশ্য ও বিধেয়ের স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে। আর যে আবর্তনে আশ্রয়বাক্য ও সিদ্ধান্তের পরিমাণ একই থাকে তাকে সরল আবর্তন বলে। আবর্তনের নিয়ম অনুযায়ী A-যুক্তিবাক্যের সরল আবর্তন করা যায় না। কেননা, এক্ষেত্রে আশ্রয়বাক্যের অব্যাপ্য বিধেয় পদটি সিদ্ধান্তে উদ্দেশ্য হিসেবে ব্যবহৃত হয় এবং ব্যাপ্য হয় যা আবর্তনের নিয়ম বিরোধী। দৃষ্টান্ত-১ এর আবর্তনটি হলো- সকল গরু হয় চতুষ্পদী। অতএব, সকল চতুষ্পদী প্রাণী হয় গরু। উপর্যুক্ত আবর্তনটিতে দেখা যাচ্ছে যে, A- যুক্তিবাক্যের সরল আবর্তন করায় আশ্রয়বাক্যের অব্যাপ্য বিধেয় 'চতুষ্পদী' পদটি সিদ্ধান্তে উদ্দেশ্য হিসেবে ব্যবহৃত হয়ে ব্যাপ্য হয়েছে যা আবর্তনের নিয়ম বিরোধী। তাই আলোচনা শেষে বলা যায়, উদ্দীপকের দৃষ্টান্ত-১ এর আবর্তনটিতে আবর্তনের নিয়ম লঙ্ঘন করে সিদ্ধান্ত গ্রহণ করায় এ আবর্তনটি অবৈধ।"
        }
      ]
    },
    {
      "number": "8",
      "uddipok": "দৃষ্টান্ত-১: কিছু ফল হয় মিষ্টি। অতএব, কিছু ফল নয় অমিষ্টি। দৃষ্টান্ত-২: সকল জ্ঞানী হয় দার্শনিক। সেলিম হয় একজন জ্ঞানী ব্যক্তি। অতএব, সেলিম হয় একজন দার্শনিক।",
      "tag": "CTG.B 25",
      "sub_questions": [
        {
          "label": "ক",
          "question": "সহানুমান কাকে বলে?",
          "explanation": "যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে।"
        },
        {
          "label": "খ",
          "question": "সহানুমানে মধ্যপদকে কমপক্ষে একবার ব্যাপ্য হতে হয় কেন?",
          "explanation": "সহানুমানে প্রধান পদের সাথে অপ্রধান পদের যথাযথ সম্পর্ক স্থাপনের জন্য মধ্যপদকে কমপক্ষে একবার ব্যাপ্য হতে হয়। মধ্যপদের কাজ হচ্ছে সিদ্ধান্তে প্রধান পদ ও অপ্রধান পদের মধ্যে একটা সম্বন্ধ স্থাপন করা। কিন্তু যদি মধ্যপদটা অন্তত একটা আশ্রয়বাক্যেও ব্যাপ্য না হয় তাহলে প্রধান পদটা মধ্যপদের ব্যস্ত্যর্থের একটি অংশের সাথে সম্পর্কিত হতে পারে এবং অপ্রধান পদটি মধ্যপদের ব্যক্ত্যর্থের অন্য অংশের সাথে সম্পর্কিত হতে পারে। সেক্ষেত্রে মধ্যপদটি প্রধান পদ ও অপ্রধান পদের সাধারণ বন্ধন হিসেবে কাজ করতে পারে না। ফলে সিদ্ধান্তে প্রধান পদ ও অপ্রধান পদের মধ্যে সম্বন্ধ হবে না। এই আশঙ্কা দূর করার জন্যই মধ্যপদকে একবার ব্যাপ্য হতে হয়।"
        },
        {
          "label": "গ",
          "question": "দৃষ্টান্ত-১ কোন অমাধ্যম অনুমানকে নির্দেশ করে? ব্যাখ্যা করো।",
          "explanation": "দৃষ্টান্ত-১ অমাধ্যম অনুমানের প্রকারভেদ 'প্রতিবর্তন'কে নির্দেশ করে। প্রতিবর্তনে আশ্রয়বাক্যের অর্থ অপরিবর্তিত থাকে কিন্তু গুণের পরিবর্তন হয়। আর আশ্রয়বাক্যের বিধেয় পদের বিরুদ্ধ পদ, বিধেয় হিসেবে ব্যবহৃত হয়। তাই বলা যায় যে, অমাধ্যম অবরোহ অনুমানের আশ্রয়বাক্যের অর্থ অপরিবর্তিত রেখে গুণের পরিবর্তন করে এবং আশ্রয়বাক্যের বিধেয় পদের বিরুদ্ধ পদকে বিধেয় হিসেবে ব্যবহার করে সিদ্ধান্ত অনুমিত হয় তাকে প্রতিবর্তন বলে। উদ্দীপকের 'দৃষ্টান্ত-১' এ 'কিছু ফল হয় মিষ্টি'-এই আশ্রয়বাক্য থেকে 'কিছু ফল নয় অমিষ্টি' -এই সিদ্ধান্ত প্রতিষ্ঠা করা হয়েছে। এখানে আশ্রয়বাক্য ও সিদ্ধান্তের অর্থ অপরিবর্তিত রয়েছে কিন্তু গুণ পরিবর্তিত হয়েছে। আর আশ্রয়বাক্যের বিধেয় পদের বিরুদ্ধ পদ সিদ্ধান্তে বিধেয় হিসেবে ব্যবহৃত হয়েছে। তাই 'দৃষ্টান্ত-১' এর মাধ্যমে অমাধ্যম অনুমানের প্রকারভেদ প্রতিবর্তন নির্দেশিত হয়েছে।"
        },
        {
          "label": "ঘ",
          "question": "পাঠ্যপুস্তকের আলোকে দৃষ্টান্ত-১ ও দৃষ্টান্ত-২ এর তুলনামূলক আলোচনা করো।",
          "explanation": "দৃষ্টান্ত-১ ও দৃষ্টান্ত-২ যথাক্রমে অমাধ্যম অনুমান ও মাধ্যম অনুমানকে নির্দেশ করে। নিচে পাঠ্যপুস্তকের আলোকে উভয় প্রকার অনুমানের মধ্যে তুলনামূলক আলোচনা করা হলো- 'দৃষ্টান্ত-১' এ 'কিছু ফল হয় মিষ্টি'-এই আশ্রয়বাক্য থেকে 'কিছু ফল নয় অমিষ্টি'-এই সিদ্ধান্ত প্রতিষ্ঠা করা হয়েছে যা অমাধ্যম অনুমানকে নির্দেশ করে। এ অনুমানে আশ্রয়বাক্য ও সিদ্ধান্তের মধ্যে অন্য কোনো মাধ্যমের প্রয়োজন হয় নি। অন্যদিকে দৃষ্টান্ত-২ এ 'সকল্ জ্ঞানী হয় দার্শনিক' এবং 'সেলিম হয় একজন জ্ঞানী ব্যক্তি' এই দুটি আশ্রয়বাক্য থেকে 'সেলিম হয় একজন দার্শনিক' সিদ্ধান্তটি গ্রহণ করা হয়েছে। এক্ষেত্রে একাধিক আশ্রয়বাক্য থেকে সিদ্ধান্তটি অনুমিত হয়েছে, যা মাধ্যম অনুমানকে নির্দেশ করে। এ অনুমানে সিদ্ধান্তনিঃসৃত হবার জন্য মাধ্যম প্রয়োজন। দৃষ্টান্ত-১ -অর্থাৎ অমাধ্যম অনুমানের সিদ্ধান্তটি আশ্রয়বাক্যেরই পরিবর্তিত বা আংশিক রূপ। কিন্তু দৃষ্টান্ত-২ অর্থাৎ, মাধ্যম অনুমানে একাধিক আশ্রয়বাক্যের তুলনার ভিত্তিতে সিদ্ধান্ত হিসেবে একটি নতুন যুক্তিবাক্য প্রতিষ্ঠিত হয়। এ কারণে মাধ্যম অনুমানের সিদ্ধান্তের মূল্য বা গুরুত্ব অমাধ্যম অনুমানের সিদ্ধান্তের তুলনায় অধিক। দৃষ্টান্ত-১ এ দেখা যায়, অমাধ্যম অনুমানে আমরা নতুন কোনো জ্ঞান অর্জন করতে পারি না। অন্যদিকে, দৃষ্টান্ত-২ এ দেখা যায়, মাধ্যম অনুমানের সিদ্ধান্তে নতুন তথ্য সংযোজন হয় বলে এর মাধ্যমে আমাদের জ্ঞানের বৃদ্ধি ঘটে। পরিশেষে বলা যায়, অমাধ্যম ও মাধ্যম অনুমানের মধ্যে ব্যাপক পার্থক্য থাকলেও অবরোহ অনুমানের দুটি প্রকার হিসেবে যুক্তিবিদ্যায়- উভয়ই গুরুত্বপূর্ণ ভূমিকা পালন করে।"
        }
      ]
    },
    {
      "number": "9",
      "uddipok": "সকল দার্শনিক হন চিন্তাশীল। সকল কবিহন চিন্তাশীল। অতএব, সকল কবি হন দার্শনিক।",
      "tag": "CTG.B 25",
      "sub_questions": [
        {
          "label": "ক",
          "question": "প্রধান পদ কাকে বলে?",
          "explanation": "যে পদ সহানুমানের সিদ্ধান্তে বিধেয় হিসেবে ব্যবহৃত হয় তাকে প্রধান পদ বলে।"
        },
        {
          "label": "খ",
          "question": "চতুষ্পদী অনুপপত্তি কেন ঘটে? ব্যাখ্যা করো৭",
          "explanation": "সহানুমানে তিনটি পদের পরিবর্তে চারটি পদের ব্যবহার করা হলে চতুষ্পদী অনুপপত্তি ঘটে। কোনো সহানুমানে তিনটি পদের অধিক পদ ব্যবহৃত হলে যে অনুপপত্তি ঘটে তাকে চতুষ্পদী অনুপপত্তি বলে। যেমন- কিছু মানুষ হয় এমন যারা মুরগি খায়।কিছু মুরগি হয় এমন-যারা কেঁচো খায়। অতএব, কিছু মানুষ হয় এমন যারা কেঁচো খায়। এই দৃষ্টান্তটিতে পদের সংখ্যা চারটি। যথা- ১. মানুষ ২.যারা মুরগি খায় ৩. মুরগি ৪.যারা কেঁচো খায়। তাই এখানে চতুষ্পদী অনুপপত্তি ঘটেছে।"
        },
        {
          "label": "গ",
          "question": "উদ্দীপকে 'চিন্তাশীল'পদটি সহানুমানের কোন পদকে নির্দেশ করে? ব্যাখ্যা করো।",
          "explanation": "উদ্দীপকে 'চিন্তাশীল' পদটি 'সহানুমানের' মধ্যপদকে নির্দেশ করে। সহানুমানে তিনটি পদের মধ্যে 'মধ্যপদ' অন্যতম। সহানুমানের যে পদটি উভয় আশ্রয়বাক্যে থাকে কিন্তু সিদ্ধান্তে থাকে না তাকে মধ্যপদ বলে। সহানুমানে মধ্যপদ প্রধান আশ্রয়বাক্যে প্রধান পদের সাথে এবং অপ্রধান আশ্রয়বাক্যে অপ্রধান পদের সাথে ব্যবহৃত হয়। প্রধান ও অপ্রধান আশ্রয়বাক্যে ব্যবহৃত হয়ে মধ্যপদ প্রধান ও অপ্রধান আশ্রয়বাক্যের মধ্যে একটি অনিবার্য সম্পর্ক তৈরি করে। আর ঐ অনিবার্য সম্পর্কের ভিত্তিতে সহানুমানে সিদ্ধান্ত প্রতিষ্ঠিত হয়। উদ্দীপকের সহানুমানের দৃষ্টান্তটি হলো- 'সকল দার্শনিক হন চিন্তাশীল। সকল কবি হন চিন্তাশীল। অতএব সকল কবি হন দার্শনিক।' এখানে সিদ্ধান্তের বিধেয় হিসেবে ব্যবহৃত হওয়ায় 'দার্শনিক' পদটি প্রধান পদ। 'কবি'পদটি সিদ্ধান্তের উদ্দেশ্য হিসেবে ব্যবহৃত হওয়ায় অপ্রধান পদ। কিন্তু 'চিন্তাশীল' পদটি সিদ্ধান্তের অংশ নয়। কিন্তু উভয় আশ্রয়বাক্যে ব্যবহৃত হয়ে আশ্রয়বাক্যদ্বয়ের মধ্যে একটা অনিবার্য সম্পর্ক স্থাপন করেছে। তাই উদ্দীপকের সহানুমানে উল্লিখিত 'চিন্তাশীল' পদটি হলো মধ্যপদ।"
        },
        {
          "label": "ঘ",
          "question": "উদ্দীপকটি কি একটি যথার্থ সহানুমান? বিশ্লেষণ করো।",
          "explanation": "সহানুমানের নিয়মাবলির আলোকে উদ্দীপকটি একটি যথার্থ সহানুমান নয়। উদ্দীপকে সহানুমানের তৃতীয় নিয়মটি লঙ্নের কারণে অব্যাপ্য মধ্যপদজনিত অনুপপত্তি ঘটেছে। সহানুমানের তৃতীয় নিয়মানুসারে সহানুমানের কোনো মুক্তিতে দুটি আশ্রয়বাক্যের যে কোনো একটিতে মধ্যপদকে অন্তত একবার ব্যাপ্য হতে হবে। যদি তা না হয় তবে 'অব্যাপ্য মধ্যপদজনিত অনুপপত্তি' ঘটে। সহানুমানের মধ্যপদই প্রধান ও অপ্রধান পদের মধ্যে সম্পর্ক সৃষ্টি করে সিদ্ধান্ত নিঃসরণ করে। তাই মধ্যপদকে প্রধান বা অপ্রধান আশ্রয়বাক্যে কমপক্ষে একবার ব্যাপ্য হতে হবে। না হলে মধ্যপদটি প্রধান *ও অপ্রধান পদের মধ্যে কোনো যোগসূত্র স্থাপন করতে পারে না। ফলে এরূপ যুক্তি থেকে কোনো বৈধ সিদ্ধান্ত অনুমিত হয় না। উদ্দীপকে উল্লিখিত সহানুমানের যুক্তিটি হলো- 'সকল দার্শনিক হন চিন্তাশীল।' 'সকল কবি হন চিন্তাশীল।' অতএব, 'সকল কবি হন দার্শনিক।' এখানে প্রথম আশ্রয়বাক্যটি একটি সার্বিক সদর্থক বা ''- যুক্তিবাক্য যার বিধেয় পদ 'চিন্তাশীল' অব্যাপ্য। আবার দ্বিতীয় আশ্রয়বাক্যটিও সার্বিক সদর্থক বা ''-যুক্তিবাক্য যার বিধেয় পদ 'চিন্তাশীল'অব্যাপ্য। দুইটি আশ্রয়বাক্যেই মধ্যপদ 'চিন্তাশীল' অব্যাপ্য বলে এটি প্রধান পদ 'দার্শনিক' এবং অপ্রধান পদ 'কবি' এর মধ্যে সম্পর্ক স্থাপন করতে পারেনি। ফলে অব্যাপ্য মধ্যপদজনিত অনুপপত্তি ঘটেছে এবং অনুমিত সিদ্ধান্তটি অবৈধ হয়েছে। অতএব, সকল কবি হন দার্শনিক। ক. প্রধান পদ কাকে বলে?. الا আলোচনা শেষে বলা যায়, সহানুমানের নিয়মাবলির যথাযথ অনুসরণ না করায় উদ্দীপকের সহানুমানটিযথার্থ সহানুমান নয়।"
        }
      ]
    },
    {
      "number": "10",
      "uddipok": "",
      "tag": "CTG.B 25",
      "sub_questions": [
        {
          "label": "ক",
          "question": "প্রকৃত আরোহ কাকে বলে?",
          "explanation": "যে সব আরোহে আরোহের মূল বা মৌলিক বৈশিষ্ট্য হিসেবে আরোহাত্মক উল্লম্ফন উপস্থিত থাকে তাকে প্রকৃত আরোহ বলে।"
        },
        {
          "label": "খ",
          "question": "\"প্রকৃতিতে নিয়মের রাজ্য বিদ্যমান\"-ব্যাখ্যা করো।",
          "explanation": "প্রকৃতি তার নির্দিষ্ট নিয়ম অনুযায়ী চলে। কারণ খামখেয়ালির কোনো স্থান নেই। প্রকৃতি 'হলো আমাদের চারপাশের সবকিছু— জীব, জড়, গতি, শক্তি ইত্যাদির সমষ্টি। প্রকৃতির মাঝে রয়েছে অনেক বৈচিত্র্য। তবে বৈচিত্র্য থাকা সত্ত্বেও প্রকৃতি সর্বত্রই তার নির্দিষ্ট নিয়ম মেনে চলে। কারণ এখানে বিশৃঙ্খলার কোনো সুযোগ নেই। আর এটাই হলো- প্রকৃতির নিয়মানুবর্তিতা নীতি। তাই \"প্রকৃতিতে নিয়মের রাজ্য বিদ্যমান” বলা হয়।"
        },
        {
          "label": "গ",
          "question": "উদ্দীপকটি যুক্তিবিদ্যার কোন বিষয়কে নির্দেশ করে? ব্যাখ্যা করো।",
          "explanation": "উদ্দীপকটি' যুক্তিবিদ্যার কার্যকারণ সংক্রান্ত বহুকারণবাদকে নির্দেশ করে। কার্যকারণ নিয়ম অনুযায়ী জগতের প্রতিটি ঘটনাই কার্যকারণ শৃঙ্খলে যুক্ত। প্রতিটি কার্যের একটি কারণ রয়েছে। আর প্রতিক্ষেত্রে একই কারণ একই কার্য উৎপন্ন করে। এই হিসেবে প্রতিটি কার্যের কারণ নির্দিষ্ট। কিন্তু অনেক সময় দেখা যায় যে, কোনো একটি কার্য বিভিন্ন কারণে ঘটে থাকে। অর্থাৎ, একটি কার্যের একাধিক কারণ আছে বলে মনে হয়। যখন কোনো কার্যের একাধিক কারণ আছে বলে মনে করা হয় তখন তাকে বহুকারণ বলা হয়। আর এই সংক্রান্ত মতবাদটিকে বহুকারণবাদ বলা হয়। তাই বহুকারণবাদ অনুযায়ী কোনো একটি কার্যের কারণ একটি নয়, বিভিন্ন কারণ রয়েছে। উদ্দীপকে 'আলো' নামক,কার্যের কারণ হিসেবে 'সূর্য, চন্দ্র, বৈদ্যুতিক বাতি, মোমবাতি, হারিকেন ইত্যাদি কারণ দেখানো হয়েছে। অর্থাৎ একটি কার্য বিভিন্ন কারণে ঘটতে পারে বলে উল্লেখ করা হয়েছে। তাই উদ্দীপকেরমাধ্যমে 'বহুকারণবাদ' নির্দেশিত হয়েছে।"
        },
        {
          "label": "ঘ",
          "question": "উদ্দীপকে নির্দেশিত বিষয়টির যথার্থতা যুক্তিবিদ্যার আলোকে বিশ্লেষণ করো।",
          "explanation": "উদ্দীপকের মাধ্যমে বহুকারণবাদ নির্দেশিত হয়েছে। আর বিভিন্ন দিক থেকে বিচার করলে দেখা যায় যে, মতবাদটিযথার্থ নয়। উদ্দীপকে 'আলো' একটি কার্য যা বিভিন্ন কারণে ঘটতে পারে বলে উল্লেখ করা হয়েছে। তাই উদ্দীপকের মাধ্যমে বহুকারণবাদ নির্দেশিত হয়েছে। কেননা যে মতবাদ অনুযায়ী কোনো একটি কার্যের একাধিক কারণ আছে বলে মনে করা হয় তাকে বহুকারণ বলা হয়। আর এই সংক্রান্ত মতবাদটিকে বহুকারণবাদ বলা হয়। বিভিন্ন দিক থেকে বিচার করলে বহুকারণবাদকে গ্রহণ করা যায় না। কেননা এই মতবাদে কারণকে বিশিষ্ট ঘটনা হিসেবে গ্রহণ করা হয় কিন্তু কার্যকে গ্রহণ করা হয় না। তাই কারণের মতো কার্যকে বিশিষ্ট ঘটনা হিসেবে গ্রহণ করলে বহুকারণবাদের অসারতা প্রমাণিত হয়। রত্নকারণবাদেকারণের সার্বিকীকরণ করা হয় না কিন্তু কার্যের সার্বিকীকরণ করা হয়। তাই কার্যের মতো কারণের সার্বিকীকরণ করলে বহুকারণবাদ মিথ্যা প্রতিপন্ন হয়। কারণের সংজ্ঞা অনুযায়ী. কারণ হলো কার্যের অপরিবর্তনীয়, শর্ত নিরপেক্ষ ও অব্যবহিত পূর্ববর্তী ঘটনা। তাই কারণের সংজ্ঞাকে মেনে নিলে বহুকারণবাদ গ্রহণ করা যায় না। সুতরাং বলা যায় যে, বহুকারণবাদে একটি কার্যের একাধিক কারণ আছে বলে উপস্থাপন করা হয়। কিন্তু যৌক্তিকভাবে বিচার করলে দেখা যায় মতবাদটি যথার্থ নয়।"
        }
      ]
    },
    {
      "number": "11",
      "uddipok": "",
      "tag": "CTG.B 25",
      "sub_questions": [
        {
          "label": "ক",
          "question": "আরোহ কাকে বলে?",
          "explanation": "কয়েকটি বিশেষ বস্তু বা ঘটনার অভিজ্ঞতার ওপর ভিত্তি করে কোনো সার্বিক সিদ্ধান্ত অনুমান করার পদ্ধতিকে আরোহ বলে।"
        },
        {
          "label": "খ",
          "question": "আরোহমূলক লম্ফ বলতে কী বোঝায়?",
          "explanation": "যে প্রক্রিয়ার সাহায্যে কয়েকটি দৃষ্টান্তের অভিজ্ঞতার ভিত্তিতে কোনো 'শ্রেণির সকল সদস্য সম্পর্কে একটি সিদ্ধান্ত গ্রহণ করা হয় তাকে আরোহমূলক লম্ফ বলে। আরোহমূলক লম্ফ হলো আরোহ অনুমানের প্রাণ। এর সাহায্যে সীমিত দৃষ্টান্ত থেকে সিদ্ধান্ত গ্রহণ করা হয়। যেমন- 'ক', 'খ', 'গ', 'ঘ' ও 'ঙ' নামের ব্যক্তির মৃত্যুর ঘটনা প্রত্যক্ষ করে সিদ্ধান্ত গ্রহণ করা হলো যে, 'সকল মানুষ হয় মরণশীল'। এখানে আরোহমূলক লম্ফের সাহায্যে এ পাঁচজন ব্যক্তির মৃত্যুর অভিজ্ঞতার ভিত্তিতে সকল মানুষ সম্পর্কে সিদ্ধান্ত গ্রহণ করা হয়েছে।"
        },
        {
          "label": "গ",
          "question": "চিত্র-১ কোন ধরনের কার্য-সংমিশ্রণকে নির্দেশ করে? ব্যাখ্যা করো।",
          "explanation": "উদ্দীপকে চিত্র-১ সমজাতীয় কার্যসংমিশ্রণকে নির্দেশ করে। যখন একাধিক কারণ পৃথক পৃথক কার্য উৎপন্ন না করে একসাথে মিলিতভাবে একটি মিশ্রিত কার্যকে উৎপন্ন করে তখন বিভিন্ন কার্যের এ মিশ্রণকে কার্যসংমিশ্রণ বলে। কার্যসংমিশ্রণ দুই প্রকার। যথা- ১. সমজাতীয় কার্যসংমিশ্রণ ও ২. ভিন্ন 'জাতীয় কার্যসংমিশ্রণ। এদের মধ্যে সমজাতীয় কার্যসংমিশ্রণ হলো, যে কার্যসংমিশ্রণে মিশ্রকার্যটি একাধিক সমজাতীয় কারণ দ্বারা উৎপন্ন হয় তাকে সমজাতীয় কায়সংমিশ্রণ বলে। উদ্দীপকের চিত্র-১ এ দেখানো হয়েছে যে, ৭৫ ওয়াট এবং ৭৫ ওয়াটের সমন্বয় ১৫০ ওয়াটের আলো হয়। এই দৃষ্টান্তের সাথে সমজাতীয় কার্যসংমিশ্রণের মিল রয়েছে। কারণ এই মিশ্রকার্যটি যে কারণগুলো দ্বারা সংঘটিত হয়েছে তারা সমজাতীয়। তাই বলা যায় যে, চিত্র-১ এর মিশ্রকার্যটি সমজাতীয় কার্যসংমিশ্রণ।"
        },
        {
          "label": "ঘ",
          "question": "কার্যকারণ তত্ত্বের আলোকে চিত্র-১ ও চিত্র-২ এর তুলনামূলক আলোচনাকরো।",
          "explanation": "কার্যকারণ তত্ত্বের আলোকে চিত্র-১ বা সমজাতীয় কার্যসংমিশ্রণ ও চিত্র-২ বা ভিন্ন জাতীয় কার্যসংমিশ্রণের মধ্যে পার্থক্য লেখা হলো- চিত্র-১ এ ৭৫ ওয়াট এবং ৭৫ ওয়াটের সমন্বয় ১৫০ ওয়াটের আলোর বিষয়টি দেখানো হয়েছে। এই দৃষ্টান্তটি হলো সমজাতীয় কার্যসংমিশ্রণের। কারণ যে কার্যসংমিশ্রণে মিশ্রকার্যটি একাধিক সমজাতীয় কারণ দ্বারা উৎপন্ন হয় তাকে সমজাতীয় কার্যসংমিশ্রণ বলে। অন্যদিকে, চিত্র-২ এ দেখানো হয়েছে অক্সিজেন ও হাইড্রোজেনের মত ভিন্ন জাতীয় পদার্থের সমন্বয়ে পানি গঠিত। এই দৃষ্টান্তটি হলো ভিন্ন জাতীয় কার্যসংমিশ্রণের। কারণ, এখানে ভিন্ন ভিন্ন কারণের সমন্বয়ে একটি মিশ্রকার্যউৎপন্ন হয়েছে। সমজাতীয় কার্যসংমিশ্রণে মিশ্রকার্যের গুণ অপরিবর্তিত থাকে। কিন্তু ভিন্ন জাতীয় কার্যসংমিশ্রণে মিশ্রকার্যের গুণ পরিবর্তিত হয়ে যায়। পাশাপাশি সমজাতীয় কার্যসংমিশ্রণে মিশ্রকার্যটি কারণগুলোর সমজাতীয় হয়। কিন্তু ভিন্ন জাতীয় কার্যসংমিশ্রণে মিশ্রকার্যটি কারণগুলো থেকে ভিন্ন জাতীয়। আলোচনা শেষে তাই বলা যায়, চিত্র-১ ও চিত্র-২ এ প্রতীয়মান সমজাতীয় কার্যসংমিশ্রণ ও ভিন্ন জাতীয় কার্যসংমিশ্রণ সম্পূর্ণ আলাদা দুটি বিষয়।"
        }
      ]
    }
  ]
}