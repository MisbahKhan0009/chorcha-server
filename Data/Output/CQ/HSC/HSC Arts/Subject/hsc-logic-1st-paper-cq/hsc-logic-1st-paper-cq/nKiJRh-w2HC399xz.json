{
  "title": "চট্টগ্রাম কলেজ ২০২৫",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: আহনাফ মেডিকেলের ছাত্র হিসেবে প্রচুর পড়াশোনা করত। ফলে চিকিৎসা শাস্ত্রে সে ভালো ফলাফল করল। দৃশ্যকল্প-২: পড়াশোনা শেষে গ্রামে দাতব্য চিকিৎসালয় খুলল, সেখানে সে বিভিন্ন রোগের চিকিৎসা দিত। ফলে গ্রামে তার সুনাম ছড়িয়ে পড়ল।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "Logos শব্দের অর্থ চিন্তা, ভাষা বা শব্দ।"
        },
        {
          "label": "খ",
          "question": "",
          "explanation": "যুক্তিবিদ্যা যুক্তিসংক্রান্ত বিজ্ঞান। তাই যুক্তিবিদ্যার প্রধান আলোচ্য বিষয় হলো অনুমান। যুক্তিবিদ্যার জ্ঞান সবকিছুকে যুক্তির আলোকে দেখার মানসিকতা তৈরি করে। আর মানুষ যখন সবকিছু যুক্তির আলোকে দেখার মানসিকতা তৈরি করে তখন তার মধ্যে যৌক্তিক মানসিকতা উন্নত হয়। এই মানসিকতা মানুষকে অন্ধবিশ্বাস ও কুসংস্কার থেকে মুক্ত হতে সাহায্য করে। তাই বলা হয়, যুক্তিবিদ্যা মনকে কুসংস্কারমুক্ত করে।"
        },
        {
          "label": "গ",
          "question": "",
          "explanation": "'দৃশ্যকল্প-১' এ যুক্তিবিদ্যার স্বরূপের বিজ্ঞানের দিক নির্দেশিত হয়েছে। কেননা এখানে যে বিষয় উল্লেখ আছে, সেটি বিজ্ঞানের দিককে প্রকাশ করেছে। যুক্তিবিদ্যা যুক্তিসংক্রান্ত বিজ্ঞান। বিজ্ঞান বলতে বোঝায় প্রকৃতির একটি বিশেষ বিভাগ সম্পর্কে সুশৃঙ্খল ও সুনিশ্চিত জ্ঞান। বিষয়বস্তুর ভিত্তিতে বিজ্ঞান দুই রকম। যথা- আকারগত বিজ্ঞান ও বস্তুগত বিজ্ঞান। যে বিজ্ঞান বস্তুর আকার নিয়ে আলোচনা করে তা আকারনিষ্ঠ বিজ্ঞান। অন্যদিকে যে বিজ্ঞান বস্তু সত্তার প্রকৃতি নিয়ে আলোচনা করে তা বস্তুনিষ্ঠ বিজ্ঞান। সুসংবদ্ধ জ্ঞান বলতে প্রতিষ্ঠিত জ্ঞানের সাথে অন্যান্য জ্ঞানকে সংযুক্ত করা বোঝায়। সুশৃঙ্খল জ্ঞান বলতে জ্ঞানের সাথে জ্ঞানের ধারাবাহিক সংযোগ সাধন করা বোঝায়। আর সুনিশ্চিত জ্ঞান বলতে বস্তুনিষ্ঠজ্ঞানকে বোঝায়। এরূপ জ্ঞান দান করতে পারে বিজ্ঞান। প্রকৃতির একটি বিশেষ বিভাগ সম্পর্কে সুনিশ্চিত ও সুশৃঙ্খল জ্ঞানকে বিজ্ঞান বলা হয়। উদ্দীপকের দৃশ্যকল্প-১ এ আহনাফ মেডিকেলের ছাত্র হিসেবে প্রচুর পড়াশোনা করত। ফলে চিকিৎসাশাস্ত্রে ভালো ফলাফল করে। যুক্তিবিদ্যা দিক থেকে বিবেচনা করলে এর মাধ্যমে যুক্তিবিদ্যার বিজ্ঞানের দিক নির্দেশিত হয়েছে। বিজ্ঞানের যুক্তিবিদ্যার আলোচ্য পদ্ধতি সুশৃঙ্খল এবং সুসংবদ্ধ। বিজ্ঞানের সাধারণ নীতি প্রণয়ন করে এবং বিশেষ বিশেষ ক্ষেত্রে সূত্র প্রবর্তন করে। যুক্তিবিদ্যাও তেমন বৈধ ও অবৈধ যুক্তির পার্থক্যকরণের জন্য কিছু নিয়ম নির্ধারণ করে। এসব দিক বিবেচনা করে যুক্তিবিদ্যাকে বিজ্ঞান হিসেবে অভিহিত করা যায়।"
        },
        {
          "label": "ঘ",
          "question": "",
          "explanation": "হ্যাঁ, দৃশ্যকল্প-২ এ যুক্তিবিদ্যার সামগ্রিক দিকটি ফুটে উঠেছে। দৃশ্যকল্প-২ এ কলাবিদ্যার দিক নির্দেশিত হয়েছে। যুক্তিবিদ্যার প্রধান আলোচ্য বিষয় অনুমান। অবৈধ যুক্তি থেকে বৈধ যুক্তিকে পৃথক করার পদ্ধতি ও নীতিসমূহের একটি বিশিষ্ট বিদ্যা হলো যুক্তিবিদ্যা। কলাবিদ্যা বলতে কোনো বিবিধ জ্ঞানকে বাস্তবে প্রয়োগ করাকে বোঝায়। যুক্তিবিদ্যার মধ্যে কলাবিদ্যার দিক বিদ্যমান রয়েছে। যুক্তিবিদ্যা আকারগত বিজ্ঞান হিসেবে বৈধ যুক্তির কিছু নমুনা প্রদান করে। আর অবৈধ যুক্তি থেকে বৈধ যুক্তিকে পৃথক করার, জন্য কিছু নিয়মকানুন শিক্ষা দেয়। এসব যুক্তির নমুনা ও নিয়মকানুন বাস্তবে প্রয়োগযোগ্য। এদিক থেকে যুক্তিবিদ্যা কলাবিদ্যার অন্তর্গত। তাই বলা যায়, যুক্তিবিদ্যার স্বরূপের আলোকে দৃশ্যকল্প-২ এর মাধ্যমে যুক্তিবিদ্যার কলাবিদ্যার দিক নির্দেশিত হয়েছে। দৃশ্যকল্প-২ এ আহনাফ মেডিকেলের ছাত্র হিসেবে পড়াশোনা শেষে গ্রামে দাতব্য চিকিৎসালয় খুলে, সেখানে সে বিভিন্ন রোগের চিকিৎসা দেন। ফলে গ্রামে তার সুনাম ছড়িয়ে পড়ে। পরিশেষে বলতে পারি দৃশ্যকল্প-২ এ যুক্তিবিদ্যার সামগ্রিক দিক ফুটে উঠেছে।"
        }
      ]
    },
    {
      "number": "2",
      "uddipok": "ধারণা-১: সুন্দর, কলম ধারণা-২: টা, টি ধারণা-৩: হায়! হায়! আহ!",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "যে শব্দ বা শব্দসমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা ব্যবহারের উপযুক্ত হয় সে শব্দ বা শব্দসমষ্টিকে পদ বলে।"
        },
        {
          "label": "খ",
          "question": "",
          "explanation": "ছাত্র-শিক্ষক সাপেক্ষ পদ। অর্থের স্বয়ংসম্পূর্ণতার ভিত্তিতে পদকে দুই ভাগে ভাগ করা হয়, যার একটি হলো সাপেক্ষ পদ। যে পদ অন্য পদের সাহায্য ছাড়া অর্থপূর্ণ হতে পারে না তাকে সাপেক্ষ পদ বলে। অর্থাৎ সাপেক্ষ পদ অর্থের দিক থেকে স্বনির্ভর নয়। 'ছাত্র' পদটির অর্থ প্রকাশের জন্য 'শিক্ষক' পদের ওপর নির্ভরশীল। অর্থাৎ 'ছাত্র' পদটি অর্থপূর্ণ হতে অন্য পদের সাহায্য দরকার হয়। তাই 'ছাত্র' পদটি সাপেক্ষ পদ।"
        },
        {
          "label": "গ",
          "question": "",
          "explanation": "নিম্নের অণুরূপ: উদ্দীপকের '১'-এ উল্লিখিত শব্দগুলো পদের মর্যাদা লাভ করতে পারে। কেননা এই শব্দগুলো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে। পদ দিয়ে যুক্তিবাক্য গঠিত হয়। একটি যুক্তিবাক্যে দুটি পদ থাকে। আর শব্দই পদ হিসেবে ব্যবহৃত হয়। যেসব শব্দ বা শব্দ সমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা হতে পারে সেসব শব্দ বা শব্দ সমষ্টিকে পদ বলে। পদ কখনো একটি শব্দ - হতে পারে, আবার একাধিক শব্দের সমষ্টিও হতে পারে। তবে একটি শব্দ থেকে বা শব্দের সমষ্টি থেকে যুক্তিবাক্যের উদ্দেশ্য বা বিধেয় হিসেবে ব্যবহৃত হলে তখনই শব্দ পদে পরিণত হয়। উদ্দীপকের '১'-এর শব্দগুলো হলো চিনি, সাদা, গুঁড়া। এসব শব্দ যুক্তিবাক্যের উদ্দেশ্য ও বিধেয় হিসেবে ব্যবহৃত হতে পারে বিধায় পদের মর্যাদা লাভ করতে পারে। যেমন- চিনি হয় সাদা, আটা হয় গুঁড়া-এই যুক্তিবাক্য দুটিতে '১'-এর প্রদত্ত শব্দগুলো উদ্দেশ্য বা বিধেয় হিসেবে ব্যবহৃত হয়েছে। তাই শব্দগুলো পদের মর্যাদা লাভ করেছে। সুতরাং \"বলা যায়, উদ্দীপকের-১-এ উল্লিখিত শব্দগুলো পদের মর্যাদা লাভ করতে পারে।"
        },
        {
          "label": "ঘ",
          "question": "",
          "explanation": "নিম্নের অণুরূপ: শব্দের আলোকে উদ্দীপকের '২'-এর মাধ্যমে সহপদযোগ্য শব্দ এবং '৩'-এর মাধ্যমে পদ নিরপেক্ষ শব্দ নির্দেশিত হয়েছে। আর এই দুই প্রকার শব্দের মধ্যে বিভিন্ন দিক দিয়ে পার্থক্য রয়েছে। সহপদযোগ্য শব্দ অন্য শব্দের সাথে মিলিত হয়ে যুক্তিবাক্যের উদ্দেশ্য বা বিধেয় হিসেবে ব্যবহৃত হয়। উদ্দীপকের '২'-এর শব্দগুলো হলো এবং, যদি, খুব। এসব শব্দ অন্য শব্দের সাথে মিলিত হয়ে যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে। যেমন- রাসেল এবং মিল হন দার্শনিক, যদি বৃষ্টি হয় তাহলে মাটি ভিজবে, গোলাপ ফুল হয় খুব সুন্দর ইত্যাদি। এভাবে শব্দগুলো অন্য শব্দের সাথে মিলিত হয়ে যুক্তিবাক্যে ব্যবহৃত হতে পারে। যেহেতু উদ্দীপকের '২'-এর শব্দগুলো অন্য শব্দের সাথে মিলিত হয়ে যুক্তিবাক্যের পদ হিসেবে ব্যবহৃত হতে পারে, তাই উদ্দীপকের। '২'-এর শব্দগুলো দ্বারা সহপদযোগ্য শব্দ নির্দেশিত হয়েছে। অপরপক্ষে, যে শব্দ বা শব্দ সমষ্টি সরাসরি বা অন্য শব্দের সাথে মিলিত হয়ে কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না সেসব শব্দকে পদ নিরপেক্ষ শব্দ বলে। উদ্দীপকের '৩'-এর শব্দগুলো হলো উহ, আহ, মরিমরি। এসব শব্দ স্বাধীনভাবে বা অন্যকোনো শব্দের সাহায্য নিয়েও কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না। তাই উদ্দীপকের '৩'-এর শব্দগুলো দ্বারা পদ নিরপেক্ষ শব্দ নির্দেশিত হয়েছে।"
        }
      ]
    },
    {
      "number": "3",
      "uddipok": "",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "যেসব পদ দ্বারা কোনো বস্তু বা গুণের অভাব বা অনুপস্থিতি বোঝায় তাকে নেতিবাচক বা নঞর্থক পদ বলে।"
        },
        {
          "label": "খ",
          "question": "",
          "explanation": "বিশিষ্ট বা স্বকীয় নামবাচক পদ জাত্যর্থক কিনা এ বিষয়ে যুক্তিবিদদের মধ্যে মতভেদ রয়েছে। মিলের মতে, স্বকীয় নামবাচক পদ অজাত্যর্থক। আর যুক্তিবিদ জেভন্স মনে করেন, স্বকীয় নামবাচক পদগুলো জাত্যর্থক। অনেক যুক্তিবিদ মনে করেন, নামবাচক পদগুলো প্রথমে অজাত্যর্থক থাকলেও পরে জাত্যর্থক হয়ে যায়। যুক্তিবিদ মিলের মতবাদের সমর্থনে কার্ডেথ রীড অবশেষে স্বীকার করেন, \"যে মতবাদে স্বকীয় নামকে অজাত্যর্থকে বলা হয়েছে, সে মতবাদই অপেক্ষাকৃত সন্তোষজনক।\" অতএব মিলের মত অনুসরণ করে আমরা বলতে পারি, স্বকীয় নাম নিঃসন্দেহে অজাত্যর্থক, কিন্তু একেবারে অর্থহীন নয়।"
        },
        {
          "label": "গ",
          "question": "",
          "explanation": "উদ্দীপকে বিভিন্ন পদের ব্যক্ত্যর্থ ও জাত্যর্থ প্রকাশ করা হয়েছে। জাম, টক জাম, টক-মিষ্টি জাম দ্বারা জামের পরিমাণগত দিক অর্থাৎ পদের ব্যক্ত্যর্থকে প্রকাশ করা হয়েছে। অন্যদিকে বিভিন্ন পদের অপরিহার্য বা আবশ্যিক গুণাবলি প্রকাশ করা হয়েছে। একটি পদের জাত্যর্থ পদটির অপরিহার্য বা আবশ্যিক গুণাবলিকে নির্দেশ করে। উদ্দীপকের জামত্ব, জামত্ব+টকত্ব, জামত্ব+টকত্ব+মিষ্টত্ব দ্বারা পদের জাত্যর্থ নির্দেশিত হয়েছে। পদের ব্যক্ত্যর্থ ও জাত্যর্থ আবশ্যিক সম্পর্কে সম্পর্কযুক্ত। কিন্তু এ সম্পর্ক বিপরীতমুখী। যখন কোনো পদের ব্যক্ত্যর্থ বৃদ্ধি পায়, তখন পদটির জাত্যর্থ হ্রাস পায়। আবার যখন কোনো পদ্রের ব্যক্ত্যর্থ কমে যায়, তখন পদটির জাত্যর্থ বৃদ্ধি পায়। উদ্দীপকে 'জাম' থেকে ব্যক্ত্যর্থ কমে 'টক জাম' হয়, তখন জাত্যর্থ 'জামত্ব' থেকে বেড়ে 'জামত্ব+টকত্ব' হয়। আবার যখন জাত্যর্থ বেড়ে 'জামত্ব +'টকত্ব + মিষ্টত্ব' হয়, তখন ব্যক্ত্যর্থ কমে 'টক জাম' থেকে 'টক-মিষ্টি জাম' হয়। তাই বলা যায়, পদের ব্যক্ত্যর্থ ও জাত্যর্থের মধ্যে বিপরীতক্রমে হ্রাসবৃদ্ধির সম্পর্ক বিদ্যমান।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের 'চিত্র-১' এর মাধ্যমে পদের ব্য্যর্থ এবং 'চিত্র-২' এর মাধ্যমে পদের জাত্যর্থ নির্দেশিত হয়েছে। আর পদের ব্যক্ত্যর্থ ও জাত্যর্থের মধ্যে বিপরীতমুখী সম্পর্ক বিদ্যমান রয়েছে। একটি পদের দুটি দিক থাকে। যথা- সংখ্যা বা পরিমাণগত দিক এবং গুণগত দিক। পদের সংখ্যাগত দিককে বলা হয় ব্যক্ত্যর্থ। অর্থাৎ, কোনো একটি পদ একই অর্থে যে বস্তু বা বস্তুসমূহের ওপর প্রযোজ্য হয় তাকে ওই পদের ব্যক্ত্যর্থ বলে। আর কোনো একটি পদ যে অপরিহার্য বা আবশ্যিক গুণ বা গুণাবলি প্রকাশ করে তাকে ওই পদের -জাত্যর্থ বলে। 'চিত্র-১' এ প্রতি ক্ষেত্রে পদের সংখ্যাগত দিক যেমন-সকল আম, সকল মিষ্টি আম, সকল পাকা মিষ্টি আম উপস্থাপন করা হয়েছে। তাই 'চিত্র-১' দ্বারা পদের ব্যক্ত্যর্থ নির্দেশিত হয়েছে। আর 'চিত্র-২' এর প্রতি ক্ষেত্রে পদের গুণ অর্থাৎ, আমত্ব+ মিষ্টত্ব + পাকাত্ব, আমত্ব + মিষ্টত্ব, আমত্ব ইত্যাদি উপস্থাপন করা হয়েছে। তাই 'চিত্র-২' এর মাধ্যমে পদের জাত্যর্থ নির্দেশিত হয়েছে। পদের ব্যক্ত্যর্থ ও জাত্যর্থের মধ্যে গভীর সম্পর্ক বিদ্যমান। তবে এ সম্পর্ক বিপরীতমুখী। অর্থাৎ, যখন কোনো পদের ব্যক্ত্যর্থ বেড়ে যায় তখন পদের জাত্যর্থ কমে যায়; আবার যখন কোনো পদের জাত্যর্থ বেড়ে যায় তখন পদের ব্যক্ত্যর্থ কমে যায়। তবে এ সম্পর্ক সকল ক্ষেত্রে প্রযোজ্য হয় না। যেসব পদকে ক্রমিকভাবে সাজানো যায় না সেসব ক্ষেত্রে এ সম্পর্ক প্রযোজ্য নয়। নির্দিষ্ট ব্যক্ত্যর্থবিশিষ্ট একক পদের ক্ষেত্রে এটি প্রযোজ্য নয়। এছাড়া আরও কিছু ক্ষেত্রে এ নিয়মটি প্রযোজ্য নয়।"
        }
      ]
    },
    {
      "number": "4",
      "uddipok": "",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "কোনো একটি পদ যখন সম্পূর্ণ ব্যক্ত্যর্থের ভিত্তিতে প্রকাশিত হয় তখন ওই পদকে ব্যাপ্য পদ বলে।"
        },
        {
          "label": "খ",
          "question": "",
          "explanation": "একটি যুক্তিবাক্য তিনটি অংশ থাকে যার মধ্যে দুটি পদ এবং একটি সংযোজক। যুক্তিবাক্য হলো দুটি পদের মধ্যকার স্বীকৃতি বা অস্বীকৃতিজ্ঞাপক সম্পর্কে লিখিত বা মৌখিক বিবৃতি। যে শব্দের মাধ্যমে দুটি পদের মধ্যে সম্পর্ক তৈরি হয় তাকে বলে সংযোজক। সংযোজক যুক্তিবাক্যের জন্য অপরিহার্য। যুক্তিবাক্যের যথার্থ আকার বজায় রাখার জন্য সংযোজক প্রয়োজন। একটি যুক্তিবাক্যের ধরন সদর্থক বা নঞর্থক সংযোজকের মাধ্যমে বোঝা যায়। সংযোজক দ্বারা উদ্দেশ্য ও বিধেয় পদের সীমা নির্ধারিত হয়। তাই সংযোজক খুবই গুরুত্বপূর্ণ একটি বিষয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের দৃশ্যকল্প-২ এর মাধ্যমে সার্বিক নঞর্থক বা 'E' যুক্তিবাক্য প্রকাশ পেয়েছে। দুটি পদের মধ্যকার স্বীকৃতি বা অস্বীকৃতি জ্ঞাপক সম্পর্কের লিখিত বা মৌখিক বিবৃতিকে 'যুক্তিবাক্য বলে। যুক্তিবাক্যকে বিভিন্ন দিক থেকে শ্রেণিবিভাগ করা হয়ে থাকে। এর মধ্যে গুণ ও পরিমাণের যৌথ নীতি অনুযায়ী যুক্তিবাক্যকে চারভাগে ভাগ করা যায় যার মধ্যে একটি হলো- সার্বিক নঞর্থক বা 'E' যুক্তিবাক্য। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে অস্বীকার করে তাকে সার্বিক নঞর্থক বা 'E' যুক্তিবাক্য বলে। উদ্দীপকের দৃশ্যকল্প-২ এ দুটি মোমবাতি প্রজ্জলিত বিধায় উভয় পদ ব্যাপ্য। আর পদের ব্যাপ্যতার নিয়ম অনুযায়ী 'E' যুক্তিবাক্যের উভয় পদ ব্যাপ্য। কেননা 'E' যুক্তিবাক্য সার্বিক যুক্তিবাক্য বিধায় পদের ব্যাপ্যতার নিয়ম অনুযায়ী এর উদ্দেশ্য পদ ব্যাপ্য। আর 'E' যুক্তিবাক্য নঞর্থক যুক্তিবাক্য বিধায় পদের ব্যাপ্যতার নিয়ম অনুযায়ী এর বিধেয় পদ ব্যাপ্য। তাই উদ্দীপকের দৃশ্যকল্প-২ এ যেহেতু উভয় পদ ব্যাপ্য দেখানো হয়েছে, তাই দৃশ্যকল্প-২ এর মাধ্যমে সার্বিক নঞর্থক বা 'E' যুক্তিবাক্য নির্দেশিত হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: পদের ব্যাপ্যতার নিয়মের আলোকে দৃশ্যকল্প-১ দ্বারা সার্বিক সদর্থক বা 'A' যুক্তিবাক্য এবং দৃশ্যকল্প-৩ দ্বারা বিশেষ সদর্থক বা '।' যুক্তিবাক্য নির্দেশিত হয়েছে। গুণ ও-পরিমাণের যৌথ নীতি অনুযায়ী যুক্তিবাক্য যে চারভাগে ভাগ করা যায় তার মধ্যে একটি হলো সার্বিক সদর্থক বা 'A' যুক্তিবাক্য। যে যুক্তিবাক্যে বিধেয় পদটি উদ্দেশ্য পদের সমগ্র ব্যক্ত্যর্থকে স্বীকার করে তাকে সার্বিক সদর্থক বা 'A' যুক্তিবাক্য বলে.। আর পদের ব্যাপ্যতার - নিয়ম অনুযায়ী সার্বিক সদর্থক বা 'A' যুক্তিবাক্যের কেবল উদ্দেশ্য পদ ব্যাপ্য। উদ্দীপকের দৃশ্যকল্প-১-এ কেবল প্রথম মোমবাতি প্রজ্জ্বলিত দেখানো হয়েছে। তাই এখানে কেবল উদ্দেশ্য পদ ব্যাপ্য দেখানো হয়েছে। আর সার্বিক সদর্থক বা 'A' যুক্তিবাক্যের কেবল উদ্দেশ্য পদ ব্যাপ্য। তাই পদের ব্যাপ্যতার দিক থেকে দৃশ্যকল্প-১ দ্বারা সার্বিক সদর্থক বা 'A' যুক্তিবাক্য নির্দেশিত হয়েছে। আবার, গুণ ও পরিমাণের যৌথ নীতি অনুযায়ী যুক্তিবাক্যকে যে চারভাগে ভাগ করা যায় তার একটি হলো বিশেষ সদর্থক বা '' যুক্তিবাক্য। যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থকে স্বীকার করে তাকে বিশেষ সদর্থক বা 'I' যুক্তিবাক্য বলে। আর পদের ব্যাপ্যতার নিয়ম অনুযায়ী '' যুক্তিবাক্যের কোনো পদই ব্যাপ্য নয়। উদ্দীপকের দৃশ্যকল্প-৩-এ পদের ব্যাপ্যতার যে চিত্র দেখানো হয়েছে সেখানে উভয় মোমবাতি অপ্রজ্জলিত দেখানো হয়েছে। আর পদের ব্যাপ্যতার নিয়ম অনুযায়ী '' যুক্তিবাক্যের কোনো পদই ব্যাপ্য নয়। তাই উদ্দীপকের দৃশ্যকল্প-৩ দ্বারা বিশেষ সদর্থক বা '।' যুক্তিবাক্য নির্দেশিত হয়েছে।"
        }
      ]
    },
    {
      "number": "5",
      "uddipok": "দৃষ্টান্ত-১: রহিম এলাকার বিভিন্ন সমস্যার বিচারবৃদ্ধি প্রয়োগ করে সমস্যার সমাধান করে। দৃষ্টান্ত-২: কাজী নজরুল ১৮৯৯ সালে জন্মগ্রহণ করেন। তিনি ছিলেন বাবরি চুলের অধিকারী। মানুষ হিসেবে তিনি দ্বিপদ বিশিষ্ট।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "জাতি বা শ্রেণিবাচক বিধেয় পদবিশিষ্ট 'কোনো সদর্থক যুক্তিবাক্যের উদ্দেশ্য ও বিধেয় পদের মধ্যে যেসব সম্পর্ক থাকতে পারে, সেসব সম্পর্ককে বিধেয়ক বলে।"
        },
        {
          "label": "খ",
          "question": "",
          "explanation": "জাতি ও উপজাতি বিধেয়কের দুটি প্রকারভেদ হলেও পরস্পর সাপেক্ষভাবে যুক্ত। দুটি শ্রেণিবাচক পদ যখন এমনভাবে যুক্ত থাকে যাদের একটির ব্যক্ত্যর্থ অন্যটির ব্যক্ত্যর্থের চেয়ে বেশি এবং বেশি ব্যক্ত্যর্থযুক্ত পদটি কম ব্যস্ত্যর্থযুক্ত পদটিকে অন্তর্ভুক্ত করে তখন বেশি ব্যক্ত্যর্থযুক্ত পদটিকে বলা হয় জাতি। আর কম ব্যক্ত্যর্থযুক্ত পদটিকে বলা হয় উপজাতি। কোনো একটি জাতি হতে গেলে তার উপজাতি থাকতে হয়। আবার, উপজাতি হতে হলে কোনো একটি জাতির অন্তর্ভুক্ত হতে হয়। তাই বলা যায়, জাতি ও উপজাতি সাপেক্ষ পদ। ১০১ পৃষ্ঠার ৯নং-এর (গ) প্রশ্নোত্তর দ্রষ্টব্য।"
        },
        {
          "label": "গ",
          "question": "",
          "explanation": "নিম্নের অনুরূপ: দৃশ্যকল্প-২ এ নির্দেশিত গুণটি দ্বারা বিধেয়কের প্রকারভেদ উপলক্ষণ-এর পরিচয় পাওয়া যায়। কারণ বিচক্ষণতা গুণটি বিধেয়ক হিসেবে উপলক্ষণ। বিধেয়কের প্রকারভেদগুলোর মধ্যে চতুর্থটি হলো উপলক্ষণ। সাধারণত উপলক্ষণ বলতে লক্ষণ বা বিভেদক লক্ষণ' থেকে নিঃসৃত কোনো অনুমিত গুণকে বোঝায়। বিভেদক লক্ষণ হলো কোনো জাতি বা শ্রেণির বিভেদ বা পৃথক করার গুণ। যে গুণ বা গুণাবলি কোনো শ্রেণিকে সমজাতীয় অন্যান্য শ্রেণি থেকে পৃথক করে, তাকে বিভেদক লক্ষণ বলে। আর উপলক্ষণ কোনো জাতি বা শ্রেণির লক্ষণ বা বিভেদক, লক্ষণ থেকে অনিবার্যভাবে নিঃসৃত হয়। তাই বলা যায়, সে গুণ বা গুণাবলি কোনো পদের জাত্যর্থের অংশ নয় কিন্তু পদটির জাত্যর্থ থেকে অনিবার্যভাবে নিঃসৃত হয় সেই গুণ বা গুণাবলিকে উপলক্ষণ বলে। অর্থাৎ উপলক্ষণ কোনো শ্রেণির জাত্যর্থের অংশ না হলেও জাত্যর্থের সাথে অনিবার্যভাবে যুক্ত। উদ্দীপকের দৃশ্যকল্প-২ অনুযায়ী জুয়েল আইচ একজন বিচক্ষণ লোক ছিলেন। এখানে বিচক্ষণতা জুয়েল আইচের একটি গুণ যা তার জাত্যর্থের অংশ নয় কিন্তু জাত্যর্থ থেকে অনিবার্যভাবে নিঃসৃত হয়েছে। অর্থাৎ বিচক্ষণ গুণটি মানুষ পদের জাত্যর্থ বুদ্ধিবৃত্তির সাথে অনিবার্যভাবে যুক্ত। অর্থাৎ মানুষ পদের জাত্যর্থ বুদ্ধিবৃত্তি থেকে নিঃসৃত হওয়ায় বিচক্ষণ গুণটি একটি উপলক্ষণ। সুতরাং দৃশ্যকল্প-২ এ নির্দেশিত গুণটি দ্বারা বিধেয়কের প্রকারভেদ হিসেবে উপলক্ষণের পরিচয় পাওয়া যায়।"
        },
        {
          "label": "ঘ",
          "question": "",
          "explanation": "দৃস্টান্ত-২ অবান্তর লক্ষণের প্রকারগুলো নির্দেশিত হয়েছে। নিচে প্রকারগুলো বিশ্লেষণ করা হলো। প্রথমত, অবান্তর লক্ষণ দুই প্রকার। যথা- ১. শ্রেণিগত অবান্তর লক্ষণ: যে অবান্তর লক্ষণ কোনো শ্রেণির ক্ষেত্রে উপস্থিত থাকে তাকে শ্রেণিগত অবান্তর লক্ষণ বলে। যেমন- দ্বিপদ।। ২. ব্যক্তিগত অবান্তর লক্ষণ যে অবান্তর লক্ষণ কোনো ব্যক্তি বিশেষের ক্ষেত্রে উপস্থিত থাকে তাকে ব্যক্তিগত অবান্তর লক্ষণ বলে। যেমন- \"শামসুর রহমান হন এমন ব্যক্তি, যিনি ঢাকায় জন্মগ্রহণ করেছেন।\" বিচ্ছেদ্য ও অবিচ্ছেদ্য গুণের দিক থেকে অবাত্তর লক্ষণকে চার ভাগ করা যায়। উদ্দীপকে তিন প্রকার অবান্তর লক্ষণ নির্দেশিত হয়েছে। যেমন- ১. শ্রেণিগত অবিচ্ছেদ্য অবন্তর লক্ষণ: যে অবান্তর লক্ষণ কোনো শ্রেণির ক্ষেত্রে অপরিহার্যভাবে উপস্থিত থাকে তাকে অবান্তর লক্ষণ বলে। যেমন- \"সব ছাগল হয় চতুষ্পদ প্রাণী।\" দৃষ্টান্ত-২ এ কাজী নজরুলের ইসলাম মানুষ হিসেবে দ্বিপদ বিশিষ্ট। ২. ব্যক্তিগত অবিচ্ছেদ্য অবান্তর লক্ষণ: যে অবান্তর লক্ষণ কোনো ব্যক্তিবিশেষের ক্ষেত্রে অপরিবর্তনীয়রূপে সবসময় উপস্থিত থাকে তাকে ব্যক্তিগত অবিচ্ছেদ্য অবান্তর লক্ষণ বলে। যেমন- ব্যক্তির জন্মস্থান, জন্মতারিখ ইত্যাদি। দৃষ্টান্ত-২ এ কাজী নজরুলের ইসলামের জন্মসাল। ৩. ব্যক্তিগত বিচ্ছেদ্য অবান্তর লক্ষণ যে অবান্তর লক্ষণ কোনো ব্যক্তির মধ্যে কখনো উপস্থিত থাকে আবার কখনো অনুপস্থিত থাকে তাকে ব্যক্তিগত বিচ্ছেদ্য অবান্তর লক্ষণ বলে। যেমন-কোনো ব্যক্তির শখ, পেশা ইত্যাদি। দৃষ্টান্ত-২ এ কাজী নজরুলের বাবরি চুলের অধিকারী।"
        }
      ]
    },
    {
      "number": "6",
      "uddipok": "দৃষ্টান্ত-১ : সকল দার্শনিক হন সৃজনশীল সক্রেটিস হন দার্শনিক ∴ \\therefore ∴ সক্রেটিস হন সৃজনশীল। দৃষ্টান্ত-২: সক্রেটিস হন সৃজনশীল প্লেটো হন সৃজনশীল অ্যারিস্টটল হন সৃজনশীল ∴ \\therefore ∴ সকল দার্শনিক হন সৃজনশীল।",
      "tag": "CTG.C 25",
      "sub_questions": [
        {
          "label": "ক",
          "question": "অনুমান কী?",
          "explanation": "কোনো জ্ঞাত বা জানা বিষয়ের ওপর ভিত্তি করে কোনো অজ্ঞাত বা অজানা বিষয় সম্পর্কে সিদ্ধান্ত প্রতিষ্ঠার মানসিক প্রক্রিয়াকে অনুমান বলে।"
        },
        {
          "label": "খ",
          "question": "",
          "explanation": "আশ্রয়বাক্য ও সিদ্ধান্তের মধ্যে অনিবার্য সম্পর্ক থাকলে আশ্রয়বাক্য সত্য হলে সিদ্ধান্তও সত্য হয়। অনুমান বা যুক্তি সঠিক হয় আশ্রয়বাক্য এবং সিদ্ধান্তের সমন্বয়ে। এক্ষেত্রে সিদ্ধান্ত আশ্রয়বাক্য থেকে অনিবার্যভাবে নিঃসৃত হয়। যেমন- সকল মানুষ হয় মরণশীল। রহিম হয় মানুষ। সুতরাং রহিম হয় মরণশীল। এখানে সিদ্ধান্তটি আশ্রয়বাক্য থেকে অনিবার্যভাবে নিঃসৃত হয়েছে। আর অনিবার্য সম্পর্ক থাকায় আশ্রয়বাক্যদ্বয় সত্য হওয়ায় সিদ্ধান্তটি সত্য হয়েছে। এ কারণেই আশ্রয়বাক্য ও সিদ্ধান্তের মধ্যে অনিবার্য সম্পর্ক রয়েছে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের দৃশ্যকল্প-১ এ অবরোহ অনুমান প্রকাশিত হয়েছে। যুক্তিবিদ্যায় অনুমানকে প্রধানত দুইভাগে ভাগ করা হয় যার মধ্যে একটি হলো অবরোহ অনুমান। যে অনুমানে এক বা একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় এবং সিদ্ধান্তটি আশ্রয়বাক্য থেকে কম ব্যাপক বা সমব্যাপক হয় তাকে অবরোহ অনুমান বলে। উদ্দীপকের দৃশ্যকল্প-১ এ 'সকল নাগরিক হয় রাষ্ট্রের অধিবাসী' এবং 'কিছু শ্রমিক হয় নাগরিক' এই দুটি আশ্রয়বাক্য থেকে 'কিছু শ্রমিক হয় রাষ্ট্রের অধিবাসী'- সিদ্ধান্তটি অনুমিত হয়েছে। এখানে আশ্রয়বাক্য দুটি থেকে সিদ্ধান্তটি অনিবার্যভাবে অনুমিত হয়েছে এবং সিদ্ধান্ত আশ্রয়বাক্য থেকে কম ব্যাপক হয়েছে। এছাড়া যুক্তির অন্যান্য নিয়মও অনুসরণ করা হয়েছে। তাই 'দৃশ্যকল্প-১' এর যুক্তিটি দ্বারা অবরোহ যুক্তি বা অবরোহ অনুমান নির্দেশিত হয়েছে। অবরোহ অনুমানে আশ্রয়বাক্য ও সিদ্ধান্তের মধ্যে অনিবার্য সম্পর্ক থাকে। আর অবরোহ অনুমানের লক্ষ্য থাকে আকারগত সত্যতা প্রতিষ্ঠা করা।"
        },
        {
          "label": "ঘ",
          "question": "",
          "explanation": "নিম্নের অনুরূপ: দৃশ্যকল্প-১ ও ২ দ্বারা যথাক্রমে অবরোহ অনুমান ও আরোহ অনুমান পরিলক্ষিত হয়েছে। অনুমানদ্বয়ের মধ্যে পার্থক্য বিদ্যমান। 'দৃশ্যকল্প-১' এ 'সকল নাগরিক হয় রাষ্ট্রের অধিবাসী' এবং 'কিছু শ্রমিক হয় নাগরিক'-এই দুটি আশ্রয়বাক্য থেকে অনিবার্যভাবে 'কিছু শ্রমিক হয় রাষ্ট্রের অধিবাসী' সিদ্ধান্তটি অনুমিত হয়েছে। এখানে আশ্রয়বাক্য থেকে সিদ্ধান্ত অনিবার্যভাবে অনুমিত হয়েছে এবং সিদ্ধান্তটি আশ্রয়বাক্য থেকে কম ব্যাপক হয়েছে। তাই 'দৃশ্যকল্প-১' এর দ্বারা অবরোহ অনুমান নির্দেশিত হয়েছে। অবরোহ অনুমানের ক্ষেত্রে আশ্রয়বাক্য ও সিদ্ধান্তের মধ্যে অনিবার্য সম্পর্ক থাকে। এই অনুমানে সিদ্ধান্ত আশ্রয়বাক্য থেকে কম ব্যাপক বা সমব্যাপক হয় কিন্তু কোনোভাবেই আশ্রয়বাক্য থেকে বেশি ব্যাপক হয় না। আর অবরোহ অনুমানের লক্ষ্য থাকে কেবল আকারগত সত্যতা প্রতিষ্ঠা করা। অপরপক্ষে, 'দৃশ্যকল্প-২' এ বাতাবি লেবু, কমলা লেবু, কাগজি লেবু, বোম্বাই লেবু প্রভৃতি বিশেষ বিশেষ লেবু ভিটামিন সি যুক্ত হওয়ার অভিজ্ঞতার ভিত্তিতে 'সব লেবু হয় ভিটামিন সি যুক্ত'- এই সার্বিক সিদ্ধান্ত প্রতিষ্ঠা করা হয়েছে। অর্থাৎ এখানে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয়েছে। তাই 'দৃশ্যকল্প-২' এর দ্বারা আরোহ অনুমান নির্দেশিত হয়েছে। আরোহ অনুমানের সিদ্ধান্ত সকল ক্ষেত্রেই আশ্রয়বাক্য থেকে বেশি ব্যাপক হয়ে থাকে। এই প্রকার অনুমানে আশ্রয়বাক্য ও সিদ্ধান্তের মধ্যে সকল ক্ষেত্রে অনিবার্য সম্পর্ক নাও থাকতে পারে। আর আরোহ অনুমানের লক্ষ্য থাকে আকারগত ও বস্তুগত উভয় প্রকার সত্যতা প্রতিষ্ঠা করা। তাই আলোচনা শেষে বলা যায়, দৃশ্যকল্প ১ ও ২ এ প্রকাশিত অবরোহ ও আরোহ অনুমানের মধ্যে যথেষ্ট পার্থক্য থাকলেও উভয়ই যুক্তিবিদ্যায় গুরুত্বপূর্ণ ভূমিকা পালন করে।"
        }
      ]
    },
    {
      "number": "7",
      "uddipok": "যুক্তি-১: সকল মানুষ হয় মরণশীল ∴ \\therefore ∴ কিছু মরণশীল জীব হয় মানুষ যুক্তি-২: সকল মানুষ হয় দ্বিপদ ∴ \\therefore ∴ সকল দ্বিপদ জীব হয় মানুষ।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "যে অমাধ্যম অবরোহ অনুমানে আশ্রয়বাক্যের গুণের পরিবর্তন না করে আশ্রয়বাক্যের উদ্দেশ্য ও বিধেয়ের ন্যায়সংগত স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে।"
        },
        {
          "label": "খ",
          "question": "",
          "explanation": "যে অবরোহ অনুমানে মাত্র একটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অমাধ্যম অনুমান বলে। অমাধ্যম অনুমান নিয়ে যুক্তিবিদদের মধ্যে মতপার্থক্য আছে। যুক্তিবিদ মিল ও বেইন অমাধ্যম অনুমানকে প্রকৃত অনুমান বলতে রাজি নন। কেননা তাঁদের মতে, অমাধ্যম অনুমানে আশ্রয়বাক্যে বিবৃত বিষয়কেই সিদ্ধান্ত আকারে উপস্থাপন করা হয়। কিন্তু যুক্তিবিদ ওয়েলটনের মতে, অমাধ্যম অনুমানের আশ্রয়বাক্য থেকে সিদ্ধান্তে উত্তরণের পথ সংক্ষিপ্ত হলেও এটি প্রকৃত অনুমান। তাই ওয়েলটনের মত অনুযায়ী অমাধ্যম অনুমানকে প্রকৃত অনুমান বলা যায়।"
        },
        {
          "label": "গ",
          "question": "",
          "explanation": "যুক্তি-১ দ্বারা অমাধ্যম অবরোহ অনুমান নির্দেশিত হয়েছে। নিচে অমাধ্যম অবরোহ অনুমানের নিয়মাবলি ব্যাখ্যা করা হলো- ১. অমাধ্যম অনুমানে একটিমাত্র আশ্রয়বাক্য থেকে সিদ্ধান্ত গ্রহণ করা হয়। ২. সিদ্ধান্তটি অনিবার্যভাবে আশ্রয়বাক্য থেকে নিঃসৃত হয়। ৩. অমাধ্যম অবরোহ অনুমানে একটি আশ্রয়বাক্য এবং একটি সিদ্ধান্ত থাকবে। ৪. আশ্রয়বাক্য আকারগত সত্য হলে সিদ্ধান্ত আকারগত সত্য হবে। ৫. আশ্রয়বাক্য বস্তুগতভাবে সত্য হলে সিদ্ধান্ত বস্তুগতভাবে সত্য হবে। ৬. অমাধ্যম অনুমানের সিদ্ধান্ত আশ্রয়বাক্যের সমব্যাপক হতে পারে। কিন্তু অধিক ব্যাপক হতে পারে না।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের দৃশ্যকল্প-২ এর আবর্তনটি বৈধ নয়। কেননা এখানে আবর্তনের নিয়ম লঙ্ঘন করে 'O' যুক্তিবাক্যকে আবর্তন করা হয়েছে। O-যুক্তিবাক্যের আবর্তন সম্ভব নয়। ০-যুক্তিবাক্যটি যেহেতু একটি নঞর্থক বাক্য, সেই কারণে তার আবর্তিতকেও হতে হবে নঞর্থক। অর্থাৎ আবর্তিত E ও ০ হতে হবে। কিন্তু যুক্তিবাক্যের আবর্তিত E বা ০ কোনোটি হতে পারে না, E বা O হলে আবর্তনের চতুর্থ নিয়ম লঙ্ঘিত হয়। এজন্য O-যুক্তিবাক্যের আবর্তন সম্ভব নয়। আবর্তনের ক্ষেত্রে আশ্রয়বাক্যের উদ্দেশ্য পদ সিদ্ধান্তে বিধেয় হিসেবে ব্যবহৃত হয় আর আশ্রয়বাক্যের বিধেয় পদ সিদ্ধান্তে উদ্দেশ্য পদ হিসেবে ব্যবহৃত হয়। আশ্রয়বাক্য ও সিদ্ধান্তের গুণ একই হয় আর আশ্রয়বাক্যের কোনো অব্যাপ্য পদ সিদ্ধান্তে ব্যাপ্য হতে পারে না। উদ্দীপকের দৃশ্যকল্প-২, এ কিছু কবি নয় দার্শনিক' এ আশ্রয় বাক্য থেকে কিছু দার্শনিক নয় কবি- এ সিদ্ধান্ত প্রতিষ্ঠা করা হয়েছে। এখানে আশ্রয়বাক্যের অব্যাপ্য উদ্দেশ্য পদ 'কবি' সিদ্ধান্তে বিধেয় হিসেবে ব্যবহৃত হয়েছে এবং ব্যাপ্য হয়েছে। অথচ অবর্তনের নিয়মানুযায়ী আশ্রয়বাক্যের কোনো অব্যাপ্য পদ সিদ্ধান্তে ব্যাপ্য হতে পারে না। তাই দৃশ্যকল্প-২ এ আবর্তনের নিয়ম লঙ্ঘিত হয়েছে। তাই আবর্তনের নিয়ম লঙ্ঘন করার কারণে অনুমানটি অবৈধ হয়েছে।"
        }
      ]
    },
    {
      "number": "8",
      "uddipok": "যুক্তি-১: কিছু মানুষ নয় যুক্তিবাদী ∴ \\therefore ∴ কিছু মানুষ হয় অযুক্তিবাদী। যুক্তি-২: কিছু মানুষ নয় যুক্তিবাদী ∴ \\therefore ∴ কিছু যুক্তিবাদী নয় মানুষ।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "যে অমাধ্যম অবরোহ অনুমানে আশ্রয়বাক্য এবং সিদ্ধান্তের উদ্দেশ্য পদকে অপরিবর্তিত রেখে গুণগত পরিবর্তন করে আশ্রয়বাক্যের বিধেয় পদের বিরুদ্ধ পদকে সিদ্ধান্তের বিধেয় হিসেবে ব্যবহার করা হয় তাকে 'প্রতিবর্তন' বলে।"
        },
        {
          "label": "খ",
          "question": "",
          "explanation": "সহানুমানে দুটি আশ্রয়বাক্য নঞর্থক হলে তার থেকে কোনো সিন্ধান্ত পাওয়া সম্ভব নয়। একটি নঞর্থক যুক্তিবাক্যে উদ্দেশ্য ও 'বিধেয়ের মধ্যকার সম্পর্ককে অস্বীকার করা হয়। একটি সহানুমানের দুটি আশ্রয়বাক্যই যদি নঞর্থক হয় তাহলে বুঝতে হবে যে, প্রধান এবং অপ্রধান তাদের কোনোটির সাথেই মধ্যপদের কোনো সম্পর্ক নেই। কাজেই মধ্যস্থতার অভাবে প্রধান পদও অপ্রধান পদের মধ্যে কোনো সম্পর্ক স্থাপন সম্ভব হয় না। কাজেই আশ্রয়বাক্য দুটি নঞর্থক হলে মধ্যপদ এদের মধ্যে কোনো সম্পর্ক স্থাপন করতে পারে না। ফলে কোনো সিদ্ধান্ত পাওয়া যায় না। সিন্ধান্ত পেতে হলে একটি আশ্রয়বাক্যকে অবশ্যই সদর্থক হতে হবে। আর যদি নঞর্থক বাক্য থেকে সিদ্ধান্ত টানা হয়, তবে তা ভ্রান্ত হবে।"
        },
        {
          "label": "গ",
          "question": "",
          "explanation": "নিম্নের অনুরূপ: দৃষ্টান্ত-১ এ অমাধ্যম অনুমান প্রতিবর্তনকে নির্দেশ করা হয়েছে। যে অমাধ্যম অবরোহ অনুমানে কোনো প্রদত্ত বাক্যের বিধেয়ের বিরুদ্ধ পদকে সিদ্ধান্তের বিধেয় হিসেবে ব্যবহার করে গুণ পরিবর্তন করে এবং অর্থ অপরিবর্তিত রেখে সিদ্ধান্ত অনুমান করা হয় তাকে প্রতিবর্তন বলে। দৃষ্টান্ত-১ এ প্রতিবর্তনের সকল নিয়ম অনুসরণ করা হয়েছে। অর্থাৎ আশ্রয়বাক্যের উদ্দেশ্যকে সিদ্ধান্তের উদ্দেশ্য হিসেবে ব্যবহার করা হয়েছে এবং আশ্রয়বাক্যের বিধেয়ের বিরুদ্ধ পদকে সিদ্ধান্তের বিধেয় হিসেবে ব্যবহার করা হয়েছে এবং আশ্রয়বাক্য ও সিদ্ধান্তের গুণ পরিবর্তন করা হয়েছে অর্থাৎ নঞর্থক যুক্তিবাক্যকে সিদ্ধান্তে সদর্থক করা হয়েছে। তাছাড়া আশ্রয়বাক্য ও সিদ্ধান্তের পরিমাণ একই আছে। সুতরাং বলা যায়, এটি প্রতিবর্তনের একটি দৃষ্টান্ত।"
        },
        {
          "label": "ঘ",
          "question": "",
          "explanation": "অমাধ্যম অনুমান যথার্থ অনুমান কিনা তা নিয়ে যুক্তিবিদদের মধ্যে মতভেদ রয়েছে। মিল ও বেইন প্রমুখ যুক্তিবিদ মনে করেন, অমাধ্যম অনুমানকে অনুমান বলা যায় না। কারণ অনুমানের একটি অনিবার্য বৈশিষ্ট্য হলো কোনো নতুন তথ্যে উপনীত হওয়া। কিন্তু মিল মনে করেন, অমাধ্যম অনুমানের সিদ্ধান্ত কোনো নতুন তথ্য দেয় না। এখানে আশ্রয়বাক্য উল্লিখিত তথ্যের পুনরাবৃত্তি করা হয় মাত্র। অমাধ্যম অনুমান সম্পর্কে জে এস মিলের মতে, এরূপ সকল ক্ষেত্রে যথার্থই কোনো অনুমান নেই, আশ্রয়বাক্যে যা বর্ণিত হয় শুধু সেটুকু ছাড়া সিদ্ধান্তে নতুন কোনো তথ্য থাকে না। বেইন মনে করেন, অমাধ্যম অনুমানের আশ্রয়বাক্যকে আসলে ভিন্ন ভাষায় সিদ্ধান্তে তুলে ধরা হয়, সিদ্ধান্তে নতুন কোনো তথ্য প্রদান করা হয় না। যুক্তিবিদ ওয়েল্টন প্রমুখ যুক্তিবিদ জে এস মিল ও বেইনের বক্তব্যকে গ্রহণযোগ্য বলে মনে করেন না। তিনি অমাধ্যম অনুমানকে এক ধরনের অনুমান বলে আখ্যায়িত করেছেন। তার মতে, অমাধ্যম অনুমানে নতুনত্ব নেই- এ কথা সঠিক নয়। অনুমানের কাজ কেবল নতুনত্ব প্রকাশ করাই নয়, অস্পষ্ট বিষয়কে সুস্পষ্ট করাও অনুমানের একটি গুরুত্বপূর্ণ কাজ। তিনি বলেন যে, এ ধরনের অনুমানে আশ্রয়বাক্যে থেকে সিদ্ধান্ত পৌঁছার পথ সংক্ষিপ্ত হতে পারে; কিন্তু সেটা আদৌ অনুমানগত প্রক্রিয়া নয় এমনকি বলা যায় না। সুতরাং অমাধ্যম অনুমানও এক ধরনের প্রকৃত অনুমান।"
        }
      ]
    },
    {
      "number": "9",
      "uddipok": "সকল বাংলাদেশি হয় দেশপ্রেমিক করিম হয় বাংলাদেশি ∴ \\therefore ∴ করিম হয় দেশপ্রেমিক।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে।"
        },
        {
          "label": "খ",
          "question": "সহানুমানে সিদ্ধান্ত আশ্রয়বাক্য থেকে বেশি ব্যাপক হয় না কেন?",
          "explanation": "সহানুমান এক প্রকার অবরোহমূলক অনুমান। তাই এর সিদ্ধান্ত আশ্রয়বাক্য থেকে বেশি ব্যাপক হতে পারে না। সহানুমানের একটি বৈশিষ্ট্য হলো- সহানুমানের সিদ্ধান্তটি কখনো আশ্রয়বাক্যের চেয়ে অধিক ব্যাপক হতে পারে না। সিদ্ধান্তটি আশ্রয়বাক্য থেকে কম ব্যাপক কিংবা সমান ব্যাপক হতে পারে; কিন্তু কখনোই ব্যাপকতর হতে পারে না। এ বৈশিষ্ট্যের কারণেই সহানুমান আরোহ অনুমান থেকে ভিন্ন। আরোহ অনুমানের সিদ্ধান্ত সব ক্ষেত্রে আশ্রয়বাক্য থেকে বেশি ব্যাপক হয়। কিন্তু সহানুমান এক প্রকার অবরোহমূলক অনুমান বিধায় এর সিদ্ধান্তটি আশ্রয়বাক্য থেকে বেশি ব্যাপক হতে পারে না।"
        },
        {
          "label": "গ",
          "question": "",
          "explanation": "উদ্দীপকে উল্লিখিত সহানুমানের বৈশিষ্ট্য নিচে ব্যাখ্যা করা হলো- ১. সহানুমান সর্বক্ষেত্রেই তিনটি যুক্তিবাক্যের সমষ্টি। দুটি আশ্রয়বাক্য ও একটি সিদ্ধান্ত। ২. সহানুমানের আশ্রয়বাক্য দুটির মধ্যে একটি অবিচ্ছেদ্য সম্পর্ক থাকবে। ৩. সহানুমানের আশ্রয়বাক্য দুটির মধ্যে একটি সাধারণ অংশ থাকবে। ৪. সহানুমানের আশ্রয়বাক্য দুটি থেকে যুক্তভাবে সিদ্ধান্ত অনুমিত হয়। ৫. সহানুমানের আশ্রয়বাক্য দুটি থেকে অনিবার্যভাবে সিদ্ধান্ত অনুমিত হয়। ৬. সহানুমানের সিদ্ধান্তটি তার কোনো আশ্রয়বাক্য থেকে ব্যাপকতর হতে পারে না। ৭. সহানুমানের সত্যতা আশ্রয়বাক্যগুলোর সত্যতার ওপর নির্ভর করে। অর্থাৎ আশ্রয়বাক্যগুলো সত্য হলে সিদ্ধান্ত সত্য হয়, আশ্রয়বাক্যগুলো মিথ্যা হলে সিদ্ধান্ত মিথ্যা হয়।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে উল্লিখিত পদ তিনটি হলো- প্রধান পদ, অপ্রধান পদ ও মধ্যপদ। উদ্দীপকটি একটি মহানুমানের যুক্তি। এতে রয়েছে তিনটি যুক্তিবাক্য এর একটি সিদ্ধান্ত ও দুটি আশ্রয়বাক্য। দুটি আশ্রয়বাক্যের অনিবার্য সম্পর্কের ভিত্তিতে সিদ্ধান্তটি প্রতিষ্ঠিত হয়েছে। যেমন- \"সকল বাংলাদেশি হয় দেশ প্রেমিক।\" এটি প্রধান আশ্রয়বাক্য এবং \"সাকিব হয় দেশ প্রেমিক\" বাক্যটি একটি সিদ্ধান্ত। এখানে দেশপ্রেমিক পদটি। প্রধান পদ। কেননা এটি সিদ্ধান্তে বিধেয় হিসেবে ব্যবহৃত হয়েছে। 'সাকিব' পদটি অপ্রধান পদ, যা সিদ্ধান্তের উদ্দেশ্য হিসেবে ব্যবহৃত হয়েছে। আর যে পদটি সিন্ধান্তে নেই কিন্তু আশ্রয়বাক্য দুটিতে রয়েছে - সেটি হলো মধ্যপদ। উল্লিখিত অনুমানটিতে মধ্যপদ হলো 'বাংলাদেশি'। কেননা এই পদটি কেবল আশ্রয়বাক্য দুটিতে রয়েছে কিন্তু সিদ্ধান্তে নেই। সহানুমানের তিনটি পদ থেকে, যা তিনটি বাক্যে প্রত্যেকটি দুবার করে ব্যবহৃত হয়। এই তিনটি পদের মধ্যে সিদ্ধান্তের বিধেয়কে প্রধান পদ, সিদ্ধান্তের উদ্দেশ্যকে অপ্রধান পদ। আর যে পদটি উভয় দুটি আশ্রয় বাক্যে থাকে কিন্তু সিদ্ধান্তে থাকে না তাকে মধ্যপদ বলে। যে আশ্রয়বাক্যে প্রধান পদটি থাকে তাকে প্রধান আশ্রয়বাক্য আর যে আশ্রয়বাক্যে অপ্রধান পদটি থাকে তাকে অপ্রধান আশ্রয়বাক্য বলে। প্রধান আশ্রয়বাক্য ও অপ্রধান আশ্রয়বাক্য দুটির সম্পর্কে সম্পর্কিত হয়ে যে অনিবার্য তৃতীয় যুক্তিবাক্যটির সৃষ্টি হয় তাকে বলা হয় সিদ্ধান্ত। উদ্দীপকে উল্লিখিত অনুমানটিও সহানুমানের গঠন প্রণালির"
        }
      ]
    },
    {
      "number": "10",
      "uddipok": "",
      "tag": "CTG.C 25",
      "sub_questions": [
        {
          "label": "ক",
          "question": "আরোহের ভিত্তি কয় প্রকার?",
          "explanation": "আরোহের ভিত্তি দুই প্রকার।"
        },
        {
          "label": "খ",
          "question": "",
          "explanation": "প্রকৃতির একরূপতা নীতি বা প্রকৃতির নিয়মানুবর্তিতা নীতি আরোহের একটি মৌলিক নীতি। তাই এক কথায় এটির সংজ্ঞা দেওয়া যায় না। এ নীতিকে বিভিন্নভাবে ব্যক্ত করা হয়। যেমন- প্রকৃতির সর্বত্র নিয়মের রাজত্ব, প্রকৃতিতে একই অবস্থায় একই ঘটনা ঘটে, প্রকৃতি ইতিহাসের অনুসারী ইত্যাদি। তবে প্রকৃতির নিয়মানুবর্তিতা নীতির মূল কথা হলো প্রকৃতি সর্বত্র একই অবস্থায় একই রূপ আচরণ করে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে 'ক' পূর্ববর্তী ঘটনা (এডিস মশার কামড়) দ্বারা কারণ বিষয়টির প্রকাশ পেয়েছে। নিচে তার গুণগত বৈশিষ্ট্য ব্যাখ্যা করা হলো- ১. কারণ হলো কার্যের পূর্ববর্তী ঘটনা। কারণ ও কার্যের মধ্যে সম্পর্ক হলো ঘটনার পূর্বাপর সম্পর্ক। ২. কারণ হলো অপরিবর্তনীয় পূর্ববর্তী ঘটনা। অর্থাৎ যে পূর্ববর্তী ঘটনা অপরিবর্তনীয় সেটিই আসলে কার্যের কারণ। ৩. কারণ হলো শর্তহীন পূর্ববর্তী ঘটনা। যে পূর্ববর্তী ঘটনা বিনা শর্তে অনিবার্যভাবে কার্য উৎপন্ন করে সেটিই হচ্ছে কারণ। ৪. কারণ হলো অব্যবহিত পূর্ববর্তী ঘটনা। অর্থাৎ অনেকগুলো পূর্ববর্তী ঘটনার মধ্যে যেটি কার্যের সবচেয়ে নিকটবর্তী সেটিই হচ্ছে কার্যের প্রকৃত কারণ।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে 'ক' = দূরবর্তী ঘটনা (এডিস মশার কামড়) এর দ্বারা কারণ এবং 'খ' = পরবর্তী ঘটনা (ডেঙ্গু জ্বর) এর দ্বারা কার্যকে বোঝানো হয়েছে। নিচে পাঠ্যবইয়ের আলোকে এদের সম্পর্ক ব্যাখ্যা করা হলো- কার্যকারণ সম্পর্ক অনুসারে প্রতিটি ঘটনারই একটি কারণ আছে। বিনা কারণে কোনো কার্যই ঘটতে পারে না। নিছক শূন্য থেকে কোনো ঘটনাই ঘটতে পারে না। অর্থাৎ শূন্য থেকে শুধু শূন্যই আসে। যেখানে কোনো কার্য ঘটেছে সেখানে কোনো কারণ অবশ্যই ঘটেছে। কারণ ও কার্যের মধ্যে অনিবার্য সম্পর্ক বিদ্যমান। কারণের মধ্যে এমন শক্তি আছে যা কার্যকে উৎপন্ন করতে বাধ্য করে। শুধু তাই নয় কারণ ও কার্য সমপরিমাণ। যে পরিমাণ কারণ উৎপন্ন হবে ঠিক সেই পরিমাণ কার্য উৎপন্ন হবে। জগতের সব ঘটনাই কার্যকারণ নিয়মে ঘটে থাকে।"
        }
      ]
    },
    {
      "number": "11",
      "uddipok": "",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "কোনো ঘটনার পূর্ববর্তী, অপরিবর্তীয়, শর্তনিরপেক্ষ ও অব্যবহিত পূর্ববর্তী ঘটনাকে ঐ ঘটনার কারণ বলে।"
        },
        {
          "label": "খ",
          "question": "",
          "explanation": "কারণ হচ্ছে কার্যের সাক্ষাৎ পূর্ববর্তী ঘটনা। কেননা কারণ ও কার্যের মধ্যে সম্পর্ক হলো ঘটনার পূর্বাপর সম্পর্ক। সময়ের বিবেচনায়। কারণ সবসময় আগে আসে। অর্থাৎ কারণ হলো অগ্রগামী ঘটনা এবং কার্য হলো অনুগামী ঘটনা। কোনো একটি ঘটনা ঘটলে এর পেছনে কোনো কারণ থাকবে না এটা হতে পারে না। কোনো কার্য ঘটানোর জন্য আগে একটি কারণ থাকা বাধ্যতামূলক। যেমন- দুর্ঘটনায় কেউ আহত হলে দুর্ঘটনাকে কারণ বলা হয়। কারণ দুর্ঘটনা আগে ঘটে আর কার্য বলা হয় আহত হওয়াকে। অর্থাৎ দুর্ঘটনা পূর্ববর্তী ঘটনা এবং আহত হওয়া পরবর্তী ঘটনা। এজন্যই কারণ কার্যের সাক্ষাৎ পূর্ববর্তী ঘটনা।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকটিতে বহুকারণ সমন্বয়বাদের প্রতিফলন ঘটেছে। কার্যকারণ নিয়ম অনুযায়ী কারণ ও কার্যের মধ্যে অপরিহার্য সম্পর্ক বিদ্যমান। আর প্রতিক্ষেত্রে একই কারণ একই কার্য উৎপন্ন করে। এই হিসেবে প্রতিটি কার্যের নির্দিষ্ট কারণ রয়েছে। কিন্তু অনেক সময় দেখা যায় যে, কোনো একটি জটিল কার্য সম্পাদনের জন্য একাধিক কারণের দরকার হয়। এভাবে যখন একাধিক কারণ মিলে কোনো একটি জটিল কার্য উৎপন্ন করে তখন তাকে বহুকারণ সমন্বয় বলে। অর্থাৎ, বহুকারণের সমন্বিত রূপ হলো জটিল কার্যটি। উদ্দীপকে 'পরীক্ষায় ভালো ফলাফল' নামক কার্যটির কারণ হিসেবে ভালো পড়াশোনা, সুস্থ শরীর, অধ্যবসায়, নিয়মিত ক্লাস ইত্যাদি কারণ দেখানো হয়েছে। অর্থাৎ একাধিক কারণ মিলিতভাবে কাজ করার ফলে 'পরীক্ষায় ভালো ফলাফল' নামক কার্যটি সংঘটিত হয়। তাই এটি বহুকারণ সমন্বয়বাদের নির্দেশক। সুতরাং বলা যায়, উদ্দীপকের মাধ্যমে বহুকারণ সমন্বয়বাদের প্রতিফলন ঘটেছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের মাধ্যমে বহুকারণ সমন্বয়বাদের প্রতিফলন ঘটেছে। আর বিভিন্ন দিকের বিচারে বহুকারণ সমন্বয় একটি, গ্রহণযোগ্য মতবাদ নয়। জগতের প্রতিটি ঘটনাই কার্যকারণ শৃঙ্খলে আবদ্ধ। প্রতিটি ঘটনারই কারণ আছে। আর প্রতিক্ষেত্রে একই কারণ একই কার্য উৎপন্ন করে। এই হিসেবে প্রতিটি ঘটনার কেবল একটি কারণ আছে। কিন্তু অনেক সময় দেখা যায় যে, কোনো জটিল কার্য সম্পাদনের জন্য একাধিক কারণের দরকার হয়। এভাবে যখন একাধিক কারণ মিলে যখন কোনো জটিল কার্য সম্পাদন করে তখন তাকে বহুকারণ সমন্বয় বলে। উদ্দীপকের ঘটনাটিতে 'পরীক্ষায় ভালো ফলাফল' নামক কার্যের কারণ হিসেবে ভালো পড়াশুনা, সুস্থ শরীর, অধ্যবসায়, নিয়মিত ক্লাস ইত্যাদিকে দেখানো হয়েছে। অর্থাৎ, একাধিক কারণ মিলে 'পরীক্ষায় ভালো ফলাফল'- নামক কার্যটি উৎপন্ন করে। এটি বহুকারণ সমন্বয়ের নির্দেশক। তাই উদ্দীপকের মাধ্যমে বহুকারণ সমন্বয় নির্দেশিত হয়েছে। কিন্তু বিভিন্ন কারণে বহুকারণবাদ গ্রহণযোগ্য নয়। কার্যকারণের দিক বিচার করলে বহুকারণবাদ কোনো গ্রহণযোগ্য মতবাদ নয়। কারণের সার্বিকীকরণ করলে বহুকারণবাদ মিথ্যা প্রতিপন্ন হয়। কারণের মতো কার্যকেও একটি বিশিষ্ট ঘটনা হিসেবে গ্রহণ করলে বহুকারণবাদ অসার প্রমাণিত হয়। এছাড়া কারণের সংজ্ঞা অনুযায়ী প্রতিটি কার্যের একটিমাত্র কারণ রয়েছে। তাই বলা যায়, বহুকারণবাদ বিভিন্ন কারণে গ্রহণযোগ্য মতবাদ নয়। আলোচনা শেষে বলা যায়, কারণের সংজ্ঞা, অনুযায়ী প্রতিটি কার্যের একটি কারণ আছে। তাই কারণের সংজ্ঞাকে মেনে নিলে বলা যায় বহুকারণবাদ গ্রহণযোগ্য নয়।"
        }
      ]
    }
  ]
}