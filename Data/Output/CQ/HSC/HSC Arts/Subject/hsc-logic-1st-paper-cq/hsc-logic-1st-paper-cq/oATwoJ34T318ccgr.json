{
  "title": "দিনাজপুর বোর্ড ২০২২",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "সানইয়াদ ঢাকা ডেন্টাল কলেজে অধ্যয়নকালে দাঁতের সুরক্ষা সম্পর্কিত বিভিন্ন তত্ত্ব ও নিয়মাবলি সম্পর্কে জ্ঞান অর্জন করে। পরবর্তীতে সে একটি ক্লিনিক প্রতিষ্ঠা করে রোগীদের দাঁতের ফিলিং ও স্কেলিংসহ বিভিন্ন কাজ করে সুনাম অর্জন করে।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "কোনো জানা বিষয় থেকে অজানা বিষয়ে জ্ঞান লাভের মানসিক প্রক্রিয়াকে অনুমান বলে।"
        },
        {
          "label": "খ",
          "question": "",
          "explanation": "আদর্শ বা মানদণ্ডের ভিত্তিতে নিজস্ব বিষয়বস্তু মূল্যায়ন করে বিধায় যুক্তিবিদ্যা আদর্শনিষ্ঠ বিজ্ঞান। যে বিজ্ঞান কোনো আদর্শের ভিত্তিতে নিজস্ব বিষয়বস্তুর মূল্যায়ন করে তাকে আদর্শনিষ্ঠ বিজ্ঞান বলে। যুক্তিবিদ্যা সত্যের আদর্শের ভিত্তিতে বৈধ যুক্তি পদ্ধতির নিয়মাবলি আবিষ্কার করে এবং এই নিয়মাবলির আলোকে সেগুলোর মূল্য নিরূপণ করে। সুতরাং যুক্তিবিদ্যা সত্যের আদর্শের ভিত্তিতে বিষয়বস্তুর মূল্যায়ন করে । তাই যুক্তিবিদ্যা একটি আদর্শনিষ্ঠ বিজ্ঞান ।"
        },
        {
          "label": "গ",
          "question": "",
          "explanation": "সানইয়াদের বিভিন্ন তত্ত্ব শেখার মাধ্যমে যুক্তিবিদ্যার 'বিজ্ঞানের' দিকটি প্রকাশ পেয়েছে।নিচে তা ব্যাখ্যা করা হলো- প্রকৃতির কোনো বিশেষ বিভাগ সম্পর্কে অর্জিত সুশৃঙ্খল ও সুনির্দিষ্ট জ্ঞানকে বিজ্ঞান বলে। এ ক্ষেত্রে বিজ্ঞান একটি বিশেষ শ্রেণির সাধারণ নিয়ম আবিষ্কার করে। যেমন— উদ্ভিদবিজ্ঞান। গবেষণার মাধ্যমে এ বিজ্ঞান উদ্ভিদের প্রকৃতি, আচরণ ও বিকাশের ব্যাখ্যামূলক সাধারণ নিয়মাবলি আবিষ্কার করে। তেমনি উদ্দীপকে বলা হয়েছে, সানইয়াদ ঢাকা ডেন্টাল কলেজে অধ্যয়নকালে দাঁতের সুরক্ষা সম্পর্কিত বিভিন্ন তত্ত্ব ও নিয়মাবলি সম্পর্কে জ্ঞান অর্জন করে। পরবর্তীতে সে একটি ক্লিনিক প্রতিষ্ঠা করে রোগীদের দাঁতের ফিলিং ও স্কেলিংসহ বিভিন্ন কাজ করে সুনাম অর্জন করে। যা যুক্তিবিদ্যার বিজ্ঞানের দিকটিকে প্রকাশ করেছে।তাই বলা যায়, সানইয়াদের বিভিন্ন তত্ত্ব শেখার মাধ্যমে যুক্তিবিদ্যার 'বিজ্ঞানের' দিকটি প্রকাশ পেয়েছে।"
        },
        {
          "label": "ঘ",
          "question": "",
          "explanation": "সানইয়াদের বিভিন্ন তত্ত্ব শেখার মাধ্যমে যুক্তিবিদ্যার 'বিজ্ঞানের' দিকটি প্রকাশ পেয়েছে।নিচে তা ব্যাখ্যা করা হলো- প্রকৃতির কোনো বিশেষ বিভাগ সম্পর্কে অর্জিত সুশৃঙ্খল ও সুনির্দিষ্ট জ্ঞানকে বিজ্ঞান বলে। এ ক্ষেত্রে বিজ্ঞান একটি বিশেষ শ্রেণির সাধারণ নিয়ম আবিষ্কার করে। যেমন— উদ্ভিদবিজ্ঞান। গবেষণার মাধ্যমে এ বিজ্ঞান উদ্ভিদের প্রকৃতি, আচরণ ও বিকাশের ব্যাখ্যামূলক সাধারণ নিয়মাবলি আবিষ্কার করে। তেমনি উদ্দীপকে বলা হয়েছে, সানইয়াদ ঢাকা ডেন্টাল কলেজে অধ্যয়নকালে দাঁতের সুরক্ষা সম্পর্কিত বিভিন্ন তত্ত্ব ও নিয়মাবলি সম্পর্কে জ্ঞান অর্জন করে। পরবর্তীতে সে একটি ক্লিনিক প্রতিষ্ঠা করে রোগীদের দাঁতের ফিলিং ও স্কেলিংসহ বিভিন্ন কাজ করে সুনাম অর্জন করে। যা যুক্তিবিদ্যার বিজ্ঞানের দিকটিকে প্রকাশ করেছে।তাই বলা যায়, সানইয়াদের বিভিন্ন তত্ত্ব শেখার মাধ্যমে যুক্তিবিদ্যার 'বিজ্ঞানের' দিকটি প্রকাশ পেয়েছে।"
        }
      ]
    },
    {
      "number": "2",
      "uddipok": "দৃশ্যকল্প-১: বাহ! চমৎকার! ছিঃ, ছিঃ! সাবাশ! দৃশ্যকল্প-২: মানুষ, সুন্দর ফুল, বুদ্ধিমান",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "একটি মাত্র শব্দ দ্বারা গঠিত পদকে সরল পদ বলে।"
        },
        {
          "label": "খ",
          "question": "",
          "explanation": "তৃতীয় বিকল্পের সম্ভাবনা উপর ভিত্তি করে বিপরীত পদ ও বিরুদ্ধ পদ এক নয়। পরস্পরবিরোধী হলে এবং তাদের মাঝে কোনো তৃতীয় বিকল্প পদ না থাকলে পদ দুটোকে বিরুদ্ধ পদ বলে। বিপরীত পদের ক্ষেত্রে একটার দুটো পদ পরস্পরবিরোধী হলে এবং তাদের মাঝামাঝি কোনো তৃতীয় বিকল্প পদের সম্ভাবনা থাকলে পদ দুটোকে বিপরীত পদ বলে। কিন্তু দুটো পদ সত্যতা অন্যটির অসত্যতা বোঝায় কিন্তু একটার অসত্যতা সব ক্ষেত্রে অন্যটির সত্যতা প্রমাণ করে না।"
        },
        {
          "label": "গ",
          "question": "",
          "explanation": "দৃশ্যকল্প - ১ এ পদ নিরপেক্ষ শব্দ প্রকাশ পেয়েছে।নিচে তা ব্যাখ্যা করা হলো- পদ হওয়ার যোগ্যতা-অযোগ্যতার উপর ভিত্তি করে যুক্তিবিদরা শব্দকে তিন ভাগে ভাগ করেছেন । যথা— পদযোগ্য শব্দ, সহ-পদযোগ্য শব্দ ও পদ নিরপেক্ষ শব্দ। যে শব্দ স্বাধীনভাবে কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না; এমনকি কোনো পদের সাহায্য নিয়েও কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না তাকে পদ অযোগ্য বা পদ নিরপেক্ষ শব্দ বলা হয়। পদ অযোগ্য শব্দ কখনোই পদ হতে পারে না। যেমন— যাও, খাও, ছি! ছি!,হায়!হায়! আহা, ওহো, মরি! মরি!, ওগো, ওহে ইত্যাদি। উদ্দীপকের দৃশ্যকল্প-১ এ বাহ, চমৎকার!, ছিঃ, ছিঃ, সাবাশ ইত্যাদি শব্দ ব্যবহৃত হয়েছে। এসব শব্দ কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় না বলে এসব শব্দ নিরপেক্ষ শব্দকে নির্দেশ করে ।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ পদযোগ্য শব্দ এবং দৃশ্যকল্প-১ এ পদ নিরপেক্ষ শব্দ প্রকাশিত হয়েছে। নিম্নে উভয় পদের মধ্যকার পার্থক্য বিশ্লেষণ করা হলো- পদযোগ্য শব্দ কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে, কিন্তু পদ অযোগ্য শব্দ কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না। পদযোগ্য শব্দ সুনির্দিষ্ট বিষয় বা বস্তুকে ইঙ্গিত করে, কিন্তু পদ অযোগ্য শব্দ কোনো সুনির্দিষ্ট বিষয় বা বস্তুকে ইঙ্গিত করে না । উদ্দীপকে দেখা যায়, মানুষ, সুন্দর, ফুল, বুদ্ধিমান শব্দগুলো বিভিন্ন সুনির্দিষ্ট বিষয়কে নির্দেশ করেছে। তাই এগুলো পদযোগ্য শব্দ। পদযোগ্য শব্দগুলো বিশেষ্য, বিশেষণ, সর্বনাম ও অব্যয় পদ হতে পারে কিন্তু পদ অযোগ্য শব্দ কেবল অব্যয় পদই হতে পারে। যেমন উদ্দীপকে উল্লেখিত বাহ, চমৎকার!, ছিঃ ছিঃ, সাবাশ শব্দগুলো কেবল মনের আবেগ, উচ্ছ্বাসকে প্রকাশ করেছে। তাই এগুলো পদ অযোগ্য শব্দ। পদযোগ্য শব্দের পরিধি ব্যাপক কিন্তু পদ নিরপেক্ষ শব্দগুলোর পরিধি সংকীর্ণ । উপরোক্ত আলোচনা শেষে বলা যায়, পদযোগ্য শব্দ পদ হতে পারে কিন্তু পদ নিরপেক্ষ শব্দগুলো কখনই পদ হতে পারে না। তাই যুক্তিবিদ্যায় উভয় পদের মধ্যে বিস্তর পার্থক্য বিদ্যমান ।"
        }
      ]
    },
    {
      "number": "3",
      "uddipok": "শাইমুম তার ছোট বোন মাইশাকে বললো, শিক্ষিতের হার বাড়লে দুর্নীতি কমে যায়, আবার শিক্ষিতের হার কমলে দুর্নীতি বেড়ে যায়। মাইশা বললো, কখনো কখনো শিক্ষিতের হার বাড়লেও দুর্নীতি বেড়ে যায় ।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "যে পদ কোনো বস্তু, বিষয় বা গুণের উপস্থিতি বোঝায় তাকে সদর্থক পদ বলে।"
        },
        {
          "label": "খ",
          "question": "",
          "explanation": "পদযোগ্য শব্দের সহায়তা ছাড়া নিজে কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে না পারায় টি, টা, খানা, খানি পদ নয় । যে শব্দ অন্য কোন পদের সহায়তা ছাড়া কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না তাকে সহ-পদযোগ্য শব্দ বলে। যেমন— টি, টা, খানা, খানি ইত্যাদি। কারণ এ শব্দগুলো কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না। তবে অন্য পদের সহায়তায় যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে।"
        },
        {
          "label": "গ",
          "question": "",
          "explanation": "মাইশার বক্তব্যে পদের ব্যক্ত্যর্থ ও জাত্যর্থের হ্রাস-বৃদ্ধির নিয়মের সীমাবদ্ধকে ইঙ্গিত করা হয়েছে।তা ব্যাখ্যা করা হলো- আমরা জানি,পদের ব্যক্ত্যর্থ বাড়লে জাত্যর্থ কমে, ব্যক্ত্যর্থ কমলে জাত্যর্থ বাড়ে। অপরদিকে, জাত্যর্থ বাড়লে ব্যক্ত্যর্থ কমে, জাত্যর্থ কমলে ব্যক্ত্যর্থ বাড়ে । কিন্তু সবক্ষেত্রে তা সম্ভব নয়। যেমন: সৌরজগতে ১১টি গ্রহ আছে। যদি বিজ্ঞানীরা আরও একটি গ্রহের সন্ধান পান, তাতে করে গ্রহের ব্যক্ত্যর্থ বাড়লেও এর আবশ্যিক গুণাবলি অর্থাৎ জাত্যর্থের পরিবর্তন হওয়ার সম্ভাবনা থাকে না। তাই কোনো পদের ব্যক্ত্যর্থ বাড়লেই যে জাত্যর্থ কমে যাবে এমনটি অপরিহার্য নয়। উদ্দীপকে বলা হয়েছে, শাইমুম তার ছোট বোন মাইশাকে বললো, শিক্ষিতের হার বাড়লে দুর্নীতি কমে যায়, আবার শিক্ষিতের হার কমলে দুর্নীতি বেড়ে যায়। কিন্তু মাইশা বললো, কখনও কখনও শিক্ষিতের হার বাড়লেও দুর্নীতি বেড়ে যায়। অর্থাৎ পদের ব্যক্ত্যর্থ ও জাত্যর্থের বিপরীতমুখী হ্রাস- বৃদ্ধির নিয়মের সীমাবদ্ধতাকে নির্দেশ করেছে। তাই বলা যায়, মাইশার বক্তব্যে পদের ব্যক্ত্যর্থ ও জাত্যর্থের হ্রাস-বৃদ্ধির নিয়মের সীমাবদ্ধকে ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "শাইমুমের বক্তব্যে পদের ব্যক্ত্যর্থ ও জাত্যর্থের হ্রাস- বৃদ্ধির নিয়মের বিপরীতমুখী সম্পর্ক প্রকাশিত হয়েছে।নিচে তা বিশ্লেষণ করা হলো- পদের ব্যক্ত্যর্থ বলতে বুঝায় কোনো পদের সংখ্যা বা পরিমাণের দিক। আর জাত্যর্থ হলো কোনো পদের গুণের দিক। ব্যক্ত্যর্থ ও জাত্যর্থের হ্রাস-বৃদ্ধির নিয়ম অনুসারে ব্যক্ত্যর্থ বাড়লে জাত্যর্থ কমে, ব্যক্ত্যর্থ কমলে জাত্যর্থ বাড়ে। অপরদিকে, জাত্যর্থ বাড়লে ব্যক্ত্যর্থ কমে, জাত্যর্থ কমলে ব্যক্ত্যর্থ বাড়ে ৷ পদের ব্যক্ত্যর্থ ও জাত্যর্থের হ্রাস-বৃদ্ধির নিয়মানুযায়ী উদাহরণ হিসেবে বলা যায়, মানুষ পদের সাথে শিক্ষিত পদটি তথা কোনো জাত্যর্থ যুক্ত হলে এর ব্যক্ত্যর্থ কমে যায়। তাই বলা যায়, প্রায়োগিক বিজ্ঞান হিসেবে যুক্তিবিদ্যায় ব্যবহৃত পদের ব্যক্ত্যর্থ ও জাত্যর্থের হ্রাস- বৃদ্ধির বিষয়টি আমাদের বাস্তব জীবনে প্রতিফলিত হয়েছে।"
        }
      ]
    },
    {
      "number": "4",
      "uddipok": "হৃদম বললো, কক্সবাজার হয় এশিয়ার দীর্ঘতম সমুদ্র সৈকত। আশা বললো, যদি আমরা সুন্দরবনে যাই তবে রয়েল বেঙ্গল টাইগার দেখতে পাবো। লতা বললো, আমার তিনবন্ধু মিলে হয় সুন্দরবন যাবো না হয় কক্সবাজার যাবো ।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "দুটো পদের মধ্যে ইতিবাচক বা নেতিবাচক যে কোনো সম্পর্কের প্রকাশকে যুক্তিবাক্য বলে ।"
        },
        {
          "label": "খ",
          "question": "",
          "explanation": "যুক্তিবাক্য গঠনের সুনির্দিষ্ট নিয়ম থাকায় প্রচলিত বাক্য থেকে তা ভিন্ন হয়। একটি যুক্তিবাক্যে দুটি পদ থাকে। যথা- ১. উদ্দেশ্য পদ ও ২. বিধেয় পদ। উদ্দেশ্য ও বিধেয় পদ সংযোজকের দ্বারা যুক্ত হয়ে যুক্তিবাক্য গঠন করে। তাই যুক্তিবাক্য সবসময় ‘উদ্দেশ্য-সংযোজক-বিধেয় আকারে প্রকাশিত হয়। যেহেতু সকল বাক্য উদ্দেশ্য সংযোজক-বিধেয় আকারে প্রকাশিত হয় না, তাই সকল যুক্তিবাক্য প্রচলিত বাক্য থেকে ভিন্ন হয়।"
        },
        {
          "label": "গ",
          "question": "",
          "explanation": "উদ্দীপকের লতার উক্তিতে বৈকল্পিক যুক্তিবাক্যের প্রকাশ পেয়েছে।নিচে তা ব্যাখ্যা করা হলো- যে সাপেক্ষ যুক্তিবাক্য 'হয়-না হয়' দ্বারা বিযুক্ত দুটো বিকল্পের একটাকে গ্রহণ করে তাকে বৈকল্পিক যুক্তিবাক্য বলে। যেমন— আবুল হয় ভালো না হয় খারাপ । একটি বৈকল্পিক যুক্তিবাক্যে যে বর্ণিত ঘটনায় দুটি বিকল্প থাকে তাদের মধ্যে একটাকে অবশ্যই সত্য হিসেবে গ্রহণ করতে হয়। উদ্দীপকে, লতা বলে, আমরা তিন বন্ধু মিলে হয় সুন্দরবন যাবো, না হয় কক্সবাজার যাবো। তার এ বক্তব্যে দুটো বিকল্প প্রকাশ পায়। যে কারণে লতার উক্তি বৈকল্পিক যুক্তিবাক্যকে প্রকাশ করে।তাি বলা যায়, উদ্দীপকের লতার উক্তিতে বৈকল্পিক যুক্তিবাক্যের প্রকাশ পেয়েছে।"
        },
        {
          "label": "ঘ",
          "question": "",
          "explanation": "হৃদমের কথায় সরল যুক্তিবাক্য ও আশার কথায় প্রাকল্পিক যুক্তিবাক্য প্রকাশ পেয়েছে। যে যুক্তিবাক্যে একটি মাত্র অবধারণ প্রকাশ করা হয় তাকে সরল যুক্তিবাক্য বলে। যেমন— কক্সবাজার হয় এশিয়ার দীর্ঘতম সমুদ্র সৈকত। অন্যদিকে, যে সাপেক্ষ যুক্তিবাক্য যদি তাহলে শর্ত দ্বারা প্রকাশ করা হয় তাকে প্রাকারিক যুক্তিবাক্য বলে । যেমন— যদি আমরা সুন্দরবনে যাই তাহলে রয়েল বেঙ্গাল টাইগার দেখতে পাবো । সংগত কারণে উভয় বাক্যের মধ্যে সাদৃশ্য ও বৈসাদৃশ্যমূলক সম্পর্ক ল করা যায়। সাদৃশ্যের ক্ষেত্রে দেখা যায়— উভয় যুক্তিবাক্য যুক্তিবিদ্যার ব্যবহৃত হয়। পাশাপাশি উভয় যুক্তিবাক্যে উদ্দেশ্য, বিধেয় ও সংযোজক ব্যবহৃত হয়। বৈসাদৃশ্যের ক্ষেত্রে দেখা যায়, সরল বাক্যে কোনো প্রকার শর্ত থাকে না কিন্তু প্রাকল্পিক যুক্তিবাক্যে শর্তের উল্লেখ থাকে। পাশাপাশি সরল যুক্তিবাক্যে একটি মাত্র বাক্য থাকে কিন্তু প্রাকল্পিক যুক্তিবাক্যে দুটি সরল যুক্তিবাক্য থাকে। এছাড়াও সরল যুক্তিবাক্যে শুধু হয়' সংযোজক ব্যবহৃত হয় । কিন্তু প্রাকল্পিক যুক্তিবাক্যে 'যদি-তাহলে' সংযোজক ব্যবহৃত হয়। সরল যুক্তিবাক্য সবসময় সত্য বা মিথ্যা হতে পারে কিন্তু প্রাকল্পিক যুক্তিবাক্যের ক্ষেত্রে তা সবসময় সম্ভব হয় না। সর্বোপরি সরল যুক্তিবাক্যে একটি মাত্র উদ্দেশ্য ও বিধেয় পদ থাকে। কিন্তু প্রাকল্পিক যুক্তিবাক্যে একাধিক উদ্দেশ্য ও বিধেয় পদ থাকে। পরিশেষে বলা যায়, সরল ও প্রকল্পিক যুক্তিবাক্যের মধ্যে যেমন সাদৃশ্য রয়েছে তেমনি বৈসাদৃশ্যও রয়েছে।"
        }
      ]
    },
    {
      "number": "5",
      "uddipok": "",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "যে যুক্তিবাক্যের বিধেয় পদ উদ্দেশ্য পদ সম্পর্কে নতুন তথ্য প্রদান করে তাকে সংশ্লেষক যুক্তিবাক্য বলে।"
        },
        {
          "label": "খ",
          "question": "",
          "explanation": "উদ্দেশ্য ও বিধেয় পদের মধ্যে সম্পর্ক স্থাপনের জন্য সংযোজক গুরুত্বপূর্ণ। সংযোজক হলো এমন শব্দ বা চিহ্ন যার মাধ্যমে যুক্তিবাক্যের উদ্দেশ্য ও বিধেয় পদের মধ্যে ইতিবাচক বা নেতিবাচক সম্পর্ক স্থাপিত হয়। সংযোজক যুক্তিবাক্যের উদ্দেশ্য ও বিধেয় পদের মধ্যে সংযোগ সৃষ্টিকারী চিহ্ন। সাধারণ বাক্যে সংযোজককে স্পষ্টভাবে উল্লেখ করা হয় না। সাধারণ বাক্যকে যুক্তিবাক্যে পরিণত করার ক্ষেত্রে সংযোজক অত্যন্ত গুরুত্বপূর্ণ ভূমিকা পালন করে থাকে।"
        },
        {
          "label": "গ",
          "question": "",
          "explanation": "দৃশ্যকল্প-১ চিত্রটি সার্বিক সদর্থক যুক্তিবাক্যকে নির্দেশ করে।তা ব্যাখ্যা করা হলো-  যুক্তিবাক্য হলো দুটি পদের মধ্যকার স্বীকৃতি বা অস্বীকৃতি জ্ঞাপক কোনো সম্পর্কের লিখিত বা মৌখিক বিবৃতি। যুক্তিবাক্যকে বিভিন্ন দৃষ্টিকোণ থেকে ভাগ করা হয় তার মধ্যে গুণ ও পরিমাণের যৌথ নীতি অনুযায়ী যুক্তিবাক্যকে চারভাগে ভাগ করা যায়, যার মধ্যে প্রথমটি হলো সার্বিক | সদর্থক যুক্তিবাক্য। এই যুক্তিবাক্য পরিমাণের দিক থেকে সার্বিক এবং গুণের দিক থেকে সদর্থক। তেমনি উদীপকের দৃশ্যকল্প-১ চিত্রে নির্দেশিত যুক্তিবাক্যের উদ্দেশ্য পদ ব্যাপ্য যুক্তিবাক্যের বিধেয় পদ অব্যাপ্য।তাই বলা যায়, দৃশ্যকল্প-১ চিত্রটি সার্বিক সদর্থক যুক্তিবাক্যকে নির্দেশ করে।"
        },
        {
          "label": "ঘ",
          "question": "",
          "explanation": "দৃশ্যকল্প-২ সার্বিক নঞর্থক যুক্তিবাক্য এবং দৃশ্যকল্প-৩ বিশেষ সদর্থক যুক্তিবাক্যকে নির্দেশ করে।নিচে ব্যাপ্যতার নিয়মের আলোকে দৃশ্যকল্প-২ ও ৩ বিশ্লেষণ করা হলো— যে সকল যুক্তিবাক্যের বিধেয় পদকে উদ্দেশ্য পদের সমগ্র ব্যক্ত্যর্থ সম্পর্কে অস্বীকার করা হয় তাকে সার্বিক নঞর্থক যুক্তিবাক্য বলে। যেমন— কোনো মানুষ নয় নিখুঁত। এখানে, 'নিখুঁত' বিধেয় পদটিকে 'মানুষ' উদ্দেশ্য পদের সমগ্র ব্যক্ত্যর্থ সম্পর্কে অস্বীকার করা হয়েছে। এ ধরনের বাক্য পরিমাণগত দিক থেকে ‘সার্বিক” এবং গুণগত দিক থেকে ‘নঞর্থক'। আবার যে সকল যুক্তিবাক্যের বিধেয় পদকে উদ্দেশ্য পদের আংশিক ব্যক্ত্যর্থ সম্পর্কে স্বীকার করা হয় তাকে বিশেষ সদর্থক যুক্তিবাক্য বলে। যেমন— “কিছু ফুল হয় সাদা।' এখানে বিধেয় 'সাদা' পদটিকে উদ্দেশ্য 'ফুল' পদের আংশিক . ব্যক্ত্যর্থ সম্পর্কে স্বীকার করা হয়েছে। এ ধরনের বাক্য পরিমাণগত দিক থেকে 'বিশেষ' এবং গুণগত দিক থেকে ‘সদর্থক । ব্যাপ্যতার নিয়ম অনুসারে সার্বিক বাক্যের উদ্দেশ্য পদ এবং নঞর্থক বাক্যের বিধেয় পদ ব্যাপ্য হয়। উদ্দীপকে নির্দেশিত দৃশ্যকল্প-২ নং চিত্রের বাক্য যেহেতু সার্বিক নঞর্থক বা E যুক্তিবাক্য। তাই এই বাক্যের উদ্দেশ্য ও বিধেয় উভয় পদই ব্যাপ্য। পাশাপাশি, দৃশ্যকল্প-৩ নং চিত্রের বাক্য বিশেষ সদর্থক বা I-যুক্তিবাক্য হওয়ায় এর উদ্দেশ্য ও বিধেয় উভয় পদই অব্যাপ্য। তাই বলা যায়, সার্বিক নঞর্থক যুক্তিবাক্যের উভয় পদ ব্যাপ্য এবং বিশেষ সদর্থক যুক্তিবাক্যের উভয় পদ অব্যাপ্য ।"
        }
      ]
    },
    {
      "number": "6",
      "uddipok": "রিয়া সেন ১৯৮০ সালে ৯ ডিসেম্বর রংপুর জেলায় জন্মগ্রহণ করেন। তিনি সবুজ রং পছন্দ করেন এবং ইলিশ মাছ ভাজা তার খুব প্রিয়। রিয়া সেনের মা বললেন, ইলিশ হয় সুস্বাদু মাছ।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "যে গুণ কোনো পদের জাত্যর্থের অংশ নয় অথচ পদটির জাত্যর্থ থেকে অনিবার্যভাবে নিঃসৃত হয় তাই উপলক্ষণ।"
        },
        {
          "label": "খ",
          "question": "",
          "explanation": "বিধেয় যুক্তিবাক্যের একটি পদ তাই বিধেয় ও বিধেয়ক নয়। একটি যুক্তিবাক্য দুটি পদ থাকে যার একটি হলো বিধেয়। কোনো যুক্তিবাক্যে উদ্দেশ্য পদ সম্পর্কে যা কিছু স্বীকার বা অস্বীকার করা হয় তাই বিধেয়। আর বিধেয়ক হলো একটি সম্পর্ক যা কেবল সদর্থক যুক্তিবাক্যে থাকে। বিধেয় যেহেতু একটি পদ কোনো সম্পর্ক নয়, তাই বিধেয় ও বিধেয়ক নয়।"
        },
        {
          "label": "গ",
          "question": "",
          "explanation": "রিয়া সেনের মায়ের বক্তব্যে শ্রেণিগত অবিচ্ছেদ্য অবান্তর লক্ষণের প্রকাশ ঘটেছে। নিচে তা ব্যাখ্যা করা হলো- যে অবান্তর লক্ষণ একটি নির্দিষ্ট শ্রেণির অন্তর্ভুক্ত প্রত্যেকের মধ্যে অপরিবর্তনীয়ভাবে উপস্থিত থাকে তাকে শ্রেণিগত অবিচ্ছেদ্য অবান্তর লক্ষণ বলে। যেমন— কালো রং শ্রেণিগতভাবে কাকের একটা অবিচ্ছেদ্য অবান্তর লক্ষণ। কারণ এ গুণটি সকল কাকের মধ্যে সমানভাবে বিদ্যমান। উদ্দীপকে বলা হয়েছে, রিয়া সেনের মা বললেন, ইলিশ হয় সুস্বাদু মাছ। ‘সুস্বাদু' ইলিশ মাছের একটি শ্রেণিগত অবিচ্ছেদ্য অবান্তর লক্ষণ। কেননা, স্বাদের বিষয়টি ইলিশ মাছের একটি সাধারণ বৈশিষ্ট্য। তাই বলা যায়, রিয়া সেনের মায়ের বক্তব্যে শ্রেণিগত অবিচ্ছেদ্য অবান্তর লক্ষণের প্রকাশ ঘটেছে।"
        },
        {
          "label": "ঘ",
          "question": "",
          "explanation": "উদ্দীপকের রিয়া সেন সম্পর্কিত তথ্য বিধেয়কের ব্যক্তিগত অবিচ্ছেদ্য অবান্তর লক্ষণ ও ব্যক্তিগত বিচ্ছেদ্য অবান্তর লক্ষণ উভয়কে নির্দেশ করে।নিচে তা বিশ্লেষণ করা হলো-  যে অবান্তর লক্ষণ কোনো ব্যক্তি বা বস্তুর মধ্যে সবসময় বর্তমান এবং কোনো ক্রমে পরিবর্তন যোগ্য নয় তাকে ব্যক্তিগত অবিচ্ছেদ্য অবান্তর লক্ষণ বলে। যেমন—ব্যক্তির জন্মস্থান, জন্মতারিখ, বংশ ইত্যাদি ব্যক্তির অবিচ্ছেদ্য অবান্তর লক্ষণ। অপরপক্ষে, যে অবান্তর লক্ষণ কোনো ব্যক্তির ক্ষেত্রে কখনও উপস্থিত থাকে আবার কখনও উপস্থিত থাকে না তাকে ব্যক্তিগত বিচ্ছেদ্য অবান্তর লক্ষণ বলে। যেমন— রবীন্দ্রনাথ ঠাকুরের দাড়ি, আইনস্টাইনের ক্যাপ ইত্যাদি উদাহরণ হিসেবে উল্লেখ করা যায়। তেমনি উদ্দীপকে বলা হয়েছে, রিয়া সেন ১৯৮০ সালের ৯ ডিসেম্বর রংপুর জেলায় জন্মগ্রহণ করেন। যা বিধেয়কের ব্যক্তিগত অবিচ্ছেদ্য অবান্তর লক্ষণকে নির্দেশ করে। কিন্তু তিনি সবুজ রং পছন্দ করেন এবং ইলিশ মাছ ভাজা তার খুব প্রিয়। তার পছন্দের এ দিকটি ব্যক্তিগত বিচ্ছেদ্য অবান্তর লক্ষণ । কেননা, সময়ের পরিবর্তনে তার পছন্দের তালিকা পরিবর্তন হতে পারে। উপরিউক্ত আলোচনা শেষে বলা যায়, ব্যক্তিগত অবিচ্ছেদ্য ও ব্যক্তিগত বিচ্ছেদ্য অবান্তর লক্ষণ উভয়ই অবান্তর লক্ষণের দুটি শ্রেণিবিভাগ হলেও এক নয়। ব্যক্তিগত অবিচ্ছেদ্য অবান্তর লক্ষণ কোনোভাবেই পরিবর্তন হয় না । কিন্তু ব্যক্তিগত বিচ্ছেদ্য অবান্তর লক্ষণ পরিবর্তন হয়।"
        }
      ]
    },
    {
      "number": "7",
      "uddipok": "দৃশ্যকল্প-১: গোলাপ হয় সুন্দর জবা হয় সুন্দর বেলী হয় সুন্দর রজনীগন্ধা হয় সুন্দর সুতরাং সকল ফুল হয় সুন্দর। দৃশ্যকল্প-২: সকল ছাত্র হয় মেধাবী অরণ্য হয় একজন ছাত্র সুতরাং অরণ্য হয় মেধাবী",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "অনুমান প্রধানত দুই প্রকার।"
        },
        {
          "label": "খ",
          "question": "",
          "explanation": "অবরোহ অনুমানের আশ্রয়বাক্য, পরিমাণের দিক থেকে সিদ্ধান্তের তুলনায় ব্যাপক হওয়ায় এর সিদ্ধান্তটি কম ব্যাপক হয়। অবরোহ অনুমানে একটি সার্বিক যুক্তিবাক্য থেকে একটি বিশেষ যুক্তিবাক্য সিদ্ধান্ত হিসেবে নিঃসৃত হয়। যেমন- 'সকল ছাত্র হয় মেধাবী, রবিন হয় একজন ছাত্র। সুতরাং রবিন হয় মেধাবী। এখানে আশ্রয়বাক্যটি সকল ছাত্রকে নির্দেশ করে কিন্তু সিদ্ধান্তটি একটি মাত্র বিশেষ ছাত্রকে নির্দেশ করে। যা পরিমাণের দিক থেকে কম ব্যাপক"
        },
        {
          "label": "গ",
          "question": "",
          "explanation": "উদ্দীপকের দৃশ্যকল্প-১ এ আরোহ অনুমান প্রকাশ পেয়েছে। বিশেষ বিশেষ দৃষ্টান্ত বা ঘটনার পর্যবেক্ষণের মাধ্যমে বাস্তব অভিজ্ঞতার ভিত্তিতে একটি সার্বিক সংশ্লেষক যুক্তিবাক্য স্থাপনের প্রক্রিয়াকে আরোহ অনুমান বলে। আরোহ অনুমানে সিদ্ধান্তটি সবসময় আশ্রয়বাক্য থেকে বেশি ব্যাপক হয়। যেমন- রহিম হয় মরণশীল করিম হয় মরণশীল আবুল হয় মরণশীল অতএব, সকল মানুষ হয় মরণশীল। উপরের যুক্তিটিতে রিনা, বিনা ও শান্তা প্রমুখ মানুষের মৃত্যুর বাস্তব দৃষ্টান্ত পর্যবেক্ষণ করে সার্বিকভাবে সিদ্ধান্ত গ্রহণ করা হয়েছে যে, 'সকল মানুষ হয় মরণশীল। এটি আরোহ অনুমানের দৃষ্টান্ত। এর সিদ্ধান্তটি আশ্রয়বাক্যের তুলনায় বেশি ব্যাপক তেমনি উদ্দীপকের দৃশ্যকল্প-১ এ গোলাপ, জবা, বেলি ও রজনীগন্ধা ফুলের সুন্দর হওয়ার ঘটনাকে পর্যবেক্ষণ করে একটি সার্বিক সিদ্ধান্ত নেওয়া হয়েছে যে, সকল ফুল হয় সুন্দর। সিদ্ধান্তটি আশ্রয়বাক্যের তুলনায় অধিক ব্যাপক। তাই বলা যায়, এটি একটি আরোহ অনুমান।"
        },
        {
          "label": "ঘ",
          "question": "",
          "explanation": "উদ্দীপকে দৃশ্যকল্প-২ এ অবরোহ অনুমান এবং দৃশ্যকল্প-১ এ আরোহ অনুমান প্রকাশিত হয়েছে।নিচে উভয়ের মধ্যে ভিন্নতার কারণ বিশ্লেষণ করা হলো- যে অনুমান প্রক্রিয়ায় কয়েকটি বিশেষ দৃষ্টান্তের ওপর নির্ভর করে একটি সার্বিক সিদ্ধান্ত নিঃসৃত হয়, তাকে আরোহ অনুমান বলে। যেমন— ‘গোলাপ হয় সুন্দর, জবা হয় সুন্দর, বেলী হয় সুন্দর, রজনীগন্ধা হয় সুন্দর, সুতরাং সকল ফুল হয় সুন্দর।' অন্যদিকে, যে অনুমান প্রক্রিয়ায় সিদ্ধান্ত এক বা একাধিক আশ্রয়বাক্য থেকে অনিবার্যভাবে নিঃসৃত হয় এবং সিদ্ধান্তটি কখনোই আশ্রয়বাক্যের চেয়ে ব্যাপক হতে পারে না, তাকে অবরোহ অনুমান বলে। যেমন— 'সকল ছাত্র হয় মেধাবী, অরণ্য হয় একজন ছাত্র, সুতরাং অরণ্য হয় মেধাবী।' উদ্দীপকের প্রথম ও দ্বিতীয় দৃশ্যকল্পে যথাক্রমে আরোহ অনুমান ও অবরোহ অনুমান প্রকাশ পেয়েছে। আরোহ অনুমানের সিদ্ধান্ত সবসময় সার্বিক হয়। কিন্তু অবরোহ অনুমানের সিদ্ধান্ত বিশেষ বা সার্বিক উভয়ই হতে পারে। আরোহ অনুমানের সিদ্ধান্ত সব সময়ই বেশি ব্যাপক হয়। কিন্তু অবরোহ অনুমানের সিদ্ধান্ত কোনো সময়ই আশ্রয়বাক্য থেকে বেশি ব্যাপক হয় না । দৃশ্যকল্প-১ এ আরোহ অনুমানের সিদ্ধান্ত আশ্রয়বাক্য তিনটির তুলনায় বেশি ব্যাপক। উপরের আলোচনা শেষে বলা যায়, আরোহ ও অবরোহ অনুমান উভয়েই অনুমানের দুটি দিক হলেও তাদের মধ্যে যথেষ্ট পার্থক্য বিদ্যমান ।"
        }
      ]
    },
    {
      "number": "8",
      "uddipok": "দৃশ্যকল্প-১: কিছু প্রজাপতি হয় রঙিন সুতরাং কিছু রঙিন পতঙ্গ হয় প্রজাপতি । দৃশ্যকল্প-২: কিছু বই নয় পাঠ্যপুস্তক সুতরাং কিছু পাঠ্যপুস্তক নয় বই।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "আবর্তনের সিদ্ধান্তকে আবর্তিত বলা হয় ।"
        },
        {
          "label": "খ",
          "question": "",
          "explanation": "আবর্তনের নিয়ম অনুযায়ী A—যুক্তিবাক্যের সরল আবর্তন হয় না । এক্ষেত্রে আবর্তনের নিয়মের লঙ্ঘন হয়। যে আবর্তনে আবর্তনীয় ও আবর্তিতের পরিমাণ একই হয় তাকে সরল আবর্তন বলে। এই আবর্তনে যদি আশ্রয়বাক্য সার্বিক হয় তাহলে সিদ্ধান্তও সার্বিক হবে। A যুক্তিবাক্যের সরল আবর্তনে সমস্যা হলো আবর্তনীয়ের অব্যাপ্য বিধেয় পদ আবর্তিতের উদ্দেশ্য পদ হিসেবে ব্যবহৃত হলে ব্যাপ্য হয়। যা আবর্তনের নিয়ম বিরোধী। যেমন— A সকল মানুষ হয় জীব (আবর্তনীয়)। অতএব, A-সকল জীব হয় মানুষ। তাই A—যুক্তিবাক্যের সরল আবর্তন সম্ভব নয় ।"
        },
        {
          "label": "গ",
          "question": "",
          "explanation": "দৃশ্যকল্প-১ এ বিশেষ সদর্থক বা যুক্তিবাক্যের আবর্তন ঘটেছে।নিচে তা ব্যাখ্যা করা হলো- যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থকে স্বীকার করে তাকে বিশেষ সদর্থক যুক্তিবাক্য বলে। অর্থাৎ গুণের দিক থেকে সদর্থক এবং পরিমাণের দিক থেকে বিশেষ এ যুক্তিবাক্য সদর্থক বলে এর আবর্তিতকে অবশ্যই সদর্থক হতে হবে। পাশাপাশি এরূপ যুক্তিবাক্যে উদ্দেশ্য ও বিধেয় কোনোটাই ব্যাপ্য নয়। সুতরাং আবর্তিতে উভয়কেই অব্যাপ্য থাকতে হবে। দৃশ্যকল্প-১ এ বর্ণিত, কিছু প্রজাপতি হয় রঙিন। সুতরাং কিছু রঙিন পতঙ্গ হয় প্রজাপতি । উপরোক্ত দৃষ্টান্তে আবর্তনীয় যুক্তিবাক্যের উভয় পদই অব্যাপ্য। তাই বলা যায়, যুক্তিটি বিশেষ সদর্থক যুক্তিবাক্যে আবর্তন ঘটেছে।"
        },
        {
          "label": "ঘ",
          "question": "",
          "explanation": "আবর্তনের নিয়মের আলোকে বলা যায়, দৃশ্যকল্প-২ এ যুক্তিবাক্যের নিষেধমূলক আবর্তন করা হয়েছে।নিচে তা বিশ্লেষণ করা হলো- আবর্তনের নিয়ম অনুযায়ী O-যুক্তিবাক্যের আবর্তন করা যায় না। কিছু কিছু যুক্তিবিদ একটি বিশেষ পদ্ধতির মাধ্যমে O-যুক্তিবাক্যের আবর্তন করতে সচেষ্ট হন । যা নিষেধমূলোক আবর্তন নামে পরিচিত। যেমন- কিছু বই নয় পাঠ্যপুস্তক। সুতরাং কিছু পাঠ্যপুস্তক নয় বই । এটি নিষেধমূলক আবর্তন প্রক্রিয়া। আবর্তনের নিয়ম অনুযায়ী যুক্তিবাক্যের আবর্তন সম্ভব নয়। কারণ এখানে যুক্তিবাক্যটিতে আশ্রয়বাক্যের অব্যাপ্য পদ সিদ্ধান্তে ব্যাপ্য হয়েছে। তাই বলা যায়, যুক্তিবাক্যের আবর্তন নিয়মানুযায়ী সম্ভব নয়। তবে নিয়মের ব্যতিক্রম করে নিষেধমূলক আবর্তন করা যায়। যা উদ্দীপকের দৃষ্টান্তে লক্ষ করা যায়।"
        }
      ]
    },
    {
      "number": "9",
      "uddipok": "ঘটক রাজু ভাই প্রথমে প্রভার বাবা-মায়ের সাথে এবং পরে প্রীতমের বাবা- মায়ের সাথে কথা বলে প্রভা ও প্রীতমের বিয়ের ব্যবস্থা করলেন।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "সিদ্ধান্তের বিধেয়কে প্রধান পদ বলে।"
        },
        {
          "label": "খ",
          "question": "",
          "explanation": "সহানুমানের বৈধতার জন্য প্রতিটি পদ দু'বার ব্যবহৃত হয়। একটি সহানুমানের তিনটি পদ থাকে। যথা— প্রধান পদ, অপ্রধান পদ এবং মধ্যম পদ। প্রত্যেকটি পদ দুইবার করে ব্যবহৃত হয়। সিদ্ধান্তের বিধেয় পদকে বলে প্রধান পদ। সিদ্ধান্তের উদ্দেশ্য পদকে বলে অপ্রধান পদ এবং যে পদ উভয় আশ্রয়বাক্যে থাকে কিন্তু সিদ্ধান্তে থাকে না তাকে মধ্যম পদ বলে। এ তিনটি পদের মাধ্যমে সহানুমানের বৈধতা নির্ণয় করা হয়। কোনো একটি পদ না থাকলে সহানুমান বৈধ বলে বিবেচিত হয় না।"
        },
        {
          "label": "গ",
          "question": "",
          "explanation": "উদ্দীপকে প্রভার বাবা-মা ও প্রীতমের বাবা-মা দ্বারা যথাক্রমে সহানুমানের প্রধান ও অপ্রধান পদকে নির্দেশ করা হয়েছে।নিচে তা ব্যাখ্যা করা হলো- আমরা জানি, সহানুমানে সর্বমোট তিনটি পদ থাকে। যথা— প্রধান, অপ্রধান ও মধ্যপদ। সহানুমানে সিদ্ধান্তের বিধেয় পদকে বলে প্রধান পদ এবং সিদ্ধান্তের উদ্দেশ্য পদকে বলে অপ্রধান পদ। আর যে পদটি উভয় আশ্রয়বাক্যে থাকে কিন্তু সিদ্ধান্তে থাকে না তাকে মধ্যপদ বলে। যেমন— সকল মানুষ হয় মরণশীল,সকল বিজ্ঞানী হয় মানুষ। অতএব, সকল বিজ্ঞানী হয় মরণশীল । এখানে মরণশীল পদটি হলো প্রধান পদ, বিজ্ঞানী পদটি হলো অপ্রধান পদ। তেমনি উদ্দীপকে বলা হয়েছে, প্রভার বাবা-মা সিদ্ধান্তের বিধেয় বা প্রধান পদ হিসেবে ব্যবহৃত হয়েছে এবং প্রীতমের বাবা-মা সিদ্ধান্তের উদ্দেশ্য বা অপ্রধান পদ হিসেবে উল্লেখিত হয়েছে। তাই বলা যায়, প্রভার বাবা-মা ও প্রীতমের বাবা-মা দ্বারা যথাক্রমে সহানুমানের প্রধান ও অপ্রধান পদকে নির্দেশ করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকের ঘটক রাজু ভাইয়ের ভূমিকা সহানুমানের মধ্যপদকে নির্দেশ করে।নিচে তা বিশ্লেষণ করা হলো- নিরপেক্ষ সহানুমানের যে পদ উভয় আশ্রয়বাক্যে বর্তমান থাকে কিন্তু সিদ্ধান্তে থাকে না, তাকে মধ্যপদ বলে। সহানুমানের দুটি আশ্রয়বাক্য মধ্যপদের মাধ্যমে পরষ্পর সম্পর্কযুক্ত হয়। প্রাথমিক অবস্থায় প্রধান আশ্রয়বাক্য ও অপ্রধান আশ্রয়বাক্যের মধ্যে কোনো সম্বন্ধ থাকে না । অর্থাৎ, একে অপরের সাথে পুরোপুরি সম্পর্কহীন অবস্থায় থাকে। পরবর্তীতে প্রধান আশ্রয়বাক্যে প্রধান পদের সাথে মধ্যপদের সম্বন্ধ স্থাপিত হয়। এর ফলে প্রধান ও অপ্রধান আশ্রয়বাক্য দুটোর মধ্যে অবিচ্ছেদ্য সম্পর্ক প্রতিষ্ঠিত হয় । যার ভিত্তিতে সহানুমানের আশ্রয়বাক্যদ্বয় থেকে সিদ্ধান্ত অনুমিত হয়। উদ্দীপকে ঘটক রাজু প্রথমে প্রভার বাবা-মায়ের সাথে এবং পরে প্রীতমের বাবা-মায়ের সাথে কথা বলে প্রভা ও প্রীতমের বিয়ের ব্যবস্থা করেন। যা সহানুমানের মধ্যপদের ভূমিকাকে নির্দেশ করে।"
        }
      ]
    },
    {
      "number": "10",
      "uddipok": "আসলাম বললো, আমরা সাধারণত বই, পত্রিকা, ম্যাগাজিন, শিক্ষক ও সামাজিক যোগাযোগের মাধ্যমে জ্ঞান অর্জন করি। কিন্তু সালমা বললো, শ্রেণিকক্ষ হলো ফলপ্রসূ জ্ঞান অর্জনের মাধ্যম। কেননা শ্রেণিকক্ষে ছাত্র, শিক্ষক, টেবিল, চেয়ার, বোর্ডসহ সবকিছুর সমন্বয়ে জ্ঞান অর্জিত হয় ।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "আরোহের ভিত্তি দুই প্রকার ।"
        },
        {
          "label": "খ",
          "question": "",
          "explanation": "দূরবর্তী কোন ঘটনার মধ্যে কারণের মূল বৈশিষ্ট্য অনুপস্থিত থাকে। ফলে দূরবর্তী ঘটনাকে কার্যের কারণ বলা যায় না । কারণ হলো কার্যের অব্যবহিত পূর্ববর্তী ঘটনা। কিন্তু অনেক সময় আমরা কোন দূরবর্তী শর্তকে কারণ বলে গ্রহণ করি এর ফলে অনুপপত্তি ঘটে। বস্তুত কারণ হলো পূর্ববর্তী ঘটনা আর কার্য হলো পরবর্তী ঘটনা। কোনো কার্য সংঘটিত হওয়ার পূর্বে অনেকগুলো শর্ত থাকতে পারে, কিন্তু কার্য সংঘটিত হওয়ার পূর্বের অব্যবহিত ঘটনাই হবে কারণ। তাই দূরবর্তী 'কোনো ঘটনা কার্যের শর্ত হতে পারে না।"
        },
        {
          "label": "গ",
          "question": "",
          "explanation": "শ্রেণিকক্ষে জ্ঞান অর্জনের বিষয়টি কারণের বহুকারণ সমন্বয়বাদকে নির্দেশ করেছে।নিচে তা ব্যাখ্যা করা হলো- কার্যকারণ নিয়ম অনুযায়ী প্রত্যেক কার্যেরই কারণ আছে। বিনা কারণে কোনো কার্য ঘটেনা। স্বাভাবিকভাবে আমরা ধরে নেই যে, প্রত্যেক কার্যের একটি কারণ আছে। কিন্তু কোনো কোনো কার্যসম্পাদনের জন্য একাধিক কারণের প্রয়োজন হয়। এভাবে যখন বিভিন্ন কারণ একত্রে কাজ করার ফলে কোনো কার্য উৎপন্ন হয় তখন ঐ কারণগুলোকে একত্রে বহুকারণ সমন্বয় বলে। অর্থাৎ বহুকারণ সমন্বয় হলো কতগুলো কারণের সমষ্টি। উদ্দীপকে বলা হয়েছে, সালমা বললো, শ্রেণিকক্ষ হলো ফলপ্রসূ জ্ঞান অর্জনের মাধ্যম। কেননা শ্রেণিকক্ষে ছাত্র, শিক্ষক, টেবিল, চেয়ার, বোর্ডসহ সবকিছুর সমন্বয়ে জ্ঞান অর্জিত হয়। অর্থাৎ জ্ঞান অর্জনের কার্যটি সম্পাদন করতে উল্লেখিত প্রতিটি কারণেরই সমন্বয় সাধন করতে হবে। তাই বলা যায়, শ্রেণিকক্ষে জ্ঞান অর্জনের বিষয়টি কারণের বহুকারণ সমন্বয়বাদকে নির্দেশ করে ।"
        },
        {
          "label": "ঘ",
          "question": "",
          "explanation": "কার্যকারণের আলোকে আসলামের বক্তব্য বহুকারণবাদকে নির্দেশ করে।বিশ্লেষণ করা হলো- বহুকারণবাদ অনুসারে একই কার্য বিভিন্ন সময়ে বিভিন্ন কারণের দ্বারা উৎপন্ন হতে পারে। একই কার্য যে সবসময় একই কারণ দ্বারা সংঘটিত হবে এমন কোনো কথা নেই। বহুকারণবাদের প্রবক্তা যুক্তিবিদ মিল বলেন, “এটা সত্য নয় যে, একটা কার্য অবশ্যই একটা কারণ বা শর্তের সমষ্টির সাথে সংযুক্ত থাকবে। এটাও সত্য নয় যে, প্রতিটা কার্য একইভাবে উৎপন্ন হবে। একই কার্য ‘আলোক´ বিভিন্ন সময়ে সূর্যকিরণ, চন্দ্রকিরণ, মোমবাতি, হারিকেন, বিজলি বাতি, গ্যাস বাতি ইত্যাদি বিভিন্ন কারণ থেকে উৎপন্ন হতে পারে। উদ্দীপকের আসলামের মতে, আমরা সাধারণত বই, পত্রিকা, ম্যাগাজিন, শিক্ষক ও সামাজিক যোগাযোগ মাধ্যমের সাহায্যে জ্ঞান অর্জন করে থাকি। যা কোনো কার্য সংঘটনের একাধিক কারণ বা বহুকারণবাদকে নির্দেশ করে ।"
        }
      ]
    },
    {
      "number": "11",
      "uddipok": "কিছু দুর্যোগ হয় মানবসৃষ্ট কিছু দুর্যোগ নয় অ-মানবসৃষ্ট",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "প্রতিবর্তনের সিদ্ধান্তকে প্রতিবর্তিত বলে।"
        },
        {
          "label": "খ",
          "question": "",
          "explanation": "অমাধ্যম অনুমানে আশ্রয়বাক্য ও সিদ্ধান্ত একই হওয়ায় এর মধ্যে কোন নতুনত্ব নেই । যে অবরোহ অনুমানে একটিমাত্র আশ্রয়বাক্য থেকে সিদ্ধান্ত অনুমিত হয় তাকে অমাধ্যম অনুমান বলে। যেমন- কোনো মানুষ নয় অমর অতএব, কোনো অমর প্রাণী নয় মানুষ। এখানে একটি আশ্রয়বাক্য থেকে সিদ্ধান্ত অনুমিত হয়েছে। আশ্রয়বাক্যের কথাই সিদ্ধান্তে পূণর্ব্যক্ত হয়েছে। তাই এরূপ সিদ্ধান্তে কোনো নতুনত্ব নেই।"
        },
        {
          "label": "গ",
          "question": "",
          "explanation": "উদ্দীপকে অমাধ্যম অনুমানের বিশেষ প্রকার হিসেবে পরিচিত প্রতিবর্তনকে নির্দেশ করেছে। যে অমাধ্যম অনুমানে আশ্রয়বাক্যের অর্থ অপরিবর্তিত রেখে কেবলমাত্র গুণের পরিবর্তন করে এবং বিধেয়ের বিরুদ্ধ পদকে সিদ্ধান্তের বিধেয় হিসেবে ব্যবহার করে সিদ্ধান্ত অনুমিত হয় তাকে প্রতিবর্তন বলে। যেমন- কিছু দুর্যোগ হয় মানব সৃষ্ট। সুতরাং কিছু দুর্যোগ নয় অ-মানব সৃষ্ট। উপর্যুক্ত অনুমানে 'কিছু দুর্যোগ' উভয় বাক্যে একই রয়েছে। মানব সৃষ্ট পদটি সিদ্ধান্তে এসে অমানব সৃষ্ট' হয়েছে। যা বিরুদ্ধ পদ হিসেবে পরিচিত। এখানে আশ্রয়বাক্যের অর্থ অপরিবর্তিত রয়েছে, কিন্তু গুণের পরিবর্তন হয়েছে। আশ্রয়বাক্যের বিধেয় পদের বিরুদ্ধ পদ সিদ্ধান্তের বিধেয় হিসেবে ব্যবহৃত হয়েছে। তাই এটি প্রতিবর্তনের একটি দৃষ্টান্ত।"
        },
        {
          "label": "ঘ",
          "question": "",
          "explanation": "উদ্দীপকে প্রতিফলিত অমাধ্যম অনুমানটি প্রতিবর্তনের নিয়মানুযায়ী যথার্থ।নিচে বিশ্লেষণ করা হলো- প্রতিবর্তন অমাধ্যম অনুমানের গুরুত্বপূর্ণ প্রকারভেদের একটি। প্রতিবর্তনের নিয়মাবলি হল ১. আশ্রয়বাক্যের উদ্দেশ্য সিদ্ধান্তের উদ্দেশ্য হবে। ২. আশ্রয়বাক্যের বিধেয়ের বিরুদ্ধ পদ সিদ্ধান্তে বিধেয় হবে। ৩. আশ্রয়বাক্য ও সিদ্ধান্তের মধ্যে গুণ ভিন্ন হবে। ৪. আশ্রয়বাক্য ও সিদ্ধান্তের পরিমাণ একই হবে। যেমন— কিছু দুর্যোগ হয় মানব সৃষ্ট । সুতরাং কিছু দুর্যোগ নয় অমানব সৃষ্ট ।এখানে উদ্দেশ্য কিছু দুর্যোগ উভয় বাক্যে অভিন্ন এবং উদ্দেশ্যের বিধেয় পদ সিদ্ধান্তে এসে বিরুদ্ধ পদ হয়েছে (অ-মানব সৃষ্ট)। উভয় আশ্রয়বাক্য বিশেষ এবং তাদের মধ্যে গুণের ভিন্নতা রয়েছে। অর্থাৎ একটি বিশেষ সদর্থক যুক্তিবাক্য এবং অন্যটি বিশেষ নঞর্থক যুক্তিবাক্য । আলোচনা শেষে বলা যায়, উদ্দীপকের উল্লেখিত অনুমানটিতে প্রতিবর্তনের সব নিয়ম অনুসরণ করা হয়েছে। যা অনুমানটিকে বৈধতা প্রদান করেছে।"
        }
      ]
    }
  ]
}