{
  "title": "ক্যান্টনমেন্ট কলেজ, রংপুর ২০২৫",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "কলেজ লাইব্রেরিতে বসে তিন বন্ধু বই পড়ছিল। তাদের যুক্তিবিদ্যার উৎপত্তি ও ক্রমবিকাশ সম্পর্কে জানার খুবই আগ্রহ ছিল। দলবদ্ধভাবে পড়া শেষে রিফাত বলল, যুক্তিবিদ্যার উৎপত্তির ক্ষেত্রে অ্যারিস্টটলের ভূমিকা খুবই গুরুত্বপূর্ণ। সাথে সাথে জেসমিন বলে উঠল, আই. এম. কপিও কিন্তু কম গুরুত্বপূর্ণ ভূমিকা রাখেননি। এসব শুনে মাহিমা বলল, জে. এস. মিল, আই. এম. কপি ও অ্যারিস্টটল সবাই অবদান রাখেন যুক্তিবিদ্যায়।",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "Logike শব্দটি Logos শব্দের বিশেষণ।"
        },
        {
          "label": "খ",
          "question": "",
          "explanation": "গ্রিক দার্শনিক-অ্যারিস্টটলকে যুক্তিবিদ্যার জনক বলা হয়। কারণ মানুষের চিন্তা ও তার প্রকাশকে বিশ্লেষণ করে সুশৃঙ্খলভাবে তার প্রকার নির্ধারণ ইউরোপীয় দর্শনের ক্ষেত্রে অ্যারিস্টটলই সর্বপ্রথম করেন। যুক্তির মৌলিক বিধানগুলো তিনিই প্রথম লিপিবদ্ধ করেন। এ বিধানগুলো প্রায় অপরিবর্তিতভাবে আজও যুক্তিবিদ্যায় গৃহীত হচ্ছে। তাছাড়া যুক্তি নিয়ে আলাদা একটি পঠন-পাঠন বা বিদ্যার সূচনা হয় অ্যারিস্টটলের মাধ্যমে তাই অ্যারিস্টটলকে যুক্তিবিদ্যার জনক বলা হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জেসমিনের বক্তব্যের সাথে আমি একমত। কারণ যুক্তিবিদ্যার উৎপত্তি ও ক্রমবিকাশের ক্ষেত্রে আই. এম. কপির ভূমিকা অত্যন্ত গুরুত্বপূর্ণ। আধুনিক যুক্তিবিদ আই. এম. কপি তাঁর 'Indroduction to Logic' গ্রন্থে যুক্তিবিদ্যা সম্পর্কিত ধারণা ব্যক্ত করেছেন। তিনি মূলত একজন প্রতীকী যুক্তিবিদ। তিনিই যুক্তিবিদ্যার প্রতীকের ব্যবহার নিশ্চিত করেছেন। তিনিই যুক্তিবিদ্যাকে আকারগত বিজ্ঞান হিসেবে প্রতিষ্ঠিত করেছেন। এজন্যই যুক্তিবিদ্যা ও গণিতের মধ্যে মিল পরিলক্ষিত হয়। তিনি প্রতীক ব্যবহারের মাধ্যমে যুক্তিপদ্ধতির আকারকে সুস্পষ্ট করার অবিরাম প্রচেষ্টা চালিয়েছেন। যার ফলে যৌগিক বাক্যের সত্যমূলা এবং যুক্তির বৈধতা অবৈধতা নিরূপণ করা যায়। প্রতিটি যুক্তির আকার নির্ধারণ ও নীতিমালা প্রয়োগের ক্ষেত্রে প্রতীক একটি যথাযোগ্য প্রক্রিয়া। তাই তিনি মুক্তিবিদ্যাকে বৈধ ও অবৈধ যুক্তির পার্থক্যকরণের বিদ্যা হিসেবেও সংজ্ঞায়িত করেছেন। তাছাড়া তিনি যুক্তিবিদ্যাকে যুক্তিবিন্যাসের বিজ্ঞন হিসেবে সংজ্ঞায়িত করেছেন। তার মতে, যুক্তিবিন্যাস হলো সেই বিশেষ ধরনের চিন্তন যাকে অনুমান হিসেবে অভিহিত করা হয়। তাই যুক্তিবিদ্যা একটি যুক্তিসংক্রান্ত বিজ্ঞান, যা যুক্তিবিদ্যার ক্রমবিকাশকে রক্ষিত করে। সুতরাং যুক্তিবিদ্যার এ ক্রমবিকাশে আই.এম.কপি অত্যন্ত গুরুত্বপূর্ণ ভূমিকা পালন করেন। তাই উদ্দীপকের জেসমিনের বস্তুব্যের সাথে আমি একমত পোষণ করছি।"
        },
        {
          "label": "ঘ",
          "question": "",
          "explanation": "উদ্দীপকের মাহিমার বক্তব্যে যুক্তিবিদ্যায় জে, এস, মিল, আই, এম. কপি ও অ্যারিস্টটলের অবদানের ওপর গুরুত্বারোপ করা হয়েছে। নিচে তার বক্তব্যটি বিশ্লেষণ করা হলো- যুক্তিবিদ্যায় যাদের অবদান অত্যন্ত গুরুত্বপূর্ণ তাদের মধ্যে জে, এস, মিল অন্যতম। 'তিনি যুক্তিবিদ্যায় আরোহ পদ্ধতির ওপর গুরুত্বারোপ করেন। তার মতে, জ্ঞানচর্চার সঠিক পদ্ধতি হলো আরোহ পদ্ধতি। বিশেষ অভিজ্ঞতা থেকে প্রাপ্ত উপাদানের ওপর ভিত্তি করে সার্বিক নিয়মে উপনীত হওয়াই হচ্ছে আরোহ পদ্ধতি। অর্থাৎ জ্ঞাত সত্য থেকে অজ্ঞাত সত্যে উপনীত হওয়ার জন্য প্রয়োজনীয় মননক্রিয়া ও মননক্রিয়া সহায়ক মানসিক প্রক্রিয়াসমূহ সম্পর্কে আলোচনা করে যুক্তিবিদ্যা। তাই যুক্তিবিদ্যা একই সাথে সার্থক বিজ্ঞান ও সুসংহত কলাবিদ্যা। এটি একটি আদর্শমূলক তাত্ত্বিক ও ব্যবহারিক বিজ্ঞান। আই.এম.কপি মূলত একজন প্রতীকী যুক্তিবিদ তাকে প্রতীকী যুক্তিবিদ্যার জনক বলা হয়। তিনিই যুক্তিবিদ্যায় প্রতীকের ব্যবহার নিশ্চিত করেছেন। তিনি মনেপ্রাণে বিশ্বাস করেন, যুক্তিবিদ্যার প্রতীক ব্যবহার করে খুব সহজেই যৌগিক বাক্যের সত্যমূল্য এবং মুক্তির বৈধতা ও অবৈধতা নিরূপণ করা যায়। প্রতিটি যুক্তির আবার নির্ধারণ ও নীতিমালা প্রয়োগের ক্ষেত্র প্রতীক একটি যথাযোগ্য প্রক্রিয়া। তিনি যুক্তিবিদ্যাকে যুক্তিবিন্যাসের বিজ্ঞান হিসেবেও সংজ্ঞায়িত করেছেন। তার মতে, যুক্তিবিন্যাস হলো সেই বিশেষ ধরনের চিন্তন যাকে অনুমান হিসেবে অভিহিত করা হয়। অপরদিকে চিন্তাকে কেন্দ্র করে জ্ঞানচর্চার সকল শাখা পরিচালিত হয় তাই চিন্তাকে গঠনমূলক হওয়া 'আবশ্যক। এই গঠনমূলক চিন্তাপদ্ধতির মাধ্যমে বিজ্ঞানের একটি স্বতন্ত্র বিষয় হিসেবে যুক্তিবিদ্যাকে প্রতিষ্ঠিত করেন আঅ্যারিস্টটল। যার জন্য তিনি যুক্তিবিদ্যার জনক হিসেবে খ্যাতি লাভ করেন। তিনি 'সবকিছু এবং কোনো কিছু নয়' সূত্রটি দ্বারা যুক্তিবিদ্যার বাস্তবভিত্তিক আকারগত দিককে প্রকাশিত করেছেন। আবার যুক্তিবিদ্যায় প্রতীক ব্যবহারে তিনি গুরুত্বপূর্ণ অবদান রেখেছেন। সুতরাং আলোচনার পরিপ্রেক্ষিতে বলা যায়, যুক্তিবিদ্যার উৎপত্তি ও ক্রমবিকাশে জে.এস, মিল, আই, এম, কপি এবং অ্যারিস্টটলের অবদান অনস্বীকার্য।"
        }
      ]
    },
    {
      "number": "2",
      "uddipok": "যুক্তিবিদ্যা ক্লাস শেষে মনির বলল, আজকের ক্লাস শেষে যা বুঝলাম তা হলো যুক্তিবিদ্যা একটি আদর্শের প্রেক্ষিতে তার অন্তর্ভুক্ত কোনো বিষয় নিয়ে আলোচনা করে। রিফাত সাথে সাথে বলে উঠল, যুক্তিবিদ্যা শুধু আদর্শ নিয়ে আলোচনা করেই ক্ষান্ত হয় না, তার ব্যবহারিক দিক নিয়েও আলোচনা করে। তাদের কথার একপর্যায়ে সুমন বলল, যুক্তিবিদ্যা নিয়মকানুন প্রণয়ন করে ও তা বাস্তবে প্রয়োগ করে। তার এ কথায় সবাই একমত হলো।",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "অবৈধ ন্যায় বা যুক্তি থেকে বৈধ ন্যায় বা যুক্তিকে পৃথক করার পদ্ধতি ও নীতিসমূহের একটি বিশিষ্ট বিদ্যা হলো যুক্তিবিদ্যা।"
        },
        {
          "label": "খ",
          "question": "",
          "explanation": "যে বিজ্ঞান আদর্শ বা মানদণ্ডের ভিত্তিতে নিজস্ব বিষয়বস্তু মূল্যায়ন করে তাকে আদর্শনিষ্ঠ বিজ্ঞান বলে। যুক্তিবিদ্যা আদর্শের ভিত্তিতে নিজস্ব বিষয়বস্তুর মূল্যায়ন করে। যুক্তিবিদ্যার এই আদর্শ হলো সত্যের আদর্শ। সত্যের আদর্শের ভিত্তিতে যুক্তিবিদ্যা বৈধ যুক্তিপদ্ধতির নিয়মাবলি আবিষ্কার করে এবং এই নিয়মাবলির আলোকে সেগুলোর মূল্য নিরূপণ করে। তাই যুক্তিবিদ্যাকে আদর্শমূলক বিজ্ঞান বলা হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত রিফাতের কথার সাথে আমি একমত। কারণ রিফাত যুক্তিবিদ্যাকে আদর্শনিষ্ঠ এবং ব্যবহারিক বিজ্ঞান হিসেবে অভিহিত করেছে। যুক্তিবিদ্যা যুক্তিসংক্রান্ত বিজ্ঞান, অবৈধ যুক্তি থেকে বৈধ যুক্তিকে পৃথক করার পদ্ধতি ও নীতিসমূহের একটি বিশিষ্ট বিদ্যা 'হলো যুক্তিবিদ্যা। এ বিদ্যা আদর্শের ভিত্তিতে নিজস্ব বিষয়বস্তুর মূল্যায়ন করে। যুক্তিবিদ্যার এ আদর্শ হলো সত্যের আদর্শ। এই সত্যের আদর্শের আলোকে যুক্তিবিদ্যা বৈধ যুক্তিপদ্ধতির নিয়মাবলি আবিষ্কার করে এবং এ নিয়মাবলির মাধ্যমে সেগুলোর মূল্য নিরূপণ করে। এই বিদ্যা আমাদের ব্যবহারিক জীবনে ভুল যুক্তি প্রয়োগরোধে সহায়তা করে। যুক্তিবিদ্যার আন আমাদের সবকিছু যুক্তির আলোকে দেখার মানসিকতা তৈরি করে। আর মানুষ যখন সবকিছু যুক্তির আলোকে দেখার চেষ্টা করে তখন তার মধ্যে যৌক্তিক মানসিকতা তৈরি হয়। আর যৌন্ত্রিক মানসিকতা মানুষকে উন্নত করে এবং অহেতুক ভাবাবেগ থেকে রক্ষা করে। যুক্তিবিদ্যার প্রকৃতি পর্যালোচনা করলে দেখা যায়, বিজ্ঞানের মতো যুক্তিবিদ্যার সুনির্দিষ্ট বিষয়গত নিয়মনীতি রয়েছে সেগুলোর মাধ্যমে যুক্তির বৈধতা, অবৈধতা যাচাই করে তা বাস্তবে বাবহার উপযোগী করে গড়ে তুলে। তাই উদ্দীপকের রিফাতের বক্তব্যের সাথে আমি একমত পোষণ করছি। সুতরাং আলোচনার প্রেক্ষিতে বলা যায়, উদ্দীপকের রিফাত যুক্তিবিদ্যাকে আদর্শনিষ্ঠ ও ব্যবহারিক বিজ্ঞান হিসেবে আখ্যায়িত করা যথার্থ হয়েছে।"
        },
        {
          "label": "ঘ",
          "question": "",
          "explanation": "উদ্দীপকের সুমনের বক্তব্যে যুক্তিবিদ্যায় বিজ্ঞান ও কলাবিদ্যার উভয়দিক প্রতিফলিত হয়েছে। বিজ্ঞান হলো কোনো সাধারণ নিয়মের ভিত্তিতে প্রকৃতির কোনো একটি বিশেষ বিষয়ের সুশৃঙ্খল নির্দিষ্ট রূপ। বস্তুগত বা আকারগতভাবে গবেষণাযোগ্য কোনো সুনির্দিষ্ট বিষয়বস্তু সম্পর্কে সুশৃঙ্খল ও সুসংবদ্ধ জ্ঞানার্জনকে বিজ্ঞান বলে। বিজ্ঞানের কোনো বিশেষ বা সুনির্দিষ্ট বিষয়বস্তু থাকে। বিজ্ঞানের বিষয়বস্তু বস্তুনিষ্ঠ হয় অথবা আকারগতভাবে গবেষণা করা যায়। এছাড়া বিজ্ঞানের আলোচনার পদ্ধতি সুশৃঙ্খল হয়। কলাবিদ্যা এমন একটি বিষয় যা জ্ঞানকে সঠিকভাবে ব্যবহার বা প্রয়োগ করার রীতিনীতি শিক্ষা দেয়। কলাবিদ্যাকে কেউ কেউ দক্ষতা, পারদর্শিতা অর্থে গ্রহণ করেন। এক্ষেত্রে কলা কোনোকিছু করার দক্ষতা বা ক্ষমতাকেই নির্দেশ করা হয়। আবার কলাবিদ্যাকে কেউ কেউ কোনো বিশেষ আনকে বাস্তবে প্রয়োগ করার কলাকৌশল হিসেবে গ্রহণ করে থাকেন। কোনো একজন শিল্পী যখন কোনো একটি মূর্তি তৈরি করেন তখন তিনি মাটির নিজস্ব সভাকে পরিবর্তিত করে নিজের মতো করে তৈরি করেন। তাই কোনো বাস্তব প্রয়োগ করার কলাকৌশলই হলো কলা। পরিশেষে বলা যায়, বিজ্ঞানের নিজস্ব কিছু নিয়ম ও পদ্ধতি আছে। আবার কলাবিদ্যারও নিজস্ব কিছু বৈশিষ্ট্য আছে।"
        }
      ]
    },
    {
      "number": "3",
      "uddipok": "",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "কোনো একটি পদ ওই পদের কতটুকু ব্যক্ত্যর্থকে প্রকাশ করল বা কতটুকু ব্যস্তার্থের ভিত্তিতে প্রকাশ হলো তার পরিমাণকেই পদের ব্যাপ্যতা বলা হয়।"
        },
        {
          "label": "খ",
          "question": "",
          "explanation": "পদের ব্যাপ্যতার নিয়ম চারটি। যথা- * সার্বিক যুক্তিবাক্যের উদ্দেশ্যপদ ব্যাপ্য। * বিশেষ যুক্তিবাক্যের উদ্দেশ্যপদ অব্যাপ্য। * নঞর্থক যুক্তিবাক্যের বিধেয় পদ ব্যাপ্য। * সদর্থক যুক্তিবাক্যের বিধেয় পদ অব্যাপ্য।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের চিত্র-১ পদের জাত্যর্থতা অনুসারে সার্বিক সদর্থক যুক্তিবাক্যকে নির্দেশ করে। নিচে তা ব্যাখ্যা করা হলো- যুক্তিবাক্যকে গুণ ও পরিমাণের যৌথ নীতি অনুযায়ী চার ভাগে ভাগ করা যায়, যার মধ্যে একটি হলো সার্বিক সদর্থক যুক্তিবাক্য। এই প্রকার যুক্তিবাক্য পরিমাণের দিক থেকে সার্বিক এবং গুণের দিক থেকে সদর্থক। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে স্বীকার করে তাকে সার্বিক সদর্থক যুক্তিবাক্য বলে। পদের ব্যাপ্যতার নিয়ম অনুযায়ী সার্বিক যুক্তিবাক্যের উদ্দেশ্য পদ ব্যাপ্য। আর নঞর্থক যুক্তিবাক্যের বিধেয় পদ ব্যাপ্য। তাই পদের ব্যাপ্যতার নিয়ম অনুযায়ী সার্বিক সদর্থক যুক্তিবাক্যের কেবল উদ্দেশ্য পদ ব্যাপ্য। তেমনি উদ্দীপকের চিত্র-১ এ পদের যে ব্যাপ্যতা দেখানো হয়েছে।সেখানে কেবল উদ্দেশ্য পদ ব্যাপ্য দেখানো হয়েছে। আর সার্বিক সদর্থক যুক্তিবাক্যের উদ্দেশ্য পদ ব্যাপ্য। তাই বলা যায় যে উদ্দীপকের চিত্র-১ পদের ব্যাপতা অনুসারে সার্বিক সদর্থক যুক্তিবাক্য নির্দেশ করে।"
        },
        {
          "label": "ঘ",
          "question": "",
          "explanation": "নিম্নের অনুরূপ: পদের ব্যাপ্যতার দিক থেকে চিত্র-২-এর মাধ্যমে সার্বিক নঞর্থক  যুক্তিবাক্য এবং চিত্র-৩-এর মাধ্যমে বিশেষ সদর্থক যুক্তিবাক্য নির্দেশিত হয়েছে।নিচে এদের মধ্যকার পার্থক্য নির্ণয় করা হলো- যুক্তিবাক্যকে গুণ ও পরিমাণ অনুসারে যে চার ভাগে ভাগ করা যায় তার মধ্যে একটি হলো সার্বিক নঞর্থক যুক্তিবাক্য। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে অস্বীকার করে তাকে সার্বিক নঞর্থক যুক্তিবাক্য বলে। পদের ব্যাপ্যতার নিয়ম অনুযায়ী সার্বিক যুক্তিবাক্যের উদ্দেশ্য পদ ব্যাপ্য। আর নঞর্থক যুক্তিবাক্যের বিধেয় পদ ব্যাপ্য। তাই পদের ব্যাপ্যতার দিক থেকে সার্বিক যুক্তিবাক্যের উদ্দেশ্য ও বিধেয় উভয় পদ ব্যাপ্য। তেমনি উদ্দীপকের চিত্র-২ এ পদের ব্যাপ্যতার যে রূপ উপস্থাপন করা হয়েছে সেখানে উদ্দেশ্য ও বিধেয় উভয় পদ ব্যাপ্য দেখানো হয়েছে। তাই চিত্র-২ এর মাধ্যমে সার্বিক নঞর্থক যুক্তিবাক্য নির্দেশিত হয়েছে। অপরদিকে, যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থকে স্বীকার করে তাকে বিশেষ সদর্থক যুক্তিবাক্য বলে। পদের ব্যাপ্যতার নিয়ম অনুযায়ী বিশেষ হওয়ায় যুক্তিবাক্যের উদ্দেশ্য পদ ব্যাপ্য নয়। আর সদর্থক হওয়ায় যুক্তিবাক্যের বিধেয় পদ ব্যাপ্য নয়। তাই পদের ব্যাপ্যতার নিয়ম অনুযায়ী  যুক্তিবাক্যের কোনো পদই ব্যাপ্য নয়। উদ্দীপকের চিত্র- ৩ এ পদের ব্যাপ্যতার যে রূপ দেখানো হয়েছে, সেখানে কোনো পদই ব্যাপ্য দেখানো হয়নি।"
        }
      ]
    },
    {
      "number": "4",
      "uddipok": "দৃশ্যকল্প-১: মানুষ, কলম, গরু, সাদা দৃশ্যকল্প-২: যদি, তাহলে, খুব, টি",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "দুটি পদের মধ্যে স্বীকৃত বা অস্বীকৃতিজ্ঞাপক লিখিত বা মৌখিক বিবৃতিকে যুক্তিবাক্য বলে।"
        },
        {
          "label": "খ",
          "question": "",
          "explanation": "যুক্তিবিদ্যায় সকল শব্দ পদ হতে পারে না। কেননা সকল শব্দের একটি অংশই পদ হিসেবে ব্যবহৃত হওয়ার যোগ্য। প্রতিটি পদই একটি শব্দ বা শব্দসমষ্টি। কিন্তু প্রতিটি শব্দ পদ নয়। শব্দকে পদ হতে হলে অবশ্যই তাকে যুক্তিবাকোর উদ্দেশ্য বা বিধেয়রূপে ব্যবহৃত হওয়ার যোগ্য হতে হবে। একটি যুক্তিবাক্যে দুটি পদ থাকে কিন্তু অনেকগুলো শব্দ থাকে। এর মধ্যে যুক্তিবাকোর উদ্দেশ্য বা বিধেয় হিসেবে ব্যবহৃত হওয়ার যোগ্যতাসম্পন্ন শব্দকে পদ বলে। আর যে শব্দ যুক্তিবাক্যের উদ্দেশ্যে বা বিধেয় হিসেবে ব্যবহূত হতে পারে না, সেগুলো পদ নয়। তাই সকল শব্দ পদ হতে পারে না।"
        },
        {
          "label": "গ",
          "question": "",
          "explanation": "উদ্দীপকের দৃশ্যকল্প-১ এ প্রদত্ত শব্দগুলো হলো পদযোগ্য শব্দ এবং দৃশ্যকল্প-২ এ প্রদত্ত শব্দগুলো হলো সহপদযোগ্য শব্দ। যেসব শব্দ অন্য শব্দের সাহায্য ছাড়াই কোনো যুক্তিবাক্যের উদ্দেশ্য বা বিধেয়রূপে ব্যবহূত হতে পারে তাকে পদযোগ্য শব্দ বলে। এ শব্দগুলো স্বাধীনভাবে যুক্তিবাক্যে পদ হিসেবে ব্যবহূত হতে পারে। যেমন- মানুষ, কলম, গরু, সাদা। উদ্দীপকে উল্লিখিত এ শব্দগুলো যে কোনো যুক্তিবাক্যের উদ্দেশ্য ও বিধেয়রূপে ব্যবহৃত হতে পারে। অন্য কোনো শব্দের সাহায্য ছাড়াই এরা যুক্তিবাক্যের উদ্দেশ্য ও বিধেয়। হিসেবে ব্যবহূত হতে পারে বলে এরা পদযোগ্য শব্দ। অন্যদিকে যে শব্দ স্বাধীনভাবে কোনো যুক্তিবাক্যের উদ্দেশ্য বা বিধেয় হিসেবে ব্যবহূত হতে পারে না তবে অন্য কোনো শব্দের সাথে মিলিত হয়ে উদ্দেশ্য বা বিধেয়রূপে ব্যবহৃত হতে পারে তাকে সহপদযোগ্য শব্দ বলে। এ শব্দগুলো সরাসরি কোনো বাক্যে ব্যবর্ভূত হয় না। অন্য কোনো শব্দের সাথে মিলিত হয় বাক্যে ব্যবহার উপযোগী হয়। যেমন-যদি, তাহলে, খুব, টি। এই শব্দগুলো উদ্দীপকে উল্লিখিত দৃশ্যকল্প-২ এ সহপদযোগ্য শব্দ হিসেবে নির্দেশ করে। কেননা এ শব্দগুলোকে অর্থপূর্ণ হতে হলে অন্য কোনো শব্দের সাহায্য নিতে হয়। যদি তুমি আসে তাহলে শব্দটি সহপদযোগ্য শব্দ হিসেবে ব্যবহূত হয়েছে। সুতরাং বলা যায়, দৃশ্যকল্প-১ এ উল্লিখিত শব্দগুলো পদযোগ্য শব্দ আর দৃশ্যকল্প-২ এ উল্লিখিত শব্দগুলো সহপদযোগ্য শব্দ।"
        },
        {
          "label": "ঘ",
          "question": "সকল যুক্তিবাকাই বাক্য কিন্তু সকল বাকাই যুক্তিবাক্য বাক্য নয়-ব্যাখ্যা কর।",
          "explanation": "সকল যুক্তিবাক্যই রাকা কিন্তু সকল বাকাই যুক্তিবাক্য নয়। নিচে তা ব্যাখ্যা করা হলো- দুটি পদের সম্পর্কের বিবৃতিকে বাক্য বা যুক্তিবাক্য বলে। সাবেকী যুক্তিবিদ্যার যেকোনো বিবৃতিকেই বাকা বলে স্বীকার করা হয় না। যেসব বাক্য 'উদ্দেশ্য সংযোজক বিধেয় 'আকারে বিন্যস্ত থাকে, কেবল সেসব বাক্যকেই যুক্তিবিদ্যায় বাক্য হিসেবে স্বীকৃতি প্রদান করে। এজন্য কোনো বাক্যকে যুক্তিবাক্য হতে হলে অবশ্যই তাকে উদ্দেশ্য সংযোজক বিধেয় আকারে বিন্যস্ত থাকতে হবে, তা না হলে বাকাকে যুক্তিবাক্য বলা যাবে না। সকল বাকা যুক্তিবাক্যের নিয়মে গঠিত হয় না বিধায় সকল বাক্য যুক্তিবাক্য নয়। দুটি পদের মধ্যে স্বীকৃতি বা অস্বীকৃতিজ্ঞাপক সম্পর্কের লিখিত বা মৌখিক বিবৃতিকে যুক্তিবাকা বলে। একটি যুক্তিবাক্যে দুটি পদ সংযোজক দ্বারা যুক্ত থাকে। সংযোজক হলো যুক্তিবাক্যের একটি অবিচ্ছেদ্য অংশ সংযোজকের সাহায্যে কোনো সাধারণ বাক্য যুক্তিবাক্যে রূপান্তরিত হয়। কোনো বাক্যই সংযোজক ছাড়া যুক্তিবাক্যের মর্যাদা পায় না। যেমন- ফুলটি লাল। এটি একটি বাক্য কিন্তু যুক্তিবাক্য নয়। যুক্তিবাকা হতে হলে এর মধ্যে একটি সংযোজক থাকতে হবে। ফুলটি হর লাল যদি বাক্যটিতে এভাবে লেখা হয় তাহলে এটি একটি যুক্তিবাক্য হিসেবে ধরা হবে। কেননা এখানে ফুল ও লাল এর মাঝে 'হয়' শব্দটি সংযোজন স্থাপন করে ফুল ও লাল এর মধ্যে একটি সম্পর্ক স্থাপন করেছে,, তাই ফুলটি হয় লাল বাক্যটি একটি যুক্তিবাক্য। অপরদিকে কতকগুলো শব্দ মিলে যখন মনের ভাব প্রকাশ করে তখন তাকে বাক্য বলে। বাকা হলো মানুষের ভাষার বহিঃপ্রকাশ। এটি উদ্দেশ্য সংযোজক-বিধেয় আকারে গঠিত হয় না। কিন্তু যুক্তিবাক্য সবসময়ই উদ্দেশ্য সংযোজক-বিধেয় আকারে গঠিত হয়ে থাকে। তাই সকল বাক্য যুক্তিবাক্য নয়।"
        }
      ]
    },
    {
      "number": "5",
      "uddipok": "দুই ব্যবসায়ী তাদের ব্যবসা সংক্রান্ত আলোচনা করছেন যে অর্থনীতি বাজার ব্যবস্থার দ্রব্যের মূলা ও চাহিদার মাঝে একটি অবিচ্ছেদ্য সম্পর্ক বিদ্যমান। অন্যান্য অবস্থা ঠিক থাকলে দ্রব্যের দাম বাড়লে চাহিদা কমে আর দাম কমলে চাহিদা বাড়ে। অর্থাৎ দাম ও চাহিদার সম্পর্ক বিপরীতমুখী। একটি বাড়লে অন্যটি কমে।",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "যে পদ অন্য পদের সাহায্য ছাড়া নিজের অর্থ প্রকাশ করতে পারে না তাকে সাপেক্ষ পদ বলে।"
        },
        {
          "label": "খ",
          "question": "",
          "explanation": "যে পদ এক বা একাধিক বস্তুকে বোঝায় এবং সেই সাথে ঐ বস্তুর মধ্যকার অনিবার্য গুণকেও নির্দেশ করে তাকে জাত্যর্থক পদ বলে। যেমন- 'মানুষ' পদটি জাত্যর্থক। কেননা পদটি দ্বারা সকল মানুষকে বোঝায় এবং একই সাথে মানুষের মধ্যকার অনিবার্য গুণ জীববৃত্তি ও বুদ্ধিবৃত্তিকেও উল্লেখ করে। অন্যদিকে, যে পদ শুধু কোনো বন্ধু বা গুণকে নির্দেশ করে তাকে অজাত্যর্থক পদ বলে। যেমন- ঢাকা, কামাল, তুষার, শুভ্র ইত্যাদি পদগুলো কেবল বস্তু বা গুণকে নির্দেশ করে তাই এ পদগুলো অজাত্যর্থক পদ।"
        },
        {
          "label": "গ",
          "question": "",
          "explanation": "উপর্যুক্ত উদ্দীপকটি পাঠ্যপুস্তকের পদের ব্য্যর্থ ও জাত্যর্থের সম্পর্কের সাথে সামঞ্জস্যপূর্ণ। কোনো একটি যুক্তিবাক্য গঠিত হয় পদ দিয়ে। আর একটি পদের দুটি দিক থাকে। একটি হলো পদের ব্যক্ত্যর্থের দিক এবং অন্যটি হলো পদের জাত্যর্থের দিক। পদের ব্যস্ত্যর্থ বলতে পদের সংখ্যাগত দিককে বোঝায়। অর্থাৎ, কোনো একটি পদ একই অর্থে যেসব বস্তু বা বস্তুসমূহের ওপর প্রযোজ্য হয় তাকে ঐ পদের ব্যার্থ বলে। আর জাত্যর্থ হলো কোনো পদের গুণের দিক। অর্থাৎ, কোনো একটি পদ যে অপরিহার্য বা আবশ্যিক গুণ প্রকাশ করে তাকে ঐ পদের জাত্যর্থ বলে। পদের ব্যক্ত্যর্থ ও জাত্যর্থের মধ্যে অপরিহার্য সম্পর্ক বিদ্যমান। তবে এই সম্পর্ক বিপরীতমুখী। অর্থাৎ, এদের মধ্যে হ্রাস-বৃদ্ধির সম্পর্ক বিদ্যমান। কোনো পদের ব্যক্ত্যর্থ বৃদ্ধি পেলে তার জাত্যর্থ হ্রাস পায়। আর জাত্যর্থ বৃদ্ধি পেলে ব্যক্তার্থ হ্রাস পায়। পরিশেষে বলা যায়, পদের ব্যার্থ ও জাত্যর্থের মধ্যে হ্রাস-বৃদ্ধির সম্পর্ক বিদ্যমান। তবে সেই সম্পর্ক বিপরীতমুখী। অর্থাৎ, পদের ব্যার্থ ও জাত্যর্থের মধ্যে বিপরীতক্রমে হ্রাস-বৃদ্ধির সম্পর্ক বিদ্যমান।"
        },
        {
          "label": "ঘ",
          "question": "",
          "explanation": "পদের ব্যার্থ ও জাত্যর্থের হ্রাস-বৃদ্ধির নিয়মটি ছক আকারে ব্যাখ্যা করা হলো- বস্তুগতভাবে ব্যার্থ ও জাত্যর্থে অবিচ্ছেদ্য সম্পর্কে সম্পর্কিত হলেও পরিসরের দিক থেকে বিপরীতমুখী সম্পর্ক বিদ্যমান। পদের ব্যস্ত্যর্থ ও জাত্যর্থ বিপরীত অনুপাতে পরিবর্তিত হয়। অর্থাৎ ব্যক্তার্থ ও জাত্যর্থের মধ্যে বিপরীতমুখী সহপরিবর্তনের সম্পর্ক বিদ্যমান। অর্থাৎ ব্যস্ত্যর্থ ও জাত্যর্থের একের হ্রাস-বৃদ্ধি যথাক্রমে অপরের বৃদ্ধি ও হ্রাস ঘটায়। পদের ব্যক্ত্যর্থ ও জাত্যর্থের বিপরীতক্রম হ্রাস-বৃদ্ধির চারটি নিয়ম রয়েছে। নিয়মগুলো হলো- ১. পদের ব্যক্ত্যর্থ বাড়লে জাত্যর্থ কমে। ২. পদের ব্যস্ত্যর্থ কমলে জাত্যর্থ বাড়ে। উপরের ছকে দেখা যায়, জীব পদের ব্যস্তার্থ সকল জীব কিন্তু জাত্যর্থ হলো জীববৃত্তি। এখানে জীব পদের ব্যক্তার্থ বেশি হলেও জাত্যর্থ কমে গেছে। আবার সকল জীবের ব্য্যর্থ কমে সকল মানুষ উল্লেখ করায় এখানে জাত্যর্থ জীববৃত্তির থেকে বেড়ে জীববৃত্তি বুদ্ধিবৃত্তি হয়েছে। আবার মানুষ পদের ব্যস্তার্থ কমে শিক্ষিত মানুষ হওয়ায় এখানে জাত্যর্থ আরও বেড়ে গিয়ে জীববৃত্তি বুদ্ধিবৃত্তি শিক্ষা হয়েছে। অর্থাৎ ব্যস্ত্যর্থ ও জাত্যর্থের যে সম্পর্ক তা বিপরীতমুখী সম্পর্ককে নির্দেশ করে। পদের ব্যস্তার্থ ও জাত্যর্থের হ্রাস-বৃদ্ধির নিয়মের বিরুদ্ধে যে আপত্তি রয়েছে তা নিম্নরূপ- ১. যেসব পদকে ক্রমিকভাবে সাজানো যায় না সেখানে হ্রাস-বৃদ্ধির নিয়ম কার্যকর হয় না। ২. নির্দিষ্ট ব্যস্তার্থ বিশিষ্ট একক পদের ক্ষেত্রে নিয়মটি কার্যকর নয়। ৩. কোনো নতুন পদের জাত্যর্থ আবিষ্কৃত হলেও ব্যস্তার্থ অপরিবর্তিত থাকে। ৪. কোনো বিশেষ ক্ষেত্রে বাস্ত্যর্থ বাড়লেও জাত্যর্থ বাড়ে না। ৫. ব্যক্তার্থ ও জাত্যর্থের হ্রাস-বৃদ্ধির নিয়মটি গাণিতিক নিয়মের মতো আনুপাতিক হয় না।"
        }
      ]
    },
    {
      "number": "6",
      "uddipok": "উদ্দীপক-১: সকল মানুষ হয় মরণশীল। উদ্দীপক-২: কথাসাহিত্যিক হাসান আজিজুল হক রাজশাহী বিশ্ববিদ্যালয়ের এক স্বনামধন্য অধ্যাপক ছিলেন। তিনি ছিলেন মিতভাষী, হাসোজ্জ্বল, বিচক্ষণ ও মেধাবী।",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "শ্রেণিবাচক বা জাতিবাচক বিধেয় পদবিশিষ্ট কোনো সদর্থক যুক্তিবাক্যের উদ্দেশ্য পদের সাথে বিধেয় পদের যে সকল সম্পর্ক থাকতে পারে সেই সকল সম্পর্ককে বিধেয়ক বলে।"
        },
        {
          "label": "খ",
          "question": "",
          "explanation": "প্রকৃতিগতভাবে ভিন্ন হওয়ার কারণে বিধেয় ও বিধেয়ক এক নয়। কোনো যুক্তিবাক্যের উদ্দেশ্য পদ সম্পর্কে যা কিছু স্বীকার বা অস্বীকার করা হয় তাকে বিধেয় পদ বলে। তাই বিধেয় একটি পদ। আর কোনো জাতি বা শ্রেণিবাচক বিধেয় পদবিশিষ্ট কোনো সমর্থক যুক্তিবাক্যের উদ্দেশ্য পদের সাথে বিধেয় পদের যেসব সম্পর্ক হতে পারে, সেসব সম্পর্ককে বিধেয়ক বলে। তাই বিধেয়ক এক প্রকার সম্পর্ক, যা কেবল সমর্থক যুক্তিবাক্যে থাকে। যেহেতু বিধেয় একটি পদ এবং বিধেয়ক এক প্রকার সম্পর্ক, তাই বিধেয় ও বিধেয়ক এক নয়।"
        },
        {
          "label": "গ",
          "question": "",
          "explanation": "নিম্নের অনুরূপ: দৃশ্যকল্প-২ এ নির্দেশিত গুণটি দ্বারা বিধেয়কের প্রকারভেদ উপলক্ষণ-এর পরিচয় পাওয়া যায়। কারণ বিচক্ষণতা গুণটি বিধেয়ক হিসেবে উপলক্ষণ। বিধেয়কের প্রকারভেদগুলোর মধ্যে চতুর্থটি হলো উপলক্ষণ। সাধারণত উপলক্ষণ বলতে লক্ষণ বা বিভেদক লক্ষণ থেকে নিঃসৃত কোনো অনুমিত গুণকে বোঝায়। বিভেদক লক্ষণ হলো কোনো জাতি বা শ্রেণির বিভেদ বা পৃথক করার গুণ। যে গুণ বা গুণাবলি কোনো শ্রেণিকে সমজাতীয় অন্যান্য শ্রেণি থেকে পৃথক করে, তাকে বিভেদক লক্ষণ বলে। আর উপলক্ষণ কোনো জাতি বা শ্রেণির লক্ষণ বা বিভেদক লক্ষণ থেকে অনিবার্যভাবে নিঃসৃত হয়। তাই বলা যায়, সে গুণ বা গুণাবলি কোনো পদের জাত্যর্থের অংশ নয় কিন্তু পদটির জাত্যর্থ থেকে অনিবার্যভাবে নিঃসৃত হয় সেই গুণ বা গুণাবলিকে উপলক্ষণ বলে। অর্থাৎ উপলক্ষণ কোনো শ্রেণির জাত্যর্থের অংশ না হলেও জাত্যর্থের সাথে অনিবার্যভাবে যুক্ত। উদ্দীপকের দৃশ্যকল্প-২ অনুযায়ী জুয়েল আইচ একজন বিচক্ষণ লোক ছিলেন। এখানে বিচক্ষণতা জুয়েল আইচের একটি গুণ যা তার জাত্যর্থের অংশ নয় কিন্তু জাত্যর্থ থেকে অনিবার্যভাবে নিঃসৃত হয়েছে। অর্থাৎ বিচক্ষণ গুণটি মানুষ পদের জাত্যর্থ বুদ্ধিবৃত্তির সাথে অনিবার্যভাবে যুক্ত। অর্থাৎ মানুষ পদের জাত্যর্থ বুদ্ধিবৃত্তি থেকে নিঃসৃত হওয়ায় বিচক্ষণ গুণটি একটি উপলক্ষণ। সুতরাং দৃশ্যকল্প-২ এ নির্দেশিত গুণটি দ্বারা বিধেয়কের প্রকারভেদ হিসেবে উপলক্ষণের পরিচয় পাওয়া যায় ।"
        },
        {
          "label": "ঘ",
          "question": "",
          "explanation": "উদ্দীপক-২ এ যে গুণগুলো উল্লেখ করা হয়েছে তা উপলক্ষণ জাতীয় বিধেয়ক। বিধেয়কের প্রকারভেদগুলোর মধ্যে অন্যতম হলো উপলক্ষণ। যে গুণ বা গুণাবলি কোনো পদের জাত্যর্থের অংশ নয় কিন্তু জাত্যর্থ থেকে অনিবার্যভাবে নিঃসৃত হয় তাকে উপলক্ষণ বলে। উপলক্ষণ জাতীয় বিধেয়ক জাত্যর্থ থেকে নিঃসৃত হয়। উদ্দীপক-২ এ কথাসাহিত্যিক হাসান আজিজুল হকের যে গুণগুলো উল্লেখ করা হয়েছে সেগুলো হলো মিতভাষী, হাস্যোজ্জ্বল, বিচক্ষণ ও মেধাবী। এ গুণগুলো মানুষের জাত্যর্থ নয়। কিন্তু তার জাত্যর্থ থেকে অনিবার্যভাবে নিঃসৃত হয়। কেননা উপলক্ষণ কোনো পদের জাত্যর্থের অংশ না হলেও পদটির জাত্যর্থের সাথে সম্পর্কিত। উদ্দীপকে উল্লিখিত গুণগুলোও মানুষ পদের জাত্যর্থ বুদ্ধিবৃত্তি থেকে নিঃসৃত হয়েছে। অর্থাৎ একজন মানুষ তার বুদ্ধিবৃত্তির কারণে মিতভাষী, হাসোজ্জ্বল, বিচক্ষণ ও মেধাবী হিসেবে পরিচিতি পায়। বুদ্ধিবৃত্তি গুণ না থাকলে উল্লিখিত গুণের অধিকারী হওয়া অসম্ভব। সুতরাং মানুষের জাত্যর্থ বুদ্ধিবৃত্তি থেকে নিঃসৃত গুণগুলো উপলক্ষণ। পরিশেষে বলা যায়, উদ্দীপক-২ এ উল্লিখিত ব্যক্তির গুণগুলো বিধেয়ক হিসেবে উপলক্ষণ।"
        }
      ]
    },
    {
      "number": "7",
      "uddipok": "দৃশ্যকল্প-১ কোনো মানুষ নয় চতুষ্পদ সকল মানুষ হয় জীব অতএব কোনো জীব নয় চতুষ্পদ। দৃশ্যকল্প-২ সকল মানুষ হয় বিদ্বান সকল কবি হয় বিদ্বান অতএব, সকল কবি হয় মানুষ।",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে।"
        },
        {
          "label": "খ",
          "question": "",
          "explanation": "কোনো জানা বিষয়ের ওপর নির্ভর করে কোনো অজানা বিষয় সম্পর্কে সিদ্ধান্ত প্রতিষ্ঠার মানসিক প্রক্রিয়াকে অনুমান বলে। অনুমান দুই প্রকার। যথা- অবরোহ অনুমান ও আরোহ অনুমান। যে অনুমানে এক বা একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অবরোহ অনুমান বলে। সহানুমান এক প্রকার মাধ্যম অবরোহ অনুমান। তাই এর সিদ্ধান্তটি অবরোহ অনুমানের মতো আশ্রয়বাক্য থেকে অনিবার্যভাবে অনুমিত হয়। এখানে সিদ্ধান্ত টানতে হলে আশ্রয়বাক্যের সম্পর্কের ওপর ভিত্তি করে 'সিদ্ধান্ত গ্রহণ করতে হয়। আশ্রয়বাক্য দুটি এমন হবে যেন তারা পরস্পর সম্পর্কযুক্ত। আর এই সম্পর্কের ওপর ভিত্তি করে সিদ্ধান্ত টানা হয়। তাই সহানুমানের। সিদ্ধান্ত আশ্রয়বাক্য থেকে অনিবার্যভাবে আসে।"
        },
        {
          "label": "গ",
          "question": "",
          "explanation": "উদ্দীপকের দৃশ্যকল্প-১ এ অবৈধ অপ্রধান পদজনিত অনুপপত্তি ঘটেছে। কেননা এখানে আশ্রয়বাক্যের অব্যাপ্য অপ্রধান পদ সিদ্ধান্তে ব্যাপ্য হয়েছে। অবরোহ অনুমানের প্রকারভেদগুলোর মধ্যে একটি হলো সহানুমান বা ন্যায় অনুমান। এ অনুমান প্রক্রিয়ায় দুটি আশ্রয়বাক্য থাকে এবং এ আশ্রয়বাকা দুটির মধ্যে অনিবার্য সম্পর্কের ভিডিতে একটি সিদ্ধান্ত অনুমান করা হয়। অর্থাৎ যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাকা থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। সহানুমানের সুনির্দিষ্ট কিছু নিয়ম রয়েছে। সহানুমানের কোনো যুক্তি উপস্থাপন করতে হলে এ নিয়মগুলো আবশ্যিকভাবে অনুসরণ করতে হয়। এ নিয়মগুলোর মধ্যে একটি হলো আশ্রয়বাক্যের কোনো অব্যাপ্য পদ সিদ্ধান্তে ব্যাপ্য হতে পারবে না। যদি এ নিয়ম লঙ্ঘন করে আশ্রয়বাক্যের কোনো অব্যাপ্য পদ সিদ্ধান্তে ব্যাপ্য হয় তাহলে যুক্তিটি ত্রুটিপূর্ণ হয় এবং অনুপপত্তি ঘটে। উদ্দীপকের দৃশ্যকল্প-১ অনুযায়ী কোনো মানুষ নয় চতুষ্পদ। সকল মানুষ হয় জীব অতএব কোনো জীব নয় চতুষ্পদ। যুক্তিটিতে 'জীব' পদটি সিদ্ধান্তের উদ্দেশ্য পদ এবং এটি একটি অপ্রধান পদ। এই 'জীব' পদটি সিদ্ধান্তে ৪ বাক্যের উদ্দেশ্য পদ হিসেবে ব্যাপ্য হয়েছে। কিন্তু অপ্রধান আশ্রয়বাক্যে এ বাক্যের বিধেয় হিসেবে অব্যাপ্য হয়েছে। অর্থাৎ এখানে সহানুমানের নিয়ম লঙ্ঘন করা হয়েছে। তাই দৃশ্যকল্প-১ এ অব্যাপ্য অপ্রধান পদজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ অব্যাপ্য মধ্যপদজনিত অনুপপত্তি ঘটেছে। সহানুমানের নিয়ম অনুযায়ী সহানুমান অবশ্যই তিনটি পদ থাকবে। পদ তিনটি হলো প্রধান পদ, অপ্রধান পদ ও মধ্যপদ। সিদ্ধান্তের বিধেয় পদকে বলে প্রধান পদ। সিদ্ধান্তের উদ্দেশ্যপদকে বলে অপ্রধান পদ। আর যে পদ সিদ্ধান্তে থাকে না কিন্তু আশ্রয়বাক্য দুটিতে অবস্থান করে তাকে বলা হয় মধ্যপদ। সহানুমানে মধ্যপদের সাহায্যে সিদ্ধান্তে প্রধান ও অপ্রধান পদের মধ্যে একটি সম্বন্ধ স্থাপন করা হয়। মধ্যপদ প্রধান আশ্রয়বাকো প্রধান পদের সাথে, অপ্রধান আশ্রয়বাক্যে অপ্রধান পদের সাথে যুক্ত হয়ে উভয় আশ্রয়বাক্যে মধ্যে একটি অনিবার্য সম্পর্ক তৈরি করে। সহানুমানের নিয়ম অনুযায়ী মধ্যপদকে উভয় আশ্রয়বাক্যে অন্তত একবার ব্যাপ্য হতে হবে। এ নিয়ম লঙ্ঘন করলে অর্থাৎ উভয় আশ্রয়বাক্যে মধ্যপদ যদি একবারও ব‍্যাপ্য না হয় তাহলে যুক্তিটি ত্রুটিপূর্ণ হয়, যা অব্যাপ্য মধ্যপদজনিত অনুপপত্তি নামে পরিচিত। উদ্দীপকের দৃশ্যকল্প-২ এ মধ্যপদ 'বিদ্বান' উভয় আশ্রয়বাক্যে একবারও ব্যাপ্য হয়নি। কারণ আশ্রয়বাক্য দুটি সার্বিক সদর্থক যুক্তিবাক্য অর্থাৎ A যুক্তিবাক্য। ব্যাপ্যতার নিয়ম অনুযায়ী A যুক্তিবাক্যের উদ্দেশ্য পদ ব্যাপ্য কিন্তু বিধেয় পদ অব্যাপ্য। যেহেতু 'বিদ্বান' পদটি উভয় যুক্তিবাক্যের বিধেয় হিসেবে অবস্থান করছে, তাই এখানে পদটি একবারও ব্যাপ্য হয়নি। যার ফলে আশ্রয়বাক্য থেকে অনিবার্য সম্পর্কের ভিত্তিতে যে সিদ্ধান্ত নেওয়া হয়েছে তা ত্রুটিপূর্ণ হয়েছে। অর্থাৎ এখানে অব্যাপ্য মধ্যপদজনিত অনুপপত্তি ঘটেছে। সুতরাং উদ্দীপকের দৃশ্যকল্প-২ এ অব্যাপ্য মধ্যপদজনিত অনুপপত্তি ঘটেছে।"
        }
      ]
    },
    {
      "number": "8",
      "uddipok": "দৃশ্যকল্প-১: সকল অধ্যাপক হন শিক্ষিত অতএব, সকল শিক্ষিত ব্যক্তি হন অধ্যাপক দৃশ্যকল্প-২: সেনাপতি সৈন্য দলকে শাসন করে। সেনাপতির স্ত্রী সেনাপতিকে শাসন করে। অতএব, সেনাপতির স্ত্রী সৈন্য দলকে শাসন করে।",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "কোনো জানা বা জ্ঞাত বিষয়ের ওপর ভিত্তি করে কোনো অজ্ঞাত বা অজানা বিষয় সম্পর্কে সিদ্ধান্ত প্রতিষ্ঠার মানসিক প্রক্রিয়াকে অনুমান বলে।"
        },
        {
          "label": "খ",
          "question": "",
          "explanation": "একটি সহানুমানে তিনটি পদ থাকে। তার মধ্যে একটি হলো মধ্যপদ বা হেতু পদ। সহানুমানে যে পদটি উভয় আশ্রয়বাক্যে থাকে কিন্তু সিদ্ধান্তে থাকে না তাকে মধ্যপদ বা হেতুপদ বলে। মধ্যপদ যেহেতু পদের সাথে প্রধান পদ ও অপ্রধান পদের সম্পর্কের ওপর নির্ভর করেই সিদ্ধান্তে প্রধান ও অপ্রধান পদের মধ্যে সম্পর্ক স্থাপিত হয়। প্রধান ও অপ্রধান পদের সাথে হেতু পদের সম্বন্ধ প্রতিষ্ঠিত না হলে কোনো সিদ্ধান্ত অনুমান করা যায় না। অর্থাৎ হেতুপদের কাজ হচ্ছে দুটি অপরিচিত পদের মধ্যে সম্বন্দ্ব স্থাপনের মাধ্যমে একটি সিদ্ধান্ত প্রতিষ্ঠা করা।"
        },
        {
          "label": "গ",
          "question": "",
          "explanation": "দৃশ্যকল্প-১'-এ 'A' যুক্তিবাক্যের অবৈধ সরল আবর্তনজনিত অনুপপত্তি ঘটেছে। কেননা এখাশে আবর্তশের শিয়খ লঙ্ঘন ফয়ে 'A' যুক্তিবাক্যের অবৈধ সরল আবর্তন করা হয়েছে। আবর্তনের ক্ষেত্রে কতকগুলো নিয়ম রয়েছে যা আবর্তনের কোনো যুক্তি প্রতিষ্ঠা করতে গেলে আবশ্যিকভাবে পালন করতে হয়। আবর্তনে আশ্রয়বাক্যের উদ্দেশ্য পদ সিদ্ধান্তে বিধেয় হিসেবে ব্যবহৃত হয়। আশ্রয়বাক্যের বিধেয় পদ সিদ্ধান্তে উদ্দেশ্য হিসেবে ব্যবহৃত হয়। আর আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হতে পারে না। আবর্তনের ক্ষেত্রে যে আবর্তনে আশ্রয়বাক্য ও সিদ্ধান্তের পরিমাণ একই থাকে তাকে সরল আবর্তন বলে। উদ্দীপকের 'দৃষ্টান্ত-১'-এর আশ্রয়বাক্যটি হলো- 'সকল অধ্যাপক হন শিক্ষিত' এটি একটি সার্বিক সদর্থক বা 'A' যুক্তিবাক্য। পদের ব্যাপ্যতার নিয়ম অনুযায়ী 'A' যুক্তিবাক্যের কেবল উদ্দেশ্য পদ ব্যাপ্য কিন্তু বিধেয় পদ অব্যাপা। এখানে সিদ্ধান্ত হচ্ছে 'সকল শিক্ষিত ব্যক্তি হন অধ্যাপক'- যা একটি সার্বিক সদর্থক বা 'A' যুক্তিবাক্য। এখানে 'A' যুক্তিবাক্যের সরল আবর্তন করা হয়েছে। ফলে এখানে আশ্রয়বাক্যের অব্যাপ্য বিধেয় পদ সিদ্ধান্তে উদ্দেশ্য হিসেবে ব্যবহৃত হয়েছে এবং ব্যাপ্য হয়েছে যা আবর্তনের নিয়মবিরোধী। অর্থাৎ, 'দৃষ্টান্ত-১'-এ আবর্তনের নিয়ম লঙ্ঘন করে 'A' যুক্তিবাক্যের সরল আবর্তন করা হয়েছে। তাই এখানে 'A' যুক্তিবাক্যের সরল আবর্তন করা হয়েছে। তাই এখানে 'A' যুক্তিবাক্যের অবৈধ সরল আবর্তনজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের দৃশ্যকল্প-১ এ সহানুমানে চতুষ্পদী অনুপপত্তি ঘটেছে। একটি সহানুমানে তিনটি পদ থাকে। প্রধান পদ, অপ্রধান পদ ও মধ্যপদ। সহানুমানের সিদ্ধান্তের বিধেয়কে বলে প্রধান পদ সিদ্ধান্তের উদ্দেশ্যকে বলে অপ্রধান পদ। আর যে পদটি সহানুমানের উভয় আশ্রয়বাক্যে অবস্থান করে কিন্তু সিদ্ধান্তে থাকে না তাকে বলে মধ্যপদ। সহানুমানের নিয়ম অনুযায়ী একটি সহানুমানে তিনটি এবং কেবলমাত্র তিনটি পদ থাকবে। তিনটির অধিক পদ ব্যবহার করা যাবে না। সহানুমানের এ নিয়ম লঙ্ঘন করলে অর্থাৎ তিনটির অধিক পদ ব্যবহার করলে সহানুমান ত্রুটিপূর্ণ হয়। সহানুমানের এ ত্রুটিকে বলা হয় চতুষ্পদী অনুপপত্তি। উদ্দীপকের দৃশ্যকল্প-১ এ সহানুমানের নিয়ম লঙ্ঘন করে তিনটির পরিবর্তে চারটি পদ ব্যবহার করা হয়েছে যার ফলে দৃশ্যকল্প-১ এ চতুষ্পদী অনুপপত্তি ঘটেছে। কারণ যুক্তিটিতে ৪টি পদ যেমন- ১. জঙ্গলের মধ্যে ২. গুহা আছে ৩. গুহার মধ্যে ৪. সিংহ আছে ব্যবহার করা হয়েছে। সুতরাং দৃশ্যকল্প-১ এ তিনটির পরিবর্তে চারটি পদ ব্যবহার করার কারণে চতুষ্পদী অনুপপত্তি ঘটেছে।"
        }
      ]
    },
    {
      "number": "9",
      "uddipok": "উদ্দীপক-১: সকল ঘোড়া হয় চতুস্পদ অতএব, কোনো ঘোড়া নয় অ-চতুষ্পদ। উদ্দীপক-২: কিছু ফুল হয় লাল অতএব, কিছু লাল জিনিস নয় ফুল।'",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "যে অমাধ্যম অবরোহ অনুমানে গুণের পরিবর্তন না করে আশ্রয়বাক্যের উদ্দেশ্য ও বিধেয়ের ন্যায়সংগত স্থান পরিবর্তনের মাধ্যমে সিন্ধান্ত অনুমিত হয় তাকে আবর্তন বলে।"
        },
        {
          "label": "খ",
          "question": "",
          "explanation": "অমাধ্যম অনুমান নিয়ে যুক্তিবিদদের মধ্যে মতপার্থক্য রয়েছে। কোনো কোনো যুক্তিবিদ অমাধ্যম অনুমানকে প্রকৃত অনুমান বলেছেন। আবার কোনো কোনো যুক্তিবিদ অমাধ্যম অনুমানকে অপ্রকৃত অনুমান বলেছেন। তবে অমাধ্যম অনুমানের সিদ্ধান্ত প্রতিষ্ঠার প্রক্রিয়া সংক্ষিপ্ত হলেও এটি যে কোনো অনুমান নয়, তা বলা যায় না।"
        },
        {
          "label": "গ",
          "question": "",
          "explanation": "নিম্নের অনুরূপ: যুক্তি-১ এ অমাধ্যম অবরোহ অনুমানকে প্রতিফলিত করে। যে অবরোহ অনুমানে একটিমাত্র আশ্রয়বাক্য থেকে সিদ্ধান্তটি সরাসরি নিঃসৃত হয় তাকে অমাধ্যম অনুমান বলে। অমাধ্যম অনুমানে মোট দুটি যুক্তিবাক্য থাকে। এদের একটি আশ্রয়বাক্য এবং অপরটি হলো সিদ্ধান্ত। যুক্তি-১ এ 'কিছু কবি হন বাস্তববাদী' হলো আশ্রয়বাক্য এবং 'কিছু বাস্তববাদী হন কবি' হলো সিদ্ধান্ত। অমাধ্যম অনুমানের সিদ্ধান্তে কোনো নতুন তথ্য থাকে না। আশ্রয় বাক্যটিকেই নতুনভাবে উপস্থাপন করা হয়। অমাধ্যম অনুমান একটি অবরোহ অনুমান। এই ধরনের অনুমানে আশ্রয়বাক্য ও সিদ্ধান্তের মধ্যে কোনো মাধ্যম থাকে 'না' বলে একে অমাধ্যম অনুমান বলে।"
        },
        {
          "label": "ঘ",
          "question": "",
          "explanation": "আবর্তনের নিয়মানুসারে উদ্দীপক-২ এর আবর্তন ঠিক নয়। কেননা এখানে '০' বাক্যের আবর্তন করা হয়েছে, যা অবৈধ। যে অমাধ্যম অনুমানে আশ্রয়বাক্যের গুণ অপরিবর্তিত রেখে সিদ্ধান্তে এর উদ্দেশ্য ও বিধেয়ের স্থান ন্যায়সংগতভাবে পরিবর্তন করে সিদ্ধান্ত অনুমিত হয় তাকে আবর্তন বলে। এ আবর্তন প্রক্রিয়ায় কতকগুলো নিয়ম অনুসরণ করেই উদ্দেশ্য ও বিধেয়ের স্থান ন্যায়সংগতভাবে পরিবর্তন করে সিদ্ধান্ত অনুমান করা হয়। আবর্তনের নিয়মগুলো হলো- ১. আশ্রয়বাক্যের উদ্দেশ্য সিদ্ধান্তে বিধেয় হবে। ২. আশ্রয়বাক্যের বিধেয় সিদ্ধান্তে উদ্দেশ্য হবে। ৩. আশ্রয়বাক্য ও সিদ্ধান্তের গুণ অভিন্ন হবে। অর্থাৎ আশ্রয়বাক্য সদর্থক হলে সিদ্ধান্ত সদর্থক হবে। আবার আশ্রয়বাক্য নঞর্থক হলে সিদ্ধান্ত নঞর্থক হবে। ৪. আশ্রয়বাক্যের কোনো অব্যাপ্য পদ সিদ্ধান্তে ব্যাপ্য হতে পারবে না। উদ্দীপক-২ এ উল্লিখিত যুক্তিটি হলো- কিছু ফুল হয় লাল অতএব, কিছু লাল জিনিস নয় ফুল। প্রদত্ত যুক্তিবাক্যটি একটি '০' বাক্য। আবর্তনের নিয়ম অনুযায়ী '০' বাক্যের আবর্তন সম্ভব নয়। '০' বাক্য একটি নঞর্থক যুক্তিবাক্য। কাজেই এর থেকে যে সিদ্ধান্ত হবে সেটিও নঞর্থক হবে। '০' বাক্যের উদ্দেশ্য পদটি অব্যাপ্য। এ বাক্যের আবর্তন করতে গেলে অব্যাপ্য উদ্দেশ্য পদটি সিদ্ধান্তে গিয়ে একটি নঞর্থক বাক্যের বিধেয় হিসেবে ব্যাপ্য হয়ে যায়। যা আবর্তনের নিয়ম লঙ্ঘন করে। উদ্দীপক-২ এ 'ফুল' পদটি আশ্রয়বাক্যে অব্যাপ্য থাকলেও সিদ্ধান্তে এসে ব্যাপ্য হয়েছে, যা আবর্তনের নিয়ম বিরোধী।. পরিশেষে বলা যায়, উদ্দীপক-২ এর আবর্তন ঠিক নয়।"
        }
      ]
    },
    {
      "number": "10",
      "uddipok": "উদ্দীপক-১ : ১৯৮৭, ১৯৮৮ ও ২০১৭ সালে দেশে বন্যায় ব্যাপক ক্ষয়-ক্ষতি হয়। আমাদের অসচেতনতার কারণে এসব প্রাকৃতিক দুর্যোগ ঘটে থাকে। উদ্দীপক-২: করোনা ভাইরাসে আক্রান্ত হয়ে অনেক মানুষ মারা যাচ্ছে। প্রথম দিকে মানুষ ভাবতো জ্বরে, শ্বাসকষ্টে, অক্সিজেনের অভাবে মানুষ মারা যায়- এটা স্বাভাবিক। কিন্তু পরবর্তীতে বিজ্ঞানীরা আবিষ্কার করে জ্বরে, শ্বাসকষ্ট, অক্সিজেনের অভাব এগুলো কোভিড-১৯ এর লক্ষণ।",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "কোনো ঘটনার পূর্ববর্তী, অপরিবর্তনীয়, শর্তনিরপেক্ষ ও অব্যবহিত পূর্ববর্তী ঘটনাকে ওই ঘটনার কারণ বলে।"
        },
        {
          "label": "খ",
          "question": "",
          "explanation": "যেসব বিষয়ের ওপর ভিত্তি করে আরোহ অনুমান আত্মপ্রকাশ করে তাকে আরোহের ভিত্তি বলে। আরোহের ভিত্তি দুটি। এর মধ্যে একটি আকারগত ভিত্তি এবং অন্যটি বস্তুগত ভিত্তি। আরোহের আকারগত ভিত্তি বলতে আমরা বুঝি এমন কয়েকটি মৌলিক নিয়ম, যেগুলোর ওপর নির্ভর করে আরোহ অনুমানের, সিদ্ধান্ত প্রতিষ্ঠা করা হয়। আরোহের আকারগত ভিত্তির একটি অংশ হলো প্রকৃতির নিয়মানুবর্তিতা নীতি এবং অপর অংশটি হলো কার্যকারণ নিয়ম। এই দুই নীতির ওপর নির্ভর করে আরোহ অনুমান প্রতিষ্ঠিত হয়। তাই প্রকৃতির নিয়মানুবর্তিতা নীতি ও কার্যকারণ নিয়মকে আরোহের আকারগত ভিত্তি বলা হয়।"
        },
        {
          "label": "গ",
          "question": "",
          "explanation": "উদ্দীপক-২ এ আরোহর আকারগত ভিত্তি কার্যকারণ নিয়মের প্রতিফলন ঘটেছে। আরোহের আকারগত ভিত্তি হলো কার্যকারণ নিয়ম। আরোহের এটি একটি মৌলিক এবং অপরিহার্য নিয়ম। এর ওপর ভিত্তি করে আরোহের সিদ্ধান্ত স্থাপন করা হয়। এজন্য একে 'আরোহের আকারগত ভিত্তি' বলে। কার্যকারণ নীতি অনুযায়ী বলা হয় প্রতিটি ঘটনারই একটি কারণ আছে। কার্যকারণ নিয়ম আরোহের একটি স্বতঃসিদ্ধ নীতি। এটি একটি মৌলিক নীতি। কার্যকারণ নিয়ম অনুযায়ী জগতের প্রতিটি ঘটনাই কার্যকারণ শৃঙ্খলে আবদ্ধ। বিনা কারণে কার্য ঘটে না। অর্থাৎ, কারণ ছাড়া কার্য হয় না। কার্যকারণ নিয়মকে সদর্থক ও নঞর্থক দিক থেকে প্রকাশ করা যায়। সদর্থক দিক থেকে কার্যকারণ নিয়মকে দুটি দিক থেকে প্রকাশ করা যায়। যথা- ১. জগতের প্রতিটি ঘটনাই কার্যকারণ শৃঙ্খলে বাধা ২. প্রতি ক্ষেত্রেই একই কারণ একই কার্য উৎপন্ন করে। আর নঞর্থক দিক থেকেও কার্যকারণ নিয়মকে দুই ভাগে প্রকাশ করা যায়। যথা- ১. কোনো ঘটনাই স্বতঃস্ফূর্তভাবে ঘটে না এবং ২. কোনো ঘটনাই অনিয়মিতভাবে ঘটনাকে অনুসরণ করে না। কার্যকারণ নিয়মকে যেভাবেই প্রকাশ করা হোক না কেন এ নীতি অনুযায়ী কারণ ও কার্য আবশ্যিকভাবে যুক্ত। পরিশেষে বলা-যায়, কার্যকারণ নিয়ম একটি মৌলিক নিয়ম। এটি আরোহের আকারগত ভিত্তির অন্যতম অংশ।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে ঘটনা-১ এর মাধ্যমে প্রকৃতির নিয়মানুবর্তিতা নীতি ঘটনা-২ এর মাধ্যমে কার্যকারণ নীতির বহিঃপ্রকাশ ঘটেছে। প্রকৃতির নিয়মানুবর্তিতা নীতি ও কার্যকারণ নিয়ম হলো আরোহের রূপগত ভিত্তি। অর্থাৎ রূপগত সত্যতা অর্জনের জন্য আরোহ বিজ্ঞানের দুটি প্রতিষ্ঠিত নিয়ম প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে। আরোহ অনুমানে এই নিয়মগুলোর ওপর নির্ভর করে সিদ্ধান্ত স্থাপন করে। প্রকৃতির নিয়মানুবর্তিতা নীতি এমন একটি পরম নিয়ম যার সংজ্ঞা দেখা যায় না। তবে নিয়মটিকে নানাভাবে ব্যক্ত করা যায়। যেমন- প্রকৃতি নিয়মানুবর্তিতা অর্থ প্রকৃতি নিজের পুনরাবৃত্তি করে ভবিষ্যৎ অতীতের মতোই হবে ইত্যাদি। এই সত্যের মধ্য দিয়ে এটাই প্রতীয়মান হয়, প্রকৃতি একই রূপ পরিস্থিতিতে সবসময় একইভাবে আচরণ করে। যেসব অবস্থায় অতীতে ভূমিকম্প হয়েছে, সেসব অবস্থায় ভবিষ্যতেও ভূমিকম্প হবে। প্রকৃতিতে সবসময় নিয়মের রাজত্ব বিরাজ করে। অপরদিকে কার্যকারণ হলো প্রতিটি ঘটনাই কোনো একটি কারণ থেকে উদ্ভূত। যুক্তিবিদ মিলের মতে, যে ঘটনার শুরু আছে তার একটি কারণ থাকতে বাধ্য। বেনের মতে, প্রতিটি ঘটনা তার পূর্বের কোনো ঘটনার সাথে এমনভাবে সম্পর্কযুক্ত যে পূর্ব ঘটনা ঘটলে তবে এ ঘটনা ঘটে এবং সেটি না ঘটলে এ ঘটনাটি ঘটে না। কারণ ও কার্যের মধ্যে একটি অনিবার্য সম্পর্ক বিদ্যমান। কারণের মধ্যে এমন একটি শক্তি আছে যা কার্যকে উৎপন্ন করতে বাধ্য করে। যখনই কোনো কারণ সংঘটিত হয়, তখনই তা থেকে কোনো একটি কাজের উদ্ভব ঘটে। উদ্দীপকের ঘটনা ১ ও ঘটনা-২ এ উল্লিখিত বিষয়গুলো প্রকৃতির - নিয়মানুবর্তিতা নীতি ও কার্যকারণ সম্পর্ককে নির্দেশ করে। এ দুটি নিয়ম হলো আরোহের রূপগত বা আকারগত ভিত্তি। আর এই নিয়মগুলোর ওপর নির্ভর করে কয়েকটি বিশেষ দৃষ্টান্ত পর্যবেক্ষণ করে আরোহ অনুমান একটি সার্বিক সিদ্ধান্ত প্রতিষ্ঠা করে, যা একটি সংশ্লেষক বাক্য এবং বৈজ্ঞানিকভাবে সত্য হয়। পরিশেষে বলা যায়, প্রকৃতির নিয়মানুবর্তিতা নীতি ও কার্যকারণ নীতি উভয়ই আরোহের দুটি স্বতঃসিদ্ধ নীতি। এ দুটি নীতির ওপর নির্ভর করে আরোহের আকারগত ভিত্তি গড়ে ওঠে। তাই আরোহের সিদ্ধান্ত প্রতিষ্ঠার ক্ষেত্রে এই দুটি নীতি খুবই গুরুত্বপূর্ণ।"
        }
      ]
    },
    {
      "number": "11",
      "uddipok": "উদ্দীপক-১: একজন পরীক্ষার্থী ডিম খেয়ে পরীক্ষা দিতে গিয়ে পরীক্ষা খারাপ করল। এতে সে সিদ্ধান্ত গ্রহণ করল, ডিম খাওয়ার কারণেই পরীক্ষা খারাপ হয়েছে। উদ্দীপক-২: সাধারণত শেষ রাতের স্বপ্ন সত্যি হয়। উদ্দীপক-৩: রংপুর এর থেকে ঢাকায় কাক বেশি। অতএব রংপুর এর থেকে ঢাকা অস্বাস্থ্যকর।",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "কূটাভাস শব্দটির অর্থ হলো আপাত অসংগত মতবাদ।"
        },
        {
          "label": "খ",
          "question": "",
          "explanation": "কোনো ঘটনার অপরিবর্তনীয়, শর্ত নিরপেক্ষ ও অব্যবহিত পূর্ববর্তী ঘটনাকে ওই ঘটনার কারণ বলে। কারণ একটি একক বিষয়। আর কোনো কার্য সংঘটনের জন্য যে ঘটনাসমূহ কাজ করে সেই ঘটনাসমূহের প্রত্যেকটি ঘটনাই হলো এক একটি শর্ত। শর্ত আবার দুই প্রকার। যথা- সদর্থক ও নঞর্থক। কারণ হলো সদর্থক ও নঞর্থক সকল প্রকার শর্তের সমষ্টি। কেননা কারণ একটি একক বিষয় এবং শর্ত হলো কারণের অংশ। যেহেতু সমগ্র ও অংশ এক নয়, তাই কারণ ও শর্ত এক নয়।"
        },
        {
          "label": "গ",
          "question": "",
          "explanation": "উদ্দীপক-১ এর মাধ্যমে কাকতালীয় অনুপপত্তি ঘটেছে। কার্যকারণ নিয়ম অনুযায়ী কারণ ও কার্যের মধ্যে আবশ্যিক সম্পর্ক বিদ্যমান। আর প্রতিটি কার্য একই কারণে সংঘটিত হয়। অর্থাৎ প্রতিটি কার্যের একটি কারণ রয়েছে। কারণ থাকে কার্যের আগে আর কার্য থাকে কারণের পরে। কারণটি সংঘটিত হলে কার্যটি সংঘটিত হয়। কারণটি সংঘটিত না হলে কার্যটি সংঘটিত হয় না। এভাবে কারণ ও কার্য আবশ্যিক সম্পর্কে সম্পর্কযুক্ত। অনেক সময় দেখা যায়, পরস্পর' দুটি ঘটনা ঘটলেও তাদের মধ্যে কোনো যোগসূত্র নেই। ঘটনাগুলো পরপর ঘটে যায় মাত্র। এদের মধ্যে কোনো কার্যকারণ সম্পর্ক নেই। কিন্তু অনেক সময় ধরে নেওয়া হয়, পরপর ঘটে যাওয়া ঘটনাগুলোর মধ্যে কার্যকারণ সম্পর্ক রয়েছে বলে সিদ্ধান্ত গ্রহণ করা হয়। এক্ষেত্রে কার্যকারণ সম্পর্কের ভুল প্রয়োগ ঘটে এবং সিদ্ধান্ত, ত্রুটিপূর্ণ হয়। কার্যকারণ সম্পর্কিত সিদ্ধান্তের এ ত্রুটিকে কাকতালীয়, অনুপপত্তি বলে। উদ্দীপক-১ এ ডিম খাওয়ার কারণে পরীক্ষা খারাপ হওয়ার মধ্যে কোনো কার্যকারণ সম্পর্ক নেই। অর্থাৎ এখানে কার্যকারণ সম্পর্কহীন দুটি ঘটনার একটিকে অন্যটির কারণ বলে সিদ্ধান্ত গ্রহণ করা হয়েছে। তাই উদ্দীপক-১ এ কাকতালীয় অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "উদ্দীপক-২ ও ৩ এ একই ধরনের অনুপপত্তি ঘটেছে। কেননা-এখানে দুটি উদ্দীপকেই অনিরীক্ষণ অনুপপত্তি ঘটেছে। আরোহের সিদ্ধান্ত প্রতিষ্ঠায় পূর্বে যেসব বস্তু বা ঘটনা নিরীক্ষণ করা. দরকার সেগুলো যদি নিরীক্ষণ করা না হয় তবে সেক্ষেত্রে নিরীক্ষণের ও যে অনুপপত্তি উদ্ভব ঘটে তাকে অনিরীক্ষণ অনুপপত্তি বলে। অনিরীক্ষণ অনুপপত্তি দুই রকমের। যথা- ১. দৃষ্টান্তের অনিরীক্ষণ ও ২. মৌলিক অবস্থার অনিরীক্ষণ। আমাদের কুসংস্কার বা পক্ষপাতমূলক আচরণের জন্য কোনো বিষয় নিরীক্ষণর সময় যদি কোনো প্রাসঙ্গিক বা প্রয়োজনীয় দৃষ্টান্ত নিরীক্ষিত না হয় তবে নিরীক্ষণের যে অনুপপত্তি দেখা দেয় তাকে দৃষ্টান্তের অনিরীক্ষণ অনুপপত্তি বলে। উদ্দীপক-২ এ উল্লেখ করা হয়েছে, সাধারণত শেষ রাতের স্বপ্ন সত্যি হয়। এ কুসংস্কারটির কারণ এই যেসব দৃষ্টান্তে শেষ রাতের দেখা স্বপ্ন সফল হয়েছে কেবল সেসব দৃষ্টান্ত নিরীক্ষণ করা হয়। কিন্তু যেসব দৃষ্টান্তে শেষ রাতে দেখা স্বপ্ন মিথ্যা হয়েছে তা নিরীক্ষণ করা হয়নি। তাই এতে দৃষ্টান্তের অনিরীক্ষণ অনুপপত্তি ঘটেছে। অপরদিকে কোনো ঘটনার ক্ষেত্রে যেসব বিষয় মৌলিক ও অনিবার্য, নিরীক্ষণের বেলায় সেগুলো উপেক্ষা করলে যে ভ্রান্তির উদ্ভব হয় তাকে মৌলিক অবস্থার অনিরীক্ষণ বলে। আরোই অনুমানে কার্যকারণ সম্পর্ক প্রতিষ্ঠার ক্ষেত্রে অনেক সময় নিরীক্ষণীয় ঘটনার পারিপার্শ্বিক মৌলিক অবস্থাকে অবহেলা করা হয়, তাহলে সিদ্ধান্তে মৌলিক অবস্থার অনিরীক্ষণ অনুপপত্তি ঘটে। উদ্দীপক-৩ এ উল্লেখ রয়েছে, রংপুর থেকে ঢাকায় কাক বেশি। অতএব রংপুরের থেকে ঢাকা অস্বাস্থ্যকর। এখানে পারিপার্শ্বিক অন্যান্য মৌলিক অবস্থাকে অবহেলা করা হয়েছে। কারণ কাক কম বা বেশি থাকায় ওপরে অস্বাস্থ্যকর অবস্থা নির্ভর করে না। তাই এখানে মৌলিক অবস্থার অনিরীক্ষণ অনুপপত্তি ঘটেছে। সুতরাং উদ্দীপক-২ ও ৩ উভয় ক্ষেত্রে অনিরীক্ষণ অনুপপত্তি ঘটেছে।"
        }
      ]
    }
  ]
}