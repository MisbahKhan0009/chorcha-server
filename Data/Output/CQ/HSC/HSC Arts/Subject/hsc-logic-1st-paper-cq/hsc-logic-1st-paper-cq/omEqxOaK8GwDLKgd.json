{
  "title": "সরকারী আজিজুল হক কলেজ ২০২৪",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: প্রাচীন যুগ মধ্যযুগ আধুনিক যুগ সাম্প্রতিক যুগ। দৃশ্যকল্প-২: সকল মানুষ হয় স্বার্থপর। মামুন হয় একজন মানুষ। ∴ \\therefore ∴ মামুন হয় স্বার্থপর।",
      "tag": "AHC 24",
      "sub_questions": [
        {
          "label": "ক",
          "question": "বিজ্ঞান কী?",
          "explanation": "প্রকৃতির যেকোনো একটি বিষয় সম্পর্কে অর্জিত বিশেষ জ্ঞানকে বিজ্ঞান বলে।"
        },
        {
          "label": "খ",
          "question": "যুক্তিবিদ্যাকে আদর্শনিষ্ঠ বিজ্ঞান বলা হয় কেন?",
          "explanation": "বিষয়বস্তুকে আদর্শ বা মানদণ্ডের ভিত্তিতে মূল্যায়ন করার কারণে যুক্তিবিদ্যাকে আদর্শনিষ্ঠ বিজ্ঞান বলা হয়। যে বিজ্ঞান কোনো আদর্শ বা মানদণ্ডের আলোকে বিষয়বস্তু মূল্যায়ন করে তাকে আদর্শনিষ্ঠ বিজ্ঞান বলা হয়। যুক্তিবিদ্যার আদর্শ হলো 'সত্যতা'। সত্যের আদর্শ অনুযায়ী যুক্তিবিদ্যা বৈধ যুক্তির নিয়মাবলি আবিষ্কার করে এবং এইসব নিয়মের আলোকে সেগুলোর মূল্য নিরুপণ করে। তাই যুক্তিবিদ্যা যেহেতু আদর্শের ভিত্তিতে বিষয়বস্তুর মূল্যায়ন করে এই কারণে যুক্তিবিদ্যাকে আদর্শনিষ্ঠ বিজ্ঞান বলা হয়।"
        },
        {
          "label": "গ",
          "question": "দৃশ্যকল্প-২ এ কোন যুক্তিবিদের ধারণা প্রতিফলিত হয়েছে? যুক্তিবিদ্যায় তার ভূমিকা গুরুত্বপূর্ণ কেন? ব্যাখা করো।",
          "explanation": "দৃশ্যকল্প-২ এ অবরোহ অনুমানের ধারণা প্রতিফলিত হয়েছে যার প্রবস্তা হলেন গ্রিক দার্শনিক এরিস্টটল। যুক্তিবিদ্যায় তার ভূমিকা গুরুত্বপূর্ণ। এরিস্টটল এর মাধ্যমে 'যুক্তি' নিয়ে আলাদা একটি পাঠপ্রক্রিয়া বা বিষয়ের প্রাথমিক সূচনা হয়। তিনি তার শিষ্যদের যুক্তিবিদ্যা শিক্ষা দিয়েছেন। তার মতে, 'যুক্তিবিদ্যা' হলো চিন্তার বিজ্ঞান বা বিদ্যা। চিন্তার আকার ও উপাত্ত নিয়ে আলোচনা করাই যুক্তিবিদ্যার কাজ। যুক্তিবিদ্যা চিন্তাকে সুশৃঙ্খল ও সঠিক করে। তাই চিন্তার বিজ্ঞান হিসেবে যুক্তিবিদ্যাকে সকল বিজ্ঞানের ভিত্তি বলা হয়। বিশেষ জ্ঞানের ওপর ভিত্তি করে কীভাবে সার্বিক জ্ঞান প্রতিষ্ঠা করা যায়, আবার কোনো সার্বিক জ্ঞান থেকে বা সার্বিকভাবে ধরে নেওয়া সত্যের ভিত্তিতে কীভাবে বিশেষ জ্ঞান অর্জন করা যায় যুক্তিবিদ্যা সে কৌশল বৈজ্ঞানিকভাবে ব্যাখ্যা করে। এরিস্টটলের মতে, যুক্তিবিদ্যাই জানা সত্য থেকে অজানা সত্যের জ্ঞান দিয়ে থাকে। তার এই শেখানো জ্ঞানকে 'অনুমান' বলে। তিনি সহানুমান সম্পর্কেও ধারণা প্রবর্তন করেন যা যুক্তিবিদ্যায় বিশেষ ভূমিকা পালন করে। তাই বলা যায়, এরিস্টটল যুক্তিবিদ্যার সংজ্ঞা প্রদান এবং চিন্তা পদ্ধতির আলোচনার মাধ্যমে গুরুত্বপূর্ণ অবদান রেখেছেন।"
        },
        {
          "label": "ঘ",
          "question": "দৃশ্যকল্প-১ এর আলোকে যুক্তিবিদ্যার যে বিষয় নির্দেশিত হয়েছে তা মূল্যায়ন করো।",
          "explanation": "দৃশ্যকল্প-১ এর আলোকে যুক্তিবিদ্যার উৎপত্তি ও ক্রমবিকাশ এর বিষয়টি নির্দেশিত হয়েছে। প্রাচীনকাল থেকে দীর্ঘ পথ পাড়ি দিয়ে যুক্তিবিদ্যা বর্তমান রূপ ধারণ করেছে। যুক্তিবিদ্যার বিবর্তন অর্থাৎ উৎপত্তি ও ক্রমবিকাশকে চারটি যুগে বিভক্ত করা যায়। যথা- প্রাচীন যুগ, মধ্যযুগ, আধুনিক যুগ ও সাম্প্রতিক যুগ। প্রাচীন যুগে যুক্তিবিদ্যার বিকাশে পিথাগোরাস, সক্রেটিস, এরিস্টটল প্রমুখ যুক্তিবিদগণ অত্যন্ত গুরুত্বপূর্ণ ভূমিকা পালন করেছেন। মধ্যযুগীয় যুক্তিবিদ্যা বলতে প্রধানত স্কলাস্টিক যুক্তিতত্ত্বকেই নির্দেশ করে। দার্শনিক পরফিরি মধ্যযুগের যুক্তিবিদ্যার ক্ষেত্রে উল্লেখযোগ্য অবদান রেখেছেন। মধ্যযুগের প্রভাবশালী মুসলিম দার্শনিক ও যুক্তিবিদগণ হলেন- আল-ফারাবি, ইবনে সিনা, ইবনে রুশদ প্রমুখ। আধুনিক যুগের প্রধান যুক্তিবিদগণ হলেন- লাইবনিজ, হেগেল, জে. এস. মিল প্রমুখ। লাইবনিজ সময় থেকেই সাবেকী যুক্তিবিদ্যা আধুনিক রূপ লাভ করে তার যৌক্তিক কোলন পদ্ধতির মাধ্যমে যুক্তিবিদ্যা গাণিতিক আকার পায় এবং সাম্প্রতিক যুগের সূচনা হয়। সাম্প্রতিক যুগের প্রধান যুক্তিবিদগণ হলেন- এস জেভন্স, সি এস পার্স, রাসেল, আই. এম. কপি প্রমুখ। দৃশ্যকল্প-১ এ যুক্তিবিদ্যার পরিবর্তন ও বিবর্তনের ইঙ্গিত রয়েছে। যা আড়াই হাজার বছর পরিবর্তন ও বিবর্তনের ভেতরে দিয়ে বর্তমান পর্যায়ে এসে পৌঁছেছে। পরিশেষে বলা যায়, দৃশ্যকল্প-১ যুক্তিবিদ্যার উৎপত্তি ও ক্রমবিকাশ এর নির্দেশ করে যার পেছনে রয়েছে সুমহান ঐতিহ্য।"
        }
      ]
    },
    {
      "number": "2",
      "uddipok": "শিক্ষক যুক্তিবিদ্যার ওপর প্রথম ক্লাস নেওয়ার পর একজন ছাত্র রায়হান তার অপর সহপাঠী সাথিকে বললো, আজকের পড়ায় স্যার যা বললেন তার মানে হচ্ছে যুক্তিবিদ্যা না পড়লে জ্ঞানের জগতে প্রবেশের শুরুটাই যথার্থ হবে না এবং কীভাবে জ্ঞান-বিজ্ঞানের আলোচনা করতে হয় তাও আমরা জানতে পারবো না। তখন সাথি তাতে একমত হয়ে বললো, ঠিক বলেছিস। তবে স্যারের কথায় মনে হচ্ছে, যুক্তিবিদ্যায় যেমন বিভিন্ন তাত্ত্বিক বিষয় আছে তেমনি সেগুলো প্রয়োগের কৌশলও রয়েছে।",
      "tag": "AHC 24",
      "sub_questions": [
        {
          "label": "ক",
          "question": "যুক্তিবিদ্যা কাকে বলে?",
          "explanation": "যে বিদ্যা বৈধ যুক্তি (Valid Agement) থেকে অবৈধ যুক্তিকে (Invalid Argument) পৃথক করার পদ্ধতি ও নিয়মসমূহ নিয়ে আলোচনা করে তাকে যুক্তিবিদ্যা (Logic) বলে।"
        },
        {
          "label": "খ",
          "question": "যুক্তিবিদ্যাকে আদর্শনিষ্ঠ বিজ্ঞান বলা হয় কেন? ব্যাখ্যা করো।",
          "explanation": "বিষয়বস্তুকে আদর্শ বা মানদণ্ডের ভিত্তিতে মূল্যায়ন করার কারণে যুক্তিবিদ্যাকে আদর্শনিষ্ঠ বিজ্ঞান বলা হয়। যে বিজ্ঞান কোনো আদর্শ বা মানদণ্ডের আলোকে বিষয়বস্তু মূল্যায়ন করে তাকে আদর্শনিষ্ঠ বিজ্ঞান বলা হয়। যুক্তিবিদ্যার আদর্শ হলো 'সত্যতা'। সত্যের আদর্শ অনুযায়ী যুক্তিবিদ্যা বৈধ যুক্তির নিয়মাবলি আবিষ্কার করে এবং এইসব নিয়মের আলোকে সেগুলোর মূল্য নিরূপণ করে। তাই যুক্তিবিদ্যা যেহেতু আদর্শের ভিত্তিতে বিষয়বস্তুর মূল্যায়ন করে এই কারণে যুক্তিবিদ্যাকে আদর্শনিষ্ঠ বিজ্ঞান বলা হয়।"
        },
        {
          "label": "গ",
          "question": "রায়হানের কথায় কোন যুক্তিবিদের মন্তব্য প্রকাশ পেয়েছে? ব্যাখ্যা করো।",
          "explanation": "রায়হানের কথায় যুক্তিবিদ জে. এস. মিলের (১৮০৬-১৮৭৩) মন্তব্য প্রকাশ পেয়েছে। অভিজ্ঞতাবাদী দার্শনিক যুক্তিবিদ মিল যুক্তিবিদ্যার সংজ্ঞায় বলেন, \"যুক্তিবিদ্যা হচ্ছে বোধশক্তির যেসব ক্রিয়াপদ্ধতি সাক্ষ্য বিচারের জন্য অপরিহার্য তাদের বিজ্ঞান; জ্ঞাত সত্য থেকে অজ্ঞাত সত্যে উপনীত হবার পদ্ধতি এবং তার সহায়ক অন্যান্য বুদ্ধিমূলক ক্রিয়াসমূহ তাদের উভয়ের বিজ্ঞান।\" অর্থাৎ তিনি যুক্তিবিদ্যাকে সঠিক নিয়ম-পদ্ধতি প্রণয়নের মাধ্যমে তাত্ত্বিক জ্ঞান অর্জনের একটি বিজ্ঞান হিসেবে উল্লেখ করেছেন। আবার, এ তাত্ত্বিক জ্ঞান ব্যবহারিক ক্ষেত্রে প্রয়োগের কলাকৌশলও শিক্ষা দেয় বলে অভিহিত করেছেন। উদ্দীপকের রায়হান তার অপর সহপাঠী সাথিকে বলে, 'আজকের পড়ায় স্যার যা বললেন তাতে মনে হচ্ছে, যুক্তিবিদ্যা না পড়লে জ্ঞানের জগতে প্রবেশের শুরুটাই যথার্থ হবে না এবং কীভাবে জ্ঞান-বিজ্ঞানের আলোচনা করতে হয় তাও আমরা জানতে পারবো না।' তার এ বক্তব্যেও যুক্তিবিদ মিলের মতকে সমর্থন করে। কারণ মিলের সংজ্ঞায় জ্ঞানের জগতে প্রবেশের শুরুটা যথার্থ করতে কিছু নিয়ম-নীতির বিষয়ে ইঙ্গিত করা হয়েছে। আবার, কীভাবে জ্ঞান-বিজ্ঞানের আলোচনা করতে হয় তার ব্যবহারিক দিকেরও উল্লেখ করা হয়েছে। তাই বলা যায়, উদ্দীপকের রায়হানের কথায় যুক্তিবিদ জে, এস, মিলের মন্তব্যই প্রকাশিত হয়েছে।"
        },
        {
          "label": "ঘ",
          "question": "যুক্তিবিদ্যার স্বরূপ ব্যাখ্যায় সাথির কথাটির মূল্যায়ন করো।",
          "explanation": "যুক্তিবিদ্যার স্বরূপ ব্যাখ্যায় সাথির কথাটি যথার্থ। যুক্তিবিদ্যার স্বরূপ বা বৈশিষ্ট্য হলো, একইসাথে এটি বিজ্ঞান ও কলা। প্রকৃতির কোনো বিভাগ সম্বন্ধে সুনির্দিষ্ট জ্ঞানকে বিজ্ঞান বলে। বিজ্ঞান সাধারণত নিয়মাবলির তত্ত্বগত জ্ঞান দান করে। যেমন- পদার্থবিজ্ঞান। আর কলাবিদ্যা এ তত্ত্বগত জ্ঞান বাস্তবক্ষেত্রে প্রয়োগ করতে শেখায়। অর্থাৎ বিশেষ কোনো উদ্দেশ্য সাধনের জন্য আমাদের বৈজ্ঞানিক জ্ঞানকে বাস্তবক্ষেত্রে প্রয়োগ করার প্রয়োজনীয় নিয়মাবলি শিক্ষা দেয়। যেমন- নৌবিদ্যা শেখায় কীভাবে নৌযান পরিচালনা করতে হবে। শৈল্য চিকিৎসাবিদ্যা শেখায় কীভাবে অস্ত্রোপচার করতে হবে। একইভাবে যুক্তিবিদ্যাও বিজ্ঞান হিসেবে বৈধ যুক্তি থেকে অবৈধ যুক্তির পার্থক্য নির্দেশ করার জন্য সুনির্দিষ্ট কিছু নিয়মনীতি প্রণয়ন করে এবং কলা হিসেবে তা বাস্তব ক্ষেত্রে প্রয়োগের শিক্ষা দেয়।' উদ্দীপকের সাথি তার সহপাঠী রায়হানের কথায় একমত হয়ে বললো, স্যারের কথায় মনে হচ্ছে যুক্তিবিদ্যায় যেমন বিভিন্ন তাত্ত্বিক বিষয় আছে, তেমনি সেগুলো প্রয়োগের কৌশলও রয়েছে। যা একইসাথে যুক্তিবিদ্যার তাত্ত্বিক বা বিজ্ঞান ও কলা বা ব্যবহারিক দিকটিকে নির্দেশ করে। আলোচনা শেষে বলা যায়, উদ্দীপকের সাথির বক্তব্যে, যুক্তিবিদ্যার বিজ্ঞান ও কলা উভয় প্রকার স্বরূপ বা বৈশিষ্ট্যের পূর্ণাঙ্গ প্রকাশ ঘটেছে।"
        }
      ]
    },
    {
      "number": "3",
      "uddipok": "একাদশ মানবিক শ্রেণির তিনজন শিক্ষার্থী তাদের পাঠ্যবইগুলো নিয়ে আলোচনা করেছিল। রিমি বললো, আমাদের একটি বিষয় রয়েছে যা একইসঙ্গে একটি বিজ্ঞান এবং কলা। নাওফা বললো, বিষয়টি শুধু বিজ্ঞান না বরং আদর্শনিষ্ঠ বিজ্ঞান। সাইফ বললো, এটি একটি চিন্তার বিজ্ঞান।",
      "tag": "BB 19,BAFSC 24,AHC 24",
      "sub_questions": [
        {
          "label": "ক",
          "question": "যুক্তিবিদ্যার জনক কে?",
          "explanation": "যুক্তিবিদ্যার জনক গ্রিক দার্শনিক এরিস্টটল।"
        },
        {
          "label": "খ",
          "question": "যুক্তিবিদ্যাকে কেন বিজ্ঞান বলা হয়?",
          "explanation": "যুক্তিবিদ্যার বিষয়বস্তু বিজ্ঞানের মতো শৃঙ্খলাপূর্ণ ও বিধিবদ্ধ তাই একে বিজ্ঞান বলা হয়। জ্ঞানের কোনো শাখাকে বিজ্ঞান বলতে গেলে তার মধ্যে দুটি গুরুত্বপূর্ণ বৈশিষ্ট্য অবশ্যই উপস্থিত থাকতে হবে। এগুলো হলো- প্রথমত, শাখাটির নির্ধারিত ও সুশৃঙ্খল আলোচ্য বিষয় থাকতে হবে এবং দ্বিতীয়ত, আলোচ্য বিষয় ব্যাখ্যার 'জন্য পর্যাপ্ত নিয়ম-কানুন প্রণয়ন করতে হবে। দুটি শর্তের বিচারে বলা যায়, যুক্তিবিদ্যার নির্দিষ্ট আলোচ্য বিষয় রয়েছে এবং বিষয়বস্তু ব্যাখ্যার জন্য নিজস্ব নিয়ম-কানুন রয়েছে। এ কারণে যুক্তিবিদ্যা একটি বিজ্ঞান।"
        },
        {
          "label": "গ",
          "question": "উদ্দীপকের নির্দেশিত বিষয়টির স্বরূপ নির্ণয় করো।",
          "explanation": "উদ্দীপকের নির্দেশিত বিষয়টি হচ্ছে যুক্তিবিদ্যা। বিচারমূলক চিন্তাপদ্ধতিই হচ্ছে যুক্তিবিদ্যার প্রথম ও প্রধান আলোচ্য বিষয়। আর যুক্তিবিদ্যার বিষয়বস্তু এবং বিষয়বস্তুর আলোচনা পদ্ধতির ভিত্তিতেই যুক্তিবিদ্যার স্বরূপ নির্ধারিত হয়ে থাকে। বিষয়বস্তুর ভিত্তিতে বিজ্ঞান 'সাধারণত ২ প্রকার হয়ে থাকে। আকারগত ও বস্তুগত। সমকালীন যুক্তিবিদরা যুক্তিবিদ্যাকে একটি আকারগত বিজ্ঞান বলে অভিহিত করেছেন। কারণ তাদের মতে, যে বিশিষ্ট স্বভাবের রীতির মাধ্যমে আমাদের চিন্তন প্রক্রিয়া আবর্তিত হয় তাকেই বলে আকার। আর যুক্তিবিদ্যা চিন্তার এই আকার নিয়ে আলোচনা করে বলে তাকে আকারগত বিজ্ঞান বলা হয়ে থাকে। যুক্তিবিদ যোসেফ এর মতে, যুক্তিবিদ্যা আকারগত ও বস্তুগত বিজ্ঞান উভয়ই। কেননা যুক্তিবিদ্যা' চিন্তার আকার নিয়ে আলোচনা করে ঠিকই কিন্তু চিন্তার উপাদানকে বাদ দিয়ে নয়। চিন্তার আকারকে কোনোভাবেই তার উপাদান থেকে বিচ্ছিন্ন করা যায়না। তাই যোসেফ যুক্তিবিদ্যাকে আকারগত ও বস্তুগত উভয় বিজ্ঞান বলাই শ্রেয় মনে করেন। উদ্দীপকে একাদশ শ্রেণির রিমি বলল, তার একটি বিষয় রয়েছে যেটি বিজ্ঞান ও কলা উভয়ই। নাওফা বললো, বিষয়টি শুধু বিজ্ঞান না বরং আদর্শনিষ্ঠ বিজ্ঞান। সাইফ বলল, এটি একটি চিন্তার বিজ্ঞান। অর্থাৎ তারা তিনজন যুক্তিবিদ্যার স্বরূপকে নির্দেশ করেছে। যার স্বরূপ ব্যাপক ও বিস্তৃত।"
        },
        {
          "label": "ঘ",
          "question": "উদ্দীপকের নির্দেশিত তিন শিক্ষার্থীর বক্তব্যে প্রতিফলিত বিষয়ের প্রয়োজনীয়তা সংক্ষেপে লেখো।",
          "explanation": "উদ্দীপকে নির্দেশিত তিন শিক্ষার্থীর বক্তব্যে প্রতিফলিত বিষয়টি হচ্ছে যুক্তিবিদ্যা যার পাঠের প্রয়োজনীয়তা অনেক। যুক্তিবিদ্যা আমাদের বাস্তব জীবনের বিভিন্ন সমস্যা সমাধানে, সত্য উদ্‌ঘাটনে এবং ভ্রান্তি নিরসনে সহায়তা করে। যুক্তিবিদ্যার দুটি দিক- বিজ্ঞান বিষয়ক ও কলা বিষয়ক। বিজ্ঞান হিসেবে যুক্তিবিদ্যা নির্ভুল চিন্তার নীতিসমূহ আবিষ্কার করে। পাশাপাশি কলাবিদ্যা হিসেবে সত্য উদ্‌ঘাটনের উদ্দেশ্যে যুক্তিবিদ্যা ঐ নীতিসমূহকে বাস্তবে প্রয়োগ করতে আমাদের সহায়তা করে। যেমন- শল্যচিকিৎসা বিদ্যা আমাদের সঠিকভাবে অস্ত্রোপচার করার নিয়ম কানুন ও কৌশল শিক্ষা দেয়। একটি আদর্শনিষ্ঠ বিজ্ঞান হিসেবে যুক্তিবিদ্যা সত্যের আদর্শকে সামনে রেখে যুক্তির বৈধতা অবৈধতা নির্ণয় করে। অর্থাৎ যুক্তিবিদ্যা সত্যের আদর্শকে সামনে রেখে যুক্তির বৈধতার নিয়মসমূহ পরিচালনা করে থাকে। আমরা কীভাবে চিন্তা করলে সত্য প্রতিষ্ঠা করতে পারবো বা আমাদের কীভাবে চিন্তা করা উচিত তাই যুক্তিবিদ্যার আদর্শ। যুক্তিবিদ্যার অলোচ্য বিষয় আকারগত সত্যতার ওপর প্রতিষ্ঠিত। এটি তার আলোচ্য বিষয়ের আকার নিয়ে আলোচনা করে। সত্যতা লাভের ক্ষেত্রে সহায়ক কিছু নিয়ম যেমন- সহানুমান, কার্যকারণ নিয়ম, প্রকৃতির নিয়মানুবর্তিতা নীতি, প্রকল্প, সম্ভাবনা ইত্যাদি যুক্তিবিদ্যার আলোচ্য বিষয়। যেগুলো আমাদের সত্যতা লাভে সহায়তা করে থাকে। উদ্দীপকে তিন শিক্ষার্থী একটি বিষয়কে বিজ্ঞান, কলা, আদর্শনিষ্ঠ বিজ্ঞান বলে অভিহিত করেছে যা যুক্তিবিদ্যার সাথে সামঞ্জস্যপূর্ণ। বাস্তব জীবনে সত্যতা অর্জন, ভ্রান্তি নিরসন ও সিদ্ধান্ত গ্রহণে যার প্রয়োজনীয়তা অপরিসীম। পরিশেষে বলা যায়, উদ্দীপকে নির্দেশিত তিন শিক্ষার্থীর বক্তব্যে প্রতিফলিত বিষয় অর্থাৎ যুক্তিবিদ্যা পাঠের প্রয়োজনীয়তা অনেক।"
        }
      ]
    },
    {
      "number": "4",
      "uddipok": "দৃশ্য-১: মানুষ = সভ্য মানুষ মানুষ = কম-বেশি দৃশ্য-২: মানুষ সকল মানুষ",
      "tag": "DB 23,AHC 24",
      "sub_questions": [
        {
          "label": "ক",
          "question": "জাত্যর্থ কী?",
          "explanation": "একটি পদ যে অপরিহার্য বা আবশ্যিক গুণ বা গুণাবলি প্রকাশ করে তাকে ঐ পদের জাত্যর্থ বলে।"
        },
        {
          "label": "খ",
          "question": "'পিতা' পদটি একটি সাপেক্ষ পদ কেন?",
          "explanation": "'পিতা' পদটি অর্থ প্রকাশের জন্য অন্য পদের ওপর নির্ভরশীল, তাই 'পিতা' পদটি একটি সাপেক্ষ পদ। অর্থের স্বয়ংসম্পূর্ণতার ভিত্তিতে পদকে দুইভাগে ভাগ করা হয় যার মধ্যে একটি হলো সাপেক্ষ পদ। যে পদ অর্থ প্রকাশের জন্য অন্য পদের ওপর নির্ভরশীল তাকে সাপেক্ষ পদ বলে। 'পিতা' পদটি অর্থ প্রকাশের জন পদের ওপর নির্ভরশীল। কেননা 'পিতা' পদের অর্থ প্রকাশের জন্য 'সন্তান' পদের ওপর নির্ভর করতে হয়। যেহেতু 'পিতা' পদটি অর্থ প্রকাশের জন্য অন্য পদের ওপর নির্ভরশীল, তাই 'পিতা' পদটি একটি সাপেক্ষ পদ।"
        },
        {
          "label": "গ",
          "question": "দৃশ্য-২ তোমার পাঠ্য কোন বিষয়কে নির্দেশ করে?",
          "explanation": "উদ্দীপকের 'দৃশ্য-২'এর মাধ্যমে পদের ব্যক্ত্যর্থ প্রকাশিত হয়েছে। কেননা এখানে একটি পদের সংখ্যাগত দিককে উপস্থাপন করা হয়েছে। যে শব্দ বা শব্দ সমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা হতে পারে সে শব্দ বা শব্দ সমষ্টিকে পদ বলে। প্রতিটি পদের দুটি দিক্ থাকে, যার মধ্যে একটি হলো পদের পরিমাণগত বা সংখ্যাগত দিক। যুক্তিবিদ্যায় পদের সংখ্যা বা পরিমাণগত দিককে ব্যত্যর্থ বলা হয়। কোনো একটি পদ একই অর্থে যে বস্তু বা বস্তু সমূহের ওপর প্রযোজ্য হয় তাকে ঐ পদের ব্যক্ত্যর্থ বলে। ব্যক্ত্যর্থ হলো একটি পদের ব্যাপ্তি বা বিস্তৃতির দিক। উদ্দীপকের 'দৃষ্টান্ত-২' এ 'মানুষ সকল মানুষ' উপস্থাপন করা হয়েছে। এখানে 'মানুষ' পদের সংখ্যা বা পরিমাণগত দিক হলো 'সকল মানুষ'। কেননা 'মানুষ' বলতে অতীত, বর্তমান ও ভবিষ্যতের সকল মানুষকে, বুঝায়। তাই 'মানুষ' পদের ব্যক্ত্যর্থ হলো 'সকল মানুষ'। এই কারণে. বলা যায়, 'দৃশ্য-২' আমার পাঠ্য পদের ব্যক্ত্যর্থকে নির্দেশ করে।"
        },
        {
          "label": "ঘ",
          "question": "দৃশ্য-১ ব্যক্ত্যর্থ ও জাত্যর্থের যে সম্পর্ক নির্দেশ করে- তা বিশ্লেষণ করো।",
          "explanation": "'দৃশ্য-১' দ্বারা পদের ব্যস্ত্যর্থ ও জাত্যর্থের বিপরীতক্রমে হ্রাস-বৃদ্ধির সম্পর্ক নির্দেশিত হয়েছে। কোনো একটি পদের দুটি দিক থাকে যথা- সংখ্যা বা পরিমাণগত দিক এবং গুণগত দিক। পদের সংখ্যাগত দিককে ব্যক্ত্যর্থ এবং গুণগত দিককে জাত্যর্থ বলে। পদের ব্যক্ত্যর্থ ও জাত্যর্থের মধ্যে গভীর সম্পর্ক রয়েছে তবে এই সম্পর্ক বিপরীতমুখী। কেননা যখন কোনো পদের ব্যস্ত্যর্থ বাড়ে তখন পদটির জাত্যর্থ কমে যায়। আবার, পদটির জাত্যর্থ বাড়লে ব্যস্ত্যর্থ কমে যায়। যেমন- 'মানুষ' পদের ব্য্যর্থ 'সকল মানুষ' এবং জাত্যর্থ 'জীববৃত্তি + বুদ্ধিবৃত্তি'। 'মানুষ' পদটির ব্যক্ত্যর্থ বাড়িয়ে 'জীব' করা হলে জাত্যর্থ কমে কেবল 'জীববৃত্তি' হয়। আবার, 'মানুষ' পদের ব্যস্ত্যর্থ কমিয়ে 'শিক্ষিত মানুষ' করা হলে জাত্যর্থ বেড়ে 'জীববৃত্তি বুদ্ধিবৃত্তি শিক্ষা' হয়। অর্থাৎ পদের ব্যস্ত্যর্থ বা জাত্যর্থের কোনো একটির হ্রাস বা বৃদ্ধি হয় তখন অন্যটির বৃদ্ধি বা হ্রাস ঘটে। যুক্তিবিদ্যায় পদের ব্যস্ত্যর্থ ও জাত্যর্থের হ্রাস-বৃদ্ধির এই নিয়মটি 'বিপরীতক্রমে হ্রাস-বৃদ্ধির নিয়ম' বলে পরিচিত। উদ্দীপকের দৃশ্য-১ এ 'মানুষ সভ্য মানুষ মানুষ কম-বেশি। এখানে 'মানুষ' থেকে 'সভ্য মানুষ' পদের ব্যস্ত্যর্থ কম কিন্তু জাত্যর্থ বেশি। আবার, 'সভ্য মানুষ' থেকে 'মানুষ' পদের ব্যার্থ বেশি কিন্তু জাত্যর্থ কম। অর্থাৎ, দৃশ্য-১ এ যে পদগুলো উপস্থাপন করা হয়েছে তার একটি থেকে অন্যটিতে গমন করলে বিপরীতক্রমে ব্যস্ত্যর্থ বা জাত্যর্থের হ্রাস-বৃদ্ধি ঘটে। তাই বলা যায়, দৃশ্য-১ দ্বারা পদের ব্যস্ত্যর্থ ও জাত্যর্থের বিপরীতক্রমে হ্রাস-বৃদ্ধির সম্পর্ক নির্দেশিত হয়েছে।"
        }
      ]
    },
    {
      "number": "5",
      "uddipok": "দৃশ্যপট-১ : গীতাঞ্জলি হয় একটি কাব্যগ্রন্থ। দৃশ্যপট-২: যদি আকাশে মেঘ হয় তাহলে বৃষ্টি হবে। দৃশ্যপট-৩ : সাজ্জাত হয় সৎ, না হয় বোকুষ",
      "tag": "DB 23,AHC 24",
      "sub_questions": [
        {
          "label": "ক",
          "question": "",
          "explanation": "গঠন অনুসারে যুক্তিবাক্য দুই প্রকার। যথা- সরল যুক্তিবাক্য ও যৌগিক যুক্তিবাক্য।"
        },
        {
          "label": "খ",
          "question": "",
          "explanation": "যে শব্দের মাধ্যমে যুক্তিবাক্যের উদ্দেশ্য ও বিধেয়ের মধ্যকার স্বীকৃতি বা অস্বীকৃতিজ্ঞাপক সম্পর্ক প্রকাশ করা হয় তাকে সংযোজক বলে। সংযোজক হলো যুক্তিবাক্যের উদ্দেশ্য ও বিধেয় পদের মধ্যে সম্পর্ক স্থাপনকারী। কোনো একটি যুক্তিবাক্যের যথার্থ আকার বজায় রাখার জন্য সংযোজক প্রয়োজন। তাই যুক্তিবাক্যে সংযোজক গুরুত্বপূর্ণ।"
        },
        {
          "label": "গ",
          "question": "",
          "explanation": "দৃশ্যপট-১ এর দ্বারা যুক্তিবাক্য প্রকাশ পেয়েছে। নিচে তা ব্যাখ্যা করা হলো- একটি যুক্তিবাক্য যেভাবে গঠিত হয় দৃশ্যপট-১ এর যুক্তিবাক্যটি সেভাবে গঠিত হয়েছে। যুক্তি গঠিত হয় যুক্তিবাক্য দিয়ে। আর যুক্তিবাক্য গঠিত হয় পদ দিয়ে। দুটি পদের মধ্যকার স্বীকৃতি বা অস্বীকৃতিজ্ঞাপক সম্পর্কের লিখিত বা মৌখিক বিবৃতিকে যুক্তিবাক্য বলে। একটি যুক্তিবাক্যে দুটি পদ থাকে। যথা- উদ্দেশ্য পদ ও বিধেয় পদ। যুক্তিবাক্যে যে পদ সম্পর্কে কোনো কিছু বলা হয় তাকে উদ্দেশ্য পদ বলে। উদ্দেশ্য পদ সম্পর্কে যা কিছু স্বীকার বা অস্বীকার করা হয় তাকে বিধেয় বলে। আর যে শব্দের মাধ্যমে উদ্দেশ্য ও বিধেয় পদের স্বীকৃতি বা অস্বীকৃতিজ্ঞাপক সম্পর্ক প্রকাশিত হয় তাকে বলে সংযোজক। প্রতিটি যুক্তিবাক্য তাই উদ্দেশ্য- সংযোজক-বিধেয় আকারে প্রকাশিত হয়। তেমনি উদ্দীপকের দৃশ্যপট-১ এর বাক্যটি হলো গীতাঞ্জলি হয় একটি কাব্যগ্রন্থ। এখানে গীতাঞ্জলি উদ্দেশ্য পদ এবং একটি কাব্যগ্রন্থ' পদটি বিধেয় পদ। আর হয়  শব্দটির মাধ্যমে উদ্দেশ্য বিধেয় পদের মধ্যে সংযোগ সাধিত হয়েছে।তাই হয় শব্দটি সংযোজক। তাই বলা যায় যে, দৃশ্যপট-১ এর মাধ্যমে যুক্তিবাক্য প্রকাশ পেয়েছে।"
        },
        {
          "label": "ঘ",
          "question": "",
          "explanation": "দৃশ্যপট-২ এর মাধ্যমে প্রাকল্পিক বাক্য এবং দৃশ্যপট-৩ এর মাধ্যমে বৈকল্পিক বাক্য নির্দেশিত হয়েছে।নিচে পাঠ্যবইয়ের আলোকে তা বিশ্লেষণ করা হলো- যুক্তিবাক্যকে বিভিন্ন দিক থেকে ভাগ করা হয়ে থাকে। এর মধ্যে সাপেক্ষ যুক্তিবাক্যকে দুই ভাগে ভাগ করা হয় যার মধ্যে একটি হলো প্রাকল্পিক যুক্তিবাক্য। যে সাপেক্ষ যুক্তিবাক্য যদি.... তবে বা তার সমার্থক কোনো শর্ত দ্বারা নির্দেশিত হয়ে যুক্তিবাক্য গঠন করে তাকে প্রাকল্পিক যুক্তিবাক্য বলে। এই প্রকার যুক্তিবাক্যে দুটি অংশ থাকে। এর প্রথম অংশকে বলা হয় পূর্বগ এবং দ্বিতীয় অংশকে বলা হয় অনুগ।তেমনি দৃশ্যকল্প-২ এ প্রদত্ত বাক্যটি হলো যদি আকাশে মেঘ হয় তাহলে বৃষ্টি হবে। এখানে দুটি সরল বাক্য যদি... তাহলে' শর্ত দ্বারা যুক্ত হয়ে যুক্তিবাক্য গঠন করেছে। তাই বলা যায়, দৃশ্যপট-২ এর মাধ্যমে প্রাকল্পিক যুক্তিবাক্য নির্দেশিত হয়েছে। আবার, সাপেক্ষ যুক্তিবাক্যের প্রকারভেদের একটি হলো বৈকল্পিক যুক্তিবাক্য। যে সাপেক্ষ যুক্তিবাক্যে দুটি সরল যুক্তিবাক্য 'বা, অথবা হয়... না হয়' ইত্যাদি যোজক দ্বারা যুক্ত হয়ে যুক্তিবাক্য গঠন করে তাকে বৈকল্পিক যুক্তিবাক্য বলে। দৃশ্যপট-৩ এর বাক্যটি হলো 'সাজ্জাত হয় সৎ, না হয় বোকা।' এখানে দুটি সরল বাক্য 'হয়... না হয়' যোজক দ্বারা যুক্ত হয়ে যুক্তিবাক্য গঠন করেছে। তাই বলা যায়,  দৃশ্যপট-৩ এর মাধ্যমে বৈকল্পিক যুক্তিবাক্য নির্দেশিত হয়েছে।"
        }
      ]
    },
    {
      "number": "6",
      "uddipok": "১৯৭১ সালের ২৬ মার্চ বাংলাদেশের স্বাধীনতা ঘোষণা করা হয়। এই স্বাধীনতা পাওয়ার জন্য অনেক বুদ্ধিজীবী, বিচক্ষণ ও বিচারশক্তিসম্পন্ন ব্যক্তির প্রাণ দিতে হয়েছে।",
      "tag": "DB 23,AHC 24",
      "sub_questions": [
        {
          "label": "ক",
          "question": "উপলক্ষণ কাকে বলে?",
          "explanation": "যে গুণ বা গুণাবলি কোনো পদের জাত্যর্থের অংশ নয় কিন্তু পদটির জাত্যর্থ থেকে অনিবার্যভাবে নিঃসৃত হয় সে গুণ বা গুণাবলিকে উপলক্ষণ হবে।"
        },
        {
          "label": "খ",
          "question": "বিধেয় ও বিধেয়ক এক নয় কেন?",
          "explanation": "বিধেয় হলো যুক্তিবাক্যের একটি পদ তাই বিধেয় ও বিধেয়ক এক নয়। একটি যুক্তিবাক্য দুটি পদ থাকে যার মধ্যে একটি হলো বিধেয়। কোনো যুক্তিবাক্যে উদ্দেশ্য পদ সম্পর্কে যা কিছু স্বীকার বা অস্বীকার করা হয় তাই বিধেয়। আর বিধেয়ক হলো একটি সম্পর্ক যা কেবল সদর্থক যুক্তিবাক্যে থাকে। বিধেয় যেহেতু একটি পদ কোনো সম্পর্ক নয়, তাই বিধেয় ও বিধেয়ক নয়।"
        },
        {
          "label": "গ",
          "question": "উদ্দীপকে '১৯৭১ সালের ২৬শে মার্চ' কোন ধরনের বিধেয়ক নির্দেশ করে?",
          "explanation": "উদ্দীপকের ১৯৭১ সালের ২৬ শে মার্চ বিধেয়ক হিসেবে ব্যক্তিগত অবিচ্ছেদ্য অবান্তর লক্ষণকে নির্দেশ করে। কেননা ১৯৭১ সালের ২৬ শে মার্চ বাংলাদেশের ক্ষেত্রে সব সময় উপস্থিত থাকে। বিধেয়কের প্রকারভেদগুলোর মধ্যে একটি অবান্তর লক্ষণ। যে গুণ বা গুণাবলি কোনো পদের ব্যস্ত্যর্থের অংশ নয়; আবার পদটির জাত্যর্থ থেকে অনিবার্যভাবে নিঃসৃত নয় তাকে অবান্তর লক্ষণ বলে। অবান্তর লক্ষণের প্রকারভেদগুলোর মধ্যে একটি হলো ব্যক্তিগত অবিচ্ছেদ্য অবান্তর লক্ষণ। এই অবান্তর লক্ষণ কোনো ব্যক্তির ক্ষেত্রে সব সময় উপস্থিত থাকে। অর্থাৎ, যে অবান্তর লক্ষণ কোনো ব্যক্তির ক্ষেত্রে সব সময় উপস্থিত থাকে তাকে, ব্যক্তিগত অবিচ্ছেদ্য অবান্তর লক্ষণ বলে। উদ্দীপকে বর্ণিত ১৯৭১ সালের ২৬ শে মার্চ বাংলাদেশ নামের ক্ষেত্রে সব সময় উপস্থিত। তাই ১৯৭১ সালের ২৬ শে মার্চ বিধেয়ক হিসেবে ব্যক্তিগত অবিচ্ছেদ্য অবান্তর লক্ষণকে নির্দেশ করে।"
        },
        {
          "label": "ঘ",
          "question": "উদ্দীপকের 'বুদ্ধিজীবী ও বিচারশক্তি' শব্দ দ্বারা যে বিধেয়কের উল্লেখ পেয়েছে তা বিশ্লেষণ করো।",
          "explanation": "উদ্দীপকে 'বুদ্ধিজীবী' ও 'বিচারশস্ত্রি' শব্দ দ্বারা বিধেয়ক হিসেবে উপলক্ষণ নির্দেশিত হয়েছে। বিধেয়কের প্রকারভেদগুলোর মধ্যে একটি হলো উপলক্ষণ। এই বিধেয়ক কোনো পদের জাত্যর্থের অংশ নয়। তবে আত্যর্থ থেকে অনিবার্যভাবে নিঃসৃত হয়। অর্থাৎ যে গুণ বা গুণাবলি কোনো পদের জাত্যর্থের অংশ না হলেও জাত্যর্থ থেকে অনিবার্যভাবে নিঃসৃত হয় তাকে বিধেয়ক হিসেবে উপলক্ষণ বলে। যেমন- ক্ষুধা, তৃষ্ণা ইত্যাদি গুণ মানুষের জাত্যর্থের অংশ নয়। কিন্তু এগুলো মানুষ পদের জাত্যর্থ জীববৃত্তি থেকে অনিবার্যভাবে অনুমিত হয়। তাই ক্ষুধা, তৃষ্ণ ইত্যাদি গুণগুলি মানুষের উপলক্ষণ। ঠিক তেমনিভাবে 'মানুষ হলো এমন জীব যার যুক্তিবিদ্যা বোঝার ক্ষমতা আছে'- এই যুক্তিবাক্যে 'যুক্তিবিদ্যা বোঝার ক্ষমতা' কথাটি মানুষ পদটির একটি উপলক্ষণ। কেননা এটি বুদ্ধিবৃত্তি নামক জাত্যর্থ থেকে অনিবার্যভাবে নিঃসৃত হয়। বুদ্ধিবৃত্তি না থাকলে কেউ যুক্তিবিদ্যা বোঝার ক্ষমতা অর্জন করতে পারে না। উদ্দীপকে, 'বুদ্ধিজীবী' ও 'রিচারশক্তি' শব্দ দুটি 'মানুষ' পদের জাত্যর্থের অংশ নয়। তবে 'মানুষ' পদের জাত্যর্থ 'বৃদ্ধিবৃত্তি' থেকে অনিবার্যভাবে পাওয়া যায়। অর্থাৎ, 'বুদ্ধিজীবী' ও 'বিচারশক্তি' গুণ দুটি জাত্যর্থের অংশ না হলেও জাত্যর্থ থেকে অনিবার্যভাবে পাওয়া যায়। তাই উদ্দীপকের 'বুদ্ধিজীবী' ও 'বিচারশক্তি' পদ দুটি দ্বারা বিধেয়ক হিসেবে উপলক্ষণ নির্দেশত হয়েছে।"
        }
      ]
    },
    {
      "number": "7",
      "uddipok": "দৃশ্য-১: প্রাণী মানুষ, গরু, ছাগলসহ অনেক জীবকে অন্তর্ভুক্ত করে। দৃশ্য-২: ফর্সা, কালো ইত্যাদি।",
      "tag": "DB 23,AHC 24",
      "sub_questions": [
        {
          "label": "ক",
          "question": "",
          "explanation": "জাতি বা শ্রেণিবাচক বিধেয় পদবিশিষ্ট কোনো সমর্থক যুক্তিবাক্যের উদ্দেশ্য ও বিধেয় পদের মধ্যে যেসব সম্পর্ক থাকতে পারে, সেসব সম্পর্ককে বিধেয়ক বলে।"
        },
        {
          "label": "খ",
          "question": "",
          "explanation": "যে শ্রেণির ব্যক্ত্যর্থ সবচেয়ে বেশি এবং যাকে অন্য কোনো শ্রেণির অন্তর্গত করা যায় না, তাকে বৃহত্তম জাতি বা পরতম জাতি বলা হয়। দ্রব্য পদটিকে অন্য কোনো শ্রেণির অন্তর্গত করা যায় না বিধায় দ্রব্যকে পরতম জাতি বলা হয়।"
        },
        {
          "label": "গ",
          "question": "",
          "explanation": "দৃশ্য-২ এর মাধ্যমে শ্রেণিগত বিচ্ছেদ্য অবান্তর লক্ষণ নির্দেশিত হয়েছে। নিচে তা ব্যাখ্যা করা হলো- উদ্দীপকের দৃশ্য-২ যেসব গুণের উল্লেখ করা হয়েছে, সেগুলো কোনো শ্রেণির ক্ষেত্রে কোনো কোনো সময় উপস্থিত থাকে আবার কোনো কোনো সময় উপস্থিত থাকে না। বিধেয়ক হলো এক প্রকার সম্পর্ক। বিধেয়ককে বিভিন্ন দিক থেকে শ্রেণিবিভাগ করা হয়ে থাকে যার মধ্যে একটি হলো অবান্তর লক্ষণ। অবান্তর লক্ষণকে বিভিন্ন ভাগে ভাগ করা হয় যার মধ্যে একটি হলো শ্রেণিগত বিচ্ছেদ্য অবান্তর লক্ষণ। যে গুণ বা গুণাবলি কোনো পদের জাত্যর্থের অংশ নয়; আবার পদটির জাত্যর্থ থেকে নিঃসৃতও নয় সে গুণ বা গুণাবলিকে অবান্তর লক্ষণ বলে। আর যে অবান্তর লক্ষণ কোনো শ্রেণির ক্ষেত্রে কোনো কোনো সময় উপস্থিত থাকে এবং কোনো কোনো সময় উপস্থিত থাকে না তাকে শ্রেণিগত বিচ্ছেদ্য অবান্তর লক্ষণ বলে। তেমনি উদ্দীপকের দৃশ্য-২ এ ফর্সা, কালো এ দুটি বিষয় উপস্থাপন করা হয়েছে। এখানে ফর্সা এবং কালো মানুষ শ্রেণির ক্ষেত্রে সবসময় সমানভাবে বিদ্যমান থাকে না। এ গুণগুলো কোনো কোনো সময় মানুষ শ্রেণির ক্ষেত্রে উপস্থিত থাকতে পারে; আবার কোনো কোনো সময় উপস্থিত নাও থাকতে পারে। তাই 'দৃশ্য- ২ এর গুণগুলো দ্বারা শ্রেণিগত বিচ্ছেদ্য অবান্তর লক্ষণ নির্দেশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের দৃশ্য-১ এ বিধেয়ক হিসেবে জাতি ও উপজাতির নির্দেশ করা হয়েছে। জাতি ও উপজাতির মধ্যে বিভিন্ন দিক দিয়ে সম্পর্ক রয়েছে। নিচে তাদের সম্পর্ক বিশ্লেষণ করা হলো- বিধেয়কের প্রকারগুলোর মধ্যে দুটি হলো জাতি ও উপজাতি। জাতি ও উপজাতির ক্ষেত্রে শ্রেণিবাচক পদ প্রযোজ্য। দুটি শ্রেণিবাচক পদ যখন এমনভাবে সম্পর্কযুক্ত থাকে যে, এদের একটির ব্যক্ত্যর্থ অন্যটির ব্যক্ত্যর্থের চেয়ে বেশি এবং বেশি ব্যক্ত্যর্থপূর্ণ পদটি কম ব্যক্ত্যর্থপূর্ণ পদটিকে অন্তর্ভুক্ত করে তখন বেশি ব্যক্ত্যর্থপূর্ণ পদটিকে বলা হয় জাতি। আর কম ব্যক্ত্যর্থপূর্ণ পদটিকে বলা হয় উপজাতি। উদ্দীপকের দৃশ্য-১ এ উপস্থাপন করা হয়েছে যে, প্রাণী মানুষ, গরু, ছাগলসহ অনেক জীবকে অন্তর্ভুক্ত করে। অর্থাৎ মানুষ, গরু, ছাগলসহ সমজাতীয় অন্যান্য উপজাতি 'প্রাণী' জাতির অন্তর্ভুক্ত। তাই এখানে জাতি ও উপজাতি নির্দেশ করা হয়েছে। জাতি ও উপজাতির প্রকৃতি পর্যালোচনা করলে দেখা যায়, জাতি ও উপজাতি উভয়ই বিধেয়কের দুটি প্রকারভেদ। জাতি ও উপজাতি উভয়ই শ্রেণিবাচক পদ। জাতি যেমন একটি শ্রেণি, তেমনি উপজাতিও একটি শ্রেণি। আর জাতি ও উপজাতি উভয়ই সাপেক্ষ পদ। কেননা জাতি হতে গেলে উপজাতি থাকতে হয়। আর উপজাতি হতে হলে কোনো না কোনো জাতির অন্তর্ভুক্ত হতে হয়। তাই জাতি ও উপজাতি সাপেক্ষভাবে যুক্ত।"
        }
      ]
    },
    {
      "number": "8",
      "uddipok": "মাহি ১৯৯৩ সালের ২২ জুন জন্মগ্রহণ করে। সে অত্যন্ত সৌন্দর্য্যপ্রিয়। অপরদিকে, তার পিতা মিলন সাহেব অত্যন্ত বিচক্ষণ ও বিচারবোধসম্পন্ন ব্যক্তি।",
      "tag": "RB 23,AHC 24",
      "sub_questions": [
        {
          "label": "ক",
          "question": "আসন্নতম জাতি কী?",
          "explanation": "কোনো উপজাতির সবচেয়ে নিকটবর্তী জাতিকে নিকটতম জাতি বা আসন্নতম জাতি বলা হয়।"
        },
        {
          "label": "খ",
          "question": "সমজাতীয় উপজাতি বলতে কী বোঝ?",
          "explanation": "জাতি ও উপজাতির মধ্যকার সম্পর্ক ব্যাখ্যা সংক্রান্ত একটি ধরন হলো সমজাতীয় উপজাতি। একই জাতির অন্তর্গত উপজাতিসমূহকে পারস্পরিক সম্পর্কের দিক থেকে সমজাতীয় উপজাতি বলা হয়। যেমন- মাছ জাতির অন্তর্গত ইলিশ মাছ, রুই মাছ, কই মাছ ইত্যাদি সবই সমজাতীয় উপজাতি। জীব জাতির অন্তর্গত মানুষ, গরু, বাঘ, হাতি, হরিণ, বানর ইত্যাদি সবই সমজাতীয় উপজাতি।"
        },
        {
          "label": "গ",
          "question": "উদ্দীপকের মিলন সাহেবের চারিত্রিক বৈশিষ্ট্য কোন প্রকারের বিধেয়কের প্রকাশ ঘটেছে? ব্যাখ্যা করো।",
          "explanation": "উদ্দীপকে মিলন সাহেবের চারিত্রিক বৈশিষ্ট্যে উপলক্ষণ প্রকাশ পেয়েছে। যে গুণ কোনো পদের জাত্যর্থের অংশ নয়, কিন্তু জাত্যর্থ থেকে অনিবার্যভাবে নিঃসৃত হয় সেই গুণকে ঐ পদের উপলক্ষণ বলে। যেভাবে একটা কারণ থেকে তার কার্য উৎপন্ন হয় কিংবা আশ্রয়বাক্য থেকে সিন্ধান্ত অনুমিত হয়। ঠিক সেভাবেই একটা পদের জাত্যর্থ থেকে তার উপলক্ষণ নিঃসৃত হয়। যেমন- ক্ষুধা, তৃষ্ণা ইত্যাদি গুণ মানুষের জাত্যর্থের অংশ নয়। কিন্তু এগুলো মানুষ পদের জাত্যর্থ 'জীববৃত্তি' থেকে অনিবার্যভাবে অনুমিত হয়। উদ্দীপকে মিলন সাহেবের চারিত্রিক বৈশিষ্ট্য বর্ণনায় 'বিচক্ষণ' ও 'বিচারবোধ' গুণগুলো উল্লেখ করা হয়েছে। বিচক্ষণতা ও বিচারশক্তি গুণ দুটি মানুষের জাত্যর্থ বা জাত্যর্থের অংশ নয়। তবে মানুষের জাত্যর্থ বুদ্ধিবৃত্তি থেকে এদের উৎপত্তি হয়েছে। মানুষের বুদ্ধিবৃত্তি থাকার কারণেই মানুষ বিচক্ষণ ও বিচারশক্তির অধিকারী। বুদ্ধিবৃত্তি না থাকলে কখনোই তার মধ্যে এ গুণগুলো আসতোনা। সুতরাং বলা যায়, মিলন সাহেবের চারিত্রিক বৈশিষ্ট্যে উপলক্ষণের প্রকাশ ঘটেছে।"
        },
        {
          "label": "ঘ",
          "question": "উদ্দীপকে মাহির মাধ্যমে প্রকাশিত বিধেয়কসমূহের পার্থক্য বিশ্লেষণ করো।",
          "explanation": "উদ্দীপকে মাহির মাধ্যমে অবান্তর লক্ষণের অন্তর্গত ব্যক্তিগত অবিচ্ছেদ্য অবান্তর লক্ষণ ও ব্যক্তিগত বিচ্ছেদ্য অবান্তর লক্ষণ প্রকাশিত হয়েছে। অরান্তর লক্ষণ কোনো শ্রেণির জাত্যর্থের অংশ নয় আবার জাত্যর্থ থেকে অনিবার্যভাবে নিঃসৃতও নয়। অবান্তর লক্ষণের অন্তর্গত ব্যক্তিগত অবান্তর লক্ষণের দুটি প্রকার হলো ব্যক্তিগত অবিচ্ছেদ্য অবান্তর লক্ষণ এবং ব্যক্তিগত বিচ্ছেদ্য অবান্তর লক্ষণ। যে অবান্তর লক্ষণ কোনো ব্যক্তি বিশেষের ক্ষেত্রে 'অপরিবর্তনীয় রূপে সবসময় উপস্থিত থাকে তাকে ব্যক্তিগত অবিচ্ছেদ্য অবান্তর লক্ষণ বলে। অন্যদিকে, যে অবান্তর লক্ষণ ব্যক্তির মধ্যে কখনো উপস্থিত থাকে আবার কখনো অনুপস্থিত থাকে তাকে ব্যক্তিগত বিচ্ছেদ্য অবান্তর লক্ষণ বলে। উদ্দীপকে দেখা যায়, মাহি ১৯৯৩ সালের ২২ জুন জন্মগ্রহণ করে। এটি ' তার ব্যক্তিগত এমন একটি বৈশিষ্ট্য যা পরিবর্তন করা সম্ভব নয়। সুতরাং এ বৈশিষ্ট্যটি মাহির ক্ষেত্রে ব্যক্তিগত অবিচ্ছেদ্য অবান্তর লক্ষণ। অন্যদিকে মাহির সৌন্দর্যপ্রিয়তা তার এমন একটি ব্যক্তিগত বৈশিষ্ট্য যা বর্তমানে উপস্থিত আছে তবে ভবিষ্যতে তার মধ্যে উপস্থিত নাও থাকতে পারে। সুতরাং এটি ব্যক্তিগত বিচ্ছেদ্য অবান্তর লক্ষণ। একইভাবে কোনো ব্যক্তির শখ, পেশা, কবি নজরুলের বাবরি চুল প্রভৃতি এ বিধেয়কের দৃষ্টান্ত। পরিশেষে বলা যায়, অবান্তর লক্ষণের উপস্থিতি বা অনুপস্থিতি জাত্যর্থের কোনো বিঘ্ন ঘটায় না, বরং ব্যক্তির ক্ষেত্রে পরিবর্তনীয় বা অপরিবর্তনীয় অতিরিক্ত কিছু বৈশিষ্ট্য প্রকাশ করে।"
        }
      ]
    },
    {
      "number": "9",
      "uddipok": "দৃশ্য-১: ফুলের গন্ধ ও বাগান। দৃশ্য-২: বেশি ব্যাপক থেকে কম ব্যাপক। দৃশ্য-৩: বিশিষ্ট বাক্য থেকে সার্বিক বাক্য।",
      "tag": "DB 23,AHC 24",
      "sub_questions": [
        {
          "label": "ক",
          "question": "মাধ্যম অনুমান কী?",
          "explanation": "যে অবরোহ অনুমানে একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে মাধ্যম অনুমান বলে।"
        },
        {
          "label": "খ",
          "question": "অবরোহ অনুমান কি সব সময় নিশ্চিত সত্যতা প্রকাশ করতে পারে?",
          "explanation": "না, অবরোহ নিশ্চিত সত্যতা প্রকাশ করতে পারে না। যে অনুমানে এক বা একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অবরোহ অনুমান বলে। অবরোহ অনুমানের ক্ষেত্রে আশ্রয়বাক্য ও সিদ্ধান্তের মধ্যে অনিবার্য সম্পর্ক থাকে। আর অবরোহ অনুমানের লক্ষ্য থাকে আকারগত সত্যতা লাভ করা। বস্তুগত সত্যতা অবরোহ অনুমানের বিচার্য বিষয় নয়। অবরোহ অনুমান বস্তুগতভাবে সত্য হতে পারে; আবার নাও হতে পারে। তবে আকারগতভাবে অবরোহ অনুমান সত্যতা প্রতিষ্ঠা করতে পারে।"
        },
        {
          "label": "গ",
          "question": "দৃশ্য-১ তোমার পাঠ্য কোন বিষয়কে নির্দেশ করে?",
          "explanation": "'দৃশ্য-১' দ্বারা অনুমান নির্দেশিত হয়েছে। যুক্তিবিদ্যার আলোচ্য বিষয়গুলোর মধ্যে গুরুত্বপূর্ণ একটি বিষয় হলো অনুমান। এখানে জ্ঞাত সত্য থাকে। আর জ্ঞাত সত্যের ওপর ভিত্তি করে অজ্ঞাত সত্য সম্পর্কে সিদ্ধান্ত করা হয়। তাই বলা যায়, কোনো জাঁত বা জানা বিষয়ের ওপর ভিত্তি করে কোনো অজ্ঞাত বা অজানা বিষয় সম্পর্কে সিন্ধান্ত প্রতিষ্ঠার মানসিক প্রক্রিয়াকে অনুমান বলে। অনুমানের ক্ষেত্রে জ্ঞাত ও অজ্ঞাত বিষয়ের মধ্যে অনিবার্য সম্পর্ক থাকতে হয়। অনুমানের ক্ষেত্রে তাই তিনটি বিষয় গুরুত্বপূর্ণ যথা- জ্ঞাত বিষয়, অজ্ঞাত বিষয় এবং জ্ঞাত ও অজ্ঞাত বিষয়ের মধ্যে অনিবার্য সম্পর্ক। 'দৃশ্য-১' এ উপস্থাপন করা হয়েছে যে, ফুলের গন্ধ ও বাগান। এখানে কোনো বাগানে ফুলের গন্ধ থেকে অনুমান করা যায় যে, বাগানে ফুল গাছ আছে। অর্থাৎ, বাগানে ফুলের গন্ধ জ্ঞাত হওয়ার ওপর ভিত্তি করে বাগানে ফুল গাছ থাকার বিষয়ে সিদ্ধান্ত প্রতিষ্ঠা করা যায়। অর্থাৎ, জ্ঞাত বিষয়ের ওপর ভিত্তি করে অজ্ঞাত বিষয় সম্পর্কে সিম্প্যন্ত প্রতিষ্ঠা করা যায়। সুতরাং 'দৃশ্য-১' এর মাধ্যমে আমার পাঠ্য অনুমানের বিষয়টি নির্দেশিত হয়েছে।"
        },
        {
          "label": "ঘ",
          "question": "দৃশ্য-২ ও দৃশ্য-৩ তোমার পাঠ্য যে দুটি বিষয়কে নির্দেশ করে তাদের মধ্যে পার্থক্য দেখাও।",
          "explanation": "'দৃশ্য-২' এর মাধ্যমে অবরোহ অনুমান এবং 'দৃশ্য-৩' এর মাধ্যমে আরোহ অনুমান নির্দেশিত হয়েছে। আর এই দুই প্রকার অনুমানের মধ্যে বিভিন্ন দিক দিয়ে পার্থক্য রয়েছে। যে অনুমানে এক বা একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অবরোহ অনুমান বলে। এই প্রকার অনুমানে সাধারণত সার্বিক থেকে বিশেষে গমন করা হয়। উদ্দীপকের 'দৃশ্য-২' এ বেশি ব্যাপক থেকে কম ব্যাপক বিষয়টি উপস্থাপন করা হয়েছে। তাই 'দৃশ্য-২' এর মাধ্যমে অবরোহ অনুমান নির্দেশিত হয়েছে। কেননা অবরোহ অনুমানের ক্ষেত্রে বেশি ব্যাপক থেকে কম ব্যাপকে গমন করা হয়। এই কারণে অবরোহ অনুমানের সিদ্ধান্ত আশ্রয়বাক্য থেকে কম ব্যাপক হয়। এটি কোনো কোনো ক্ষেত্রে আশ্রয়বাক্যের সাথে সমব্যাপক হতে পারে, তবে কোনোভাবেই বেশি ব্যাপক হতে পারে না। অবরোহ অনুমানে আশ্রয়বাক্য ও সিদ্ধান্তের মধ্যে অনিবার্য সম্পর্ক থাকে। আর অবরোহ অনুমানের লক্ষ্য থাকে কেবল আকারগত সত্যতা প্রতিষ্ঠা করা। অপরপক্ষে, যে অনুমানে বিশেষ বিশেষ দৃষ্টান্তের পর্যবেক্ষণ থেকে সার্বিক সংশ্লেষক সিদ্ধান্ত প্রতিষ্ঠা করা হয় তাকে আরোহ অনুমান বলে। এই প্রকার অনুমানে বিশেষ থেকে সার্বিকে গমন করা হয়। উদ্দীপকের 'দৃশ্য-৩' এ উপস্থাপন কর হয়েছে যে, 'বিশিষ্ট বাক্য থেকে সার্বিক বাক্য। তাই 'দৃশ্য- ৩' এর মাধ্যমে আরোহ অনুমানের বিষয়টি নির্দেশিত হয়েছে। কেননা আরোহ অনুমানে বিশিষ্ট বাক্য থেকে সার্বিক বাক্য প্রতিষ্ঠা করা যায়। আরোহ অনুমানে যেহেতু বিশেষ থেকে সার্বিকে গমন করা হয় তাই আরোহের সিদ্ধান্ত সব সময় আশ্রয়বাক্য থেকে বেশি ব্যাপক হয়ে থাকে। আরোহ অনুমানে আশ্রয়বাক্য ও সিদ্ধান্তের মধ্যে অনিবার্য সম্পর্ক নাও থাকতে পারে। আরোহের সিদ্ধান্ত সার্বিক সংশ্লেষক হওয়ায় এটি সব সময় নতুন তথ্য প্রকাশ করে। আর আরোহ অনুমানের লক্ষ্য থাকে আকারগত ও বস্তুগত উভয় প্রকার সত্যতা প্রতিষ্ঠা করা। সুতরাং বলা যায়, অবরোহ ও আরোহ অনুমানের দুটি প্রকার হলেও প্রকৃতিগতভাবে এরা পরস্পর ভিন্ন।"
        }
      ]
    },
    {
      "number": "10",
      "uddipok": "দৃষ্টান্ত-(ক) গোলাপ ফুল হয় লাল জবা ফুল হয় লাল শাপলা ফুল হয় লাল অতএব, সব ফুল হয় লাল। দৃষ্টান্ত-(খ) সব ফুল হয় লাল জবা হয় ফুল অতএব, জবা হয় লাল।",
      "tag": "AHC 24",
      "sub_questions": [
        {
          "label": "ক",
          "question": "আরোহ কত প্রকার?",
          "explanation": "আরোহ দুই প্রকার। যথা- প্রকৃত আরোহ ও অপ্রকৃত আরোহ।"
        },
        {
          "label": "খ",
          "question": "আরোহাত্মক লম্ফ ব্যাখ্যা করো।",
          "explanation": "আরোহাত্মক লম্ফ হলো জ্ঞাত থেকে অজ্ঞাত সত্যে উত্তরণের পদ্ধতি। আরোহ অনুমানে কয়েকটি বিশেষ বাক্যকে ভিত্তি করে সিদ্ধান্ত হিসেবে একটি সার্বিক সংশ্লেষক বাক্য অনুমান করা হয়। যে প্রক্রিয়ায় কোনো শ্রেণির কয়েকটি বিশেষ দৃষ্টান্তের অভিজ্ঞতার ভিত্তিতে ঐ শ্রেণির সকল সদস্য সম্পর্কে কোনো সার্বিক সিদ্ধান্ত গ্রহণ করা হয় তাকে আরোহাত্মক লম্ফ বলে। যেমন- কামাল হয় মরণশীল। হাসান হয় মরণশীল। জাহিদ হয় মরণশীল। অতএব, সকল মানুষ হয় মরণশীল। যে প্রক্রিয়ায় এই তিনজনের মৃত্যুর অভিজ্ঞতার ভিত্তিতে সকল মানুষ সম্পর্কে সিদ্ধান্ত গ্রহণ করা হয়েছে তাই আরোহাত্মক লক্ষ।"
        },
        {
          "label": "গ",
          "question": "উদ্দীপকে দৃষ্টান্ত-(ক) কোন প্রকারের অনুমানকে প্রকাশ করেছে? কেন? ব্যাখ্যা করো।",
          "explanation": "উদ্দীপকে দৃষ্টান্ত (ক) আরোহ অনুমানকে প্রকাশ করেছে। আরোহ অনুমানে বিশেষ বিশেষ দৃষ্টান্ত বা ঘটনার অভিজ্ঞতার ভিত্তিতে সার্বিক সিদ্ধান্ত গ্রহণ করা হয়। তাই এ অনুমানের সিদ্ধান্তটি সবসময় আশ্রয়বাক্য থেকে বেশি ব্যাপক হয়। অর্থাৎ সিদ্ধান্তটি একটি সার্বিক সংশ্লেষক যুক্তিবাক্য। এ সিদ্ধান্ত নিঃসৃত হয় প্রকৃতির নিয়মানুবর্তিতা নীতি - এবং কার্যকারণ নিয়মের ওপর ভিত্তি করে। উদ্দীপকের 'ক' দৃষ্টান্তটি হলো- গোলাপ ফুল হয় লাল। জবা ফুল হয় লাল। শাপলা ফুল হয় লাল। ∴ \\therefore ∴ সব ফুল হয় লাল। এখানে বিশেষ বিশেষ ফুলের রং পর্যবেক্ষণ করে সকল ফুল সম্পর্কে একটি সার্বিক সিদ্ধান্ত নেওয়া হয়েছে। এ অনুমানটির সিদ্ধান্ত আশ্রয়বাক্যের তুলনায় অধিক ব্যাপক এবং এখানে আরোহাত্মক লম্ফ বিদ্যমান। সুতরাং বলা যায়, দৃষ্টান্ত 'ক' আরোহ অনুমানকে প্রকাশ করেছে।"
        },
        {
          "label": "ঘ",
          "question": "পাঠ্যপুস্তকের আলোকে দৃষ্টান্ত-(ক) ও দৃষ্টান্ত-(খ) এর পার্থক্য বিশ্লেষণ করো।",
          "explanation": "দৃষ্টান্ত-১ ও দৃষ্টান্ত-২ যথাক্রমে আরোহ অনুমান ও অবরোহ অনুমানকে প্রকাশ করে। যে অনুমান প্রক্রিয়ায় কয়েকটি বিশেষ দৃষ্টান্তের ওপর নির্ভর করে একটি সার্বিক সিদ্ধান্ত নিঃসৃত হয়, তাকে আরোহ অনুমান বলে। আরোহ অনুমানের সিদ্ধান্ত সবসময়ই বেশি ব্যাপক হয়। এ কারণে আরোহ অনুমান প্রক্রিয়া উর্ধ্বগামী হয়। দৃষ্টান্ত-১ এ আরোহ অনুমানের সিদ্ধান্ত আশ্রয়বাক্যগুলোর তুলনায় বেশি ব্যাপক। এজন্য এটি আরোহ অনুমানের দৃষ্টান্ত। অন্যদিকে, যে অনুমান প্রক্রিয়ায় সিদ্ধান্ত সার্বিক আশ্রয়বাক্য থেকে অনিবার্যভাবে নিঃসৃত হয় এবং সিদ্ধান্তটি কখনোই আশ্রয়বাক্যের চেয়ে ব‍্যাপক হতে পারে না, তাকে অবরোহ অনুমান বলে। আরোহ অনুমান প্রক্রিয়া সাধারণত নিম্নগামী হয়। দৃষ্টান্ত-২ এ অবরোহ অনুমানের সিদ্ধান্ত 'জবা হয় লাল' একটি বিশেষ যুক্তিবাক্য। যা 'সব ফুল হয় লাল' আশ্রয়বাক্যের তুলনায় কম ব্যাপক বা সিদ্ধান্তটি নিম্নগামী। আরোহ অনুমানে আকারগত ও বস্তুগত উভয় সত্যতা পরিলক্ষিত হয়ে 'থাকে। কিন্তু অবরোহ অনুমানে কেবল আকারগত সত্যতা পরিলক্ষিত হয়। পাশাপাশি আরোহ অনুমানের ক্ষেত্রে সর্বদা একাধিক আশ্রয়বাক্য গ্রহণ করা হয়। কিন্তু অবরোহ অনুমানের ক্ষেত্রে আশ্রয়বাক্যের সংখ্যা একটি অথবা দুটি হতে পারে এর অধিক নয়। পরিশেষে বলা যায়, অবরোহ অনুমান ও আরোহ অনুমানের প্রকৃতি বিশ্লেষণ করলে এদের মধ্যে উল্লেখিত বিষয়ে বৈসাদৃশ্য পরিলক্ষিত হয়। এ কারণে উদ্দীপকের দৃষ্টান্ত-১ ও দৃষ্টান্ত-২ পরস্পর ভিন্ন।"
        }
      ]
    },
    {
      "number": "11",
      "uddipok": "রাস্তার পার্শ্বে মৃত দেহ পরে থাকার খবরে অনেক মানুষ ভিড় করেছে। নজরুল গলায় কালো দাগ দেখে বললো, হয়তো খুন করে লাশ ফেলে রাখা হয়েছে। মাসুদ বললো, সড়ক দুর্ঘটনায় মারা গেছে। শামীম বললো আত্মহত্যা করেছে। পোস্টমর্টেমে দেখা যায়, শ্বাসরোধ করে হত্যা করা হয়েছে।",
      "tag": "AHC 24",
      "sub_questions": [
        {
          "label": "ক",
          "question": "নিরীক্ষণ কী?",
          "explanation": "একটি বিশেষ উদ্দেশ্যে প্রাকৃতিক পরিবেশে কোনো বস্তু বা ঘটনাকে সুনিয়ন্ত্রিত ও পরিকল্পিতভাবে প্রত্যক্ষণ করাই নিরীক্ষণ (Observation)।'"
        },
        {
          "label": "খ",
          "question": "উদ্দীপকে পাঠ্য বিষয়ের কোন বিষয়কে নির্দেশ করেছে?",
          "explanation": "উদ্দীপকে পাঠ্যবিষয়ের আরোহের বস্তুগত ভিত্তিকে নির্দেশ করেছে। আরোহ অনুমানে যেসব বিষয়ের ওপর নির্ভর করে বস্তুগত দিক গড়ে ওঠে তাকে আরোহের বস্তুগত ভিত্তি বলে। আরোহের বাস্তব উপাদান বা বস্তুগত উপাদান সরবরাহ করে নিরীক্ষণ ও পরীক্ষণ। তাই নিরীক্ষণ ও পরীক্ষণকে আরোহের বস্তুগত ভিত্তি বলা হয়। উদ্দীপকে বর্ণিত ঘটনায় একটি মৃত দেহকে ঘিরে বিভিন্ন মানুষের প্রত্যক্ষণ ও পোস্টমর্টেমের পরীক্ষণ রিপোর্টের মাধ্যমে প্রমাণিত হয় উদ্দীপকে পাঠ্যবিষয়ের আরোহের বস্তুগত ভিত্তিকে নির্দেশ করেছে।"
        },
        {
          "label": "গ",
          "question": "উদ্দীপকে লাশ দেখে বিভিন্ন জনের মন্তব্য কার্যকারণের কোন বিষয়? ব্যাখ্যা করো।",
          "explanation": "উদ্দীপকে লাশ দেখে বিভিন্ন জনের মন্তব্য কার্যকারণের বহুকারণবাদ বিষয়টি প্রতিফলিত হয়েছে। উদ্দীপকের বর্ণিত ঘটনায় একটি মৃত দেহকে দেখে নজরুল বলে, হয়ত খুন করে লাশ ফেলে রাখা হয়েছে। মাসুদ বলে, সড়ক দুর্ঘটনায় মারা গেছে। শামীম বলে, আত্মহত্যা করেছে। এভাবে উদ্দীপকে মৃত্যুর বিভিন্ন কারণ উল্লেখ করা হয়েছে। একইভাবে বহুকারণবাদে একটি কার্যের বিভিন্ন কারণ দেখানো হয়। তাই উদ্দীপকের ঘটনাটি বহুকারণবাদের ইঙ্গিত দেয়। কার্যকারণ নিয়ম অনুযায়ী কারণ ও কার্যের মধ্যে আবশ্যিক সম্পর্ক বিদ্যমান। তাই কার্যকারণ নিয়ম অনুযায়ী প্রতিটি কার্যের একটি কারণ রয়েছে এবং প্রতিক্ষেত্রে একই কারণ অনুরূপ কার্য উৎপন্ন করে। কিন্তু অনেক সময় একটি কার্যের একাধিক কারণ আছে বলে মনে করা হয় তখন তাকে বহুকারণ বলা হয়। আর বহুকারণ সংক্রান্ত এ মতবাদটিকে বহুকারণবাদ বলে। অর্থাৎ বহুকারণবাদ অনুযায়ী কোনো একটি কার্যের কারণ একটি নয়, বহু।"
        },
        {
          "label": "ঘ",
          "question": "উদ্দীপকে নজরুলের মন্তব্য এবং পোস্টমর্টেম আরোহের ভিত্তির কোন কোন দিক নির্দেশ করে?",
          "explanation": "উদ্দীপকে নজরুলের মন্তব্য এবং পোস্টমর্টেম আরোহের বস্তুগত ভিত্তির নিরীক্ষণ ও পরীক্ষণ দিককে নির্দেশ করে। উদ্দীপকে বর্ণিত ঘটনায় নজরুল রাস্তার পার্শ্বে একটি মৃত দেহ পরে থাকতে দেখে। মৃতদেহটির গলায় কালো দাগ দেখে সে বল, হয়ত খুন করে লাশ ফেলে রাখা হয়েছে। অর্থাৎ সে উদ্দেশ্যমূলকভাবে প্রত্যক্ষণ করে তার এ কথাটি' বলা আরোহের বস্তুগত ভিত্তির নিরীক্ষণের দৃষ্টান্ত। কারণ বিভিন্ন ঘটনাবলির উদ্দেশ্যমূলক প্রত্যক্ষণই হলো নিরীক্ষণ। এটি প্রাকৃতিক পরিবেশে সম্পন্ন হয়। এ কারণে বলা হয়, বিশেষ উদ্দেশ্য সাধনের জন্য কোনো বস্তু বা ঘটনাকে প্রাকৃতিক পরিবেশে প্রত্যক্ষণ করাই হলো নিরীক্ষণ। যার দৃষ্টান্ত উদ্দীপকে নজরুলের কর্মকাণ্ডে প্রতীয়মান হয়। অন্যদিকে, উদ্দীপকে একই ঘটনার কারণ হিসেবে পোস্টমর্টেমে উল্লেখ করা হয় যে, মৃত ব্যক্তিকে শ্বাসরোধ করে হত্যা করা হয়েছে। আমরা জানি কোনো বিশেষ উদ্দেশ্যকে সামনে রেখে কৃত্রিম পরিবেশে মৃত দেহের পোস্টমর্টেম করা হয়। তাই পোস্টমর্টেম হলো আরোহের ভিত্তির পরীক্ষণের দৃষ্টান্ত। কারণ কোনো বিশেষ উদ্দেশ্য সাধনের জন্য কৃত্রিমভাবে উৎপাদিত ঘটনাবলি কৃত্রিম পরিবেশে প্রত্যক্ষ করার নামই হলো পরীক্ষণ। এক্ষেত্রে ঘটনা ও পরিবেশ উভয়ই কৃত্রিম। পরিশেষে বলা যায়, আরোহের বস্তুগত ভিত্তির দুটি প্রকরণ হলো নিরীক্ষণ ও পরীক্ষণ। যা উদ্দীপকে নজরুলের মন্তব্য এবং পোস্টমর্টেম দৃষ্টান্তের মাধ্যমে প্রতীয়মান হয়।"
        }
      ]
    }
  ]
}