{
  "title": "কুমিল্লা বোর্ড ২০২২",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "শিক্ষক শিক্ষার্থীদেরকে জিজ্ঞেস করলেন , “ যুক্তিবিদ্যা সম্পর্কে কি তোমাদের কোনো জ্ঞান আছে ? ” সালাম বললো , “ যুক্তিবিদ্যা হচ্ছে যুক্তিপদ্ধতি বিষয়ক কলাবিদ্যা । ” আনোয়ার বললো , “ চিন্তাবিষয়ক বিজ্ঞান । ” তাদের কথা শোনার পর শিক্ষক বললেন , “ যুক্তিবিদ্যা বিজ্ঞান ও কলা উভয়ই । ”",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "যুক্তিবিদ্যা হচ্ছে বৈধ যুক্তি থেকে অবৈধ যুক্তির পার্থক্য নির্দেশ করার জন্য ব্যবহৃত পদ্ধতি ও নীতিসমূহের একটি বিশেষ বিদ্যা ।"
        },
        {
          "label": "খ",
          "question": "",
          "explanation": "সত্যের আদর্শের ভিত্তিতে নিজস্ব বিষয়বস্তু মূল্যায়ন করে বলে যুক্তিবিদ্যাকে আদর্শনিষ্ঠ বিজ্ঞান বলা হয় । যে বিজ্ঞান কোনো আদর্শের ভিত্তিতে নিজস্ব বিষয়বস্তুর মূল্যায়ন করে তাকে আদর্শনিষ্ঠ বিজ্ঞান বলে। যুক্তিবিদ্যা সত্যের আদর্শের ভিত্তিতে বিষয়বস্তুর মূল্যায়ন করে বলে  যুক্তিবিদ্যাকে একটি আদর্শনিষ্ঠ বিজ্ঞান বলা হয়  ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত সালাম যুক্তিবিদ্যাকে কলাবিদ্যা বলে আখ্যায়িত করেছে।নিচে তা পাঠ্যপুস্তকের আলোকে ব্যাখ্যা করা হলো-  যুক্তিবিদ্যা যুক্তিপদ্ধতির নিয়মাবলিকে বাস্তব চিন্তাক্ষেত্রে প্রয়োগ করার কলাকৌশল শিক্ষা দেয় । তাছাড়া যুক্তিবিদ্যা যে কলা কৌশল শিক্ষা দেয় তা বিজ্ঞানসম্মত চিন্তাধারার ওপর নির্ভরশীল । কাজেই উদ্দীপকে বর্ণিত সালামের বক্তব্যের মতোই যুক্তিবিদ্যাকে একটি কলাবিদ্যা বলা যায় । যুক্তিবিদ অলড্রিচ এবং অন্যান্য পোর্ট রয়্যাল যুক্তিবিদেরা যুক্তিবিদ্যাকে  একটি কলা হিসেবে উল্লেখ করেছেন । তাদের মতে যুক্তিবিদ্যা যুক্তির নিয়মাবলিকে বাস্তব চিন্তাক্ষেত্রে প্রয়োগ করে সত্যকে অর্জন করার নির্দেশ দান করে । তাঁরা যুক্তিবিদ্যায় তত্ত্বগত দিককে উপেক্ষা করে বলেন যে , যুক্তি - পদ্ধতি সম্বন্ধে জ্ঞান দান করা যুক্তিবিদ্যার কাজ নয় । বরং যুক্তিপদ্ধতির নিয়মাবলি ব্যাবহারিক ক্ষেত্রে প্রয়োগ করা যুক্তিবিদ্যার উদ্দেশ্য।তাই বলা যায় উদ্দীপকে সালাম যুক্তিবিদ্যাকে যে একটি কলা হিসেবে উল্লেখ করেছেন তার যথার্থতা রয়েছে।"
        },
        {
          "label": "ঘ",
          "question": "",
          "explanation": "উদ্দীপকে শিক্ষক যুক্তিবিদ্যাকে কলা ও বিজ্ঞান উভয়ই বলেই উল্লেখ করেছেন। তার বক্তব্যের যথার্থতা রয়েছে নিচে তা মূল্যায়ণ করা হলো- উদ্দীপকের শিক্ষক মনে করেন , যুক্তিবিদ্যা বিজ্ঞান ও কলা উভয়ই । কোনো একটি জ্ঞানের শাখাকে বিজ্ঞান বলতে গেলে তার মধ্যে কমপক্ষে দুটি গুরুত্বপূর্ণ বৈশিষ্ট্য উপস্থিত থাকা বাঞ্ছনীয় । প্রথমত , সেই শাখার নির্ধারিত ও সুশৃঙ্খল আলোচ্য বিষয় থাকতে হবে এবং দ্বিতীয়ত , আলোচ্য বিষয় ব্যাখ্যার জন্য পর্যান্ত নিয়ম - কানুন প্রণয়ন করতে হবে । এ দুটি শর্তের বিচারে বলা যায় অন্যান্য বিজ্ঞানের মত যুক্তিবিদ্যার কিছু নির্দিষ্ট আলোচ্য বিষয় আছে । যেমন — যুক্তি পদ্ধতি ও তার সহায়ক প্রক্রিয়াসমূহ । আবার এসব বিষয়বস্তু ব্যাখ্যার জন্য যুক্তিবিদ্যা নিজস্বভাবে কিছু নিয়ম কানুন প্রণয়ন করে । কাজেই অন্যান্য বিজ্ঞানের মত যুক্তিবিদ্যাকেও একটি বিজ্ঞান বলা যেতে পারে । অন্যদিকে , কলাবিদ্যা বলতে কোনো বিশেষ জ্ঞানকে বাস্তবে প্রয়োগ করার কলাকৌশলকে বোঝায় । যুক্তিবিদ্যা বৈধ যুক্তির কিছু নিয়মকানুন শিক্ষা দেয় । এসব নিয়মের জ্ঞান বাস্তবে প্রয়োগ করা যায় । এদিক থেকে যুক্তিবিদ্যাকে কলা বলে অভিহিত করা যায় । তাই উদ্দীপকে শিক্ষকের বক্তব্যের আলোকে বলা যায় , যুক্তিবিদ্যা বিজ্ঞান ও কলা উভয় ।"
        }
      ]
    },
    {
      "number": "2",
      "uddipok": "দৃশকল্প -১ : সকল মানুষ হয় মেরুদণ্ডী প্রাণী  দৃশ্যকল্প -২ : সকল পাতা সবুজ ।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "যে পদের একটিমাত্র অর্থ থাকে তাকে একার্থক পদ বলে ।"
        },
        {
          "label": "খ",
          "question": "",
          "explanation": "প্রতিটি পদই একটি শব্দ বা শব্দসমষ্টি । কিন্তু প্রতিটি শব্দই পদ নয় । কারণ , প্রতিটি শব্দই যুক্তিবাক্যের উদ্দেশ্য বা বিধেয় রূপে ব্যবহৃত হতে পারে না । শব্দ হচ্ছে একটি অক্ষর বা কয়েকটি অক্ষরের সমষ্টি যা কোন একটি অর্থ প্রকাশ করে । আর পদ হচ্ছে একটি শব্দ বা কয়েকটি শব্দের সমষ্টি যা কোনো একটি যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে । শব্দকে পদ হতে হলে কোনো যুক্তিবাক্যের উদ্দেশ্য বা বিধেয়রূপে ব্যবহৃত হবার যোগ্য হতে হবে । তাই বলা যায় যে , সকল পদই শব্দ কিন্তু সকল শব্দই পদ নয় ।"
        },
        {
          "label": "গ",
          "question": "",
          "explanation": "দৃশ্যকল্প -১ এ যুক্তিবাক্যকে নির্দেশ করা হয়েছে। নিচে তা ব্যাখ্যা করা হলো-  দুটি পদের মধ্যে কোনো সম্পর্কের বর্ণনাকে যুক্তিবাক্য বলে । গঠনগত দিক থেকে সাধরণত  যুক্তিবাক্যের তিনটি অংশ থাকে । যথা— উদ্দেশ্য পদ , সংযোজক ও বিধেয় পদ । যুক্তিবাক্যকে পদ ও অনুমানের দিক থেকে বিশ্লেষণ করা হয় । পাশাপাশি সেই যুক্তিবাক্যের ওপর যুক্তির বৈধতা ও অবৈধতা নির্ভর করে । উদ্দীপকের দৃশ্যকল্প -১ এ বর্ণিত  সকল মানুষ হয় মেরুদন্ডী প্রাণী । এখানে সকল মানুষ উদ্দেশ্য পদ এবং মেরুদণ্ডী প্রাণী বিধেয় পদ । এ দুটি পদকে হয়  নামক সংযোজন দ্বারা যুক্ত করা হয়েছে । তাই বলা যায়  , দৃশ্যকল্প ১ এ যুক্তিবাক্যকে নির্দেশ করে।"
        },
        {
          "label": "ঘ",
          "question": "",
          "explanation": "দৃশ্যকল্প -১ এ যুক্তিবাক্য ও দৃশ্যকল্প -২ ও বাক্যকে নির্দেশ করে । নিচে উভয় দৃশ্যকল্প-১ ও দৃশ্যকল্প-২ এর  মধ্যকার পার্থক্য নির্ণয় করা হলো- আমরা জানি যুক্তিবাক্যে উদ্দেশ্য ও বিধেয় দুটি পদ থাকে।  দৃশ্যকল্প -১ এ বলা হয়েছে,  সকল মানুষ হয় মেরুদণ্ডী প্রাণী। এখানে উদ্দেশ্য পদ এবং বিধেয় পদকে হয় নামক সংযোজক দ্বারা যুক্ত করা হয়েছে । এ কারণে দৃশ্যকল্প -১ এর দৃষ্টান্তকে বলা হয় যুক্তিবাক্য । অন্যদিকে , দৃশ্যকল্প ২ এ বর্ণিত ' সকল পাতা সবুজ ' । এখানে কোনো সংযোজক ব্যবহার করা হয়নি । তাই এটি নিছক সরল বাক্য । কারণ যুক্তিবাক্যে মোট তিনটি অংশ থাকে , যথা- উদ্দেশ্য পদ , সংযোজক ও বিধেয় পদ । কিন্তু বাক্যে শুধু দুটি অংশ থাকে , যথা- উদ্দেশ্য পদ ও বিধেয় পদ । পাশাপাশি যুক্তিবাক্যের প্রথমে উদ্দেশ্য , মাঝখানে সংযোজক এবং শেষে বিধেয় থাকে । কিন্তু বাক্যে উদ্দেশ্য ও বিধেয়ের অবস্থান সম্পর্কে তেমন কোনো ধরাবাধা নিয়ম নেই । যুক্তিবাক্যের সংযোজক সব সময়ে বর্তমান কালসূচক হবে । কিন্তু বাক্যের ক্রিয়া যে কোন কালসূচক হতে পারে । তাই বলা যায় , উদ্দীপকে উল্লিখিত যুক্তিবাক্য ও সরল বাক্যের মধ্যে যথেষ্ট পার্থক্য রয়েছে।"
        }
      ]
    },
    {
      "number": "3",
      "uddipok": "",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "কোন যুক্তিবাক্যের উদ্দেশ্য বা বিধেয় হিসেবে ব্যবহৃত হওয়ার যোগ্যতাসম্পন্ন শব্দ বা শব্দসমষ্টিকে পদ বলে ।"
        },
        {
          "label": "খ",
          "question": "",
          "explanation": "যুক্তিবাক্যের গঠন পদ্ধতি অনুসরণ না করায় সকল বাক্যকে যুক্তিবাক্য বলা যায় না । একটি যুক্তিবাক্যে তিনটি উপাদান থাকে । যথা- ১. উদ্দেশ্য , ২. বিধেয় ও ৩. সংযোজক । এই তিনটি উপাদান যখন একত্র হয়ে একটি বাক্য গঠন করে তখন তাকে যুক্তিবাক্য বলে । যেমন— মানুষ হয় মরনশীল । এখানে মানুষ উদ্দেশ্য পদ সুন্দর মরনশীল ' বিধেয় পদ এবং হয় সংযোজক । তাই এটি একটি যুক্তিবাক্য । তাই বলা যায়,  সকল বাক্য উদ্দেশ্য + সংযোজক + বিধেয় এই আকারে গঠিত না হওয়ায় তাদেরকে যুক্তিবাক্য বলা যায় না ।"
        },
        {
          "label": "গ",
          "question": "",
          "explanation": "চিত্র -২ যুক্তির জাত্যর্থ উপাদানকে নির্দেশ করে । কোনো পদ যে সাধারণ ও আবশ্যিক গুণ বা গুণসমষ্টিকে নির্দেশ করে সেই গুণ বা গুণসমষ্টিকে ওই পদের জাত্যর্থ বলে । জাত্যর্থ হলো পদের গুণের দিক । বস্তুর মধ্যে বিভিন্ন প্রকারের গুণ থাকতে পারে । কিন্তু জাত্যর্থ বলতে সেই গুণ বা গুণসমূহকে বোঝায় যা একই শ্রেণির সকলের মধ্যেই বিদ্যমান এবং যা অর্থের দিক দিয়েও গুরুত্বপূর্ণ । উদাহরণস্বরূপ — ‘ মানুষ ’ পদটির জাত্যর্থ হচ্ছে জীববৃত্তি ও বুদ্ধিবৃত্তি । - উদ্দীপকের চিত্র -২ এ উল্লেখিত সততা , শিক্ষা , মনুষ্যত্ব এসব হচ্ছে শিক্ষিত ও মানুষ পদের গুণগত দিক । এ কারণেই বলা যায় , চিত্র -২ এ উল্লেখিত বিষয় যুক্তির জাত্যর্থকে নির্দেশ করে ।"
        },
        {
          "label": "ঘ",
          "question": "",
          "explanation": "চিত্র -১ দ্বারা ব্যক্ত্যর্থ এবং চিত্র -২ দ্বারা জাত্যর্থের দিকটি প্রতিফলিত হয়েছে । পদের ব্যক্ত্যর্থ ও জাত্যর্থের মধ্যে বিপরীতমুখী সম্পর্ক বিদ্যমান। নিচে তা আলোচনা করা হলো-  সাধারণত প্রতিটি পদের দুটি দিক থাকে । একটি পদের সংখ্যা বা পরিমাণগত দিক এবং অন্যটি গুণগত দিক । পদের সংখ্যা বা পরিমাণগত দিক হলো ব্যস্ত্যর্থ । চিত্র -১ এ মানুষ, শিক্ষিত মানুষ, ও সৎ শিক্ষিত মানুষ পদের মাধ্যমে ব্যক্ত্যর্থ প্রকাশ পেয়েছে । অন্যদিকে , একটি পদ যেআবশ্যিক গুণ বা গুণাবলিকে প্রকাশ করে তাকে ঐ পদের জাত্যর্থ বার চিত্র -২ এ উল্লেখিত সততা , শিক্ষা ও মনুষ্যত্ব গুণের মাধ্যমে পরে জাত্যর্থ প্রকাশ পেয়েছে । সাধারণত যখন কোনো পদের ব্যক্ত্যর্থ বাড়ে তরু পদটির জাত্যর্থ কমে আবার পদের ব্যক্ত্যর্থ কমলে তার জাত্যর্থ বাড়ে । চিত্র -১ এ উল্লেখিত মানুষ পদটির ব্যক্ত্যর্থ হিসেবে চিত্র -২ এ জাত্যর্থ ‘ মনুষ্যত্ব ' গুণটি উল্লেখ করা হয়েছে । পরবর্তী পর্যায়ে ব্যক্ত্যর্থ কমে চিত্র -১ এ ‘ সৎ শিক্ষিত মানুষ ’ পদের ব্যক্ত্যর্থ উল্লেখ করা হলেও বিপরীত সম্পর্কের কারণে চিত্র -২ এ জাত্যৰ্থ বৃদ্ধি পেয়ে ‘ সততা + শিক্ষা + মনুষ্যত্ব ' উল্লেখ করা হয়েছে । এভাবে প্রতিটি ধাপে পদের ব্যক্ত্যর্থ হ্রাস পাওয়ার বিপরীতে জাত্যৰ্থ বৃদ্ধি পেয়েছে । কিংবা জাত্যর্থ হ্রাস পাওয়ার বিপরীতে ব্যক্তার্থ বৃদ্ধি পেয়েছে । তাই বলা যায় যে , পদের ব্যক্ত্যর্থ ও জাত্যর্থের মধ্যে বিপরীতক্রমে হ্রাস বৃদ্ধির সম্পর্ক বিদ্যমান ।"
        }
      ]
    },
    {
      "number": "4",
      "uddipok": "",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "সদর্থক যুক্তিবাক্যের বিধেয় পদ উদ্দেশ্য পদের সাথে যে সম্পর্ক বহন করে তাকেই বিধেয়ক বলা হয় ।"
        },
        {
          "label": "খ",
          "question": "",
          "explanation": "বিধেয় ও বিধেয়কের মধ্যে দুটি পার্থক্য হলো-  ১. বিধেয় একটি পদ । কিন্তু বিধেয়ক কোনো পদ নয় । বিধেয়ক একটি সম্পর্কের নাম । ২. সদর্থক ও নর্থক যে কোনো যুক্তিবাক্যেই বিধেয় থাকে । কিন্তু নঞর্থক যুক্তিবাক্যে উদ্দেশ্য পদের সাথে বিধেয় পদের সম্পর্ককে অস্বীকার করা হয় বলে এরূপ যুক্তিবাক্যে বিধেয়ক থাকে না ।"
        },
        {
          "label": "গ",
          "question": "",
          "explanation": "উদ্দীপকে বুদ্ধিবৃত্তিসম্পন্ন' পদটি হলো বিভেদক লক্ষণ। নিচে তা ব্যাখ্যা করা হলো-  সাধারণ অর্থে বিভেদক লক্ষণ বলতে বিভেদ করার লক্ষণ বা গুণকে বোঝায় । যে গুণ বা গুণাবলি একই জাতির অন্তর্ভুক্ত একটি উপজাতিকে অপরাপর উপজাতি থেকে পৃথক করে সে গুণ বা গুণাবলিকে লক্ষণ বা বিভেদক লক্ষণ বলা হয় । আমরা জানি , মানুষসহ গরু , ছাগল , বিড়াল , কুকুর প্রভৃতি উপজাতি জীব জাতির অন্তর্ভুক্ত । এখানে অন্যান্য জীবের মত মানুষের মধ্যে জীববৃত্তি গুণটি রয়েছে । এদিক থেকে মানুষের সাথে অপরাপর জীরের একটা মিল রয়েছে । কিন্তু মানুষের মধ্যে আরও একটি গুণ আছে যা অন্যান্য জীবের মধ্যে নেই । সেটির নাম হলো বুদ্ধিবৃত্তি । এ গুণটি মানুষ উপজাতিকে জীব জাতির অন্তর্ভুক্ত অপরাপর উপজাতি থেকে পৃথক করে রেখেছে । তাই বলা যায় যে,  বুদ্ধিবৃত্তি গুণটি বিভেদক লক্ষণ ।"
        },
        {
          "label": "ঘ",
          "question": "",
          "explanation": "প্রাণী ' হলো জাতি এবং মানুষ হলো উপজাতি । নিচে জাতি ও উপজাতির সম্পর্ক  পাঠ্য বইয়ের আলোকে মূল্যায়ণ করা হলো-  আমরা জানি  জাতি ও উপজাতি পরস্পর সাপেক্ষ পদ । এ কারণে একটির অর্থ অন্যটির ওপর নির্ভরশীল । আবার জাতি ও উপজাতি উভয়ই শ্রেণিবাচক পদ বলে এসব পদের নির্দিষ্টসংখ্যক ব্যক্ত্যর্থ রয়েছে । এক্ষেত্রে জাতির ব্যক্ত্যর্থ উপজাতির ব্যক্ত্যর্থকে অন্তর্ভুক্ত করে অর্থাৎ জাতির ব্যক্ত্যর্থ উপজাতির ব্যক্তর্থের চেয়ে বেশি । কিন্তু জাত্যর্থের দিক থেকে উপজাতির জাত্যর্থ বেশি এবং জাতির জাত্যর্থ কম । তাই ব্যক্ত্যর্থের দিক দিয়ে জাতি উপজাতিকে অন্তর্ভুক্ত করে । কিন্তু জাত্যর্থের দিক দিয়ে উপজাতি জাতিকে অন্তর্ভুক্ত করে । উদ্দীপকে উল্লেখিত প্রাণী ও মানুষ পদ দু'টির মধ্যে প্রাণী' পদটি জাতি এবং মানুষ পদটি উপজাতি । এদের মধ্যে ব্যক্ত্যর্থের বিচারে প্রাণী পদটি বেশি ব্যাপক এবং মানুষ পদটি কম ব্যাপক । তাই প্রাণী পদটি  মানুষ পদটিকে অন্তর্ভুক্ত করে । কিন্তু জাত্যর্থের দিক দিয়ে প্রাণী পদের জাত্যর্থ জীববৃত্তি  এবং' মানুষ পদের জাত্যর্থ  জীববৃত্তি এবং বুদ্ধিবৃত্তি । এদিক থেকে মানুষ পদটি প্রাণী পদকে অন্তর্ভুক্ত করে । তাই বলা যায়  , জাতি ও উপজাতি একটিকে ছাড়া অন্যটি অস্তিত্বশীল নয় । তাই এদের মধ্যে অনিবার্য পারস্পরিক নির্ভরশীলতা বিদ্যমান ।"
        }
      ]
    },
    {
      "number": "5",
      "uddipok": "",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "যে যুক্তিবাক্যের উদ্দেশ্যর জাত্যর্থ বা জাত্যর্থের অংশবিশেষ তুলে ধরে তাকে বিশ্লেষক যুক্তিবাক্য বলে ।"
        },
        {
          "label": "খ",
          "question": "",
          "explanation": "দুটি ধারণার মধ্যে স্বীকৃতি - অস্বীকৃতিমূলক মানসিক অবস্থাকে অবধারণ বলে । অবধারণ একটি মানসিক বিষয় । কোনো একটি ধারণা সম্পর্কে অন্য একটি ধারণা মনে মনে স্বীকার করা বা অস্বীকার করাই হলো অবধারণ । যেমন— আমরা যখন বলি , ' আর্সেনিক হয় বিষাক্ত – তখন মনে মনে আর্সেনিক ধারণাটির ক্ষেত্রে বিষাক্ত ধারণাটি স্বীকার করি । আবার যখন বলি , ' মানুষ নয় অমর ' তখন মনে মনে মানুষ ধারণাটির ক্ষেত্রে অমরত্ব ধারণাটি অস্বীকার করি । এভাবে মনে মনে দুটি ধারণাকে সংযুক্ত করাকেই বলে অবধারণ ।"
        },
        {
          "label": "গ",
          "question": "",
          "explanation": "ছক -১ তাৎপর্য অনুসারে যুক্তিবাক্যের শ্রেণিবিভাগ । তাৎপর্য অনুসারে যুক্তিবাক্যকে দুই ভাগে ভাগ করা হয় । যথা— বিশ্লেষক যুক্তিবাক্য এবং সংশ্লেষক যুক্তিবাক্য । যে যুক্তিবাক্যের বিধেয় পদ উদ্দেশ্যর জাত্যর্থ বা জাত্যর্থের অংশবিশেষ তুলে ধরে তাকে বিশ্লেষক যুক্তিবাক্য বলে । যেমন—সকল মানুষ হয় বুদ্ধিবৃত্তিসম্পন্ন প্রাণী।  এই যুক্তিবাক্যে মানুষ উদ্দেশ্য পদটির পূর্ণাঙ্গ জাত্যর্থকে ব্যক্ত করা হয়েছে বিধেয় পদে । বিশ্লেষক যুক্তিবাক্যে নতুন কোনো জ্ঞানের বিষয় প্রকাশিত হয় না । এটি উদ্দেশ্যর বিশ্লেষণ মাত্র । অন্যদিকে , যে যুক্তিবাক্যের বিধেয় উদ্দেশ্যের জাত্যর্থের বিশ্লেষণ না করে উদ্দেশ্য সম্পর্কে কোনো নতুন তথ্য প্রদান করে তাকে সংশ্লেষক যুক্তিবাক্য বলে । যেমন- মানুষ হয় মরণশীল । এটি একটি সংশ্লেষক যুক্তিবাক্য । কেননা ‘ মরণশীল ' বিধেয়টি উদ্দেশ্য মানুষ পদের জাত্যর্থ বা জাত্যর্থের অংশ নয় । এটি মানুষ সম্পর্কে একটি নতুন তথ্য ।"
        },
        {
          "label": "ঘ",
          "question": "",
          "explanation": "যুক্তিবাক্যের শ্রেণিবিভাগ অনুসারে ছক -২ এ গুণ অনুসারে যুক্তিবাক্যের শ্রেণিবিভাগ দেখানো হয়েছে এবং ছক -৩ এ পরিমাণ অনুসারে যুক্তিবাক্যের শ্রেণিবিভাগ দেখানো হয়েছে ।গুণের দিক থেকে যুক্তিবাক্যকে দুইভাগে ভাগ করা হয় । যথা— সদর্থক যুক্তিবাক্য এবং নঞর্থক যুক্তিবাক্য । যে যুক্তিবাক্যে উদ্দেশ্য সম্পর্কে বিধেয়কে স্বীকার করে নেওয়া হয় তাকে সদর্থক যুক্তিবাক্য বলে । যেমন- ফুল হয় সুন্দর। এই যুক্তিবাক্যটিতে উদ্দেশ্য ফুল সম্পর্কে বিধেয় সুন্দর পদটিকে স্বীকার করে নেওয়া হয়েছে । তাই এটি একটি সদর্থক যুক্তিবাক্য । অন্যদিকে , যে যুক্তিবাক্যে উদ্দেশ্য সম্পর্কে বিধেয়কে অস্বীকার করা হয় , তাকে নঞর্থক যুক্তিবাক্য বলে । যেমন— পাথর নয় নরম।  এখানে উদ্দেশ্য পাথর পদটি সম্পর্কে বিধেয় নরম পদটিকে অস্বীকার করা হয়েছে । তাই এটি একটি নঞর্থক যুক্তিবাক্য ।পরিমাণ অনুসারে যুক্তিবাক্যকে দুই ভাগে ভাগ করা হয় । যথা— সার্বিক যুক্তিবাক্য এবং বিশেষ যুক্তিবাক্য । যে যুক্তিবাক্যে সমগ্র উদ্দেশ্য সম্পর্কে বিধেয়কে স্বীকার বা অস্বীকার করা হয় তাকে সার্বিক যুক্তিবাক্য বলে । যেমন- ' সকল দার্শনিক হন বিচক্ষণ । এখানে বিধেয় বিচক্ষণ পদটি উদ্দেশ্য ‘ দার্শনিক ' পদের সমগ্র সম্পর্কে প্রযোজ্য । অন্যদিকে , যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থকে স্বীকার বা অস্বীকার করে তাকে বিশেষ যুক্তিবাক্য বলে । যেমন— ‘ কিছু মানুষ হয় শিক্ষিত ' । এই যুক্তিবাক্যের বিধেয় পদ ‘ শিক্ষিত ’ উদ্দেশ্য পদ ‘ মানুষ ’ - এর আংশিক ব্যক্ত্যর্থকে স্বীকার করেছে । এভাবে আংশিক ব্যক্ত্যর্থকে স্বীকার করায় যুক্তিবাক্যটি একটি বিশেষ যুক্তিবাক্য । -"
        }
      ]
    },
    {
      "number": "6",
      "uddipok": "দৃষ্টান্ত -১ : পাখি হয় মরণশীল । পশু হয় মরণশীল । মানুষ হয় মরণশীল । .. সকল প্রাণী হয় মরণশীল । দৃষ্টান্ত -২ : সকল দার্শনিক হয় সৎ । প্লেটো হয় দার্শনিক । ... প্লেটো হয় সৎ",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "কোনো জানা বিষয়ের ওপর ভিত্তি করে অজানা বিষয় সম্বন্ধে জ্ঞান লাভের মানসিক প্রক্রিয়াকে অনুমান বলে।"
        },
        {
          "label": "খ",
          "question": "",
          "explanation": "অমাধ্যম অনুমানের সিদ্ধান্তে নতুনত্ব না থাকার কারণে অমাধ্যম অনুমান প্রকৃত অনুমান নয় । যে অবরোহ অনুমানে একটি আশ্রয়বাক্য থেকে সিদ্ধান্ত অনুমিত হয় তাকে অমাধ্যম অনুমান বলে । অমাধ্যম অনুমানের সিদ্ধান্তটি আশ্রয়বাক্যেরই পরিবর্তিত একটি রূপ । এ কারণে অমাধ্যম অনুমানের সিদ্ধান্তে কোনো নতুনত্ব থাকে না । তাই অমাধ্যম অনুমান প্রকৃত অনুমান নয় ।"
        },
        {
          "label": "গ",
          "question": "",
          "explanation": "উদ্দীপকের দৃষ্টান্ত -১ আরোহ অনুমানকে নির্দেশ  করেছে । নিচে তা ব্যাখ্যা করা হলো- দৃষ্টান্ত -১ এ বলা হয়েছে পাখি হয় মরণশীল । পশু হয় মরণশীল । মানুষ হয় মরণশীল । অতএব , সকল প্রাণী হয় মরণশীল । এখানে বিশেষ বিশেষ দৃষ্টান্তের বা ঘটনার পর্যবেক্ষণের বাস্তব অভিজ্ঞতার ভিত্তিতে একটি সার্বিক সংশ্লেষক যুক্তিবাক্যকে সিদ্ধান্ত হিসেবে গ্রহণ করা হয়েছে । এ কারণে এটি আরোহ অনুমান । আরোহ অনুমানের আশ্রয়বাক্য বা দৃষ্টান্তগুলো বিশেষ এবং সিদ্ধান্তটি সার্বিক হয়ে থাকে । এ কারণে আরোহ অনুমানের সিদ্ধান্তটি সবসময় আশ্রয়বাক্য থেকে বেশি ব্যাপক হয় ।তাই বলা যায় উদ্দীপকের দৃষ্টান্ত-১ এ আরোহ অনুমানকে নির্দেশ করেছে।"
        },
        {
          "label": "ঘ",
          "question": "",
          "explanation": "দৃষ্টান্ত -১ এ আরোহ অনুমানকে ও দৃষ্টান্ত -২ অবরোহ অনুমানকে প্রকাশ করে । উভয় অনুমানের মধ্যে সম্পর্ক রয়েছে নিচে আরোহ ও অবরোহ অনুমানের মধ্যকার সম্পর্ক পাঠ্যপুস্তকের আলোকে নিরূপণ করা হলো— - যে অনুমান প্রক্রিয়ায় কয়েকটি বিশেষ দৃষ্টান্তের ওপর নির্ভর করে একটি সার্বিক সিদ্ধান্ত নিঃসৃত হয় , তাকে আরোহ অনুমান বলে । আরোহ অনুমানের সিদ্ধান্ত সবসময়ই বেশি ব্যাপক হয় । দৃষ্টান্ত -১ এ আরোহ অনুমানের সিদ্ধান্ত আশ্রয়বাক্যগুলোর তুলনায় বেশি ব্যাপক । এজন্য এটি আরোহ অনুমানের দৃষ্টান্ত । অন্যদিকে , যে অনুমান প্রক্রিয়ায় সিদ্ধান্ত এক বা একাধিক আশ্রয়বাক্য থেকে অনিবার্যভাবে নিঃসৃত হয় এবং সিদ্ধান্তটি কখনোই আশ্রয়বাক্যের চেয়ে ব্যাপক হতে পারে না , তাকে অবরোহ অনুমান বলে । দৃষ্টান্ত -২ এ অবরোহ অনুমানের সিদ্ধান্ত ‘ প্লেটো হয় সৎ ’ একটি বিশেষ যুক্তিবাক্য । যা ‘ সকল দার্শনিক হয় সৎ আশ্রয়বাক্যের তুলনায় কম ব্যাপক । এছাড়াও অবরোহ অনুমানে আকারগত সত্যতা পরিলক্ষিত হয় , কিন্তু আরোহ অনুমানে আকারগত ও বস্তুগত উভয় সত্যতা পরিলক্ষিত হয়ে থাকে । দৃষ্টান্ত -১ ও দৃষ্টান্ত -২ এর সাথে উল্লেখিত বৈসাদৃশ্য মূলক সম্পর্ক থাকলেও পারস্পরিক সাদৃশ্যমূলক সম্পর্কও বিদ্যমান । কারণ অবরোহ ও আরোহ উভয় প্রকার অনুমান একই আদর্শ নিয়ে পরিচালিত হয় । উভয় প্রকর অনুমানের একটি আদর্শ এবং সেটি হলো সত্যের আদর্শ । সুতরাং , অবরোহ অনুমান ও আরোহ অনুমানের মধ্যে সম্পর্ক রয়েছে।"
        }
      ]
    },
    {
      "number": "7",
      "uddipok": "রহমান এবং রাজন একাদশ শ্রেণিতে পড়ে । তারা একই গ্রামে বসবাস । করে । কিন্তু তারা একে অপরকে চিনে না । একদিন তাদের শ্রেণিশিক্ষক তাদেরকে পরিচয় করিয়ে দেন । এখন রহমান ও রাজন একসাথে কলেজে আসে এবং একসাথে বাসায় ফিরে ।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "যে মাধ্যম অবরোহ অনুমানে সিদ্ধান্তটি দুটি পরস্পর সম্বন্ধযুক্ত আশ্রয়বাক্য থেকে অনিবার্যভাবে নিঃসৃত হয় তাকে সহানুমান বলে ।"
        },
        {
          "label": "খ",
          "question": "",
          "explanation": "যে সহানুমানের তিনটির পরিবর্তে চারটি পদ ব্যবহার করলে যে অনুপপত্তি ঘটে তাই চতুষ্পদী অনুপপত্তি । সহানুমানে তিনটি পদ থাকে এবং প্রত্যেকটি পদ দুইবার করে ব্যবহৃত হয় । এটি সহানুমানের একটি আবশ্যিক নিয়ম । কোনো কারণে সহানুমানের এই নিয়ম লঙ্ঘন করে তিনটির পরিবর্তে চারটি পদ ব্যবহার করলে চতুষ্পদী অনুপপত্তি ঘটে । যেমন— সব গরু ঘাস  খায় , আবার সব মানুষ গরু খায় ; তাই বলা যায় , সব মানুষ ঘাস খায় । এই অনুমানটিতে তিনটির পরিবর্তে চারটি পদ রয়েছে । যথা- ১. সব গরু  , ২. ঘাস খায় , ৩. সব মানুষ এবং ৪. গরু খায় । তাই এটি চতুষ্পদী অনুপপত্তির দৃষ্টান্ত ।"
        },
        {
          "label": "গ",
          "question": "",
          "explanation": "শ্রেণিশিক্ষকের ভূমিকা সহানুমানের মধ্যপদকে নির্দেশ করে। নিচে তা ব্যাখ্যা করা হলো - সহানুমানে দুটি আশ্রয়বাক্য পরস্পর সম্পর্কযুক্ত হয় মধ্যপদের মধ্যস্থতার ফলে । প্রাথমিক অবস্থায় প্রধান আশ্রয়বাক্য ও অপ্রধান আশ্রয়বাক্যের - মধ্যে কোনো সম্বন্ধ থাকে না । অর্থাৎ একে অপরের সাথে পুরোপুরি সম্পর্কহীন অবস্থায় থাকে । পরবর্তীতে প্রধান আশ্রয়বাক্যে প্রধান পদের সাথে মধ্যপদের সম্বন্ধ স্থাপিত হয় । আবার অপ্রধান আশ্রয়বাক্যে অপ্রধান পদের সাথে মধ্যপদের সম্বন্ধ প্রতিষ্ঠিত হয় । এর ফলে প্রধান ও অপ্রধান আশ্রয়বাক্য দুটোর মধ্যে একটা অবিচ্ছেদ্য সম্পর্ক প্রতিষ্ঠিত হয় । উদ্দীপকের রহমান এবং রাজন একাদশ শ্রেণিতে পড়ে । তারা একই গ্রামে বসবাস করে । কিন্তু তারা একে অপরকে চিনে না । একদিন তাদের শ্রেণিশিক্ষক তাদেরকে পরিচয় করিয়ে দেন । অর্থাৎ তিনি রহমান এবং রাজনের মধ্যে যোগসূত্র তৈরি করে দেন । তাই বলা যায়, শ্রেণিশিক্ষকের ভূমিকা সহানুমানের মধ্যপদের সাথে সাদৃশ্যপূর্ণ ।"
        },
        {
          "label": "ঘ",
          "question": "",
          "explanation": "উদ্দীপকে ' রহমান ' , রাজন এবং শ্রেণিশিক্ষকের সাথে যথাক্রমে সহানুমানের প্রধান পদ , অপ্রধান পদ ও মধ্যপদকে তুলনা করা যায় । নিম্নে এই তিনটি পদের মধ্যে আন্তসম্পর্ক  বিশ্লেষণ করা হলো-  সহানুমানে তিনটি যুক্তিবাক্য থাকে । সহানুমানের সিদ্ধান্তের বিধেয় পদকে প্রধান পদ বলে । এই পদটি প্রধান আশ্রয়বাক্যের মধ্যপদের সাথে সংযুক্ত । মধ্যপদের মধ্যস্থতায় এই পদটি শেষ পর্যন্ত সিদ্ধান্তে এসে অপ্রধান পদের সাথে সম্পর্ক তৈরি করে । আবার সহানুমানের সিদ্ধান্তের উদ্দেশ্যকে বলা হয় অপ্রধান পদ । এই পদটি অপ্রধান আশ্রয়বাক্যে ব্যবহৃত হয় এবং অপ্রধান আশ্রয়বাক্যের মধ্যপদের সাথে যুক্ত থাকে । মধ্যপদের মধ্যস্থতায় এই পদটি সিদ্ধান্তে এসে প্রধান পদের সাথে সম্পর্ক তৈরি করে । উদ্দীপকে বলা হয়েছে,  রহমান এবং রাজন একাদশ শ্রেণিতে পড়ে । তারা একই গ্রামে বসবাস । করে । কিন্তু তারা একে অপরকে চিনে না । একদিন তাদের শ্রেণিশিক্ষক তাদেরকে পরিচয় করিয়ে দেন । এখন রহমান ও রাজন একসাথে কলেজে আসে এবং একসাথে বাসায় ফিরে । যা যথাক্রমে প্রধান পদ,অপ্রধান পদ এবং মধ্য পদকে নির্দেশ করে।  সহানুমানে মধ্যপদ বা হেতুপদের ভূমিকা অত্যন্ত গুরুত্বপূর্ণ । এই মধ্যপদ সহানুমানের উভয় আশ্রয়বাক্যের পাশাপাশি ' প্রধান পদ ’ ও ‘ অপ্রধান পদের ' মধ্যে একটি সম্পর্ক তৈরি করে । পরিশেষে বলা যায় , সহানুমানে প্রধান পদ , অপ্রধান পদ ও মধ্যপদের মধ্যে অবিচ্ছেদ্য সম্পর্ক প্রকাশ পায় ।"
        }
      ]
    },
    {
      "number": "8",
      "uddipok": "যুক্তি -১ :সকল ফল হয় পুষ্টিকর । আম হয় এক ধরনের ফল । . সুতরাং  আম হয় পুষ্টিকর । যুক্তি-২: সকল দার্শনিক হয় মানুষ ।  সুতরাং  কিছু মানুষ হয় দার্শনিক ।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "যে অমাধ্যম অবরোহ অনুমানে গুণের পরিবর্তন না করে আশ্রয়বাক্যের উদ্দেশ্য ও বিধেয় পদকে ন্যায়সঙ্গতভাবে স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে ।"
        },
        {
          "label": "খ",
          "question": "",
          "explanation": "আবর্তনের নিয়ম অনুযায়ী O যুক্তিবাক্যের আবর্তন সম্ভব নয় । O যুক্তিবাক্য হলো বিশেষ নঞর্থক যুক্তিবাক্য । এই যুক্তিবাক্যের উদ্দেশ্য পদ অব্যাপ্য এবং বিধেয় পদ ব্যাপ্য হয় । O যুক্তিবাক্যের আবর্তন করা হলে অব্যাপ্য উদ্দেশ্য পদ বিধেয় হিসেবে ব্যবহৃত হয় এবং ব্যাপ্য হয় । যা আবর্তনের নিয়ম বিরুদ্ধ । তাই O যুক্তিবাক্যের আবর্তন সম্ভব নয় ।"
        },
        {
          "label": "গ",
          "question": "",
          "explanation": "যুক্তি -১ এ মাধ্যম অনুমানকে নির্দেশ করে।নিচে তা ব্যাখ্যা করা হলো- যে অবরোহ অনুমানে একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে মাধ্যম অনুমান বলে । মাধ্যম অনুমানে একাধিক আশ্রয়বাক্য থেকে সিদ্ধান্ত হিসেবে নতুন যুক্তিবাক্য প্রতিষ্ঠিত হয় । তাই মাধ্যম অনুমানের সিদ্ধান্তে নতুন তথ্য প্রকাশিত হয় । এখানে সিদ্ধান্তে নতুন তথ্য থাকে বলে অনুমান হিসেবে অমাধ্যম অনুমানের চেয়ে মাধ্যম অনুমান বেশি গুরুত্ব বহন করে । যুক্তি -১ এ বর্ণিত , সকল ফল হয় পুষ্টিকর । আম হয় এক ধরনের ফল । - অতএব , আম হয় পুষ্টিকর । ' এখানে দুটি আশ্রয়বাক্য থেকে সিদ্ধান্ত গ্রহণ করা হয়েছে । তাই  বলা যায় যুক্তি -১ দ্বারা মাধ্যম অনুমানকে নির্দেশ করে ।"
        },
        {
          "label": "ঘ",
          "question": "",
          "explanation": "যুক্তি -১ এ মাধ্যম অনুমান এবং যুক্তি -২ এ অমাধ্যম অনুমানের প্রতিফলন ঘটেছে । নিচে তা বিশ্লেষণ করা হলো- যুক্তি -১ এ একাধিক যুক্তিবাক্যের মাধ্যমে সিদ্ধান্ত প্রতিষ্ঠা করা হয়েছে । তাই এখানে মাধ্যম অনুমান প্রতিফলিত হয়েছে । মাধ্যম অনুমানে একাধিক আশ্রয়বাক্যের মাধ্যমে সিদ্ধান্ত প্রতিষ্ঠিত হয় । যেহেতু যুক্তি -১ এ একাধিক আশ্রয়বাক্যের মাধ্যমে সিদ্ধান্ত প্রতিষ্ঠা করা হয়েছে , তাই এখানে অনুমানের সুযোগ থাকে এবং সিদ্ধান্তে নতুনত্ব আসে । এছাড়া মাধ্যম অনুমানে আশ্রয়বাক্য থেকে সিদ্ধান্তটি অনিবার্যভাবে অনুমিত হয় বলে অনুমান হিসেবে এটি খুবই গুরুত্বপূর্ণ । অপরপক্ষে , যুক্তি -২ এ একটি আশ্রয়বাক্যের মাধ্যমে সিদ্ধান্ত প্রতিষ্ঠা করা হয়েছে । তাই এটি অমাধ্যম অনুমানের দৃষ্টান্ত । কেননা যে অবরোহ অনুমানে একটি আশ্রয়বাক্যের মাধ্যমে সিদ্ধান্ত প্রতিষ্ঠা করা হয় তাকে অমাধ্যয় অনুমান বলে । অমাধ্যম অনুমানে একটি মাত্র আশ্রয়বাক্য থাকে বিধায় সিদ্ধান্তে তেমন কোনো নতুনত্ব থাকে না । এছাড়া অনুমান হিসেবে অমাধ্যম অনুমান কম গুরুত্বপূর্ণ । পরিশেষে বলা যায় যে , মাধ্যম ও অমাধ্যম অনুমানের মধ্যে বিভিন্ন দিক দিয়ে পার্থক্য রয়েছে । তবে মাধ্যম ও অমাধ্যম অনুমান উভয়ই অবরোহ অনুমানের অন্তর্ভুক্ত । তাই বিভিন্ন দিক দিয়ে এদের মধ্যে সম্পর্ক থাকলেও পার্থক্য রয়েছে।"
        }
      ]
    },
    {
      "number": "9",
      "uddipok": "দৃষ্টান্ত -১: O- কিছু মানুষ নয় শিক্ষিত। সুতরাং  I- কিছু মানুষ হয় অশিক্ষিত । দৃষ্টান্ত-২: A- সকল মানুষ হয় জীব ।  I- কিছু জীব হয় মানুষ ।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "যে অমাধ্যম অবরোহ অনুমানে একটি প্রদত্ত বাক্যের অর্থের কোনো পরিবর্তন না ঘটিয়ে বিধেয়ের বিরুদ্ধ পদকে সিদ্ধান্তের বিধেয় হিসেবে ব্যবহার করে , গুণ পরিবর্তন করে এবং উদ্দেশ্য পদ ও পরিমাণ অভিন্ন রেখে যে সিদ্ধান্ত গঠন করা হয় তাকে প্রতিবর্তন বলে ।"
        },
        {
          "label": "খ",
          "question": "",
          "explanation": "প্রতিবর্তনের দুটি নিয়ম হলো ১. আশ্রয়বাক্য ও সিদ্ধান্তের গুণ ভিন্ন হবে । অর্থাৎ আশ্রয়বাক্য সদর্থক হলে সিদ্ধান্ত নঞর্থক হবে ; আর আশ্রয়বাক্য নঞর্থক হলে সিদ্ধান্ত সদর্থক হবে । ২. আশ্রয়বাক্য ও সিদ্ধান্তের পরিমাণ একই থাকবে ।"
        },
        {
          "label": "গ",
          "question": "",
          "explanation": "দৃষ্টান্ত -১ অমাধ্যম অনুমানের প্রতিবর্তনকে নির্দেশ করে। নিচে তা বিশ্লেষণ করা হলো- যে অমাধ্যম অবরোহ অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে এবং বিধেয়ের বিরুদ্ধ পদকে সিদ্ধান্তের বিধেয় হিসেবে গ্রহণ করে  তাকে প্রতিবর্তন বলে । উদ্দীপকের দৃষ্টান্ত -১ এ বলা হয়েছে O- কিছু মানুষ নয় শিক্ষিত 1 I- কিছু মানুষ হয় অশিক্ষিত 1 এখানে আশ্রয়বাক্য ও সিদ্ধান্তের অর্থগত কোনো পার্থক্য নেই । উভয়ই একই অর্থ প্রকাশ করে । আশ্রয়বাক্য ও সিদ্ধান্তের পরিমাণও অপরিবর্তিত আছে । কেননা উভয়ই বিশেষ যুক্তিবাক্য । কিন্তু গুণের দিক থেকে আশ্রয়বাক্য নঞর্থক এবং সিদ্ধান্ত সদর্থক । অন্যদিকে , আশ্রয়বাক্যের বিধেয় পদ ‘ শিক্ষিত ’ এর বিরুদ্ধ পদ ' অশিক্ষিত ' পদটিকে সিদ্ধান্তের বিধেয় করা হয়েছে । তাই এটি প্রতিবর্তনের দৃষ্টান্ত ।"
        },
        {
          "label": "ঘ",
          "question": "",
          "explanation": "দৃষ্টান্ত -১ ও দৃষ্টান্ত -১ এর মাধ্যমে যথাক্রমে প্রতিবর্তন ও আবর্তন নির্দেশিত হয়েছে । ভিন্ন অনুমান হওয়ার কারণে উভয় দৃশ্যকল্পের সাথে পারস্পরিক পার্থক্য লক্ষ করা যায় । নিচে এদের পার্থক্য বিশ্লেষণ করা হলো- যে অমাধ্যম অবরোহ অনুমানে আশ্রয়বাক্যের অর্থ অপরিবর্তিত রেখে গুণের পবিরর্তন করে আশ্রয়বাক্যের বিধেয় পদের বিরুদ্ধ পদকে বিধেয় হিসেবে ব্যবহার করে সিদ্ধান্ত অনুমিত হয় তাকে প্রতিবর্তন বলে । দৃষ্টান্ত -১ এর যুক্তিটিতে আশ্রয়বাক্য ও সিদ্ধান্তের গুণ ভিন্ন কিন্তু পরিমাণ একই আছে । আর আশ্রয়বাক্যের বিধেয় পদের বিরুদ্ধ পদ সিদ্ধান্তে বিধেয় হিসেবে ব্যবহৃত হয়েছে । তাই দৃষ্টান্ত -১ দ্বারা প্রতিবর্তন নির্দেশিত হয়েছে । অন্যদিকে , যে অমাধ্যম অবরোহ অনুমানে গুণের পরিবর্তন না করে আশ্রয়বাক্যের উদ্দেশ্য ও বিধেয় পদের ন্যায়সঙ্গত স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে । দৃষ্টান্ত -২ এ একটি মাত্র আশ্রয়বাক্য থেকে সিদ্ধান্ত গ্রহণ করা হয়েছে এবং আশ্রয়বাক্যের উদ্দেশ্য ও বিধেয়ের স্থান পরিবর্তনের মাধ্যমে সিদ্ধান্ত প্রতিষ্ঠা করা হয়েছে । তাই দৃষ্টান্ত -২ মাধ্যমে আবর্তন নির্দেশিত হয়েছে । দৃষ্টান্ত -২ এ উল্লেখিত আবর্তনের আশ্রয়বাক্যকে বলে আবর্তনীয় এবং সিদ্ধান্তকে বলে আবর্তিত । আবর্তনে আশ্রয়বাক্য ও সিদ্ধান্তের গুণ একই থাকে । কিন্তু দৃষ্টান্ত -১ এ উল্লেখিত প্রতিবর্তনের আশ্রয়বাক্যকে বলে প্রতিবর্তনীয় এবং সিদ্ধান্তকে বলে প্রতিবর্তিত । প্রতিবর্তনে আশ্রয়বাক্য ও সিদ্ধান্তের পরিমাণ একই থাকলেও গুণ ভিন্ন হয় । পরিশেষে বলা যায় যে , দৃষ্টান্ত -২ ও দৃষ্টান্ত -২ এর মাধ্যমে যথাক্রমে আবর্তন ও প্রতিবর্তন নির্দেশিত হয়েছে । নিয়মের ভিন্নতার কারণে দৃষ্টান্ত -১ ও দৃষ্টান্ত -২ এর মধ্যে পার্থক্য বিদ্যমান ।"
        }
      ]
    },
    {
      "number": "10",
      "uddipok": "",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "কারণ হলো কোনো ঘটনার অপরিবর্তনীয় ও শর্তনিরপেক্ষ পূর্ববর্তী অবস্থা ।"
        },
        {
          "label": "খ",
          "question": "",
          "explanation": "আরোহের কূটাভাস বলতে বুঝায়  আরোহের আপাত অসঙ্গত মতবাদ । যুক্তিবিদ মিল প্রকৃতির নিয়মানুবর্তিতা নীতিকে আরোহের ভিত্তি বলে মনে করেন । তিনি বলেন , প্রতিটি অরোহের ক্ষেত্রে এ নীতিটি অবশ্য স্বীকার্য । এ নীতি ছাড়া কোনো প্রকার আরোহ অনুমানই সম্ভব নয় । অবার এ নীতিরউৎস সম্পর্কে মিল বলেন , আমরা অভিজ্ঞতা অর্জন করতে গিয়ে যে বিশেষ দৃষ্টান্তগুলো সংগ্রহ করি তা প্রকৃতির নিয়মানুবর্তিতা নীতি থেকে পেয়ে থাকি । অর্থাৎ অবৈজ্ঞানিক আরোহ হলো প্রকৃত জ্ঞানের উৎস । বস্তুত এ দিকটিতে বৈজ্ঞানিক অনুমানের আদর্শকে অস্বীকার করা হয়েছে । তাই  এ মতবাদকে আরোহের কূটাভাস বলা হয় ।"
        },
        {
          "label": "গ",
          "question": "",
          "explanation": "উদ্দীপকের চিত্রের মাধ্যমে পাঠ্যবইয়ের বহুকারণবাদের প্রতিফলন ঘটেছে ।নিচে তা ব্যাখ্যা করা হলো-  কার্যকারণ নিয়ম অনুযায়ী প্রতিটি কার্যের একটি কারণ থাকে এবং প্রতিক্ষেত্রে একই কারণ অনুরূপ কার্য উৎপন্ন করে । কিন্তু অনেক সময় একটি কার্যের একাধিক কারণ আছে বলে মনে করা হয় তখন তাকে বহুকারণ বলা হয় । আর বহুকারণ সংক্রান্ত এ মতবাদটিকে বহুকারণবাদ বলে । অর্থাৎ বহুকারণবাদ অনুযায়ী কোনো একটি কার্যের কারণ একটি নয় , বহু । উদ্দীপকের চিত্রে জনসংখ্যা বৃদ্ধির বিভিন্ন কারণ দেখানো হয়েছে । একইভাবে বহুকারণবাদে একটি কার্যের বিভিন্ন কারণ দেখানো হয় । তাই বলা যায়  উদ্দীপকের চিত্রটি বহুকারণবাদের ইঙ্গিত দেয় ।"
        },
        {
          "label": "ঘ",
          "question": "",
          "explanation": "উদ্দীপকের চিত্রে ইঙ্গিতকৃত বিষয়টি হলো বহুকারণবাদ । এই মতবাদটিকে গ্রহণযোগ্য বলা যায় না। নিচে যুক্তি দেওয়া হলো- কারণের সংজ্ঞা অনুযায়ী কারণ হলো কার্যের অপরিবর্তনীয় , শর্তহীন ও অব্যবহিত পূর্ববর্তী ঘটনা । আর একটি কার্যের অব্যবহিত পূর্ববর্তী একটি ঘটনা থাকে । তাই কারণের বিজ্ঞানসম্মত সংজ্ঞা মেনে নিলে বহুকারণবাদকে অস্বীকার করতে হয় । বহুকারণবাদে বিভিন্ন ধরনের কার্যের সার্বিকীকরণ করে একটি কার্য বলে সিদ্ধান্ত গ্রহণ করা হয় । অথচ বহুকারণবাদে প্রতিটি কারণকে বিশিষ্ট কারণ হিসেবে উপস্থাপন করা হয় । যদি কারণের মতো কার্যকেও সার্বিকীকরণ করা হয় তাহলে বহুকারণবাদ ভ্রান্ত হিসেবে প্রমাণিত হয় । বৈজ্ঞানিক নিয়মানুযায়ী , কারণ ও কার্যের মধ্যে অনিবার্য সম্পর্ক বিদ্যমান । আর প্রতিক্ষেত্রে একটি কারণ একই কার্য ঘটায় । তাই প্রতিটি কার্যের কারণ একটি । এই কার্যকারণ নিয়ম মেনে নিলে বহুকারণবাদ বাতিল হয়ে যায় । তেমনি উদ্দীপকের চিত্রে যে বহুকারণবাদের কথা বলা হয়েছে এই মতবাদটি গ্রহণযোগ্য নয়।"
        }
      ]
    },
    {
      "number": "11",
      "uddipok": "",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "শর্ত হলো কারণ হিসেবে গৃহীত ঘটনাসমূহের একেকটি অংশ ।"
        },
        {
          "label": "খ",
          "question": "",
          "explanation": "প্রকৃতির ঐক্য এমন একটি নিয়ম যা তার বিভিন্ন অঙ্গসমূহের নিরন্তর পরিবর্তনের মাঝে নিজেকে অপরিবর্তনীয় রাখে । বিভিন্ন বৈচিত্র্যের মধ্যেও ঐক্য বোঝানোর জন্য যুক্তিবিদ ওয়েল্টন সর্বপ্রথম প্রকৃতির ঐক্য কথাটি ব্যবহার করেন । মানুষের শরীরের বিভিন্ন অঙ্গপ্রত্যঙ্গ যেমন মানুষের থেকে বিচ্ছিন্ন নয় , তেমনি প্রকৃতির বিভিন্ন অঙ্গও একই প্রকৃতির অখণ্ডতাকে নির্দেশ করে । সুতরাং বলা যায় যে , প্রকৃতির সকল কাজকর্ম ও গতিবিধি সবসময় একই রূপে পরিচালিত এবং শত পরিবর্তনের মাঝেও তার সামগ্রিক অখণ্ডতা বজায় রাখাকে প্রকৃতির ঐক্য বলে ।"
        },
        {
          "label": "গ",
          "question": "",
          "explanation": "( ? ) চিহ্নিত স্থানে প্রকৃতির নিয়মানুবর্তিতা নীতি বসবে। নিচে তা ব্যাখ্যা করা হলো- প্রকৃতির নিয়মানুবর্তিতা নীতি আরোহের আকারগত ভিত্তির অংশ । এটি আরোহের একটি স্বতঃসিদ্ধ নীতি । প্রকৃতির নিয়মানুবর্তিতা নীতির মূল কথা হলো প্রকৃতি সর্বত্র একই রূপ আচরণ করে । প্রকৃতিতে সর্বত্র শৃঙ্খলা । বিরাজমান । প্রকৃতির মাঝে বিভিন্ন নিয়ম বিরাজমান । যে অবস্থায় আজ কোনো কিছু সত্য হয়েছে , একই অবস্থায় আগামীতেও সে বিষয়টি সত্য হবে । আরোহের আকারগত ভিত্তির দুটি রূপ । যার একটি হলো কার্যকারণ নীতি অন্যটি হলো প্রকৃতির নিয়মানুবর্তিতা নীতি । উদ্দীপকের ছকে আরোহের আকারগত ভিত্তি হিসেবে কার্যকারণ নীতি উল্লেখ করা হয়েছে । তাই বলা যায় যে ( ? ) চিহ্নিত স্থানে প্রকৃতির নিয়মানুবর্তিতা নীতি বসবে ।"
        },
        {
          "label": "ঘ",
          "question": "",
          "explanation": "( ? ) চিহ্নিত বিষয় বা প্রকৃতির নিয়মানুবর্তিতা নীতির সাথে কার্যকারণের সম্পর্ক বিশ্লেষণ করা হলো—  কার্যকারণ নিয়ম অনুযায়ী জগতের প্রতিটি ঘটনায় কার্যকারণ শৃঙ্খলে যুক্ত । জগতে কোনো ঘটনা বিনা কারণে ঘটে না । তাই কারণ ও কার্যের মধ্যে অনিবার্য সম্পর্ক বিদ্যমান । অন্যদিকে , প্রকৃতির নিয়ামনুবর্তিতা নীতি আরোহের আকারগত ভিত্তির অন্যতম অংশ । বিশেষ অনুমান থেকে সার্বিক অনুমানে গমনের ক্ষেত্রে প্রকৃতির নিয়মানুবর্তিতা নীতি অপরিহার্য ভূমিকা পালন করে । এটি আরোহের একটি স্বতঃসিদ্ধ নীতি । যুক্তিবিদদের মতে , প্রকৃতির সর্বত্র একই রূপ বিরাজমান— এ বিষয়টি প্রকৃতির নিয়মানুবর্তিতা নীতির মাধ্যমে উল্লেখ করা হয় । আরোহ অনুমানের উদ্দেশ্য হচ্ছে আকারগত ও বস্তুগত সত্যতা অর্জন করা । আকারগত সত্যতা অর্জনের জন্য আরোহ অনুমানে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করতে হয় । প্রকৃতির নিয়মানুবর্তিতা নীতিতে বিশ্বাস স্থাপনের মাধ্যমে আমাদের পক্ষে বিশেষ থেকে সার্বিকে , জানা থেকে অজানায় গমন করা সম্ভব হয় । অপরদিকে , আরোহের সিদ্ধান্ত স্থাপনের পূর্বে দু'টি ঘটনার মধ্যে একটা কার্যকারণ সম্পর্ক স্থাপন করা । প্রয়োজন । কার্যকারণ নিয়মটিকে স্বীকার করে নেওয়ার ফলেই এ কাজটি আমাদের পক্ষে সম্ভব হয় । তাই বলা যায় , আরোহের আকারগত ভিত্তি হিসেবে উভয়ে একে অপরের পরিপূরক প্রক্রিয়া ।"
        }
      ]
    }
  ]
}