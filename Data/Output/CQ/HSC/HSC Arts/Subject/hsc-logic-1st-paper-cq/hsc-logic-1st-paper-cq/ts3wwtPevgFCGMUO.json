{
  "title": "ঢাকা বোর্ড ২০১৯",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: বাবা বাসায় প্রবেশ করার সাথে সাথেই ছোট্ট সোনামনি ডেইজি দৌড়ে এসে হাজির। সে বলল, আমার জন্য কী এনেছ বাবা? উত্তরে বাবা বলল, সবার জন্যই এনেছি। ডেইজি আবার বলল, যেহেত্ব সবার জন্যই এনেছ তাহলে আমারটা অবশ্যই আছে। দৃশ্যকল্প-২: টেলিভিশন বিজ্ঞাপনে বলা হচ্ছে, \"আব্বুর জন্য ইকোনো, আম্বুর জন্য ইকোনো, ভাইয়ের জন্য ইকোনো, সব্বারই জন্য ইকোনো\"।",
      "tag": "DB 19,BAFSC 24",
      "sub_questions": [
        {
          "label": "ক",
          "question": "অনুমান প্রধানত কত প্রকার?",
          "explanation": "অনুমান প্রধানত দুই প্রকার।"
        },
        {
          "label": "খ",
          "question": "কোন ধরনের অনুমান আকারগত সত্যতা প্রতিষ্ঠা করে? ব্যাখ্যা করো।",
          "explanation": "অবরোহ অনুমান আকারগত সত্যতা প্রতিষ্ঠা করে। যে অনুমানে এক বা একাধিক আশ্রয়বাক্য থেকে আশ্রয়বাক্যের চেয়ে কম ব্যাপক বা আশ্রয়বাক্যের সমব্যাপক সিদ্ধান্ত অনিবার্যভাবে অনুমিত হয় তাকে অবরোহ অনুমান বলে। অবরোহ অনুমানের লক্ষ্য থাকে আকারগত সত্যতা প্রতিষ্ঠা করা। অবরোহ অনুমানে যখন আশ্রয়বাক্য থেকে বৃত্তির নিয়মগুলো যথাযথভাবে অনুসরণ করে সিদ্ধান্ত প্রতিষ্ঠা করা হয় তখন যুক্তি বৈধ হয়। এই প্রকার অনুমানে আশ্রয়বাকোর বাস্তবতা পরীক্ষা করা হয় না। এই অনুমানে যুক্তির আকারগত দিককে প্রাধান্য দেওয়া হয়। তাই অবরোধ অনুমান আকারগত সত্যতা প্রতিষ্ঠা করে।"
        },
        {
          "label": "গ",
          "question": "দৃশ্যকল্প-২ এ যুক্তিবিদ্যার কোন বিষয়টি ফুটে উঠেছে? ব্যাখ্যা করো।",
          "explanation": "দৃশ্যকল্প-২ এ যুক্তিবিদ্যার আরোহ অনুমানের দিকটি ফুটে উঠেছে। আরোহ অনুমানে বিশেষ সাধারণত বিশেষ থেকে সার্বিকে গমন করা হয়। এখানে প্রথমে বিশেষ বিশেষ দৃষ্টান্ত পর্যবেক্ষণ করা হয়। এরপর বিশেষ বিশেষ দৃষ্টান্তের পর্যবেক্ষণের ওপর ভিত্তি করে আরোহাত্মক উল্লম্ফনের মাধ্যমে সার্বিক সংশ্লেষক সিদ্ধান্ত প্রতিষ্ঠা করা হয়। তাই বলা যায়, যে অনুমানে বিশেষ বিশেষ দৃষ্টান্তের পর্যবেক্ষণ থেকে সার্বিক সংশ্লেষক সিদ্ধান্ত প্রতিষ্ঠা করা হয় তাকে আরোহ অনুমান বলে। যেমনঃ কামাল, হাসান, তুহিন প্রভৃতি বিশেষ বিশেষ মানুষের মরণশীলতা প্রত্যক্ষ করে যখন সকল মানুষের মরণশীলতা সম্পর্কে সিদ্ধান্ত প্রতিষ্ঠা করা হয় তখন সেটি হয় আরোহ অনুমান। উদ্দীপকের দৃশ্যকল্প-২-এ বিশেষ বিশেষ দৃষ্টান্তের ভিত্তিতে সকলের সম্পর্কে সিদ্ধান্ত প্রতিষ্ঠা করা হয়েছে। কেননা এখানে আব্বু, আম্মু, ভাই- এর কথা বলে সকলের সম্পর্কে বক্তব্য প্রদান করা হয়েছে। তাই দৃশ্যকল্প-২ এ আরোহ অনুমানের বিষয়টি ফুটে উঠেছে।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-২ এ পাঠ্যবইয়ের যে যে বিষয়কে ইঙ্গিত করে তাদের পার্থক্য বিশ্লেষণ করো।",
          "explanation": "দৃশ্যকল্প-১ অবরোহ অনুমান এবং দৃশ্যকল্প-২ আরোহ অনুমানকে ইঙ্গিত করে। দৃশ্যকল্প-১-এর দিকে তাকালে দেখা যায় যে, এটি অবরোধ অনুমানতে ইঙ্গিত করে। যে অনুমানে এক বা একাধিক আশ্রয়বাক্য থেকে আশ্রয়বাক্যের কম ব্যাপক অথবা সমব্যাপক সিদ্ধান্ত অনিবার্যভাবে অনুমিত হয় তাকে অবরোহ অনুমান বলে। এখানে সিদ্ধান্ত আশ্রয়বাক্যের চেয়ে কম ব্যাপক বা সমব্যাপক হতে পারে কিন্তু কোনোভাবেই সিদ্ধান্ত আশ্রয়বাক্যের চেয়ে বেশি ব্যাপক হতে পারে না। দৃশ্যকল্প-১-এ বাবা সবার জন্য কিছু এনেছেন। আর সবার জন্য যেহেতু বাবা এনেছেন, তাই ডেইজি নিজেরটি সম্পর্কে নিশ্চিত হয়েছে। অর্থ এখানে সমগ্র থেকে বিশেষ একজনের দিকে নির্দেশ করা হয়েছে। তাই দৃশ্যকল্প-১ অবরোহ অনুমানকে ইঙ্গিত করেছে। অপরপক্ষে, দৃশ্যকল্প-২ আরোহ অনুমানকে ইঙ্গিত করে। যে অনুমানে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত অনুমিত হয় তাকে আরোহ অনুমান বলে। এখানে কিছু বিশেষ দৃষ্টান্তের পর্যবেক্ষণ থেকে সমগ্র সম্পর্কে সিদ্ধান্ত প্রতিষ্ঠা করা হয়। দৃশ্যকল্প-২ এ দেখা যাচ্ছে যে, এখানে আব্বু, আম্মু ও ভাইয়ের কথা বলে সকলের কথা বলা হয়েছে। অর্থাৎ এখানে কয়েকটি বিশেষ ব্যক্তির কথা বলে সকলের সম্পর্কে মত ব্যস্ত করা হয়েছে। অর্থাৎ এখানে বিশেষ থেকে সার্বিকে গমন করা হয়েছে। অবরোধ ও আরোধ অনুমান বিভিন্ন দিক থেকে ভিন্ন। অবরোহ অনুমানে একটি আশ্রয়বাক্য থেকে সিদ্ধান্ত অনুমিত হলেও আরোহ অনুমানে সব সময় একাধিক আশ্রয়বাক্য থেকে সিদ্ধান্ত অনুমিত হয়। আরোহ অনুমান সব সময় আশ্রয়বাকা থেকে বেশি ব্যাপক হলেও অবরোধ অনুমানের সিদ্ধান্ত কোনোভাবেই আশ্রয়বাক্য থেকে বেশি ব্যাপক হতে পারে না। অবরোধ অনুমানে আকারগত সত্যতাকে প্রাধান্য দেওয়া হলেও আরোহ অনুমানে আকারগত ও বস্তুগত উভয় প্রকার সত্যতাকে প্রাধান্য দেওয়া হয়। তাই বলা যায়, দৃশ্যকল্প-১ ও দৃশ্যকল্প-২ এ পরিলক্ষিত অবরোধ ও আরোহ অনুমানের মধ্যে পার্থক্য বিদ্যমান।"
        }
      ]
    },
    {
      "number": "2",
      "uddipok": "কলেজ ছুটির পর বনলতা বাসায় যাচ্ছে। এমন সময় আকাশে। মেঘের গর্জন ও বিদ্যুৎ চমকাচ্ছে। কিন্তু সে রেল ক্রসিংয়ে আসতে লালবাতি জ্বলে উঠল। গেইটম্যান গেইট বন্ধ করে দিল। বনলতা বাসায় ফেরার টেনশনে অস্থির হয়ে উঠল।",
      "tag": "DB 19",
      "sub_questions": [
        {
          "label": "ক",
          "question": "প্রতীক কী?",
          "explanation": "কোনো কিছু নির্দেশ করার জন্য, বোঝার জন্য, চিনে নেওয়ার জন্য হা সহজে প্রকাশ করার জন্য ইচ্ছাকৃতভাবে যে চিহ্ন বা সংকেত ব্যবহার হয়া হয় তাকে প্রতীক বলে।"
        },
        {
          "label": "খ",
          "question": "সত্যতা ও বৈধতা কি একই? ব্যাখ্যা করো।",
          "explanation": "সত্যতা ও বৈধতা দুটি ভিন্ন বিষয়। সভ্যতা বলতে বাস্তবের অনুরূপতা বোঝায়। অর্থাৎ, কোনো কিছু যখন বাস্তবের অনুরূপ হয় তখন সেটি সত্য হয়। আর সত্যতা যুক্ত যুক্তিবাক্যের সাথে, আর বৈধতা যুক্ত যুক্তির সাথে। যখন কোনো যুক্তির নিয়মগুলো। থোযথভাবে অনুসরণ করে সিদ্ধান্ত প্রতিষ্ঠা করা হয় তখন সেটি বৈধ হয়। এর যখন কোনো যুক্তির নিয়মগুলো যথাযথভাবে অনুসরণ করে সিদ্ধান্ত প্রতিষ্ঠা করা হয় না তখন সেটি অবৈধ হয়। সুতরাং, দেখা যাচ্ছে যে, সত্যতা যুক্ত যুক্তিবাক্যের সাথে; আর বৈধতা যুক্ত যুক্তির সাথে। তাই সত্যতা ও বৈধতা একই নয়।"
        },
        {
          "label": "গ",
          "question": "উদ্দীপকে লালবাতি জ্বলা পাঠ্যবইয়ের কোন বিষয়কে ইঙ্গিত করে? ব্যাখ্যা করো।",
          "explanation": "উদ্দীপকে লাল বাতি জ্বলে ওঠা পাঠ্যবইয়ের সংকেতের ইঙ্গিত প্রদান করে। উদ্দীপকে বলা হয়েছে যে, বনলতা রেল ক্রসিংয়ে আসতেই লাল বাতি জ্বলে উঠেছে। যুক্তিবিদ্যায় এই বিষয়টির মাধ্যমে সংকেতের ইঙ্গিত পাওয়া যায়। সংকেত বা Sign বলতে চিহ্নকে বোঝায়। যদি কোনো চিহ্ন স্বাভাবিকভাবে যবহৃত হতে হতে কোনো বিষয়কে প্রতিনিধিত্ব করে বা কোনো লক্ষণ বা উপদ্ধিতি নির্দেশ করে, তখন তাকে ঐ বিষয়ের সংকেত বলে। যেমন: ছাকাশে ঘন কালো মেঘ বৃষ্টির সংকেত, রাস্তায় সবুজ বাতি গাড়ি চলার শুকেত ইত্যাদি। এভাবে সংকেত কোনো বিশেষ বিষয়কে প্রতিনিধিত্ব করতে বা নির্দেশ করতে ব্যবহূত হয়। উদ্দীপকের বনলতা রেল ক্রসিংয়ে আসতেই লাল বাতি জ্বলে উঠেছে। অর্থাৎ, এখানে লাল বাতিল রেল ক্রসিং বন্ধের সংকেত প্রদান করেছে। তাই লাল বাতি এখানে রেল ক্রসিং বন্ধের সংকেত। তাই বলা যায়, উদ্দীপকের লাল বাতি জ্বলে ওঠার বিষয়টি পাঠ্যবইয়ের সংকেতের ইঙ্গিত প্রদান করে।"
        },
        {
          "label": "ঘ",
          "question": "আকাশে বিদ্যুৎ চমকানো ও রাস্তায় লালবাতি জ্বলা পাঠ্যবইয়ের। যে বিষয়কে ইঙ্গিত করে তা কি তুমি একই প্রকৃতির মনে কর? মতামত দাও।",
          "explanation": "উদ্দীপকে আকাশে বিদ্যুৎ চমকানো ও 'রাস্তায় লাল বাতি জ্বলে ওঠার বিষয়কে আমি একই প্রকৃতির মনে করিনা। কেননা আকাশে বিদ্যুৎ চমকানো পাঠ্যবইয়ের স্বাভাবিক সংকেত এবং রাস্তায় লাল বাতি জ্বলে ওঠা কৃত্রিম সংকেতকে ইঙ্গিত করে। উদ্দীপকের আকাশে বিদ্যুৎ চমকানোর বিষয়টি প্রাকৃতিক বা স্বাভাবিক বিষয়। তাই এটি স্বাভাবিক সংকেতকে নির্দেশ করে। যে সংকেত কোনো ব্যক্তির ইচ্ছা নিরপেক্ষভাবে কোনো কিছুর নির্দেশ করে তাকে স্বাভাবিক সংকেত বলে। স্বাভাবিক সংকেত কোনো ব্যক্তির ইচ্ছার ওপর নির্ভর নয়। কোনো ব্যক্তি ইচ্ছা করলে স্বাভাবিক সংকেত প্রদান করতে পারেনা। স্বাভাবিক সংকেতের সাথে নির্দেশিত বিষয়ের প্রাকৃতিক বা স্বাভাবিক সম্পর্ক রয়েছে বলে মনে করা হয়। যেমন: 'আকাশে ঘন কালো মেঘ'- বৃষ্টির সংকেত, এটি একটি স্বাভাবিক বা প্রাকৃতিক বিষয়। কোনো ব্যক্তি ইচ্ছা করলে ঘন কালো মেঘের সংকেত প্রদান করতে পারেনা। উদ্দীপকে উল্লেখিত আকাশে বিদ্যুৎ চমকানোর বিষয়টি স্বাভাবিক সংকেত। অপরপক্ষে, উদ্দীপকে রাস্তায় লাল বাতি জ্বলে ওঠার বিষয়টি কৃত্রিম সংকেতের ইঙ্গিত প্রদান করে। যে সংকেত দৈনন্দিন ব্যবহারের ফলে তাৎপর্যপূর্ণ হয় সেটি হলো কৃত্রিম সংকেত। কৃত্রিম সংকেত ব্যক্তি ইচ্ছা অনুযায়ী ব্যবহার করতে পারে। তাই কৃত্রিম সংকেতের ব্যবহার নিয়ন্ত্রিত। যেমন: রাস্তায় সবুজ বাতি জ্বলে ওঠা গাড়ি চলার সংকেত, কোনো শিক্ষা প্রতিষ্ঠানে ছুটির ঘণ্টা বাজানোও এক প্রকার সংকেত। এসব সংকেত ব্যক্তির ইচ্ছা দ্বারা নিয়ন্ত্রিত। তাই এগুলো কৃত্রিম সংকেত। উদ্দীপকে রাস্তায় লাল বাতি জ্বলে ওঠার যে বিষয়টি বলা হয়েছে সেটিও ব্যক্তির ইচ্ছা দ্বারা নিয়ন্ত্রিত এবং দৈনন্দিন ব্যবহারের ক্ষেত্রে তাৎপর্যপূর্ণ। তাই এটি কৃত্রিম সংকেত। পরিশেষে বলা যায় যে, উদ্দীপকে আকাশে বিদ্যুৎ চমকানো ও রাস্তায় লাল বাতি জ্বলে ওঠা উভয় বিষয়ই সংকেতকে নির্দেশ করে। কিন্তু এদের একটি প্রাকৃতিক বা স্বাভাবিক এবং অন্যটি কৃত্রিম। তাই দুটি বিষয় ভিন্ন প্রকৃতির।"
        }
      ]
    },
    {
      "number": "3",
      "uddipok": "এ মি. আবু ইউসুফ একজন সৎ, ধার্মিক, নিষ্ঠাবান ও দক্ষ প্রিন্সিপাল এবং রাজনীতিবিদ। তিনি নিজ প্রতিষ্ঠান নিয়মনীতি অনুযায়ী পরিচালনা করেন এবং সহকর্মীদের সাথে অমায়িক ব্যবহার করেন। রাজনীতির মাঠেও তিনি কর্মীদেরকে ভালো কাজ করার তাগিদ দেন এবং মন্দ কাজ পরিহার করতে বলেন। উচিত কথা বলতে তিনি কখনো সংকোচবোধ করেন না। 'X' কলেজের যুক্তিবিদ্যার শিক্ষক মি. মইন একজন সত্যবাদী লোক। কোনো কিছুই প্রমাণ ছাড়া বা বিনা বিচারে মেনে নেন না। সব কিছুরই চুলচেরা বিশ্লেষণ করেন। সত্য প্রতিষ্ঠার ক্ষেত্রে তিনি আপোষহীন।",
      "tag": "DB 19",
      "sub_questions": [
        {
          "label": "ক",
          "question": "নন্দনতত্ত্ব কাকে বলে?",
          "explanation": "দর্শন একটি সামগ্রিক বিষয়। সমগ্র জগৎ ও জীবনের সাথে জড়িত দর্শন।"
        },
        {
          "label": "খ",
          "question": "'দর্শন ইন্দ্রিয়গ্রাহ্য জগতের মধ্যে সীমাবদ্ধ নয়'- ব্যাখ্যা করো।",
          "explanation": "সমগ্র জগৎ বলতে অনেকে কেবল আমাদের ইন্দ্রিয়গ্রাহ্য জগৎ বা পরিদৃশ্যমান জগৎকে বুঝিয়ে থাকেন। কিন্তু দর্শন কেবল পরিদৃশ্যমান জগতের বিষয়গুলো নিয়ে আলোচনা করেনা। দর্শনের বিষয়বস্তু পর্যালোচনা করলে দেখা যায় যে, এখানে এমন কতগুলো বিষয় আছে যা ইন্দ্রিয়গ্রাহ্য জগতের বাইরে। বিভিন্ন অধিবিদ্যক বিষয় যেমন- ঈশ্বর, আত্মা, পরকাল ইত্যাদি। এছাড়া দর্শন এমন অনেক বিষয় নিয়ে আলোচনা করে যেগুলো পরিদৃশ্যমান জগতের বাইরে। তাই বলা যায় 'দর্শন ইন্দ্রিয়গ্রাহ্য জগতের মধ্যে সীমাবদ্ধ নয়'।"
        },
        {
          "label": "গ",
          "question": "উদ্দীপকে মি. আবু ইউসুফের কর্মকাণ্ড কোন বিষয়কে ইঙ্গিত করে? ব্যাখ্যা করো।",
          "explanation": "উদ্দীপকে মি. আবু ইউসুফের কর্মকাণ্ড নীতিবিদ্যা বিষয়কে ইঙ্গিত করে। মূল্যবিদ্যার তিনটি শাখার মধ্যে অন্যতম একটি হলো নীতিবিদ্যা। নীতিবিদ্যার ইংরেজি প্রতিশব্দ হলো 'Ethics'। ইংরেজি 'Ethics' শব্দটি গ্রিক শব্দ 'Ethica' থেকে এসেছে। 'Ethica' শব্দটি এসেছে 'Ethos' শব্দ থেকে, যার অর্থ হলো আচার-আচরণ, রীতি-নীতি, অভ্যাস ইত্যাদি। তাই শব্দগত অর্থে নীতিবিদ্যা আচার-আচরণ, রীতি-নীতি সংক্রান্ত বিজ্ঞান। নীতিবিদ্যাকে বিভিন্ন নীতি দার্শনিক বিভিন্নভাবে সংজ্ঞায়িত করেছেন। তবে নীতিবিদ্যা সমাজবদ্ধ মানুষের ঐচ্ছিক আচরণের সাথে যুক্ত এবং মানৰ আচরণের ভালো-মন্দ মূল্যায়ন করাই নীতিবিদ্যার কাজ। যদিও বর্তমানে নীতিবিদ্যার পরিধি অনেক বৃদ্ধি পেয়েছে কিন্তু আদর্শগত দিক থেকে নীতিবিদ্যা মানব আচরণের মূল্যায়নের সাথে যুক্ত। উদ্দীপকে মি, আবু ইউসুফের নৈতিকতা ও সততা নীতিবিদ্যাকেই নির্দেশ করে। তাই বলা যায়, নীতিবিদ্যা এমন একটি আদর্শনিষ্ঠ বিজ্ঞান যা সমাজে বসবাসকারী মানুষের ঐচ্ছিক আচরণের ভালোত্ব-মন্দত্ব ইত্যাদি নৈতিক আদর্শের ভিত্তিতে মূল্যায়ন করে।"
        },
        {
          "label": "ঘ",
          "question": "মি. আবু ইউসুফ ও মি. মইন এর কর্মকাণ্ড পাঠ্যবইয়ের যে বিষয়কে ইঙ্গিত করে তাদের মধ্যে তুলনামূলক বিশ্লেষণ করো।",
          "explanation": "উদ্দীপকের মি. আবু ইউসুফের কর্মকান্ড পাঠ্যবইয়ের নীতিবিদ্যার এবং মি. মইন এর কর্মকাণ্ড পাঠ্যবইয়ের যুক্তিবিদ্যার ইঙ্গিত প্রদান করে। উদ্দীপকের মি. আবু ইউসুফ একজন সৎ, ধার্মিক, নিষ্ঠাবান, দক্ষ প্রিন্সিপাল ও রাজনীতিবিদ। তিনি প্রাতিষ্ঠানিক নিয়মনীতি অনুসরণ করেন এবং সকলের সাথে ভালো ব্যবহার করেন। রাজনীতির ক্ষেত্রেও তিনি কর্মীদের ভালো কাজ করার তাগিদ দেন এবং মন্দ কাজ পরিহার করতে বলেন। মি. আবু ইউসুফের এসব কর্মকাণ্ড পাঠ্যবইয়ের নীতিবিদ্যার ইঙ্গিত প্রদান করে। মূল্যবিদ্যার অন্যতম একটি শাখা হলো নীতিবিদ্যা। নীতিবিদ্যা মানুষের ঐচ্ছিক আচরণের ভালো-মন্দ, ন্যায়-অন্যায় ইত্যাদি নৈতিক আদর্শের ভিত্তিতে মূল্যায়ন করে। অপরপক্ষে, উদ্দীপকের যুক্তিবিদ্যার শিক্ষক মি. মইন সত্যবাদী এবং প্রমাণ ছাড়া বিনা বিচারে কোনো কিছুই মেনে নেন না। তিনি সবকিছুর চুলচেরা বিশ্লেষণ করেন এবং সত্য প্রতিষ্ঠার ক্ষেত্রে আপোষহীন। যুক্তিবিদ্যার শিক্ষক মি. মইনের এসব কর্মকান্ড পাঠ্যবইয়ের যুক্তিবিদ্যার বিষয়কে ইঙ্গিত করে। যুক্তিবিদ্যা যুক্তিসংক্রান্ত বিজ্ঞান। অবৈধ যুক্তি থেকে বৈধ যুক্তিকে পৃথক করাই যুক্তিবিদ্যার প্রধান কাজ। যুক্তিবিদ্যাকে আদর্শনিষ্ঠ বিজ্ঞানও বলা হয়ে থাকে। কেননা যুক্তিবিদ্যা আদর্শ বা মানদণ্ডের আলোকে বিষয়বস্তুর মূল্যায়ন করে। যুক্তিবিদ্যার আদর্শ হলো। সত্যের আদর্শ। সত্যকে আবিষ্কার ও অনুসন্ধান করার জন্য যুক্তি প্রক্রিয়া কী রকম হবে সেটিই যুক্তিবিদ্যার আলোচ্য বিষয়। সুতরাং দেখা যাচ্ছে, উদ্দীপকের আবু ইউসুফ ও মি. মইনের কর্মকাণ্ড নীতিবিদ্যা ও যুক্তিবিদ্যাকে প্রতিফলিত করে। নীতিবিদ্যা ও যুক্তিবিদ্যা উভয়ই মূল্যবিদ্যার শাখা হলেও এরা পরস্পর ভিন্ন, কারণ নীতিবিদ্যা যুক্ত মানব আচরণের সাথে। আর যুক্তিবিদ্যা যুক্ত যুক্তির সাথে।"
        }
      ]
    },
    {
      "number": "4",
      "uddipok": "সাজিদ ও স্বপন অন্ধকার পথে হেঁটে হেঁটে বাড়ি ফিরছিল। হঠাৎ স্বপন দূর থেকে কলাগাছের ঝোপ দেখে ভয়ে ভূত ভূত বলে চিৎকার করে উঠল। পরে এক পথিকের টর্চের আলোয় স্বপনের ভুলভাঙলো। তখন সাজিদ বলল , সূর্য অস্ত যাওয়ার পর তোকে নিয়ে আমি আর বাড়ির বাইরে যাব না।",
      "tag": "DB 19,BAFSC 24",
      "sub_questions": [
        {
          "label": "ক",
          "question": "",
          "explanation": "যখন কোনো বিশেষ উদ্দেশ্য সাধনের জন্য কৃত্রিম পরিবেশে কৃত্রিমভাবে উৎপাদিত ঘটনা সুনিয়ন্ত্রিতভাবে প্রত্যক্ষণ করা হয় তখন তাকে পরীক্ষণ বলে।"
        },
        {
          "label": "খ",
          "question": "",
          "explanation": "নিরীক্ষণ প্রাকৃতিক পরিবেশে প্রত্যক্ষণ করা হয়। কোনো বিশেষ উদ্দেশ্য সাধনের জন্য প্রাকৃতিক বা স্বাভাবিক ঘটনাবলীর প্রাকৃতিক পরিবেশে উদ্দেশ্যমূলক প্রত্যক্ষণ হলো নিরীক্ষণ। নিরীক্ষণেরঘটনা ও পরিবেশ উভয়ই প্রাকৃতিক। ব্যক্তি ইচ্ছা করলে নিরীক্ষণের ঘটনা পরিবর্তন করতে পারেনা। নিরীক্ষণের ঘটনার জন্য ব্যক্তিকে প্রকৃতির ওপর নির্ভর করতে হয়। যেহেতু নিরীক্ষণের, ঘটনা ব্যক্তি নিরপেক্ষ এবং স্বাভাবিক। নিয়মে ঘটে থাকে তাই বলা যায় নিরীক্ষণ একটি স্বনির্ভর প্রক্রিয়া।"
        },
        {
          "label": "গ",
          "question": "",
          "explanation": "উদ্দীপকে স্বপনের ভয় পাওয়া ভ্রান্ত নিরীক্ষণকে ইঙ্গিত করে। এই উদ্দীপকের স্বপন অন্ধকার দূর থেকে কলাবাগানের ঝোপ দেখে ভূত বলে চিৎকার করেছে। অর্থাৎ স্বপন বিষয়টিকে ভুলভাবে নিরীক্ষণ করার সময় যথাযথভাবে নিরীক্ষণ করতে হয়। আর কোনো একটি ঘটনাকে যেভাবে নিরীক্ষণ করার কথা সেভাবে নিরীক্ষণ না করে ভিন্নভাবে নিরীক্ষণ করলে নিরীক্ষণ ত্রুটিপূর্ণ হয়। নিরীক্ষণের এই ত্রুটিকে ভ্রান্ত নিরীক্ষণ বলে। যেমন- অন্ধকারে দড়িকে সাপ মনে করা ভ্রান্ত নিরীক্ষণ। উদ্দীপকের স্বপন কলাগাছের ঝোঁপ দেখে ভূত মনে করেছে। অর্থাৎ কলাবাগানের ঝোঁপকে যেভাবে নিরীক্ষণ করার কথা সেভাবে নিরীক্ষণ না করে সে ভিন্নভাবে নিরীক্ষণ করেছে। তাই স্বপনের ভয় পাওয়ার মাধ্যমে ভ্রান্ত নিরীক্ষণের বিষয়টি প্রতিফলিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের কলাবাগানের ঝোঁপ সম্পর্কে স্বপন ও সূর্যান্ত সম্পর্কে সাজিদের ধারণা ভিন্ন ধরনের। কেননা স্বপনের বিষয়টি ব্যক্তিগত ভ্রান্ত নিরীক্ষণ এবং সাজিদের বিষয়টি সর্বজনীন ভ্রান্ত নিরীক্ষণের ইঙ্গিত প্রদান করে। উদ্দীপকে কলাগাছের ঝোঁপ সম্পর্কে স্বপনের নিরীক্ষণ ব্যক্তিগত ভ্রান্ত নিরীক্ষণের ইঙ্গিত প্রদান করে। স্বপন অন্ধকারে কলাগাছের ঝোপকে ভূত মনে করে চিৎকার করেছে। এখানে স্বপনের নিরীক্ষণ ভ্রান্ত হয়েছে। কোনো বিষয়কে যেভাবে নিরীক্ষণ করার কথা সেভাবে নিরীক্ষণ না করে ভিন্নভাবে নিরীক্ষণ করলে নিরীক্ষণ ত্রুটিপূর্ণ হয়। আর এই ত্রুটিপূর্ণ নিরীক্ষণ যখন ব্যক্তির ক্ষেত্রে হয় তখন সেটিকে ব্যক্তিগত ভ্রান্ত নিরীক্ষণ বলে। যেহেতু স্বপন ব্যক্তিগতভাবে ভুল নিরীক্ষণ করেছে, তাই স্বপনের বিষয়টি ব্যক্তিগত ভ্রান্ত নিরীক্ষণ। অপরপক্ষে উদ্দীপকে সূর্যাস্ত সম্পর্কে সাজিদের ধারণা সর্বজনীন ভ্রান্ত নিরীক্ষণকে নির্দেশ করে। কোনো বিষয়ে নিরীক্ষণ ত্রুটিপূর্ণ হলে সেটি ভ্রান্ত নিরীক্ষণ। আর ভ্রান্ত নিরীক্ষণ যখন সকলের ক্ষেত্রে হয় তখন সেটিকে সার্বজনীন ভ্রান্ত নিরীক্ষণ বলে। যেমন: সকলে মনে করে সূর্য উদিত হয় এবং অস্ত যায়। প্রকৃতপক্ষে সূর্য উদিতও হয় না এবং অস্তও যায় না । যেহেতু সকলে বিশ্বাস করে। সূর্য উদিত এবং অস্ত যায় তাই এটি সর্বজনীন ভ্রান্ত নিরীক্ষণ। তাই উদ্দীপকের সাজিদের ধারণার মাধ্যমে সর্বজনীন ভ্রান্ত নিরীক্ষণ প্রতিফলিত হয়েছে। পরিশেষে বলা যায় যে, কলাগাছের ঝোঁপ সম্পর্কে স্বপন ও সূর্যান্ত সম্পর্কে সাজিদের ধারণা উভয়ই ভ্রান্ত নিরীক্ষণ হলেও দুটির প্রকৃতি ভিন্ন কেননা একটি ব্যক্তিগত ভ্রান্ত নিরীক্ষণ এবং অন্যটি সর্বজনীন ভ্রান্ত নিরীক্ষণ। তাই বলা যায়, স্বপন ও সাজিদের ধারণা একই নয়।"
        }
      ]
    },
    {
      "number": "5",
      "uddipok": "কলেজে বর্ষবরণ অনুষ্ঠান উপলক্ষে কাকলী ম্যাডাম শিক্ষার্থীদেরকে গানের অনুশীলন করান। তিনি শিক্ষার্থীদেরকে গানের তাল, লয়, সা-রে-গা-মা ইত্যাদি পুঙ্খানুপুঙ্খ বুঝিয়ে দেন। শিক্ষার্থীরা ম্যাডামকে অনুসরণ করে বিশেষ বিশেষ কিছু গান আত্মস্থ করে। শাহীনুর ম্যাডামের সঞ্চালনায় বর্ষবরণ অনুষ্ঠান শুরু হয়। এতে শিক্ষার্থীরা কাকলী ম্যাডামের পূর্বের অনুশীলনের উপর ভিত্তি করে কিছু সুন্দর গান পরিবেশন করে। এতে অনুষ্ঠানটি প্রাণবন্ত ও সার্থক হয়।",
      "tag": "DB 19",
      "sub_questions": [
        {
          "label": "ক",
          "question": "যুক্তিবিদ্যার জনক কে?",
          "explanation": "যুক্তিবিদ্যার জনক এরিস্টটল।"
        },
        {
          "label": "খ",
          "question": "'যুক্তিবিদ্যা মনকে কুসংস্কারমুক্ত করে'- ব্যাখ্যা করো।",
          "explanation": "যুক্তিবিদ্যার প্রধান আলোচ্য বিষয় হলো যুক্তি। যুক্তিবিদ্যার অধ্যয়নের ফলে মানুষ যুক্তির আলোকে বিচার করার প্রতি আগ্রহী হয়। আর যখন মানুষ যুক্তির আলোকে বিচার করার প্রতি আগ্রহী হয় তখন মানুষের ভেতরের বদ্ধমূল ধারণা দূর হতে থাকে। বিভিন্ন প্রকার অন্ধ বিশ্বাস ও কুসংস্কার এর পরিবর্তে যুক্তিবিদ্যার চর্চা যুক্তিযুক্ত চিন্তা ও ধারণার প্রতি মানুষের মনকে অগ্রসর করে। আর মানুষের মন যখন যুক্তিযুক্ত ভাবনার দিকে অগ্রসর হয় তখন মানুষের মনে কোনো কুসংস্কার থাকেনা। তাই বলা যায়, 'যুক্তিবিদ্যা মনকে কুসংস্কারমুক্ত করে।"
        },
        {
          "label": "গ",
          "question": "উদ্দীপকে শিক্ষার্থীদের গান শেখার বিষয়টির মাধ্যমে পাঠ্যবইয়ের কোন দিকটি ফুটে উঠেছে? ব্যাখ্যা করো।",
          "explanation": "উদ্দীপকে শিক্ষার্থীদের গান শেখার মাধ্যমে পাঠ্যবইয়ের যুক্তিবিদ্যার বিজ্ঞানের দিকটি ফুটে উঠেছে। যুক্তিবিদ্যার প্রকৃতি পর্যালোচনা করলে দেখা যায় যে, যুক্তিবিদ্যা একটি বিজ্ঞান। বিভিন্ন যুক্তিবিদ যুক্তিবিদ্যাকে বিজ্ঞান বলে অভিহিত করেছেন। যুক্তিবিদ ওয়েলটন, হ্যামিলটন, টমসন প্রমুখ যুক্তিবিদ যুক্তিবিদ্যাকে বিজ্ঞান বলে অভিহিত করেছেন। তাদের মতে, চিন্তা বিষয়ক কতগুলো নিয়ম ও নীতি প্রদান করাই হলো যুক্তিবিদ্যার কাজ। এসব যুক্তিবিদ তাত্ত্বিক দিকের ওপর গুরুত্ব দিয়ে যুক্তিবিদ্যাকে বিজ্ঞান বলে অভিহিত করেছেন। তবে বিভিন্ন দিক বিচার করলেও বলা যায়, যুক্তিবিদ্যা একটি বিজ্ঞান । কেননা এটি নির্ভুল চিন্তার নিয়মাবলী নির্দেশ করে এবং বিশুদ্ধ চিন্তা বলতে কী বোঝায় তা তুলে ধরে। এছাড়া বিজ্ঞানের মতো যুক্তিবিদ্যার নিজস্ব বিষয়বস্তু রয়েছে এবং বিজ্ঞানের মতো বস্তুনিষ্ঠভাবে না হলেও আকারগতভাবে তার বিষয়বস্তুকে যথার্থই আলোচনা করতে পারে। উদ্দীপকের শিক্ষার্থীদের গান শেখার বিষয়টি গানের কতগুলো নিয়মকানুন শিক্ষাকে নির্দেশ করে। অর্থাৎ গানের তাল, লয়, সা-রে গা-মা ইত্যাদি বিষয়গুলো তারা ম্যাডামের কাছ থেকে বুঝে নেয়। গানের এসব নিয়ম কানুন শিক্ষা যুক্তিবিদ্যার দিক থেকে বিবেচনা করলে যুক্তিবিদ্যার বিজ্ঞানের দিককে নির্দেশ করে। তাই বলা যায় উদ্দীপকের শিক্ষার্থীদের গান শেখার বিষয়টির মাধ্যমে পাঠ্যবইয়ের যুক্তিবিদ্যার বিজ্ঞানের দিকটি ফুটে উঠেছে।"
        },
        {
          "label": "ঘ",
          "question": "‘উদ্দীপকের প্রথম ও দ্বিতীয় অংশের মাধ্যমেই যুক্তিবিদ্যার স্বরূপ নির্ণয় সম্ভব' – বিশ্লেষণ করো।",
          "explanation": "উদ্দীপকের প্রথম অংশের মাধ্যমে যুক্তিবিদ্যার বিজ্ঞানের দিক ফুটে উঠেছে। আর দ্বিতীয় অংশের মাধ্যমে কলাবিদ্যার দিক ফুটে উঠেছে। সুতরাং উদ্দীপকের প্রথম ও দ্বিতীয় অংশের মাধ্যমে যুক্তিবিদ্যার স্বরূপ নির্ণয় সম্ভব । উদ্দীপকের প্রথম অংশ যুক্তিবিদ্যার বিজ্ঞানের দিকটির ইঙ্গিত রয়েছে। উদ্দীপকের কাকলী ম্যাডাম শিক্ষার্থীদের গানের অনুশীলন করিয়েছেন। ম্যাডামের কাছ থেকে শিক্ষার্থীরা গানের তাল, লয়, সা-রে-গা-মা ইত্যাদি বিষয় পুঙ্খানুপুঙ্খভাবে শিখে নিয়েছে। অর্থাৎ শিক্ষার্থীরা ম্যাডামের কাছ থেকে গানের নিয়ম নীতিগুলো ভালোভাবে বুঝে নিয়েছে। এই বিষয়টি যুক্তিবিদ্যার বিজ্ঞানের দিককে নির্দেশ করে। যুক্তিবিদ হ্যামিলটন,টমসন, ওয়েলটন প্রমুখ যুক্তিবিদ যুক্তিবিদ্যাকে বিজ্ঞান বলে অভিহিত করেছে। তাদের মতে, চিন্তা বিষয়ক কতকগুলো নিয়ম ও নীতি প্রদান করাই যুক্তিবিদ্যার কাজ। তাই তাত্ত্বিক দিকের ওপর গুরুত্ব প্রদান করে এসব যুক্তিবিদ যুক্তিবিদ্যাকে বিজ্ঞান বলে অভিহিত করেছেন। উদ্দীপকের দ্বিতীয় অংশে যুক্তিবিদ্যার কলাবিদ্যার দিকটি ফুটে উঠেছে। এখানে শিক্ষার্থীরা তাদের অর্জিত কলাকৌশল বাস্তবে প্রয়োগ করে সুন্দর গান পরিবেশন করে। এটি যুক্তিবিদ্যার দিক থেকে বিবেচনা করলে যুক্তিবিদ্যার কলাবিদ্যার দিককে নির্দেশ করে। যুক্তিবিদ আলড্রিচ যুক্তিবিদ্যাকে কলাবিদ্যা বলে অভিহিত করেছেন। তিনি ব্যবহারিক বিষয়ের ওপর গুরুত্ব দিয়ে যুক্তিবিদ্যাকে কলাবিদ্যা বলে অভিহিত করেছেন । সুতরাং দেখা যাচ্ছে যে, উদ্দীপকের প্রথম অংশে যুক্তিবিদ্যার বিজ্ঞানের এবং দ্বিতীয় অংশে কলাবিদ্যার দিকটি প্রকাশ পেয়েছে। প্রকৃতপক্ষে যুক্তিবিদ্যার স্বরূপ পর্যালোচনা করলে দেখা যায় যে, যুক্তিবিদ্যা কলা ও বিজ্ঞান উভয়ই। যুক্তিবিদ মিল ও হোয়েটলি যুক্তিবিদ্যাকে কলা ও বিজ্ঞান উভয়ই বলে অভিহিত করেছেন। তাদের মতে, যুক্তিবিদ্যা নির্ভুল চিন্তার নিয়মাবলীর নির্দেশ প্রদান করে এবং নিয়মাবলীকে সঠিকভাবে প্রয়োগের কলাকৌশলের জ্ঞান দান করে। তাই যুক্তিবিদ্যা কলা ও বিজ্ঞান উভয়ই। যেহেতু উদ্দীপকের প্রথম ও দ্বিতীয় অংশে বিজ্ঞান ও কলাবিদ্যার দিকটি প্রকাশ পেয়েছে, তাই বলা যায়, উদ্দীপকের প্রথম ও দ্বিতীয় অংশের মাধ্যমে যুক্তিবিদ্যার স্বরূপ নির্ণয় সম্ভব।"
        }
      ]
    },
    {
      "number": "6",
      "uddipok": "শারমীন তার বান্ধবী ফাতেমাকে ফোনে জানায়, 'যদি গাড়ি চলে তাহলে আমি কলেজে যাব'। ফাতেমা বলল, 'আমি রিক্সা করে অথবা হেঁটে যাব'। ফাতেমা আরো জানায়, 'ক্লাস শেষে আমি এবং তুমি দুজন মিলে মার্কেটে যাব।'",
      "tag": "DB 19",
      "sub_questions": [
        {
          "label": "ক",
          "question": "যুক্তিবিদ্যায় শব্দ কত প্রকার?",
          "explanation": "যুক্তিবিদ্যায় শব্দ তিন প্রকার।"
        },
        {
          "label": "খ",
          "question": "শব্দ কখন পদে পরিণত হয়?— ব্যাখ্যা কর ।",
          "explanation": "শব্দ যখন কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় তখন শব্দ পদে পরিণত হয়। যুক্তিবিদ্যায় বিভিন্ন প্রকার শব্দ আছে। আর অনেকগুলো শব্দ দিয়ে একটি যুক্তিবাক্য গঠিত হয়। কিন্তু একটি যুক্তিবাক্যে পদ থাকে দুটি। যুক্তিবাক্যের পদ একাধিক শব্দ দ্বারা গঠিত হতে পারে। তাই যখন কোনো শব্দ বা শব্দ সমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় তখন ঐ শব্দ সমষ্টি পদে পরিণত হয়।"
        },
        {
          "label": "গ",
          "question": "ফাতেমার শেষ বক্তব্য কোন যুক্তিবাক্যকে নির্দেশ করে? ব্যাখ্যা কর।",
          "explanation": "উদ্দীপকের ফাতেমার শেষ বক্তব্য সংযৌগিক যুক্তিবাক্যকে নির্দেশ করে। সংযৌগিক যুক্তিবাক্য এক প্রকার যৌগিক যুক্তিবাক্য। এই যুক্তিবাক্য একাধিক সরল যুক্তিবাক্য দ্বারা গঠিত হয়। তাই বলা যায়, যে যৌগিক যুক্তিবাক্যে একাধিক সরল বাক্য ও, এবং, কিন্তু ইত্যাদি যোজক দ্বারা যুক্ত হয়ে একটি নতুন যুক্তিবাক্য গঠন করে তাকে সংযৌগিক যুক্তিবাক্য বলে। যেমন: ‘হাসান হয় জ্ঞানী ও শিক্ষিত'— এই যুক্তিবাক্যটি একটি সংযৌগিক যুক্তিবাক্য। কেননা এই যুক্তিবাক্যটিতে দুটি সরল বাক্য ‘ও’ যোজক দ্বারা যুক্ত হয়ে যৌগিক বাক্য গঠন করেছে। উদ্দীপকের ফাতেমার শেষ বক্তব্যটি ছিল— ‘ক্লাস শেষে আমি এবং তুমি দুজন মিলে মার্কেটে যাব'। যুক্তিটিতে দেখা যাচ্ছে যে, এখানে দুটি সরল বাক্য ‘এবং’ যোজক দ্বারা যুক্ত হয়ে একটি যৌগিক বাক্য গঠন করেছে। তাই এটি একটি সংযৌগিক যুক্তিবাক্য। সুতরাং বলা যায়, ফাতেমার শেষ বক্তব্য সংযৌগিক যুক্তিবাক্যকে নির্দেশ করেছে।"
        },
        {
          "label": "ঘ",
          "question": "শারমীন ও ফাতেমার প্রথম বক্তব্য কি একই ধরনের? তুলনা কর।",
          "explanation": "উদ্দীপকের শারমীন ও ফাতেমার প্রথম বক্তব্য একই ধরনের নয়। কেননা শারমীনের বক্তব্য প্রাকল্পিক যুক্তিবাক্যকে এবং ফাতেমার প্রথম বক্তব্য বৈকল্পিক যুক্তিবাক্যকে নির্দেশ করে। উদ্দীপকের শারমীনের প্রথম বক্তব্য প্রাকল্পিক যুক্তিবাক্যকে নির্দেশ করে। প্রাকল্পিক যুক্তিবাক্য এক প্রকার যৌগিক যুক্তিবাক্য। এই প্রকার যুক্তিবাক্যের মধ্যে শর্ত অন্তর্ভুক্ত থাকে। তাই বলা যায়, যখন একাধিক সরল যুক্তিবাক্য 'যদি ... তাহলে' বা এর অনুরূপ কোনো শর্ত দ্বারা যুক্ত হয়ে যৌগিক যুক্তিবাক্য গঠন করে তখন তাকে প্রাকল্পিক যুক্তিবাক্য বলে। যেমন: 'যদি বৃষ্টি হয় তাহলে মাটি ভিজবে'— এই যুক্তিবাক্যটি একটি প্রাকল্পিক যুক্তিবাক্য। কেননা এখানে দুটি সরল যুক্তিবাক্য 'যদি .... তাহলে' যোজক দ্বারা যুক্ত হয়ে যৌগিক যুক্তিবাক্য গঠন করেছে। উদ্দীপকের শারমীনের প্রথম বক্তব্য হলো— 'যদি গাড়ি চলে তাহলে আমি কলেজে যাব'। যুক্তিবাক্যটিতে দেখা যাচ্ছে যে, দুটি সরল বাক্য ‘যদি .... তাহলে’ যোজক দ্বারা যুক্ত হয়ে যৌগিক যুক্তিবাক্য গঠন করেছে । তাই শারমীনের বক্তব্য প্রাকল্পিক যুক্তিবাক্যকে নির্দেশ করছে। অপরপক্ষে, ফাতেমার প্রথম বক্তব্য বৈকল্পিক যুক্তিবাক্যকে নির্দেশ করছে। যখন একাধিক সরল যুক্তিবাক্য বা, অথবা ইত্যাদি যোজক দ্বারা যুক্ত হয়ে যৌগিক বাক্য গঠন করে তখন তাকে বৈকল্পিক যুক্তিবাক্য বলে। ফাতেমার প্রথম বক্তব্য হলো— ‘আমি রিক্সায় অথবা হেঁটে যাব। এখানে দুটি সরল যুক্তিবাক্য ‘অথবা’ যোজক দ্বারা যুক্ত হয়ে যৌগিক যুক্তিবাক্য গঠন করেছে। তাই ফাতেমার এই বক্তব্যে বৈকল্পিক যুক্তিবাক্য প্রতিফলিত হয়েছে। পরিশেষে বলা যায় যে, প্রাকল্পিক ও বৈকল্পিক যুক্তিবাক্য উভয় যৌগিক যুক্তিবাক্য হলেও দুটি বাক্য এক নয়। প্রাকল্পিক যুক্তিবাক্যে শর্ত থাকে কিন্তু বৈকল্পিক যুক্তিবাক্যে বিকল্প থাকে। উভয় প্রকার যুক্তিবাক্য গঠিত হতে ভিন্ন ভিন্ন যোজক ব্যবহৃত হয়। তাই বলা যায়, শারমীন ও ফাতেমার প্রথম বক্তব্য একই ধরনের নয়।"
        }
      ]
    },
    {
      "number": "7",
      "uddipok": "দিয়া ও প্রিয়া দুই বান্ধবী। তাদের উভয়েরই বিচার ক্ষমতা অত্যন্ত প্রখর। প্রিয়া একদিন দিয়াকে জানালো যে, আমার মা ১৯৫৫ সালের ১১ই মার্চ জন্মগ্রহণ করলেও এখনো আধুনিক মেয়েদের মতোই তার রুচি। তিনি ভালো রান্নার পাশাপাশি ভালো গানও গাইতে পারেন।",
      "tag": "DB 19,DB 24",
      "sub_questions": [
        {
          "label": "ক",
          "question": "বিধেয়ক বলতে কী বোঝ?",
          "explanation": "কোনো জাতি বা শ্রেণিবাচক বিধেয় পদ বিশিষ্ট সদর্থক যুক্তিবাক্যের উদ্দেশ্য পদের সাথে বিধেয় পদের যে সকল সম্পর্ক থাকতে পারে সেই সকল সম্পর্ককে বিধেয়ক বলে।"
        },
        {
          "label": "খ",
          "question": "বিধেয় এবং বিধেয়ক কী সমার্থক? ব্যাখ্যা করো।",
          "explanation": "বিধেয় ও বিধেয়ক সমার্থক নয়। বিধেয় হলো যুক্তিবাক্যের একটি পদ; আর বিধেয়ক এক প্রকার সম্পর্ক। কোনো যুক্তিবাক্যের উদ্দেশ্য পদ সম্পর্কে যা কিছু স্বীকার বা অস্বীকার করা হয় তাকে বিধেয় বলে। আর কোনো জাতি বা শ্রেণিবাচক বিধেয় পদ বিশিষ্ট সদর্থক যুক্তিবাক্যের উদ্দেশ্য পদের সাথে বিধেয় পদের যে সকল সম্পর্ক থাকতে পারে, সেই সকল সম্পর্ককে বিধেয়ক বলে। সুতরাং, দেখা যাচ্ছে যে, বিধেয় একটি পদ; আর বিধেয়ক এক প্রকার সম্পর্ক তাই বিধেয় ও বিধেয়ক সমার্থক নয়।"
        },
        {
          "label": "গ",
          "question": "উদ্দীপকে ‘বিচারক্ষমতা’ গুণটি বিধেয়কের কোন শ্রেণিবিভাগকে নির্দেশ করে? ব্যাখ্যা করো।",
          "explanation": "উদ্দীপকের বিচার ক্ষমতা গুণটি বিধেয়কের শ্রেণিবিভাগ উপলক্ষণকে নির্দেশ করে । বিধেয়ক হিসেবে উপলক্ষণ যা কোনো পদের জাত্যর্থের অংশ নয়; উপলক্ষণ কোনো পদের জাত্যর্থের অংশ না হলেও পদটির জাত্যর্থ থেকে উপলক্ষণ নিঃসৃত হয়। তাই বলা যায়, যে গুণ বা গুণাবলী কোনো পদের জাত্যর্থের অংশ নয় কিন্তু পদটির জাত্যর্থ থেকে অনিবার্যভাবে নিঃসৃত হয় সেসব গুণ বা গুণাবলীকে উপলক্ষণ বলে। যেমন: চিন্তাশীলতা গুণটি মানুষ পদের উপলক্ষণ। কেননা এটি মানুষ পদের জাত্যর্থের অংশ না হলেও পদটির জাত্যর্থ থেকে অনিবার্যভাবে নিঃসৃত হয়। উদ্দীপকে দিয়া ও প্রিয়ার বিচারক্ষমতা নামক গুণটির যে উল্লেখ করা হয়েছে সেটি উপলক্ষণ কেননা এটি 'মানুষ' পদের জাত্যর্থের অংশ না হলেও পদটির জাত্যর্থ বুদ্ধিবৃত্তি থেকে অনিবার্যভাবে নিঃসৃত হয়। তাই বলা যায়, উদ্দীপকে উল্লেখিত বিচারক্ষমতা গুণটি বিধেয়কের শ্রেণিবিভাগ উপলক্ষণকে নির্দেশ করে।"
        },
        {
          "label": "ঘ",
          "question": "উদ্দীপকে প্রিয়ার মায়ের বর্ণনায় প্রকাশিত বিধেয়কের প্রকারগুলোর পার্থক্য বিশ্লেষণ করো।",
          "explanation": "উদ্দীপকের প্রিয়ার মায়ের বর্ণনায় ব্যক্তিগত অবিচ্ছেদ্য ও ব্যক্তিগত বিচ্ছেদ্য অবান্তর লক্ষণ প্রকাশিত হয়েছে। নিম্নে এদের মধ্যকার পার্থক্য বিশ্লেষণ করা হলো । উদ্দীপকে প্রিয়ার মায়ের যে জন্ম তারিখ উল্লেখ করা হয়েছে সেটি ব্যক্তিগত অবিচ্ছেদ্য অবান্তর লক্ষণকে নির্দেশ করে। কেননা যে অবান্তর লক্ষণ কোনো ব্যক্তির ক্ষেত্রে সব সময় উপস্থিত থাকে তাকে ব্যক্তিগত অবিচ্ছেদ্য অবান্তর লক্ষণ বলে। কোনো ব্যক্তির জন্ম তারিখে ঐ ব্যক্তির ক্ষেত্রে সব সময় উপস্থিত থাকে। তাই কোনো ব্যক্তির জন্ম তারিখ হলো ঐ ব্যক্তির ব্যক্তিগত অবিচ্ছেদ্য অবান্তর লক্ষণ। এভাবে কোনো ব্যক্তির জন্ম স্থান, জন্ম তারিখ প্রভৃতি গুণ যেগুলো কোনো ব্যক্তির ক্ষেত্রে সব সময় উপস্থিত থাকে সেগুলোকে ব্যক্তিগত অবিচ্ছেদ্য অবান্তর লক্ষণ বলে । অপরপক্ষে উদ্দীপকের প্রিয়ার মায়ের রুচি, রান্না করার ক্ষমতা গান করার ক্ষমতা ইত্যাদি যে গুণগুলোর উল্লেখ করা হয়েছে সেগুলোর মাধ্যমে ব্যক্তিগত বিচ্ছেদ্য অবান্তর লক্ষণ প্রকাশিত হয়েছে। কেননা ব্যক্তিগত বিচ্ছেদ্য অবান্তর লক্ষণ বলতে সেসব গুণ বা গুণাবলীকে বুঝায় যায় কোনো ব্যক্তির ক্ষেত্রে কোনো কোনো সময় উপস্থিত থাকে এবং কোনো কোনো সময় উপস্থিত থাকে না। যেমন— কোনো ব্যক্তির রুচি, পছন্দ, অভ্যাস, পোশাক ইত্যাদি হলো ব্যক্তিগত বিচ্ছেদ্য অবান্তর লক্ষণ। কেননা এসব গুণ পরিবর্তনশীল। উদ্দীপকে প্রিয়ার মায়ের রুচি, রান্না করার ক্ষমতা, গান করার ক্ষমতা ইত্যাদি গুণগুলো পরিবর্তনশীল তাই এই গুণগুলো ব্যক্তিগত বিচ্ছেদ্য অবান্তর লক্ষণকে নির্দেশ করে । পরিশেষে বলা যায় যে, ব্যক্তিগত অবিচ্ছেদ্য ও ব্যক্তিগত বিচ্ছেদ্য অবান্তর লক্ষণ উভয়ই অবান্তর লক্ষণের দুটি শ্রেণিবিভাগ হলেও এক নয়। ব্যক্তিগত অবিচ্ছেদ্য অবান্তর লক্ষণের কোনোভাবেই পরিবর্তন হয়না। কিন্তু ব্যক্তিগত বিচ্ছেদ্য অবান্তর লক্ষণ পরিবর্তিত হয়। তবে উভয় প্রকার অবান্তর লক্ষণ বিধেয়ক সংক্রান্ত আলোচনায় গুরুত্বের দাবিদার।"
        }
      ]
    },
    {
      "number": "8",
      "uddipok": "কক্সবাজার ঘুরতে গিয়ে শীলা বলল, এখানকার ‘সকল মানুষ হয় উদার'। সুমী বলল, পর্যটন এলাকা হওয়াতে 'কোনো কোনো মানুষ হয় স্বার্থপর'।",
      "tag": "DB 19",
      "sub_questions": [
        {
          "label": "ক",
          "question": "নিরপেক্ষ পদ কাকে বলে?",
          "explanation": "যে পদ স্বাধীনভাবে নিজের অর্থ প্রকাশ করতে পারে তাকে নিরপেক্ষ পদ বলে ।"
        },
        {
          "label": "খ",
          "question": "‘শিক্ষক' ও 'শিক্ষার্থী' পদ দুটি কোন ধরনের? ব্যাখ্যা কর।",
          "explanation": "‘শিক্ষক' ও 'শিক্ষার্থী' পদ দুটি সাপেক্ষ ধরনের। সাপেক্ষ পদ বলতে সেই পদসমূহকে বোঝায় যে পদগুলো অর্থ প্রকাশের জন্য অন্যদের ওপর নির্ভরশীল। অর্থাৎ, সাপেক্ষ পদ অর্থ প্রকাশের দিক থেকে স্বনির্ভর নয়। “শিক্ষক' ও 'শিক্ষার্থী' পদ দুটি অর্থ প্রকাশের জন্য পরস্পর নির্ভরশীল। কেননা 'শিক্ষক' পদের অর্থ প্রকাশের জন্য ‘শিক্ষার্থী' পদটি দরকার; আবার শিক্ষার্থী পদের অর্থ প্রকাশের জন্য ‘শিক্ষক' পদটি দরকার। অর্থাৎ, পদ দুটি অর্থ প্রকাশের জন্য পরস্পর নির্ভরশীল। তাই ‘শিক্ষক' ও 'শিক্ষার্থী' দুটি সাপেক্ষ পদ ।"
        },
        {
          "label": "গ",
          "question": "শীলার বক্তব্য কোন ধরনের যুক্তিবাক্যকে নির্দেশ করে? ব্যাখ্যা কর।",
          "explanation": "উদ্দীপকের শীলার বক্তব্য সার্বিক সদর্থক যুক্তিবাক্য বা 'A' যুক্তিবাক্যকে নির্দেশ করে । সার্বিক সদর্থক যুক্তিবাক্য পরিমাণের দিক থেকে সার্বিক এবং গুণের দিক থেকে সদর্থক। সার্বিক যুক্তিবাক্য বিধায় এই প্রকার যুক্তিবাক্যের বিধেয় পদটিতে উদ্দেশ্য পদের সমগ্রতা সম্পর্কে কোনো কিছু বলা হয়। আর সদর্থক যুক্তিবাক্য বিধায় এই প্রকার যুক্তিবাক্যের বিধেয় পদটিতে উদ্দেশ্য পদের সমগ্র ব্যক্ত্যর্থ সম্পর্কে কোনো কিছু স্বীকার করা হয়। তাই বলা যায়, যে যুক্তিবাক্যের বিধেয় পদটিতে উদ্দেশ্য পদের সমগ্র ব্যক্ত্যর্থ সম্পর্কে কোনো কিছু স্বীকার করা হয় তাকে সার্বিক সদর্থক বা ‘A’ যুক্তিবাক্য বলে। যেমন— ‘সকল মানুষ হয় মরণশীল।' এখানে 'মরণশীল' বিধেয় পদটিকে উদ্দেশ্য পদের সমগ্র ব্যক্ত্যর্থ অর্থাৎ 'সকল মানুষ সম্পর্কে স্বীকার করে নেওয়া হয়েছে। উদ্দীপকের শীলার বক্তব্য হলো ‘সকল মানুষ' হয় উদার যা সার্বিক সদর্থক বা 'A' যুক্তিবাক্যকে নির্দেশ করে ।"
        },
        {
          "label": "ঘ",
          "question": "শীলা ও সুমীর বক্তব্য কি একই ধরনের?— যুক্তিবাক্যের আলোকে পার্থক্য দেখাও ।",
          "explanation": "উদ্দীপকের শীলা ও সুমির বক্তব্য একই ধরনের নয়। কেননা তাদের দুজনের বক্তব্য দুটি ভিন্ন যুক্তিবাক্যকে নির্দেশ করছে। উদ্দীপকের শীলা যে বক্তব্য প্রদান করেছে সেটি সার্বিক সদর্থক যুক্তিবাক্যকে নির্দেশ করছে। সার্বিক সদর্থক যুক্তিবাক্য গুণের দিক থেকে সদর্থক এবং পরিমাণের দিক থেকে সার্বিক। উদ্দীপকের শীলার বক্তব্য হলো- ‘সকল মানুষ হয় উদার'। এখানে যুক্তিবাক্যটির বিধেয় পদটি উদ্দেশ্য পদের সমগ্র ব্যক্ত্যর্থকে স্বীকার করেছে। তাই শীলার বক্তব্য দ্বারা সার্বিক সদর্থক বা 'A' যুক্তিবাক্য প্রতিফলিত হয়েছে। অপরপক্ষে, সুমির বক্তব্যে বিশেষ সদর্থক বা I' যুক্তিবাক্যের প্রতিফলন ঘটেছে। বিশেষ সদর্থক যুক্তিবাক্য গুণের দিক থেকে সদর্থক; আর পরিমাণের দিক থেকে বিশেষ। এই প্রকার যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থ সম্পর্কে কোনো কিছু স্বীকার করে। উদ্দীপকের সুমির বক্তব্য হলো— 'কোনো কোনো মানুষ হয় স্বার্থপর'। এখানে দেখা যাচ্ছে যে, যুক্তিবাক্যটির বিধেয় পদটি উদ্দেশ্য পদের আংশিক ব্যক্ত্যর্থকে স্বীকার করেছে। তাই সুমির বক্তব্য দ্বারা বিশেষ সদর্থক বা 'I' যুক্তিবাক্য প্রতিফলিত হয়েছে। সার্বিক সদর্থক যুক্তিবাক্য ও বিশেষ সদর্থক যুক্তিবাক্য উভয়ই সদর্থক যুক্তিবাক্য হলেও এই দুই প্রকার যুক্তিবাক্য পরিমাণের দিক থেকে ভিন্ন। সার্বিক সদর্থক যুক্তিবাক্যের বিধেয় পদটি উদ্দেশ্য পদের সমগ্র সম্পর্কে কোনো কিছু স্বীকার করে। আর বিশেষ সদর্থক যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থ সম্পর্কে কোনো কিছু স্বীকার করে। তাই বলা যায়, উদ্দীপকের শীলা ও সুমির বক্তব্যে পরিমাণগত ভিন্নতা রয়েছে ।"
        }
      ]
    },
    {
      "number": "9",
      "uddipok": "শামীমা আপা কান্তাকে বলল, 'সকল মানুষ হয় মরণশীল'। তখন কান্তা বলল, তার মানে হচ্ছে— ‘কোনো মানুষ নয় অমর'।",
      "tag": "DB 19",
      "sub_questions": [
        {
          "label": "ক",
          "question": "অনুমান কী?",
          "explanation": "কোনো জানা বা জ্ঞাত বিষয়ের ওপর ভিত্তি করে যখন কোনো অজ্ঞাত বিষয় সম্পর্কে সিদ্ধান্ত প্রতিষ্ঠা করা হয় তখন তাকে অনুমান বলে ।"
        },
        {
          "label": "খ",
          "question": "আবর্তন কোন অনুমানের প্রকারভেদ? বুঝিয়ে লেখ ।",
          "explanation": "আবর্তন হচ্ছে অমাধ্যম অনুমানের প্রকারভেদ । যে অবরোহ অনুমানে একটি আশ্রয়বাক্য থেকে সিদ্ধান্ত অনুমিত হয় তাকে অমাধ্যম অনুমান বলে। অমাধ্যম অনুমানকে যুক্তিবিদগণ দশভাগে ভাগ করেছেন যার মধ্যে প্রথমটি হলো আবর্তন। আবর্তনে একটি আশ্রয়বাক্য থেকে সিদ্ধান্ত অনুমিত হয়। আবর্তনের আশ্রয়বাক্যকে বলা হয় আবর্তনীয় আর সিদ্ধান্তকে বলা হয় আবর্তিত।"
        },
        {
          "label": "গ",
          "question": "উদ্দীপকে শামীমা আপা ও কান্তার কথোপকথনে অমাধ্যম অনুমানের কোন রূপটি ফুটে উঠেছে? ব্যাখ্যা করো ।",
          "explanation": "উদ্দীপকের শামীমা আপা ও কান্তার কথোপকথনে অমাধ্যম অনুমানের রূপ প্রতিবর্তন ফুটে উঠেছে। অমাধ্যম অনুমানের প্রকারভেদগুলোর মধ্যে অন্যতম হলো প্রতিবর্তন। যে অমাধ্যম অবরোহ অনুমানে আশ্রয়বাক্যের অর্থঅপরিবর্তিত রেখে গুণের পরিবর্তন করে এবং বিধেয়ের বিরুদ্ধ পদকে বিধেয় হিসেবে গ্রহণ করে সিদ্ধান্ত অনুমিত হয় তাকে প্রতিবর্তন বলে। প্রতিবর্তনে আশ্রয়বাক্য ও সিদ্ধান্তের মধ্যে অর্থগত কোনো পার্থক্য থাকে না। উদ্দীপকের শামীমা আপা ও কান্তার কথোপকথনকে অমাধ্যম অনুমানের রূপ দিলে সেটি হবে— সকল মানুষ মরণশীল ∴ \\therefore ∴ কোনো মানুষ হয় অমর উপরের উদাহরণটিতে দেখা যাচ্ছে যে, এখানে আশ্রয়বাক্যের অর্থ অপরিবর্তিত রয়েছে কিন্তু গুণের পরিবর্তন হয়েছে। আশ্রয়বাক্যের বিধেয় পদের বিরুদ্ধ পদ সিদ্ধান্তের বিধেয় হিসেবে ব্যবহৃত হয়েছে। তাই এটি প্রতিবর্তনের একটি দৃষ্টান্ত। সুতরাং বলা যায়, উদ্দীপকের শামীমা আপা ও কান্তার কথোপকথনে অমাধ্যম অনুমানের প্রতিবর্তনের রূপ ফুটে উঠেছে।"
        },
        {
          "label": "ঘ",
          "question": "উদ্দীপকে দুজনের কথোপকথনে যে অনুমানটি ফুটে উঠেছে তার নিয়ম উল্লেখপূর্বক ‘I’ ও ‘E’ বাক্যে এর প্রয়োগ দেখাও।",
          "explanation": "উদ্দীপকে দুজনের কথোপকথনে অমাধ্যম অনুমানের প্রকারভেদ প্রতিবর্তনের রূপ ফুটে উঠেছে। প্রতিবর্তনের নিয়মগুলো সঠিকভাবে অনুসরণ করে একে 'I' এবং 'E' বাক্যে প্রয়োগ যায় । উদ্দীপকের শামীমা আপার বক্তব্য হলো 'সকল মানুষ হয় মরণশীল।' আর কান্তার বক্তব্য হলো 'কোনো মানুষ নয় অমর।' এই দুজনের বক্তব্য অমাধ্যম অনুমানের দিক থেকে বিবেচনা করলে প্রতিবর্তনের রূপ পাওয়া যায়। যে অমাধ্যম অবরোহ অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে আশ্রয়বাক্যের বিধেয় পদের বিরুদ্ধ পদকে বিধেয় হিসেবে ব্যবহার করে সিদ্ধান্ত অনুমিত হয় তাকে প্রতিবর্তন বলে। প্রতিবর্তনের জন্য চারটি নিয়ম রয়েছে। যথা- ১. আশ্রয়বাক্যের উদ্দেশ্য পদ সিদ্ধান্তের উদ্দেশ্য হবে। ২. আশ্রয়বাক্যের বিধেয় পদের বিরুদ্ধ পদ সিদ্ধান্তের বিধেয় পদ হবে। ৩. আশ্রয়বাক্য ও সিদ্ধান্তের গুণ ভিন্ন হবে। অর্থাৎ আশ্রয়বাক্য সদর্থক হলে সিদ্ধান্ত নঞর্থক হবে; আর আশ্রয়বাক্য নঞর্থক হলে সিদ্ধান্ত সদর্থক হবে। ৪. আশ্রয়বাক্য ও সিদ্ধান্তের পরিমাণ একই থাকবে। 'I' যুক্তিবাক্যের প্রতিবর্তন করলে 'o' যুক্তিবাক্য পাওয়া যায়। ‘I’ যুক্তিবাক্য বিশেষ বিধায় এর প্রতিবর্তিত হবে বিশেষ যুক্তিবাক্য। আবার ‘I' যুক্তিবাক্য সদর্থক বিধায় এর প্রতিবর্তিত হবে নঞর্থক যুক্তিবাক্য। তাই 'I' যুক্তিবাক্যের প্রতিবর্তিত হবে বিশেষ নঞর্থক বা 'O' যুক্তিবাক্য । যেমন— I-কিছু মানুষ হয় সং ∴ \\therefore ∴ O- কিছু মানুষ নয় অসৎ 'E' যুক্তিবাক্যের প্রতিবর্তিত রূপ হবে 'A' যুক্তিবাক্য। 'E' যুক্তিবাক্য সার্বিক বিধায় এর প্রতিবর্তিত রূপ হবে সার্বিক যুক্তিবাক্য। আবার 'E' যুক্তিবাক্য নঞর্থক বিধায় এর প্রতিবর্তিত রূপ হবে সদর্থক যুক্তিবাক্য। তাই ‘E’ যুক্তিবাক্যের প্রতিবর্তিত রূপ হবে সার্বিক সদর্থক বা 'A' যুক্তিবাক্য । যেমন: E-কোনো কিছুই নয় স্থায়ী। ∴ \\therefore ∴ A সকল কিছু হয় অস্থায়ী।"
        }
      ]
    },
    {
      "number": "10",
      "uddipok": "মাহমুদ ইদানিং পারিবারিক বিষয় নিয়ে স্ত্রী মারিয়ার সাথে ঝগড়া করে পৃথকভাবে বসবাস করছে। মাহমুদের চাচা পেয়ার সাহেব বিষয়টি নিয়ে প্রথমে মাহমুদের সাথে ও পরে মারিয়ার সাথে পৃথকভাবে আলোচনায় বসেন। পেয়ার সাহেব তাদের দুজনকে বোঝাতে সক্ষম হন। এতে ঝগড়া-বিবাদের অবসান হয়। অতঃপর মাহমুদ ও মারিয়া এ একত্রে বসবাস করতে লাগল ।",
      "tag": "DB 19",
      "sub_questions": [
        {
          "label": "ক",
          "question": "সহানুমান কী?",
          "explanation": "যে মাধ্যমে অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে ।"
        },
        {
          "label": "খ",
          "question": "সহানুমানের যে কোনো একটি বৈশিষ্ট্য ব্যাখ্যা করো।",
          "explanation": "সহানুমানের একটি বৈশিষ্ট্য হলো সহানুমানে সর্বদাই যুক্তভাবে গৃহীত দুটি আশ্রয়বাক্য থেকে সিদ্ধান্ত অনুমিত হয়। কেননা সহানুমান হলো মাধ্যম অবরোহ অনুমান। আর মাধ্যম অনুমান বিধায় সহানুমানে কখনো একটি আশ্রয়বাক্য থেকে সিদ্ধান্ত অনুমিত হয় না। সকল ক্ষেত্রেই সহানুমানে দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয়।"
        },
        {
          "label": "গ",
          "question": "পেয়ার সাহেবের ভূমিকা সহানুমানের কোন পদের সাথে তুলনাযোগ্য? ব্যাখ্যা করো।",
          "explanation": "উদ্দীপকের পেয়ার সাহেবের ভূমিকা সহানুমানের মধ্যপদের সাথে তুলনীয় । উদ্দীপকের পেয়ার সাহেব যেভাবে ভূমিকা পালন করেছেন একটি সহানুমানে মধ্যপদ সেরূপ ভূমিকা পালন করে। সহানুমানে তিনটি পদের মধ্য অন্যতম হলো মধ্যপদ। সহানুমানের যে পদটি উভয় আশ্রয়বাক্যে থাকে কিন্তু সিদ্ধান্তে থাকেনা তাকে মধ্যপদ বলে। সহানুমানে মধ্যপদ প্রধান আশ্রয়বাক্যে প্রধান পদের সাথে এবং অপ্রধান আশ্রয়বাক্যে অপ্রধান পদের সাথে ব্যবহৃত হয়। প্রধান ও অপ্রধান আশ্রয়বাক্যে ব্যবহৃত হয়ে মধ্যপদ প্রধান ও অপ্রধান আশ্রয়বাক্যের মধ্যে একটি অনিবার্য সম্পর্ক তৈরি করে। আর ঐ অনিবার্য সম্পর্কের ভিত্তিতে সহানুমানে সিদ্ধান্ত প্রতিষ্ঠিত হয়। উদ্দীপকের পেয়ার সাহেব প্রথমে মাহমুদের সাথে এবং পরে মারিয়ার সাথে আলোচনা করে উভয়রে ঝগড়া বিবাদ অবসানে গুরুত্বপূর্ণ ভূমিকা পালন করেছেন। আর পেয়ার সাহেবের এই ভূমিকা সহানুমানের দিক থেকে বিবেচনা করলো সহানুমানের মধ্যপদের সাথে তুলনাযোগ্য ।"
        },
        {
          "label": "ঘ",
          "question": "'মাহমুদ', 'মারিয়া' ও 'পেয়ার সাহেব'-এর তুলনাযোগ্য পদের আন্তঃসম্পর্ক বিশ্লেষণ করো।",
          "explanation": "উদ্দীপকের মাহমুদ, মারিয়া ও পেয়ার সাহেবের তুলনাযোগ্য পদ যথাক্রমে সহানুমানের প্রধান পদ, অপ্রধান পদ এবং মধ্যপদ । উদ্দীপকের মাহমুদ, মারিয়া ও পেয়ার সাহেব যেভাবে ভূমিকা পালন করেছেন একটি সাহানুমানে প্রধান পদ, অপ্রধান পদ এবং মধ্যপদ সেভাবে ভূমিকা পালন করে। একটি সহানুমানে তিনটি পদ থাকে। যথা- ১। প্রধান পদ ২। অপ্রধান পদ এবং ৩। মধ্যপদ। সহানুমানের সিদ্ধান্তের বিধেয়কে বলে প্রধান পদ এবং সহানুমানের সিদ্ধান্তের উদ্দেশ্যকে বলে অপ্রধান পদ। আর যে পদটি সহানুমানের উভয় আশ্রয়বাক্যে থাকে কিন্তু সিদ্ধান্ত থাকেনা তাকে বলে মদ্যপদ। সহানুমানে প্রধান, অপ্রধান এবং মদ্যপদের সমন্বয়ে সিদ্ধান্ত গঠিত হয়। সহানুমানের যে আশ্রয়বাক্যে প্রধান পদ থাকে তাকে বলে প্রধান আশ্রয়বাক্যে। সহানুমানের যে আশ্রয়বাক্যে অপ্রধান পদ থাকে তাকে বলে অপ্রধান আশ্রয়বাক্য। সহানুমানের যে আশ্রয়বাক্যে অপ্রধান পদ থাকে তাকে বলে অপ্রধান আশ্রয়বাক্য। আর সহানুমানে মধ্যপদ উভয় আশ্রয়বাক্যে অবস্থান করে কিন্তু সিদ্ধান্তে অবস্থান করে না। সহানুমানে মধ্যপদ উভয় আশ্রয়বাক্যে অবস্থান করে আশ্রয়বাক্য দুটির মধ্যে একটি অনিবার্য সম্পর্ক তৈরি করে। আর ঐ অনিবার্য সম্পর্কেরভিত্তিতে সহানুমানে সিদ্ধান্ত অনুমিত হয়। তাই সহানুমানের সিদ্ধান্ত প্রতিষ্ঠার ক্ষেত্রে প্রধান, অপ্রধান এবং মধ্যপদের ভূমিকা অপরিহার্য। উদ্দীপকের মাহমুদ ও মারিয়ার ঝগড়া বিবাদ অবসানের ক্ষেত্রে মাহমুদ, মারিয়া ও পেয়ার সাহেব সকলের ভূমিকা আছে। আর এদের ভূমিকা সহানুমানের দিক থেকে বিবেচনা করলে সহানুমানের প্রধান পদ, অপ্রধান পদ এবং মধ্যপদের সাথে তুলনাযোগ্য। পরিশেষে বলা যায় যে, সহানুমানের তিনটি পদ থাকে। আর সহানুমানের সিদ্ধান্ত প্রতিষ্ঠার ক্ষেত্রে তিনটি পদের ভূমিকাই অপরিহার্য।"
        }
      ]
    },
    {
      "number": "11",
      "uddipok": "",
      "tag": "DB 19,DB 24",
      "sub_questions": [
        {
          "label": "ক",
          "question": "নিরীক্ষণ কাকে বলে?",
          "explanation": "কোনো বিশেষ উদ্দেশ্য সাধনের জন্য প্রাকৃতিক বস্তু ও ঘটনা প্রাকৃতিক পরিবেশে প্রত্যক্ষণই হলো নিরীক্ষণ ।"
        },
        {
          "label": "খ",
          "question": "কারণ ও শর্ত এক নয় কেন? ব্যাখ্যা কর।",
          "explanation": "কারণ একটি সমগ্র বিষয় এবং শর্ত কারণের অংশ হবার কারণে কারণ ও শর্ত এক নয়। কারণ বলতে কোনো ঘটনার অব্যবহিত পূর্ববর্তী ঘটনাকে বুঝায় । আর কারণ হলো শর্তের সমষ্টি। শর্ত আবার সদর্থক ও নঞর্থক এই দুই প্রকার হতে পারে। তবে সকল প্রকার শর্তের সমষ্টি হলো কারণ। সুতরাং দেখা যাচ্ছে যে, কারণ হলো সকল প্রকার শর্তের সমষ্টি। আর শর্ত হলো কারণের অংশ। তাই সমগ্র ও অংশ হবার কারণে কারণ ও শর্ত এক নয়।"
        },
        {
          "label": "গ",
          "question": "চিত্রে পাঠ্যবইয়ের কোন বিষয়টিকে ইঙ্গিত করে? ব্যাখ্যা কর ।",
          "explanation": "উদ্দীপকের চিত্রের মাধ্যমে পাঠ্যবইয়ের বহুকারণবাদের ইঙ্গিত পাওয়া যায়। উদ্দীপকের চিত্রে শব্দের বিভিন্ন কারণ দেখানো হয়েছে। একইভাবে বহুকারণবাদে একটি কার্যের বিভিন্ন কারণ দেখানো হয়। তাই উদ্দীপকের চিত্রটি বহুকারণবাদের ইঙ্গিত দেয়। কার্যকারণ নিয়ম অনুযায়ী কারণ ও কার্যের মধ্যে আবশ্যিক সম্পর্ক বিদ্যমান। অর্থাৎ প্রতিক্ষেত্রে একই কারণ একই কার্য ঘটায়। তাই কার্যকারণ নিয়ম অনুযায়ী প্রতিটি কার্যের একটি কারণ রয়েছে এবং প্রতিক্ষেত্রে একই কারণ অনুরূপ কার্য উৎপন্ন করে। কিন্তু অনেক সময় একটি কার্যের একাধিক কারণ আছে বলে মনে করা হয় তখন তাকে বহুকারণ বলা হয়। আর বহুকারণ সংক্রান্ত এ মতবাদটিকে বহুকারণবাদ বলে। অর্থাৎ বহুকারণবাদ অনুযায়ী কোনো একটি কার্যের কারণ একটি নয়, বহু। উদ্দীপকের চিত্রটিতে শব্দের বিভিন্ন কারণ দেখানো হয়েছে। চিত্রটিতে দেখানো হয়েছে যে, কোকিলের ডাক, ঘণ্টাধ্বনি, হাততালি, মাইক, গাড়ির হর্ণ, বজ্রধ্বনি বিভিন্ন কারণে শব্দ সৃষ্টি হতে পারে। অর্থাৎ শব্দ নামক কার্যের কারণ বিভিন্ন। তাই বলা যায়, উদ্দীপকের চিত্রে পাঠ্যবইয়ের বহুকারণবাদ প্রকাশিত হয়েছে।"
        },
        {
          "label": "ঘ",
          "question": "উদ্দীপকে ইঙ্গিতকৃত বিষয়টিকে কি তুমি গ্রহণযোগ্য মনে কর? মতামত দাও ।",
          "explanation": "উদ্দীপকের চিত্রে ইঙ্গিতকৃত বিষয়টি হলো বহুকারণবাদ আর বিভিন্ন রকম ত্রুটি থাকার কারণে আমি এই মতবাদটিকে গ্রহণযোগ্য মনে করি না। বহুকারণবাদে কারণকে একটি বিশিষ্ট ঘটনা হিসেবে প্রকাশ করা হয়। যদি কারণের মতো কার্যকেও একটি বিশিষ্ট ঘটনা হিসেবে গ্রহণ করা হয়, তাহলে বহুকারণবাদ ভ্রান্ত প্রমাণিত হয়। এখানে একই কার্যের বিভিন্ন ধরণকে একটি কার্য মনে করা হয়। প্রকৃতপক্ষে একটি কার্যের বিভিন্ন ধরণ এক নয়। কার্যকারণ নিয়মকে মেনে নিলে বহুকারণবাদ মিথ্যা প্রমাণিত হয়। কার্যকারণ নিয়ম অনুযায়ী, কারণ ও কার্যের মধ্যে অনিবার্য সম্পর্ক বিদ্যমান। আর প্রতিক্ষেত্রে একই কারণ একই কার্য ঘটায়। তাই প্রতিটি কার্যের কারণ একটি। এই কার্যকারণ নিয়ম মেনে নিলে বহুকারণবাদ বাতিল হয়ে যায়। কারণের সংজ্ঞা অনুযায়ী বহুকারণবাদ ভ্রান্ত প্রমাণিত হয়। কারণের সংজ্ঞা অনুযায়ী কারণ হলো কার্যের অপরিবর্তনীয়, শর্তহীন ও অব্যবহিত পূর্ববর্তী ঘটনা। আর একটি কার্যের অব্যবহিত পূর্ববর্তী একটি ঘটনা থাকে। তাই কারণের বিজ্ঞানসম্মত সংজ্ঞা মেনে নিলে বহুকারণবাদকে অস্বীকার করতে হয়। বহুকারণবাদে বিভিন্ন ধরনের কার্যের সার্বিকীকরণ করে একটি কার্য বলে সিদ্ধান্ত গ্রহণ করা হয়। অথচ বহুকারণবাদে প্রতিটি কারণকে বিশিষ্ট কারণ হিসেবে উপস্থাপন করা হয়। যদি কারণের মতো কার্যকেও সার্বিকীকরণ করা হয় তাহলে বহুকারণবাদ ভ্রান্ত প্রমাণিত হয় । পরিশেষে বলা যায় যে, বহুকারণবাদের বিভিন্ন রকম ত্রুটি রয়েছে। আর বিভিন্ন রকম ত্রুটি থাকার কারণে বহুকারণবাদ আমার কাছে গ্রহণযোগ্য নয়।"
        }
      ]
    }
  ]
}