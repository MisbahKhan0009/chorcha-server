{
  "title": "রাজশাহী বোর্ড ২০২৩",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "একাদশ শ্রেণির মানবিক শাখার শিক্ষার্থী তারেক তার সহপাঠী আবিরের সাথে কথোপকথনে বলল, \"যুক্তিবিদ্যা আমাদের অনুমানের নিয়মগুলো শিক্ষা দেয়, এটি যথাযথ ও সুশৃঙ্খল আলোচনা করে।\" আবির বলল, \"যুক্তিবিদ্যার রয়েছে তাত্ত্বিক ও ব্যবহারিক দিক।\"",
      "tag": "RB 23,SB 23",
      "sub_questions": [
        {
          "label": "ক",
          "question": "",
          "explanation": "যুক্তিবিদ্যার জনক এরিস্টটল।"
        },
        {
          "label": "খ",
          "question": "",
          "explanation": "যে বিজ্ঞান কোনো আদর্শ বা মানদণ্ডের ভিত্তিতে বিষয়বস্তুর মূল্যায়ন করে তাকে আদর্শনিষ্ঠ বিজ্ঞান বলা হয়। যেমন- যুক্তিবিদ্যা আদর্শনিষ্ঠ বিজ্ঞান। কারণ, যুক্তিবিদ্যা আদর্শ বা মানদণ্ডের ভিত্তিতে। বিষয়বস্তুর মূল্যায়ন করে। যুক্তিবিদ্যার আদর্শ হলো সত্যের আদর্শ।। সত্যের আদর্শ অনুযায়ী যুক্তিবিদ্যা বৈধ যুক্তি পদ্ধতির নিয়মাবলি আবিষ্কার করে এবং নিয়মাবলির আলোকে সেগুলোর মূল্য নিরূপণ করে।"
        },
        {
          "label": "গ",
          "question": "",
          "explanation": "উদ্দীপকে তারেকের বক্তব্যে যুক্তিবিদ্যার বিজ্ঞান স্বরূপটি প্রকাশ পেয়েছে। নিচে তা ব্যাখ্যা করা হলো- প্রকৃতির কোনো নির্দিষ্ট শাখা সম্পর্কে সুনিশ্চিত ও সুশৃঙ্খল জ্ঞানকে বিজ্ঞান বলে। জ্ঞানের কোনো শাখাকে বিজ্ঞান হতে গেলে! তার দুটি গুরুত্বপূর্ণ শর্ত পূরণ করতে হয়। এক, সেই শাখার নির্দিষ্ট ও সুশৃঙ্খল আলোচ্য বিষয় থাকতে হবে। দুই, আলোচ্য বিষয়কে ব্যাখ্যার জন্য পর্যাপ্ত নিয়মকানুন প্রণয়ন করতে হবে। এ দুটি শর্তের বিচারে বলা যায়, যুক্তিবিদ্যার কিছু নির্দিষ্ট আলোচ্য বিষয় আছে, যেমন- অনুমান ও তার সহায়ক প্রক্রিয়াসমূহ এবং এসব আলোচ্য বিষয়কে ব্যাখ্যার জন্য যুক্তিবিদ্যা নিজস্বভাবে কিছু নিয়মকানুন প্রণয়ন করেছে। তেমনি উদ্দীপকে বলা হয়েছে, একাদশ শ্রেণির মানবিক শাখার শিক্ষার্থী তারেক তার সহপাঠী আবিরের সাথে কথোপকথনে বলল,যুক্তিবিদ্যা আমাদের অনুমানের নিয়মগুলো শিক্ষা দেয়, এটি যথাযথ ও সুশৃঙ্খল আলোচনা করে।তাই বলা যায় যে, উদ্দীপকে তারেকের বক্তব্যে যুক্তিবিদ্যার বিজ্ঞান স্বরূপটি প্রকাশ পেয়েছে।"
        },
        {
          "label": "ঘ",
          "question": "",
          "explanation": "উদ্দীপকে আবিরের বক্তব্যে যুক্তিবিদ্যার তত্ত্বমূলক বিজ্ঞান ও ব্যবহারিক বিজ্ঞান স্বরূপ দুটি প্রকাশ পেয়েছে।পাঠ্যবইয়ের আলেকে তা বিশ্লেষণ করা হলো- তত্ত্বমূলক বিজ্ঞান প্রকৃতির কোনো নির্দিষ্ট বিষয় ও সেই বিষয়কে ব্যাখ্যা করার জন্য বিভিন্ন নিয়মকানুন সম্পর্কে আমাদেরকে জ্ঞান দান করে, আর ব্যবহারিক - বিজ্ঞান সেই জ্ঞানকে আমাদের বাস্তব জীবনে প্রয়োগ করে দেখায়। যুক্তিবিদ্যা একাধারে একটি তত্ত্বমূলক ও ব্যবহারিক বিজ্ঞান। তত্ত্বমূলক বিজ্ঞান হিসেবে যুক্তিবিদ্যা তার প্রধান আলোচ্য বিষয় অনুমান বা যুক্তিপদ্ধতির কতকগুলো নিয়ম প্রণয়ন করে এবং সেগুলো সম্পর্কে আমাদেরকে জ্ঞান দান করে। ব্যবহারিক বিজ্ঞান হিসেবে যুক্তিবিদ্যা অনুমান বা' যুক্তিপদ্ধতির যেসব নিয়মকানুন প্রণয়ন করে, সেগুলোকে আমাদের বাস্তব চিন্তাক্ষেত্রে প্রয়োগ করে সত্যতাকে অর্জন করতে সহায়তা করে। তেমনি উদ্দীপকের আবির বলে,যুক্তিবিদ্যার রয়েছে তাত্ত্বিক ও ব্যবহারিক দিক।তাই বলা যায় যে, উদ্দীপকে আবিরের বক্তব্যে যুক্তিবিদ্যার তত্ত্বমূলক বিজ্ঞান ও ব্যবহারিক বিজ্ঞান স্বরূপ দুটি প্রকাশ পেয়েছে।"
        }
      ]
    },
    {
      "number": "2",
      "uddipok": "",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "যেসব যুক্তিবাক্যের ওপর নির্ভর করে সিদ্ধান্ত গঠন করা হয় তাকেই আশ্রয়বাক্য বলে।"
        },
        {
          "label": "খ",
          "question": "",
          "explanation": "যে পদ সিদ্ধান্তের বিধেয় হিসেবে ব্যবহৃত হয় তাকে প্রধান পদ বলে। যেমন- কোনো জ্ঞানী মানুষ নয় পরশ্রীকাতর কিছু শিক্ষিত মানুষ হয় পরশ্রীকাতর অতএব কিছু শিক্ষিত মানুষ নয় জ্ঞানী মানুষ। এখানে প্রধান পদ হচ্ছে 'জ্ঞানী মানুষ' কারণ এ পদটি সিদ্ধান্তের বিধেয় হিসেবে ব্যবহৃত হয়েছে। তাই এটি হচ্ছে প্রধান পদ।"
        },
        {
          "label": "গ",
          "question": "",
          "explanation": "উদ্দীপকে ছক-১ মাধ্যম অবরোহ অনুমানকে প্রকাশ করেছে।ব্যাখ্যা করা হলো- যে অবরোহ অনুমানে দুই বা ততোধিক আশ্রয়বাক্য থেকে সিদ্ধান্ত অনুষিত হয় তাকে মাধ্যম অবরোহ অনুমান বলে। মাধ্যম অবরোহ অনুমানে একটি যুক্তি গঠন করতে গেলে দুই বা ততোধিক আশ্রয়বাক্য প্রয়োজন হয়। আর এ যে আশ্রয়বাক্যগুলোকে আমরা সত্য বলে ধরে নিই। মাধ্যম অবরোহ অনুমানে একাধিক আশ্রয়বাক্যে যে সিদ্ধান্ত অনুমিত হয় তা একটি নতুন যুক্তিবাক্য। আশ্রয়বাক্যের মধ্যে যে সত্য অপ্রকাশিত থাকে তা এক নতুনরূপে সিদ্ধান্তে প্রকাশিত হয়। মাধ্যম অবরোহ অনুমানে আশ্রয়বাক্যগুলোর সাথে সিদ্ধান্তের একটা অনিবার্য সম্পর্ক থাকে। অর্থাৎ এরূপ অনুমানে পরস্পর সম্পর্কযুক্ত আশ্রয়বাক্য নির্বাচন করার পর সিদ্ধান্ত অনিবার্য হয়ে পড়ে। তেমনি উদ্দীপকের ছক-১ এ বলা হয়েছে, সব মানুষ হয় মরনশীল, রহিম হয় মানুষ, সুতরাং রহিম হয় মরনশীল। এখানে দুটি আশ্রয়বাক্যের মাধ্যমে সিদ্ধান্তের একটি অনিবার্য সম্পর্ক প্রকাশ করা হয়েছে।তাই বলা যায় যে, উদ্দীপকে ছক-১ মাধ্যম অবরোহ অনুমানকে প্রকাশ করেছে।"
        },
        {
          "label": "ঘ",
          "question": "",
          "explanation": "উদ্দীপকে ছক-১ মাধ্যম অবরোহ অনুমান ও ছক-২ অমাধ্যম অবরোহ অনুমানকে নির্দেশ করে। নিচে এদের মধ্যে পার্থক্য বিশ্লেষণ করা হলো- ১. যে অবরোহ অনুমানে দুই বা ততোধিক আশ্রয়বাক্য থেকে সিদ্ধান্ত অনুমিত হয় তাকে মাধ্যম অবরোহ অনুমান বলে। অপরদিকে, যে অবরোহ অনুমানে একটি মাত্র আশ্রয়বাক্য থেকে সিদ্ধান্ত অনুমিত হয় তাকে অমাধ্যম অবরোহ অনুমান বলে। ২. মাধ্যম অবরোহ অনুমানের একটি যুক্তিতে যুক্তিবাক্যের সংখ্যা কমপক্ষে তিন। কিন্তু অমাধ্যম অবরোহ অনুমানের একটি যুক্তিতে যুক্তিবাক্যের সংখ্যা দুই। ৩. মাধ্যম অবরোহ অনুমানে আশ্রয়বাক্য থেকে সিদ্ধান্তে যাত্রাপথ দীর্ঘ। কিন্তু অমাধ্যম অবরোহ অনুমানে আশ্রয়বাক্য থেকে সিদ্ধান্তে যাত্রাপথ খুবই সংক্ষিপ্ত। ৪. মাধ্যম অবরোহ অনুমান একটি খাঁটি অনুমান। এখানে জানা থেকে অজানায় গমন আছে। কিন্তু অমাধ্যম অনুমান একটি খাঁটি অনুমান নয়। কেননা এখানে জানা থেকে অজানায় গমন নেই। ৫. মাধ্যম অবরোহ অনুমানে সিদ্ধান্ত কিছুটা নতুন সত্যের সন্ধান দেয়। অন্যদিকে অমাধ্যম অবরোহ অনুমানে সিদ্ধান্ত নতুন সত্যের সন্ধান দেয় না।"
        }
      ]
    },
    {
      "number": "3",
      "uddipok": "মাহি ১৯৯৩ সালের ২২ জুন জন্মগ্রহণ করে। সে অত্যন্ত সৌন্দর্য্যপ্রিয়। অপরদিকে, তার পিতা মিলন সাহেব অত্যন্ত বিচক্ষণ ও বিচারবোধসম্পন্ন ব্যক্তি।",
      "tag": "RB 23,AHC 24",
      "sub_questions": [
        {
          "label": "ক",
          "question": "আসন্নতম জাতি কী?",
          "explanation": "কোনো উপজাতির সবচেয়ে নিকটবর্তী জাতিকে নিকটতম জাতি বা আসন্নতম জাতি বলা হয়।"
        },
        {
          "label": "খ",
          "question": "সমজাতীয় উপজাতি বলতে কী বোঝ?",
          "explanation": "জাতি ও উপজাতির মধ্যকার সম্পর্ক ব্যাখ্যা সংক্রান্ত একটি ধরন হলো সমজাতীয় উপজাতি। একই জাতির অন্তর্গত উপজাতিসমূহকে পারস্পরিক সম্পর্কের দিক থেকে সমজাতীয় উপজাতি বলা হয়। যেমন- মাছ জাতির অন্তর্গত ইলিশ মাছ, রুই মাছ, কই মাছ ইত্যাদি সবই সমজাতীয় উপজাতি। জীব জাতির অন্তর্গত মানুষ, গরু, বাঘ, হাতি, হরিণ, বানর ইত্যাদি সবই সমজাতীয় উপজাতি।"
        },
        {
          "label": "গ",
          "question": "উদ্দীপকের মিলন সাহেবের চারিত্রিক বৈশিষ্ট্য কোন প্রকারের বিধেয়কের প্রকাশ ঘটেছে? ব্যাখ্যা করো।",
          "explanation": "উদ্দীপকে মিলন সাহেবের চারিত্রিক বৈশিষ্ট্যে উপলক্ষণ প্রকাশ পেয়েছে। যে গুণ কোনো পদের জাত্যর্থের অংশ নয়, কিন্তু জাত্যর্থ থেকে অনিবার্যভাবে নিঃসৃত হয় সেই গুণকে ঐ পদের উপলক্ষণ বলে। যেভাবে একটা কারণ থেকে তার কার্য উৎপন্ন হয় কিংবা আশ্রয়বাক্য থেকে সিন্ধান্ত অনুমিত হয়। ঠিক সেভাবেই একটা পদের জাত্যর্থ থেকে তার উপলক্ষণ নিঃসৃত হয়। যেমন- ক্ষুধা, তৃষ্ণা ইত্যাদি গুণ মানুষের জাত্যর্থের অংশ নয়। কিন্তু এগুলো মানুষ পদের জাত্যর্থ 'জীববৃত্তি' থেকে অনিবার্যভাবে অনুমিত হয়। উদ্দীপকে মিলন সাহেবের চারিত্রিক বৈশিষ্ট্য বর্ণনায় 'বিচক্ষণ' ও 'বিচারবোধ' গুণগুলো উল্লেখ করা হয়েছে। বিচক্ষণতা ও বিচারশক্তি গুণ দুটি মানুষের জাত্যর্থ বা জাত্যর্থের অংশ নয়। তবে মানুষের জাত্যর্থ বুদ্ধিবৃত্তি থেকে এদের উৎপত্তি হয়েছে। মানুষের বুদ্ধিবৃত্তি থাকার কারণেই মানুষ বিচক্ষণ ও বিচারশক্তির অধিকারী। বুদ্ধিবৃত্তি না থাকলে কখনোই তার মধ্যে এ গুণগুলো আসতোনা। সুতরাং বলা যায়, মিলন সাহেবের চারিত্রিক বৈশিষ্ট্যে উপলক্ষণের প্রকাশ ঘটেছে।"
        },
        {
          "label": "ঘ",
          "question": "উদ্দীপকে মাহির মাধ্যমে প্রকাশিত বিধেয়কসমূহের পার্থক্য বিশ্লেষণ করো।",
          "explanation": "উদ্দীপকে মাহির মাধ্যমে অবান্তর লক্ষণের অন্তর্গত ব্যক্তিগত অবিচ্ছেদ্য অবান্তর লক্ষণ ও ব্যক্তিগত বিচ্ছেদ্য অবান্তর লক্ষণ প্রকাশিত হয়েছে। অরান্তর লক্ষণ কোনো শ্রেণির জাত্যর্থের অংশ নয় আবার জাত্যর্থ থেকে অনিবার্যভাবে নিঃসৃতও নয়। অবান্তর লক্ষণের অন্তর্গত ব্যক্তিগত অবান্তর লক্ষণের দুটি প্রকার হলো ব্যক্তিগত অবিচ্ছেদ্য অবান্তর লক্ষণ এবং ব্যক্তিগত বিচ্ছেদ্য অবান্তর লক্ষণ। যে অবান্তর লক্ষণ কোনো ব্যক্তি বিশেষের ক্ষেত্রে 'অপরিবর্তনীয় রূপে সবসময় উপস্থিত থাকে তাকে ব্যক্তিগত অবিচ্ছেদ্য অবান্তর লক্ষণ বলে। অন্যদিকে, যে অবান্তর লক্ষণ ব্যক্তির মধ্যে কখনো উপস্থিত থাকে আবার কখনো অনুপস্থিত থাকে তাকে ব্যক্তিগত বিচ্ছেদ্য অবান্তর লক্ষণ বলে। উদ্দীপকে দেখা যায়, মাহি ১৯৯৩ সালের ২২ জুন জন্মগ্রহণ করে। এটি ' তার ব্যক্তিগত এমন একটি বৈশিষ্ট্য যা পরিবর্তন করা সম্ভব নয়। সুতরাং এ বৈশিষ্ট্যটি মাহির ক্ষেত্রে ব্যক্তিগত অবিচ্ছেদ্য অবান্তর লক্ষণ। অন্যদিকে মাহির সৌন্দর্যপ্রিয়তা তার এমন একটি ব্যক্তিগত বৈশিষ্ট্য যা বর্তমানে উপস্থিত আছে তবে ভবিষ্যতে তার মধ্যে উপস্থিত নাও থাকতে পারে। সুতরাং এটি ব্যক্তিগত বিচ্ছেদ্য অবান্তর লক্ষণ। একইভাবে কোনো ব্যক্তির শখ, পেশা, কবি নজরুলের বাবরি চুল প্রভৃতি এ বিধেয়কের দৃষ্টান্ত। পরিশেষে বলা যায়, অবান্তর লক্ষণের উপস্থিতি বা অনুপস্থিতি জাত্যর্থের কোনো বিঘ্ন ঘটায় না, বরং ব্যক্তির ক্ষেত্রে পরিবর্তনীয় বা অপরিবর্তনীয় অতিরিক্ত কিছু বৈশিষ্ট্য প্রকাশ করে।"
        }
      ]
    },
    {
      "number": "4",
      "uddipok": "তথ্য-১: সব বক হয় সাদা। তথ্য-২: কোনো কাক নয় সাদা।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "যে পদের কোনো স্বয়ংসম্পূর্ণ অর্থ নেই এবং যে পদকে বুঝতে হলে অপর কোনো পদের সাহায্য নিতে হয় তাকে সাপেক্ষ পদ বলে।"
        },
        {
          "label": "খ",
          "question": "",
          "explanation": "কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হওয়ার যোগ্যতাসম্পন্ন শব্দ বা শব্দসমষ্টিকে পদ বলে। তাই শব্দ দিয়েই পদ গঠিত হয়। কিন্তু সকল শব্দ যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না। বিভিন্ন প্রকার শব্দের মধ্য থেকে একটি অংশ যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে। যেহেতু সব শব্দ যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না, তাই সব শব্দ পদ নয়।"
        },
        {
          "label": "গ",
          "question": "",
          "explanation": "উদ্দীপকের তথ্য-১ এ সব বক হয় সাদা একটি সার্বিক সদর্থক যুক্তিবাক্য বা A যুক্তিবাক্যকে নির্দেশ করে।ব্যাখ্যা করা হলো- যে যুক্তিবাক্যের বিধেয় পদটি উদ্দেশ্যের সমগ্র ব্যক্ত্যর্থ সম্পর্কে কোনোকিছু স্বীকার করে তাকে সার্বিক সদর্থক যুক্তিবাক্য বা 'A' যুক্তিবাক্য বলে।যেমন:মানুষ হয় মরনশীল। এখানে যুক্তিবাক্যের বিধেয় পদ মরনশীল দ্বারা সমগ্র মানুষ জাতির ক্ষেত্রে স্বীকার করা হয়েছে এবং উদ্দেশ্য পদ হিসেবে মানুষ কে বুঝানো হয়েছে। তেমনি  উদ্দীপকের উদাহরণে 'সব বক হয় সাদা' যুক্তিবাক্যের বিধেয় 'সাদা' কথাটিকে সমগ্র বকের ক্ষেত্রে স্বীকার করা হয়েছে। সুতরাং উদ্দীপকের উদাহরণটি একটি সার্বিক সদর্থক যুক্তিবাক্য বা 'A' যুক্তিবাক্য।"
        },
        {
          "label": "ঘ",
          "question": "",
          "explanation": ". উদ্দীপকের তথ্য-১ ও তথ্য-২ এ ব্যবহৃত 'সাদা' পদটি ব্যাপ্যতার নিয়ম উল্লেখপূর্বক বিশ্লেষণ করা হলো- যুক্তিবিদ্যায় বিপদের ব্যাপ্যতার দুটি নিয়ম আছে। যথা- ক. \"সার্বিক যুক্তিবাক্যের উদ্দেশ্য পদ ব্যাপ্য; কিন্তু বিশেষ যুক্তিবাক্যের উদ্দেশ্য পদ অব্যাপ্য।\" খ. \"নঞর্থক যুক্তিবাক্যের বিধেয় পদ ব্যাপ্য। কিন্তু সদর্থক যুক্তিবাক্যের বিধেয় পদ অব্যাপ্য।\" উদ্দীপকে তথ্য-১ এ বলা হয়েছে সব বক হয় সাদা। এ দুটি নিয়মের আলোকে বলা যায়, তথ্য-১ এর 'সব বক হয় সাদা' একটি সদর্থক যুক্তিবাক্য। তাই এ যুক্তিবাক্যের বিধেয় 'সাদা' অব্যাপ্য পদ। অপরদিকে তথ্য-২ এ বলা হয়েছে  'কোনো কাক নয় সাদা'।যুক্তিবিদ্যার ব্যাপ্যতার নিয়ম অনুযায়ী এটি  একটি নঞর্থক যুক্তিবাক্য। তাই বলা যায় এ যুক্তিবাক্যের বিধেয় 'সাদা' ব্যাপ্য পদ। সুতরাং দেখা যাচ্ছে, উদ্দীপকে তথ্য-১ ও তথ্য-২ এ ব্যবহৃত 'সাদা' পদটির ব্যাপ্যতার ভিন্নতা আছে।"
        }
      ]
    },
    {
      "number": "5",
      "uddipok": "",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "বিধেয়ক ৫ প্রকার।"
        },
        {
          "label": "খ",
          "question": "",
          "explanation": "বিভেদক লক্ষণ বলতে কোনো জাতি বা শ্রেণির অপরিহার্য গুণকে বোঝায়। অর্থাৎ, বিভেদক লক্ষণ হলো কোনো জাতি বা শ্রেণির এমন গুণ যা সংশ্লিষ্ট জাতি বা শ্রেণিকে সমজাতীয় অন্যান্য জাতি বা শ্রেণি থেকে পৃথক করে। তাই বিভেদক লক্ষণের মাধ্যমে কোনো শ্রেণির সারসত্তা প্রকাশ পায়।"
        },
        {
          "label": "গ",
          "question": "",
          "explanation": "উদ্দীপকে 'পদার্থ' পদটি 'জাতি' বিধেয়ককে নির্দেশ করে। ব্যাখ্যা করা হলো- দুটি পরস্পর সম্পর্কযুক্ত শ্রেণিবাচক পদের একটি যদি অপরটি অপেক্ষা ব্যক্ত্যর্থের বিবেচনায় বৃহত্তর হয় এবং বৃহত্তর পদটি যদি অপর পদকে অন্তর্ভুক্ত করে তাহলে বৃহত্তর পদটিকে অপর পদের জাতি বলে। উদ্দীপকে শ্রেণিবাচক পদগুলোকে ব্যক্ত্যর্থের বিবেচনায় বড় থেকে ছোট বা ছোট থেকে বড় আকারে সাজানোর পর দেখা যাচ্ছে 'পদার্থ' পদটির ব্যক্ত্যর্থ, তুলনামূলকভাবে তার তিন অবস্থা কঠিন, তরল ও বায়বীয় এর যেকোনো একটি বা দুটি থেকে বেশি এবং এই বৃহত্তর 'পদার্থ' তার তিন ক্ষুদ্রতর 'কঠিন', 'তরল' ও 'বায়বীয়' অবস্থাকে অন্তর্ভুক্ত করে। তাই বলা যায় যে, উদ্দীপকে 'পদার্থ' পদটি 'জাতি' বিধেয়ককে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে 'ক' নির্দেশিত 'পদার্থ' বিধেয়কটি হচ্ছে জাতি এবং 'খ' নির্দেশিত 'কঠিন, তরল ও বায়বীয়' বিধেয়কটি হচ্ছে উপজাতি। নিচে এদের পারস্পরিক সম্পর্ক আলোচনা করা হলো- ১. জাতি এবং উপজাতি উভয়ই শ্রেণিবাচক পদ। ২. জাতি একটি বৃহত্তর শ্রেণি এবং উপজাতি বৃহত্তর শ্রেণির অন্তর্ভুক্ত একটি ক্ষুদ্রতর শ্রেণি।• একই পদ কোনো সময় জাতি আবার কোনো সময় উপজাতিরূপে আবির্ভূত হয়। ৩. ব্যক্ত্যর্থের বিবেচনায় জাতি উপজাতিকে অন্তর্ভুক্ত করে এবং জাত্যর্থের বিবেচনায় উপজাতি জাতিকে অন্তর্ভুক্ত করে। ৪. জাতি ছাড়া কোনো পদই উপজাতিরূপে এবং উপজাতি ছাড়া কোনো পদই জাতিরূপে পরিচিত নয়। ৫. জাতি এবং উপজাতি উভয়ই সাপেক্ষ পদ। এদের একটিকে বাদ দিয়ে অপরটির কোনো অর্থই হয় না। তাই বলা যায়,  উদ্দীপকে উল্লিখিত 'পদার্থ' নামক বৃহত্তর শ্রেণির অন্তর্ভুক্ত ক্ষুদ্রতর শ্রেণি হচ্ছে তার তিন 'কঠিন, তরল ও বায়বীয়' অবস্থা।"
        }
      ]
    },
    {
      "number": "6",
      "uddipok": "সব বক হয় কালো। সব কোকিল হয় কালো।  অতএব, সব কোকিল হয় কাক।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "একটি অমাধ্যম অনুমানের ২টি যুক্তিবাক্য থাকে।"
        },
        {
          "label": "খ",
          "question": "",
          "explanation": "সহানুমান হলো বিশেষ এক প্রকার মাধ্যম অবরোহ অনুমান। যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। অবরোহ অনুমানের সিদ্ধান্ত আশ্রয়বাক্য থেকে বেশি ব্যাপক হয় না। সহানুমান যেহেতু এক বিশেষ প্রকার অবরোহ অনুমান তাই সহানুমানের সিদ্ধান্ত আশ্রয়বাক্য থেকে বেশি ব্যাপক হয় না।"
        },
        {
          "label": "গ",
          "question": "",
          "explanation": "উদ্দীপকে সহানুমানের  অব্যাপ্য মধ্যপদজনিত অনুপপত্তি' ঘটেছে। নিচে তা ব্যাখ্যা করা হলো- উদ্দীপকে সহানুমানের যে যুক্তি দেওয়া হয়েছে তাতে দেখা যাচ্ছে, 'কালো' নামক যে মধ্যপদটি ব্যবহার করা হয়েছে তা উভয় আশ্রয়বাক্যেই অব্যাপ্য রয়েছে। ফলে অব্যাপ্য মধ্যপদজনিত অনুপপত্তি' ঘটেছে। কারণ সহানুমানের একটি নিয়ম আছে যে,সহানুমানের আশ্রয়বাক্য দুটির মধ্যে মধ্যপদকে অন্তত একবার ব্যাপ্য হতে হবে। এ নিয়ম লঙ্ঘন করে উভয় আশ্রয়বাক্যেই যদি মধ্যপদ অব্যাপ্য থাকে তাহলে 'অব্যাপ্য মধ্যপদজনিত অনুপপত্তি' ঘটবে। যেহেতু সহানুমানের এ যুক্তিতে উভয় আশ্রয়বাক্যেই কালো মধ্যপদটি অব্যাপ্য রয়েছে, সেহেতু এটি একটি ত্রুটিপূর্ণ যুক্তি এবং এরূপ ত্রুটিপূর্ণ যুক্তির নাম অব্যাপ্য মধ্যপদজনিত অনুপপত্তি। তাই বলা যায় যে,উদ্দ  অব্যাপ্য মধ্যপদজনিত অনুপপত্তি' ঘটেছে। নিচে তা ব্যাখ্যা করা হলো-ীপকে সহানুমানের"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত 'কাক', কোকিল' ও 'কালো' পদগুলো হচ্ছে প্রধান, অপ্রধান এবং মধ্যপদ। নিচে পদসমূহের আন্তঃসম্পর্ক পাঠ্যপুস্তকের আলোকে বিশ্লেষণ করা হলো- আমরা জানি, সহানুমানের একটি যুক্তিতে মোট তিনটি পদ থাকে। প্রধান পদ, অপ্রধান পদ ও মধ্যপদ। সিদ্ধান্তের বিধেয় হলো প্রধান পদ, সিদ্ধান্তের উদ্দেশ্য হলো অপ্রধান পদ আর যে পদটি সিদ্ধান্তে থাকে না কিন্তু উভয় আশ্রয়বাক্যেই বিদ্যমান থাকে সেটি মধ্যপদ। উদ্দীপকে 'কাক' হলো প্রধান পদ, 'কোকিল' হলো অপ্রধান পদ ও 'কালো' হলো মধ্যপদ। আশ্রয়বাক্যে কাক ও কোকিলের মধ্যে সম্পর্ক ছিল না কিন্তু আশ্রয়বাক্য দুটিতে কালো মধ্যপদটি প্রথম আশ্রয়বাক্যের কাকের সাথে বসে একটি সম্পর্ক স্থাপন করে। প্রধান আশ্রয়বাক্যের পর আবার দ্বিতীয় আশ্রয়বাক্যে কোকিলের সাথে বসে সম্পর্ক স্থাপন করে। কালো পদটির এরূপ মধ্যস্থতায় কোকিল এবং কাকের একটি অনিবার্য সম্পর্ক সৃষ্টি হয় যা সিদ্ধান্তে এসে প্রকাশিত হয়। এভাবেই উল্লিখিত যুক্তিটির কাক, কোকিল, কালো পদসমূহের মধ্যে আন্তঃসম্পর্ক প্রতিষ্ঠিত হয় যা অপ্রধান আশ্রয়বাক্যে অপ্রধান পদের সাথে সম্পর্ক স্থাপন করেছে।"
        }
      ]
    },
    {
      "number": "7",
      "uddipok": "উদাহরণ-১: সে বই পড়ে। উদাহরণ-২: সব ফুল হয় লাল। উদাহরণ-৩: কিছু ফুল হয় লাল।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "যুক্তিবিদ্যায় শব্দ তিন প্রকার।"
        },
        {
          "label": "খ",
          "question": "",
          "explanation": "যে শব্দ বা শব্দসমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা হতে পারে সে শব্দসমষ্টিকে পদ বলে। একটি যুক্তিবাক্যে দুটি পদ থাকে; কিন্তু অনেকগুলো শব্দ থাকে। পদ কোনো কোনো ক্ষেত্রে একটি শব্দ হতে পারে; আবার একাধিক শব্দের সমন্বয়েও হতে পারে। তাই শব্দ যখন কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় তখন তা পদে পরিণত হয়।"
        },
        {
          "label": "গ",
          "question": "",
          "explanation": "উদ্দীপকে উদাহরণ-৩ 'কিছু ফুল হয় লাল' যুক্তিবাক্যটি বিশেষ সদর্থক যুক্তিবাক্যকে নির্দেশ করে। নিচে তা ব্যাখ্যা করা হলো- যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থ সম্পর্কে কোনোকিছু স্বীকার করে তাকে বিশেষ সদর্থক যুক্তিবাক্য বলে। বিশেষ সদর্থক, যুক্তিবাক্য ইংরেজি অক্ষর 'I' দ্বারা প্রতীকায়িত করা হয়। অর্থাৎবক্তব্যের মাধ্যমে আরোহ অনুমান নির্দেশিত হয়েছে। আরোহ অনুমানে বিশেষ থেকে সার্বিকে গমন করা হয় বিধায় এর সিদ্ধান্ত সবসময় আশ্রয়বাক্য থেকে বেশি ব্যাপক হয়। আরোহ অনুমানের আশ্রয়বাক্য ও সিদ্ধান্তের মধ্যে অনিবার্য সম্পর্ক নাও থাকতে পারে। আরোহ অনুমানের সিদ্ধান্তটি সার্বিক সংশ্লেষক বিধায় এখানে নতুন তথ্য প্রকাশিত হয়। আর আরোহ অনুমানের লক্ষ্য থাকে আকারগত ও বস্তুগত উভয় প্রকার সত্যতা প্রতিষ্ঠা করা। তাই বলা যায় যে,উদ্দীপকে উদাহরণ-৩ 'কিছু ফুল হয় লাল' যুক্তিবাক্যটি বিশেষ সদর্থক যুক্তিবাক্যকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকের 'দৃশ্যকল্প-১' এর মাধ্যমে অবরোহ অনুমান এবং দৃশ্যকল্প-২ এর মাধ্যমে আরোহ অনুমান নির্দেশিত হয়েছে। আর এই দুই প্রকার অনুমানের মধ্যে বিভিন্ন দিক দিয়ে পার্থক্য রয়েছে। অনুমানকে প্রধানত, দুই ভাগে ভাগ করা হয়েছে। যার মধ্যে একটি হলো অবরোহ অনুমান। যে অনুমানে এক বা একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অবরোহ অনুমান বলে। উদ্দীপকের 'দৃশ্যকল্প-১' এ হাসান- 'সকল মাছ' পানিতে বাস করে' এবং কাতলা এক প্রকার মাছ' এই দুটি আশ্রয়বাক্য থেকে 'কাতলা মাছ পানিতে বাস করে'- এরূপ সিদ্ধান্ত প্রতিষ্ঠা করেছে। এখানে হাসান একাধিক আশ্রয়বাক্যের অনিবার্য সম্পর্কের ভিত্তিতে সিদ্ধান্ত প্রতিষ্ঠা করেছে। তাই হাসানের বক্তব্যের মাধ্যমে অবরোহ অনুমান নির্দেশিত হয়েছে। অবরোহ অনুমানের সিদ্ধান্ত আশ্রয়বাক্য থেকে সাধারণত কম হয়ে থাকে। আর অবরোহ অনুমানের লক্ষ্য থাকে কেবল আকারগত সত্যতা প্রতিষ্ঠা করা। অপরপক্ষে, যে অনুমানে বিশেষ বিশেষ দৃষ্টান্তের অভিজ্ঞতার ভিত্তিতে -সার্বিক সংশ্লেষক সিদ্ধান্ত প্রতিষ্ঠা করা হয় তাকে আরোহ অনুমান বলে। উদ্দীপকের 'দৃশ্যকল্প-২' এ মালেক কবুতর, কাক, চিল প্রভৃতি বিশেষ বিশেষ পাখির আকাশে উড়ার বিষয় প্রত্যক্ষ করে- 'সকল পাখি আকাশে উড়ে' এরূপ সিদ্ধান্ত প্রতিষ্ঠা করেছে। তাই 'দৃশ্যকল্প-২' দ্বারা আরোহ অনুমান নির্দেশিত হয়েছে। আরোহ অনুমানের সিদ্ধান্ত- এর আশ্রয়বাক্য থেকে বেশি ব্যাপক হয়ে থাকে। আরোহ অনুমানে আশ্রয়বাক্য ও সিদ্ধান্তের মধ্যে অনিবার্য সম্পর্ক নাও থাকতে পারে। আরোহ অনুমানের সিদ্ধান্ত সংশ্লেষক হওয়ায় এটি নতুন তথ্য প্রকাশ করে। আরোহ অনুমানে অভিজ্ঞতার ভিত্তিতে দৃষ্টান্ত সংগ্রহ করা হয়ে থাকে। আর আরোহ অনুমানের লক্ষ্য থাকে আকারগত ও বস্তুগত উভয় প্রকার সভ্যতা প্রতিষ্ঠা করা।"
        }
      ]
    },
    {
      "number": "8",
      "uddipok": "",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "আরোহ ২ প্রকার।"
        },
        {
          "label": "খ",
          "question": "",
          "explanation": "আরোহ অনুমানে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয়। এই সার্বিকতা বা সার্বিক সিদ্ধান্ত আরোহ অনুমানের অপরিহার্য বৈশিষ্ট্য। যে বৈশিষ্ট্য বা যার ওপর ভিত্তি করে আরোহ অনুমানে বিশেষ থেকে সার্বিকে বা কিছু থেকে সকল-এ গমন করা হয় সেটি হলো আরোহাত্মক উল্লম্ফন। আরোহাত্মক উল্লম্ফনের উপর ভিত্তি করে আরোহ অনুমানে জ্ঞাত থেকে অজ্ঞাতে, কিছু থেকে সমগ্রে গমন করা হয়। আরোহমূলক লম্ফ হচ্ছে আরোহের প্রাণ।"
        },
        {
          "label": "গ",
          "question": "",
          "explanation": "উদ্দীপকে দৃষ্টান্ত-(ক) আরোহ অনুমানকে প্রকাশ করেছে। ব্যাখ্যা করা হলো- যে অনুমানের সিদ্ধান্ত সবসময়ই আশ্রয়বাক্যগুলো থেকে বেশি ব্যাপক তাকে আরোহ অনুমান বলে। আরোহ অনুমানে বিশেষ বিশেষ দৃষ্টান্তের বাস্তব অভিজ্ঞতার ভিত্তিতে সার্বিক সিদ্ধান্তে গমন করা হয়। অর্থাৎ অনুমানের গতি এখানে ঊর্ধ্বমুখী। আরোহ অনুমানে আমরা জানা থেকে অজানায় এবং নিরীক্ষিত বস্তু বা ঘটনা থেকে অনিরীক্ষিত বন্ধু বা ঘটনায়নায় পদার্পণ করি। তেমনি উদ্দীপকে উল্লিখিত যুক্তিতে আশ্রয়বাক্যগুলো হলো- গোলাপ ফুল হয় সুন্দর, জবা ফুল হয় সুন্দর ও শাপলা ফুল হয় সুন্দর এবং সিদ্ধান্ত হলো- 'সব ফুল হয় সুন্দুর।  এখানে আশ্রয়বাক্যগুলোর বিশেষ বিশেষ দৃষ্টান্তের অভিজ্ঞতার ভিত্তিতেই সিদ্ধান্তে একটি সার্বিক যুক্তিবাক্য স্থাপন করা হয়েছে। তাই বলা যায় যে, উদ্দীপকে দৃষ্টান্ত-(ক) আরোহ অনুমানের দৃষ্টান্ত।"
        },
        {
          "label": "ঘ",
          "question": "",
          "explanation": "দৃষ্টান্ত-(ক) আরোেহ অনুমানকে নির্দেশ করে এবং দৃষ্টান্ত- (খ) এ অবরোহ অনুমানকে নির্দেশ করে। নিচে এদের পার্থক্য বিশ্লেষণ করা হলো-  আরোহ অনুমানের সিদ্ধান্ত সবসময়ই আশ্রয়বাক্য থেকে বেশি ব্যাপক। কিন্তু অবরোহ অনুমানের সিদ্ধান্ত কোনোক্রমেই আশ্রয়বাক্য থেকে বেশি ব্যাপক হতে পারে না। কিন্তু সমান হতে পারে। আবার আরোহ অনুমানে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সিদ্ধান্ত গঠন করা হয়। কিন্তু অবরোহ অনুমানে সার্বিক দৃষ্টান্তের ভিত্তিতে বিশেষ বা কম ব্যাপক সিদ্ধান্ত গঠন করা হয়।আরোহ অনুমানের আশ্রয়বাক্যগুলো নিশ্চিতভাবে সত্য কারণ বাস্তব অভিজ্ঞতা থেকে আমরা সেগুলো সংগ্রহ করি। কিন্তু অবরোহ অনুমানের আশ্রয়বাক্যগুলো সত্য বলে ধরে নেওয়া হয়। তাদের বাস্তব সত্যতা যাচাই করা হয় না। আরোহ অনুমানের লক্ষ্য আকারগত ও বস্তুগত উভয় প্রকার সত্যতা অর্জন করা। কিন্তু অবরোহ অনুমানের লক্ষ্য হলো আকারগত সত্যতা অর্জন করা। আরোহ অনুমানের গতি ঊর্ধ্বমূখী। কিন্তু অবরোহ অনুমানের গতি নিম্নমুখী।"
        }
      ]
    },
    {
      "number": "9",
      "uddipok": "",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "আরোহের ভিত্তি দুটি । যথা: আকারগত ভিত্তি এবং বস্তুগত ভিত্তি।"
        },
        {
          "label": "খ",
          "question": "",
          "explanation": "কোনো ঘটনার পূর্ববর্তী অপরিবর্তনীয় শর্ত নিরপেক্ষ ও অব্যবহিত পূর্ববর্তী ঘটনাকে সংশ্লিষ্ট ঘটনার কারণ বলে। কারণ হিসেবে গৃহীত ঘটনার প্রত্যেকটি অংশ হলো এক একটি শর্ত। শর্ত দুই প্রকার যথা- সদর্থক ও নঞর্থক। কারণ হলো একটি সমগ্র বিষয়; আর শর্ত হলো। কারণের অংশ। তাই সকল প্রত্যেক শর্তের সমষ্টি হলো কারণ। সুতরাং বলা যায়, কারণ হলো সদর্থক ও নঞর্থক শর্তের সমষ্টি।"
        },
        {
          "label": "গ",
          "question": "",
          "explanation": "উদ্দীপকে ইট, বালু, সিমেন্ট ও রড এ উপাদানগুলো দিয়ে ভবন তৈরির চিত্রের মাধ্যমে বহুকারণ সমন্বয়বাদকে নির্দেশ করেছে। নিচে তা ব্যাখ্যা করা হলো- যখন একাধিক কারণ একত্রে মিলিত হয়ে একটি মিশ্রকার্য উৎপন্ন করে তখন কারণগুলোর মিলনকে বহুকারণ সমন্বয় বলা হয়। বহুকারণ সমন্বয়বাদে একাধিক কারণ মিলিতভাবে কাজ করে একটি মিশ্রকায় উৎপন্ন করে। তেমনি উদ্দীপকের চিত্রে দেখানো হয়েছে ইট, বালু, সিমেন্ট ও রড নামক কারণগুলো একত্রে মিলিত হয়ে ভবন নামক মিশ্রকার্যটি উৎপন্ন করেছে। এখানে কারণগুলো পরস্পরের পরিপূরক। কোনো একটি কারণ অনুপস্থিত থাকলে ভবন নামক কার্যটি উৎপন্ন হতো না। তাই বলা যায় যে, উদ্দীপকের চিত্রটি বহুকারণ সমন্বয়বাদকেই প্রকাশ করেছে।"
        },
        {
          "label": "ঘ",
          "question": "",
          "explanation": "উদ্দীপকে বহুকারণ সমন্বয়বাদ মতবাদটি প্রকাশিত হয়েছে এর সাথে বহুকারণবাদের পার্থক্য নিচে বিশ্লেষণ করা হলো- ১. যখন একাধিক কারণ একত্রে মিলিত হয়ে একটি মিশ্র কার্য উৎপন্ন করে তখন কারণগুলোর মিলনকে বহুকারণ সমন্বয় বলা হয়। অপরদিকে, যে মতবাদ অনুসারে একই কার্য একাধিক বিকল্প কারণ দ্বারা সংঘটিত হতে পারে তাকেই বহুকারণবাদ বলে। ২. বহুকারণ সমন্বয়বাদে কারণগুলো পরস্পর পরিপূরক। অপরদিকে, বহুকারণবাদে কারণগুলো একে অপরের বিকল্প। ৩. বহুকারণ সমন্বয়বাদের কার্য সংঘটিত হওয়ার জন্য পরিপূরক সকল কারণেরই একসাথে উপস্থিত থাকা আবশ্যক। কিন্তু বহুকারণবাদের কার্য সংঘটিত হওয়ার জন্য সকল কারণের একসাথে উপস্থিত থাকা আবশ্যক নয়। বহুকারণ সমন্বয়বাদে যেকোনো একটি কারণ কার্য ঘটাতে সক্ষম নয়। কিন্তু বহুকারণবাদে যেকোনো একটি কারণই কার্য ঘটাতে সক্ষম।"
        }
      ]
    },
    {
      "number": "10",
      "uddipok": "",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "আরোহের আকারগত ভিত্তি ২টি। যথা: ১. প্রকৃতির নিয়মানুবর্তিতা নীতি এবং ২. কার্যকারণ নিয়ম।"
        },
        {
          "label": "খ",
          "question": "",
          "explanation": "কারণের দুটি গুণগত বৈশিষ্ট্য হলো- ১. কারণ হলো কার্যের পূর্ববর্তী ঘটনা। অর্থাৎ কারণ ও কার্যের মধ্যে সম্পর্ক হলো ঘটনার পূর্বাপর সম্পর্ক। ২. কারণ হলো অপরিবর্তনীয় পূর্ববর্তী ঘটনা। অর্থাৎ যে পূর্ববর্তী ঘটনা অপরিবর্তনীয় সেটাই আসলে কার্যের কারণ।"
        },
        {
          "label": "গ",
          "question": "",
          "explanation": "দৃশ্যকল্প-১ সমজাতীয় কার্যসংমিশ্রণকে নির্দেশ করে। ব্যাখ্যা করা হলো- উদ্দীপকে দৃশ্যকল্প-১ এ পৃথক ৪টি ১০০ ওয়াটের আলো নামক কারণ একসাথে একইস্থানে সংঘটিত হওয়ার ফলে ৪০০ ওয়াটের আলো নামক মিশ্রকার্যটি সংঘটিত হয়েছে। এটি মূলত কার্যসংমিশ্রণের উদাহরণ। কার্যসংমিশ্রণ দুই প্রকার। যথা-১. সমজাতীয় কার্যসংমিশ্রণ ও ২. ভিন্নজাতীয় কার্যসংমিশ্রণ। এদের মধ্যে সমজাতীয় কার্যসংমিশ্রণ হলো- যে কার্যসংমিশ্রণে মিশ্রকার্যটি একাধিক সমজাতীয় কারণ দ্বারা উৎপন্ন হয় তাকে সমজাতীয় কার্যসংমিশ্রণ বলে।  উদ্দীপকের দৃশ্যকল্প- ১ এর সাথে সমজাতীয় কার্যসংমিশ্রণের মিল রয়েছে। দৃশ্যকল্প-১ এর মিশ্রকার্যটি যে কারণগুলো দ্বারা সংঘটিত হয়েছে তারা সমজাতীয়। তাই বলা যায় যে, দৃশ্যকল্প-১ এ ৪০০ ওয়াটের এই মিশ্রকার্যটি সমজাতীয় কার্যসংমিশ্রণ।"
        },
        {
          "label": "ঘ",
          "question": "",
          "explanation": "দৃশ্যকল্প-১ সমজাতীয় কার্যসংমিশ্রণকে নির্দেশ করে এবং দৃশ্যকল্প- ২ ভিন্নজাতীয় কার্য সংমিশ্রণকে নির্দেশ করে। এ দুটি কার্যসংমিশ্রণ একটি অপরটি থেকে পৃথক। নিচে তা দেখানো হলো- ১. সমজাতীয় কার্যসংমিশ্রণ হলো- যে কার্যসংমিশ্রণে মিশ্রকার্যটি একাধিক সমজাতীয় কারণ দ্বারা উৎপন্ন হয় তাকে সমজাতীয় কার্যসংমিশ্রণ বলে। অপরদিকে, ভিন্নজাতীয় কার্যসংমিশ্রণ হলো- যে কার্যসংমিশ্রণে মিশ্রকার্যটি একাধিক ভিন্নজাতীয় কারণ দ্বারা উৎপন্ন হয় তাকে ভিন্নজাতীয় কার্যসংমিশ্রণ বলে। ২. সমজাতীয় কার্যসংমিশ্রণে মিশ্রকার্যের গুণ অপরিবর্তিত থাকে। কিন্তু ভিন্নজাতীয় কার্যসংমিশ্রণে মিশ্রকার্যের গুণ পরিবর্তিত হয়ে যায়। ৩. সমজাতীয় কার্যসংমিশ্রণে মিশ্রকার্যটি কারণগুলোর সমজাতীয়। কিন্তু ভিন্নজাতীয় কার্যসংমিশ্রণে মিশ্রকার্যটি কারণগুলো থেকে ভিন্ন জাতীয়। তাই বলা যায় যে , সমজাতীয় কার্যসংমিশ্রণও ভিন্ন জাতীয় কার্যসংমিশ্রণ সম্পূর্ণ আলাদা দুটি বিষয়।"
        }
      ]
    },
    {
      "number": "11",
      "uddipok": "",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "অবরোহ অনুমান ২ প্রকার।"
        },
        {
          "label": "খ",
          "question": "",
          "explanation": "যে অমাধ্যম অবরোহ অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে এবং বিধেয়ের বিরুদ্ধ পদকে বিধেয় হিসেবে গ্রহণ করে সিদ্ধান্ত অনুমিত হয় তাকে প্রতিবর্তন বলে। প্রতিবর্তনে গুণের পরিবর্তন করে এবং বিধেয়ের বিরুদ্ধ পদকে বিধেয় হিসেবে গ্রহণ করে সিদ্ধান্ত গ্রহণ করা যেমন- 'সকল মানুষ হয় মরনশীল । অতএব, কোনো মানুষ নয় অমরনশীল। এখানে আশ্রয়বাক্য অর্থ অপরিবর্তিত রেখে কেবলমাত্র গুণের পরিবর্তন করে এবং বিধেয়ের বিরুদ্ধ পদকে সিদ্ধান্তের বিধেয় হিসেবে ব্যবহার করেছে। তাই এ অমাধ্যম অনুমানটি প্রতিবর্তনের দৃষ্টান্ত।"
        },
        {
          "label": "গ",
          "question": "",
          "explanation": "ছক-২ এ A যুক্তিবাক্যের অবৈধ সরল আবর্তন অনুপপত্তি ঘটেছে। ব্যাখ্যা করা হলো- আবর্তনে আশ্রয়ৱাক্য ও সিদ্ধান্তের পরিমাণ কখনো একই থাকে আবার কখনো ভিন্ন হয়। আশ্রয়বাক্য ও সিদ্ধান্তের পরিমাণ একই থাকলে তাকে বলে 'সরল আবর্তন' আর পরিমাণ ভিন্ন হলে তাকে বলে 'অসরল আবর্তন। A যুক্তিবাক্যের আবর্তন হলো অসরল আবর্তন। আবর্তনের একটি নিয়ম আছে যে, \"আশ্রয়বাক্যের কোনো অব্যাপ্য পদকে সিদ্ধান্তে ব্যাপ্য করা যাবে না।\" কিন্তু উদ্দীপকের ছক-২ এ আশ্রয়বাক্য 'সকল মানুষ হয় জ্ঞানী' এর বিধেয় 'জ্ঞানী' পদটি অব্যাপ্য রয়েছে, কিন্তু সিদ্ধান্তের উদ্দেশ্য হিসেবে ব্যবহার হওয়ায় তা ব্যাপা গেছে, যা আবর্তনের নিয়ম বিরোধী। 'A' যুক্তিবাক্যের বৈধ সরল আবর্তন সম্ভব নয়। 'A' যুক্তিবাক্যের সরল আবর্তন করতে গেলে 'অবৈধ সরল আবর্তন অনুপপত্তি' ঘটবে।"
        },
        {
          "label": "ঘ",
          "question": "",
          "explanation": "উদ্দীপকের ছক-১ এ A যুক্তিবাক্যের আবর্তন করা হয়েছে। নিচে আবর্তনের নিয়ম উল্লেখপূর্বক ছক-১-এর বৈধতা বিশ্লেষণ করা হলো- আবর্তনের চারটি চারটি নিয়ম হলো- ১. আশ্রয়বাক্যের উদ্দেশ্য পদটি সিদ্ধান্তের বিধেয় পদ হবে। ২. আশ্রয়বাক্যের বিধেয় পদটি সিদ্ধান্তের উদ্দেশ্য পদ হবে। ৩. আশ্রয়বাক্য ও সিদ্ধান্তের গুণ একই হবে। অর্থাৎ আশ্রয়বাক্য সদর্থক হলে সিদ্ধান্তও সদর্থক হবে এবং আশ্রয়বাক্য নঞর্থক হলে সিদ্ধান্তও নঞর্থক হবে। ৪. আশ্রয়বাক্যের কোনো অব্যাপ্য পদকে সিদ্ধান্তে ব্যাপ্য করা যাবে না। উদ্দীপকের ছক-১ এ আবর্তনের নিয়ম অনুযায়ী আশ্রয়বাক্যের উদ্দেশ্য পদ 'মানুষ'কে সিদ্ধান্তের বিধেয় এবং আশ্রয়বাক্যের বিধেয় পদ 'জীব'কে সিদ্ধান্তের উদ্দেশ্য করা হয়েছে এবং সদর্থক আশ্রয়বাক্যকে সিদ্ধান্তে সদর্থকই রাখা হয়েছে। আশ্রয়বাক্যের কোনো অব্যাপ্য পদ সিদ্ধান্তে ব্যাপ্য হয়নি। সুতরাং ছক-১ এর আবর্তনে সকল নিয়ম অনুসরণ করা হয়েছে। তাই বলা যায় যে, এটি একটি বৈধ আবর্তন।"
        }
      ]
    }
  ]
}