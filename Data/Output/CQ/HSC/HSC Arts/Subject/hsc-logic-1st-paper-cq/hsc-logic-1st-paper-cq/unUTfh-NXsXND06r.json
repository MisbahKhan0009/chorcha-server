{
  "title": "যশোর বোর্ড ২০২৫",
  "subtitle": "(11)",
  "questions": [
    {
      "number": "1",
      "uddipok": "মি.কবির চারুকলার শিক্ষক। তিনি ওরিয়েন্টেশন ক্লাসে সহপাঠ কার্যক্রমের অংশ হিসেবে ছাত্র-ছাত্রীদের চারুকলার বিভিন্ন কৌশল শিখিয়ে দেন। মি. ফাহমিদ বিজ্ঞানের শিক্ষক হিসেবে ব্যবহারিক ও প্রায়োগিক দিকের ওপর বেশি গুরুত্ব দেন। অধ্যক্ষ মহোদয় তার বক্তব্যে বলেন, প্রকৃত জ্ঞান চর্চার ব্যবহারিক ও প্রায়োগিক দিকের সাথে শিখন কৌশলও অবলম্বন করতে হয়।",
      "tag": "JB 25",
      "sub_questions": [
        {
          "label": "ক",
          "question": "যুক্তিবিদ্যার জনক কে?",
          "explanation": "যুক্তিবিদ্যার জনক হলেন গ্রিক দার্শনিক এরিস্টটল।"
        },
        {
          "label": "খ",
          "question": "যুক্তিবিদ্যা কেন কলাবিদ্যা?",
          "explanation": "যৌক্তিক নিয়ম বাস্তবে প্রয়োগ করার কারণে যুক্তিবিদ্যাকে কলাবিদ্যা বলা হয়। কলাবিদ্যা বলতে কোনো বিধিবদ্ধ জ্ঞান বাস্তবে প্রয়োগ করাকে বোঝায়। যুক্তিবিদ্যার প্রধান আলোচ্য বিষয় হলো যুক্তি। যুক্তিবিদ্যা আকারগত বিজ্ঞান হিসেবে বৈধ যুক্তির কিছু নমুনা প্রদান করে এবং নিয়মকানুন শিক্ষা দেয়যেগুলো বাস্তবে প্রয়োগযোগ্য। এই অর্থে যুক্তিবিদ্যাকে কলাবিদ্যা বলে অভিহিত করা যায়।"
        },
        {
          "label": "গ",
          "question": "মি. কবিরের কার্যক্রমে যুক্তিবিদ্যার কোন দিকটি নির্দেশ করছে? ব্যাখ্যা করো।",
          "explanation": "মি. কবিরের কার্যক্রমে যুক্তিবিদ্যায় ব্যবহারিক দিক বা কলাবিদ্যার দিকটি নির্দেশ করছে। উদ্দীপকে, মি.কবির তার শিক্ষার্থীদের চারুকলার বিভিন্ন কৌশল শিখিয়ে দেন যা কলাবিদ্যার অন্তর্ভুক্ত। কলাবিদ্যা বলতে দক্ষতা, পারদর্শিতা এবং নৈপুণ্যতাকে বোঝায়। আবার, কলাবিদ্যা বলতে এই বিশেষ জ্ঞানকে বাস্তবে প্রয়োগ করার কলাকৌশলকে বোঝায়। যুক্তিবিদ্যা বৈধ ও' অবৈধ যুক্তির পার্থক্যকরণের জন্য কিছু নিয়মকানুন শিক্ষা দেয়। আবার বৈধ যুক্তির কিছু নমুনা প্রদান করে। এসব নিয়মকানুন এবং নমুনা বাস্তবে ব্যবহারযোগ্য। এই নিয়মপদ্ধতি এবং নমুনা বাস্তবে প্রয়োগ করে যুক্তির বৈধতা-অবৈধতা নির্ণয় করা যায়। এদিক থেকে যুক্তিবিদ্যাকে কলাবিদ্যা হিসেবে চিহ্নিত করা যায়। উদ্দীপকের মি. কবির চারুকলা ক্লাসের সহপাঠ কার্যক্রমের অংশ হিসেবে তিনি তার শিক্ষার্থীদের বিভিন্ন কৌশল শিখিয়ে দেন। শিক্ষকতার দক্ষতা বাস্তবে প্রয়োগ করার কারণে তার এই কার্যক্রম কলাবিদ্যার দৃষ্টান্ত.। তাই বলা যায়, মি. কবিরের কার্যক্রমে যুক্তিবিদ্যার কলাবিদ্যার দিকটি নির্দেশ করছে।"
        },
        {
          "label": "ঘ",
          "question": "উদ্দীপকে অধ্যক্ষের বক্তব্য তোমার পাঠ্যপুস্তকের আলোকেবিশ্লেষণ করো।",
          "explanation": "'প্রকৃত জ্ঞান চর্চার জন্য ব্যবহারিক ও প্রায়োগিক দিকের সাথে শিখন কৌশল অবলম্বন করতে হয়'- অধ্যক্ষ মহোদয়ের এই উক্তিটি যথার্থ। কেননা, এখানে ব্যবহারিক ও প্রায়োগিক দিকের পাশাপাশি শিখন কৌশলের মাধ্যমে তাত্ত্বিক বিজ্ঞানের দিকটিও স্বীকার করা হয়েছে। প্রকৃত জ্ঞান চর্চার জন্য বিজ্ঞানের ব্যবহারিক ও প্রায়োগিক দিক গুরুত্বপূর্ণ। আর বিজ্ঞান চায় প্রকৃতিকে বুঝতে। প্রকৃতির, জ্ঞান অর্জনই বিজ্ঞানের লক্ষ্য। আবার কলার উদ্দেশ্য শুধু জ্ঞান অর্জন নয়; বরং জ্ঞানের প্রয়োগে ও ব্যবহারে প্রকৃতিকে রূপান্তর করা। কারণ, কলাবিদ্যার দৃষ্টিভঙ্গি ব্যবহারিক। এ কারণে ব্যবহারিক জীবনে প্রথমে আমাদের বিজ্ঞানের তত্ত্বকে জানতে হয়। তারপর সেই তত্ত্বকে ব্যবহার ও প্রয়োগে যাচাই করা হয়। পাশাপাশি যে বিদ্যা জীবন পরিচালনার কলাকৌশল সম্পর্কে শিক্ষা প্রদান করে তাকে কলাবিদ্যা বলে। কারণ কলাবিদ্যা আমাদের বাস্তব জীবনের ব্যবহারিক সমস্যা সমাধানের জন্য কৌশল শিক্ষা দিয়ে থাকে। মূলত এ ধরনের কৌশলগুলো মানবসমাজ প্রাচীনকাল থেকে ব্যবহার করে এসেছে। কলাবিদ্যা হিসেবে দুটি বৈশিষ্ট্য রয়েছে। যার একটি হলো কোন কৌশলের শিক্ষা দিতে হবে যা ব্যবহারিক প্রয়োজন মেটাবে এবং অন্যটি হলো উক্ত শিক্ষাকে বিজ্ঞানসম্মত হতে হবে। অর্থাৎ যেকোনো বিষয়ে প্রকৃত জ্ঞান চর্চার জন্য আমাদের বিজ্ঞান হিসেবে শিখন কৌশল এবং কলাবিদ্যা হিসেবে ব্যবহারিক ও প্রায়োগিক দিকও অবলম্বন করতে হয়। পরিশেষে বলা যায় যে, ব্যবহারিক ও প্রায়োগিক দিকের পাশাপাশি শিখন কৌশল তথা তাত্ত্বিক দিকের অবলম্বন প্রকৃত জ্ঞান চর্চার জন্য দুটি অপরিহার্য মৌলিক উপাদান।"
        }
      ]
    },
    {
      "number": "2",
      "uddipok": "শফিক দম্পতিকে চাকরির সুবাদে প্রতিদিনই কর্মস্থলে যেতে হয়। একদিন বাড়ি ফিরে দেখেন দরজা খোলা এবং সব মালামাল মেঝেতে পড়ে আছে। তাদের বুঝতে আর বাকি রইল না যে সেটি চোরেরই কাজ।",
      "tag": "JB 25",
      "sub_questions": [
        {
          "label": "ক",
          "question": "কলা কী?",
          "explanation": "কলা হলো ব্যক্তির দক্ষতা, পারদর্শিতা এবং নৈপুন্যতা; যা বাস্তবে প্রয়োগ করা হয়।"
        },
        {
          "label": "খ",
          "question": "যুক্তিবিদ্যাকে কেন চিন্তামূলক বিজ্ঞান বলা হয়?",
          "explanation": "যুক্তিবিদ্যার অন্যতম আলোচ্য বিষয় 'অনুমান' যা চিন্তার সাথে সম্পর্কিত বিধায় এটিকে চিন্তামূলক বিজ্ঞান বলে অভিহিত করা হয়। দার্শনিক ও যুক্তিবিদ এরিস্টটল যুক্তিবিদ্যাকে চিন্তার বিজ্ঞান বলে অভিহিত করেছেন। তাঁর মতে, জ্ঞান আহরণের ভিত্তি হলো চিন্তা। আর এ কারণেই চিন্তাকে 'সঠিক করার জন্য একটি স্বতন্ত্র বিদ্যা বা বিজ্ঞান প্রয়োজন। যুক্তিবিদ্যার মাধ্যমে চিন্তাকে সুশৃঙ্খল করা হয়, তাই যুক্তিবিদ্যা হলো চিন্তামূলক বিজ্ঞান।"
        },
        {
          "label": "গ",
          "question": "উদ্দীপকে শফিক দম্পতির ভাবনায় যুক্তিবিদ্যার যে বিষয়টি প্রকাশ পেয়েছে তা ব্যাখ্যা করো।",
          "explanation": "উদ্দীপকে শফিক দম্পতির ভাবনায় যুক্তিবিদ্যার 'অনুমান' বিষয়টির প্রকাশ পেয়েছে। কোনো জানা তথ্যের ভিত্তিতে কোনো অজানা বিষয় সম্পর্কে ধারণা করার মানসিক প্রক্রিয়াকে অনুমান বলে। যেমন- আকাশে মেঘ দেখে ধারণা করি বৃষ্টি হতে পারে। কোথাও ধোঁয়া উড়তে দেখলে ধারণা করি আগুন লেগেছে। এসব প্রতিটি দৃষ্টান্তে অনুমানের বিষয়টি প্রকাশ পায়। এভাবে অনুমানের ক্ষেত্রে কোনো জ্ঞাত ধারণা বা জ্ঞাত মতের ভিত্তিতে আমরা অজ্ঞাত সত্য বা ধারণায় উপনীত হতে চেষ্টা করি। উদ্দীপকে শফিক দম্পতি একদিন বাড়িতে এসে দরজা খোলা এবং সব মালামাল মেঝেতে পড়ে থাকতে দেখতে পায়। এ থেকে তারা ধারণা করে বাসায় চোর এসে চুরি করেছে। তাই ঘরের এরূপ এলোমেলো অবস্থা হয়েছে। এখানে শফিক দম্পতি জ্ঞাত ধারণা থেকে অজ্ঞাত ধারণায় পৌছেছে। তাই বলা যায়, উদ্দীপকে শফিক দম্পতির ভাবনায় যুক্তিবিদ্যায় অনুমান বিষয়টি প্রকাশ পেয়েছে। উদ্দীপকের আলোকে শফিক দম্পতির দরজা খোলা পাওয়া এবং মালামাল মেঝেতে পাওয়া প্রত্যক্ষ জ্ঞান এবং চোর আসার উপস্থিতি অনুমান করা দ্বারা পরোক্ষ জ্ঞান প্রকাশ পেয়েছে।"
        },
        {
          "label": "ঘ",
          "question": "উদ্দীপকের আলোকে কোনটি প্রত্যক্ষ ও কোনটি পরোক্ষ জ্ঞান তা বিশ্লেষণ করো।",
          "explanation": "জ্ঞান বলতে কোনো কিছু জানাকে বোঝায়। জ্ঞান অর্জনের ক্ষেত্রে প্রত্যক্ষ ও পরোক্ষ জ্ঞান বিশেষ সহায়ক ভূমিকা পালন করে। জ্ঞান একটি ধারাবাহিক প্রক্রিয়া এবং চিন্তার সাথে ঘনিষ্ঠভাবে যুক্ত। জ্ঞান অর্জনের মাধ্যম দুইটি। যথা- প্রত্যক্ষ মাধ্যম এবং পরোক্ষ মাধ্যম। আমাদের চারপাশের দৃশ্যমান ও অদৃশ্যমান সকল বিষয় সম্পর্কে আমরা কখনো প্রত্যক্ষভাবে আবার কখনো পরোক্ষভাবে জ্ঞান অর্জন করি। প্রত্যক্ষ মাধ্যম বলতে পরীক্ষা-নিরীক্ষা, পর্যবেক্ষণকে বোঝানো হয়। অন্যদিকে, পরোক্ষ মাধ্যম বলতে প্রাধিকার, শ্রুতি, অনুমান ইত্যাদিকে বোঝায়। যুক্তিবিদ্যা মূলত পরোক্ষ জ্ঞান নিয়ে আলোচনা করে। যুক্তির মাধ্যমে প্রাপ্ত জ্ঞান মূলত পরোক্ষ জ্ঞান। আমরা যেকোনো ঘটনা এই দুই মাধ্যমের দ্বারা, পর্যালোচনা করে থাকি। উদ্দীপকের শফিক দম্পতি একদিন বাড়িতে ছিলেন না। কিন্তু তারা বাড়ি ফিরে দরজা খোলা এবং সব মালামাল মেঝেতে এলোমেলো অবস্থায় পড়ে থাকতে দেখে। যদিও বাড়ির দরজা বন্ধ এবং সব গোছানো ছিল। তাই তারা অনুমান করে, নিশ্চয়ই কোনো চোর বাড়িতে প্রবেশ করেছিল। এই ঘটনায় শফিক দম্পতির দরজা খোলা পাওয়া এবং মালামাল মেঝেতে পাওয়া প্রত্যক্ষ জ্ঞান হিসেবে কাজ করেছে। কারণ এটি তারা সরাসরি নিরীক্ষণ বা পর্যবেক্ষণ করেছে। অপরদিকে এই প্রত্যক্ষ জ্ঞান থেকে তারা যে চোর আসার উপস্থিতি অনুমান করেছে, এটাই পরোক্ষ জ্ঞান। পরিশেষে বলা যায় যে, উদ্দীপকের ঘটনায় শফিক দম্পতি প্রত্যক্ষ ও পরোক্ষ উভয় প্রকার জ্ঞানের প্রয়োগ করেছেন।"
        }
      ]
    },
    {
      "number": "3",
      "uddipok": "তথ্য-১:মানুষ, বই, নদী। তথ্য-২: সৌরজগৎ, বিমানবাহিনী, আগ্নেয়গিরি।",
      "tag": "JB 25",
      "sub_questions": [
        {
          "label": "ক",
          "question": "গুণ ও পরিমাণ অনুসারে যুক্তিবাক্য কত প্রকার?",
          "explanation": "গুণ ও পরিমাণ অনুসারে যুক্তিবাক্য চার প্রকার।"
        },
        {
          "label": "খ",
          "question": "'পিতা' পদটি সাপেক্ষ কেন?",
          "explanation": "'পিতা' পদটি অর্থ প্রকাশের জন্য অন্য পদের ওপর নির্ভরশীল বলে এই পদটি একটি সাপেক্ষ পদ। অর্থের স্বয়ংসম্পূর্ণতার ভিত্তিতে পদকে দুইভাগে ভাগ করা হয় যার মধ্যে একটি হলো সাপেক্ষ পদ। যে পদ অর্থ প্রকাশের জন্য অন্য পদের ওপর নির্ভরশীল তাকে সাপেক্ষ পদ বলে। 'পিতা' পদটি অর্থ প্রকাশের জন্য অন্য পদের ওপর নির্ভরশীল। কেননা, 'পিতা' পদের অর্থ প্রকাশের জন্য 'সন্তান' পদের ওপর নির্ভর করতে হয়। যেহেতু 'পিতা' পদটি অর্থ প্রকাশের জন্য অন্য পদের ওপর নির্ভরশীল, তাই 'পিতা' পদটি একটি সাপেক্ষ পদ।"
        },
        {
          "label": "গ",
          "question": "তথ্য-২ এর পদগুলো কোন ধরনের পদের অন্তর্ভুক্ত? ব্যাখ্যা করো।",
          "explanation": "তথ্য-২ এর পদগুলো 'সমষ্টিবাচক' পদের অন্তর্ভুক্ত। যে পদ দ্বারা একই গুণবিশিষ্ট বস্তু বা ব্যক্তিকে আলাদা বা পৃথকভাবে না বুঝিয়ে তাদের সমষ্টিকে একত্রে বোঝায় তাকে 'সমষ্টিবাচক পদ' বলে। যেমন- 'জুরি', 'সেনাবাহিনী', 'মুক্তিবাহিনী', 'ছাত্র-জনতা', 'গ্রন্থাগার' প্রভৃতি সমষ্টিবাচক পদ। সব সমষ্টিবাচক পদ সাধারণ পদ নয়। কারণ সমষ্টিবাচক পদ দ্বারা তার অন্তর্গত প্রত্যেক বিষয়কে আলাদা আলাদাভাবে বোঝায় না, সমগ্র শ্রেণিকে বোঝায়। তথ্য-২ এ সৌরজগৎ,বিমানবাহিনী, আগ্নেয়গিরি এই পদগুলোর উল্লেখ রয়েছে। এগুলো হলো 'সমষ্টিবাচক' পদ'। যেমন- 'সৌরজগৎ' দ্বারা সৌরজগতের সবগুলো গ্রহকে একত্রে বোঝানো হয়েছে। আবার, বিমানবাহিনী ও আগ্নেয়গিরি এই পদগুলো দ্বারা অনেক বিমান সদস্যের সমষ্টি এবং সকল আগ্নেয়গিরির সমষ্টি বোঝানো হয়েছে। সুতরাং সৌরজগৎ, বিমানবাহিনী, আগ্নেয়গিরি হলো 'সমষ্টিবাচক' পদ।"
        },
        {
          "label": "ঘ",
          "question": "তথ্য-১ ও তথ্য-২ এর পদগুলো যে সব বার্তা বহন করছে তা যৌক্তিকভাবে বিশ্লেষণ করো।",
          "explanation": "তথ্য-১ এ 'বস্তুবাচক পদ' এবং তথ্য-২ এ 'সমষ্টিবাচক পদ' এর বার্তা বহন করে। তথ্য-১ এ উল্লেখিত মানুষ, বই, নদী এই পদগুলো 'বস্তুবাচক' পদ। যে পদ কোনো গুণের অধিকারী ব্যক্তি বা বস্তুকে বোঝায় তাকে 'বস্তুবাচক পদ' বলে। যেমন- 'কার্পণ্য' গুণের অধিকারী 'কৃপণ'-কে বলা হয় বস্তুবাচক পদ। আবার মনুষ্যত্ব গুণের অধিকারী 'মানুষ'কে বলা হয় বস্তুবাচক পদ। যুক্তিবিদ মিল তাঁর 'A System of Logic' গ্রন্থে বলেন, \"বস্তুবাচক পদ হলো একটি নাম যা একটি বস্তুর প্রতি ব্যবহৃত হয়।\" বস্তুবাচক পদ কখনও বিশিষ্ট হয়। যেমন- সূর্য, হিমালয়, মেঘনা। আবার কখনো সামান্য হয়। যেমন- নক্ষত্র, পর্বত,'নদী। অন্যদিকে, তথ্য-২ এ উল্লেখিত সৌরজগৎ, বিমানবাহিনী আগ্নেয়গিরি- এই পদগুলো হলো সমষ্টিবাচক পদ। কারণ যে পদ দ্বারা একই গুণবিশিষ্ট বস্তু বা ব্যক্তিকে আলাদা বা পৃথকভাবে না বুঝিয়ে তাদের সমষ্টিকে একত্রে বোঝায়। যেমন- 'সৌরজগৎ' বল সৌরজগতের সব গ্রহকে একত্রে বোঝায়। পরিশেষে বলা যায়, তথ্য-১ ও তথ্য-২ দ্বারা বস্তুবাচক ও সমষ্টিবাচক পদকে নির্দেশ করা হয়েছে।"
        }
      ]
    },
    {
      "number": "4",
      "uddipok": "১ম যুক্তিবাক্য→ সকল ছাত্র হয় মেধাবী। ২য় যুক্তিবাক্য→ কিছু ছাত্র হয় মেধাবী। ৩য় যুক্তিবাক্য কিছু ছাত্র নয় মেধাবী।",
      "tag": "JB 25",
      "sub_questions": [
        {
          "label": "ক",
          "question": "পদের ব্যক্ত্যর্থ কাকে বলে?",
          "explanation": "কোনো পদের পরিমাণগত বা সংখ্যাগত দিককে ঐ পদের ব্যক্ত্যর্থ বলে।"
        },
        {
          "label": "খ",
          "question": "জাত্যর্থ ও জাত্যর্থক পদ কী একই অর্থবোধক?",
          "explanation": "না. জাত্যর্থ ও জাত্যর্থক পদ একই অর্থবোধক নয়। গুণগত দিক থেকে একটি পদ বস্তু বা ব্যক্তির যে সকল আবশ্যিক ও সাধারণ গুণকে বোঝায় সে সকল গুণকে ঐ পদের জাত্যর্থ বলে। যেমনমানুষ পদের জাত্যর্থ হলো 'বুদ্ধিবৃত্তি' ও 'জীববৃত্তি' যা মানুষের আবশ্যিক ও সাধারণ গুণ। অন্যদিকে, যে পদের ব্যক্ত্যর্থ ও জাত্যর্থ উভয়ই আছে তাকে জাত্যর্থক পদ বলে। যেমন- 'মানুষ' পদটির ব্যক্ত্যর্থ ও জাত্যর্থ উভয়ই আছে বিধায় এটি জাত্যর্থক পদ। এরূপ গুণগত ভিন্নতায় বলা যায়, জাত্যর্থ ও জাত্যর্থক পদ একই অর্থবোধক নয়।"
        },
        {
          "label": "গ",
          "question": "উদ্দীপকের কোন যুক্তিবাক্যটি সার্বিক সদর্থক যুক্তিবাক্য? ব্যাখ্যা করো।",
          "explanation": "উদ্দীপকে প্রথম যুক্তিবাক্যটি সার্বিক সদর্থক বা A-যুক্তিবাক্য। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে স্বীকার করে তাকে সার্বিক সদর্থক যুক্তিবাক্য বলে। অর্থাৎ 'A' রাক্য গুণের দিক থেকে সদর্থক বা ইতিবাচক এবং পরিমাণের দিক থেকে সার্বিক। যেমন- 'সকল দার্শনিক হন জ্ঞানী'। এখানে বিধেয় 'জ্ঞানী' পদটি দ্বারা উদ্দেশ্য 'দার্শনিক' পদের সমগ্র ব্যক্ত্যর্থকে স্বীকার করা হয়েছে। উদ্দীপকে উল্লেখিত, ১ম যুক্তিবাক্যটি হলো, 'সকল ছাত্র হয় মেধাবী'- এটি সার্বিক সদর্থক যুক্তিবাক্য। কেননা এখানে বিধেয় 'মেধাবী' পদটি দ্বারা উদ্দেশ্য 'ছাত্র' পদের সমগ্র ব্যক্ত্যর্থকে স্বীকার করা হয়েছে। সুতরাং বলা যায়, উদ্দীপকের ১ম যুক্তিবাক্যটি হলো সার্বিক সদর্থক বা A-যুক্তিবাক্য।"
        },
        {
          "label": "ঘ",
          "question": "সকল যুক্তিবাক্যে 'মেধাবী' পদটির ব্যাপ্যতার তুলনামূলক বিশ্লেষণ করো।",
          "explanation": "উদ্দীপকের সকল যুক্তিবাক্যে 'মেধাবী' পদটির 'ব্যাপ্যতার পার্থক্য পরিলক্ষিত হয়। যুক্তিবিদেরা পদের ব্যাপ্যতার দুটি নিয়ম আবিষ্কার করেছেন। যার একটি হলো, 'সার্বিক যুক্তিবাক্যের উদ্দেশ্য পদটি ব্যাপ্য। কিন্তু বিশেষ যুক্তিবাক্যের উদ্দেশ্য পদটি ব্যাপ্য নয়।' অন্য নিয়মটি হলো, 'নঞর্থক যুক্তিবাক্যের বিধেয় পদটি ব্যাপ্য কিন্তু সদর্থক যুক্তিবাক্যের বিধেয় পদটি অব্যাপ্য।' উদ্দীপকে উল্লেখিত ১ম যুক্তিবাক্যটি হলো- সার্বিক সদর্থক যুক্তিবাক্য বা A-যুক্তিবাক্য। ব্যাপ্যতার নিয়ম অনুযায়ী, 'A'-যুক্তিবাক্যের উদ্দেশ্য পদ ব্যাপ্য। কিন্তু বিধেয় পদ অব্যাপ্য। যেমন- প্রথম যুক্তিবাক্য 'সকল ছাত্র হয় মেধাবী'। এই যুক্তিবাক্যে 'মেধাবী' পদটি আংশিক ব্যক্ত্যর্থ প্রকাশ করে। এজন্য মেধাবী পদটি অব্যাপ্য। আবার, ২য় যুক্তিবাক্যটি হলো - 'কিছু ছাত্র হয় মেধাবী'। এই যুক্তিবাক্যটি 'বিশেষ সদর্থক' বা। যুক্তিবাক্য। এরূপ যুক্তিবাক্যের উদ্দেশ্য ও বিধেয় উভয় পদই অব্যাপ্য হয়। এ কারণে বিধেয় হিসেবে 'মেধাবী' পদটি আংশিক অর্থে ব্যবহার করায় অব্যাপ্য হয়েছে। আবার, ৩য় যুক্তিবাক্যটি হলো- 'কিছু ছাত্র নয় মেধারী'। এই যুক্তিবাক্যটি, হলো বিশেষ নঞর্থক বা ০-যুক্তিবাক্য। এই যুক্তিবাক্যে 'মেধাবী' পদটিকে সামগ্রিক অর্থে গ্রহণ করা হয়েছে। তাই এই যুক্তিবাক্যে 'মেধাবী' পদটি ব্যাপ্য। পরিশেষে বলা যায়, র‍্যাপ্যতার ধরন নির্ভর করে যুক্তিবাক্যের পরিমাণগত ভিন্নতার ওপর। আর এরূপ ভিন্নতার কারণে উদ্দীপকের 'মেধাবী' পদের ব্যাপ্যতাও ভিন্ন ভিন্ন হয়েছে।"
        }
      ]
    },
    {
      "number": "5",
      "uddipok": "মা বললেন, \"বেগম রোকেয়া ১৮৮০ সালের ৯ ডিসেম্বর জন্মগ্রহণ করেন।\" সেলিম বললেন, “তাঁর চিন্তাশীলতা ও বিচারক্ষমতা ছিল খুবই প্রখর।\" মৌসুমী বলল, \"তিনি সব সময় শাড়ি পরতে পছন্দ করতেন।\"",
      "tag": "JB 25",
      "sub_questions": [
        {
          "label": "ক",
          "question": "অবান্তর লক্ষণ কী?",
          "explanation": "যে গুণ বা গুণাবলি কোনো পদের জাত্যর্থের অংশ নয়; আবার পদটির জাত্যর্থ থেকে অনিবার্যভাবে নিঃসৃতও হয় না সেণ বা গুণাবলিকে অবান্তর লক্ষণ বলে।"
        },
        {
          "label": "খ",
          "question": "'বিধেয়ক একটি সম্পর্কের নাম-ব্যাখ্যা করো।",
          "explanation": "কোনো জাতি বা শ্রেণিবাচক বিধেয় পদবিশিষ্ট সদর্থক যুক্তিবাক্যের উদ্দেশ্য ও বিধেয় পদের মধ্যে যেসব সম্পর্ক থাকতে পারে সেসব সম্পর্ককে বিধেয়ক বলে। সদর্থক যুক্তিবাক্যের উদ্দেশ্য ও বিধেয় পদের মধ্যে এই সম্পর্ক তৈরি হয়। যেমন- 'সকল মানুষ হয় সুন্দর'- এই সদর্থক যুক্তিবাক্যের উদ্দেশ্য পদ 'মানুষ' ও বিধেয় পদ 'সুন্দর'-এর মধ্যে একটি সম্পর্ক তৈরি হয়েছে। এই সম্পর্ক হলো বিধেয়ক। যেহেতু বিধেয়ক সদর্থক যুক্তিবাক্যের উদ্দেশ্য ও বিধেয় পদের মধ্যকার সম্পর্ক তাই বলা যায়, বিধেয়ক একটি সম্পর্কের নাম।"
        },
        {
          "label": "গ",
          "question": "উদ্দীপকে মায়ের কথায় কোন ধরনের বিধেয়ক প্রকাশ পেয়েছে? ব্যাখ্যা করো।",
          "explanation": "উদ্দীপকের মায়ের কথায় বিধেয়ক হিসেবে ব্যক্তিগত অবিচ্ছেদ্য অবান্তর লক্ষণ প্রকাশ পেয়েছে। বিধেয়কের প্রকারভেদগুলোর মধ্যে সর্বশেষ হলো অবান্তর লক্ষণ। অবান্তর লক্ষণের প্রকারভেদগুলোর মধ্যে একটি হলো ব্যক্তিগত অবিচ্ছেদ্য অবান্তর লক্ষণ। যে অবান্তর লক্ষণ কোনো ব্যন্তির ক্ষেত্রে সবসময় উপস্থিত থাকে তাকে ব্যক্তিগত অবিচ্ছেদ্য অবান্তর লক্ষণ বলে। কোনো ব্যক্তির জন্মস্থান, জন্ম তারিখ, বংশ পরিচয় ঐ ব্যক্তির ক্ষেত্রে সবসময় উপস্থিত থাকে। তাই এসব গুণ অবান্তর লক্ষণ হিসেবে ব্যক্তিগত অবিচ্ছেদ্য অবান্তর লক্ষণকে নির্দেশ করে। উদ্দীপকে বর্ণিত ঘটনায় মা বলেন, বেগম রোকেয়া ১৮৮০ সালের ৯ ডিসেম্বর জন্মগ্রহণ করেন। এখানে বেগম রোকেয়ার জন্মতারিখ তার ক্ষেত্রে সবসময় সমানভাবে উপস্থিত থাকে। তাই অবান্তর লক্ষণের প্রকারভেদ হিসেবে জন্মতারিখ ব্যক্তিগত অবিচ্ছেদ্য অবান্তর লক্ষণ। তাই বলা যায়, উদ্দীপকে মায়ের কথায় বিধেয়ক হিসেবে ব্যক্তিগত অবিচ্ছেদ্য অবান্তর লক্ষণকে নির্দেশ করে।"
        },
        {
          "label": "ঘ",
          "question": "উদ্দীপকে মা ও মৌসুমীর কথায় যে দুটো বিধেয়ক প্রকাশ পেয়েছে সে গুলোর সম্পর্ক বিশ্লেষণ করো।",
          "explanation": "উদ্দীপকের মায়ের বক্তব্যের মাধ্যমে ব্যক্তিগত অবিচ্ছেদ্য অবান্তর লক্ষণ এবং মৌসুমির বক্তব্যে ব্যক্তিগত বিচ্ছেদ্য অবান্তর লক্ষণ নির্দেশিত হয়েছে। অবান্তর লক্ষণের শ্রেণিবিভাগগুলোর মধ্যে একটি হলো ব্যক্তিগত অবিচ্ছেদ্য অবান্তর লক্ষণ। যে অবান্তর লক্ষণ কোনো ব্যক্তির ক্ষেত্রে সবসময় উপস্থিত থাকে তাকে ব্যক্তিগত অবিচ্ছেদ্য অবান্তর লক্ষণ বলে। উদ্দীপকের মা তার বক্তব্যে বেগম রোকেয়ার জন্ম তারিখ উপস্থাপন করেছেন। কোনো ব্যক্তির জন্মতারিখ ব্যক্তির ক্ষেত্রে সবসময় উপস্থিত থাকে। তাই ব্যক্তির জন্মতারিখ ব্যক্তিগত অবিচ্ছেদ্য অবান্তর লক্ষণ। উদ্দীপকের মায়ের বক্তব্যের মাধ্যমে তাই ব্যক্তিগত অবিচ্ছেদ্য অবান্তর লক্ষণ প্রকাশিত হয়েছে। আবার, অবান্তর লক্ষণের প্রকারভেদগুলোর মধ্যে একটি হলো ব্যক্তিগত বিচ্ছেদ্য অবান্তর লক্ষণ। যে অবান্তর লক্ষণ কোনো ব্যক্তির ক্ষেত্রে সবসময় উপস্থিত থাকে না তাকে ব্যক্তিগত বিচ্ছেদ্য অবান্তর লক্ষণ বলে। উদ্দীপকের মৌসুমী তার বক্তব্যে বেগম রোকেয়ার পোশাকের বিষয়টি উল্লেখ করেছে। কোনো ব্যস্তির পোশাক, রুচি, পছন্দ বিভিন্ন সময়ে পরিবর্তিত হয় অর্থাৎ, সবসময় ব্যন্ডির ক্ষেত্রে উপস্থিত থাকে না। তাই বেগম রোকেয়ার পোশাক ব্যক্তিগত বিচ্ছেদ্য অবান্তর লক্ষণ। অর্থাৎ, মৌসুমীর বস্তব্যের মাধ্যমে ব্যক্তিগত বিচ্ছেদ্য অবান্তর লক্ষণ নির্দেশিত হয়েছে। পরিশেষে বলা যায়, ব্যক্তিগত অবিচ্ছেদ্য ও ব্যক্তিগত বিচ্ছেদ্য অবান্তর লক্ষণ উভয়ই অবান্তর লক্ষণের শ্রেণিবিভাগ। এ কারণে উভয় প্রকার অবান্তর লক্ষণ কোনোভাবেই জাত্যর্থের সাথে যুক্ত নয়।"
        }
      ]
    },
    {
      "number": "6",
      "uddipok": "শেফালী বলল, “প্রাণীদের ক্ষুধা, তৃষ্ণাআছে এবং এরা মারাও যায়।” শিউলি বলল, \"এছাড়াও মানুষ পোশাক পরে, ছবি আঁকে, গানও গাইতে পারে।\"",
      "tag": "JB 25",
      "sub_questions": [
        {
          "label": "ক",
          "question": "লক্ষণ কী?",
          "explanation": "যে গুণ বা গুণাবলি কোনো জাতি বা শ্রেণিকে সমজাতীয় অন্যান্য জাতি 'বা শ্রেণি থেকে পৃথক করে তাকে লক্ষণ বলে।"
        },
        {
          "label": "খ",
          "question": "বিধেয় ও বিধেয়ক এক নয় কেন?",
          "explanation": "বিধেয় ও বিধেয়ক এক না হওয়ার কারণ হলো- বিধেয় হলো যুক্তিবাক্যের একটি পদ আর বিধেয়ক হলো এক প্রকার সম্পর্ক। কোনো একটি যুক্তিবাক্যের উদ্দেশ্য পদ সম্পর্কে যা কিছু স্বীকার বা অস্বীকার করা হয় তাকে বিধেয় বলে। আর কোনো জাতি বা শ্রেণিবাচক বিধেয় পদবিশিষ্ট সদর্থক যুক্তিবাক্যের উদ্দেশ্য ও বিধেয় পদের মধ্যে যেসব সম্পর্ক থাকতে পারে, সেসব সম্পর্ককে বিধেয়ক বলে। যেহেতু বিধেয় একটি পদ এবং বিধেয়ক এক প্রকার সম্পর্ক, তাই বিধেয় ও বিধেয়ক এক নয়।"
        },
        {
          "label": "গ",
          "question": "শেফালীর উক্তি কোন ধরনের বিধেয়কের নির্দেশক? ব্যাখ্যা করো।",
          "explanation": "উদ্দীপকের শেফালীর উক্তি বিধেয়ক হিসেবে উপলক্ষণকে নির্দেশ করে। বিধেয়কের বিভিন্ন প্রকারভেদগুলোর মধ্যে একটি হলো উপলক্ষণ। সাধারণত উপলক্ষণ বলতে বোঝায় বিভেদক লক্ষণ থেকে নিঃসৃত বা অনুমিত কোনো গুণ। যে গুণ বা গুণাবলি কোনো পদের জাত্যর্থের অংশ নয় কিন্তু পদটির জাত্যর্থ থেকে অনিবার্যভাবে নিঃসৃত হয় তাকে উপলক্ষণ বলে। অর্থাৎ, উপলক্ষণ এমন গুণ যা কোনো পদের জাত্যর্থের অংশ না হলেও জাত্যর্থের সাথে অনিবার্যভাবে যুক্ত। আশ্রয়বাক্য থেকে সিদ্ধান্ত যেভাবে অনুমিত হয় তেমনি জাত্যর্থ থেকে উপলক্ষণ অনুমিত হয়.। উদ্দীপকে বর্ণিত ঘটনায় শেফালী বলে, প্রাণীদের ক্ষুধা, তৃষ্ণা আছে এবং এরা মারাও যায়। এসব গুণ জাত্যর্থ নয় কিন্তু 'জীব' পদের জাত্যর্থ 'জীববৃত্তি'-এর সাথে যুক্ত। তাই এসব গুণ বিধেয়ক হিসেবে উপলক্ষণ। সুতরাং বলা যায়, উদ্দীপকের শেফালীর উক্তিতে বিধেয়ক হিসেবে উপলক্ষণ প্রকাশ পেয়েছে।"
        },
        {
          "label": "ঘ",
          "question": "শেফালী ও শিউলির বক্তব্যে যে দু'প্রকার বিধেয়ক রয়েছে তাদের পারস্পরিক সম্পর্ক বিশ্লেষণ করো।",
          "explanation": "উদ্দীপকে শেফালীর বক্তব্যে উপলক্ষণ এবং শিউলির বক্তব্যে অবান্তর লক্ষণ নামক বিধেয়ক প্রকাশ পেয়েছে। বিধেয়কের প্রকারভেদগুলোর মধ্যে একটি হলো উপলক্ষণ। উপলক্ষণ জাত্যর্থের অংশ নয়। তবে জাত্যর্থ থেকে অনিবার্যভাবে নিঃসৃত হয়। তাই বলা যায়, যে গুণ বা গুণাবলি কোনো পদের জাত্যর্থের অংশ নয় কিন্তু পদটির জাত্যর্থ থেকে অনিবার্যভাবে নিঃসৃত হয় 'তাকে উপলক্ষণ বলে। উপলক্ষণ তাই জাত্যর্থ থেকে নিঃসৃত গুণ। উদ্দীপকের শেফালী বক্তব্যে প্রাণীদের ক্ষুধা, তৃষ্ণা এবং মারা যাওয়ার মতো দিকগুলো জাত্যর্থ 'জীববৃত্তি'-এর সাথে যুক্ত। তাই এসব গুণ হলো উপলক্ষণ। অপরপক্ষে, যে গুণ বা গুণাবলি কোনো পদের জাত্যর্থের অংশ নয়, আবার পদটির জাত্যর্থ থেকে অনিবার্যভাবে নিঃসৃত হয় না তাকে অবান্তর লক্ষণ বলে। উদ্দীপকের শিউলি বলে মানুষ পোশাক পরে, ছবি আঁকে, আবার গাইতেও পারে। মানুষের এসব গুণগুলো কোনো পদের জাত্যর্থ নয়; আবার কোনো পদের জাত্যর্থ থেকে নিঃসৃতও নয়। তাই শিউলির এই বক্তব্যের মাধ্যমে বিধেয়ক হিসেবে অবান্তর লক্ষণ নির্দেশিত হয়েছে। পরিশেষে বলা যায়, উপলক্ষণ ও অবান্তর লক্ষণ অন্যতম বিধেয়ক হলেও উভয়ের মধ্যে জাত্যর্থের সম্পর্কের ভিন্নতা রয়েছে।"
        }
      ]
    },
    {
      "number": "7",
      "uddipok": "",
      "tag": "JB 25",
      "sub_questions": [
        {
          "label": "ক",
          "question": "অবরোহ অনুমান কী?",
          "explanation": "যে অনুমান প্রক্রিয়ায় এক বা একাধিক আশ্রয়বাক্য থেকে তার চেয়ে অপেক্ষাকৃত কম ব্যাপক কোনো সিদ্ধান্ত অনুমিত হয় তাই অবরোহ অনুমান।"
        },
        {
          "label": "খ",
          "question": "অনুমান কীভাবে যুক্তিতে পরিণত হয়?",
          "explanation": "ভাষায় প্রকাশিত বিভিন্ন পদের মাধ্যমে অনুমান যুক্তিতে পরিণত হয়। অনুমান হলো কোনো জানা বিষয়ের ওপর ভিত্তি করে অজানা বিষয় সম্পর্কে সিদ্ধান্ত প্রতিষ্ঠা করার মানসিক প্রক্রিয়া। এই প্রক্রিয়া যখন বিভিন্ন শব্দ বা পদের মাধ্যমে নির্দিষ্ট নিয়মের আলোকে প্রকাশ করা হয় তখন তাকে যুক্তি বলে। অবরোহ অনুমান, আরোহ অনুমান, মাধ্যম অনুমান, অমাধ্যম অনুমান ইত্যাদি হলো এরূপ যুক্তির দৃষ্টান্ত। এসব দৃষ্টান্তের আলোকে বলা যায়,"
        },
        {
          "label": "গ",
          "question": "যথাযথ উদাহরণসহ চিত্র-ক.ব্যাখ্যা করো।",
          "explanation": "চিত্র-ক অবরোহ অনুমানকে নির্দেশ করে। যে অনুমান প্রক্রিয়ায় সিদ্ধান্তটি এক বা একাধিক আশ্রয়বাক্য থেকে অনিবার্যভাবে নিঃসৃত হয় এবংযার সিদ্ধান্তটি কখনোই আশ্রয়বাক্যের চেয়ে ব্যাপক হতে পারে না, তবে কিছু কিছু ক্ষেত্রে সমব্যাপক হয় তাকে অবরোহ অনুমান বলে। এই অনুমানে সার্বিক বিষয় থেকে সার্বিক বা বিশেষ সিদ্ধান্ত নিতে হয় বলে অনুমানের ধরন নিম্নমুখী হয়ে থাকে। অবরোহ অনুমানের মূল লক্ষ্য হলো আকারগত সত্যতা নিশ্চিত করা। উদ্দীপকে চিত্র-ক এ বলা হয়েছে, গতি নিম্নমুখী। এখানে নিম্নমুখী বলতে অবরোহ অনুমানে বেশি ব্যাপক থেকে কম ব্যাপক সিদ্ধান্ত গ্রহণের বিষয়টিকে নির্দেশ করা হয়েছে। আর সিদ্ধান্তের নিম্নমুখীতার বিষয়টি কেবল অবরোহ অনুমানেই বিদ্যমান। বিষয়টি একটি উদাহরণের সাহায্যে বলা যায়, 'সকল বিজ্ঞানী হয় গবেষক। নিউটন হন বিজ্ঞানী। অতএব, নিউটন হন গবেষক।' এখানে সিদ্ধান্তটি দুটি আশ্রয়বাক্য থেকে অনিবার্যভাবেনিঃসৃত হয়েছে এবং আশ্রয়বাক্যের চেয়ে কম ব্যাপক অর্থাৎ অনুমানের ধরন নিম্নমুখী। এ কারণে এটি অবরোহ অনুমানের দৃষ্টান্ত।"
        },
        {
          "label": "ঘ",
          "question": "চিত্র-ক ও চিত্র-খ এর মধ্যে পার্থক্য বিশ্লেষণ করো।",
          "explanation": "চিত্র-ক ও চিত্র-খ যথাক্রমে অবরোহ অনুমান ও আরোহ অনুমানকে প্রকাশ করে। চিত্র-ক দ্বার নির্দেশিত অবরোহ অনুমান প্রক্রিয়ায় সিদ্ধান্ত একবা একাধিক সার্বিক আশ্রয়বাক্য থেকে অনিবার্যভাবেনিঃসৃত হয় এবং সিদ্ধান্তটি কখনোই আশ্রয়বাক্যের চেয়ে ব্যাপক হতে পারে না। তাই এ অনুমানের সিদ্ধান্ত নিম্নমুখী হয়। অন্যদিকে, চিত্র-খ দ্বারা নির্দেশিত আরোহ অনুমান প্রক্রিয়ায় বিশেষ বিশেষ দৃষ্টান্তের ওপর নির্ভর করে একটি সার্বিক সিদ্ধান্ত নিঃসৃত হয়। তাই এ অনুমানের সিদ্ধান্ত ঊর্ধ্বমুখী হয়। আরোহ অনুমানে আকারগত ও বস্তুগত উভয় প্রকার সত্যতাকে প্রাধান্য দেওয়া হলেও অবরোহ অনুমানে আকারগত সত্যতাকে প্রাধান্য দেওয়া হয়। এছাড়াও অবরোহ অনুমানে একটি আশ্রয়বাক্য থেকে সিদ্ধান্ত অনুমিত হয়। কিন্তু আরোহ অনুমানে সব সময় একাধিক আশ্রয়বাক্য থেকে সিদ্ধান্ত অনুমিত হয়। এ অনুমান সব সময় আশ্রয়বাক্য থেকে বেশি ব্যাপক হয়। কিন্তু অবরোহ অনুমানের সিদ্ধান্ত কোনোভাবেই আশ্রয়বাক্য থেকে বেশি ব্যাপক হতে পারে না। সুতরাং, অবরোহ অনুমান ও আরোহ অনুমান উভয়ই অনুমানের দুটি দিক এবং উভয়ের বেশ কিছু সম্পর্কের দিক থাকলেও তাদের মধ্যে যথেষ্ট পার্থক্য বিদ্যমান।"
        }
      ]
    },
    {
      "number": "8",
      "uddipok": "",
      "tag": "JB 25",
      "sub_questions": [
        {
          "label": "ক",
          "question": "অমাধ্যম অনুমানে কয়টি যুক্তিবাক্য থাকে?",
          "explanation": "অমাধ্যম অনুমানে দুটি যুক্তিবাক্য থাকে।"
        },
        {
          "label": "খ",
          "question": "মধ্যপদ সিদ্ধান্তে থাকে না কেন?",
          "explanation": "সহানুমানের সিদ্ধান্তে মধ্যপদের প্রয়োজন থাকে না বিধায় সিদ্ধান্তে মধ্যপদ থাকে না। সহানুমানের যে পদটি উভয় আশ্রয়বাক্যে বিদ্যমান থাকে কিন্তু সিদ্ধান্তে থাকেনা তাকে মধ্যপদ বলে। সহানুমানের প্রধান ও অপ্রধান আশ্রয়বাক্যে ব্যবহৃত হয়ে মধ্যপদ প্রধান ও অপ্রধান আশ্রয়বাক্যের, মধ্যে একটি অনিবার্য সম্পর্ক তৈরি করে। আর ঐ অনিবার্য সম্পর্কের ভিত্তিতে সহানুমানের সিদ্ধান্ত অনুমিত হয়। সিদ্ধান্তে মধ্যপদের অবস্থানের কোনো প্রয়োজন হয় না বিধায় সহানুমানের সিদ্ধান্তে মধ্যপদ থাকে না।"
        },
        {
          "label": "গ",
          "question": "উদ্দীপকে 'A অংশের মধ্যপদের ভূমিকা ব্যাখ্যা করো।",
          "explanation": "উদ্দীপকের 'A' অংশ দ্বারা সহানুমান নির্দেশিত হয়েছে। আর 'সহানুমানের ক্ষেত্রে মধ্যপদ অত্যন্ত গুরুত্বপূর্ণ ভূমিকা পালন করে। সহানুমান বিশেষ এক প্রকার মাধ্যম অবরোহ অনুমান। যে অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। উদ্দীপকে 'A' অংশে 'একাধিক আশ্রয়বাক্য ও সিদ্ধান্ত'- এমনটি উপস্থাপন করা হয়েছে। আর সহানুমানে যেহেতু একাধিক আশ্রয়বাক্য ও সিদ্ধান্ত থাকে তাই 'A' অংশ দ্বারা সহানুমান নির্দেশিত হয়েছে। সহানুমানের তিনটি পদের মধ্যে একটি হলো মধ্যপদ। সহানুমানের যে পদটি উভয় আশ্রয়বাক্যে থাকে কিন্তু সিদ্ধান্তে থাকেনা তাকে মধ্যপদ বলে। সহানুমানের প্রধান আশ্রয়বাক্যে মধ্যপদটি প্রধান পদের সাথে ব্যবহৃত হয়। আর অপ্রধান আশ্রয়বাক্যে মধ্যপদটি অপ্রধান পদের সাথে ব্যবহৃত হয়। এভাবে প্রধান ও অপ্রধান পদের সাথে ব্যবহৃত হয়ে মধ্যপদ প্রধান ও অপ্রধান পদের মধ্যে একটি অনিবার্য সম্পর্ক তৈরি করে। আর ঐ অনিবার্য সম্পর্কের ভিত্তিতে সহানুমানের সিদ্ধান্ত অনুমিত হয়। তাই সহানুমানে মধ্যপদের ভূমিকা অপরিহার্য।"
        },
        {
          "label": "ঘ",
          "question": "উদ্দীপকে 'A' ও 'B'-এর মধ্যকার পার্থক্য পাঠ্যপুস্তকের আলোকে বিশ্লেষণ করো।",
          "explanation": "উদ্দীপকের 'A' অংশ দ্বারা মাধ্যম অনুমান এবং 'B' অংশ দ্বারা অমাধ্যম অনুমান নির্দেশিত হয়েছে। আর এই দুই প্রকার অনুমানের মধ্যে বিভিন্ন দিক দিয়ে পার্থক্য রয়েছে। উদ্দীপকের A' অংশে 'একাধিক আশ্রয়বাক্য ও সিদ্ধান্ত'- এমনটি উপস্থাপন করা হয়েছে। মাধ্যম অনুমানে একাধিক আশ্রয়বাক্য ও সিদ্ধান্ত থাকে। তাই 'A' অংশ দ্বারা মাধ্যম অনুমান নির্দেশিত হয়েছে। যে অবরোহ অনুমানে একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে মাধ্যম অনুমান বলে। মাধ্যম অনুমানে তাই সব সময় একাধিক আশ্রয়বাক্য থাকে। মাধ্যম অনুমানের আশ্রয়বাক্য ও সিদ্ধান্তের মধ্যে অনিবার্য সম্পর্ক থাকে। মাধ্যম অনুমান অবরোহ অনুমান বিধায় এর সিদ্ধান্ত কোনোভাবেই আশ্রয়বাক্য থেকে বেশি ব্যাপক হতে পারে না। আর অবরোহ অনুমানের শ্রেণিবিভাগ- বিধায় মাধ্যম অনুমানের লক্ষ্য থাকে কেবল আকারগতসত্যতা প্রতিষ্ঠা করা। অপরপক্ষে, উদ্দীপকের 'B' অংশে 'একটি আশ্রয়বাক্য ও সিদ্ধান্ত'- এমনটি উপস্থাপন করা হয়েছে। অমাধ্যম অনুমানে একটি আশ্রয়বাক্য ও সিদ্ধান্ত থাকে। তাই 'B' অংশ দ্বারা অমাধ্যম অনুমান নির্দেশিত হয়েছে। যে অবরোহ অনুমানে মাত্র একটি আশ্রয়বাক্য থেকে সিদ্ধান্তটি অনুমিত হয় তাকে অমাধ্যম অনুমান বলে। একটি আশ্রয়বাক্য থাকার কারণে অমাধ্যম অনুমানের সিদ্ধান্তে তেমন কোনো নতুনত্ব থাকে না। অবরোহ অনুমানের প্রকারভেদ বিধায় এর সিদ্ধান্ত কোনোভাবেই আশ্রয়বাক্য থেকে বেশি ব্যাপক হতে পারে না। আর অবরোহ অনুমানের প্রকারভেদ হবার কারণে অমাধ্যম অনুমানের লক্ষ্য থাকে কেবল আকারগত সত্যতা প্রতিষ্ঠা করা। আলৈাচনা শেষে তাই বলা যায়, উদ্দীপকে 'A' ও 'B' দ্বারা নির্দেশিত মাধ্যম ও অমাধ্যম অনুমানের মধ্যে যথেষ্ট পার্থক্য বিদ্যমান।"
        }
      ]
    },
    {
      "number": "9",
      "uddipok": "দৃশ্যকল্প-১: কিছুজীব হয় উদ্ভিদ। কোন বাংলাদেশি নয় ভিরু। দৃশ্যকল্প-২:সকল বাংলাদেশিই সাহসী। সুতরাং, সকল সাহসীরাই বাংলাদেশি।",
      "tag": "JB 25",
      "sub_questions": [
        {
          "label": "ক",
          "question": "আশ্রয়বাক্য ও সিদ্ধান্তের পরিমাণ একই রাখতে হয় কোন অনুমানে?",
          "explanation": "আশ্রয়বাক্য ও সিদ্ধান্তের পরিমাণ একই রাখতে হয় অমাধ্যম অনুমানে।"
        },
        {
          "label": "খ",
          "question": "অনুমানে আশ্রয়বাক্য ও সিদ্ধান্তের মধ্যে অনিবার্য সম্পর্ক থাকে কেন?",
          "explanation": "যৌক্তিক সিদ্ধান্ত গ্রহণের জন্য অনুমানে আশ্রয়বাক্য ও সিদ্ধান্তের সম্পর্ক অনিবার্য থাকে। যুক্তিবিদ্যায় কোনো সিদ্ধান্ত যদি আশ্রয়বাক্য থেকে অনিবার্যভাবে নিঃসৃত না হয়, তাহলে অনুমানটি কখনো বৈধ হবে না। কারণ অনুমান একটি যুক্তিপূর্ণ প্রক্রিয়া, যেখানে আশ্রয়বাক্যের ওপর ভিত্তি করে সিদ্ধান্ত গৃহীত হয়। আশ্রয়বাক্য সত্য হলে সিদ্ধান্তও অবশ্যই সত্য হতে হবে, এমন সম্পর্কই অনুমানের অনিবার্যতা, নিশ্চিত করে। তাই অনুমানে আশ্রয়বাক্য ও সিদ্ধান্তের সম্পর্ক আবশ্যিক বলা হয়।"
        },
        {
          "label": "গ",
          "question": "দৃশ্যকল্প-১ এ প্রথম বাক্যটির প্রতিবর্তন এবং দ্বিতীয় বাক্যটির আবর্তন দেখাও।",
          "explanation": "দৃশ্যকল্প-১ এ প্রথম বাক্যটির প্রতিবর্তন এবং দ্বিতীয় বাক্যটির আবর্তন নিম্নরূপ: প্রতিবর্তন বলতে আশ্রয়বাক্যের অর্থ অপরিবর্তিত রেখে গুণের পরিবর্তন করে এবং বিধেয়ের বিরুদ্ধ পদকে বিধেয় হিসেবে গ্রহণ করে সিদ্ধান্তে অনুমিত হওয়াকে বোঝায়। উদ্দীপকের দৃশ্যকল্প-১ এর প্রথম বাক্যটি\" একটি I-যুক্তিবাক্য। তাই এটি O-যুক্তিবাক্যে প্রতিবর্তন করতে হবে। যথা- I-কিছু জীব হয় উদ্ভিদ (প্রতিবর্তনীয়)। অতএব, O-কিছু জীব নয় অ-উদ্ভিদ (প্রতিবর্তিত)। আবার, দ্বিতীয় বাক্যটি হলো. সার্বিক নঞ্চর্থক বা E-যুক্তিবাক্য। E-যুক্তিবাক্যের আবর্তিত হবে B-যুক্তিবাক্যে। কেননা, যে অমাধ্যম অবরোহ অনুমানে গুণের পরিবর্তন না করে আশ্রয়বাক্যের উদ্দেশ্য ও বিধেয় পদের ন্যায়-সঙ্গত স্থান পরিবর্তনের মাধ্যমে সিদ্ধান্ত অনুমিত হয় তাকে আবর্তন বলে। তাই B-যুক্তিবাক্য নঞর্থক হওয়ায় এর সিদ্ধান্ত অর্থাৎ আবর্তিতকেও নঞ্চর্থক হতে হবে। তাই দ্বিতীয় বাক্যটির আবর্তন করলে পাওয়া যায়- E-কোনো বাংলাদেশি নয় ভীরু। অতএব, E-কোনো ভীরুনয় বাংলাদেশি।"
        },
        {
          "label": "ঘ",
          "question": "দৃশ্যকল্প-২ এর অনুমানটি কি সঠিক? মূল্যায়ন করো।",
          "explanation": "দৃশ্যকল্প-২ এর অনুমানটি সঠিক নয়। কারণ এই অনুমানে A- যুস্তিবাক্যের সরল, আবর্তনজনিত অনুপপত্তি ঘটেছে। আমরা জানি, সরল আবর্তনে আশ্রয়বাক্য ও সিদ্ধান্তের পরিমাণ একই থাকে। তবে A-যুক্তিবাক্যের সরল আবর্তন A-যুক্তিবাক্যে করলে আবর্তনের ব্যাপ্যতার নিয়ম লঙ্ঘিত হয়। এ কারণে A-যুক্তিবাক্যের সরল আবর্তন সম্ভব নয়। যার দৃষ্টান্ত উদ্দীপকের দৃশ্যকল্প-২ এ প্রতীয়মান। দৃশ্যকল্প-২ এর অনুমানটি হলো- A-সকল বাংলাদেশিই সাহসী (আবর্তনীয়)। ∴ \\therefore ∴ A-সুতরাং, সকল সাহসীরাই বাংলাদেশি (আবর্তিত)। এই যুক্তিটি আবর্তনের একটি দৃষ্টান্ত। আবর্তনের নিয়ম অনুযায়ী আবর্তনীয়ের কোনো অব্যাপ্য পদ আবর্তিতে এসে ব্যাপ্য হতে পারবে না। আলোচ্য অনুমানটিতে 'সাহসী' পদটি আবর্তনীয় A-যুক্তিবাক্যের বিধেয় হিসেবে ব্যবহৃত হওয়ায় 'অব্যাপ্য' হয়েছে এবং আবর্তিত A-যুক্তিবাক্যের উদ্দেশ্য হিসেবে ব্যবহৃত হওয়ায় 'ব্যাপ্য' হয়েছে। যা আবর্তনের নিয়ম বিরোধী। আবর্তনের নিয়ম অনুসারে A-যুক্তিবাক্য আবর্তন করলে আমরা !-যুক্তিবাক্য পাই। অর্থাৎ A-যুস্তিবাক্যের আবর্তন হচ্ছে অসরল আবর্তন। কিন্তু আলোচ্য দৃষ্টান্তে A-যুক্তিবাক্যের সরল আবর্তন করায় পদের ব্যাপ্যতা সংক্রান্ত অনিয়ম দেখা দিয়েছে। আলোচনা শেষে তাই বলা যায়, দৃশ্যকল্প-২ এর অনুমানটি ত্রুটিপূর্ণ। এটি একটি অবৈধ আবর্তন। কেননা, এতে A-যুস্তিবাক্যের অবৈধ সরল আবর্তনজনিত অনুপপত্তি ঘটেছে।"
        }
      ]
    },
    {
      "number": "10",
      "uddipok": "",
      "tag": "JB 25",
      "sub_questions": [
        {
          "label": "ক",
          "question": "বহুকারণবাদ কী?",
          "explanation": "যে মতবাদ অনুযায়ী কোনো একটি কার্যের বহুকারণ রয়েছে বলে মনে করা হয় তাকে বহুকারণবাদ বলে।"
        },
        {
          "label": "খ",
          "question": "কারণ ও শর্ত এক নয় কেন?",
          "explanation": "কারণ শর্তের সমষ্টি হওয়ায় কারণ ও শর্ত এক নয়। আমরা জানি, শর্ত যেমন সদর্থক হতে পারে তেমনি নঞর্থকও হতে পারে। সদর্থক ও নঞ্চর্থক সকল প্রকার শর্তের সমষ্টি হলো কারণ। সুতরাং একটি কারণের মধ্যে অনেকগুলো শর্ত থাকতে পারে। কেননা কারণ হলো শর্তের সমষ্টি। আর শর্ত হলো কারণের একটি অংশ। অর্থাৎ কারণ একটি সমগ্র বিষয় এবংশর্ত তার অংশ। তাই কারণ ও শর্ত এক নয়।"
        },
        {
          "label": "গ",
          "question": "উদ্দীপকে তোমার পাঠ্যপুস্তকের কোনবিষয়ে ইঙ্গিত রয়েছে? ব্যাখ্যা করো",
          "explanation": "উদ্দীপকের মাধ্যমে পাঠ্যবইয়ের বহুকারণবাদের ইঙ্গিত রয়েছে। কার্যকারণ নিয়ম অনুযায়ী প্রতিটি কার্যের নির্দিষ্ট কারণ রয়েছে। অনেক সময় কোনো একটি কার্য বিভিন্ন কারণে ঘটতে পারে। যখন কোনো কার্যের একাধিক কারণ আছে বলে মনে করা হয় তখন তাকে বহুকারণ বলা হয়। আর এই সংক্রান্ত মতবাদটিকে বহুকারণবাদ বলে। যুক্তিবিদ মিল বহুকারণবাদের প্রবর্তন করেন। যুক্তিবিদ বেইনও বহুকারণবাদের কথা বলেন। এই মতবাদ অনুযায়ী কোনো কার্যের কারণ একটি নয়, বহু কারণ রয়েছে। বহুকারণবাদের প্রবস্তাগণ মনে করেন যে, কোনো ঘটনা স্বাধীনভাবে এবং বিভিন্নভাবে ঘটে থাকে। উদ্দীপকে 'পানি' নামক কার্যের অনেকগুলো কারণ দেখানো হয়েছে। অর্থাৎ, একটি ঘটনা বিভিন্ন কারণে ঘটতে পারে বলে দেখানো হয়েছে। তাই উদ্দীপকের মাধ্যমে বহুকারণবাদ নির্দেশিত হয়েছে।"
        },
        {
          "label": "ঘ",
          "question": "আলোচ্য উদ্দীপকে যে বিষয়ের ইঙ্গিত করেছে বৈজ্ঞানিক দৃষ্টিকোণে তার যথার্থতা আলোচনা করো।",
          "explanation": "উদ্দীপকের মাধ্যমে বহুকারণবাদ নির্দেশিত হয়েছে। আর বৈজ্ঞানিক দিক থেকে বিচার করলে বহুকারণবাদ গ্রহণযোগ্য নয়। বহুকারণবাদ অনুযায়ী কোনো একটি কার্যের বিভিন্ন কারণ রয়েছে। অর্থাৎ, কোনো একটি কার্যের একটি নয়, বিভিন্ন কারণ রয়েছে। এই মতবাদের প্রবক্তাগণ মনে করেন যে, একটি কার্যের বিভিন্ন কারণ রয়েছে। একটি ঘটনা স্বাধীনভাবে এবং বিভিন্নভাবে ঘটতে পারে। কিন্তু বিভিন্ন দিক থেকে বিচার করলে বহুকারণবাদ গ্রহণযোগ্য নয়। কারণের মতো কার্যকে বিশিষ্ট ঘটনা হিসেবে গ্রহণ করলে বহুকারণবাদ গ্রহণ করা যায় না। কারণের সার্বিকীকরণ করলে বহুকারণবাদমিথ্যা প্রতিপন্ন হয়। বহুকারণবাদ অনুযায়ী সার্বিকভাবে কার্যকে গ্রহণ করে বিভিন্ন কারণের ফল হিসেবে দেখানো হয়। কার্যের মতো কারণগুলোকে সার্বিকভাবে গ্রহণ করলে বহুকারণ একটি কারণে পরিণত হয়। এছাড়া কারণের সংজ্ঞা অনুযায়ী কারণ হলো কার্যের। অপরিবর্তনীয়, শর্তহীন ও অব্যবহিত পূর্ববর্তী ঘটনা। এই সংজ্ঞা অনুযায়ী প্রতিটি কার্যের কারণ নির্দিষ্ট। তাই কারণের সংজ্ঞা অনুযায়ীও বহুকারণবাদ গ্রহণযোগ্য মতবাদ নয়। পরিশেষে বলা যায়, উদ্দীপকের মাধ্যমে বহুকারণবাদ নির্দেশিত হয়েছে। আর বৈজ্ঞানিক দৃষ্টিকোণ থেকে বিশ্লেষণ করলে বহুকারণবাদ গ্রহণযোগ্য মতবাদ নয়।"
        }
      ]
    },
    {
      "number": "11",
      "uddipok": "সকল মানুষ হয় জীব। কোনো বানর নয় মানুষ। অতএব, কোনো বানর নয় জীব।",
      "tag": "JB 25",
      "sub_questions": [
        {
          "label": "ক",
          "question": "সহানুমান কী?",
          "explanation": "যে মাধ্যম অবরোহ-অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে।"
        },
        {
          "label": "খ",
          "question": "সহানুমানে মধ্যপদজনিত অনুপপত্তি ঘটে কেন?",
          "explanation": "সহানুমানের আশ্রয়বাক্য' দু'টির মধ্যে মধ্যপদকে অন্তত একবার ব্যাপ্য হতে হবে'- এই নিয়মটি লঙ্ঘন করলে মধ্যপদজনিত অনুপপত্তি ঘটে। সহানুমানে দুটি আশ্রয়বাক্যেই মধ্যপদ থাকে। এ দুটি আশ্রয়বাক্যের মধ্যে কমপক্ষে একটিতে মধ্যপদ ব্যাপ্য হওয়া আবশ্যক। এই নিয়ম লঙ্ঘন করলে সহানুমানের যে অনুপপত্তি ঘটে তাকে অব্যাপ্য মধ্যপদজনিত অনুপপত্তি বলে-। যেমন- সকল রাশিয়ান হয় বিপ্লবী। এনারকিস্টগণ হয় বিপ্লবী। অতএব, এনারকিস্টগণ হয় রাশিয়ান। এখানে মধ্যপদ 'বিপ্লবী' উভয় আশ্রয়বাক্যেই অব্যাপ্য। তাই এ অনুমানে মধ্যপদজনিত অনুপপত্তি ঘটেছে।"
        },
        {
          "label": "গ",
          "question": "উদ্দীপকের যুক্তিটিতে 'মানুষ' পদটি কোন প্রকৃতির? সহানুমানে তার ভূমিকা ব্যাখ্যা করো।",
          "explanation": "উদ্দীপকের যুক্তিটিতে 'মানুষ' পদটি সহানুমানের মধ্যপদকে নির্দেশ করে। একটি সহানুমানে তিনটি পদ থাকে যার মধ্যে একটি হলো মধ্যপদ। সহানুমানের যে পদটি উভয় আশ্রয়বাক্যে থাকে কিন্তু সিদ্ধান্তে থাকে না তাকে মধ্যপদ বলে। উদ্দীপকে বর্ণিত 'মানুষ' পদটি.প্রথম আশ্রয়বাক্য এবং দ্বিতীয় আশ্রয়বাক্যে থাকলেও সিদ্ধান্তে নেই। এই সহানুমানের বৈশিষ্ট্যের ভিত্তিতে 'মানুষ' পদটিকে বলে মধ্যপদ। একটি সহানুমানে মধ্যপদ প্রধান আশ্রয়বাক্যে প্রধান পদের সাথে ব্যবহৃত হয়। আর অপ্রধান আশ্রয়বাক্যে মধ্যপদ অপ্রধান পদের সাথে ব্যবহৃত হয়। এভাবে প্রধান ও অপ্রধান পদের সাথে ব্যবহৃত হয়ে মধ্যপদ প্রধান ও অপ্রধান পদের মধ্যে একটি অনিবার্য সম্পর্ক তৈরি করে। আর ওই অনিবার্য সম্পর্কের ভিত্তিতে সহানুমানে সিদ্ধান্ত অনুমিত হয়। তাই সহানুমানের সিদ্ধান্তে মধ্যপদ অবস্থান না করলেও মধ্যপদ সহানুমানের সিদ্ধান্ত প্রতিষ্ঠায় ভূমিকা পালন করে।"
        },
        {
          "label": "ঘ",
          "question": "উদ্দীপকে নির্দেশিত যুক্তিটির বৈধতা বিচার করো।",
          "explanation": "উদ্দীপকে নির্দেশিত যুক্তিটি হলো অবৈধ। কেননা, যুক্তিটিতে অবৈধ প্রধান পদ জনিত অনুপপত্তি ঘটেছে! উদ্দীপকে প্রদত্ত যুক্তিটি হলো- সকল মানুষ হয় জীব-'A' কোনো বানর নয় মানুষ-'E' অতএব, কোনো বানর নয় জীব-'E' উপরিউক্ত যুক্তিটি সহানুমানের নিয়ম অনুযায়ী অবৈধ। কেননা, যুক্তিটিতে সহানুমানের নিয়ম লঙ্ঘন করা হয়েছে। আমরা জানি, ব্যাপ্যতার নিয়ম অনুযায়ী 'A' যুক্তিবাক্যের উদ্দেশ্য পদ ব্যাপ্য কিন্তু বিধেয় পদ অব্যাপ্য। আর অবরোহ অনুমানের যুক্তিতে আশ্রয়বাক্যের কোনো অব্যাপ্য পদ সিদ্ধান্তে গিয়ে ব্যাপ্য হতে পারবে না। কিন্তু আলোচ্য যুক্তিটিতে প্রধান আশ্রয়বাক্যের অব্যাপ্য বিধেয় পদ (জীব) সিদ্ধান্তে ‘E' যুক্তিবাক্যের বিধেয় হিসেবে ব্যবহৃত হয়েছে এবং ব্যাপ্য হয়েছে। তাই এখানে সহানুমানের নিয়ম লঙ্ঘন করা হয়েছে। আলোচনা শেষে তাই বলা যায়, উদ্দীপকে নির্দেশিত যুক্তিটিতে অবৈধ 'প্রধান পদ জনিত অনুপপত্তি ঘটায় যুক্তিটি বৈধ নয়।"
        }
      ]
    }
  ]
}