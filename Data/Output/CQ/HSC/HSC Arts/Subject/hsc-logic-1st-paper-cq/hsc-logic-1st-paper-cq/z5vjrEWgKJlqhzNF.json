{
  "title": "ঢাকা বোর্ড ২০২১",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দুই বন্ধুর কথোপকথন: প্রথম বন্ধু: মানবজাতিকে বর্ণ বৈষম্য থেকে কীভাবে মুক্তি দেওয়া যায় তার জন্য মার্টিন লুথার কিং মনে মনে গভীর চিন্তায় মগ্ন থাকতেন। দ্বিতীয় বন্ধু: অবশ্য পরবর্তীতে তিনি ওয়াশিংটনে এক ভাষণে তার মনের ভাবনাকে স্পষ্ট ভাষায় ব্যক্ত করেন।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "গুণ অনুসারে যুক্তিবাক্য দুই প্রকার। যথা- সদর্থক যুক্তিবাক্য ও নর্থক যুক্তিবাক্য।"
        },
        {
          "label": "খ",
          "question": "",
          "explanation": "সংযোজক বলতে একটি যুক্তিবাক্যের উদ্দেশ্য ও বিধেয় পদের মধ্যকার সংযোগ স্থাপনকারী শব্দকে বুঝায়। যুক্তিবিদ হ্যামিলটন, ম্যানসেল, ফাউলার প্রমুখ যুক্তিবিদগণ বলেন যে, সংযোজক সব সময়ই বর্তমান কালসূচক চিহ্ন হবে। যেমন— হয়, হই, হও, হন ইত্যাদি। কারণ সংযোজকের কাজ হচ্ছে দুটি পদের মধ্যে সম্পর্ক স্থাপন করা। অর্থাৎ পদ দুটির মধ্যে বর্তমানে কী সম্পর্ক আছে তা প্রকাশ করা। কালের পরিবর্তনের সাথে এর কোনো যোগাযোগ নেই। তাই সংযোজক সব সময় বৰ্তমান কালসূচক হবে।"
        },
        {
          "label": "গ",
          "question": "",
          "explanation": "উদ্দীপকের প্রথম বন্ধুর মনে মনে চিন্তা যুক্তিবিদ্যার অবধারণের দিকটির ইঙ্গিত প্রদান করে। কেননা অবধারণ একটি মানসিক বিষয়।নিচে তা ব্যাখ্যা করা হলো- অবধারণ বলতে বুঝায় দুটি ধারণার মধ্যে স্বীকৃতি বা অস্বীকৃতিজ্ঞাপক মানসিক অবস্থা। যখন দুটি বিষয়ের মধ্যে কোনো একটি ধারণা সম্পর্কে অন্য একটি ধারণা মনে মনে স্বীকার বা অস্বীকার করা হয় তখন তাকে অবধারণ বলে। যেমন: মিষ্টি হয় সুস্বাদু— এখানে মিষ্টির ধারণার সাথে সুস্বাদুর ধারণাকে মনে মনে স্বীকার করা হয়। আবার, পানি নয় অপ্রয়োজনীয় এখানে পানির ধারণার সাথে অপ্রয়োজনীয় ধারণাকে মনে মনে অস্বীকার করা হয়। এভাবে কোনো একটি ধারণাকে অন্য একটি ধারণার সাথে মনে মনে স্বীকার বা অস্বীকার করাই হলো অবধারণ।তেমনি উদ্দীপকে প্রথম বন্ধুর মনে মনে চিন্তার বিষয়টি উপস্থাপন করা হয়েছে। আর দুটি ধারণার মধ্যে স্বীকৃতি বা অস্বীকৃতিজ্ঞাপক কোনো সম্পর্কের মনে মনে চিন্তা যেহেতু অবধারণ, তাই বলা যায়, প্রথম বন্ধুর মনে মনে চিন্তা যুক্তিবিদ্যার অবধারণের দিকটির প্রতি ইঙ্গিত প্রদান করেছে।"
        },
        {
          "label": "ঘ",
          "question": "",
          "explanation": "প্রথম বন্ধুর বক্তব্যে যেহেতু মনে মনে চিন্তার বিষয়টি আছে, তাই এটি অবধারণকে নির্দেশ করেছে। আর দ্বিতীয় বন্ধুর বক্তব্যে যেহেতু ভাষায় ব্যক্ত করার বিষয়টি আছে, তাই এটি যুক্তিবাক্যকে নির্দেশ করেছে। অবধারণ ও যুক্তিবাক্যের মধ্যে বিভিন্ন পার্থক্য রয়েছে।নিচে দুই বন্ধুর বক্তব্যের তুলনামূলক পার্থক্য বিশ্লেষণ করা হলো- অবধারণ হলো একটি মানসিক অবস্থা যেখানে দুটি ধারণার মধ্যে স্বীকৃতি বা অস্বীকৃতিজ্ঞাপক কোনো বিষয় মনে মনে চিন্তা করা হয়। উদ্দীপকে প্রথম বন্ধুর বক্তব্যে 'মনে মনে চিন্তা' এ বিষয়টির মাধ্যমে অবধারণ নির্দেশিত হয়েছে। অবধারণ গঠিত হয় দুটি ধারণার সমন্বয়ে। অপরপক্ষে, দুটি পদের মধ্যে স্বীকৃতি বা অস্বীকৃতিজ্ঞাপক সম্পর্কের প্রকাশিত রূপ হলো যুক্তিবাক্য। উদ্দীপকে দ্বিতীয় বন্ধুর বক্তব্যে যেহেতু ভাষায় প্রকাশের বিষয়টি আছে, তাই তার বক্তব্যের দ্বারা যুক্তিবাক্যের বিষয়টি নির্দেশিত হয়েছে। অপরদিকে, যুক্তিবাক্যের মূল উপাদান হলো পদ। আর যুক্তির উপাদান হলো যুক্তিবাক্য। যার সুনির্দিষ্ট রূপ আছে। এটি সর্বদা উদ্দেশ্য-সংযোজক-বিধেয় আকারে প্রকাশিত হয়। যুক্তিবাক্যের তুলনায় অবধারণের পরিধি ব্যাপক। তবে সব অবধারণ প্রকাশিত হয়ে যুক্তিবাক্য হয় না। তাই অবধারণের তুলনায় যুক্তিবাক্যের পরিধি কম।  তাই উপরিউক্ত আলোচনা থেকে বলা যায়, ১ম বন্ধুর বক্তব্যে অবধারণ ও ২য় বন্ধুর বক্তব্যে যুক্তিবাক্য প্রকাশিত হয়েছে।"
        }
      ]
    },
    {
      "number": "2",
      "uddipok": "",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "এক বা একাধিক অক্ষর বা অক্ষরের সমষ্টি যখন কোনো একটি অর্থ প্রকাশ করে তখন তাকে শব্দ বলে।"
        },
        {
          "label": "খ",
          "question": "",
          "explanation": "সকল শব্দের মাত্র একটি অংশ পদ হিসেবে ব্যবহৃত হতে পারে। তাই সকল পদ শব্দ হলেও সকল শব্দ পদ নয়। অর্থপূর্ণ বর্ণ বা বর্ণ সমষ্টিকে শব্দ বলে। যেসব শব্দ কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় সেসব শব্দকে পদ বলে। আমরা পারস্পরিক যোগাযোগ রক্ষার জন্য বিভিন্ন শব্দ ব্যবহার করি। কিন্তু সকল শব্দ যুক্তিবাক্যের উদ্দেশ্য বা বিধেয় হিসেবে ব্যবহৃত হয় না। অসংখ্য শব্দের মধ্য থেকে কেবল একটি অংশই কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে। আর পদ যেহেতু শব্দ দ্বারা গঠিত হয়, তাই সকল পদ শব্দ কিন্তু সকল শব্দ পদ নয়।"
        },
        {
          "label": "গ",
          "question": "",
          "explanation": "চিত্র-১ এ পদের ব্যক্ত্যর্থের বিষয়টি প্রকাশিত হয়েছে।নিচে তা ব্যাখ্যা করা হলো-  আমরা জানি, একটি পদের সংখ্যা বা পরিমাণগত দিক হলো ব্যক্ত্যর্থ। অর্থাৎ একটি পদ একই অর্থে যে বস্তু বা বস্তুসমূহের ওপর প্রযোজ্য হয় তাকে ঐ পদের ব্যক্ত্যর্থ বলে। যেমন: পশু পদটি অতীত, বর্তমান ও ভবিষ্যতকালের সকল পশুর ওপর প্রযোজ্য। তাই পশু পদটির ব্যক্ত্যর্থ হলো সকল পশু।  উদ্দীপকে দেখা যায়, চিত্র-১ এ ক + খ + গ এবং পরবর্তীতে ক + খ + গ = সংখ্যা দেখানো হয়েছে। আর পদের সংখ্যা বা পরিমাণের দিক যেহেতু ব্যক্ত্যর্থ, তাই বলা যায়  চিত্র-১ দ্বারা ব্যক্ত্যর্থের প্রতিফলন ঘটেছে।"
        },
        {
          "label": "ঘ",
          "question": "",
          "explanation": "চিত্র-১ দ্বারা ব্যক্ত্যর্থ এবং চিত্র-২ দ্বারা জাত্যর্থের দিকটি  প্রতিফলিত হয়েছে। পদের ব্যক্ত্যর্থ ও জাত্যর্থের মধ্যে বিপরীতমুখী সম্পর্ক বিদ্যমান।নিচে এদের বিপরীতমুখী সম্পর্ক মূল্যায়ন করা হলো-সাধারণত প্রতিটি পদের দুটি দিক থাকে। একটি পদের সংখ্যা  এবং অন্যটি গুণের দিক। পদের সংখ্যার দিক হলো ব্যক্ত্যর্থ। তাই পদের ব্যক্ত্যর্থ হলো সংখ্যা বা বিস্তৃতির দিক। চিত্র-১ এ দেখানো হয়েছে যে, 'ক + খ + গ' এবং পরবর্তীতে ক + খ + গ = সংখ্যা। তাই চিত্র-১ পদের ব্যক্ত্যর্থকে প্রকাশ করেছে। অপরদিকে, একটি পদ যে আবশ্যিক গুণ বা গুণাবলিকে প্রকাশ করে তাকে ঐ পদের জাত্যর্থ বলে। চিত্র-২ এ চ + ছ + জ' এবং পরবর্তীতে চ + ছ + জ = গুণ দেখানো হয়েছে। তাই চিত্র-২ দ্বারা পদের জাত্যর্থ প্রকাশিত হয়েছে। সাধারণত পদের ব্যক্ত্যর্থ ও জাত্যর্থের মধ্যে বিপরীতমুখী সম্পর্ক বিদ্যমান । যখন কোনো পদের ব্যক্ত্যর্থ বাড়ে তখন পদটির জাত্যর্থ কমে এবং যখন কোনো পদের ব্যক্ত্যর্থ কমে তখন তার জাত্যর্থ বাড়ে। যেমন: তেমনই দৃষ্টান্ত চিত্র-১ ও চিত্র-২ এ লক্ষ করা যায়। উপরিউক্ত আলোচনা থেকে বলা যায় যে, পদের ব্যক্ত্যর্থ ও জাত্যর্থের মধ্যে বিপরীতক্রমে হ্রাস-বৃদ্ধির সম্পর্ক বিদ্যমান। অর্থাৎ, এদের একটির হ্রাস বা বৃদ্ধিতে। অন্যটির বৃদ্ধি বা হ্রাস ঘটে।"
        }
      ]
    },
    {
      "number": "3",
      "uddipok": "",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "কোনো জ্ঞাত বা জানা বিষয়ের ওপর ভিত্তি করে অজ্ঞাত বা অজানা বিষয় সম্পর্কে সিদ্ধান্ত গ্রহণের মানসিক প্রক্রিয়াই হলো অনুমান।"
        },
        {
          "label": "খ",
          "question": "",
          "explanation": "অমাধ্যম অনুমানের সিদ্ধান্তে নতুনত্ব না থাকার কারণে অমাধ্যম অনুমানকে অনেক যুক্তিবিদ প্রকৃত অনুমান নয় বলে মন্তব্য করেন । যে অবরোহ অনুমানে একটি আশ্রয়বাক্য থেকে সিদ্ধান্ত অনুমিত হয় তাকে অমাধ্যম অনুমান বলে। অমাধ্যম অনুমানের সিদ্ধান্তটি আশ্রয়বাক্যেরই পরিবর্তিত একটি রূপ। এ কারণে অমাধ্যম অনুমানের সিদ্ধান্তে কোনো নতুনত্ব থাকে না। এসব দিক বিবেচনা করে বলা যায় অমাধ্যম অনুমান প্রকৃত অনুমান নয়।"
        },
        {
          "label": "গ",
          "question": "",
          "explanation": "উদ্দীপকের B অংশটি আরোহ অনুমানকে নির্দেশ করে।নিচে আরোহ অনুমানের বৈশিষ্ট্য ব্যাখ্যা করা হলো- আমরা জানি, আরোহ অনুমানে বিশেষ থেকে সার্বিকে গমন করা হয়। প্রচলিত যুক্তিবিদ্যায় অনুমান প্রধানত দুই প্রকার, যার একটি হলো আরোহ অনুমান। যে অনুমানে বিশেষ দৃষ্টান্তের পর্যবেক্ষণ থেকে একটি সার্বিক সংশ্লেষক যুক্তিবাক্য প্রতিষ্ঠা করা হয় তাকে আরোহ অনুমান বলে। আরোহ অনুমানে বিশেষ থেকে সার্বিকে যাওয়া যায় বলে এ অনুমানের সিদ্ধান্ত সব সময় আশ্রয়বাক্য থেকে বেশি ব্যাপক হয়। যেমন: সক্রেটিস, প্লেটো, এরিস্টটলসহ কয়েকজন বিশেষ দার্শনিকের জ্ঞান সম্পর্কে জেনে যখন 'সকল দার্শনিক হন জ্ঞানী'- এই সিদ্ধান্ত প্রতিষ্ঠা করা হয় তখন সেটি হয় আরোহ অনুমান। তেমনি উদ্দীপকের B অংশে দেখানো হয়েছে যে, বিশেষ সার্বিক। অর্থাৎ, B অংশে বিশেষ থেকে সার্বিকে গমন দেখানো হয়েছে। তাই B অংশ হলো আরোহ অনুমান। এ অনুমানে অভিজ্ঞতার মাধ্যমে দৃষ্টান্ত সংগ্রহ করা হয়। যেখানে আরোহমূলক লক্ষের মাধ্যমে বিশেষ থেকে সার্বিকে যাওয়া হয়। এ কারণে আরোহ অনুমানের প্রকৃতি ঊর্ধ্বগামী হয়। আরোহ অনুমানের লক্ষ্য থাকে আকারগত ও বস্তুগত উভয় প্রকার সত্যতা প্রতিষ্ঠা করা।তাই বলা যায়,উদ্দীপকের B অংশটি আরোহ  অনুমানকে ইঙ্গিত করে।"
        },
        {
          "label": "ঘ",
          "question": "",
          "explanation": "উদ্দীপকের 'A' দ্বারা অবরোহ অনুমান এবং 'B' দ্বারা আরোহ অনুমানের ইঙ্গিত পাওয়া যায়। অবরোহ ও আরোহ অনুমান বিভিন্ন দিক থেকে পৃথক।নিচে আরোহ অনুমান ও অবরোহ অনুমানের মধ্যে বৈসাদৃশ্য মূল্যায়ণ করা হলো-উদ্দীপকের A অংশে সার্বিক থেকে বিশেষে গমন দেখানো হয়েছে। আর অবরোহ অনুমানে সার্বিক থেকে বিশেষে গমন করা হয়। যে অনুমানে এক বা একাধিক আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অবরোহ অনুমান বলে। এ অনুমানের সিদ্ধান্ত আশ্রয়বাক্যের চেয়ে কম বা সমব্যাপক হতে পারে কিন্তু আশ্রয়বাক্য থেকে বেশি ব্যাপক হয় না। অপরপক্ষে, উদ্দীপকের B অংশে বিশেষ থেকে সার্বিকে গমন দেখানো হয়েছে। আরোহ অনুমানে বিশেষ থেকে সার্বিকে গমন করা হয়। তাই 'B' দ্বারা আরোহ অনুমান নির্দেশিত হয়েছে। যে অনুমানে বিশেষ বিশেষ দৃষ্টান্তের পর্যবেক্ষণ থেকে সার্বিক সিদ্ধান্ত প্রতিষ্ঠা করা হয় তাকে আরোহ অনুমান বলে । আরোহ অনুমানের সিদ্ধান্ত সব সময় আশ্রয়বাক্য থেকে বেশি ব্যাপক হয়ে থাকে। উদ্দীপকের 'A' অংশে নির্দেশিত অবরোহ অনুমানের সিদ্ধান্ত বিশেষ বাক্য হতে পারে। পাশাপাশি এ অনুমানের সিদ্ধান্ত বৈধ বা অবৈধ হয়। আর অবরোহ অনুমানের মূল লক্ষ্য থাকে আকারগত সত্যতা অর্জন। অন্যদিকে, উদ্দীপকের 'B' দ্বারা নির্দেশিত আরোহ অনুমানের সিদ্ধান্ত সব সময় সার্বিক বাক্য হয়। এ অনুমানের সিদ্ধান্ত নিশ্চিত বা সম্ভাব্য হয়। আর আরোহ অনুমানের লক্ষ্য থাকে আকারগত ও বস্তুগত উভয় সত্যতা প্রতিষ্ঠা করা। পরিশেষে বলা যায়, অবরোহ ও আরোহ অনুমানের মধ্যে বিভিন্ন পার্থক্য রয়েছে। তবে অনুমান সংক্রান্ত আলোচনায় উভয় প্রকার অনুমান গুরুত্বপূর্ণ।"
        }
      ]
    },
    {
      "number": "4",
      "uddipok": "দৃশ্যকল্প-১: ভূমিকম্প প্রকৃতির নিজস্ব রীতিতে ঘটে । দৃশ্যকল্প-২: মশার কামড় ম্যালেরিয়া রোগের কারণ।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "'কূটাভাস' শব্দটির অর্থ হলো আপত অসঙ্গত মতবাদ ।"
        },
        {
          "label": "খ",
          "question": "",
          "explanation": "যখন অনেকগুলো কারণ একত্রে মিলিত হয়ে একটি কার্য সংঘটিত করে এবং কারণগুলো যখন পৃথক পৃথকভাবে প্রকাশিত না হয়ে একসাথে প্রকাশিত হয় তখন সেই মিশ্র কার্যটিকে কার্য সংমিশ্রণ বলে। যেমন: ৫০ ওয়াটের ৫টি বাহু মিলে যখন আলো দেয় তখন মিলিতভাবে ২৫০ ওয়াটের আলো হয়। এটিই কার্য সংমিশ্রণ। কার্য সংমিশ্রণ যেমন সমজাতীয় হতে পারে, তেমনি ভিন্ন জাতীয়ও হতে পারে। তবে উভয় ক্ষেত্রে কারণগুলো মিলিতভাবে একটি জটিল কার্য উৎপন্ন করে।"
        },
        {
          "label": "গ",
          "question": "",
          "explanation": "দৃশ্যকল্প-১ আরোহ অনুমানের আকারগত ভিত্তির অংশ প্রকৃতির নিয়মানুবর্তিতা নীতিকে নির্দেশ করে। কেননা দৃশ্যকল্প-১ এ প্রকৃতির নিজস্ব রীতির উল্লেখ করা হয়েছে।নিচে তা ব্যাখ্যা করা হলো- আরোহ অনুমানের আকারগত ভিত্তির দুটি দিক আছে। যথা— প্রকৃতির নিয়মানুবর্তিতা নীতি ও কার্যকারণ নিয়ম। প্রকৃতির নিয়মানুবর্তিতা নীতি আরোহের আকারগত ভিত্তি প্রতিষ্ঠায় কাজ করে। এটি আরোহের একটি মৌলিক নীতি। এই নীতির মূল কথা হলো- প্রকৃতির সর্বত্র একই অবস্থা বিরাজমান। প্রকৃতিতে বিশৃঙ্খলা বা খামখেয়ালির কোনো স্থান নেই। আজ যদি পানি তৃষ্ণা নিবারণ করে তবে আগামীকালও পানি তৃষ্ণা নিবারণ করবে। আর প্রকৃতির মাঝে ভিন্নতা পরিলক্ষিত হলে সেটিও একটি উচ্চতর নিয়মের অধীন। প্রকৃতির সবকিছুই নিয়ম দ্বারা পরিচালিত। দৃশ্যকল্প-১ এ ভূমিকম্প প্রকৃতির নিজস্ব রীতিতে ঘটে বলে উল্লেখ করা হয়েছে। অর্থাৎ, এখানে প্রকৃতির নিজস্ব নিয়মকে দেখানো হয়েছে। তাই বলা যায়, দৃশ্যকল্প-১ এ আরোহ অনুমানের আকারগত ভিত্তির প্রকৃতির নিয়মানুবর্তিতা নীতি নির্দেশিত হয়েছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এর মাধ্যমে আরোহের আকারগত ভিত্তির অংশ কার্যকারণ নিয়ম প্রতিফলিত হয়েছে। কেননা এখানে একটি কার্য এবং তার কারণকে উল্লেখ করা হয়েছে।নিচে এর গুনগত বৈশিষ্ট্য মূল্যায়ন করা হলো- আরোহের ক্ষেত্রে আকার গঠনে কার্যকারণ নিয়ম গুরুত্বপূর্ণ ভূমিকা পালন করে। এই নিয়মানুযায়ী জগতের প্রতিটি ঘটনারই কারণ আছে এবং প্রতিক্ষেত্রে একই কারণ একই কার্য উৎপন্ন করে। তাই এই নিয়ম অনুযায়ী কারণ ও কার্য আবশ্যিকভাবে যুক্ত। দৃশ্যকল্প-২ এ  মশার কামড়কে ম্যালেরিয়া রোগের কারণ হিসেবে উল্লেখ করা হয়েছে। অর্থাৎ, এখানে কারণ এবং কার্যের উল্লেখ করা হয়েছে। তাই দৃশ্যকল্প-২ এর মাধ্যমে কার্যকারণ তত্ত্ব নির্দেশিত হয়েছে। বস্তুত কারণ কার্যের আগে ঘটে। এটি কার্যের অব্যবহিত পূর্ববর্তী ঘটনা। অর্থাৎ, কারণ কার্যের পূর্বে অবস্থান করে এবং এটি কার্যের শর্তহীন পূর্ববর্তী ঘটনা।প্রতিক্ষেত্রে একই কারণ একই কার্য উৎপন্ন করে। প্রতিটি ঘটনাই কার্যকারণ শৃঙ্খলে যুক্ত। আর পরিমাণের দিক থেকে কারণ ও কার্য পরস্পর সমান। অর্থাৎ, কারণের মধ্যে যে পরিমাণ বস্তু ও শক্তি থাকবে কার্যের মধ্যেও সে পরিমাণ বস্তু ও শক্তি থাকবে। তাই বলা যায় যে, দৃশ্যকল্প-২ এ কার্যকারণ নিয়ম প্রতিফলিত হয়েছে যা কোনো ঘটনার প্রকৃত ব্যাখ্যা করে।"
        }
      ]
    },
    {
      "number": "5",
      "uddipok": "",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "আবর্তন দুই প্রকার। যথা- সরল আবর্তন এবং অসরল আবর্তন।"
        },
        {
          "label": "খ",
          "question": "",
          "explanation": "আবর্তনের ক্ষেত্রে চারটি নিয়ম আবশ্যিকভাবে অনুসরণ করতে হয় এর মধ্যে দুটি নিয়ম হলো-  (১) আশ্রয়বাক্যের উদ্দেশ্য পদ সিদ্ধান্তে বিধেয় পদ হবে । (২) আশ্রয়বাক্যের বিধেয় পদ সিদ্ধান্তের উদ্দেশ্য পদ হবে।"
        },
        {
          "label": "গ",
          "question": "",
          "explanation": "উদ্দীপকের ২য় অংশে E যুক্তিবাক্যের আবর্তন দেখানো হয়েছে। আবর্তনের নিয়মানুযায়ী E যুক্তিবাক্যের আবর্তন করলে E যুক্তিবাক্যই পাওয়া যায়।নিচে এর কারণ ব্যাখ্যা করা হলো- আবর্তনে গুণের পরিবর্তন না করে উদ্দেশ্য ও বিধেয়ের স্থান পরিবর্তনের মাধ্যমে সিদ্ধান্ত প্রতিষ্ঠা করা হয়। আবর্তনের ক্ষেত্রে চারটি নিয়ম আবশ্যিকভাবে পালন করতে হয়। আবর্তনের এসব নিয়ম অনুসারে E যুক্তিবাক্যের আবর্তিত E যুক্তিবাক্য হয়। উদ্দীপকের ২য় অংশে আশ্রয়বাক্য হিসেবে E এবং সিদ্ধান্ত হিসেবেও E দেখানো হয়েছে। তাই উদ্দীপকের ২য় অংশের মাধ্যমে 'E' যুক্তিবাক্যের আবর্তন নির্দেশিত হয়েছে। E যুক্তিবাক্য সার্বিক নঞর্থক যুক্তিবাক্য । তাই আবর্তিত যুক্তিবাক্যও নঞর্থক যুক্তিবাক্য হবে। আবার, E যুক্তিবাক্যের আবর্তিত সার্বিক যুক্তিবাক্য করলে আবর্তনের কোনো নিয়ম লঙ্ঘন করা হয় না। যেমন- E– কোনো পাখি নয় চতুষ্পদ (আশ্রয়বাক্য) - 'E' — কোনো চতুষ্পদ প্রাণী নয় পাখি উপর্যুক্ত, উদাহরণটিতে দেখা যাচ্ছে যে, আশ্রয়বাক্য 'E' এবং সিদ্ধান্তও 'E' বাক্য। এছাড়া এখানে আবর্তনের কোনো নিয়ম লঙ্ঘন করা হয়নি। তাই বলা যায়,  'E' যুক্তিবাক্যকে আবর্তন করলে সিদ্ধান্ত 'E' যুক্তিবাক্যই হবে ।"
        },
        {
          "label": "ঘ",
          "question": "",
          "explanation": "উদ্দীপকের ৪র্থ অংশ O যুক্তিবাক্যের আবর্তনকে নির্দেশ করে এবং আবর্তনের নিয়মানুযায়ী O যুক্তিবাক্যের আবর্তন করলে যুক্তিটি অবৈধ হয়।মূল্যায়ন করা হলো- উদ্দীপকের ৪র্থ অংশে 'O' যুক্তিবাক্যকে আশ্রয়বাক্য হিসেবে দেখানো হয়েছে। আর সিদ্ধান্ত হিসেবে কোনো যুক্তিবাক্য উপস্থাপন করা হয়নি। যেহেতু আবর্তনের নিয়মানুযায়ী 'O' যুক্তিবাক্যের আবর্তিত হিসেবে কোনো যুক্তিবাক্য পাওয়া যায় না। সেহেতু উদ্দীপকের ৪র্থ অংশ 'O' যুক্তিবাক্যের আবর্তনকেই নির্দেশ করছে। 'O' যুক্তিবাক্য হলো বিশেষ নঞর্থক যুক্তিবাক্য। তাই আবর্তিত যুক্তিবাক্য নঞর্থক যুক্তিবাক্য হবে। অর্থাৎ 'E' বা 'O' যুক্তিবাক্য হবে। কিন্তু 'O' যুক্তিবাক্যের আবর্তিত 'E' যুক্তিবাক্য হতে পারে না। কারণ পরিমাণের দিক থেকে এটি সার্বিক। আবার, 'O' যুক্তিবাক্যের আবর্তিত 'O' যুক্তিবাক্য করতে গেলে আবর্তনের নিয়ম লঙ্ঘন করা হয়। কেননা 'O' যুক্তিবাক্যের উদ্দেশ্য পদ বিধেয় হিসেবে ব্যবহৃত হয় এবং ব্যাপ্য হয় যা আবর্তনের নিয়ম বিরোধী। তাই আবর্তনের নিয়মানুযায়ী 'O' যুক্তিবাক্যের আবর্তন করা যায় না। উপরের আলোচনার প্রেক্ষিতে বলা যায়, উল্লেখিত কারণসমূহের জন্য উদ্দীপকের ৪র্থ অংশটি অবৈধ।"
        }
      ]
    },
    {
      "number": "6",
      "uddipok": "করোনা পরিস্থিতি নিয়ে দুই বন্ধুর কথোপকথন: প্রথম বন্ধু: মাস্ক পরিধান করা, ঘন ঘন হাত ধোয়া, এই সত্য আজ আদর্শে পরিণত হয়েছে । তাই এই আদর্শকে সামনে রেখে আমরা সুনিশ্চিত,নির্ভুল ও সুশৃঙ্খল জ্ঞানলাভ করতে পারি। দ্বিতীয় বন্ধু: হ্যাঁ, তবে করোনা থেকে বাঁচতে হলে ভ্যাকসিন কীভাবে কাজ করবে, কোন নিয়মে প্রয়োগ হবে সেটা জানাও অত্যন্ত গুরুত্বপূর্ণ।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "'Logos' শব্দের অর্থ চিন্তা, ভাষা বা শব্দ ।"
        },
        {
          "label": "খ",
          "question": "",
          "explanation": "যুক্তিবিদগন যুক্তিবিদ্যাকে চিন্তার বিজ্ঞান বলে অভিহিত করেছেন। আর এদিক থেকে 'চিন্তাই হলো যুক্তিবিদ্যার প্রধান আলোচ্য বিষয়। গ্রিক যুক্তিবিদ এরিস্টটলের মতে, যুক্তিবিদ্যা হলো চিন্তার বিজ্ঞান । চিন্তার আকার ও উপাত্ত নিয়ে আলোচনা করা যুক্তিবিদ্যার কাজ। চিন্তা পদ্ধতি সঠিক না হলে যথার্থ জ্ঞান আহরণ করা সম্ভব নয় । তাই এই দৃষ্টিকোণ থেকে বলা যায়, ‘চিন্তাই যুক্তিবিদ্যার প্রধান আলোচ্য বিষয়'।"
        },
        {
          "label": "গ",
          "question": "",
          "explanation": "উদ্দীপকে প্রথম বন্ধুর বক্তব্যে যুক্তিবিদ্যার আদর্শগত দিকটি ফুটে উঠেছে।নিচে তা ব্যাখ্যা করা হলো- মূল্যবিদ্যার একটি শাখা হিসেবে যুক্তিবিদ্যা আদর্শনিষ্ঠ বিজ্ঞান। একটি নির্দিষ্ট আদর্শের ভিত্তিতে যে বিজ্ঞান তার নিজস্ব বিষয়বস্তুর মূল্যায়ন করে তাকে আদর্শনিষ্ঠ বিজ্ঞান বলে। যুক্তিবিদ্যার আদর্শ হলো সত্যের আদর্শ। সত্যের আদর্শ অনুযায়ী যুক্তিবিদ্যা বৈধ যুক্তির নিয়মাবলি আবিষ্কার করে এবং এই নিয়মাবলির আলোকে সেগুলোর মূল্য নিরূপণ করে । কোন কোন বিষয় অনুসরণ করলে ভুল বা মিথ্যাকে বর্জন করে সত্যকে অর্জন করা যায় তা নির্ধারণ করাই যুক্তিবিদ্যার কাজ। উদ্দীপকে প্রথম বন্ধু তার বক্তব্যে সত্য আদর্শ এবং এই আদর্শকে সামনে রেখে সুনিশ্চিত, নির্ভুল ও সুশৃঙ্খল জ্ঞান লাভের কথা উল্লেখ করেছে। তাই প্রথম বন্ধুর বক্তব্যের মাধ্যমে যুক্তিবিদ্যার আদর্শ বা মানদণ্ডের দিকটি ফুটে উঠেছে। প্রকৃতপক্ষে যুক্তিবিদ্যা সত্যের আদর্শের ভিত্তিতে বিষয়বস্তুর মূল্যায়ন করে। তাই যুক্তিবিদ্যা আদর্শনিষ্ঠ বিজ্ঞান ।"
        },
        {
          "label": "ঘ",
          "question": "",
          "explanation": "উদ্দীপকে দ্বিতীয় বন্ধুর বক্তব্যে যুক্তিবিদ্যার কলা ও বিজ্ঞানের দিকটি প্রকাশিত হয়েছে।পাঠ্যবইয়ের আলোকে তা বিশ্লেষণ করা হলো-যুক্তিবিদ্যাকে যুক্তিবিদগন বিজ্ঞান বলে অভিহিত করেছেন। যুক্তিবিদ হ্যামিলটন, টমসন প্রমুখ মনে করেন, যুক্তিবিদ্যা হলো একটি বিজ্ঞান। যুক্তিবিদ্যার তাত্ত্বিক দিকের ওপর গুরুত্ব দিয়ে তারা যুক্তিবিদ্যাকে খাঁটি বিজ্ঞান বলে অভিহিত করেছেন। অন্যান্য বিজ্ঞানের মতো যুক্তিবিদ্যা নিজস্ব বিষয়বস্তুকে ব্যাখ্যা করার জন্য সুশৃঙ্খল কিছু নিয়মকানুন প্রণয়ন করে। এদিক থেকে যুক্তিবিদগণ যুক্তিবিদ্যাকে বিজ্ঞান বলে অভিহিত করেছেন। আবার, কোনো কোনো যুক্তিবিদ যুক্তিবিদ্যাকে কলাবিদ্যা বলে অভিহিত করেছেন। যুক্তিবিদ আলড্রিক যুক্তিবিদ্যার ব্যাবহারিক দিকের ওপর গুরুত্ব দিয়ে যুক্তিবিদ্যাকে কলাবিদ্যা বলে অভিহিত করেছেন। তার মতে, যুক্তিবিদ্যার কাজ হলো বাস্তব চিন্তার ক্ষেত্রে যুক্তির নিয়মাবলিকে বাস্তবে প্রয়োগ করে সত্যকে অর্জন করা। তাই, যুক্তিবিদ্যা হলো কলাবিদ্যা। উদ্দীপকে দ্বিতীয় বন্ধুর বক্তব্যে করোনা ভ্যাকসিন কাজ করার নিয়মের কথাটি উল্লেখ রয়েছে। যার মাধ্যমে যুক্তিবিদ্যার বিজ্ঞানের দিকটির ইঙ্গিত পাওয়া যায়। আবার, তার বক্তব্যে ভ্যাকসিনের প্রয়োগের কথাটিরও উল্লেখ রয়েছে। যার মাধ্যমে যুক্তিবিদ্যার কলাবিদ্যা দিকটির ইঙ্গিত পাওয়া যায়। প্রকৃতপক্ষে যুক্তিবিদ্যা নিজস্ব বিষয়বস্তুকে ব্যাখ্যা করার জন্য যেহেতু সুশৃঙ্খল ও সাধারণ কিছু নিয়ম ব্যবহার করে বিধায় এটি বিজ্ঞান। আর যুক্তির নিয়মগুলোকে কীভাবে বাস্তবে প্রয়োগ করে সত্যকে অর্জন করা যায় এই শিক্ষা দেয় বিধায় যুক্তিবিদ্যা কলাবিদ্যা । তাই যুক্তিবিদ্যা কলা ও বিজ্ঞান উভয়ই।"
        }
      ]
    },
    {
      "number": "7",
      "uddipok": "",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "'Term' শব্দের অর্থ পদ।"
        },
        {
          "label": "খ",
          "question": "",
          "explanation": "অবধারণ ও যুক্তিবাক্যের মধ্যে বিভিন্ন দিক দিয়ে পার্থক্য রয়েছে। এরমধ্যে দুটি প্রধান পার্থক্য হলো—  ১. অবধারণ হলো দুটি ধারণার মধ্যে স্বীকৃতি বা অস্বীকৃতি জ্ঞাপক মানসিক অবস্থা। অন্যদিকে যুক্তিবাক্য হলো দুটি পদের মধ্যে সম্পর্কের ভাষায় প্রকাশিত রূপ। ২. অবধারণ মানসিক বিষয় বলে অংশগুলো নির্দিষ্ট করা যায় না। অন্যদিকে, যুক্তিবাক্য প্রকাশিত বিষয় বলে উদ্দেশ্য, সংযোজক ও বিধেয়- এই তিনটি অংশকেই নির্দিষ্ট করা যায়।"
        },
        {
          "label": "গ",
          "question": "",
          "explanation": "উদ্দীপকের ছক 'খ' অংশটির মাধ্যমে সহ-পদযোগ্য শব্দ নির্দেশিত হয়েছে।নিচে ব্যাখ্যা করা হলো- গ. উদ্দীপকের ছক 'খ' অংশটির মাধ্যমে সহ-পদযোগ্য শব্দ নির্দেশিত হয়েছে।নিচে ব্যাখ্যা করা হলো- পদ হওয়ার যোগ্যতা বা অযোগ্যতার ভিত্তিতে শব্দকে তিনভাগে ভাগ করা যায়, যার একটি হলো সহ-পদযোগ্য শব্দ। যেসব শব্দ স্বাধীনভাবে কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না। কিন্তু অন্য শব্দের সাহায্য নিয়ে যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে তাকে সহ-পদযোগ্য শব্দ বলে। যেমন:খানা, খানি ইত্যাদি। এরূপ শব্দ পদ নয়। এক্ষেত্রে খানা,খানি অন্য শব্দের সাথে যুক্ত হয়ে যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে। যেমন: পুস্তকখানা, টেবিলখানি ইত্যাদি। উদ্দীপকের ছক “খ” এর শব্দগুলো হলো— টি, টা। টি, টা যুক্তিবিদ্যায় সহ- পদযোগ্য শব্দ হিসেবে অভিহিত। এসব শব্দ অন্য শব্দের সাথে যুক্ত হয়ে ব্যবহৃত হতে পারে। যেমন: বাড়ি + টা = বাড়িটা, বই + টি = বইটি ইত্যাদি। এই শব্দগুলো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে। তাই বলা যায় উদ্দীপকের খ অংশের  টি, টা সহ-পদযোগ্য শব্দ।"
        },
        {
          "label": "ঘ",
          "question": "",
          "explanation": "উদ্দীপকের ছক 'ক' এর মাধ্যম পদযোগ্য শব্দ এবং ছক 'গ' এর মাধ্যমে পদ নিরপেক্ষ শব্দ নির্দেশিত হয়েছে। শব্দগত দিক থেকে পদযোগ্য শব্দ ও পদ নিরপেক্ষ শব্দের মধ্যে বিভিন্ন পার্থক্য রয়েছে।নিচে পদযোগ্য শব্দ এবং পদ নিরপেক্ষ শব্দের তুলনামূলক বিশ্লেষণ করা হলো- যে শব্দ স্বাধীনভাবে কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় তাকে পদযোগ্য শব্দ বলে।উদ্দীপকে ছক 'ক' শব্দগুলো হলো মানুষ, কলম। এসব শব্দ স্বাধীনভাবে কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে। তাই ছক 'ক' দ্বারা পদযোগ্য শব্দ নির্দেশিত হয়েছে। যেমন: কলমটি হয় সুন্দর, মানুষ হয় মরণশীল। এই বাক্য দুটিতে 'মানুষ' ও 'কলম' স্বাধীনভাবে ব্যবহৃত হয়েছে। তাই এগুলো পদযোগ্য শব্দ। পদযোগ্য শব্দ সরাসরি যুক্তিবাক্যের পদ হিসেবে ব্যবহৃত হয় বলে এই প্রকার শব্দের গুরুত্ব অপরিসীম। যে শব্দ স্বাধীনভাবে অথবা অন্য কোনো পদের সাহায্য নিয়ে যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না তাকে পদ নিরপেক্ষ শব্দ বলে।  ছক 'গ'-এ প্রদত্ত শব্দগুলো হলো বাহ!, আহা!। এসব শব্দ স্বাধীনভাবে কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না। আবার, অন্য কোনো পদের সাহায্য নিয়েও যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে না। তাই ছক 'গ' দ্বারা পদ নিরপেক্ষ শব্দ নির্দেশিত হয়েছে। পদের দিক থেকে পদ নিরপেক্ষ শব্দের কোনো মূল্য নেই।"
        }
      ]
    },
    {
      "number": "8",
      "uddipok": "উদাহরণ-১: কৃষক জমিতে সার প্রয়োগ করায় ভালো ফসল হলো। সুতরাং সার ব্যবহারই ভালো ফসল হওয়ার কারণ।  উদাহরণ-২: নৌকাডুবিতে একজন লোকের মৃত্যু হলো। পানিতে ডুবার ইতিবাচক কারণ হলো: পানির গভীরতা, স্রোতের টান আর নেতিবাচক কারণ হলো লাইফ জ্যাকেট না থাকা, সাঁতার না জানা।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "আরোহের ভিত্তি দুই প্রকার। যথা- (১) আকারগত ভিত্তি এবং (২) বস্তুগত ভিত্তি।"
        },
        {
          "label": "খ",
          "question": "",
          "explanation": "বহুকারণ সমন্বয় বলতে অনেকগুলো কারণের একত্রে সমন্বয়কে বোঝায়। কারণ হলো কার্যের পূর্ববর্তী ঘটনা। অনেক সময় কোনো জটিল কার্য উৎপাদনের জন্য কতকগুলো কারণ মিলিতভাবে কাজ করে। এভাবে কতকগুলো কারণ একত্রে মিলিতভাবে কোনো কার্য সংঘটন করলে কারণগুলোকে একত্রে বহুকারণ সমন্বয় বলা হয়। যেমন: ৫০ ওয়াটের ৫টি বাল্ব  মিলে যখন ২৫০ ওয়াটের আলো দেয় তখন সেটি হয় বহুকারণ সমন্বয়।"
        },
        {
          "label": "গ",
          "question": "",
          "explanation": "উদ্দীপকে সার ব্যবহারই ভালো ফসল হওয়ার সাক্ষাৎ পূর্ববর্তী ঘটনা' দ্বারা কারণের একটি বিশেষ বৈশিষ্ট্যকে নির্দেশ করা হয়েছে। কারণের বৈশিষ্ট্য অনুযায়ী কারণ কার্যের সাক্ষাৎ পূর্ববর্তী ঘটনা।নিচে তা ব্যাখ্যা করা হলো- আমরা জানি, জগতের প্রতিটি ঘটনাই কার্যকারণ শৃঙ্গলে যুক্ত। আর কোনো ঘটনার পূর্ববর্তী ঘটনাই হলো সংশ্লিষ্ট ঘটনার কারণ। দেখা যায় যে, একটি ঘটনার পূর্ববর্তী অনেকগুলো ঘটনা থাকে। এক্ষেত্রে কারণ নির্ধারণ করা সমস্যার ব্যাপার হয়। এজন্য কোনো ঘটনার সাক্ষাৎ বা অব্যবহিত পূর্ববর্তী ঘটনাই হলো ঐ ঘটনার কারণ। যেমন: সমুদ্রের তলদেশে ভূমিকম্প হলে সুনামি হয়। আর সুনামি হলে বাড়িঘর প্লাবিত হয়ে বহুলোকের মৃত্যু হয়। এক্ষেত্রে বহুলোকের মৃত্যুর সাক্ষাৎ পূর্ববর্তী ঘটনা হলো সুনামি। এভাবে কোনো কার্যের কারণ হলো তার সাক্ষাৎ পূর্ববর্তী ঘটনা। তেমনি উদ্দীপকের উদাহরণ-১ এ বলা হয়েছে যে, সার ব্যবহারের ফলে ভালো ফসল হলো। ভালো ফসলের কারণ হলো সার ব্যবহার। তাই কারণের দিক থেকে বলা যায়, সার ব্যবহারই ভালো ফসল হওয়ার সাক্ষাৎ পূর্ববর্তী ঘটনা।"
        },
        {
          "label": "ঘ",
          "question": "",
          "explanation": "উদ্দীপকের উদাহরণ-১ মাধ্যমে কারণ এবং উদাহরণ-২ মাধ্যমে শর্ত নির্দেশিত হয়েছে। নিচে কারণ ও শর্তের মধ্যে পার্থক্য বিশ্লেষণ করা হলো- উদাহরণ-১ এ ভালো ফসল হওয়ার কারণ হিসেবে সারের ব্যবহারকে উল্লেখ করা হয়েছে। তাই উদাহরণ-১ এর মাধ্যমে কারণ নির্দেশিত হয়েছে। কার্যকারণ নিয়ম অনুযায়ী জগতের প্রতিটি ঘটনারই কারণ আছে। আর কোনো ঘটনার পূর্ববর্তী ঘটনাই হলো সংশ্লিষ্ট ঘটনার কারণ। কোনো ঘটনার পূর্ববর্তী অনেকগুলো ঘটনা থাকলেও কেবল সাক্ষাৎ পূর্ববর্তী ঘটনাই ঐ ঘটনার কারণ। কার্যের জন্য কারণ অপরিহার্য। কারণ ও কার্য পরস্পর সাপেক্ষভাবে অবস্থান করে। একই ঘটনা কোনো ক্ষেত্রে কারণ আবার কোনো ক্ষেত্রে কার্য হতে পারে। পরিমাণগত দিক থেকে কারণ ও কার্য পরস্পর সমান থাকে। অর্থাৎ, কারণে যতখানি গুণ ও শক্তি থাকবে কার্যের মধ্যেও ততখানি গুণ ও শক্তি থাকবে। অপরপক্ষে, উদাহরণ-২ এ নৌকাডুবির ইতিবাচক কতকগুলো বিষয় এবং নেতিবাচক কতকগুলো বিষয় উপস্থাপন করা হয়েছে। অর্থাৎ, এখানে সমর্থক ও নঞর্থক কতকগুলো বিষয় দেখানো হয়েছে। তাই উদাহরণ— ২ মাধ্যমে শর্তের বিষয়টি নির্দেশিত হয়েছে। কেননা কোনো কার্য সংঘটনের জন্য পূর্ববর্তী ঘটনাসমূহের প্রত্যেকটি এক একটি শর্ত । শর্ত যেমন সমর্থক হতে পারে তেমনি শর্ত নঞর্থকও হতে পারে। শর্তের প্রকারভেদ আছে। তবে সকল প্রকার শর্তের সমষ্টিই হলো কারণ। তাই কারণের জন্য শর্ত অপরিহার্য। কারণ কার্যের সাক্ষাৎ পূর্ববর্তী ঘটনা হলেও দূরবর্তী বা পূর্ববর্তী কোনো ঘটনা কারণের শর্ত হতে পারে। সুতরাং দেখা যাচ্ছে যে, কারণ ও শর্ত বিভিন্ন দিক দিয়ে পৃথক। তবে কোনো কোনো দিক থেকে এই দুটি বিষয় পরস্পর সম্পর্কযুক্ত।"
        }
      ]
    },
    {
      "number": "9",
      "uddipok": "",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "'সহানুমানে পদ তিনটি।"
        },
        {
          "label": "খ",
          "question": "",
          "explanation": "একটি সহানুমানে কেবল তিনটি পদ থাকে। এটি সহানুমানের আবশ্যিক নিয়ম। কোনো কারণে সহানুমানের এই নিয়ম অমান্য করে সহানুমানে তিনটির পরিবর্তে চারটি পদ ব্যবহার করলে সহানুমান ত্রুটিপূর্ণ হয়। সহানুমানের এই ত্রুটিকে চতুষ্পদী অনুপপত্তি বলে। তাই চতুষ্পদী অনুপপত্তি সহানুমানের নিয়ম অমান্য করে তিনটির পরিবর্তে চারটি পদ ব্যবহারের কারণেই ঘটে থাকে।"
        },
        {
          "label": "গ",
          "question": "",
          "explanation": "উদ্দীপকের 'M' অংশে অনুগ স্বীকৃতিমূলক অনুপপত্তি ঘটেছে। প্রাকল্পিক নিরপেক্ষ সহানুমানের নিয়মানুযায়ী অনুগকে স্বীকার করে সিদ্ধান্ত প্রতিষ্ঠা করলে এরূপ অনুপপত্তি ঘটে।নিচে তা ব্যাখ্যা করা হলো- প্রাকল্পিক নিরপেক্ষ সহানুমানের যুক্তি প্রদানের জন্য দুটি নিয়ম আবশ্যিকভাবে পালন করতে হয়। এই অনুমানের প্রথম নিয়ম হলো- পূর্বগকে স্বীকার করে। অনুগকে স্বীকার করা যায় কিন্তু অনুগকে স্বীকার করে পূর্বগকে স্বীকার করা যায় না। উদ্দীপকের 'M' অংশে প্রদত্ত উদাহরণটি হলো-যদি তুমি সৎ হও তবে তুমি আলোকিত হবে। তুমি আলোকিত হয়েছো ।অতএব, তুমি সৎ। ﻿ উপর্যুক্ত যুক্তিটি প্রাকল্পিক নিরপেক্ষ সহানুমানের একটি যুক্তি। এই যুক্তির দ্বিতীয় আশ্রয়বাক্যে অনুগকে স্বীকার করে সিদ্ধান্ত প্রতিষ্ঠা করা হয়েছে যা প্রাকল্পিক নিরপেক্ষ সহানুমানের নিয়ম বিরোধী। তাই 'M' অংশে প্রাকল্পিক নিরপেক্ষ সহানুমানের নিয়ম লঙ্ঘন করে যুক্তি প্রতিষ্ঠা করা হয়েছে বিধায় অনুপপত্তির সৃষ্টি হয়েছে। এই অনুপপত্তিকে অনুগ স্বীকৃতি অনুপপত্তি বলে।"
        },
        {
          "label": "ঘ",
          "question": "",
          "explanation": "উদ্দীপকের 'M' অংশে অনুগ স্বীকৃতিমূলক অনুপপত্তি ঘটেছে। আর 'N' অংশে পূর্বগ অস্বীকৃতিমূলক অনুপপত্তি ঘটেছে। প্রাকল্পিক নিরপেক্ষ সহানুমানের নিয়ম অমান্য করে যুক্তি প্রদান করায় এই উভয় প্রকার অনুপপত্তি ঘটেছে। উদ্দীপকের 'M' অংশের যুক্তিটিতে প্রাকল্পিক নিরপেক্ষ সহানুমানের একটি যুক্তি প্রদান করা হয়েছে। এখানে দ্বিতীয় আশ্রয়বাক্যে অনুগকে স্বীকার করা হয়েছে। প্রাকল্পিক নিরপেক্ষ সহানুমানের নিয়মানুযায়ী দ্বিতীয় আশ্রয়বাক্য স্বীকার করে সিদ্ধান্ত প্রতিষ্ঠা করলে যুক্তিতে অনুপপত্তির সৃষ্টি হয়। এই অনুপপত্তিকে অনুগ স্বীকৃতিমূলক অনুপপত্তি বলে। উদ্দীপকের 'M' অংশে প্রাকল্পিক নিরপেক্ষ সহানুমানের নিয়ম লঙ্ঘন করে দ্বিতীয় আশ্রয়বাক্য অনুগকে স্বীকার করে সিদ্ধান্ত প্রতিষ্ঠা করা হয়েছে বলে এখানে অনুগ স্বীকৃতিমূলক অনুপপত্তি ঘটেছে। অন্যদিকে, উদ্দীপকের 'N' অংশের যুক্তিটিও প্রাকল্পিক নিরপেক্ষ সহানুমানের যুক্তি। এই যুক্তিটিতে দ্বিতীয় আশ্রয়বাক্যে পূর্বগকে অস্বীকার করে সিদ্ধান্ত প্রতিষ্ঠা করা হয়েছে। কিন্তু প্রাকল্পিক নিরপেক্ষ সহানুমানের নিয়মানুযায়ী দ্বিতীয় আশ্রয়বাক্যে পূর্বগকে স্বীকার করে সিদ্ধান্তে অনুগকে অস্বীকার করা যায় না। যেহেতু 'N' অংশে এই নিয়ম লঙ্ঘন করে দ্বিতীয় আশ্রয়বাক্যে পূর্বৰ্গকে অস্বীকার করে সিদ্ধান্ত প্রতিষ্ঠা করা হয়েছে বিধায় পৃথক পৃথকীকরণ অস্বীকৃতিমূলক অনুপস্থিতি। পরিশেষে বলা যায়, প্রাকল্পিক নিরপেক্ষ সহানুমানের কোনো যুক্তি প্রতিষ্ঠা করতে হলে অবশ্যই নিয়ম অনুসরণ করতে হবে। অন্যথায় যুক্তিতে অনুপপত্তি ঘটবে।"
        }
      ]
    },
    {
      "number": "10",
      "uddipok": "উদাহরণ-১: সকল শিক্ষক হন বিদ্বান। সকল ধার্মিক হন শিক্ষক। ∴  সকল ধার্মিক হন বিদ্বান। উদাহরণ-২: সকল মানুষ হয় জীব। ∴ কিছু জীব হয় মানুষ।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "অনুমান এক ধরনের মানসিক প্রক্রিয়া।"
        },
        {
          "label": "খ",
          "question": "",
          "explanation": "অমাধ্যম অনুমানের একটি বিশেষ প্রকারভেদ হলো প্রতিবর্তন । যে অমাধ্যম অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে এবং আশ্রয়বাক্যের বিধেয় পদের বিরুদ্ধ পদকে বিধেয় হিসেবে ব্যবহার করে সিদ্ধান্ত অনুমিত হয় তাকে প্রতিবর্তন বলে। যেমন— 'A' — সকল মানুষ হয় মরনশীল (প্রতিবর্তনীয়)   'E' – কোনো মানুষ নয় অমরনশীল (প্রতিবর্তিত) উপর্যুক্ত উদাহরণে আশ্রয়বাক্যের অর্থ অপরিবর্তিত রয়েছে এবং গুণ পরিবর্তিত হয়েছে । আশ্রয়বাক্যের বিধেয় পদের বিরুদ্ধ পদ সিদ্ধান্তে বিধেয় হিসেবে ব্যবহৃত হয়েছে । তাই এটি প্রতিবর্তনের একটি দৃষ্টান্ত ।"
        },
        {
          "label": "গ",
          "question": "",
          "explanation": "উদ্দীপকের উদাহরণ-২ এ অমাধ্যম অনুমানের বিষয়টি নির্দেশিত হয়েছে । কেননা এখানে একটিমাত্র আশ্রয়বাক্য থেকে সিদ্ধান্ত অনুমিত হয়েছে। নিচে অমাধ্যম অনুমানের ব্যাখ্যা করা হলো- আমরা জানি, অবরোহ অনুমানকে প্রধানত দুই ভাগে ভাগ করা যায়, যার মধ্যে একটি হলো অমাধ্যম অনুমান। যে অবরোহ অনুমানে একটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অমাধ্যম অনুমান বলে । অমাধ্যম অনুমানের ক্ষেত্রে সরাসরি আশ্রয়বাক্য থেকে সিদ্ধান্তটি অনুমিত হয়। এ কারণে অমাধ্যম অনুমানের সিদ্ধান্তে তেমন কোনো নতুনত্ব থাকে না । উদ্দীপকে দেখতে পাই, ‘উদাহরণ-২' এ প্রদত্ত দৃষ্টান্ত একটি আশ্রয়বাক্য থেকে সিদ্ধান্ত অনুমিত হয়েছে। এখানে আশ্রয়বাক্য থেকে সিদ্ধান্তে গমনে অবরোহ অনুমানের কোনো নিয়ম লঙ্ঘন করা হয়নি। তাই এটি অমাধ্যম অনুমানেরই একটি দৃষ্টিান্ত।"
        },
        {
          "label": "ঘ",
          "question": "",
          "explanation": "‘উদাহারণ-১' এ মাধ্যম অনুমান এবং ‘উদাহরণ-২' এ অমাধ্যম অনুমান নির্দেশিত হয়েছে। মাধ্যম ও অমাধ্যম অনুমানের পার্থক্য মূল্যায়ন করা হলো-উদাহরণ-১' এ দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয়েছে। তাই এটি হলো মাধ্যম অনুমান। মাধ্যম অনুমানে একাধিক আশ্রয়বাক্যের ভিত্তিতে সিদ্ধান্ত অনুমিত হয় বিধায় এখানে সিদ্ধান্তে নতুন তথ্য প্রকাশিত হয়। অন্যদিকে, ‘উদাহরণ-২' এ একটিমাত্র আশ্রয়বাক্য থেকে সিদ্ধান্তটি অনিবার্যভাবে অনুমিত হয়েছে। তাই এটি অমাধ্যম অনুমান । অমাধ্যম অনুমানে একটিমাত্র আশ্রয়বাক্য থেকে সিদ্ধান্ত অনুমিত হয় বিধায় এখানে সিদ্ধান্তে নতুনত্ব থাকে না । মাধ্যম অনুমানে অনুমানের সুযোগ থাকে। কেননা এখানে সিদ্ধান্ত হিসেবে নতুন যুক্তিবাক্য প্রতিষ্ঠিত হয়। অপরপক্ষে, অমাধ্যম অনুমানে অনুমানের সিদ্ধান্ত আশ্রয়বাক্যেরই অনেকটা পরিবর্তিত রূপ বিধায় এখানে অনুমানের তেমন কোনো সুযোগ থাকে না। তাই বলা যায়, মাধ্যম ও অমাধ্যম অনুমানের মধ্যে বিভিন্ন দিক দিয়ে পার্থক্য রয়েছে। তবে উভয় প্রকার অনুমানই অবরোহ অনুমানের ক্ষেত্রে গুরুত্বপূর্ণ ভূমিকা পালন করে।"
        }
      ]
    },
    {
      "number": "11",
      "uddipok": "দৃশ্যকল্প-১: সকল চিত্রকর্ম হয় সুন্দর। সকল মোম রং হয় চিত্রকর্ম । ∴ সকল মোম রং হয় সুন্দর। দৃশ্যকল্প ২: সকল মানুষ হয় জ্ঞানী। সকল ডাক্তার হয় জ্ঞানী । ∴  সকল ডাক্তার হয় মানুষ ।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "বিপরীত পদের একটি উদাহরণ হলো— সাদা ও কালো ।"
        },
        {
          "label": "খ",
          "question": "",
          "explanation": "জ্ঞাত বা জানা বিষয়ের ওপর ভিত্তি করে কোনো অজানা বিষয় সম্পর্কে সিদ্ধান্তে উপনীত হওয়ার মানসিক প্রক্রিয়াকে অনুমান বলে । যুক্তিবিদ যোসেফের মতে, অনুমান এমন একটি চিন্তন প্রক্রিয়া যা এক বা একাধিক অবধারণ দ্বারা শুরু হয়ে অন্য একটি অবধারণে পৌঁছে, যার সত্যতা পূর্ববর্তী অবধারণের সাথে সম্পর্কিত বলে মনে হয়। এটি একটি মানসিক প্রক্রিয়া। আর অনুমান যখন ভাষায় প্রকাশিত হয় তখন সেটি হয় যুক্তি। তাই যুক্তির প্রাথমিক পর্যায় হলো অনুমান।"
        },
        {
          "label": "গ",
          "question": "",
          "explanation": "উদ্দীপকের ‘দৃশ্যকল্প-১' এ অবরোহ অনুমানের প্রকারভেদ সহানুমানের উল্লেখ করা হয়েছে। যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। একটি সহানুমানে তিনটি যুক্তিবাক্য থাকে যার দুটি আশ্রয়বাক্য এবং একটি সিদ্ধান্ত। সহানুমানে তিনটি পদ থাকে এবং প্রত্যেকটি পদ দুইবার করে ব্যবহৃত হয়। 'দৃশ্যকল্প-১' এ প্রদত্ত যুক্তিটি হলো- সকল চিত্রকর্ম হয় সুন্দর।  সকল মোম রং হয় চিত্রকর্ম। সুতরাং  সকল মোম রং হয় সুন্দর। উপর্যুক্ত যুক্তিটিতে দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয়েছে। এখানে তিনটি পদ রয়েছে এবং প্রত্যেকটি পদ দু'বার করে ব্যবহৃত হয়েছে। এছাড়া এখানে সহানুমানের অন্যান্য নিয়মও অনুসারণ করা হয়েছে।তাই এটি সহানুমানের একটি বৈধ যুক্তি।"
        },
        {
          "label": "ঘ",
          "question": "",
          "explanation": "'দৃশ্যকল্প-১' এর দৃষ্টান্তটি সহানুমানের যুক্তি। এখানে সহানুমানের নিয়ম অনুসরণ করা হয়েছে। কিন্তু 'দৃশ্যকল্প-২' এ সহানুমানের নিয়ম অমান্য করে যুক্তি প্রদান করা হয়েছে। তাই এখানে সহানুমানের নিয়মের অপপ্রয়োগ ঘটেছে। সহানুমানে পরপর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয়। একটি সহানুমানে তিনটি যুক্তিবাক্য থাকে যার দুটি আশ্রয়বাক্য এবং একটি সিদ্ধান্ত। সহানুমানে তিনটি পদ থাকে এবং প্রত্যেকটি পদ দুইবার করে ব্যবহৃত হয়। এছাড়া সহানুমানের ক্ষেত্রে কতকগুলো নিয়ম আবশ্যিকভাবে অনুসরণ করতে হয়। সহানুমানের নিয়মগুলোর মধ্যে অন্যতম একটি নিয়ম হলো— আশ্রয়বাক্য দুটির যে কোনো একটিতে মধ্যপদকে কমপক্ষে একবার ব্যাপ্য হতে হবে। যদি আশ্রয়বাক্য দুটির কোনোটিতেই মধ্যপদ একবারও ব্যাপ্য না হয় তাহলে অব্যাপ্য মধ্যপদজনিত অনুপপত্তি ঘটে। 'দৃশ্যকল্প-২' এ অব্যাপ্য মধ্যপদজনিত অনুপপত্তি ঘটেছে। 'দৃশ্যকল্প-২' যুক্তিটি হলো- সকল মানুষ হয় জ্ঞানী সকল ডাক্তার হয় জ্ঞানী  সুতরাং  সকল ডাক্তার হয় মানুষ এখানে আশ্রয়বাক্য দুটির কোনোটিতেই মধ্যপদ (জ্ঞানী) একবারও ব্যাপ্য হয়নি। তাই যুক্তিটিতে অব্যাপ্য মধ্যপদজনিত অনুপপত্তি ঘটেছে। পরিশেষে বলা যায় যে, ‘দৃশ্যকল্প-১' এ সহানুমানের নিয়ম অনুসরণ করা হয়েছে। কিন্তু ‘দৃশ্যকল্প-২' এ সহানুমানের নিয়ম লঙ্ঘন করা হয়েছে। তাই বলা যায়, 'দৃশ্যকল্প-১' নিয়মের অপপ্রয়োগ হলো 'দৃশ্যকল্প-২'।"
        }
      ]
    }
  ]
}