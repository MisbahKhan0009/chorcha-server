{
  "title": "সিলেট বোর্ড ২০২২",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "উদ্দীপক-১ : চর্চা হলো অনুশীলন। উদ্দীপক-২: চিকেন ফ্রাই হলো ডুবন্ত তেলে ভর্জিত ভক্ষণযোগ্য অতিশয় সুস্বাদু খাদ্য।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "কোনো পদের সম্পূর্ণ জাত্যর্থ উল্লেখ করাকেই যৌক্তিক সংজ্ঞা বলে।"
        },
        {
          "label": "খ",
          "question": "",
          "explanation": "স্বকীয় নামবাচক পদের জাত্যর্থ নেই বলে এরূপ পদের যৌক্তিক সংজ্ঞা দেওয়া যায় না।বিশিষ্ট ব্যক্তি বা বস্তুর নাম হলো স্বকীয় নামবাচক পদ। যেমন- রফিক, রনি, ফ্যান,চেয়ার প্রভৃতি। এসব পদের কোনো জাত্যর্থ নেই। অর্থাৎ এ ধরনের নামবাচক পদগুলো অর্থহীন চিহ্ন মাত্র। তাই স্বকীয় নামবাচক পদের যৌক্তিক সংজ্ঞা দেওয়া যায় না।"
        },
        {
          "label": "গ",
          "question": "",
          "explanation": "উদ্দীপক-১ এ যৌক্তিক সংজ্ঞার চক্রক সংজ্ঞাজনিত অনুপপত্তি ঘটেছে।ব্যাখ্যা করা হলো- চক্রক সংজ্ঞা হলো এক প্রকার ত্রুটিপূর্ণ সংজ্ঞা। সাধারণত কোনো পদের সংজ্ঞায় সমার্থক শব্দ ব্যবহার করলে চক্রক সংজ্ঞাজনিত অনুপপত্তি ঘটে। যেমন- বাতাস হয় বায়ু। এখানে বায়ু' হলো বাতাসের প্রতিশব্দ বা সমার্থক শব্দ। এখানে যে সংজ্ঞা দেওয়া হয়েছে  এ সংজ্ঞাটি চক্রক সংজ্ঞাজনিত দোষে দুষ্ট। তেমনি উদ্দীপক-১ এ বলা হয়েছে , চর্চা হলো অনুশীলন। এখানে চর্চা ও অনুশীলন উভয়ই একই অর্থ নির্দেশ করে। অর্থাৎ একই শব্দের পরিবর্তনগত রূপ মাত্র। এরূপ সমার্থক শব্দ ব্যবহার করলে তাকে চক্রক সংজ্ঞাজনিত অনুপপত্তি বলে।তাই বলা যায় যে,  উদ্দীপক-১ এ চক্রক সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "উদ্দীপক-২ এর সংজ্ঞাটি যথার্থ নয়। নিচে তা মূল্যায়ন করা হলো: উদ্দীপকে  দুর্বোধ্য সংজ্ঞাজনিত অনুপপত্তির দৃষ্টান্ত লক্ষ করা যায় । কোনো পদের সংজ্ঞায় সহজ-সরল ভাষার পরিবর্তে দুর্বোধ্য ও জটিল ভাষা ব্যবহার করলে দুর্বোধ্য সংজ্ঞাজনিত অনুপপত্তি ঘটে। যেমন- বটবৃক্ষ হচ্ছে জটাজট লাঞ্ছিত সবিতাতপ নিরোধক মহাস্থবির পাদপ। এই উদাহরণটি জটিল ভাষায় হওয়ার কারণে দুর্বোধ্য সংজ্ঞাজনিত অনুপপত্তি ঘটেছে। তেমনি উদ্দীপক-২ এ বলা হয়েছে , চিকেন ফ্রাই হলো ডুবন্ত তেলে ভর্জিত ভক্ষণযোগ্য অতিশয় সুস্বাদু খাদ্য। এই দৃষ্টান্তে চিকেন ফ্রাই এর সংজ্ঞাটি সবার কাছে বোধগম্য নয়। কারণ এখানে কিছুটা দুর্বোধ্য ভাষা ব্যবহার করে সংজ্ঞা দেওয়ার চেষ্টা করা হয়েছে। এ কারণে এটি দুর্বোধ্য সংজ্ঞার দৃষ্টান্ত। উপরিউক্ত আলোচনা থেকে বলা যায়, দুর্বোধ্য সংজ্ঞায় সহজ-সরল ভাষার পরিবর্তে দুর্বোধ্য ও জটিল ভাষা ব্যবহার করা হয়। যার অর্থ সবার কাছে বোধগম্য হয় না। উদ্দীপক-২ এ এরূপ দুর্বোধ্য সংজ্ঞার দৃষ্টান্ত উল্লেখ করা হয়েছে। এ কারণে সংজ্ঞাটি যথার্থ নয়।"
        }
      ]
    },
    {
      "number": "2",
      "uddipok": "",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "একটি নীতির ভিত্তিতে কোনো জাতিকে তার অন্তর্গত বিভিন্ন উপজাতিতে বিভক্ত করার প্রক্রিয়াই হলো যৌক্তিক বিভাগ।"
        },
        {
          "label": "খ",
          "question": "",
          "explanation": "পদের বিভক্তকরণে মধ্যবর্তী স্তর বা উপজাতিকে বাদ দেওয়ার কারণে উল্লম্ফন বিভাগ অনুপপত্তি ঘটে। যৌক্তিক বিভাগের ষষ্ঠ নিয়ম অনুযায়ী, সর্বোচ্চ পদ বা জাতির বিভক্তকরণে মধ্যবর্তী স্তর বা উপজাতিকে বাদ দেওয়া যাবে না। এ নিয়ম লঙ্ঘন করে পদের বিভক্তকরণে মধ্যবর্তী স্তরকে বাদ দিলে উল্লম্ফন বিভাগ নামক যুক্তিদোষ ঘটে। যেমন- প্রাণী জাতিকে বিভক্ত করতে গিয়ে মানুষ উপজাতি মধ্যবর্তী স্তরকে উল্লেখ না করে সভ্য ও অসভ্য উপজাতিতে বিভক্ত করলে উল্লম্ফন বিভাগজনিত অনুপপত্তি ঘটবে।"
        },
        {
          "label": "গ",
          "question": "",
          "explanation": "দৃশ্যকল্প-১ এ যৌক্তিক বিভাগের অধ্যাপক বিভাগজনিত অনুপপত্তি ঘটেছে।ব্যাখ্যা করা হলো- কোনো পদের বিভক্তকরণে উপজাতির একত্রিত ব্যক্ত্যর্থ মূল পদ বা জাতির ব্যক্ত্যর্থের চেয়ে কম হলেই অতি সংকীর্ণ বা অব্যাপক বিভাগ অনুপপত্তি দেখা দেয়। অর্থাৎ কোনো উপজাতির একত্রিত মূল পদ জাতির ব্যক্ত্যর্থের কম হলেই তকে অব্যাপক বিভাগজনিত অনুপপত্তি বলে। তেমনি দৃশ্যকল্প-১ এ পণ্যকে কাচ, প্লাস্টিক ও স্টিল পদে বিভক্ত করা হয়েছে। কিন্তু বাস্তবে কাচের, প্লাস্টিক ও স্টিলের পণ্য ছাড়াও মেলামাইনের পণ্য, সিরামিকের পণ্য, লোহার পণ্য, বাঁশ ও বেতের পণ্যসহ আরও বিভিন্ন ধরনের পণ্য আছে। যা দৃশ্যকল্প-১ এর বিভক্তকরণ প্রক্রিয়া থেকে বাদ পড়েছে। তাই বলা যায় যে,  দৃশ্যকল্প-১ এ অব্যাপক বিভাগজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ অঙ্গগত বিভাগ এবং দৃশ্যকল্প-৩ এ গুণগত বিভাগ অনুপপত্তি ঘটেছে। নিচে উভয় বিভাগের অনুপপত্তি তুলনামূলক বিশ্লেষণ করা হলো- কোনো জাতিবাচক বা শ্রেণিবাচক পদের পরিবর্তে বিশেষ ব্যক্তি বা বস্তুকে তার বিভিন্ন অঙ্গ-প্রত্যঙ্গে বিভক্ত করা হলে অঙ্গগত বিভাগজনিত অনুপপত্তি ঘটে। যেমন- দৃশ্যকল্প-২ এ একটি সাইকেলকে তার সিট, হ্যান্ডেল, বেল, ব্রেক ও চাকায় বিভক্ত করা হয়েছে। এসব প্রতিটি অংশকে সাইকেলের অঙ্গ বলা যায়। তাই সাইকেলকে তার বিভিন্ন অঙ্গে বিভক্ত করায় দৃশ্যকল্প-২ এ অঙ্গগত বিভাগজনিত অনুপপত্তি ঘটেছে। অপরদিকে, কোনো জাতিবাচক বা শ্রেণিবাচক পদের পরিবর্তে যদি বিশেষ ব্যক্তি বা বস্তুকে তার বিভিন্ন গুণে ভাগ করা হয়, তবে গুণগত বিভাগজনিত অনুপপত্তি ঘটে। যেমন- দৃশ্যকল্প-৩ এ আনারসকে হলুদ রং, মিষ্টি ও রসালো পদে বিভক্ত করার কারণে গুণগত বিভাগজনিত অনুপপত্তি ঘটেছে। তাই বলা যায়, গুণগত বিভাগ ও অঙ্গগত বিভাগ দুটি ভ্রান্ত বিভাগ।"
        }
      ]
    },
    {
      "number": "3",
      "uddipok": "দৃশ্যকল্প-১: আম, জাম, বেল ইত্যাদি উঁচু গাছের ফল যখন পাকে তখন মাটিতে পড়ে। অতএব সকল উঁচু গাছের ফলই যখন পাঁকে তখন মাটিতে পড়ে। দৃশ্যকল্প-২: টগর, বেলি, হাসনাহেনা এ সাদা ফুলগুলো সুগন্ধি। অতএব, সকল সাদা ফুলই সুগন্ধি।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "কয়েকটি বিশেষ বস্তু বা ঘটনার অভিজ্ঞতার ভিত্তিতে একটি সার্বিক সিদ্ধান্ত প্রতিষ্ঠা করার প্রক্রিয়াকে আরোহ বলে।"
        },
        {
          "label": "খ",
          "question": "",
          "explanation": "কার্যকারণ নীতি অনুসরণ না করার কারণে অবৈজ্ঞানিক আরোহের সিদ্ধান্ত সম্ভাব্য হয়।প্রকৃতির নিয়মানুবর্তিতা নীতির ওপর নির্ভর করে অবৈজ্ঞানিক আরোহে সিদ্ধান্ত গ্রহণ করা হয়। এখানে প্রতিকূল দৃষ্টান্তের কার্যকারণ সম্পর্ক প্রতিষ্ঠা করা হয় না বলে সিদ্ধান্ত সব সময়ই সম্ভাব্য হয়। যেমন, গ্রামে কতিপয় বক দেখে সিদ্ধান্ত গ্রহণ করা হলো, সকল বক হয় সাদা। এখানে কার্যকারণ সম্পর্ক ছাড়াই বাস্তব অভিজ্ঞতার সাহায্যে সিদ্ধান্ত গ্রহণ করা হয়েছে। এই কারণে অবৈজ্ঞানিক আরোহের সিদ্ধান্ত সর্বদা সম্ভাব্য হয়।"
        },
        {
          "label": "গ",
          "question": "",
          "explanation": "দৃশ্যকল্প-২ এ অবৈজ্ঞানিক আরোহকে নির্দেশ করে। ব্যাখ্যা করা হলো -  যে আরোহে প্রকৃতির নিয়মানুবর্তিতা নীতি বা প্রতিকূল দৃষ্টান্ত বিহীন অভিজ্ঞতার ভিত্তিতে সার্বিক সিদ্ধান্ত গ্রহণ করা হয়, তাকে অবৈজ্ঞানিক আরোহ বলে। যেমন- এ যাবৎ যত মানুষ দেখেছি তারা সবাই মরনশীল । অতএব, সব মানুষ হয় মরনশীল । এখানে অনুরূপ দৃষ্টান্তের আলোকে সার্বিক সিদ্ধান্ত গ্রহণ করা হয়েছে। তাই এটি অবৈজ্ঞানিক আরোহের দৃষ্টান্ত। তেমনি দৃশ্যকল্প-২ এ বলা হয়েছে , টগর, বেলি, হাসনাহেনা এ সাদা ফুলগুলো সুগন্ধি। অতএব, সকল সাদা ফুলই সুগন্ধি। এই যুক্তি প্রক্রিয়ায় কেবল অনুকূল অভিজ্ঞতারআলোকে সিদ্ধান্ত নেওয়া হয়েছে। তাই বলা যায় যে, দৃষ্টান্তটি অবৈজ্ঞানিক আরোহের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত দৃশ্যকল্প-১ বৈজ্ঞানিক আরোহ এবং দৃশ্যকল্প-২ অবৈজ্ঞানিক আরোহকে নির্দেশ করে। প্রকৃত আরোহের দৃষ্টিকোণ থেকে নিচে এ দুই অরোহের তুলনামূলক বিশ্লেষণ করা হলো- দৃশ্যকল্প-১ এ বলা হয়েছে , আম, জাম, বেল ইত্যাদি উঁচু গাছের ফল যখন পাকে তখন মাটিতে পড়ে। অতএব সকল উঁচু গাছের ফলই যখন পাকে তখন মাটিতে পড়ে। এই দৃষ্টান্তে নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত নেওয়া হয়েছে। তাই এটি বৈজ্ঞানিক আরোহের দৃষ্টান্ত। এ আরোহের সিদ্ধান্ত নিশ্চিত হয়। অন্যদিকে, দৃশ্যকল্প-২ এ কেবল অনুকূল অভিজ্ঞতার আলোকে সিদ্ধান্ত নেওয়া হয়েছে। তাই এটি অবৈজ্ঞানিক আরোহের সাথে সাদৃশ্যপূর্ণ। এই আরোহের সিদ্ধান্ত সম্ভাব্য হয়।বৈজ্ঞানিক আরোহে বিশেষ বিশেষ দৃষ্টান্তের অভিজ্ঞতার ভিত্তিতে সিদ্ধান্ত গ্রহণ করা হয়। অপরদিকে, অবৈজ্ঞানিক আরোহে দৃষ্টান্তের সংখ্যার ওপরবেশি গুরুত্ব দেওয়া হয়। এ অনুমানে সদর্থক দৃষ্টান্তকে বেশি গুরুত্ব দেওয়া হলেও নঞর্থক দৃষ্টান্তকে একেবারেই গুরুত্ব দেওয়া হয় না। তাই অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না।"
        }
      ]
    },
    {
      "number": "4",
      "uddipok": "দৃশ্যকল্প-১: পেট্রোল ও অকটেন উভয়ই তরল পদার্থ পাম্প থেকে সংগ্রহ করতে হয় এবং গাড়ির জ্বালানি হিসেবে ব্যবহৃত হয়। পেট্রোল যেহেতু গাড়ি চলতে সাহায্য করে অকটেনও তেমনি গাড়ি চলতে সাহায্য করে। দৃশ্যকল্প-২: হাঁস ও মুরগি উভয়েরই পাখা আছে, ডিম দেয় ও শব্দ করে ডাকতে পারে। হাঁস যেহেতু পানিতে সাঁতার কাটে মুরগিও তেমনি পানিতে সাঁতার কাটে।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "যে অনুমান প্রক্রিয়ায় দুটি বিষয় বা ঘটনার সাদৃশ্যের ভিত্তিতে নতুন কোনো বিষয় সম্পর্কে সিদ্ধান্ত গ্রহণ করা হয় তাকে সাদৃশ্যানুমান বলে।"
        },
        {
          "label": "খ",
          "question": "",
          "explanation": "লাল সাদৃশ্যের বিষয়গুলো অধিক প্রাসঙ্গিক হলে সাদৃশ্যানুমানে সম্ভাব্যতার মাত্রা বৃদ্ধি পায়।কোনো সিদ্ধান্ত সত্য বা মিথ্যা হওয়ার মাত্রাগত দিককে সম্ভাবনার মাত্রা বলে। সম্ভাবনার মাত্রা বিষয়টি সাদৃশ্যানুমানের সাথে জড়িত। এই ধারণা |অনুযায়ী সাদৃশ্যানুমানের সম্ভাবনার মাত্রা নির্ভর করে সাদৃশ্যজ্ঞাপক বিষয়ের সংখ্যা ও প্রাসঙ্গিকতার ওপর। দুটি ঘটনা বা বিষয়ের মধ্যে যত বেশি সাদৃশ্য বা মিল থাকবে তাদের থেকে গ্রহণ করা সিদ্ধান্তে সম্ভাব্যতার মাত্রা তত বেশি হবে।"
        },
        {
          "label": "গ",
          "question": "",
          "explanation": "যে সাদৃশ্যানুমানে আশ্রয়বাক্যের মৌলিক, গুরুত্বপূর্ণ ও প্রয়োজনীয় বিষয়ের সাদৃশ্যের ভিত্তিতে সিদ্ধান্ত গ্রহণ করা হয় তাকে সাধু সাদৃশ্যানুমান বলে। এ সাদৃশ্যানুমানের সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে কার্যকারণ নীতির উপস্থিতি লক্ষ করা যায়। যার দৃষ্টান্ত দৃশ্যকল্প-১ লক্ষণীয়।দৃশ্যকল্প-১ এ বর্ণিত, পেট্রোল ও অকটেন উভয়ই তরল পদার্থ পাম্প থেকে সংগ্রহ করতে হয় এবং গাড়ির জ্বালানি হিসেবে ব্যবহৃত হয়। পেট্রোল যেহেতু গাড়ি চলতে সাহায্য করে অকটেনও তেমনি গাড়ি চলতে সাহায্য করে। এখানে আশ্রয়বাক্যের মৌলিক সাদৃশ্যের ভিত্তিতে সিদ্ধান্ত গ্রহণ করা হয়েছে। পাশাপাশি আমরা বাস্তবেও দেখতে পাই, অকটেনও গাড়ি চলতে সাহায্য করে। মৌলিক সাদৃশ্যের ভিত্তিতে সিদ্ধান্ত গ্রহণ করার কারণে দৃশ্যকল্প-১ সাধু সাদৃশ্যানুমানকেই নির্দেশ করে।"
        },
        {
          "label": "ঘ",
          "question": "",
          "explanation": "দৃশ্যকল্প-১ এ সাধু সাদৃশ্যানুমান   এবং দৃশ্যকল্প-২ এ অসাধু সাদৃশ্যানুমানের বিষয় লক্ষ করা যায়। নিচে উভয় সাদৃশ্যানুমানের মধ্যে পার্থক্য বিশ্লেষণ করা হলো- দৃশ্যকল্প-১ এ মৌলিক, গুরুত্বপূর্ণ ও প্রয়োজনীয় বিষয়ের সাদৃশ্য বা মিল অনুসারে সিদ্ধান্ত গ্রহণ করা হয়েছে। এ কারণে এটি সাধু সাদৃশ্যানুমানের দৃষ্টান্ত। এ সাদৃশ্যানুমানে সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে এর মূল্য ও গুরুত্ব অনেক বেশি। অপরদুকে, দৃশ্যকল্প-২ এ বর্ণিত, হাঁস ও মুরগি উভয়েরই পাখা আছে, ডিম দেয় ও শব্দ করে ডাকতে পারে। হাঁস যেহেতু পানিতে সাঁতার কাটে মুরগিও তেমনি পানিতে সাঁতার কাটে। এই দৃষ্টান্তে অমৌলিক, গুরুত্বহীন ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয়েছে। এ কারণে এটি অসাধু সাদৃশ্যানুমানের দৃষ্টান্ত। এ অনুমানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটে। দৃশ্যকল্প-১ এ উল্লেখিত সাধু সাদৃশ্যানুমান প্রকৃতির নিয়মকানুন ও কার্যকারণ নীতির সাথে সঙ্গতিপূর্ণ বলে জ্ঞানচর্চার ক্ষেত্রে সহায়ক ভূমিকা পালন করে। কিন্তু দৃশ্যকল্প-২ এ উল্লেখিত অসাধু সাদৃশ্যানুমান সামাজিক কুসংস্কার, লোকবিশ্বাস ও কাল্পনিক চিন্তাধারার ওপর নির্ভরশীল বলে বিশুদ্ধ জ্ঞানচর্চার ক্ষেত্রে অন্তরায় হিসেবে কাজ করে।"
        }
      ]
    },
    {
      "number": "5",
      "uddipok": "দৃশ্যকল্প-১: জীবিত নয় মৃত। দৃশ্যকল্প-২: শীতকালীন সবজি হল ফুলকপি ও মূলা। দৃশ্যকল্প-৩: কার্বন-ডাই-অক্সাইড হয় গ্যাস।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "যে পদের মাধ্যমে সংজ্ঞা প্রদান করা হয় তাকে সংজ্ঞার্থ পদ বলে।"
        },
        {
          "label": "খ",
          "question": "",
          "explanation": "সংজ্ঞায় জাত্যর্থের অতিরিক্ত কোনো গুণ উল্লেখ করলে বাহুল্য সংজ্ঞা অনুপপত্তি ঘটে।কোনো পদের সংজ্ঞায় যদি জাত্যর্থের অতিরিক্ত কোনো গুণের উল্লেখ থাকে এবং তা যদি ঐ পদের উপলক্ষণ হয়, তাহলে সংজ্ঞাটি ভ্রান্ত হবে। এরূপ ভ্রান্ত সংজ্ঞাকে বলে বাহুল্য সংজ্ঞা। যেমন- মানুষ হয় বুদ্ধিবৃত্তিসম্পন্ন মরণশীল জীব। এখানে 'মরণশীল' নামক অতিরিক্ত উপলক্ষণ উল্লেখ করার কারণে বাহুল্য সংজ্ঞা অনুপপত্তি ঘটেছে।"
        },
        {
          "label": "গ",
          "question": "",
          "explanation": "দৃশ্যকল্প-১ এ যৌক্তিক সংজ্ঞার চতুর্থ নিয়ম লঙ্ঘন করা হয়েছে।ব্যাখ্যা করা হলো- সংজ্ঞার চতুর্থ নিয়ম অনুসারে, যৌক্তিক সংজ্ঞা সদর্থক বা ইতিবাচক করা সম্ভব হলে তাকে নঞর্থক বা নেতিবাচক করা যাবে না। এ নিয়ম লঙ্ঘন করলে নেতিবাচক সংজ্ঞা অনুপপত্তি ঘটে। যেমন- মিথ্যা তাকেই বলে যা সত্য নয়, সৎ তাকেই বলে যে অসৎ নয় ইত্যাদি। তেমনি দৃশ্যকল্প-১ এ বলা হয়েছে , জীবিত নয় মৃত। এ সংজ্ঞায় জীবিত অর্থ কী তা বলা হয়নি। বরং নেতিবাচকভাবে জীবিত পদের অর্থ উল্লেখ করা হয়েছে। খানে যৌক্তিক সংজ্ঞা সদর্থক বা ইতিবাচক করা সম্ভব হলেও তাকে নঞর্থক বা নেতিবাচক করা হয়নি। তাই বলা যায়, উদ্দীপকের  দৃশ্যকল্প-১ এ যৌক্তিক সংজ্ঞার চতুর্থ নিয়মটি লঙ্ঘিত হয়েছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ ও দৃশ্যকল্প-৩ এ যথাক্রমে অব্যাপক সংজ্ঞা এবং অতিব্যাপক সংজ্ঞার দৃষ্টান্ত উল্লেখ করা হয়েছে। নিচে যৌক্তিক সংজ্ঞার নিয়মের আলোকে দৃশ্যকল্প-২ ও দৃশ্যকল্প-৩ এ অনুপপত্তিগুলোর তুলনামূলক আলোচনা করা হলো- যৌক্তিক সংজ্ঞার প্রথম নিয়ম অনুসারে, যে পদের সংজ্ঞা দেওয়া হয় তার পূর্ণ জাত্যর্থ উল্লেখ করতে হবে, পূর্ণ জাত্যর্থের কম বা বেশি গুণ উল্লেখ করা যাবে না। সংজ্ঞার এ নিয়মটি লঙ্ঘন করলে চার প্রকার অনুপপত্তি ঘটে। যার মধ্যে উল্লেখযোগ্য হলো অব্যাপক সংজ্ঞাজনিত অনুপপত্তি এবং অতিব্যাপক সংজ্ঞাজনিত অনুপপত্তি । যাদের দৃষ্টান্ত দৃশ্যকল্প-২ ও দৃশ্যকল্প-৩ এ লক্ষ করা যায়।কোনো পদের সংজ্ঞায় অতিরিক্ত গুণটি যদি বিচ্ছেদ্য অবান্তর লক্ষণ হয় তাহলে সংজ্ঞায় ভুল হবে। এরূপ ভ্রান্তিকে অব্যাপক সংজ্ঞাজনিত অনুপপত্তি বলে। দৃশ্যকল্প-২ এ বলা হয়েছে , শীতকালীন সবজি হল ফুলকপি ও মূলা। এখানে সংজ্ঞেয় পদ শীতকালীন সবজি পদের ব্যত্যর্থ হলো সকল শীতকালীন সবজি। কিন্তু উল্লিখিত দৃষ্টান্তে শুধু ফুলকপি ও মূলা উল্লেখ করার কারণে সংজ্ঞেয় পদের ব্যক্ত্যর্থ হ্রাস পেয়েছে। ফলে অব্যাপক সংজ্ঞাজনিত অনুপপত্তি ঘটেছে। অপরদিকে, দৃষ্টান্ত-৩ এ বলা হয়েছে, কার্বন-ডাই-অক্সাইড হয় গ্যাস। এখানে কার্বন-ডাই-অক্সাইড পদের সম্পূর্ণ জাত্যর্থ উল্লেখ করা হয়নি। এর ফলে অতিব্যাপক সংজ্ঞাজনিত অনুপপত্তি ঘটেছে। কারণ কোনো পদের সংজ্ঞায় আংশিক জাত্যর্থ উল্লেখ করলে অতিব্যাপক সংজ্ঞাজনিত অনুপপত্তি ঘটে।"
        }
      ]
    },
    {
      "number": "6",
      "uddipok": "",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "কোনো পদের বিভক্তকরণে একাধিক মূলসূত্র অনুসরণ করলে বিভাগটি ভ্রান্ত হবে। এরূপ ভ্রান্ত বিভাগের নাম সংকর বিভাগ।"
        },
        {
          "label": "খ",
          "question": "",
          "explanation": "যৌক্তিক বিভাগ কোনো জাতি এবং তার অগণিত বিভিন্ন উপজাতি সম্পর্কে আমাদের সুস্পষ্ট ধারণা দেয়। পাশাপাশি জাতি এবং উপজাতির মধ্যে পারস্পরিক সম্পর্ক সম্বন্ধে জানা যায়। যৌক্তিক বিভাগ সংজ্ঞা নির্ণয়ে বিশেষভাবে সহায়ক। তাই বিশেষ কোনো ব্যক্তি, বস্তু, প্রাণী বা বিষয়ের গুণাগুণ বা ধর্ম সম্পর্কে ধারণা নেওয়ার ক্ষেত্রেও যৌক্তিক বিভাগ সাহায্য করে। বৈজ্ঞানিক গবেষণার কারণে বিজ্ঞানের সকল শাখাই কোনো না কোনোভাবে বিভাগায়ন প্রক্রিয়ার সঙ্গে জড়িত। তাই বলা যায়, যৌক্তিক বিভাগের প্রয়োজনীয়তা অপরিসীম।"
        },
        {
          "label": "গ",
          "question": "",
          "explanation": "দৃশ্যকল্প-১ এ দ্বিকোটিক বিভাগের প্রতিফলন ঘটেছে।ব্যাখ্যা করা হলো- ব্রিটিশ যুক্তিবিদ জেরেমি বেনথাম সর্বপ্রথম দ্বিকোটিক বিভাগের ধারণা প্রবর্তন করেন। দ্বিকোটিক বিভাগ বলতে এমন একটি প্রক্রিয়াকে বোঝায় যেখানে কোনো শ্রেণিবাচক বা জাতিবাচক পদকে দুটি উপজাতিতে ভাগ করা হয়। যাদের একটি হয় সদর্থক পদ অপরটি নঞর্থক পদ। অর্থাৎ দ্বিকোটিক বিভাগে বিভক্ত দুটি উপজাতি হলো পরস্পর বিরুদ্ধ পদ। যেমন- মানুষকে সৎ ও অসৎ  এ দুটি পরস্পর বিরুদ্ধ পদে বিভক্ত করার প্রক্রিয়া হলো দ্বিকোটিক বিভাগ। তেমনি উদ্দীপকের দৃশ্যকল্প-১ এ প্রাণী পদকে প্রথমে মেরুদণ্ডী ও অমেরুদণ্ডী পদে এরপর মেরুদণ্ডীকে মানুষ ও অ-মানুষ পদে বিভক্ত করা হয়েছে। অর্থাৎ বিভক্ত উপজাতিগুলো পরস্পর বিরুদ্ধ পদ। তাই বলা যায় যে,  বলা যায়, দৃশ্যকল্প-১ এ দ্বিকোটিক বিভাগের প্রতিফলন ঘটেছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এর বিভাগ পদ্ধতিটি যথার্থ। নিয়মের আলোকে মূল্যায়ন করা হলো- যৌক্তিক বিভাগের দ্বিতীয় নিয়ম অনুসারে, একটি মূলসূত্রের ভিত্তিতে কোনো শ্রেণি বা জাতিকে তার নিম্নতর শ্রেণি বা উপজাতিতে বিভক্ত করতে হবে। এই নিয়ম অনুসারে শিক্ষা মূলনীতির ভিত্তিতে মানুষ জাতিকে শিক্ষিত ও অশিক্ষিত এ দুটি উপজাতিতে ভাগ করা যায়। আবার সততা মূলনীতির ভিত্তিতে মানুষকে সৎ মানুষ ও অসৎ মানুষ পদে ভাগ করা যায়। দৃশ্যকল্প-২ এ বাবুর্চিকে লিঙ্গের মানদণ্ডে মহিলা বাবুর্চি ও পুরুষ বাবুর্চিতে ভাগ করা হয়েছে। অর্থাৎ একটি নীতির আলোকে এই বিভাগ প্রক্রিয়া সম্পন্ন হয়েছে। এ কারণে এটি যৌক্তিক বিভাগের দৃষ্টান্ত। উপরিউক্ত আলোচনা থেকে  বলা যায়, যৌক্তিক বিভাগে সর্বদা একটি নীতি অনুসরণ করা হয়। যার দৃষ্টান্ত উদ্দীপকের দৃশ্যকল্প-২ এ পরিলক্ষিত হয়। এ কারণে দৃশ্যকল্প-২ এর যৌক্তিক বিভাজন প্রকিয়াটি যথার্থ বলে আমি মনে করি।"
        }
      ]
    },
    {
      "number": "7",
      "uddipok": "একদিন গভীর রাতে মুন্না জ্বরের ঘোরে প্রলাপ বকতে থাকলে দাদি বললেন, মনে হয় মুন্নার উপর ভূতের আছর পড়েছে। মুন্নার বাবা ডাক্তার নিয়ে আসলে বিভিন্ন পরীক্ষা-নিরীক্ষা করে তার সর্দি-জ্বর ধরা পড়ে। ডাক্তার মুন্নাকে প্রয়োজনীয় ঔষধ দিয়ে ঠান্ডা লাগা থেকে দূরে থাকতে বলে চলে যান। অসুস্থ মুন্নার মন ভালো করার জন্য তার ছোট চাচা দুষ্টামি করে বলেন, 'বেশি বেশি করে ফ্রিজের ঠান্ডা পানি খেলে জ্বর ভালো হয়ে যাবে।'",
      "tag": "SB 22",
      "sub_questions": [
        {
          "label": "ক",
          "question": "প্রকল্প কাকে বলে?",
          "explanation": "কোনো বিষয় বা ঘটনা সম্পর্কে প্রাথমিক ধারণা বা আন্দাজ করাই হলো প্রকল্প।"
        },
        {
          "label": "খ",
          "question": "কাজ চালানো প্রকল্পকে কী যথার্থ প্রকল্প বলা যায়?",
          "explanation": "কাজ চালানো প্রকল্পকে যথার্থ প্রকল্প বলা যায় না। কোনো ঘটনা ব্যাখ্যা দেওয়ার জন্য বৈধ প্রকল্পের অভাবে সাময়িকভাবে কাজ চালানো প্রকল্প প্রণয়ন করা হয়। এ কারণে কাজ চালানো প্রকল্পকে সাময়িক প্রকল্প বলে। কাজ চালানো প্রকল্প সত্য হওয়ার সম্ভাবনা খুবই কম। এই প্রকল্পের কোনো বৈজ্ঞানিক মূল্য নেই। তাই বৈধ প্রকল্প পাওয়ার সাথে সাথেই কাজ চালানোর প্রকল্প বাতিল করা হয়। তাই কাজ চালানো প্রকল্পকে যথার্থ প্রকল্প বলা যায় না।"
        },
        {
          "label": "গ",
          "question": "উদ্দীপকে দাদির বক্তব্যে প্রকল্পের কোন শর্তটি লঙ্ঘন করা হয়েছে? ব্যাখ্যা করো।",
          "explanation": "'প্রকল্প বাস্তব কারণভিত্তিক হবে'- উদ্দীপকে দাদির বক্তব্যে প্রকল্পের এই শর্তটি লঙ্ঘন করা হয়েছে। কোনো প্রকল্প বৈধ হতে হলে কতকগুলো শর্ত অনুসরণ করতে হয়। তার মধ্যে বাস্তব কারণভিত্তিক শর্তটি একটি। অন্ধবিশ্বাস, কুসংস্কার, অবাস্তব ও অতিপ্রাকৃতিক বিষয় নিয়ে প্রকল্প তৈরি করা যায় না। যেমন- কোনো ছেলে হারিয়ে গেলে যদি বলা হয় ছেলেটিকে ভূতে নিয়ে গেছে, তাহলে প্রকল্পটি হবে একেবারেই অযৌক্তিক, অবাস্তব ও মূল্যহীন। উদ্দীপকে বর্ণিত, একদিন গভীর রাতে পাল্লা জ্বরের ঘোরে প্রলাপ বকতে থাকলে দাদি বলেন, মনে হয় পান্নার ওপর ভূতের আছর পড়েছে। তার এই বক্তব্যে কুসংস্কার ও অবাস্তবতার উপস্থিতি লক্ষ করা যায়; তাই উদ্দীপকে দাদির বক্তব্যে প্রকল্পের বাস্তব কারণভিত্তিক শর্তটি লঙ্ঘিত হয়েছে।"
        },
        {
          "label": "ঘ",
          "question": "প্রকল্পের শর্তের আলোকে উদ্দীপকে ডাক্তারের বক্তব্য ও মুন্নার ছোট চাচার বক্তব্যের তুলনামূলক বিশ্লেষণ করো।",
          "explanation": "উদ্দীপকে ডাক্তারের বক্তব্যে বৈধ প্রকল্পের শর্তাবলি ফুটে উঠেছে। কিন্তু পান্নার ছোট চাচার বক্তব্যে বৈধ প্রকল্পের শর্ত লঙ্ঘিত হয়েছে। নিচে উভয়ের বক্তব্যে নির্দেশিত প্রকল্পের তুলনামূলক বিশ্লেষণ করা হলো- উদ্দীপকের পান্না সর্দি-জ্বরে আক্রান্ত। তখন ডাক্তার পান্নাকে প্রয়োজনীয় ঔষধ দিয়ে ঠান্ডা লাগা থেকে দূরে থাকতে বলেন। ডাক্তারের এই বক্তব্য মূল ঘটনার সাথে প্রাসঙ্গিক। কারণ সর্দি-জ্বর হলে ঠান্ডা লাগা থেকে দূরে থাকতে হয়। পাশাপাশি ডাক্তারের এরূপ প্রাসঙ্গিক প্রকল্পকে প্রমাণ করা যায়। এ কারণে এটি বৈধ প্রকল্প। বৈধ প্রকল্প সুনির্দিষ্ট, যৌক্তিক, - প্রমাণযোগ্য হয়ে থাকে। কিন্তু কখনই আত্মবিরোধী হয় না। অন্যদিকে, অসুস্থ পান্নার সর্দি-জ্বর প্রসঙ্গে তার ছোট চাচা বলেন, 'বেশি বেশি করে ফ্রিজের ঠান্ডা পানি খেলে জ্বর ভালো হয়ে যাবে।' তার এই বক্তব্য স্ববিরোধী। এ কারণে এটি অবৈধ প্রকল্পের দৃষ্টান্ত। এরূপ প্রকল্পকে প্রমাণ করা যায় না। পাশাপাশি মূল ঘটনার সাথে অপ্রাসঙ্গিক, অবাস্তব হয়ে থাকে। এ কারণেই পান্নার ছোট চাচার বক্তব্যটি যৌক্তিক নয়। পরিশেষে বলা যায়, প্রকল্পের বৈধতার মানদণ্ডে উদ্দীপকের ডাক্তার ও পান্নার ছোট চাচার বক্তব্যে ভিন্নতা পরিলক্ষিত হয়। কারণ, ডাক্তারের বক্তব্য হলো বৈধ প্রকল্প কিন্তু পান্নার ছোট চাচার বক্তব্য হলো অবৈধ প্রকল্প।"
        }
      ]
    },
    {
      "number": "8",
      "uddipok": "দৃশ্যকল্প-১: এ যাবত যতজন মানবিক বিভাগের ছাত্র দেখেছি তারা সবাই ভদ্র ও মার্জিত। তাই মানবিক বিভাগের সকল ছাত্র হয় ভদ্র ও মার্জিত। দৃশ্যকল্প-২: সিলিন্ডার গ্যাস সাপ্লাইয়ের একটি দোকানে গিয়ে একটি একটি করে সবকয়টি সিলিন্ডার পরীক্ষা করে দেখা গেল সেগুলোর সবকয়টিতেই এলপি গ্যাস আছে।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "যে আরোহ প্রক্রিয়ায় আরোহমূলক লম্ফ উপস্থিত থাকে তাকে প্রকৃত আরোহ বলে।"
        },
        {
          "label": "খ",
          "question": "",
          "explanation": "'অনুকূল ও প্রতিকূল অভিজ্ঞতাই বৈজ্ঞানিক আরোহের ভিত্তি'- উক্তিটি যথার্থ। বৈজ্ঞানিক আরোহের সার্বিক সংশ্লেষক সিদ্ধান্তটি গৃহীত হয় ঘটনার অভিজ্ঞতা বা নিরীক্ষণ থেকে। এখানে বিশেষ বিশেষ দৃষ্টান্তের অনুকূল ও প্রতিকূল উভয় দৃষ্টান্ত নিরীক্ষণ থেকেই সার্বিক সংশ্লেষক সিদ্ধান্ত গ্রহণ করা হয়। যেমন- 'গোলাপ ফুল হয় সুন্দর, বেলী ফুল হয় সুন্দর রজনীগন্ধা ফুল হয় সুন্দর। অতএব, সকল ফুল হয় সুন্দর।' এখানে অনুকূল ও প্রতিকূল উভয় দৃষ্টান্ত যাচাই করে এরূপ সিদ্ধান্ত গ্রহণ করা হয়েছে। তাই যুক্তিবিদরা মনে করেন, অনুকূল ও প্রতিকূল অভিজ্ঞতাই বৈজ্ঞানিক আরোহের ভিত্তি।'"
        },
        {
          "label": "গ",
          "question": "",
          "explanation": "দৃশ্যকল্প-১ এ অবৈধ সামান্যীকরণ বা সার্বিকীকরণ অনুপপত্তি ঘটেছে।ব্যাখ্যা করা হলো-  অবৈজ্ঞানিক আরোহে অনুকূল অভিজ্ঞতার ভিত্তিতে সিদ্ধান্ত গ্রহণ করা হয় বলে কোনো অস্থায় যদি একটি প্রতিকূল দৃষ্টান্ত পাওয়া যায়, তবে সিদ্ধান্তটি ভ্রান্ত বলে প্রমাণিত হয়। এ জাতীয় ভ্রান্ত সিদ্ধান্তকে অবৈধ সামান্যীকরণ বা সার্বিকীকরণ বলে। যেমন- একটি গ্রামের সকল মানুষ অসৎ, সকল গ্রামের মানুষ হয় অসৎ। কিন্তু যে সময় অন্য গ্রামে সৎ মানুষের  সন্ধান পাওয়া যায় সে সময় উক্ত সিদ্ধান্তটি ভ্রান্ত হিসেবে প্রমাণিত হয়। এরূপ ভ্রান্ত সিদ্ধান্তের কারণে যে অনুপপত্তি ঘটে, তাকে অবৈধ সামান্যীকরণ বলে। তেমনি দৃশ্যকল্প-১ এ বলা হয়েছে, এ যাবত যতজন মানবিক বিভাগের ছাত্র দেখেছি তারা সবাই ভদ্র ও মার্জিত। তাই মানবিক বিভাগের সকল ছাত্র হয় ভদ্র ও মার্জিত। এখানে শুধু অনুকূল অভিজ্ঞতার ভিত্তিতে সিদ্ধান্ত গ্রহণ করা হয়েছে। তাই বলা যায় যে, দৃষ্টান্তটিতে অবৈধ সামান্যীকরণ বা সার্বিকীকরণ অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ পূর্ণাঙ্গ আরোহের প্রতিফলন ঘটেছে। যা যথার্থ আরোহ নয়।নিচে তা মূল্যায়ন করা হলো- যে আরোহ অনুমানে প্রতিটি দৃষ্টান্ত পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ বলে। পূর্ণাঙ্গ আরোহের অন্তর্গত প্রতিটি দৃষ্টান্ত পর্যবেক্ষণ করার পর সার্বিক সিদ্ধান্ত গ্রহণ করা হয়। বস্তুত আরোহ অনুমানের মূল বৈশিষ্ট্য হচ্ছে আরোহমূলক লম্ফের উপস্থিতি। কিন্তু পূর্ণাঙ্গ আরোহে আরোহমূলক লম্ফ অনুপস্থিত থাকে। এ কারণে পূর্ণাঙ্গ আরোহকে প্রকৃত আরোহ বলা যায় না। পূর্ণাঙ্গ আরোহ সীমিত পরিসরে নির্দিষ্ট সংখ্যক দৃষ্টান্ত সম্পর্কে সিদ্ধান্ত প্রতিষ্ঠা করে বলে এর সিদ্ধান্তকে যথার্থ অর্থে সার্বিক বলা যায় না। কারণ, এর সিদ্ধান্ত কতগুলো বিশেষ দৃষ্টান্তের সমষ্টি। যেমন- দৃশ্যকল্প-২ এ বলা হয়েছে , দোকানের সবকয়টি সিলিন্ডার পরীক্ষা করে দেখা গেল সেগুলোতে এলপি গ্যাস আছে। এখানে জানা থেকে অজানায় যাওয়া হয়নি বরং জানা বিষয়ের ভিত্তিতেই সিদ্ধান্ত নেওয়া হয়েছে। তাই বলা যায় যে,  দৃশ্যকল্প-২ এ পূর্ণাঙ্গ আরোহের প্রতিফলন ঘটেছে।"
        }
      ]
    },
    {
      "number": "9",
      "uddipok": "অল্পশিক্ষিত আমেনা বৃষ্টি হতে দেখে কোহেলীকে বললো, হাতি শূরের মাধ্যমে পানি উপরের দিকে ছুঁড়ে দিলে বৃষ্টি হয়। একথা শুনে কোহেলী হেসে বৃষ্টির কারণ হিসেবে বললো, সমুদ্রের পানি বাষ্প হয়ে উপরে উঠে একপর্যায়ে তা ভারি হয়ে নিচে নেমে বাতাসের সংস্পর্শে এসে বৃষ্টি হয়ে ফোঁটায় ফোঁটায় ঝরতে থাকে।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "কতকগুলো পৃথক কারণের একত্রিত ফলকে বলা হয় মিশ্রকার্য। বা অতিজাগতিক বা অনন্য বিষয় হওয়ার কারণে 'ঈশ্বর' পদের ব্যাখ্যাদান সম্ভব নয়।"
        },
        {
          "label": "খ",
          "question": "",
          "explanation": "অনন্যসাধারণ বিষয়সমূহের ব্যাখ্যা দেওয়া যায় না। যেমন- ঈশ্বর, আত্মা ইত্যাদি বিষয়ের মধ্যে রয়েছে অনন্যসাধারণ বৈশিষ্ট্য, যেগুলোকে জানা বা অনুধাবন করার ক্ষমতা মানুষের নেই। এজন্য এসব বিষয়ের ব্যাখ্যাদান করা অসম্ভব ব্যাপার। পাশাপাশি 'ঈশ্বর' অতিজাগতিক বিষয় হওয়ার কারণে বিশ্লেষণ, শৃঙ্খলযোজন কিংবা অন্তর্ভুক্তি কোনোটিই করা সম্ভব নয়। তাই 'ঈশ্বর' পদের ব্যাখ্যাদান সম্ভব নয়।"
        },
        {
          "label": "গ",
          "question": "",
          "explanation": "কোহেলীর বক্তব্যে বৈজ্ঞানিক ব্যাখ্যার প্রতিফলন ঘটেছে।ব্যাখ্যা করা হলো- কোনো ঘটনার কার্যকারণ বা প্রকৃত কারণ উল্লেখ করে ব্যাখ্যা প্রদান করাকে বলে বৈজ্ঞানিক ব্যাখ্যা। এরূপ ব্যাখ্যার মাধ্যমে ঘটনার প্রকৃতকারণ জানা যায়। পাশাপাশি প্রাকৃতিক ও মৌলিক নিয়ম উল্লেখ করে ঘটনার বিবৃতি দেওয়া হয় বলে বৈজ্ঞানিক ব্যাখ্যা স্থান-কাল-পাত্রভেদে অভিন্ন হয়। যার দৃষ্টান্ত উদ্দীপকে কোহেলীর বক্তব্যে লক্ষ করা যায়। উদ্দীপকে বর্ণিত ঘটনায় বৃষ্টির কারণ হিসেবে কোহেলী বলে, 'সমুদ্রের পানি বাষ্প হয়ে উপরে উঠে একপর্যায়ে তা ভারি হয়ে নিচে নেমে বাতাসের সংস্পর্শে এসে বৃষ্টি হয়ে ফোঁটায় ফোঁটায় ঝরতে থাকে।' তার এই বক্তব্য কার্যকারণ নীতির সাথে সাদৃশ্যপূর্ণ। তাই বলা যায়, বৃষ্টি হওয়ার সম্পর্কে কোহেলীর বক্তব্য বৈজ্ঞানিক ব্যাখ্যার সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "আমেনা ও কোহেলীর বক্তব্যে যথাক্রমে লৌকিক ব্যাখ্যা ও বৈজ্ঞানিক ব্যাখ্যার দৃষ্টান্ত লক্ষ করা যায়। নিচে ব্যাখ্যার প্রকারভেদের আলোকে উভয়ের বক্তব্যের মধ্যকার পার্থক্য বিশ্লেষণ করা হলো- উদ্দীপকে বর্ণিত অল্পশিক্ষিত আমেনা বৃষ্টি হতে দেখে বলে, 'হাতি শূরের মাধ্যমে পানি উপরের দিকে ছুঁড়ে দিলে বৃষ্টি হয়।' এখানে সে নিজস্ব বা নিজের মনগড়া কারণ উল্লেখ করে বৃষ্টি হওয়ার কারণ ব্যাখ্যা করেছে। এ কারণে তার এই বক্তব্যকে লৌকিক ব্যাখ্যা বলে। এরূপ ব্যাখ্যা সংশ্লিষ্ট ঘটনার সাথে অপ্রাসঙ্গিক হয়ে থাকে। পাশাপাশি সংশ্লিষ্ট ঘটনাকে সমজাতীয় অন্যান্য ঘটনার সাথে সংযুক্তিকরণ করা হয় না। তাই লৌকিক ব্যাখ্যায় অতিপ্রাকৃতিক কারণ ও ব্যক্তির ব্যক্তিগত বিশ্বাস ও ধ্যান-ধারণা প্রতিফলিত হয়। যেহেতু বিভিন্ন ব্যক্তির বিশ্বাস বিভিন্ন রকম, তাই লৌকিক ব্যাখ্যা স্থান-কাল-পাত্রভেদে ভিন্ন ভিন্ন হয়ে থাকে। অন্যদিকে, কোহেলীর বক্তব্যে প্রতিফলিত বৈজ্ঞানিক ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে ঘটনার ব্যাখ্যা প্রদান করা হয়। এরূপ ব্যাখ্যায় কার্যকারণ সম্পর্ক নির্ণয় করে ঘটনার ব্যাখ্যা দেওয়া হয় এবং সংশ্লিষ্ট ঘটনার সাথে ব্যাখ্যাটি প্রাসঙ্গিক হয়ে থাকে। বৈজ্ঞানিক ব্যাখ্যার ক্ষেত্রে প্রাকৃতিক ও বৈজ্ঞানিক নিয়ম অনুসরণ করা হয় বলে এ ব্যাখ্যা সবসময় একই হয়। অর্থাৎ, বৈজ্ঞানিক ব্যাখ্যা স্থান-কাল পাত্রভেদে সবসময় একই থাকে।"
        }
      ]
    },
    {
      "number": "10",
      "uddipok": "দৃশ্যকল্প-১: সবিতা মেশিনে কাপড় সেলাই করার জন্য সুতার একটি বড় রিল কিনলেন। সেই সুতা দিয়ে তিনি মেয়ের জামা তৈরি করার পর নকশা তুলে হাতের কাজ করলেন। আবার সেই একই সুতার সাহায্যে গলার হার ও কানের দুলও তৈরি করলেন। দৃশ্যকল্প-২: পিয়াসের বন্ধু অরণ্য তাকে বলেছে চৌরাস্তার মোড়ে তার বাসা। ছুটির দিনে পিয়াস অরণ্যের সাথে দেখা করার জন্য চৌরাস্তার মোড়ে আসলো। কিন্তু সেখানে অনেকগুলো রাস্তা থাকায় বন্ধুর বাসা কোনদিকে তা বুঝতে পারছিল না। এমন সময় মনে হলো বন্ধু বলেছে, একটি হাসপাতালের পাশেই তার বাসা। তখন হাসপাতালটি দেখে সহজেই পিয়াস তার বন্ধুর বাসাটি খুঁজে পেল।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "অবরোহ পদ্ধতি ও ঘটনা সংকলনের সাহায্যে কোনো প্রকল্প প্রমাণ করাকে পরোক্ষ সমর্থন বলে।"
        },
        {
          "label": "খ",
          "question": "",
          "explanation": "প্রকল্পের বৈধতা বা প্রমাণের জন্য প্রকল্পকে সর্বদা সুনির্দিষ্ট হতে হয়। প্রকল্প বা আনুমানিক ধারণা হবে সুনির্দিষ্ট। কোনো অস্পষ্ট বা এলোমেলোভাবে প্রকল্প হয় না। কারণ কোনো অস্পষ্ট প্রকল্প কোনো ঘটনার সঠিক ব্যাখ্যা দিতে পারে না। যেমন- বন্যার কারণ হিসেবে যদি প্রকল্প করা হয় যে কোনো একটি সমস্যার কারণে পানি বৃদ্ধি পেয়ে বন্যা হয়েছে, তাহলে প্রকল্পটি অনির্দিষ্ট ও অস্পষ্ট হয়। আর এ প্রকল্প দিয়ে কার্যকারণ সম্পর্কও নির্ণয় করা সম্ভব হয় না। তাই প্রকল্প হতে হবে সুনির্দিষ্ট ও স্পষ্ট।"
        },
        {
          "label": "গ",
          "question": "",
          "explanation": "দৃশ্যকল্প-১ এ প্রকল্পের আরোহ সমন্বয়ের প্রমাণটি নির্দেশ করেছে।ব্যাখ্যা করা হলো- প্রকল্প হলো কোনো ঘটনাকে ব্যাখ্যা করার জন্য আনুমানিক ধারণা। কিন্তু অনেক সময় দেখা যায়, যে ঘটনাকে ব্যাখ্যা করার জন্য প্রকল্প প্রণয়ন করা হয় সে ঘটনাকে ব্যাখ্যা করা ছাড়াও একই প্রকল্প দিয়ে অন্যান্য ঘটনাকেও ব্যাখ্যা করা যায় তখন তাকে আরোহ সমন্বয় বলে। যেমন- মাধ্যাকর্ষণ প্রকল্পটি প্রথমে বস্তুর পতনের ব্যাখ্যা করার জন্য প্রণয়ন করা হয়েছিল। পরবর্তীতে একই প্রকল্প দিয়ে আকাশে গ্রহ-নক্ষত্রের অবস্থান, জোয়ার- ভাটা ইত্যাদি ঘটনাকেও ব্যাখ্যা করা হয়। উদ্দীপকের দৃশ্যকল্প-১ এ বলা হয়েছে , সবিতা মেশিনে কাপড় সেলাই করার জন্য সুতার একটি বড় রিল কিনলেন। সেই সুতা দিয়ে তিনি মেয়ের জামা তৈরি করার পর নকশা তুলে হাতের কাজ করলেন। আবার সেই একই সুতারসাহায্যে গলার হার ও কানের দুলও তৈরি করলেন। অর্থাৎ সবিতা যে উদ্দেশে সুতা কিনেছিলেন সেই উদ্দেশ্য পূরণের পাশাপাশি তিনি আরও একাধিক কাজে সুতাটি ব্যবহার করেন। তার এই কাজে পাঠ্যবইয়ের আরোহ সমন্বয়ের প্রমাণটির প্রতিফলন ঘটেছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ 'প্রকল্প প্রমাণের প্রত্যক্ষ পদ্ধতির সাথে জড়িত'- উক্তিটি যথার্থ। নিচে পর্যালোচনা করা হলো-  দৃশ্যকল্প-২ এর দৃষ্টান্তে সংকট উত্তরক বা চরম দৃষ্টান্তের ধারণা পাওয়া যায়। প্রকল্প প্রণয়নের ক্ষেত্রে কোনো ঘটনার কারণ অনুসন্ধানের জন্য প্রাথমিকভাবে আনুমানিক ধারণা করতে হয়।কিন্তু অনেক সময় একটি ঘটনার জন্য একাধিক প্রকল্প প্রণয়ন করা হয়। সেক্ষেত্রে প্রতিযোগী প্রকল্পগুলোর মধ্য থেকে সঠিক প্রকল্পটি নির্বাচন করা কঠিন হয়ে পরে। তখন কোনো একটি বিশেষ দৃষ্টান্ত বা ঘটনার মাধ্যমে প্রতিযোগী প্রকল্পগুলোর সংকট নিরসন করা যায়। যে ঘটনা বা দৃষ্টান্তের মাধ্যমে প্রতিযোগী প্রকল্পগুলোর মধ্যকার সংকট নিরসন করা হয় তাকে সংকট উত্তরক বা চরম দৃষ্টান্ত বলে। ব্রিটিশ যুক্তিবিদ ফ্রান্সিস বেকন প্রথম সংকট উত্তরক দৃষ্টান্ত কথাটি ব্যবহার করেন। এরূপ দৃষ্টান্ত প্রকল্প প্রমাণের প্রত্যক্ষ পদ্ধতি হিসেবে কাজ করে। দৃশ্যকল্প-২ এ বর্ণিত ঘটনায়, পিয়াস অরণ্যের সাথে দেখা করার জন্য চৌরাস্তার মোড়ে আসে। কিন্তু সেখানে অনেকগুলো রাস্তা থাকায় বন্ধুর বাসা কোনদিকে তা বুঝতে পারছিল না। এমন সময় তার পিয়াসের মনে হলো অরণ্য বলেছিল, একটি হাসপাতালের পাশেই তার বাসা। তখন হাসপাতালটি দেখে সহজেই পিয়াস অরণ্যের বাসাটি খুঁজে পায়। এখানে হাসপাতালের অবস্থান হলো সংকট উত্তরক দৃষ্টান্ত। এরূপ প্রত্যক্ষ দৃষ্টান্তের সাহায্যে পিয়াস তার বন্ধুর বাসাটি খুঁজে পায়।তাই বলা যায়,উল্লেখিত  উক্তিটি যথার্থ।"
        }
      ]
    },
    {
      "number": "11",
      "uddipok": "",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "কোনো জটিল, অস্পষ্ট, দুর্বোধ্য ও অনির্দিষ্ট বিষয়কে সহজ, সরল ও প্রাঞ্জল ভাষায় ব্যক্ত করাই হলো ব্যাখ্যাকরণ ।"
        },
        {
          "label": "খ",
          "question": "",
          "explanation": "কোন সুনির্দিষ্ট নিয়ম না থাকার কারণে লৌকিক ব্যাখ্যা ব্যক্তিভেদে ভিন্ন হয়। লৌকিক ব্যাখ্যার নির্দিষ্ট কোনো নিয়ম নেই। পাশাপাশি বিভিন্ন লোকের | দৃষ্টিভঙ্গি, শিক্ষা, বিশ্বাস ইত্যাদি ভিন্ন হয়ে থাকে। এসব কারণেলৌকিক ব্যাখ্যা ব্যক্তিভেদে ভিন্ন হয়। যেমন- সাধারণ মানুষের মধ্যে অনেকেই বিশ্বাস করে, পৃথিবী একটি বিরাটকায় দৈত্যের পিঠের ওপর অবস্থিত। আবার কেউ কেউ বিশ্বাস করে যে, পৃথিবী একটি বিরাট কচ্ছপের পিঠের উপর অবস্থিত। অর্থাৎ সুনির্দিষ্ট নিয়ম না থাকার কারণে লৌকিক ব্যাখ্যা ভিন্ন হয়।"
        },
        {
          "label": "গ",
          "question": "",
          "explanation": "দৃশ্যকল্প-১ এ বৈজ্ঞানিক ব্যাখ্যার বিশ্লেষণ রূপটি প্রতিফলিত হয়েছে। ব্যাখ্যা করা হলো- বৈজ্ঞানিক ব্যাখ্যার সাহায্যে কোনো মিশ্রকাজকে আলাদা আলাদাভাবে উল্লেখ করাকে বলে বিশ্লেষণ। যেমন- রাস্তায় গাড়ি চালানো একটি মিশ্রকার্য। কারণ গাড়ি চালানোর ক্ষেত্রে কতকগুলো স্বতন্ত্র কারণ একসাথে কাজ করে। এগুলো হলো- ১. রাস্তার অবস্থা , ২. গাড়ির ইন্জিন, ৩. চালকের দক্ষতা প্রভৃতি । এসব স্বতন্ত্র কারণের মিলিত প্রচেষ্টার ফলে গাড়ি চালানো সম্ভব হয়। এভাবে বিশ্লেষণের মাধ্যমে মিশ্রকার্যের কারণগুলো পৃথক পৃথকভাবে দেখানো হয়। তেমনি উদ্দীপকের দৃশ্যকল্প-১ এ দেখানো হয়েছে, ধোঁয়া' নামক মিশ্রকার্য বিভিন্ন কারণে সৃষ্ট। যেমন- ভিজে জ্বালানিতে, পর্যাপ্ত অক্সিজেনের অভাব, অদক্ষ লোকের উপস্থিতি, বাতাসের প্রতিকূল অবস্থা। এভাবে বিশ্লেষণের মাধ্যমে ভিন্ন ভিন্ন কারণের সন্ধান পাওয়া যায়, যেগুলো একসাথে কাজ করে ধোঁয়ার সৃষ্টি করে। আর এই স্বতন্ত্র কারণগুলোর মাধ্যমে 'ধোঁয়া' নামক মিশ্রকার্য ব্যাখ্যা করাই হচ্ছে বৈজ্ঞানিক ব্যাখ্যার 'বিশ্লেষণ' রূপ।"
        },
        {
          "label": "ঘ",
          "question": "",
          "explanation": "বৈজ্ঞানিক ব্যাখ্যার রূপের দৃষ্টিকোণ থেকে দৃশ্যকল্প-১ এ প্রতিফলিত 'বিশ্লেষণ' রূপ এবং দৃশ্যকল্প-২ এ প্রতিফলিত শৃঙ্খলযোজন রূপের মধ্যে পারস্পরিক সম্পর্ক বিদ্যমান। বিশ্লেষণ হচ্ছে বৈজ্ঞানিক ব্যাখ্যার অন্যতম রূপ। জাগতিক অনেক ঘটনা আছে, যেগুলোর সংগঠনের মূলে নির্দিষ্ট একটি কারণ থাকে না। বরং একাধিক ঘটনা বা কারণ মিলিত হয়ে সংশ্লিষ্ট ঘটনা বা কার্যটি সংঘটিত করে। এ ক্ষেত্রে কার্যটিকে বলা হয় মিশ্র বা সংযুক্ত কার্য। যাকে সহজ বা প্রাঞ্জলভাবে উপস্থাপন করাই হচ্ছে বৈজ্ঞানিক ব্যাখ্যার বিশ্লেষণ রূপ। যার দৃষ্টান্ত দৃশ্যকল্প-১ এ পরিলক্ষিত হয়। অপরদিকে, বৈজ্ঞানিক ব্যাখ্যার তিনটি রূপের মধ্যে আরেকটি হলো শৃঙ্খলযোজন। সাধারণত যে প্রক্রিয়ার মাধ্যমে বৈজ্ঞানিক ব্যাখ্যায় কোনো কার্য ও তার দূরবর্তী কারণের মধ্যে একটি মধ্যবর্তী পর্যায় আবিষ্কার করা হয় তাকে শৃঙ্খলযোজন বলে। অর্থাৎ, এ প্রক্রিয়ার মাধ্যমে দেখানো হয় যে, কোনো কার্য তার কারণ থেকে সরাসরি উদ্ভূত নয়। বরং, এতে মধ্যবর্তী পর্যায় থাকে। এই মধ্যবর্তী পর্যায় অতিক্রম করেই কার্যটি সংঘটিত হয়। যেমন- দৃশ্যকল্প-২ এ মশার উৎপাত বৃদ্ধির দিকটি তিনটি পর্যায়ে ব্যাখ্যা করা হয়েছে। পাশাপাশি এটাও উল্লেখ করা হয়েছে যে, মশার উৎপাত বৃদ্ধির জন্য বর্ষাকাল ঋতুই সহায়ক সময়। শৃঙ্খলযোজনের মাধ্যমে বিষয়টিকে এভাবে বলা যায় যে, বর্ষাকালে মশার প্রজননের উপযুক্ত পরিবেশ সৃষ্টি হয় এবং এ কারণে মশার উৎপাত বৃদ্ধি পায়।"
        }
      ]
    }
  ]
}