{
  "title": "রাজশাহী বোর্ড ২০২২",
  "subtitle": "যুক্তিবিদ্যা (10)",
  "questions": [
    {
      "number": "1",
      "uddipok": "দৃশ্যকল্প-১ : তিমি হয় জলজ প্রাণী । দৃশ্যকল্প-২ : গোলাপ ফুলের গাছ বহু বর্ষজীবী, এর ডালপালাগুলো তীক্ষ্ম কাঁটাযুক্ত। এর ফুলগুলো দেখতে সুন্দর ও সুগন্ধযুক্ত। আমাদের দেশে লাল, সাদা ও হলুদ রংয়ের গোলাপ পাওয়া যায়।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "কোনো পদের পূর্ণ জাত্যর্থ উল্লেখের মাধ্যমে পদটির অপরিহার্য অর্থ প্রকাশ করাকে যৌক্তিক সংজ্ঞা বলে।"
        },
        {
          "label": "খ",
          "question": "",
          "explanation": "'ঢাকা বিশ্ববিদ্যালয় হয় প্রাচ্যের অক্সফোর্ড – এটি রূপক সংজ্ঞাজনিত অনুপপত্তির দৃষ্টান্ত । তাই এ সংজ্ঞাটি যথার্থ নয় । কোনো পদের সংজ্ঞায় রূপক ভাষা ব্যবহার করা হলে যে অনুপপত্তি বা ভ্রান্তি ঘটে তাকে রূপক সংজ্ঞাজনিত অনুপপত্তি বলে। যেমন— ঢাকা বিশ্ববিদ্যালয় হয় প্রাচ্যের অক্সফোর্ড । এখানে ঢাকা বিশ্ববিদ্যালয়কে প্রাচ্যের অক্সফোর্ড হিসেবে তুলনা করা হয়েছে। এ কারণে দৃষ্টান্তটিতে রূপক সংজ্ঞাজনিত অনুপপত্তি ঘটেছে।"
        },
        {
          "label": "গ",
          "question": "",
          "explanation": "দৃশ্যকল্প-১ এ অতিব্যাপক সংজ্ঞাজনিত অনুপপত্তি ঘটেছে।ব্যাখ্যা করা হলো- যৌক্তিক সংজ্ঞার একটি ভ্রান্ত রূপ হচ্ছে অতিব্যাপক সংজ্ঞা, যার উদ্ভব ঘটে সংজ্ঞার ক্ষেত্রে প্রযোজ্য একটি গুরুত্বপূর্ণ নিয়মের লঙ্ঘন থেকে। এ নিয়ম অনুযায়ী, কোনো পদের সংজ্ঞায় সংজ্ঞেয় ও সংজ্ঞার্থের ব্যক্ত্যর্থ সমপরিমাণ হতে হবে, কম বা বেশি হতে পারবে না। কিন্তু যদি কোনো পদের সংজ্ঞাদানে সংশ্লিষ্ট পদের চেয়ে বেশি ব্যক্ত্যর্থযুক্ত পদ ব্যবহার করা হয়, সেক্ষেত্রে 'অতিব্যাপক সংজ্ঞা' নামক ত্রুটিপূর্ণ সংজ্ঞার উদ্ভব হয়। তেমনি উদ্দীপকের দৃশ্যকল্প-১ এ বলা হয়েছে,তিমি হয় জলজ প্রাণী। এখানে অন্যান্য জলজ প্রাণীকে বাদ দিয়ে শুধু তিমিকে জলজ প্রাণী হিসেবে উল্লেখ করা হয়েছে। ফলে তিমির ব্যক্ত্যর্থ বৃদ্ধি পেয়েছে।  তাই বলা যায় যে, দৃশ্যকল্প-১ এ অতিব্যাপক সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ বর্ণনার বিষয়টি প্রকাশ পেয়েছে। নিচে বর্ণনার সাথে যৌক্তিক সংজ্ঞার পার্থক্য বিশ্লেষণ করা হলো- যৌক্তিক সংজ্ঞায় পদের পূর্ণ জাত্যর্থ উল্লেখ করতে হয়। যেমন— 'মানুষ' পদের সংজ্ঞায়নে জীববৃত্তি ও বুদ্ধিবৃত্তি উভয়ই উল্লেখ করলে তা যৌক্তিক সংজ্ঞা হিসেবে বিবেচিত হবে। অন্যদিকে, বর্ণনার ক্ষেত্রে পদের পূর্ণ জাত্যর্থ বা অপরিহার্য অর্থ উল্লেখ করা হয় না, বরং নিছক বিবৃতি দেওয়া হয়। যেমন— দৃশ্যকল্প-২ এ বলা হয়েছে, ‘গোলাপ ফুলের গাছ বহু বর্ষজীবী, এর ডালপালাগুলো তীক্ষ্ম কাঁটাযুক্ত। এর ফুলগুলো দেখতে সুন্দর ও সুগন্ধযুক্ত। আমাদের দেশে লাল, সাদা ও হলুদ রংয়ের গোলাপ পাওয়া যায়।' এসব তথ্যমূলক বিবৃতির মাধ্যমে মূলত ‘গোলাপ ফুল' সম্পর্কিত বর্ণনার বিষয়টি প্রকাশ পেয়েছে।  যৌক্তিক সংজ্ঞা হলো একটি বৈজ্ঞানিক প্রক্রিয়া। কিন্তু, বর্ণনার ক্ষেত্রে জাত্যর্থ ছাড়াও উপলক্ষণ, অবান্তর লক্ষণসহ বিভিন্ন গুণ উল্লেখ করা হয়। এসব গুণের মাধ্যমে পদের অপরিহার্য অর্থ প্রকাশ পায় না । তাই বর্ণনা হলো একটি লৌকিক প্রক্রিয়া । তাই উপরিউক্ত আলোচনা শেষে বলা যায়, যৌক্তিক সংজ্ঞা ও বর্ণনা দু'টি ভিন্ন বিষয়।এদের মধ্যে যথেষ্ট পার্থক্য রয়েছে।"
        }
      ]
    },
    {
      "number": "2",
      "uddipok": "আফজাল সাহেব তার ছেলেকে স্কুল থেকে আসতে দেরি হচ্ছে দেখে ধারণা করলেন যে, ছুটির পর হয়তো অতিরিক্ত কোনো ক্লাস হচ্ছে। পরে তিনি শ্রেণি শিক্ষককে ফোন করে এ ব্যাপারে নিশ্চিত হলেন ।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "কোনো ঘটনাকে ব্যাখ্যা দেওয়ার জন্য বৈধ প্রকল্পের অভাবে কাজ চালানোর জন্য সাময়িকভাবে যে প্রকল্প প্রণয়ন করা হয় তাকে কাজ চালানো প্রকল্প বলে।"
        },
        {
          "label": "খ",
          "question": "",
          "explanation": "কোনো ঘটনার কারণ নির্ণয়ে প্রকল্প পথনির্দেশক হিসেবে ভূমিকা পালন করে বলে আমাদের ব্যবহারিক জীবনে প্রকল্পের ব্যবহার অপরিহার্য। আমরা ব্যবহারিক জীবনে আমরা বহু সমস্যার সম্মুখীন হই এবং প্রকল্প প্রণয়নের মাধ্যমে তার সমাধান খুঁজে পাওয়ার চেষ্টা করি। প্রকল্পের মাধ্যমে একজন লোক তার হারিয়ে যাওয়া শিশুকে খুঁজে পান, একজন পুলিশ কর্মচারী প্রকৃত চোরকে ধরে ফেলেন, একজন পথিক তার অচেনা গন্তব্যস্থলে পৌঁছে যান। সুতরাং, আমাদের জীবনের ছোটবড় নানা সমস্যা সমাধানের জন্য প্রকল্পের ব্যবহার অপরিহার্য।"
        },
        {
          "label": "গ",
          "question": "",
          "explanation": "উদ্দীপকে উল্লেখিত বিষয়টি একটি যথার্থ প্রকল্প”. নিচে উক্তিটি ব্যাখ্যা করা হলো- যখন কোনো পর্যাপ্ত প্রমাণ ছাড়া একটি ঘটনা বা বিষয় সম্পর্কে আনুমানিক ধারণা গ্রহণ করা হয় তখন তাকে প্রকল্প বলে । প্রকল্পকে যথার্থ বা বৈধ হতে হলে তা প্রাসঙ্গিক, প্রমাণযোগ্য ও বাস্তব কারণভিত্তিক হতে হবে। যেমন— একটি শিশু কান্না করছে। এ থেকে অনুমান করা যায়, শিশুটির ক্ষুদা লেগেছে। এই প্রকল্পটি অনেকাংশই সত্য। কারণ বাস্তবে দেখা যায়, স্বাভাবিকভাবে ক্ষুধা পেলে বাচ্চারা কান্না করে। তেমনি উদ্দীপকের, আফজাল সাহেব তার ছেলেকে স্কুল থেকে আসতে দেরি হচ্ছে দেখে ধারণা করলেন যে, ছুটির পর হয়তো অতিরিক্ত কোনো ক্লাস হচ্ছে। পরে তিনি শ্রেণি শিক্ষককে ফোন করে এ ব্যাপারে নিশ্চিত হলেন। অর্থাৎ আফজাল সাহেবের প্রকল্প প্রাসঙ্গিক, প্রমাণযোগ্য ও বাস্তব কারণভিত্তিক। তাই বলা যায়, উদ্দীপকে উল্লেখিত বিষয়টি একটি যথার্থ প্রকল্প।"
        },
        {
          "label": "ঘ",
          "question": "",
          "explanation": "উদ্দীপকে প্রকল্পের বিষয়টির প্রতিফলন ঘটেছে। নিচে প্রকল্পের স্তরসমূহ বিশ্লেষণ করা হলো- প্রকল্প গঠন করার জন্য প্রকল্পকে কতকগুলো পর্যায় অতিক্রম করতে হয়, যাকে প্রকল্পের স্তর বলে। প্রকল্পের প্রথম স্তর হলো দেখা বা নিরীক্ষণ। কোনো একটি ঘটনা ব্যাখ্যা করার জন্য আমরা প্রাকৃতিক ঘটনাবলি নিরীক্ষার মাধ্যমে প্রাপ্ত অভিজ্ঞতা থেকে প্রকল্প গঠন করি। এরপর ঐ প্রকল্পের ওপর ভিত্তি করে অগ্রসর হই। অর্থাৎ নিরীক্ষণ থেকেই প্রকল্পের যাত্রা শুরু হয় প্রকল্পের দ্বিতীয় স্তর হলো, সতর্কতা বা প্রাথমিক আনুমানিক ধারণা গঠন প্রাকৃতিক ঘটনার যথার্থ নিরীক্ষণের মাধ্যমে আমরা যেসব তথ্য পেয়ে থাকি তার মধ্যে প্রয়োজনীয় তথ্যের সন্নিবেশ ঘটিয়ে প্রাথমিক আনুমানিক ধারণ গঠন করতে হয়। প্রকল্পের তৃতীয় স্তর হলো, নির্বাচন বা সিদ্ধান্ত গ্রহণ। প্রকল্পের ক্ষেত্রে প্রাকৃতিক ঘটনাবলির নিরীক্ষণ থেকে প্রাপ্ত তথ্যের ভিত্তিতে প্রাথমিক আনুমানিক ধারণা গঠন করা হয়। এই আনুমানিক ধারণার ওপর ভিত্তি করে সিদ্ধান্ত গঠন করা হয়। প্রকল্পের চতুর্থ স্তর হলো, পরীক্ষণ বা সিদ্ধান্ত যাচাইকরণ। গৃহীত সিদ্ধান্ত সঠিক না-কি ভ্রান্ত তা পরীক্ষা করাই হলো সিদ্ধান্তের যাচাইকরণ উদ্দীপকে বর্ণিত চারটি বিষয় প্রকল্পের স্তরসমূহ নির্দেশ করেছে। ব্রিটিশ যুক্তিবিদ জন স্টুয়ার্ট মিলের সংজ্ঞা বিশ্লেষণ করে প্রকল্পের এরূপ চারটি স্তরের সন্ধান পাওয়া যায়।"
        }
      ]
    },
    {
      "number": "3",
      "uddipok": "দৃশ্যকল্প-১ : আম হয় পুষ্টিকর। জাম হয় পুষ্টিকর। লিচু হয় পুষ্টিকর। কাঁঠাল হয় পুষ্টিকর। সুতরাং সকল ফল হয় পুষ্টিকর। দৃশ্যকল্প-২ : জামিল বললো, “আমি এ যাবৎ যত ভারতীয় দেখেছি তারা সবাই হিন্দি ভাষায় কথা বলে। কোনো লোককেই কখনো অন্য ভাষায় কথা বলতে দেখিনি। অতএব, সকল ভারতীয় হিন্দি ভাষায় কথা বলে।”",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "যেসব আরোহের মধ্যে আরোহের মৌলিক বৈশিষ্ট্য আরোহাত্মক উল্লম্ফন উপস্থিত থাকে তাদের বলে প্রকৃত আরোহ।"
        },
        {
          "label": "খ",
          "question": "",
          "explanation": "যে আরোহ অনুমানে কেবল প্রতিকূল দৃষ্টান্ত রহিত অভিজ্ঞতার আলোকে একটি সার্বিক সিদ্ধান্ত গ্রহণ করা হয় তাকে অবৈজ্ঞানিক আরোহ বলে। যেমন— এ পর্যন্ত যত কাক দেখেছি তার সবই কালো। অতএব, সকল কাক হয় কালো।অথবা আমি এ পর্যন্ত যত আম খেয়েছি সবই মিষ্টি। অতএব, সব আম মিষ্টি ।' এভাবে অবৈজ্ঞানিক আরোহে কেবল অনুকূল অভিজ্ঞতার ভিত্তিতে সিদ্ধান্ত নেওয়া হয় । তাই বলা যায়, অবৈজ্ঞানিক আরোহের ভিত্তি হচ্ছে অনুকূল অভিজ্ঞতা ।"
        },
        {
          "label": "গ",
          "question": "",
          "explanation": "দৃশ্যকল্প-২ এ নির্দেশিত বিষয়টি হলো অবৈজ্ঞানিক আরোহ।নিচে তা ব্যাখ্যা করা হলো- যে আরোহে প্রকৃতির নিয়মানুবর্তিতা নীতি বা প্রতিকূল দৃষ্টান্তবিহীন অভিজ্ঞতার ভিত্তিতে সার্বিক সিদ্ধান্ত গ্রহণ করা হয়, তাকে অবৈজ্ঞানিক আরোহ বলে । যেমন— 'এ যাবৎ যত ফুল দেখেছি সবই সুন্দর । অতএব, সব ফুল হয় সুন্দর।এখানে শুধু অনুকূল দৃষ্টান্তের আলোকে সার্বিক সিদ্ধান্ত গ্রহণ করা হয়েছে। তাই এটি অবৈজ্ঞানিক আরোহের দৃষ্টান্ত । তেমনি উদ্দীপকের দৃশ্যকল্প-২ এ জামিল বলে, “আমি এ যাবৎ যত ভারতীয় দেখেছি তারা সবাই হিন্দি ভাষায় কথা বলে। কোনো লোককেই কখনো অন্য ভাষায় কথা বলতে দেখিনি। অতএব, সকল ভারতীয় হিন্দি ভাষায় কথা বলে।” জামিলের এই যুক্তি প্রক্রিয়ায় কেবল অনুকূল অভিজ্ঞতার আলোকে সিদ্ধান্ত নেওয়া হয়েছে। তাই বলা যায় যে,উদ্দীপকের দৃশ্যকল্প-২ এর  দৃষ্টান্তটি অবৈজ্ঞানিক আরোহের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত দৃশ্যকল্প-১ বৈজ্ঞানিক আরোহ এবং দৃশ্যকল্প-২ অবৈজ্ঞানিক আরোহকে নির্দেশ করে। দৃশ্যকল্প-১ এ নির্দেশিত বৈজ্ঞানিক আরোহ অধিক গুরুত্বপূর্ণ। নিচে আমার মতামত দিয়ে এই দুই আরোহের মধ্যে পার্থক্য বিশ্লেষণ করা হলো— বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত নেওয়া হয়। অন্যদিকে, অবৈজ্ঞানিক আরোহে কেবল প্রকৃতির নিয়মানুবর্তিতা নীতির ওপর নির্ভর করে অবাধ অভিজ্ঞতার ভিত্তিতে সিদ্ধান্ত নেওয়া হয় ।বৈজ্ঞানিক আরোহে বিশেষ বিশেষ দৃষ্টান্তের অভিজ্ঞতার ভিত্তিতে সিদ্ধান্ত গ্রহণ করা হয়। সেক্ষেত্রে সদর্থক ও নঞর্থক উভয় দৃষ্টান্ত পর্যবেক্ষণ ও পরীক্ষণ করা হয়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ এবং সিদ্ধান্ত নিশ্চিত হয়। অন্যদিকে, অবৈজ্ঞানিক আরোহে দৃষ্টান্তের সংখ্যার ওপর বেশি গুরুত্ব দেওয়া হয়। এ অনুমানে সদর্থক দৃষ্টান্তকে বেশি গুরুত্ব দেওয়া হলেও নঞর্থক দৃষ্টান্তকে একেবারেই গুরুত্ব দেওয়া হয় না। তাই অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না ।তাই উপরের আলোচনা থেকে বলা যায়,দৃশ্যকল্প-১ এ নির্দেশিত বৈজ্ঞানিক আরোহ অধিক গুরুত্বপূর্ণ।"
        }
      ]
    },
    {
      "number": "4",
      "uddipok": "দৃশ্যকল্প-১: জাহাজের গতি নির্ভর করে নদীর স্রোত, বাতাসের বেগ, সারেং এর দক্ষতা ও ইঞ্জিনের শক্তি ওপর। দৃশ্যকল্প-২: নিয়মিত পড়ালেখা উচ্চতর ডিগ্রি অর্জন → ভালো চাকরি লাভ → সমৃদ্ধি অর্জন।",
      "tag": "RB 22,ISCM 24",
      "sub_questions": [
        {
          "label": "ক",
          "question": "",
          "explanation": "কোনো জটিল, অস্পষ্ট, দুর্বোধ্য ও অনির্দিষ্ট বিষয়কে সহজ, সরল ও প্রাঞ্জল ভাষায় ব্যক্ত করাই হলো ব্যাখ্যা।"
        },
        {
          "label": "খ",
          "question": "",
          "explanation": "মনের মৌলিক অনুভূতিগুলো অনন্য বলে সেগুলোর ব্যাখ্যা করা যায় না। মনের কিছু মৌলিক অনুভূতি থাকে। যেমন— সুখ, দুঃখ, আনন্দ, বেদনা,হাসি, কান্না ইত্যাদি। এদের একটির সাথে অপরটির কোনো সাদৃশ্য নেই। পাশাপাশি একটিকে অপরটির সাথে সংযুক্ত করা যায় না।একটিকে অপরটির সাথে সংযুক্ত করা যায় না বলেই এগুলোকে ব্যাখ্যা করা সম্ভব নয়।তাই বলা যায় যে, মনের মৌলিক অনুভূতির ব্যাখ্যা করা যায়না।"
        },
        {
          "label": "গ",
          "question": "",
          "explanation": "দৃশ্যকল্প-১ এ বৈজ্ঞানিক ব্যাখ্যার বিশ্লেষণ রূপটি নির্দেশিত হয়েছে। নিচে তা ব্যাখ্যা করা হলো- এই জাগতে এমন অনেক ঘটনা আছে, যেগুলোর মূলে কেবল একটি কারণ থাকে না, বরং একাধিক ঘটনা বা কারণ মিলিত হয়ে সংশ্লিষ্ট ঘটনা বা কার্যটি সংঘটিত হয়। এরূপ কার্যটিকে বলা হয় মিশ্র বা সংযুক্ত কার্য। এরূপ মিশ্র কারণ সহজ বা প্রাঞ্জলভাবে উপস্থাপন করাই হচ্ছে 'বিশ্লেষণ”। যেমন— ট্রেনের  গতি নির্ভর করে ইঞ্জিনের শক্তি, চালকের দক্ষতা, জ্বালানি ও রেললাইনের অবস্থা প্রভৃতি বিষয়ের ওপর। এসব বিষয় বিশ্লেষণের মাধ্যমে ট্রেনের গতি যে একাধিক বিষয় নির্ভর সে বিষয়টি ব্যাখ্যা করা যায়। তেমনি উদ্দীপকের দৃষ্টান্ত-১ এ বর্ণিত, জাহাজের গতি নির্ভর করে নদীর স্রোত, বাতাসের বেগ, সারেং এর দক্ষতা ও ইঞ্জিনের শক্তির ওপর। এভাবে বিশ্লেষণ রূপের মাধ্যমে জাহাজের গতি যে একাধিক বিষয় নির্ভর সে বিষয়টি জানা যায়। তাই বলা যায় দৃশ্যকল্প-১ এ বৈজ্ঞানিক ব্যাখ্যার বিশ্লেষণ রূপটি নির্দেশিত হয়েছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ বৈজ্ঞানিক ব্যাখ্যার শৃঙ্খলযোজনের একটি উত্তম দৃষ্টান্ত”— আমি এ বক্তব্যের সাথে একমত পোষণ করি।নিচে আমার মতামতের উপর যুক্তি দেওয়া হলো- বৈজ্ঞানিক ব্যাখ্যার তিনটি রূপ থাকে। এই তিনটি রূপের মধ্যে একটি হলো শৃঙ্খলযোজন । সাধারণত যে প্রক্রিয়ার মাধ্যমে বৈজ্ঞানিক ব্যাখ্যায় কোনো কার্য ও তার দূরবর্তী কারণের মধ্যে একটি মধ্যবর্তী পর্যায় আবিষ্কার করা হয় তাকে শৃঙ্খলযোজন বলে। অর্থাৎ এ প্রক্রিয়ার মাধ্যমে দেখানো হয় যে, কোনো কার্য তার কারণ থেকে সরাসরি উদ্ভূত নয়। বরং এতে মধ্যবর্তী পর্যায় থাকে। এই মধ্যবর্তী পর্যায় অতিক্রম করেই কার্যটি সংঘটিত হয়। উদ্দীপকের দৃশ্যকল্প-২ এ বলা হয়েছে,নিয়মিত পড়ালেখা → উচ্চতর ডিগ্রি অর্জন → ভালো চাকরি লাভ → সমৃদ্ধি অর্জন।' এখানে শৃঙ্খলযোজনের মাধ্যমে দেখানো হয়েছে যে, নিয়মিত পড়ালেখা করলে উচ্চতর ডিগ্রি অর্জন করা যায়, আর উচ্চতর ডিগ্রি অর্জন করলে ভালো চাকরি পাওয়া যায়, ভালো চাকরি পেলে সমৃদ্ধি অর্জিত হয়। এভাবে শৃঙ্খলযোজনের মাধ্যমে কার্য ও তার দূরবর্তী কারণের মধ্যে মধ্যবর্তী সম্পর্ক প্রতিষ্ঠা করা যায়।"
        }
      ]
    },
    {
      "number": "5",
      "uddipok": "দৃশ্যকল্প-১ : সংস্কৃতি হয় একটি জাতির দর্পণ । দৃশ্যকল্প-২ : পৃথিবী নয় নক্ষত্র।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "যে পদের সংজ্ঞা দেওয়া হয় তাকে সংজ্ঞেয় পদ বলে ।"
        },
        {
          "label": "খ",
          "question": "",
          "explanation": "বর্ণনার মাধ্যমে পদের অপরিহার্য অর্থ প্রকাশ পায় না বলে এটি বৈজ্ঞানিক প্রক্রিয়া নয়। কোনো পদের উপলক্ষণ বা অবান্তর লক্ষণ অথবা জাত্যর্থের অংশবিশেষ উল্লেখ করে বিবৃতি প্রদান করাকে বর্ণনা বলে। বর্ণনার কোনো নির্দিষ্ট নিয়ম নেই। এ কারণে বর্ণনা লোকভেদে ভিন্ন হয়। যেমন— 'বরিশাল হয় ধান, নদী, মাছ ও পান সমৃদ্ধ জেলা। এটি বরিশাল পদের নিছক বিবৃতি মাত্র। এভাবে বর্ণনার মাধ্যমে পদের ভিন্ন ভিন্ন অর্থ প্রকাশ পায় বলে এটি বৈজ্ঞানিক প্রক্রিয়া নয়।"
        },
        {
          "label": "গ",
          "question": "",
          "explanation": "দৃশ্যকল্প-২ এ যৌক্তিক সংজ্ঞার নঞর্থক সংজ্ঞাজনিত অনুপপত্তি ঘটেছে।নিচে তা ব্যাখ্যা করা হলো- কোনো পদের সংজ্ঞায় নঞর্থক ভাষা ব্যবহার করা হলে সংজ্ঞা ভ্রান্ত বা ত্রুটিপূর্ণ হয়। এরূপ সংজ্ঞাকে বলা হয় নঞর্থক বা নেতিবাচক সংজ্ঞা। যেমন— পাপ নয় পুণ্য,পাখি নয় চতুষ্পদ। এ সংজ্ঞা দুটোতে পাপ ও পাখির মধ্যে কী কী বৈশিষ্ট্য আছে তা বলা হয়নি। বরং পদগুলোর মধ্যে যে গুণ নেই শুধু তাই উল্লেখ করা হয়েছে। তেমনি উদ্দীপকের দৃশ্যকল্প-২ এ বলা হয়েছে, পৃথিবী নয় নক্ষত্র। এখানে পৃথিবী কিংবা নক্ষত্র কী তা বলা হয়নি কিংবা কোনো বৈশিষ্ট্য উল্লেখ করা হয়নি বরং পৃথিবীর সংজ্ঞাকে নেতিবাচকভাবে উল্লেখ করা হয়েছে। তাই বলা যায় যে,উদ্দীপকের  দৃশ্যকল্প-২ এ নঞর্থক সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "হ্যাঁ, দৃশ্যকল্প-১ এর সংজ্ঞাটি যথার্থ সংজ্ঞা নয়— আমি এ বক্তব্যের সাথে একমত পোষণ করি।নিচে আমার মতের পক্ষে যুক্তি দেওয়া হলো- উদ্দীপকের দৃশ্যকল্প-১ এ বলা হয়েছে, সংস্কৃতি হয় একটি জাতির দর্পণ। এটি রূপক সংজ্ঞাজনিত অনুপপত্তির দৃষ্টান্ত। যা একটি ভ্রান্ত সংজ্ঞা। কারণ কোনো পদের সংজ্ঞায় রূপক শব্দ ব্যবহার করলে রূপক সংজ্ঞা নামক অনুপপত্তি ঘটবে। যেমন— সংস্কৃতি হয় একটি জাতির দর্পণ। এখানে সংস্কৃতি পদের সংজ্ঞা দিতে গিয়ে জাতির দর্পণ নামক রূপক শব্দ ব্যবহার করা হয়েছে। তাই এখানে রূপক সংজ্ঞা অনুপপত্তি ঘটেছে। যৌক্তিক সংজ্ঞার দ্বিতীয় নিয়মে বলা হয়েছে, কোনো পদের সংজ্ঞা সহজভাবে উপস্থাপন করতে হবে, কোনো রূপক বা দুর্বোধ্য ভাষা ব্যবহার করা যাবে না। কিন্তু  দৃশ্যকল্প-১ এ 'সংস্কৃতি' পদের সংজ্ঞা দিতে গিয়ে সহজ ও সুস্পষ্ট ভাষার পরিবর্তে রূপক ভাষা হিসেবে ‘জাতির দর্পণ' ব্যবহার কর হয়েছে। এ কারণে দৃষ্টান্তটিতে রূপক সংজ্ঞাজনিত অনুপপত্তি ঘটেছে। সুতরাং সার্বিক আলোচনার ভিত্তিতে তাই আমি মনে করি, দৃশ্যকল্প-১ এর সংজ্ঞাটি যথার্থ সংজ্ঞা নয় ।"
        }
      ]
    },
    {
      "number": "6",
      "uddipok": "দৃশ্যকল্প-১: লেবু ভিটামিন ‘সি' যুক্ত ফল, আমড়া ভিটামিন 'সি' যুক্ত ফল, আমলকি ভিটামিন 'সি' যুক্ত ফল। সুতরাং বলা যায়, সকল টক ফল ভিটামিন 'সি' যুক্ত ফল । দৃশ্যকল্প-২: এক ব্যক্তি চাঁপাইনবাবগঞ্জের একটি বাগানের সবগুলো গাছ যাচাই করে দেখলেন যে ঐ বাগানে লিচু গাছ ব্যতীত অন্য কোনো গাছ নেই । এর থেকে তিনি সিদ্ধান্ত নিলেন যে বাগানের সকল গাছই লিচু গাছ।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "বৈজ্ঞানিক আরোহ হচ্ছে প্রকৃতির নিয়মানুবর্তিতা নীতি ও কার্যকারণ সম্পর্কের ওপর ভিত্তি করে বিশেষ কয়েকটি ঘটনার পর্যবেক্ষণের অভিজ্ঞতা থেকে একটি সার্বিক সংশ্লেষক বাক্য প্রতিষ্ঠা করার পদ্ধতি।"
        },
        {
          "label": "খ",
          "question": "",
          "explanation": "আরোহাত্মক লম্ফের মাধ্যমেই জ্ঞাত থেকে অজ্ঞাতে গমন করা যায় বলে আরোহাত্মক লম্ফকে আরোহের প্রাণ বলা হয় ।আরোহ অনুমানে সার্বিক সিদ্ধান্ত প্রতিষ্ঠা করা হয়। এখানে কয়েকটি বিশেষ দৃষ্টান্ত পর্যবেক্ষণ করে সকল দৃষ্টান্ত সম্পর্কে সিদ্ধান্ত গ্রহণ করা হয়। অর্থাৎ, আরোহ অনুমানে জ্ঞাত থেকে অজ্ঞাতে গমন করা হয়। আর জ্ঞাত থেকে অজ্ঞাতে বা বিশেষ থেকে সার্বিকে গমনের মাধ্যম হলো আরোহাত্মক লম্ফ।তাই আরোহাত্মক লম্ফকে আরোহের প্রাণ বলা হয়।"
        },
        {
          "label": "গ",
          "question": "",
          "explanation": "দৃশ্যকল্প-১ প্রকৃত আরোহের প্রকরণ হিসেবে বৈজ্ঞানিক আরোহ অনুমানকে নির্দেশ করছে।ব্যাখ্যা করা হলো- যে অনুমান পদ্ধতিতে আরোহের মূল বৈশিষ্ট্য হিসেবে আরোহাত্মক লম্ফ বা বিশেষ বিশেষ দৃষ্টান্তের সাহায্যে সার্বিক সিদ্ধান্ত গ্রহণ করা হয় তাকে বলে প্রকৃত আরোহ। আর যে আরোহ অনুমানে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে। বিশেষ বিশেষ দৃষ্টান্তের ভিত্তিতে একটি সার্বিক সিদ্ধান্ত গ্রহণ করা হয়, তাকে বৈজ্ঞানিক আরোহ বলে। তেমনি উদ্দীপকের দৃশ্যকল্প-১ এ বলা হয়েছে , লেবু ভিটামিন সি যুক্ত ফল, আমড়া ভিটামিন সি যুক্ত ফল, আমলকি ভিটামিন সি যুক্ত ফল। সুতরাং বলা যায়, সকল টকফল ভিটামিন সি যুক্ত ফল। এখানে আরোহাত্মক লম্ফ বা বিশেষ বিশেষ দৃষ্টান্তের ভিত্তিতে কার্যকারণ নীতি ও প্রকৃতির নিয়মানুবর্তিতা নীতির আলোকে সার্বিক সিদ্ধান্ত গ্রহণ করা হয়েছে। তাই বলা যায়, দৃশ্যকল্প-১ প্রকৃত আরোহের প্রকরণ হিসেবে বৈজ্ঞানিক আরোহ অনুমানকেই নির্দেশ করছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ আরোহের প্রাণ অনুপস্থিত - উক্তিটির যথার্থতা রয়েছে।নিচে তা মূল্যায়ণ করা হলো- দৃশ্যকল্প-২ এ আরোহের প্রাণ অনুপস্থিত কেননা এখানে যে সিদ্ধান্ত গ্রহণ করা হয়েছে সেখানে জ্ঞাত থেকে অজ্ঞাতে গমন করা হয়। আমরা জানি, যুক্তিবিদ্যায় আরোহের প্রাণ হলো আরোহমূলক লম্ফ। যে প্রক্রিয়ার সাহায্যে সীমিত দৃষ্টান্তের অভিজ্ঞতার ভিত্তিতে কোনো শ্রেণির সকল সদস্য সম্পর্কে সার্বিক সিদ্ধান্ত গ্রহণ করা হয় তাকে আরোহমূলক লম্ফ বলে। যেমন— মনির, রহিম, সাব্বির নামের ব্যক্তির মৃত্যুর ঘটনা প্রত্যক্ষ করে সিদ্ধান্ত গ্রহণ করা হলো যে, সকল মানুষ হয় মরণশীল। এখানে আরোহমূলক লম্ফের সাহায্যে সীমিত দৃষ্টান্তের অভিজ্ঞতার ভিত্তিতে সার্বিক সিদ্ধান্ত গ্রহণ করা হয়েছে। এটি আরোহ অনুমানের একটি গুরুত্বপূর্ণ বৈশিষ্ট্য। অপরদিকে, যে অনুমান পদ্ধতিতে আরোহের মূল বৈশিষ্ট্য হিসেবে আরোহাত্মক লম্ফ থাকে না তাকে বলে অপ্রকৃত আরোহ। তেমনি দৃশ্যকল্প-২ এ বলা হয়েছে , এক ব্যক্তি চাঁপাইনবাবগঞ্জের একটি বাগানের সবগুলো গাছ যাচাই করে দেখলেন যে ঐ বাগানে লিচু গাছ ব্যতীত অন্য কোনো গাছ নেই। এর থেকে তিনি সিদ্ধান্ত নিলেন যে বাগানের সকল গাছই লিচু গাছ।' এখানে প্রতিটি দৃষ্টান্ত যাচাই করে সিদ্ধান্ত নেওয়া হয়েছে বলে আরোহাত্মক লম্ফ অনুপস্থিত। তাই বলা যায়, দৃশ্যকল্প-২ এ আরোহের প্রাণ অনুপস্থিত— উক্তিটির যথার্থতা রয়েছে।"
        }
      ]
    },
    {
      "number": "7",
      "uddipok": "ফারহানা তার ছোটবোন ইভাকে নিয়ে ফল গাছের চারা ক্রয়ের জন্য একটি স্থানীয় নার্সারিতে গেল । নার্সারিতে প্রবেশ করে তারা দেখতে পেল যে, এর ১০০টি চারা গাছের প্রত্যেকটিই আমের চারা গাছ। তাই তারা সিদ্ধান্ত নিল যে, এই নার্সারির সবগুলো চারা গাছই আমের ।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "যে অনুমান পদ্ধতি আপাতদৃষ্টিতে আরোহের মতো, কিন্তু আরোহের মূল বৈশিষ্ট্য হিসেবে এ অনুমানে আরোহাত্মক লম্ফ উপস্থিত থাকে না তাকে অপ্রকৃত আরোহ বলে ।"
        },
        {
          "label": "খ",
          "question": "",
          "explanation": "কার্যকারণ সম্পর্কের ভিত্তিতে সিদ্ধান্ত গ্রহণ করার কারণে বৈজ্ঞানিক আরোহের সিদ্ধান্ত নিশ্চিত হয়। প্রকৃত আরোহের শ্রেণিবিভাগের মধ্যে কেবল বৈজ্ঞানিক আরোহ কার্যকারণ সম্পর্ক নির্ণয় করে সিদ্ধান্ত প্রতিষ্ঠা করে। আর কার্যকারণ সম্পর্ক নির্ণয় করে সিদ্ধান্ত প্রতিষ্ঠা করার কারণে বৈজ্ঞানিক আরোহ নিশ্চিত সিদ্ধান্ত প্রতিষ্ঠা করতে পারে। তাই বৈজ্ঞানিক আরোহের সিদ্ধান্ত নিশ্চিত বলে বিবেচিত হয় ।"
        },
        {
          "label": "গ",
          "question": "",
          "explanation": "উদ্দীপকে অপ্রকৃত আরোহের অন্যতম প্রকরণ পূর্ণাঙ্গ আরোহ নির্দেশিত হয়েছে।ব্যাখ্যা করা হলো- যে আরোহ অনুমানে সকল দৃষ্টান্তের পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ বলে। যেমন- একটি ঝুড়িতে রাখা ২০ টি আমের স্বাদ পরীক্ষা করে বলা হলো ঝুড়ির সকল আম হয় মিষ্টি। এই সার্বিক বাক্যটির সত্যতা পরীক্ষার জন্য স্বতন্ত্রভাবে প্রতিটি আম খেয়ে পরীক্ষা করা হয়েছে। এ কারণে এটি পূর্ণাঙ্গ আরোহের দৃষ্টান্ত । তেমনি উদ্দীপকের ঘটনায় বলা হয়েছে , ফারহানা তার ছোটবোন ইভাকে নিয়ে ফল গাছের চারা ক্রয়ের জন্য একটি নার্সারিতে যায়। নার্সারিতে তারা দেখতে পায় যে, ১০০টি চারা গাছের প্রত্যেকটিই আমের চারা গাছ। তাই তারা সিদ্ধান্ত নিল যে, এই নার্সারির সবগুলো চারা গাছই আমের। এখানে তারা নার্সারির প্রতিটি চারা যাচাই করে এই সিদ্ধান্তে উপনীত হয়েছে। তাই বলা যায়,  তাদের সিদ্ধান্তে পূর্ণাঙ্গ আরোহের দৃষ্টান্ত প্রতিফলিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকে প্রতিফলিত পূর্ণাঙ্গ আরোহটিকে প্রকৃত আরোহ বলা যায় না।নিচে এ সম্পর্কে আমার মতামত দেওয়া হলো-  আরোহ অনুমানের মূল বৈশিষ্ট্য হচ্ছে আরোহমূলক লম্ফ। এ বৈশিষ্ট্যের কারণে প্রকৃত আরোহে জানা থেকে অজানায় যাওয়া সম্ভব হয়। কিন্তু পূর্ণাঙ্গ আরোহে প্রতিটি দৃষ্টান্ত পর্যবেক্ষণ করে সিদ্ধান্ত গ্রহণ করা হয়। তাই এ আরোহে আরোহমূলক লম্ফ অনুপস্থিত থাকে। এ কারণে পূর্ণাঙ্গ আরোহকে প্রকৃত আরোহ বলা যায় না । পূর্ণাঙ্গ আরোহ সীমিত পরিসরে নির্দিষ্ট সংখ্যক দৃষ্টান্ত সম্পর্কে সিদ্ধান্ত প্রতিষ্ঠা করে বলে এর সিদ্ধান্তকে যথার্থ অর্থে সার্বিক বলা যায় না। কারণ এর সিদ্ধান্ত কতগুলো বিশেষ দৃষ্টান্তের সমষ্টি। যেমন— উদ্দীপকের ফারহানা ও তার ছোটবোন ইভা নার্সারির ১০০টি চারা যাচাই করে বলে, সবগুলো চারা গাছই আমের। এখানে তারা জানা থেকে অজানায় বিষয়ে যায়নি বরং জানা বিষয়ের ভিত্তিতেই সিদ্ধান্ত নিয়েছে । তাই উপরিউক্ত আলোচনা থেকে বলা যায়, উদ্দীপকে বর্ণিত পূর্ণাঙ্গ আরোহ প্রকৃত আরোহ নয়।"
        }
      ]
    },
    {
      "number": "8",
      "uddipok": "দৃশ্যকল্প-১: বাসার পাশের রাস্তায় সংঘটিত দুর্ঘটনার কারণ উল্লেখ করতে গিয়ে শাহেদ জানালেন যে, কোনো একটি সমস্যা হয়েছিল বলেই দুর্ঘটনাটি ঘটেছে । দৃশ্যকল্প-২: পুষ্টিবিদ শাহেদ সমবেত জনতার উদ্দেশ্যে বললেন, “সঠিক পরিমাণে পুষ্টিকর খাবার খেলে শারীরিক দুর্বলতা বেড়ে যেতে পারে।”",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "কোনো ঘটনাকে ব্যাখ্যা করার জন্য যেসব অস্তিত্বশীল কারণের আশ্রয় গ্রহণ করা হয় তাকে বাস্তব কারণ বলে ।"
        },
        {
          "label": "খ",
          "question": "",
          "explanation": "সংকট উত্তরক দৃষ্টান্তের সাহায্যে প্রকল্প প্রমাণ করা যায়। কোনো ঘটনার কারণ অনুসন্ধানের জন্য প্রকল্প প্রণয়ন করতে হয়। কিন্তু অনেক সময় একটি ঘটনার জন্য একাধিক প্রকল্প প্রণয়ন করা হয়। সেক্ষেত্রে প্রতিযোগী প্রকল্পগুলোর মধ্য থেকে সঠিক প্রকল্পটি নির্বাচন করা কঠিন হয়ে পড়ে। তখন কোনো একটি বিশেষ দৃষ্টান্ত বা ঘটনার মাধ্যমে প্রতিযোগী প্রকল্পগুলোর সংকট নিরসন করা যায়। এরূপ সংকট নিরসন করা দৃষ্টান্তকে সংকট উত্তরক বা চরম দৃষ্টান্ত বলে। এই সংকট উত্তরক দৃষ্টান্তের সাহায্যে তখন প্রকল্প প্রমাণ করা যায় ।"
        },
        {
          "label": "গ",
          "question": "",
          "explanation": "'প্রকল্প হবে সুনির্দিষ্ট ও সুস্পষ্ট— দৃশ্যকল্প-১ এ প্রকল্পের এই শর্তটি লঙ্ঘন করা হয়েছে।নিচে তা ব্যাখ্যা কীা হলো- প্রকল্প বা আনুমানিক ধারণা হবে সুনির্দিষ্ট ও সুস্পষ্ট। কারণ কোনো ঘটনার নির্দিষ্ট কারণ নির্ণয়ের জন্য প্রকল্প গঠন করা হয়। এজন্য সুনির্দিষ্ট ও সুস্পষ্ট ধারণার ভিত্তিতে প্রকল্প গ্রহণ করতে হবে, অস্পষ্ট বা এলোমেলোভাবে নয়। কারণ অস্পষ্ট প্রকল্প দিয়ে ঘটনার কার্যকারণ সম্পর্ক নির্ণয় করা যায় না । আর কার্যকারণ সম্পর্ক নির্ণয়যোগ্য না হলে সেই প্রকল্প ব্যর্থ বলে প্রমাণিত হয় । তেমনি দৃশ্যকল্প-১ এ বলা হয়েছে , রাস্তায় সংঘটিত একটি দুর্ঘটনার কারণ উল্লেখ করতে গিয়ে শাহেদ জানায় যে, কোনো একটি সমস্যা হয়েছিল বলেই দুর্ঘটনাটি ঘটেছে তাই বলা যায়, প্রকল্প হবে সুনির্দিষ্ট ও সুস্পষ্ট - দৃশ্যকল্প-১ এ প্রকল্পের অজানা ও অস্পষ্ট বিষয়ের আলোকে কখনই প্রকল্প গ্রহণ করা যায় না। এখানে শাহেদ স্পষ্ট করে দুর্ঘটনার কারণ উল্লেখ করেনি। তাই বলা যায়, প্রকল্প হবে সুনির্দিষ্ট ও সুস্পষ্ট— দৃশ্যকল্প-১ এ প্রকল্পের এই শর্তটি লঙ্ঘন করা হয়েছে।"
        },
        {
          "label": "ঘ",
          "question": "",
          "explanation": "“দৃশ্যকল্প-২ প্রকল্পের শর্তের সুস্পষ্ট লঙ্ঘন”- উক্তিটি যথার্থতা রয়েছে ।নিচে তা বিশ্লেষণ করা হলো-  আমরা জানি, প্রকল্প আত্মবিরোধী হতে পারবে না। দৃশ্যকল্প-২ এ প্রকল্পের এই শর্তটি লঙ্ঘিত হয়েছে। কোনো ঘটনার কারণ নির্ণয় করার জন্য প্রাথমিক আনুমানিক ধারণা হিসেবে প্রকল্প প্রণয়ন করা হয়। এই প্রকল্প আত্মবিরোধী হতে পারবে না ।কারণ প্রকল্প আত্মবিরোধী বলতে বোঝায়, ঘটনার জন্য গৃহীত প্রকল্প এবং আলোচ্য ঘটনা পরস্পরবিরোধী। কোনো প্রকল্পকে বৈধ হতে হলে তার সাথে আলোচ্য ঘটনার বিরোধ থাকতে পারবে না । তেমনি উদ্দীপকের দৃশ্যকল্প-২ এ বর্ণিত ঘটনায়, পুষ্টিবিদ শাহেদ সমবেত জনতার উদ্দেশ্যে বলেন, “সঠিক পরিমাণে পুষ্টিকর খাবার খেলে শারীরিক দুর্বলতা বেড়ে যেতে পারে।” পুষ্টিবিদ শাহেদের এই বক্তব্য আত্মবিরোধী। কারণ আমরা জানি, সঠিক পরিমাণে পুষ্টিকর খাবার খেলে শারীরিক দুর্বলতা কমে যায়, শরীর সুস্থ থাকে । তাই বলা যায় উপরিউক্ত কারণে, দৃশ্যকল্প-২ প্রকল্পের শর্তের সুস্পষ্ট লঙ্ঘন ।"
        }
      ]
    },
    {
      "number": "9",
      "uddipok": "কোনো এলাকায় সার কারখানা স্থাপন করায় এর দক্ষিণ পাশে অবস্থিত গ্রামটির গাছপালা ক্রমে ক্রমে মরে যাচ্ছিল। গ্রামের সাধারণ বাসিন্দাগণ গাছপালার এ অবস্থাকে তাদের পাপ কর্মের ফল বলে মনে করছিল। কিন্তু ঐ এলাকায় বসবাসকারী উদ্ভিদবিজ্ঞানী জনাব আলমাস গ্রামবাসীদের জানালেন যে, গাছপালার এ অবস্থা তাদের পাপের ফল নয়; বরং গ্রামের পাশে স্থাপিত সার কারখানা থেকে নির্গত বিভিন্ন রাসায়নিক গ্যাসের বিক্রিয়ার ফলেই গাছপালাগুলো মরে যাচ্ছে।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "কোনো জটিল, অস্পষ্ট, দুর্বোধ্য ও অনির্দিষ্ট বিষয়কে সহজ, সরল ও প্রাঞ্জল ভাষায় ব্যক্ত করাই হলো ব্যাখ্যা ।"
        },
        {
          "label": "খ",
          "question": "",
          "explanation": "সুনির্দিষ্ট নিয়ম বা কার্যকারণ সম্পর্ক না থাকার কারণে লৌকিক ব্যাখ্যা ব্যক্তিভেদে ভিন্ন হয়। লৌকিক ব্যাখ্যার সুনির্দিষ্ট কোনো নিয়ম নেই। পাশাপাশি কার্যকারণ নীতি অনুসারে ঘটনার ব্যাখ্যা করা হয় না। এ কারণে লৌকিক ব্যাখ্যায় মানুষের নিজস্ব দৃষ্টিভঙ্গি ও ধ্যান-ধারণা প্রকাশ পায়। তাই লৌকিক ব্যাখ্যা ব্যক্তিভেদে ভিন্ন হয়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত গ্রামের সাধারণ বাসিন্দাগণের ধারণা লৌকিক ব্যাখ্যাকে নির্দেশ করে।ব্যাখ্যা করা হলো- আমরা জানি, যখন কোনো ঘটনার বিবৃতি দেওয়ার ক্ষেত্রে ব্যক্তি তার মনগড়া নিজস্ব দৃষ্টিভঙ্গি প্রকাশ করে তখন তাকে লৌকিক ব্যাখ্যা বলে। লৌকিক ব্যাখ্যা ব্যক্তির নিজস্ব বিশ্বাস ও ধ্যানধারণার ওপর নির্ভরশীল। তাই এ প্রকার ব্যাখ্যার কোনো যৌক্তিক ও বৈজ্ঞানিক মূল্য নেই । তেমনি উদ্দীপকে বলা হয়েছে , একটি এলাকায় সার কারখানা স্থাপন করায় গ্রামটির গাছপালা ক্রমে ক্রমে মরে যাচ্ছিল। তখন গ্রামের সাধারণ বাসিন্দাগণ গাছপালার এ অবস্থাকে তাদের পাপ কর্মের ফল বলে মনে করছিল। বস্তুত তাদের এরূপ ধারণার কোনো বৈজ্ঞানিক ভিত্তি নেই। কারণ এরূপ অপ্রাসঙ্গিক ধারণার মাধ্যম তাদের নিজস্ব বিশ্বাস প্রকাশ পেয়েছে। তাই বলা যায়, গ্রামের সাধারণ বাসিন্দাগণের ধারণা লৌকিক ব্যাখ্যাকে নির্দেশ করে।"
        },
        {
          "label": "ঘ",
          "question": "",
          "explanation": "হ্যাঁ আমি মনে করি, উদ্দীপক অনুসারে গ্রামের সাধারণ বাসিন্দাগণের এবং উদ্ভিদ বিজ্ঞানী আলমাসের ব্যাখ্যার মধ্যে পার্থক্য রয়েছে।আমার উত্তরের সপক্ষে যুক্তি দেওয়া হলো- সাধারণ বাসিন্দাগণের ব্যাখ্যা হলো লৌকিক ব্যাখ্যা কিন্তু উদ্ভিদবিজ্ঞানী আলমাসের বক্তব্য বৈজ্ঞানিক ব্যাখ্যার সাথে সাদৃশ্যপূর্ণ। আমরা জানি যে ব্যাখ্যায় অতিপ্রাকৃতিক ও কাল্পনিক কারণ উল্লেখ করে ঘটনার ব্যাখ্যা প্রদান করা হয় তাকে লৌকিক ব্যাখ্যা বলে। এরূপ ব্যাখ্যা সংশ্লিষ্ট ঘটনার সাথে প্রাসঙ্গিক হয় না। পাশাপাশি লৌকিক ব্যাখ্যায় সংযুক্তিকরণ নেই । তাই এখানে সংশ্লিষ্ট ঘটনাকে অন্যান্য ঘটনার সাথে সংযুক্ত করা হয় না। অন্যদিকে, যে ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে কোনো ঘটনার ব্যাখ্যা প্রদান করা হয় তাকে বৈজ্ঞানিক ব্যাখ্যা বলে। এরূপ ব্যাখ্যা সংশ্লিষ্ট ঘটনার সাথে প্রাসঙ্গিক হয়ে থাকে। পাশাপাশি বৈজ্ঞানিক ব্যাখ্যায় সংযুক্তিকরণ করা হয়। এখানে কোনো ঘটনাকে সমজাতীয় অন্যান্য ঘটনার সাথে সংযুক্ত করে ব্যাখ্যা প্রদান করা হয় । উপরিউক্ত আলোচনা থেকে বলা যায়, বৈজ্ঞানিক ও লৌকিক ব্যাখ্যার মধ্যে বিভিন্ন দিক দিয়ে পার্থক্য রয়েছে। তবে উভয় প্রকার ব্যাখ্যার মধ্যে বৈজ্ঞানিক ব্যাখ্যাই প্রকৃত ব্যাখ্যা প্রদান করে থাকে।"
        }
      ]
    },
    {
      "number": "10",
      "uddipok": "দৃশ্যকল্প-১ : সাকিব ও নাসিম এ বছর ঢাকা কলেজ ভর্তি হয়েছে । আশরাফ সাহেব লক্ষ করলেন যে, তারা দু'জনেই ভালো লেখকের বইগুলো পড়ছে, নিয়মিত ক্লাস করছে এবং যথাযথভাবে পরীক্ষায় অংশগ্রহণ করছে। এ থেকে তিনি সিদ্ধান্ত গ্রহণ করলেন যে, সাকিব পরীক্ষায় ভালো ফলাফল করেছে সুতরাং নাসিমও ভালো ফলাফল করবে। দৃশ্যকল্প-২ : সাজিদ ও সায়মা দুই ভাই-বোন। তাদের চেহারায় যেমন মিল রয়েছে, তেমনি আবার দু'জনেই সুন্দর পোশাক পরিধান করে। সাজিদ এ বছর এইচএসসি পরীক্ষায় জিপিএ ৫ পেয়েছে। এ থেকে তাদের মা নাসিমা ধারণা করলেন যে, আগামী বছর সায়মাও এইচএসসি পরীক্ষায় জিপিএ ৫ পাবে।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "যে অনুমান প্রক্রিয়ায় দুটি বিষয় বা ঘটনার সাদৃশ্যের ভিত্তিতে নতুন কোনো সিদ্ধান্ত গ্রহণ করা হয় তাকে সাদৃশ্যানুমান বলে ।"
        },
        {
          "label": "খ",
          "question": "",
          "explanation": "পূর্ণাঙ্গ আরোহকে যথার্থ আরোহ বলা যায় না। প্রকৃত আরোহ অনুমানের মূল বৈশিষ্ট্য হচ্ছে আরোহমূলক লম্ফের (জানা থেকে অজানায় যাওয়া) উপস্থিতি। কিন্তু পূর্ণাঙ্গ আরোহে আরোহমূলক লম্ফ অনুপস্থিত থাকে। কারণ এই আরোহের প্রতিটি দৃষ্টান্ত পর্যবেক্ষণ বা যাচাই করে সিদ্ধান্ত গ্রহণ করা হয়। তাই পূর্ণাঙ্গ আরোহকে প্রকৃত আরোহ বলা যায় না।"
        },
        {
          "label": "গ",
          "question": "",
          "explanation": "দৃশ্যকল্প-১ এ সাদৃশ্যানুমানের প্রতিফলন ঘটেছে।ব্যাখ্যা করা হলো- দুটি বস্তু বা ঘটনার মধ্যে কয়েকটি বিষয়ে সাদৃশ্য লক্ষ করে যদি অনুমান করা হয় যে, তারা একটি বিশেষ গুণের অধিকারী হলে, অন্যটিও ঐ গুণের অধিকারী হবে। এরূপ অনুমান প্রক্রিয়াকে সাদৃশ্যানুমান বলে। যেমন— পৃথিবী ও মঙ্গল গ্রহের মধ্যে কয়েকটি সাদৃশ্য আছে। অর্থাৎ, উভয় গ্রহে মাটি, পানি, বায়ু ও নাতিশীতোষ্ণ আবহাওয়া আছে। পৃথিবীতে জীব বাস করে। অতএব, মঙ্গল গ্রহেও জীব বাস করে। এভাবে সাদৃশ্যানুমানে দুটি বস্তু বা ঘটনার মধ্যে কয়েকটি বিষয়ে সাদৃশ্য দেখানো হয়। তারপর যদি দেখা যায় যে, তাদের একটির মধ্যে কোনো বিশেষ গুণ বিদ্যমান থাকে তাহলে অনুমান করা হয় ঐ গুণটি অপরটিতেও বিদ্যমান । তেমনি উদ্দীপকের দৃশ্যকল্প-১ এ বর্ণিত, সাকিবের মতো নাসিমও ঢাকা কলেজে ভর্তি হয়েছে, দুজনেই ভালো লেখকের বই পড়ছে, নিয়মিত ক্লাস করছে, যথাযথভাবে পরীক্ষায় অংশগ্রহণ করছে, তাই সাকিব ভালো ফলাফল করায় নাসিমও ভালো ফলাফল করবে বলে সিদ্ধান্ত নেওয়া হয়েছে। এখানে সাকিবের কার্যক্রম ও ফলাফলের সাদৃশ্যের ভিত্তিতে নাসিমের বিষয়ে সিদ্ধান্ত নেওয়া হয়েছে, যা সাদৃশ্যমানের সাথে সঙ্গতিপূর্ণ।"
        },
        {
          "label": "ঘ",
          "question": "",
          "explanation": "দৃশ্যকল্প-১ ও দৃশ্যকল্প-২ এ যথাক্রমে সাধু সাদৃশ্যানুমান এবং অসাধু সাদৃশ্যানুমানের বিষয় লক্ষ করা যায়। নিচে উভয় সাদৃশ্যানুমানের মধ্যে তুলনামূলক বিশ্লেষণ করা হলো- যে সাদৃশ্যানুমানে আশ্রয়বাক্যের মৌলিক, গুরুত্বপূর্ণ ও প্রয়োজনীয় বিষয়ের সাদৃশ্য বা মিল অনুসারে সিদ্ধান্ত গ্রহণ করা হয়, তাকে সাধু সাদৃশ্যানুমান বলে। অর্থাৎ, এ সাদৃশ্যানুমানে সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে কার্যকারণ নীতির উপস্থিতি লক্ষ করা যায়। তাই সাধু সাদৃশ্যানুমানের মূল্য ও গুরুত্ব অনেক বেশি। অন্যদিকে, যে সাদৃশ্যানুমানে আশ্রয়বাক্যের অমৌলিক, গুরুত্বহীন ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয় তাকে অসাধু সাদৃশ্যানুমান বলে । এ অনুমানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটে। এ কারণে এটি একটি লৌকিক প্রক্রিয়া। দৃশ্যকল্প-১ এ উল্লেখিত সাধু সাদৃশ্যানুমান কার্যকারণ নীতির সাথে সঙ্গতিপূর্ণ বলে জ্ঞানচর্চার ক্ষেত্রে কার্যকর ভূমিকা পালন করে। কিন্তু দৃশ্যকল্প-২ এ উল্লেখিত অসাধু সাদৃশ্যানুমান সামাজিক কুসংস্কার, লোকবিশ্বাস ও কাল্পনিক চিন্তাধারার ওপর নির্ভরশীল বলে বিশুদ্ধ জ্ঞানচর্চার ক্ষেত্রে অন্তরায় হিসেবে কাজ করে। উপরিউক্ত আলোচনা থেকে বলা যায়, অসাধু সাদৃশ্যানুমান প্রক্রিয়া ভ্রান্ত হলেও সাধু সাদৃশ্যানুমান নতুন তথ্য ও সত্য আবিষ্কারের ক্ষেত্রে গুরুত্বপূর্ণ ভূমিকা পালন করে।"
        }
      ]
    },
    {
      "number": "1",
      "uddipok": "দৃশ্যকল্প-১: দৃশ্যকল্প-২ : আবুল হাশেম তার খামারের একটি গরুকে মাথা, পা, গলা শরীর, লেজ, শিং ইত্যাদিতে ভাগ করলেন।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "দ্বিকোটিক বিভাগ হলো কোনো জাতিকে তার অন্তর্গত দুটি বিরুদ্ধ উপজাতিতে বিভক্ত করার প্রক্রিয়া।"
        },
        {
          "label": "খ",
          "question": "",
          "explanation": "সব পদের যৌক্তিক বিভাগ সম্ভব নয় বলতে যৌক্তিক বিভাগের সীমাবদ্ধতাকে বোঝানো হয়েছে। যৌক্তিক বিভাগে বিশিষ্ট সমষ্টিবাচক পদ হিসেবে মুক্তিবাহিনী, সৈন্যবাহিনী, গ্রন্থাগার প্রভৃতির বিভাগ করা যায় না। আবার যে পদ সম্পর্কে আমাদের জ্ঞানের পরিধি অপর্যাপ্ত সেক্ষেত্রেও যৌক্তিক বিভাগ করা সম্ভব নয়। এছাড়া বিশেষ গুণবাচক পদ হিসেবে বৃত্তত্ব, চতুষ্কোণত্ব প্রভৃতি পদের যৌক্তিক বিভাগ করা যায় না। তাই বলা যায়, সব পদের যৌক্তিক বিভাগ সম্ভব নয় ।"
        },
        {
          "label": "গ",
          "question": "",
          "explanation": "দৃশ্যকল্প-১ এ যৌক্তিক বিভাগের ইঙ্গিত রয়েছে।নিচে তা ব্যাখ্যা করা হলো- একটি মূলসূত্রের ভিত্তিতে কোনো শ্রেণি বা জাতিকে তার নিম্নতর শ্রেণি বা উপজাতিতে বিভক্ত করার প্রক্রিয়াকে যৌক্তিক বিভাগ বলে। কোনো পদকে বিভাজন করার ক্ষেত্রে এ বিভাগে অবশ্যই একটি মূলনীতি অনুসরণ করতে হয়। যেমন- শিক্ষা মূলনীতির ভিত্তিতে মানুষ জাতিকে শিক্ষিত ও অশিক্ষিত এ দুটি উপজাতিতে ভাগ করা যায়। আবার সততার ভিত্তিতে সৎ ও অসৎ এ দুটি উপজাতিতেও ভাগ করা যায়। তেমনি উদ্দীপকের দৃশ্যকল্প-১ এ কীট-পতঙ্গের কার্যকারিতার ভিত্তিতে উপকারী কীট-পতঙ্গ' ও অপকারী কীট-পতঙ্গ এ দুটি উপজাতিতে ভাগ করা হয়েছে। অর্থাৎ একটি নীতির আলোকে কীট-পতঙ্গকে বিভক্ত করা হয়েছে। তাই বলা যায় যে,একটি নীতি অনুসরণ করার কারণে এটি যৌক্তিক বিভাগের দৃষ্টান্ত।"
        },
        {
          "label": "ঘ",
          "question": "",
          "explanation": "দৃশ্যকল্প-২ আগত বিভাগ অনুপপত্তির দৃষ্টান্ত।  নিচে যথার্থতা বিশ্লেষণ করা হলো- কোনো জাতিবাচক বা শ্রেণিবাচক পদের পরিবর্তে বিশেষ ব্যক্তি বা বস্তুকে তার বিভিন্ন অঙ্গ-প্রত্যঙ্গে বিভক্ত করা হলে যে ভ্রান্তি ঘটে তাকে বলে অঙ্গগত বিভাগ অনুপপত্তি। যেমন— সক্রেটিসকে তাঁর কেশহীন মস্তক, খাড়া নাক, ছোট-খাটো আঙ্গুল ইত্যাদি অঙ্গ-প্রত্যঙ্গে বিভক্ত করলে আগত বিভাগ অনুপপত্তি ঘটবে। কেননা সক্রেটিস কোনো জাতিবাচক বা শ্রেণিবাচক পদ নয় বরং একজন বিশিষ্ট ব্যক্তির নাম। তাঁর কোনো উপজাতি বা উপশ্রেণি নেই। তারপরও যৌক্তিক বিভাগের নিয়ম লঙ্ঘন করে সক্রেটিসকে তাঁর বিভিন্ন অঙ্গ-প্রত্যঙ্গে ভাগ করা হলে অঙ্গগত বিভাগ অনুপপত্তি ঘটবে । তেমনি দৃশ্যকল্প-২ এ উল্লেখিত, আবুল হাশেম তার খামারের একটি গরুকে মাথা, পা, গলা শরীর, লেজ, শিং ইত্যাদিতে ভাগ করলেন। অর্থাৎ হাশেম সাহেব জাতিবাচক বা শ্রেণিবাচক পদের পরিবর্তে একটি গরুকে তার বিভিন্ন অঙ্গ-প্রত্যঙ্গে বিভক্ত করেছেন। এ কারণে এটি হলো আগত বিভাগ অনুপপত্তির দৃষ্টান্ত।"
        }
      ]
    }
  ]
}