{
  "title": "দিনাজপুর বোর্ড ২০২৪",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "উদাহরণ-১: উট হয় মরুভূমির জাহাজ। উদাহরণ-২: আনন্দ হচ্ছে বেদনার অভাব। উদাহরণ-৩: গাছ হয় বৃক্ষ।",
      "tag": "DIN.B 24",
      "sub_questions": [
        {
          "label": "ক",
          "question": "যৌক্তিক সংজ্ঞা কী?",
          "explanation": "কোনো পদের পূর্ণ জাত্যর্থ উল্লেখের মাধ্যমে পদটিকে সহজ-সরল, স্পষ্ট ও বোধগম্যভাবে প্রকাশ করাকে যৌক্তিক সংজ্ঞা বলে।"
        },
        {
          "label": "খ",
          "question": "পরতম জাতির সংজ্ঞা দেওয়া যায় না কেন?",
          "explanation": "সর্বোচ্চ জাতি হওয়ার কারণে পরতম জাতির সংজ্ঞা দেওয়া যায় না। পরতম জাতি অর্থ হলো সর্বোচ্চ জাতি। এ জাতিকে কখনই উপজাতি হিসেবে চিহ্নিত করা বা কোনো জাতির অধীনে বিবেচনা করা যায় না। তাই সর্বোচ্চ জাতি হিসেবে পরতম জাতির সংজ্ঞা দেওয়া যায় না। যেমন: 'দ্রব্য' পদের কোনো উচ্চতর জাতি নেই। তাই এর আসন্নতম জাতি উল্লেখ করা যায় না। এ কারণে পরতম জাতি হিসেবে দ্রব্যের সংজ্ঞা দেওয়া সম্ভব নয়।"
        },
        {
          "label": "গ",
          "question": "উদাহরণ-১ এ যৌক্তিক সংজ্ঞার কোন অনুপপত্তিটি প্রকাশিত হয়েছে? ব্যাখ্যা করো।",
          "explanation": "উদাহরণ-১ এ রূপক সংজ্ঞাজনিত অনুপপত্তিটি প্রকাশিত হয়েছে। কোনো পদের সংজ্ঞায় রূপক ভাষা ব্যবহার করলে সংজ্ঞাটি ভ্রান্ত হয়। এরূপ ভ্রান্ত সংজ্ঞাকে বলা হয় রূপক সংজ্ঞা (Figurative Definition) যেমন- 'পানি হচ্ছে জীবন'। এটি একটি রূপক সংজ্ঞা। কারণ পানির সংজ্ঞায় 'জীবন' নামক রূপকের সাহায্য নেওয়া হয়েছে। এখানে উদাহরণ-১ এ বর্ণিত, 'উট হয় মরুভূমির জাহাজ।' এখানে উটকে বোঝাতে 'মরুভূমি জাহাজ' নামক রূপকের সাহায্য নেওয়া হয়েছে। এ কারণে উদাহরণ-১ এ রূপক সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "যৌক্তিক সংজ্ঞার আলোকে উদাহরণ-২ ও উদাহরণ-৩ এর যথার্থতা বিশ্লেষণ করো।",
          "explanation": "উদাহরণ-২ ও উদাহরণ-৩ যথাক্রমে নঞর্থক সংজ্ঞা ও চক্রক সংজ্ঞার দৃষ্টান্ত। নিচে যৌক্তিক সংজ্ঞার আলোকে উভয় বিষয়ের যথার্থতা বিশ্লেষণ করা হলো- কোনো পদের সংজ্ঞায় নঞর্থক ভাষা ব্যবহার করা হলে সংজ্ঞা ভ্রান্ত বা ত্রুটিপূর্ণ হবে। এরূপ সংজ্ঞাকে বলা হয় নঞর্থক বা নেতিবাচক সংজ্ঞা। যেমন- উদাহরণ-২ এ বর্ণিত, 'আনন্দ হচ্ছে বেদনার অভাব'। এখানে আনন্দ পদের সংজ্ঞা নেতিবাচকভাবে দেওয়া হয়েছে। অর্থাৎ 'আনন্দ' পদটির কী কী বৈশিষ্ট্য আছে তা বলা হয়নি। বরং পদটির মধ্যে যে গুণ নেই শুধু তাই উল্লেখ করা হয়েছে। এ কারণে উদাহরণ-২ এর দৃষ্টান্তে নঞর্থক সংজ্ঞাজনিত অনুপপত্তি ঘটেছে। অন্যদিকে, উদাহরণ-৩ এ বলা হয়েছে, 'গাছ হয় বৃক্ষ।' এটিও একটি ভ্রান্ত সংজ্ঞার দৃষ্টান্ত। এ দৃষ্টান্তে গাছের প্রয়োজনীয় গুণ উল্লেখ না করে সমার্থক শব্দ ব্যবহার করা হয়েছে। এ কারণে সংজ্ঞাটিতে চক্রক সংজ্ঞাজনিত অনুপপত্তি ঘটেছে। চক্রক সংজ্ঞা একটি ত্রুটিপূর্ণ সংজ্ঞা। সংজ্ঞার তৃতীয় নিয়ম লঙ্ঘন করলে এরূপ ভ্রান্তির সৃষ্টি হয়। তৃতীয় নিয়মটি হলো, কোনো পদের সংজ্ঞায় সংজ্ঞেয় পদের প্রতিশব্দ ব্যবহার করা যাবে না। সংজ্ঞায় এই নিয়মটি অমান্য করে আমরা যদি কোনো পদের সংজ্ঞায় একই কথার পুনরুক্তি করি, তাহলে সংজ্ঞাটি ত্রুটিপূর্ণ হবে এবং এরূপ সংজ্ঞা চক্রক সংজ্ঞা নামে পরিচিত। পরিশেষে বলা যায়, চক্রক সংজ্ঞা ও নঞর্থক সংজ্ঞা উভয়ই ভ্রান্ত সংজ্ঞা। যা যৌক্তিক সংজ্ঞার তৃতীয় ও চতুর্থ নিয়ম লঙ্ঘনজনিত কারণে অনুপপত্তি ঘটে। যার দৃষ্টান্ত উদ্দীপকের উদাহরণ ২ ও ৩ এ প্রতীয়মান হয়।"
        }
      ]
    },
    {
      "number": "2",
      "uddipok": "তথ্য-১: মানুষ হয় বুদ্ধিবৃত্তিসম্পন্ন জীব। তথ্য-২: মানুষ সামাজিক জীব, যার মধ্যে রয়েছে আনন্দ-বেদনা, প্রেম- ভালোবাসা, আন্তরিকতা ইত্যাদি গুণাবলিসমূহ।",
      "tag": "DIN.B 24",
      "sub_questions": [
        {
          "label": "ক",
          "question": "সংজ্ঞেয় পদ কাকে বলে?",
          "explanation": "যে পদের সংজ্ঞা দেওয়া হয় তাকে সংজ্ঞেয় পদ বলে।"
        },
        {
          "label": "খ",
          "question": "বাহুল্য সংজ্ঞা অনুপত্তি কেন ঘটে?",
          "explanation": "কোনো পদের সংজ্ঞায় অতিরিক্ত গুণ হিসেবে উপলক্ষণ উল্লেখ করলে বাহুল্য সংজ্ঞাজনিত অনুপপত্তি ঘটে। বাহুল্য সংজ্ঞা একটি ত্রুটিপূর্ণ সংজ্ঞা। সংজ্ঞার প্রথম নিয়মটি হলো, 'যে পদের সংজ্ঞা দিতে হবে সেই পদের সম্পূর্ণ জাত্যর্থ উল্লেখ করতে হবে; তার চেয়ে বেশিও নয়, কমও নয়'। সংজ্ঞার এই নিয়মটি অমান্য করে সংজ্ঞেয় পদটির জাত্যর্থ থেকে অধিক কোনো গুণ উল্লেখ করলে এবং সেই অতিরিক্ত গুণটুকু যদি পদের উপলক্ষণ হয়, তাহলে সংজ্ঞাটি ভ্রান্ত হবে। এরূপ ভ্রান্ত সংজ্ঞার নাম বাহুল্য সংজ্ঞা।"
        },
        {
          "label": "গ",
          "question": "তথ্য-২ এ পাঠ্যবইয়ের কোন বিষয়টি প্রকাশিত হয়েছে? ব্যাখ্যা করো।",
          "explanation": "তথ্য-২ এ পাঠ্যবইয়ের বর্ণনার বিষয়টি প্রকাশিত হয়েছে। উপলক্ষণ বা অবান্তর লক্ষণ বা জাত্যর্থের অংশবিশেষ উল্লেখ করে কোনো পদের বিবৃতিকে বলে বর্ণনা। দার্শনিক প্লেটো মানুষ সম্পর্কে বলেছিলেন \"মানুষ হলো পালকহীন দ্বিপদ বিশিষ্ট প্রাণী।\" এ ক্ষেত্রে দেখা যায়, প্লেটো 'মানুষ' পদের সংজ্ঞা দেওয়ার পরিবর্তে পদটিকে বর্ণনার মাধ্যমে বোঝাবার চেষ্টা করেছেন। এভাবে বর্ণনায় উপলক্ষণ বা অবান্তর লক্ষণ অথবা উভয়টি উল্লেখের মাধ্যমে পদটিকে সহজ ও বোধগম্য করে প্রকাশ করা হয়। তথ্য-২ এ বর্ণিত, মানুষ সামাজিক জীব, যার মধ্যে রয়েছে আনন্দ- বেদনা, প্রেম-ভালোবাসা, আন্তরিকতা ইত্যাদি গুণাবলিসমূহ। এখানে পদের জাত্যর্থ ছাড়াই বিভিন্ন উপলক্ষণ ও অবান্তর লক্ষণের সমন্বয়ে মানুষ পদের বিবৃতি দেওয়া হয়েছে। এ কারণে তথ্য-২ এর বর্ণিত দৃষ্টান্তটিকে বর্ণনা বলা যায়।"
        },
        {
          "label": "ঘ",
          "question": "পাঠ্যবইয়ের আলোকে তথ্য-১ ও তথ্য-২ এর পার্থক্য বিশ্লেষণ করো।",
          "explanation": "উদ্দীপকের তথ্য-১ ও তথ্য-২ যথাক্রমে যৌক্তিক সংজ্ঞা ও বর্ণনাকে নির্দেশ করে। নিচে উভয় বিষয়ের মধ্যে পার্থক্য বিশ্লেষণ করা হলো- যৌক্তিক সংজ্ঞায় পদের অপরিহার্য অর্থ প্রকাশের জন্য পূর্ণ জাত্যর্থ উল্লেখ করা হয়। যেমন- তথ্য-১ এ 'মানুষ' পদের সংজ্ঞায় জীববৃত্তি ও বুদ্ধিবৃত্তি উভয় গুণ উল্লেখ করে বলা হয়েছে 'মানুষ হয় বুদ্ধিবৃত্তিসম্পন্ন জীব'। এরূপ সংজ্ঞার মাধ্যমে পদের অপরিহার্য অর্থ প্রকাশ পেয়েছে। এ কারণে দৃষ্টান্তটি যৌক্তিক সংজ্ঞা হিসেবে পরিগণিত। অন্যদিকে, বর্ণনার ক্ষেত্রে উপলক্ষণ ও অবান্তর লক্ষণ উল্লেখ করা হয়। উদ্দীপকের তথ্য-২ এ উপলক্ষণ ও অবান্তর লক্ষণের সমন্বয়ে মানুষ পদের বিবৃতি দেওয়া হয়েছে। এ কারণে তা এক প্রকার বর্ণনা। যৌক্তিক সংজ্ঞায় কতগুলো সুনির্দিষ্ট নিয়ম অনুসরণ করা হয়। এই কারণে সংজ্ঞায় অনুপপত্তি বা ভ্রান্তি আশঙ্কা থাকে। অন্যদিকে, বর্ণনার নিয়ম না থাকায় এর কোনো অনুপপত্তি বা ভ্রান্তি নেই। সংজ্ঞা সর্বদা সদর্থক হয়, কিন্তু বর্ণনা সদর্থক কিংবা নঞর্থক উভয় হতে পারে। পরিশেষে বলা যায়, যৌক্তিক সংজ্ঞা একটি বৈজ্ঞানিক প্রক্রিয়া (scientific process), আর বর্ণনা একটি প্রচলিত প্রক্রিয়া (popular process)। সংজ্ঞার উদ্দেশ্য হচ্ছে বস্তু সম্পর্কে ধারণাগুলো সুস্পষ্ট ও সুনির্দিষ্ট করে তোলা। কিন্তু বর্ণনার উদ্দেশ্য হচ্ছে বস্তু সম্পর্কে সাধারণ ধারণা বা পরিচয় দেওয়া। এরূপ ভিন্নতার কারণে উদ্দীপকের তথ্য-১ ও তথ্য-২ এর মধ্যে পার্থক্য প্রতীয়মান হয়।"
        }
      ]
    },
    {
      "number": "3",
      "uddipok": "",
      "tag": "DIN.B 24",
      "sub_questions": [
        {
          "label": "ক",
          "question": "যৌক্তিক বিভাগ কাকে বলে?",
          "explanation": "একটি নীতির ভিত্তিতে কোনো জাতিকে তার অন্তর্গত বিভিন্ন উপজাতিতে বিভক্ত করার প্রক্রিয়াই হলো যৌক্তিক বিভাগ।"
        },
        {
          "label": "খ",
          "question": "উল্লম্ফন বিভাগ অনুপপত্তি বলতে কী বোঝায়?",
          "explanation": "কোনো জাতির বিভক্তকরণে তার মধ্যবর্তী উপজাতি বাদ পড়লে যে ভ্রান্তি বা দোষ ঘটে তাকে উল্লম্ফন বিভাগ বলে। যৌক্তিক বিভাগের নিয়ম অনুসারে, 'একটি বৃহত্তর জাতিকে ধাপে ধাপে ক্ষুদ্রতর উপজাতিতে ভাগ করতে হয়। এক্ষেত্রে কোনো মধ্যবর্তী ধাপ স্বাদ দিলে সম্পূর্ণ বিভাগ প্রক্রিয়াটি ভ্রান্ত হয়।' এই ভ্রান্ত বিভাগ প্রক্রিয়াকে বলে উৎক্রান্তি বা উল্লম্ফন বিভাগ অনুপপত্তি। যেমন- জীব জাতিকে 'শিক্ষিত' ও 'অশিক্ষিত' পদে বিভক্ত করলে মধ্যবর্তী ধাপ হিসেবে 'মানুষ' পদটি বাদ পড়ে যায়। এর ফলে উল্লম্ফন বিভাগ অনুপপত্তি ঘটে।"
        },
        {
          "label": "গ",
          "question": "ছক-৩ এ যৌক্তিক বিভাগের কোন নিয়ম লঙ্ঘনজনিত অনুপপত্তি ঘটেছে? ব্যাখ্যা করো।",
          "explanation": "ছক-৩ এ যৌক্তিক বিভাগের প্রথম নিয়ম লঙ্ঘনজনিত অনুপপত্তি ঘটেছে। যৌক্তিক বিভাগের প্রথম নিয়মটি হলো, 'যৌক্তিক বিভাগে সব সময় একটি জাতিবাচক পদকে বিভাগ করতে হবে, কোনো ব্যক্তি বা বস্তুকে নয়।' এ নিয়মটি লঙ্ঘন করে কোনো ব্যক্তি বা বস্তুকে তার অঙ্গ- প্রত্যঙ্গে কিংবা তার গুণসমূহে ভাগ করলে যথাক্রমে অভাগত বিভাগ অনুপপত্তি ও গুণগত বিভাগ অনুপপত্তির উৎপত্তি ঘটে। যেমন- একটি গাছকে তার মূল, কাণ্ড, ডাল, পাতা, ফুল, ফল ইত্যাদিতে ভাগ করা অঙ্গগত বিভাগ। আবার, একটি আমকে তার বর্ণ, গন্ধ, স্বাদ, আকৃতি ইত্যাদিতে ভাগ করা গুণগত বিভাগের দৃষ্টান্ত। উদ্দীপকের বর্ণিত ছক-৩ এ 'রাসেল' নামক এক ব্যক্তিকে হাত, পা, মাথা- এই তিনটি ভাগ করা হয়েছে। অর্থাৎ এখানে জাতিবাচক পদের পরিবর্তে ব্যক্তিকে তার বিভিন্ন অঙ্গে ভাগ করা হয়েছে। এ কারণে অঙ্গগত বিভাগ অনুপপত্তি ঘটেছে।"
        },
        {
          "label": "ঘ",
          "question": "\"ছক-১ ও ছক-২ একই নিয়মের লঙ্ঘন\" যৌক্তিক বিভাগের - আলোকে বিশ্লেষণ করো।",
          "explanation": "\"ছক-১ ও ছক-২ একই নিয়মের লঙ্ঘন\"- যৌক্তিক বিভাগের আলোকে উক্তিটি যথার্থ। যৌক্তিক বিভাগের তৃতীয় নিয়ম অনুসারে, 'বিভক্ত উপশ্রেণিগুলোর একত্রিত ব্যক্ত্যর্থ বিভাজ্য মূল শ্রেণির ব্যত্যর্থের সমান হতে হবে।' অর্থাৎ একটি পদকে যেসব উপশ্রেণিতে ভাগ করা হয় তাদের সকলের একত্রিত ব্যক্ত্যর্থ মূল শ্রেণির ব্যক্ত্যর্থের সমান হতে হবে। এ নিয়মটি লঙ্ঘন করে কম বা বেশি ব্যক্ত্যর্থ উল্লেখ করলে অব্যাপক বা অতিব্যাপক বিভাগ অনুপপত্তি ঘটে। উদ্দীপকের ছক-১ এ 'ত্রিভুজ' পদকে বাহুর ভিত্তিতে 'সমবাহু ত্রিভুজ', 'সমদ্বিবাহু ত্রিভুজ' পদে ভাগ করা হয়েছে। অর্থাৎ এই বিভাজন প্রক্রিয়া থেকে বিষমবাহু ত্রিভুজটি বাদ পড়েছে। এই কারণে ত্রিভুজ পদের ব্যক্ত্যর্থ কম হয়েছে। তাই ছক-১ এর দৃষ্টান্তে অব্যাপক বিভাগ অনুপপত্তি ঘটেছে। কারণ উপশ্রেণিগুলোর একত্রিত ব্যক্ত্যর্থ বিভাজ্য শ্রেণির ব্যত্যর্থের চেয়ে কম হলেই অতি সংকীর্ণ বা অব্যাপক বিভাগ অনুপপত্তি ঘটে। অন্যদিকে, ছক-২ এ প্রাণী পদকে মেরুদণ্ডী ও অমেরুদণ্ডী প্রাণীর পাশাপাশি অতিরিক্ত গৃহপালিত পদে বিভক্ত করা হয়েছে। যে কারণে প্রাণী পদের ব্যক্ত্যর্থ বৃদ্ধি পেয়েছে এবং অতিব্যাপক বিভাগ নামক অনুপপত্তি ঘটেছে। কারণ উপশ্রেণিগুলোর একত্রিত ব্যক্ত্যর্থ বিভাজ্য শ্রেণির ব্যক্ত্যর্থের চেয়ে বেশি হলেই অতিব্যাপক বিভাগ অনুপপত্তি ঘটে। পরিশেষে বলা যায়, অতিব্যাপক ও অব্যাপক বিভাগ অনুপপত্তি উভয়ই। যৌক্তিক বিভাগের তৃতীয় নিয়ম লঙ্ঘনজনিত কারণে ঘটে। যার দৃষ্টান্ত ছক-১ ও ছক-২ এ লক্ষণীয়। এই কারণে \"ছক-১ ও ছক-২ একই নিয়মের লঙ্ঘন\"- উক্তিটিকে যথার্থ বলে মনে করি।"
        }
      ]
    },
    {
      "number": "4",
      "uddipok": "",
      "tag": "DIN.B 24",
      "sub_questions": [
        {
          "label": "ক",
          "question": "'Dichotomy' শব্দের অর্থ কী?",
          "explanation": "'Dichotomy' শব্দের অর্থ হলো 'দুই অংশে বিভক্ত, করা'।"
        },
        {
          "label": "খ",
          "question": "ক্ষুদ্রতম উপজাতিকে বিভক্ত করা যায় না কেন?",
          "explanation": "ক্ষুদ্রতম উপজাতির কোনো নিম্নতর উপজাতি থাকে না বলে এর যৌক্তিক বিভাগ সম্ভব নয়। যৌক্তিক বিভাগের উপজাতি হলো শ্রেণিবাচক পদ। এ জাতীয় পদকে বিভক্ত করলে একক ব্যক্তি বা বস্তুকে পাওয়া যায়। যৌক্তিক বিভাগের নিয়মানুযায়ী যেহেতু একক ব্যক্তি বা বস্তুর বিভাজন করা যায় না, তাই ক্ষুদ্রতম উপজাতিকেও বিভক্ত করা যায় না।'"
        },
        {
          "label": "গ",
          "question": "উদ্দীপকে যৌক্তিক বিভাগের কোন বিষয়কে নির্দেশ করেছে? ব্যাখ্যা করো।",
          "explanation": "উদ্দীপকে যৌক্তিক বিভাগের দ্বিকোট্রিক বিভাগ প্রক্রিয়াকে নির্দেশ করেছে। ব্রিটিশ যুক্তিবিদ জেরেমি বেনথাম সর্বপ্রথম দ্বিকোটিক বিভাগের ধারণা প্রবর্তন করেন। দ্বিকোটিক বিভাগে একটি শ্রেণিবাচক বা জাতিবাচক পদকে দুটি বিরুদ্ধ পদ (Contradictory Terms) বা উপজাতিতে ভাগ করা হয়। যাদের একটি হয় সদর্থক পদ অপরটি নঞর্থক পদ। যেমন- মানুষকে 'সুন্দর' ও 'অসুন্দর' এ দুটি পরস্পর বিরুদ্ধ পদে বিভক্ত করার প্রক্রিয়া হলো দ্বিকোটিক বিভাগ। উদ্দীপকে উল্লেখিত ছকে 'জীব' পদকে প্রথমে 'মানুষ' ও 'অমানুষ' পদে, এরপর মানুষ পদকে 'সভ্য' ও 'অসভ্য' পদে বিভক্ত করা হয়েছে। এখানে বিভক্তির উপজাতিগুলো পরস্পর বিরুদ্ধ পদ। এ কারণে ছকে ছিকোটিক বিভাগের দিকটি প্রতিফলিত হয়েছে।"
        },
        {
          "label": "ঘ",
          "question": "উদ্দীপকে প্রতিফলিত বিষয়টির সুবিধাসমূহ পাঠ্যপুস্তকের আলোকে বিশ্লেষণ করো।",
          "explanation": "উদ্দীপকের ছকে পরিলক্ষিত দ্বিকোটিক বিভাগের সুবিধাসমূহ বিশ্লেষণ করা হলো- দ্বিকোটিক বিভাগ নির্ভুল আকারগত প্রক্রিয়া। এ প্রক্রিয়ায় কোনো ভ্রান্তি বা অনুপপত্তি ঘটার আশঙ্কা থাকে না। কারণ এখানে যৌক্তিক বিভাগের সকল নিয়ম অনুসরণ করা হয়। পাশাপাশি দ্বিকোটিক বিভাগ একটি রূপগত প্রক্রিয়া হওয়ায় বাস্তব কোনো জ্ঞান বা অভিজ্ঞতা ছাড়াই পদের ভাগ করা যায়। অর্থাৎ এ বিভাগে পদের বিভক্তিকরণে কোনো বাস্তব জ্ঞানের প্রয়োজন হয় না। দ্বিকোটিক বিভাগে বিভাজ্য জাতির মোট ব্যক্ত্যর্থ বিভক্ত উপজাতি বা উপশ্রেণিদ্বয়ের মিলিত ব্যক্ত্যর্থের সমান। তাই এ বিভাগে পদের ব্যস্ত্যর্থের বাস্তব জ্ঞান না থাকলেও যে কোনো জাতি বা শ্রেণিবাচক পদকে বিভক্ত করা যায়। পরিশেষে বলা যায়, দ্বিকোটিক বিভাগ প্রক্রিয়া একটি সহজ-সরল প্রক্রিয়া। এ পদ্ধতিতে বিভাজ্য পদর্কে সহজেই সদর্থক ও নঞর্থক পদে ভাগ করা যায়। এ কারণে সাধারণ মানুষও অতি সহজেই এ বিভাগ প্রক্রিয়ার মাধ্যমে পদের বিভক্তি করতে পারে।"
        }
      ]
    },
    {
      "number": "5",
      "uddipok": "তথ্য-১: আমি এ যাবৎ যত জাম খেয়েছি তা খুবই মিষ্টি। সুতরাং, সব জাম হয় মিষ্টি। তথ্য-২: ফজলু, রতন ও অনিক সবাইকে মৃত্যুবরণ করতে দেখেছি। অতএব, সকল মানুষ হয় মরণশীল।",
      "tag": "DIN.B 24",
      "sub_questions": [
        {
          "label": "ক",
          "question": "প্রকৃত আরোহ কাকে বলে?",
          "explanation": "যে সব আরোহে মৌলিক বৈশিষ্ট্য হিসেবে আরোহাত্মক উল্লম্ফন বিদ্যমান থাকে তাকে প্রকৃত আরোহ বলে।"
        },
        {
          "label": "খ",
          "question": "\"আরোহমূলক লম্ফ আরোহের প্রাণ\"- বুঝিয়ে লেখো।",
          "explanation": "আরোহাত্মক উল্লম্ফনের মাধ্যমেই জানা বিষয় থেকে অজানা বিষয়ে যাওয়া যায় বলে আরোহমূলক লম্ফকে বলা হয় আরোহের প্রাণ। আরোহ অনুমানে সার্বিক সিদ্ধান্ত প্রতিষ্ঠা করা হয়। এখানে কয়েকটি বিশেষ দৃষ্টান্ত পর্যবেক্ষণ করে সকল দৃষ্টান্ত সম্পর্কে সিদ্ধান্ত গ্রহণ করা হয়। অর্থাৎ, অনুমানে জ্ঞাত থেকে অজ্ঞাত বিষয়ে যাওয়া যায়। আর জ্ঞাত থেকে অজ্ঞাতে বা বিশেষ থেকে সার্বিকে গমনের মাধ্যম হলো আরোহাত্মক উল্লম্ফন। এ কারণে আরোহ অনুমানের প্রাণ হচ্ছে আরোহমূলক লক্ষের উপস্থিতি।"
        },
        {
          "label": "গ",
          "question": "উদ্দীপকে তথ্য-১ এ যে আরোহ প্রকাশিত হয়েছে তার বৈশিষ্ট্যসমূহ আলোচনা করো।",
          "explanation": "উদ্দীপকের তথ্য-১ এ অবৈজ্ঞানিক আরোহ প্রকাশিত হয়েছে। নিচে অবৈজ্ঞানিক আরোহের বৈশিষ্ট্যসমূহ আলোচনা করা হলো- যে আরোহে প্রকৃতির নিয়মানুবর্তিতা নীতি বা. প্রতিকূল দৃষ্টান্তবিহীন অভিজ্ঞতার ভিত্তিতে সার্বিক সিদ্ধান্ত গ্রহণ করা হয়, তাকে অবৈজ্ঞানিক আরোহ বলে। এ আরোহের ভিত্তি হলো অনুকূল অভিজ্ঞতা। যেমন- তথ্য-১ বর্ণিত, আমি এ যাবৎ যত জাম খেয়েছি তা খুবই মিষ্টি। সুতরাং সব জাম মিষ্টি। এখানে অনুকূল দৃষ্টান্তের আলোকে সার্বিক সিদ্ধান্ত গ্রহণ করা হয়েছে। তাই এটি অবৈজ্ঞানিক আরোহের দৃষ্টান্ত। অবৈজ্ঞানিক আরোহ যে যুক্তিবাক্যটি স্থাপন করে তা হলো একটি সার্বিক যুক্তিবাক্য। এ আরোহের সিদ্ধান্তটি সংশ্লেষক যুক্তিবাক্য হয়। অবৈজ্ঞানিক-আরোহের মৌলিক বৈশিষ্ট্য হলো- এটিতে আরোহমূলক লম্ফ বিদ্যমান এবং এ আরোহটি প্রকৃতির নিয়মানুবর্তিতা নীতি নির্ভর। সর্বোপরি কার্যকারণ 'নীতি না থাকার কারণে এ আরোহের সিদ্ধান্ত সম্ভাব্য হয়ে থাকে।"
        },
        {
          "label": "ঘ",
          "question": "তথ্য-১ ও তথ্য-২ এ প্রকাশিত আরোহ দুটির সম্পর্ক মূল্যায়ন করো।",
          "explanation": "উদ্দীপকের তথ্য-১ ও তথ্য-২ এ যথাক্রমে অবৈজ্ঞানিক ও বৈজ্ঞানিক আরোহ প্রকাশ পেয়েছে। নিচে উভয় আরোহের মধ্যে বিদ্যমান সম্পর্ক বিশ্লেষণ করা হলো- প্রকৃত আরোহের গুরুত্বপূর্ণ দুটি প্রকরণ হলো বৈজ্ঞানিক আরোহ ও অবৈজ্ঞানিক আরোহ। উভয় আরোহ অনুমানে আরোহমূলক লক্ষের মাধ্যমে সার্বিক সিদ্ধান্ত প্রতিষ্ঠা করা হয়। পাশাপাশি উভয় অনুমান প্রকৃতির নিয়মানুবর্তিতা নীতির ওপর নির্ভরশীল। কিন্তু এর পরেও উভয় আরোহে বিভিন্ন বৈসাদৃশ্য পরিলক্ষিত হয়। তথ্য-১ এ পরিলক্ষিত অবৈজ্ঞানিক আরোহে কেবল প্রকৃতির নিয়মানুবর্তিতা নীতির ওপর নির্ভর করে অনুকূল অভিজ্ঞতার ভিত্তিতে সিদ্ধান্ত গ্রহণ করা হয়। এ কারণে এরূপ আরোহের সিদ্ধান্ত সম্ভাব্য হয়। অন্যদিকে, তথ্য-২ এ পরিলক্ষিত বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত গ্রহণ করা হয়। এ কারণে এরূপ আরোহের সিদ্ধান্ত নিশ্চিত হয়। বৈজ্ঞানিক আরোহে বিশেষ বিশেষ দৃষ্টান্তের অভিজ্ঞতার ভিত্তিতে সিদ্ধান্ত প্রতিষ্ঠা করা হলেও এখানে, দৃষ্টান্তের সংখ্যার চেয়ে মানের ওপর বেশি গুরুত্ব দেওয়া হয়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ হয়। অন্যদিকে, অবৈজ্ঞানিক আরোহে দৃষ্টান্তের সংখ্যার ওপর বেশি গুরুত্ব দেওয়া হয়। এ অনুমানে সদর্থক দৃষ্টান্তকে বেশি গুরুত্ব দেওয়া হলেও নঞর্থক দৃষ্টান্তকে তেমন গুরুত্বই দেওয়া হয় না। এ কারণে অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না। পরিশেষে বলা যায় যে, বৈজ্ঞানিক ও অবৈজ্ঞানিক আরোহ উভয়ই প্রকৃত আরোহের শ্রেণি হলেও এদের মধ্যে বিভিন্ন দিক দিয়ে পার্থক্য বিদ্যমান।"
        }
      ]
    },
    {
      "number": "6",
      "uddipok": "দৃশ্যকল্প-১: মানুষের মতো উদ্ভিদেরও জন্ম, বৃদ্ধি ও মৃত্যু আছে। মানুষের প্রাণ আছে। অতএব, উদ্ভিদেরও প্রাণ আছে। দৃশ্যকল্প-২: ড্রোন পাখির মতো উড়তে পারে। পাখি ডিম পাড়ে। অতএব, ড্রোনও ডিম পাড়ে।",
      "tag": "DIN.B 24",
      "sub_questions": [
        {
          "label": "ক",
          "question": "অপ্রকৃত আরোহ কত প্রকার?",
          "explanation": "অপ্রকৃত আরোহ তিন প্রকার। যথা- ১. পূর্ণ গণনামূলক আরোহ বা পূর্ণাঙ্গ আরোহ, ২. যুক্তিসাম্যমূলক আরোহ এবং ৩. ঘটনা সংযোজন।"
        },
        {
          "label": "খ",
          "question": "অবৈজ্ঞানিক আরোহের সিদ্ধান্ত সম্ভাব্য হয় কেন?",
          "explanation": "কার্যকারণ নীতি অনুসরণ না করার কারণে অবৈজ্ঞানিক আরোহের সিদ্ধান্ত সম্ভাব্য হয়। প্রকৃতির নিয়মানুবর্তিতা নীতির ওপর নির্ভর করে অবৈজ্ঞানিক আরোহে সিদ্ধান্ত নেওয়া হয়। কিন্তু প্রতিকূল দৃষ্টান্তের কার্যকারণ সম্পর্ক প্রতিষ্ঠা করা হয় না। আমরা জানি নিশ্চিত সিদ্ধান্তের ক্ষেত্রে কার্যকরণ নীতি অপরিহার্য ভূমিকা পালন করে। অবৈজ্ঞানিক আরোহে কার্যকারণ সম্পর্ক ছাড়াই বাস্তব অভিজ্ঞতার সাহায্যে সিদ্ধান্ত গ্রহণ করা হয়। এ কারণে অবৈজ্ঞানিক আরোহের সিদ্ধান্ত সর্বদা সম্ভাব্য হয়।"
        },
        {
          "label": "গ",
          "question": "দৃশ্যকল্প-২ এ কোন ধরনের সাদৃশ্যানুমান প্রকাশিত হয়েছে? ব্যাখ্যা করো।",
          "explanation": "দৃশ্যকল্প-২ এ অসাধু সাদৃশ্যানুমান নির্দেশিত হয়েছে। যে সাদৃশ্যানুমানের ক্ষেত্রে দুটি বিষয়ের মধ্যে অমৌলিক, গুরুত্বহীন, অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয়, তাকে অসাধু সাদৃশ্যানুমান বলে। এরূপ অনুমানের দৃষ্টান্ত লক্ষ করা যায় দৃশ্যকল্প-২ এ। দৃশ্যকল্প-২ এ বলা হয়েছে, ড্রোন পাখির মতো উড়তে পারে। পাখি ডিম পাড়ে। অতএব, ড্রোনও ডিম পাড়ে। এ ধরনের সিদ্ধান্তের বাস্তব কোনো ভিত্তি নেই। কারণ ড্রোন হলো মানবসৃষ্ট একটি জড়বস্তু। অন্যদিকে, পাখি হলো জীব। জীবের সকল বৈশিষ্ট্য পাখির মধ্যে বিদ্যমান থাকলেও ড্রোনের মধ্যে নেই। তাই বাহ্যিক সাদৃশ্যের কারণে 'পাখি ডিম পাড়ে, অতএব ড্রোনও ডিম পাড়ে' এটা বলা অযৌক্তিক। এরূপ অপ্রাসঙ্গিক সাদৃশ্যের ভিত্তিতে সিদ্ধান্ত নেওয়ায় দৃশ্যকল্প-২ অসাধু সাদৃশ্যানুমানকে নির্দেশ করে।"
        },
        {
          "label": "ঘ",
          "question": "সাদৃশ্যানুমানের আলোকে দৃশ্যকল্প-১ ও দৃশ্যকল্প-২ এর মধ্যে তুলনা বিশ্লেষণ করো।",
          "explanation": "দৃশ্যকল্প-১ এবং দৃশ্যকল্প-২ এ যথাক্রমে সাধু সাদৃশ্যানুমান এবং অসাধু সাদৃশ্যানুমানের বিষয় লক্ষ করা যায়। নিচে উভয় সাদৃশ্যানুমানের মধ্যে তুলনামূলক বিশ্লেষণ করা হলো- দৃশ্যকল্প-১ এ নির্দেশিত সাধু সাদৃশ্যানুমানে আশ্রয়বাক্যের মৌলিক, গুরুত্বপূর্ণ ও প্রয়োজনীয় বিষয়ের সাদৃশ্য অনুসারে সিদ্ধান্ত গ্রহণ করা হয়। এরূপ সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে সাধু সাদৃশ্যানুমানের মূল্য ও গুরুত্ব অনেক বেশি। অন্যদিকে, দৃশ্যকল্প-২ এ নির্দেশিত অসাধু সাদৃশ্যানুমানে আশ্রয়বাক্যের অমৌলিক, গুরুত্বহীন ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয়। এ অনুমানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটে। উদ্দীপকের দৃশ্যকল্প-১ এ উল্লেখিত 'মানুষের মতো উদ্ভিদেরও জন্ম, বৃদ্ধি ও মৃত্যু আছে। মানুষের প্রাণ আছে। অতএব, উদ্ভিদেরও প্রাণ আছে।' এরূপ সাধু সাদৃশ্যানুমান প্রকৃতির নিয়মানুবর্তিতা নীতি ও কার্যকারণ নিয়ম এর সাথে সঙ্গতিপূর্ণ। এ কারণে জ্ঞানচর্চার ক্ষেত্রে সাধু সাদৃশ্যানুমান সহায়ক ভূমিকা পালন করে। অন্যদিকে, দৃশ্যকল্প-২ এর অসাধু সাদৃশ্যানুমান সামাজিক কুসংস্কার, লোকবিশ্বাস ও কাল্পনিক চিন্তাধারার ওপর নির্ভরশীল বলে বিশুদ্ধ জ্ঞানচর্চার ক্ষেত্রে অন্তরায় হিসেবে কাজ করে। পরিশেষে বলা যায়, সাদৃশ্যের ভিত্তিতে সিদ্ধান্ত নেওয়ার ক্ষেত্রে দৃশ্যকল্প-১ এবং দৃশ্যকল্প-২ এ পরিলক্ষিত সাধু সাদৃশ্যানুমান ও অসাধু সাদৃশ্যানুমান উভয়ই গুরুত্বপূর্ণ ভূমিকা পালন করে। তবে সেই অনুমানের সিদ্ধান্তের যথার্থতার ক্ষেত্রে উভয়ের মধ্যে পার্থক্য বিদ্যমান।"
        }
      ]
    },
    {
      "number": "7",
      "uddipok": "শিপন বাক্সের সবগুলো স্ট্রবেরি একটা একটা করে পরখ করে দেখলো যে, বাক্সের সবগুলো স্ট্রবেরিই লাল রংয়ের। তখন শিপন সিদ্ধান্ত গ্রহণ করলো যে, বাক্সের সব স্ট্রবেরিই লাল রংয়ের।",
      "tag": "DIN.B 24",
      "sub_questions": [
        {
          "label": "ক",
          "question": "অপ্রকৃত আরোহ কাকে বলে?",
          "explanation": "যেসব আরোহে মৌলিক বৈশিষ্ট্য হিসেবে আরোহাত্মক উল্লম্ফন (Inductive Leap) অনুপস্থিত থাকে তাদের বলে অপ্রকৃত আরোহ।"
        },
        {
          "label": "খ",
          "question": "বৈজ্ঞানিক আরোহের সিদ্ধান্ত নিশ্চিত হয় কেন?",
          "explanation": "কার্যকারণ সম্পর্কের ভিত্তিতে সিদ্ধান্ত গ্রহণ করার কারণে বৈজ্ঞানিক আরোহের সিদ্ধান্ত নিশ্চিত হয়। প্রকৃত আরোহের শ্রেণিবিভাগের মধ্যে কেবল বৈজ্ঞানিক আরোহ কার্যকারণ সম্পর্ক নির্ভর। আর যে কোনো ঘটনায় নিশ্চিত সিদ্ধান্তের ক্ষেত্রে কার্যকারণ নীতি সহায়ক ভূমিকা পালন করে। যেমন- 'সকল মানুষ হয় মরণশীল' বৈজ্ঞানিক আরোহের এই সিদ্ধান্তটি কার্যকারণ নীতি নির্ভর। এভাবেই কার্যকারণ নীতির ভূমিকা থাকার কারণে বৈজ্ঞানিক আরোহের সিদ্ধান্ত নিশ্চিত হয়।"
        },
        {
          "label": "গ",
          "question": "উদ্দীপকে কোন আরোহটি প্রকাশিত হয়েছে? ব্যাখ্যা করো।",
          "explanation": "উদ্দীপকে পূর্ণাঙ্গ আরোহ বা পূর্ণ গণনামূলক আরোহ প্রকাশিত হয়েছে। যে আরোহ অনুমানে প্রতিটি দৃষ্টান্ত পর্যবেক্ষণ বা নিরীক্ষণ করে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ (Perfect Induction) বলে। পূর্ণাঙ্গ আরোহে সীমিত সংখ্যক দৃষ্টান্ত সম্পর্কে সিদ্ধান্ত গ্রহণ করা হয়। যেমন- একটি ঝুড়িতে দশটি আম আছে। তাদের প্রতিটির স্বাদ গ্রহণ করে দেখা গেল যে, প্রতিটি আমই মিষ্টি। তারপর সিদ্ধান্ত নেওয়া হলো যে, 'ঝুড়ির সব আমই মিষ্টি'। এভাবে প্রতিটি বিশেষ দৃষ্টান্ত যাচাই করে সামান্য যুক্তিবাক্যে উপনীত হওয়ার পদ্ধতিকে পূর্ণাঙ্গ আরোহ বলে। উদ্দীপকে বর্ণিত ঘটনায় শিপন একটি বাক্সের সবগুলো স্ট্রবেরি যাচাই করে দেখে বাক্সের সব স্ট্রবেরি লাল রঙয়ের। সে প্রতিটি দৃষ্টান্ত যাচাই করে এরূপ সার্বিক সিদ্ধান্তে উপনীত হয়েছে। তাই শিপনের সিদ্ধান্ত নেওয়ার প্রক্রিয়াটি পূর্ণ গণনামূলক আরোহের সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে নির্দেশিত আরোহটির সাথে বৈজ্ঞানিক আরোহের পার্থক্য বিশ্লেষণ করো।",
          "explanation": "উদ্দীপকে নির্দেশিত পূর্ণাঙ্গ আরোহের সাথে বৈজ্ঞানিক আরোহের বিভিন্ন পার্থক্য রয়েছে। পূর্ণাঙ্গ আরোহ অপ্রকৃত আরোহের অন্তর্ভুক্ত। এই আরোহে মৌলিক ও গুরুত্বপূর্ণ বৈশিষ্ট্য হিসেবে আরোহমূলক লম্ফ থাকে না। অন্যদিকে, বৈজ্ঞানিক আরোহ প্রকৃত আরোহের অন্তর্ভুক্ত। প্রকৃত আরোহের মৌলিক বৈশিষ্ট্য হিসেবে আরোহমূলক লম্ফ বৈজ্ঞানিক আরোহে উপস্থিত থাকে। পূর্ণাঙ্গ আরোহ কার্যকারণ নিয়মের ওপর নির্ভর নয়। বরং-এখানে সবগুলো দৃষ্টান্ত গণনার মাধ্যমে নিশ্চিত সিদ্ধান্ত গ্রহণ করা হয়। তাই এই আরোহ সীমিতসংখ্যক ব্যক্তি বা বস্তুর ক্ষেত্রে প্রযোজ্য হয়। অন্যদিকে, বৈজ্ঞানিক আরোহ প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভরশীল। এই আরোহ ব্যাপক পরিসরে সার্বিক সিদ্ধান্ত প্রতিষ্ঠা করতে পারে। পরিশেষে বলা যায়, পূর্ণাঙ্গ আরোহ অপ্রকৃত আরোহের একটি প্রকরণ। অন্যদিকে, বৈজ্ঞানিক আরোহ প্রকৃত আরোহের একটি গুরুত্বপূর্ণ প্রকরণ। কিন্তু উভয় আরোহ প্রকৃতিগত বিভিন্ন দিক থেকে পৃথক।"
        }
      ]
    },
    {
      "number": "8",
      "uddipok": "উদাহরণ-১: ত্রিভুজ হয় তিন বাহু দ্বারা বেষ্টিত একটি সমতলক্ষেত্র। উদাহরণ-২: পাখি হয় প্রাণী।",
      "tag": "DIN.B 24",
      "sub_questions": [
        {
          "label": "ক",
          "question": "সংজ্ঞার্থ পদ কাকে বলে?",
          "explanation": "যেসব পদের মাধ্যমে একটি পদের সংজ্ঞা দেওয়া হয় তাদের সংজ্ঞার্থ পদ বলে।"
        },
        {
          "label": "খ",
          "question": "অব্যাপক সংজ্ঞাজনিত অনুপপত্তি বলতে কী বোঝ?",
          "explanation": "সংজ্ঞায় জাত্যর্থের অতিরিক্ত কোনো গুণের উল্লেখ থাকলে এবং তা বিচ্ছেদ্য অবান্তর লক্ষণ হলে যে অনুপপত্তি ঘটে তাকে অব্যাপক সংজ্ঞা অনুপপত্তি বা অতি সংকীর্ণ সংজ্ঞা অনুপপত্তি বলে। অব্যাপক সংজ্ঞা একটি ত্রুটি পূর্ণ সংজ্ঞা। যথা- 'মানুষ একটি শিক্ষিত বুদ্ধিবৃত্তিসম্পন্ন জীব'। এ দৃষ্টান্তে শিক্ষিত গুণটির অন্তর্ভুক্তি সংজ্ঞাটিকে সংকীর্ণ করে তুলেছে। কারণ, এ গুণটি কিছুসংখ্যক মানুষেরই আছে, সব মানুষের নেই। অর্থাৎ কিছুসংখ্যক মানুষই শিক্ষিত, সব মানুষ শিক্ষিত নয়। এভাবে জাত্যর্থের অতিরিক্ত বিচ্ছেদ্য অবান্তর লক্ষণ উল্লেখ করায় দৃষ্টান্তটি অব্যাপক সংজ্ঞাজনিত অনুপপত্তি ঘটেছে।"
        },
        {
          "label": "গ",
          "question": "উদ্দীপকে উদাহরণ-২ এ কোন সংজ্ঞাজনিত অনুপপত্তি ঘটেছে? ব্যাখ্যা করো।",
          "explanation": "উদ্দীপকের উদাহরণ-২ এ অতিব্যাপক 'সংজ্ঞাজনিত অনুপপত্তি ঘটেছে। যৌক্তিক সংজ্ঞার একটি ভ্রান্ত রূপ হচ্ছে 'অতিব্যাপক সংজ্ঞা'। কোনো পদের সংজ্ঞাদানে সংশ্লিষ্ট পদের চেয়ে বেশি ব্যক্ত্যর্থযুক্ত পদ ব্যবহার করা হলে 'অতিব্যাপক সংজ্ঞা' নামক ত্রুটিপূর্ণ সংজ্ঞার উদ্ভব হয়।যেমন- 'তিমি হয় জলজ প্রাণী'। এখানে অন্যান্য জলজ প্রাণীকে বাদ দিয়ে শুধু তিমিকে জলজ প্রাণী হিসেবে উল্লেখ করার কারণে অতিব্যাপক সংজ্ঞাজনিত অনুপপত্তি ঘটেছে। অনুরূপভাবে উদাহরণ-২ এ বর্ণিত, পাখি হয় প্রাণী। এখানে অন্যান্য প্রাণীকে বাদ দিয়ে শুধু পাখিকেই প্রাণী হিসেবে বিবেচনা করা হয়েছে। ফলে পাখির ব্যক্ত্যর্থ বৃদ্ধি পেয়েছে। এ কারণে এই উদাহরণে অতিব্যাপক সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "যৌক্তিক সংজ্ঞার আলোকে উদাহরণ-১ এবং উদাহরণ-২ এর পার্থক্য বিশ্লেষণ করো।",
          "explanation": "উদাহরণ-১ যৌক্তিক সংজ্ঞা এবং উদাহরণ-২ অতিব্যাপক সংজ্ঞার দৃষ্টান্ত। নিচে উভয় সংজ্ঞার মধ্যে পার্থক্য বিশ্লেষণ করা হলো- যৌক্তিক সংজ্ঞার ইংরেজি প্রতিশব্দ হলো Logical Definition। গ্রিক দার্শনিক এরিস্টটল সর্বপ্রথম কোনো পদের অপরিহার্য অর্থ বা জাত্যর্থ প্রকাশ করার জন্য Definition শব্দটি ব্যবহার করেন। তাই যৌক্তিক সংজ্ঞা হলো কোনো পদের পূর্ণ জাত্যর্থ উল্লেখের মাধ্যমে পদটিকে সহজ-সরল ও স্পষ্ট ভাবে প্রকাশ করার মাধ্যম। পদের অপরিহার্য অর্থ প্রকাশের ক্ষেত্রে সংজ্ঞায় আসন্নতম জাতি ও বিভেদক লক্ষণ উল্লেখ করতে হয়। যেমন- উদাহরণ-১ এ, ত্রিভুজ পদটির আসন্নতম জাতি হচ্ছে 'সমতল ক্ষেত্র' এবং বিভেদক লক্ষণ হচ্ছে 'তিন' বাহু দ্বারা বেষ্টিত হওয়া'। এখন ত্রিভুজের সংজ্ঞা হচ্ছে 'ত্রিভুজ হয় তিন বাহু দ্বারা বেষ্টিত একটি সমতলক্ষেত্র।' এভাবে যৌক্তিক সংজ্ঞার মাধ্যমে পদের অপরিহার্য অর্থ প্রকাশ পায়। অতিব্যাপক সংজ্ঞা একটি ত্রুটিপূর্ণ সংজ্ঞা। অতিব্যাপক সংজ্ঞার ইংরেজি Too-Wide Definition। সংজ্ঞার প্রথম নিয়মটি লঙ্ঘন করলে এরূপ সংজ্ঞার উদ্ভব ঘটে। প্রথম নিয়মটি হলো- যে পদের সংজ্ঞা দিতে হবে সে পদের পূর্ণ জাত্যর্থ উল্লেখ করতে হবে; তার চেয়ে বেশিও নয়, কমও নয়। সংজ্ঞার এই নিয়মটি অমান্য করে যদি কোনো সংজ্ঞায় পদের জাত্যর্থ থেকে কম গুণের উল্লেখ করা হয়, তাহলে সংজ্ঞাটি ত্রুটিপূর্ণ হবে এবং এরূপ সংজ্ঞাকে অতিব্যাপক সংজ্ঞা বলে। যেমন- উদাহরণ-২ অন্যান্য প্রাণীকে বাদ দিয়ে শুধু পাখিকেই প্রাণী হিসেবে বিবেচনা করা হয়েছে। ফলে পাখির ব্যক্ত্যর্থ বৃদ্ধি পেয়েছে। কারণ 'প্রাণী' শব্দটি শুধু পাখির বেলায় নয়, বরং' মানুষ, গরু, ছাগলসহ অপরাপর জীবজন্তুর ক্ষেত্রেও প্রযোজ্য। তাই জাত্যর্থ থেকে কম গুণ উল্লেখ করার কারণে এই উদাহরণে অতিব্যাপক সংজ্ঞাজনিত অনুপপত্তি ঘটেছে। পরিশেষে বলা যায়, যৌক্তিক সংজ্ঞা একটি যথার্থ সংজ্ঞা। অন্যদিকে, অতিব্যাপক সংজ্ঞা একটি ভ্রান্ত সংজ্ঞা। এই কারণে উদ্দীপকে উল্লিখিত উদাহরণ দুটিতে পার্থক্য বিদ্যমান।"
        }
      ]
    },
    {
      "number": "9",
      "uddipok": "সাকিবের প্রচন্ড জ্বর, সাথে সারা শরীরে প্রচণ্ড ব্যথা, ঘনঘন বমিও হচ্ছিল। ডেঙ্গু জ্বর সন্দেহ করে তাকে হাসপাতালে ভর্তি করা হল। ডেঙ্গু সংশ্লিষ্ট এন এস-১ পরীক্ষা করে রিপোর্টে দেখা গেলো ডেঙ্গু পজিটিভ।",
      "tag": "DIN.B 24",
      "sub_questions": [
        {
          "label": "ক",
          "question": "প্রকল্পের স্তর কয়টি?",
          "explanation": "প্রকল্পের স্তর চারটি।"
        },
        {
          "label": "খ",
          "question": "প্রতিবেদক অনুকল্প বলতে কী বোঝায়?",
          "explanation": "যে বাস্তব কারণ সরাসরি প্রত্যক্ষযোগ্য না হলেও পরোক্ষভাবে এর। অস্তিত্ব প্রমাণযোগ্য তাকে প্রতিবেদক অনুকল্প বলে। কোনো ঘটনা প্রত্যক্ষভাবে প্রমাণ করা না গেলে পরোক্ষভাবে প্রমাণ করার জন্য প্রতিবেদক অনুকল্পের প্রয়োজন হয়। যেমন- ইথার বাস্তবে প্রত্যক্ষযোগ্য নয়। রেডিও, টেলিভিশন ইত্যাদির মাধ্যমে পরোক্ষভাবে ইথারের অস্তিত্ব প্রমাণ করা যায়। এভাবে পরোক্ষভাবে কোনো বিষয়ের অস্তিত্ব প্রমাণ করাকে বলা হয় প্রতিবেদক অনুকল্প।"
        },
        {
          "label": "গ",
          "question": "ডেঙ্গু পজিটিভ হওয়ার বিষয়টি প্রকল্প প্রমাণের কোন মানদণ্ডে প্রমাণিত? বিশ্লেষণ করো।",
          "explanation": "ডেঙ্গু পজেটিভ হওয়ার বিষয়টি প্রকল্প প্রমাণের পরীক্ষামূলক সমর্থন বা যাচাইকরণ দিকটির দ্বারা প্রমাণিত। প্রকল্প প্রমাণের প্রধান পদ্ধতি হলো যাচাইকরণ। কোনো ঘটনা বাস্তবের সাথে সামঞ্জস্যপূর্ণ কি-না তা নির্ণয়ের মানদণ্ড হলো যাচাইকরণ। আবার পরীক্ষণের সাহায্যে যখন কোনো প্রকল্পকে যাচাই করা হয়, তখন তাকে পরীক্ষণের মাধ্যমে যাচাইকরণ বলে। যেমন; পরীক্ষাগারের অক্সিজেনের তুলনায় বায়ুমণ্ডল থেকে প্রাপ্ত অক্সিজেনের ওজন একটু বেশি। এর করণ হিসেবে বিজ্ঞানীগণ প্রকল্প প্রণয়ন করেন যে, বায়ুমণ্ডলের অক্সিজেনের সাথে অন্য কোনো গ্যাস মিশ্রিত আছে। পরে বিজ্ঞানীগণ পরীক্ষাগারে গবেষণা করে তা দেখতে পান। এভাবে পরীক্ষণের মাধ্যমে যাচাই করে বিজ্ঞানিরা যে কোনো প্রকল্পকে প্রমাণ করেন। উদ্দীপকে বর্ণিত ঘটনায়, সাকিবের প্রচন্ড জ্বর হলে তাকে হাসপাতালে ভর্তি করানো হয়। এরপর ডেঙ্গু সংশ্লিষ্ট এন এস-১ পরীক্ষা করে রিপোর্টে দেখা যায় তার ডেঙ্গু পজিটিভ। ডেঙ্গু সংশ্লিষ্ট এন এস-১ পরীক্ষাটি প্রকল্পের পরীক্ষণের মাধ্যমে যাচাইকরণের সাথে সাদৃশ্যপূর্ণ। তাই বলা যায়, পরীক্ষণের সাহায্যে যাচাই করার মাধ্যমে সাকিবের ডেঙ্গু পজেটিভ হওয়ার বিষয়টি প্রমাণিত।"
        },
        {
          "label": "ঘ",
          "question": "উদ্দীপকে প্রকল্পের সকল স্তর অনুসরণ করা হয়েছে কি-না? পাঠ্যপুস্তকের আলোকে বিশ্লেষণ করো।",
          "explanation": "হ্যাঁ, উদ্দীপকে প্রকল্পের সকল স্তর অনুসরণ করা হয়েছে। প্রকল্পকে বৈধ হিসেবে প্রমাণিত করার ক্ষেত্রে কতগুলো স্তর অতিক্রম করতে হয়। প্রকল্পের প্রথম স্তর হলো 'ঘটনার নিরীক্ষণ'। কোনো একটি ঘটনা ব্যাখ্যা করার জন্য আমরা প্রাকৃতিক ঘটনাবলি নিরীক্ষণের মাধ্যমে প্রাপ্ত অভিজ্ঞতা থেকে প্রকল্প গঠন করি। নিরীক্ষণ থেকেই প্রকল্পের যাত্রা শুরু হয়। প্রকল্পের দ্বিতীয় স্তরে আনুমানিক ধারণা গঠন করতে হয়। এক্ষেত্রে আমরা প্রাকৃতিক ঘটনার যথার্থ নিরীক্ষণের মাধ্যমে যেসব তথ্য পেয়ে থাকি তার সাথে প্রয়োজনীয় তথ্যের সন্নিবেশ ঘটিয়ে আনুমানিক ধারণা গঠন করা হয়। প্রকল্পের তৃতীয় স্তর হলো, নির্বাচন বা সিদ্ধান্ত গ্রহণ। অর্থাৎ এই স্তরে আনুমানিক ধারণার ওপর ভিত্তি করে সিদ্ধান্ত নেওয়া হয়। প্রকল্পের চতুর্থ স্তরে গৃহীত সিদ্ধান্তটি যাচাই করা হয়। উদ্দীপকে বর্ণিত ঘটনায়, সাকিবের প্রচণ্ড জ্বর, সাথে সারা শরীর প্রচণ্ড ব্যথা, ঘনঘন বমিও হচ্ছিল। এ বিষয়টি প্রকল্পের নিরীক্ষণের সাথে সংশ্লিষ্ট। তখন অনুমান করা হয় যে, সাকিবের ডেঙ্গু জ্বর হয়েছে। এরপর সিদ্ধান্ত গ্রহণের পর তাকে হাসপাতালে ভর্তি করা হয়। পরবর্তী সময়ে সিদ্ধান্তটি যাচাই করার লক্ষ্যে ডেঙ্গু সংশ্লিষ্ট এন এস-১ পরীক্ষা করা হয়। পরীক্ষায় যাচাই করার মাধ্যমে দেখা যায় ডেঙ্গু পজিটিভ। তাই বলা যায়, উদ্দীপকে বর্ণিত ঘটনায় প্রকল্পের স্তরগুলো যথাযথভাবে অনুসরণ করা হয়েছে।"
        }
      ]
    },
    {
      "number": "10",
      "uddipok": "তথ্য-১: চাঁদ, সূর্য ও পৃথিবী যখন একই সরলরেখায় অবস্থান করে তখন চন্দ্রগ্রহণ হয়। তথ্য-২: বিশাল আকৃতির দৈত্য যখন চাঁদকে গিলে ফেলে তখন চন্দ্রগ্রহণ হয়।",
      "tag": "DIN.B 24",
      "sub_questions": [
        {
          "label": "ক",
          "question": "বৈজ্ঞানিক ব্যাখ্যার রূপ কয়টি?",
          "explanation": "বৈজ্ঞানিক ব্যাখ্যার রূপ তিনটি। যথা- বিশ্লেষণ, শৃঙ্খলযোজন ও অন্তর্ভুক্তি।"
        },
        {
          "label": "খ",
          "question": "অন্তর্ভুক্তি বলতে কী বোঝ?",
          "explanation": "যে বৈজ্ঞানিক ব্যাখ্যায় কম ব্যাপক নিয়মকে অধিক ব্যাপক নিয়মের অন্তর্ভুক্ত করে ব্যাখ্যা করা হয়, 'তাকে অন্তর্ভুক্তি বলে। বৈজ্ঞানিক ব্যাখ্যার একটি রূপ হলো অন্তর্ভুক্তি। অন্তর্ভুক্তির মাধ্যমে কোনো বিশেষ ঘটনাকে একটি সার্বিক নিয়মের সাহায্যে ব্যাখ্যা দেওয়া হয়। যেমন- বস্তুর ভূ-পতনের মতো একটি বিশেষ ঘটনাকে সার্বিক নিয়ম হিসেবে মাধ্যাকর্ষণের মাধ্যমে ব্যাখ্যা করার প্রক্রিয়াই হলো অন্তর্ভুক্তি। কারণ মাধ্যাকর্ষণ নিয়ম দিয়ে বস্তুর ভূ-পতন ছাড়াও জোয়ার-ভাটা, গ্রহ- নক্ষত্রের গতিবিধি ইত্যাদি ব্যাখ্যা করা যায়।"
        },
        {
          "label": "গ",
          "question": "উদ্দীপকে তথ্য-১ এ কোন ধরনের ব্যাখ্যার প্রতিফলন ঘটেছে? ব্যাখ্যা করো।",
          "explanation": "উদ্দীপকের তথ্য-১ এ বৈজ্ঞানিক ব্যাখ্যার প্রতিফলন ঘটেছে। কোনো জটিল, দুর্বোধ্য ও অস্পষ্ট ঘটনাকে স্পষ্ট, সহজ, সরল ও বোধগম্য করে প্রকাশ করাকে ব্যাখ্যা বলে। আর যখন কোনো ঘটনার কার্যকারণ বা প্রাকৃতিক কারণ উল্লেখ করে ব্যাখ্যা প্রদান করা হয় তখন তাকে বৈজ্ঞানিক ব্যাখ্যা বলে। এরূপ ব্যাখ্যা সবসময় একই থাকে এবং স্থান-কাল-পাত্রভেদে ভিন্ন হয় না। তথ্য-১ এ বর্ণিত, চাঁদ, সূর্য ও পৃথিবী নিজ নিজ কক্ষপথ অতিক্রম করার সময় যখন একই সরলরেখায় অবস্থান করে তখন চন্দ্রগ্রহণ হয়। বস্তুত এটিই চন্দ্রগ্রহণের যথার্থ ব্যাখ্যা। তাই উদ্দীপকের তথ্য-১ এর এই ব্যাখ্যাকে বৈজ্ঞানিক ব্যাখ্যা বলা যায়।"
        },
        {
          "label": "ঘ",
          "question": "পাঠ্যপুস্তকের আলোকে তথ্য-১ ও তথ্য-২ এর পার্থক্য বিশ্লেষণ করো।",
          "explanation": "তথ্য-১ বৈজ্ঞানিক ব্যাখ্যা হলেও তথ্য-২ লৌকিক ব্যাখ্যার দৃষ্টান্ত। নিচে উভয় ব্যাখ্যার মধ্যে পার্থক্য বিশ্লেষণ করা হলো- তথ্য-১ এর বর্ণিত ঘটনাটি প্রকৃত ঘটনার সাথে সাদৃশ্যপূর্ণ। পাশাপাশি বৈজ্ঞানিকভাবে প্রমাণিত। এ কারণে এটি বৈজ্ঞানিক ব্যাখ্যা। কারণ যে ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে কোনো ঘটনার ব্যাখ্যা প্রদান করা হয় তাকে বৈজ্ঞানিক ব্যাখ্যা বলে। অন্যদিকে, তথ্য-২ এ বর্ণিত ঘটনায় অপ্রাসঙ্গিক ও অবাস্তব ধারণার আলোকে চন্দ্রগ্রহণের ব্যাখ্যা দেওয়া হয়েছে।. এ কারণে এটি লৌকিক ব্যাখ্যা। কারণ যে ব্যাখ্যায় অতিপ্রাকৃতিক ও কাল্পনিক কারণ উল্লেখ করে ঘটনার ব্যাখ্যা প্রদান করা হয় তাকে'লৌকিক ব্যাখ্যা বলে। বৈজ্ঞানিক ব্যাখ্যা সংশ্লিষ্ট ঘটনার সাথে প্রাসঙ্গিক হয়ে থাকে। কিন্তু লৌকিক ব্যাখ্যা সংশ্লিষ্ট ঘটনার সাথে প্রাসঙ্গিক হয় না। পাশাপাশি বৈজ্ঞানিক ব্যাখ্যায় সংযুক্তিকরণ করা হয়। অন্যদিকে, লৌকিক ব্যাখ্যায় সংশ্লিষ্ট ঘটনাকে অন্যান্য ঘটনার সাথে সংযুক্ত করা হয় না। এছাড়াও বৈজ্ঞানিক ব্যাখ্যা ব্যক্তিভেদে ভিন্ন হয় না। কিন্তু লৌকিক ব্যাখ্যা ব্যক্তিভেদে ভিন্ন হয়ে থাকে। পরিশেষে বলা যায়, তথ্য-১ এবং তথ্য-২ এ পরিলক্ষিত বৈজ্ঞানিক ও লৌকিক ব্যাখ্যার মধ্যে বিভিন্ন দিক দিয়ে পার্থক্য রয়েছে। তবে উভয় প্রকার ব্যাখ্যার মধ্যে বৈজ্ঞানিক ব্যাখ্যাই প্রকৃত ব্যাখ্যা প্রদান করে থাকে।"
        }
      ]
    },
    {
      "number": "11",
      "uddipok": "",
      "tag": "DIN.B 24",
      "sub_questions": [
        {
          "label": "ক",
          "question": "ব্যাখ্যা কী?",
          "explanation": "কোনো জটিল, অস্পষ্ট, দুর্বোধ্য ও অনির্দিষ্ট বিষয়কে সহজ, সরল ও প্রাঞ্জল ভাষায় ব্যক্ত করাকে ব‍্যাখ্যা (Explanation) বলে।"
        },
        {
          "label": "খ",
          "question": "মনের মৌলিক অনুভূতিগুলোর ব্যাখ্যা করা যায় না কেন?",
          "explanation": "মনের মৌলিক অনুভূতিগুলো অনন্য বলে সেগুলোর ব্যাখ্যা দেওয়া যায় না। মনের কিছু মৌলিক অনুভূতি আছে। যেমন- সুখ, দুঃখ, আনন্দ, বেদনা ইত্যাদি। এদের একটির সাথে অপরটির কোনো সাদৃশ্য নেই। পাশাপাশি একটিকে অপরটির সাথে সংযুক্ত করা যায় না। এ কারণেই মনের মৌলিক অনুভূতির ব্যাখ্যা দেওয়া অসম্ভব।"
        },
        {
          "label": "গ",
          "question": "চিত্র-১ এ বৈজ্ঞানিক ব্যাখ্যার কোন রূপটি ফুটে উঠেছে? ব্যাখ্যা করো।",
          "explanation": "উদ্দীপকের 'চিত্র-১' এর মাধ্যমে বৈজ্ঞানিক ব্যাখ্যার 'বিশ্লেষণ' রূপটি নির্দেশিত হয়েছে। যে ব্যাখ্যায় প্রাকৃতিক বা বৈজ্ঞানিক নিয়ম উল্লেখ করে কোনো ঘটনার ব্যাখ্যা করা হয় তাকে বৈজ্ঞানিক ব্যাখ্যা বলে। বৈজ্ঞানিক ব্যাখ্যার তিনটি রূপের প্রথমটি হলো বিশ্লেষণ। কোনো ঘটনা বা মিশ্র কার্যের স্বতন্ত্র কারণগুলোকে পৃথক পৃথক করে দেখানোর প্রক্রিয়াকে বলে বিশ্লেষণ। বিশ্লেষণের মাধ্যমে দেখানো হয়, মিশ্রকার্য কতগুলো স্বতন্ত্র কারণের মিলিত প্রচেষ্টার ফল। চিত্র-১ এ 'পায়েস' নামক মিশ্র কার্যের কারণ হিসেবে চাল, দুধ, চিনি, লবণ ও তাপের বিষয়টি পৃথক পৃথকভাবে দেখানো হয়েছে। তাই 'চিত্র- ১' এর মাধ্যমে বৈজ্ঞানিক ব্যাখ্যার রূপ 'বিশ্লেষণ' নির্দেশিত হয়েছে।"
        },
        {
          "label": "ঘ",
          "question": "কার্যকারণ নির্ণয়ের ক্ষেত্রে চিত্র-২ এর গুরুত্ব বিশ্লেষণ করো।",
          "explanation": "কার্যকারণ নির্ণয়ের ক্ষেত্রে 'চিত্র-২' এ উল্লেখিত শৃঙ্খলযোজন রূপটির গুরুত্ব অপরিসীম। বৈজ্ঞানিক ব্যাখ্যার ক্ষেত্রে কার্যকারণ সম্পর্ক আবিষ্কারের মাধ্যমে কোনো একটি ঘটনাকে বিশ্লেষণ করা হয়। সেক্ষেত্রে কার্যকারণ সম্পর্ক নির্ণয় করার অর্থই হলো বর্ণিত ঘটনা যেসব নিয়মের অধীন তা উল্লেখ করা। পাশাপাশি ঘটনাটি সংঘটনের কারণগুলো উল্লেখের মাধ্যমে সেগুলোর মধ্যে সম্বন্দ্ব স্থাপন করা। অর্থাৎ শৃঙ্খলযোজন করা। এদিক থেকে বৈজ্ঞানিক ব্যাখ্যার যথার্থতা প্রতিপাদনে শৃঙ্খলযোজন রূপের ভূমিকা অপরিহার্য। এর পরিপ্রেক্ষিতেই যুক্তিবিদ কার্ডেখ রিড বলেছেন, 'বৈজ্ঞানিক ব্যাখ্যা হলো ঘটনাবলির নিয়ম আবিষ্কার ও সংযুক্তকরণের মাধ্যমে ব্যাখ্যা।' কার্যকারণ নীতির দুটি দিক থাকে। যার একটি হলো কার্য ও অন্যটি হলো কারণ। জগতে প্রতিনিয়ত বিভিন্ন ঘটনা ঘটে। এসব ঘটনার কার্য ও কারণের পাশাপাশি রয়েছে মধ্যবর্তী পর্যায়। শৃঙ্খলযোজনের মাধ্যমে এসব কার্যের মধ্যবর্তী পর্যায় নির্ণয় করা যায়। যা বৈজ্ঞানিক গবেষণার একটি অপরিহার্য বিষয়। তাই বলা যায়, বৈজ্ঞানিক ব্যাখ্যায় শৃঙ্খলযোজনের গুরুত্ব অপরিসীম।"
        }
      ]
    }
  ]
}