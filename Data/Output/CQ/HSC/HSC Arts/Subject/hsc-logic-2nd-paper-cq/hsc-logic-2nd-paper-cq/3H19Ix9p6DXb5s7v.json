{
  "title": "রাজশাহী বোর্ড ২০১৭",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: 'সংগীত হলো দুর্মূল্য কোলাহল'। দৃশ্যকল্প-২: 'যিনি পরীক্ষা নিয়ন্ত্রণ করেন তিনিই পরীক্ষা নিয়ন্ত্রক। ' দৃশ্যকল্প-৩: 'মানুষ হয় বুদ্ধিবৃত্তিসম্পন্ন জীব।'",
      "tag": "JB 23,RB 17,DRMC 24",
      "sub_questions": [
        {
          "label": "ক",
          "question": "",
          "explanation": "কোনো পদের পূর্ণ জাত্যর্থের সুস্পষ্ট বিবৃতিই হলো যৌক্তিক সংজ্ঞা।"
        },
        {
          "label": "খ",
          "question": "",
          "explanation": "বিভেদক লক্ষণ না থাকায় স্বকীয় নামবাচক পদের সংজ্ঞা দেওয়া যায় না। আমরা জানি, বিশিষ্ট ব্যক্তি বা বস্তুর নাম হলো স্বকীয় নামবাচক পদ। যেমন- নূরজাহান, সুমনা, ঢাকা প্রভৃতি। এরূপ পদের ব্যক্তার্থ থাকলেও জাত্যর্থ থাকে না। অর্থাৎ স্বকীয় নামবাচক পদের কোনো বিভেদক লক্ষণ থাকে না। এ কারণে স্বকীয় নামবাচক পদের সংজ্ঞা দেওয়া যায় না।"
        },
        {
          "label": "গ",
          "question": "",
          "explanation": "দৃশ্যকল্প-১ এ প্রদত্ত সংজ্ঞায় দুর্বোধ্য সংজ্ঞাজনিত অনুপপত্তি সংঘটিত হয়েছে। যৌক্তিক সংজ্ঞার দ্বিতীয় নিয়ম অনুসারে- 'যে পদের সংজ্ঞা দেওয়া হবে, সংজ্ঞাটি সেই পদ অপেক্ষা স্পষ্টতর হতে হবে, কোনো দুর্বোধ্য ভাষা ব্যবহার করা যাবে না।' এ নিয়ম লঙ্ঘন করে কোনো পদের সংজ্ঞায় জটিল বা দুর্বোধ্য ভাষা ব্যবহার করলে, দুর্বোধ্য সংজ্ঞাজনিত অনুপপত্তি সংঘটিত হয়। যেমন- বক হলো শ্বেত-শুভ্র দীর্ঘ-গ্রীব স্থিতাচারী সুশ্রী বিহঙ্গ। এটি একটি দুর্বোধ্য সংজ্ঞার দৃষ্টান্ত। কেননা এতে দুর্বোধ্য ভাষা ব্যবহার করে বকের সংজ্ঞা দেওয়া হয়েছে। দৃশ্যকল্প-১-এ সংগীতের সংজ্ঞায় বলা হয়েছে, 'সংগীত হলো দুর্মূল্য কোলাহল।' যেখানে দুর্মূল্য শব্দের অর্থ হলো অতি উচ্চমূল্য এবং কোলাহল শব্দের অর্থ হলো অনেক লোকের মিলিত কণ্ঠস্বর। অর্থাৎ সংগীত হলো অতি উচ্চমূল্যের অনেক লোকের মিলিত কণ্ঠস্বর। বস্তুত সংগীতের এ ধরনের সংজ্ঞায় সহজ-সরল বা সুস্পষ্ট ভাষার পরিবর্তে জটিল বা দুর্বোধ্য ভাষা ব্যবহার করা হয়েছে। যা যৌক্তিক সংজ্ঞার দ্বিতীয় নিয়ম বিরুদ্ধ। এ কারণেই প্রদত্ত দৃষ্টান্তে দুর্বোধ্য সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "যৌক্তিক সংজ্ঞার নিয়মের আলোকে দৃশ্যকল্প-২ এ চক্রক সংজ্ঞা এবং দৃশ্যকল্প-৩ এ যৌক্তিক সংজ্ঞার দৃষ্টান্ত পরিলক্ষিত হয়। নিচে উভয় বিষয়ের মধ্যে তুলনামূলক বিশ্লেষণ করা হলো- আমরা জানি, কোনো পদের সংজ্ঞায় প্রতিশব্দ বা সমার্থক শব্দ ব্যবহার করা হলে চক্রক সংজ্ঞা নামক অনুপপত্তি ঘটে। যেমন- দৃশ্যকল্প-২ এ 'পরীক্ষা নিয়ন্ত্রক' এর সংজ্ঞায় বলা হয়েছে 'যিনি পরীক্ষা নিয়ন্ত্রণ করেন তিনিই পরীক্ষা নিয়ন্ত্রক।' এ বাক্যে একই কথার পুনরুক্তি ঘটেছে। এ কারণে দৃশ্যকল্প-২ এ চক্রক সংজ্ঞা নামক অনুপপত্তি ঘটেছে। অন্যদিকে, যৌক্তিক সংজ্ঞায় একটি পদের আবশ্যিক গুণ উপস্থাপন করা হয়। পদের এ আবশ্যিক গুণকে বলা হয় জাত্যর্থ। পদের জাত্যর্থের জন্য আসন্নতম জাতি এবং বিভেদক লক্ষণ উল্লেখ করতে হয়। যেমন- দৃশ্যকল্প-৩ এ বর্ণিত 'মানুষ হয় বুদ্ধিবৃত্তিসম্পন্ন জীব'। এখানে 'মানুষ' পদের পূর্ণ জাত্যর্থ প্রকাশ পেয়েছে। এ কারণে দৃশ্যকল্প-৩ এর দৃষ্টান্তটি যৌক্তিক সংজ্ঞা হিসেবে পরিগণিত। চক্রক সংজ্ঞাজনিত অনুপপত্তির মূল কারণ হলো সংজ্ঞেয় পদের প্রতিশব্দ বা সমার্থক শব্দ ব্যবহার করা। অর্থাৎ চক্রক সংজ্ঞা হলো এক প্রকার ভ্রান্ত সংজ্ঞা। এ কারণে দৃশ্যকল্প-২ এর দৃষ্টান্ত হলো এক প্রকার ভ্রান্ত দৃষ্টান্ত। অন্যদিকে, যৌক্তিক সংজ্ঞায় পদের সকল নিয়ম অনুসরণ করা হয় বলে এখানে ভ্রান্তি বা অনুপপত্তির কোনো আশঙ্কা থাকে না। এ কারণে দৃশ্যকল্প-৩ এর দৃষ্টান্ত হলো যৌক্তিক সংজ্ঞা। পরিশেষে বলা যায়, চক্রক সংজ্ঞা ও যৌক্তিক সংজ্ঞা দুটি ভিন্ন সংজ্ঞা। চক্রক সংজ্ঞা ত্রুটিপূর্ণ হলেও যৌক্তিক সংজ্ঞা হলো ত্রুটিমুক্ত সংজ্ঞা। এ কারণেই দৃশ্যকল্প-২ ও দৃশ্যকল্প-৩ এর মধ্যে ভিন্নতা বিদ্যমান।"
        }
      ]
    },
    {
      "number": "2",
      "uddipok": "",
      "tag": "JB 24,BB 23,CTG.B 23,MB 22,JB 19,SB 19,RB 17,JB 17,ISCD 24",
      "sub_questions": [
        {
          "label": "ক",
          "question": "যৌক্তিক বিভাগ কী?",
          "explanation": "একটি নীতির ভিত্তিতে কোনো জাতিকে তার অন্তর্গত বিভিন্ন উপজাতিতে বিভক্ত করার প্রক্রিয়াই হলো যৌক্তিক বিভাগ।"
        },
        {
          "label": "খ",
          "question": "সংকর বিভাগ অনুপপত্তি কেন ঘটে? ব্যাখ্যা করো।",
          "explanation": "যৌক্তিক বিভাগে একাধিক নীতি অনুসরণ করার কারণে সংকর বিভাগজনিত অনুপপত্তি ঘটে। যৌক্তিক বিভাগের দ্বিতীয় নিয়মানুসারে, কোনো পদের বিভাগায়নে একটি নীতি অনুসরণ করতে হয়। কিন্তু কোনো ক্ষেত্রে একটি মূলনীতির পরিবর্তে একাধিক নীতি অনুসরণ করা হলে বিভাগ প্রক্রিয়ায় যে ভ্রান্তির সৃষ্টি হয়, তাকে সংকর বিভাগজনিত অনুপপত্তি বলে। যেমন: মানুষকে শিক্ষিত ও সৎ নামক পদে বিভক্ত করলে ‘শিক্ষা’ ও ‘সততা’ নামক দুটি নীতি অনুসরণ করতে হয়। এ কারণে এটি সংকর বিভাগজনিত অনুপপত্তির দোষে দুষ্ট হবে।"
        },
        {
          "label": "গ",
          "question": "ছক-১ কোন ধরনের বিভাগ প্রক্রিয়া? ব্যাখ্যা করো।",
          "explanation": "ছক-১ হলো দ্বিকোটিক বিভাগ প্রক্রিয়া I ব্রিটিশ যুক্তিবিদ জেরেমি বেনথাম সর্বপ্রথম দ্বিকোটিক বিভাগের ধারণা প্রবর্তন করেন। দ্বিকোটিক বিভাগে একটি শ্রেণিবাচক বা জাতিবাচক পদকে দুটি বিরুদ্ধ পদ (Contradictory Terms) বা উপজাতিতে ভাগ করা হয়। যাদের একটি হয় সদর্থক পদ অপরটি নঞর্থক পদ। যেমন- মানুষকে ‘সুন্দর’ ও ‘অসুন্দর’ এ দুটি পরস্পর বিরুদ্ধ পদে বিভক্ত করার প্রক্রিয়া হলো দ্বিকোটিক বিভাগ। ছক-১ এ ‘ছাত্র’ পদকে প্রথমে মনোযোগী ও অমনোযোগী পদে, এরপর মনোযোগী পদকে মেধাবী ও অমেধাৰী পদে বিভক্ত করা হয়েছে। অর্থাৎ প্রতিটি বিভক্তির উপজাতিগুলো পরস্পর বিরুদ্ধ পদ। এ কারণে ছক-১ এ দ্বিকোটিক বিভাগের দিকটি প্রতিফলিত হয়েছে।"
        },
        {
          "label": "ঘ",
          "question": "ছক-২ ও ছক-৩ এর বিভাজন প্রক্রিয়ার সাথে যৌক্তিক বিভাগের পার্থক্য নিরূপণ করো ।",
          "explanation": "ছক-২ ও ছক-৩ এ যথাক্রমে অঙ্গগত ও গুণগত বিভাগের দৃষ্টান্ত পরিলক্ষিত হয়। উভয় বিভাজন প্রক্রিয়ার সাথে যৌক্তিক বিভাগের পার্থক্য নিরূপণ করা হলো- একটি নীতি অনুসরণ করে বৃহত্তর শ্রেণিকে ক্ষুদ্র ক্ষুদ্র শ্রেণিতে ভাগ করাকে যৌক্তিক বিভাগ বলে। যেমন— রং এর ভিত্তিতে ‘মানুষ’ (শ্রেণি) কে সাদা ও কালো ইত্যাদি ক্ষুদ্র শ্রেণি বা উপশ্রেণিতে ভাগ করলে তা হবে যৌক্তিক বিভাগ। পক্ষান্তরে, কোনো ব্যক্তি বা বস্তুকে তার বিভিন্ন অংশে ভাগ করা হলো অঙ্গগত বিভাগ। আবার কোনো ব্যক্তি বা বস্তুকে তার বিভিন্ন গুণে ভাগ করাকে বলা হয় গুণগত বিভাগ। অর্থাৎ যৌক্তিক বিভাগ একটি পদের ব্যক্ত্যর্থকে বিশ্লেষণ করে। অপরদিকে অঙ্গগত ও গুণগত বিভাগে সবসময় কোনো বিশেষ ব্যক্তি বা বস্তুকে তার বিভিন্ন অংশে ও বিভিন্ন গুণে বিভক্ত করা হয়। যৌক্তিক বিভাগ খণ্ডিত অংশের সাথে মূল বস্তুটির নাম জড়িত থাকে। যেমন— 'মানুষ' শ্রেণিকে শিক্ষার ভিত্তিতে শিক্ষিত মানুষ ও অশিক্ষিত মানুষ এই দুই উপশ্রেণিতে ভাগ করলে উভয় ক্ষেত্রেই মূল উপশ্রেণির নামটা (মানুষ) জড়িত থাকবে। পক্ষান্তরে, অঙ্গগত ও গুণগত বিভাগে খণ্ডিত অংশের সাথে মূল বস্তুটির নাম জড়িত করা যায় না। এ কারণে যৌক্তিক বিভাগে বিভাজক উপশ্রেণির সংখ্যা মিলে একত্রে বিভক্ত মূলের সমান হবে। কিন্তু অঙ্গগত ও গুণগত বিভাগে তা হয় না বা সংখ্যার ভিত্তিতে বিভক্ত করা সম্ভব হয় না। পরিশেষে বলা যায়, যৌক্তিক বিভাগ একটি বিজ্ঞানসম্মত পদ্ধতি হিসেবে সুপ্রতিষ্ঠিত। পক্ষান্তরে, অঙ্গগত ও গুণগত বিভাগ লৌকিক পদ্ধতি বলে সুপরিচিত। তাই যৌক্তিক বিভাগের সাথে উভয় বিভাগের ভিন্নতা রয়েছে।"
        }
      ]
    },
    {
      "number": "3",
      "uddipok": "দৃশ্যকল্প-১: কাজল মৃত্যুবরণ করে দোয়েল মৃত্যুবরণ করে বাঘ মৃত্যুবরণ করে ∴ \\therefore ∴ সকল জীব মৃত্যুবরণ করে। দৃশ্যকল্প-২ : আমি এ পর্যন্ত যত বাঘ দেখেছি, তাদের সবাই ডোরাকাটা। অতএব, সকল বাঘ হয় ডোরাকাটা। অতএব, সকল বাঘ হয় ডোরাকাটা।",
      "tag": "RB 17",
      "sub_questions": [
        {
          "label": "ক",
          "question": "",
          "explanation": "যে অনুমান প্রক্রিয়ায় কয়েকটি বিশেষ দৃষ্টান্ত নিরীক্ষণের অভিজ্ঞতা থেকে একটি সার্বিক সিদ্ধান্ত প্রতিষ্ঠা করা হয়, তা-ই আরোহ।"
        },
        {
          "label": "খ",
          "question": "",
          "explanation": "আরোহ অনুমানের সিদ্ধান্ত হয় সার্বিক যুক্তিবাক্য। যে প্রক্রিয়ায় কয়েকটি বিশেষ দৃষ্টান্ত নিরীক্ষণের অভিজ্ঞতা থেকে একটি সার্বিক সিদ্ধান্ত প্রতিষ্ঠা করা হয়, তাকে আরোহ বলে। এ অনুমানের সিদ্ধান্তে বিধেয় পদের মাধ্যমে উদ্দেশ্য পদের সমগ্র ব্যক্ত্যর্থ স্বীকার করা হয়। তাই আরোহ অনুমানের সিদ্ধান্ত হয় সার্বিক যুক্তিবাক্য। যেমন- ক, খ, গ নামক ব্যক্তির মৃত্যুর ঘটনা থেকে সিদ্ধান্ত নেওয়া যায়, সকল মানুষ হয় মরণশীল। এভাবে আরোহ অনুমানে বিশেষ বিশেষ দৃষ্টান্ত থেকে সিদ্ধান্ত হিসেবে সার্বিক যুক্তিবাক্য প্রতিষ্ঠা করা হয়।"
        },
        {
          "label": "গ",
          "question": "",
          "explanation": "দৃষ্টান্ত-১ এ বৈজ্ঞানিক আরোহের পরিচয় পাওয়া যায়। যে আরোহ অনুমানে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের ভিত্তিতে একটি সার্বিক সিদ্ধান্ত গ্রহণ করা হয়, তাকে বৈজ্ঞানিক আরোহ বলে। যেমন- মনি, ফয়সাল ও সানিনের বুদ্ধি পরীক্ষা করে 'সকল মানুষ হয় বুদ্ধিবৃত্তিসম্পন্ন প্রাণী'- এরূপ সিদ্ধান্ত গ্রহণ করার প্রক্রিয়াই হলো বৈজ্ঞানিক আরোহ। বস্তুত বৈজ্ঞানিক আরোহে অভিজ্ঞতার মাধ্যমে দৃষ্টান্ত সংগ্রহ করা হয় এবং কার্যকারণ সম্পর্ক নির্ণয় করে সংগৃহীত দৃষ্টান্ত থেকে সিদ্ধান্ত নেওয়া হয়। দৃষ্টান্ত-১ এ রহিম, করিম, যদু এবং মধুর মৃত্যু দেখে বলা হয়েছে, সকল মানুষ হয় মরণশীল। এখানে 'মৃত্যুর' সাথে 'মরণশীলতার' সম্পর্ক কার্যকারণ সূত্রে এবং প্রকৃতির নিয়মানুবর্তিতা নীতির সাহায্যে গ্রহণ করা হয়েছে। তাই বলা যায়, দৃষ্টান্ত-১ বৈজ্ঞানিক আরোহকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত দৃশ্যকল্প-১ বৈজ্ঞানিক আরোহ এবং দৃশ্যকল্প-২ অবৈজ্ঞানিক আরোহকে নির্দেশ করে। নিচে এ দুই অরোহের মধ্যে পার্থক্য বিশ্লেষণ করা হলো- বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত নেওয়া হয়। এ কারণে বৈজ্ঞানিক আরোহের সিদ্ধান্ত নিশ্চিত হয়। যেমন- দৃশ্যকল্প-১-এ বর্ণিত 'সকল মানুষ হয় মরণশীল' এই সিদ্ধান্তটি প্রকৃতির নিয়মানুবর্তিতা নীতি ও কার্যকারণ নিয়মের সাথে সাদৃশ্যপূর্ণ। তাই এর সিদ্ধান্ত নিশ্চিত। অন্যদিকে, অবৈজ্ঞানিক আরোহে কেবল প্রকৃতির নিয়মানুবর্তিতা নীতির ওপর নির্ভর করে অবাধ অভিজ্ঞতার ভিত্তিতে সিদ্ধান্ত নেওয়া হয়। এ কারণে অবৈজ্ঞানিক আরোহের সিদ্ধান্ত হয় সম্ভাব্য। যেমন- দৃশ্যকল্প-২-এ বর্ণিত 'সকল বাঘ হয় ডোরাকাটা'- এ সিদ্ধান্তটি নিশ্চিত নয় বরং সম্ভাব্য। কারণ, জগতে যেমন ডোরাকাটা বাঘ আছে তেমনি গোল দাগবিশিষ্ট চিতা বা পুরো কালো চিতার মতো বাঘও আছে। বৈজ্ঞানিক আরোহে বিশেষ বিশেষ দৃষ্টান্তের অভিজ্ঞতার ভিত্তিতে সিদ্ধান্ত প্রতিষ্ঠা করা হলেও এখানে দৃষ্টান্তের সংখ্যার চেয়ে গুণের ওপর বেশি গুরুত্ব দেওয়া হয়। অর্থাৎ এ অনুমানের সিদ্ধান্ত বাস্তবতার সাথে সাদৃশ্যপূর্ণ হয়। অন্যদিকে, অবৈজ্ঞানিক আরোহে দৃষ্টান্তের সংখ্যার ওপর বেশি গুরুত্ব দেওয়া হয়। তাই অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না। পরিশেষে বলা যায়, বৈজ্ঞানিক ও অবৈজ্ঞানিক আরোহ উভয়ই প্রকৃত আরোহের শ্রেণিবিভাগ হলেও এদের মধ্যে পদ্ধতিগত ও গ্রহণযোগ্যতার ক্ষেত্রে ভিন্নতা বিদ্যমান। এ কারণেই দৃশ্যকল্প-১ ও দৃশ্যকল্প-২ এর মধ্যে পার্থক্য পরিলক্ষিত হয়।"
        }
      ]
    },
    {
      "number": "4",
      "uddipok": "তথ্য-১: 'ক' শ্রেণিকক্ষে একটি ছবির বিভিন্ন টুকরো কুড়িয়ে পেল। কৌতূহলবশতঃ সে টুকরোগুলোকে একত্রিত করে দেখলো এটা তার প্রিয় কবি রবীন্দ্রনাথ ঠাকুরের ছবি। তথ্য-২: শিক্ষক শ্রেণিকক্ষে নিম্নের চিত্র থেকে প্রমাণ করলেন বৃত্তের সকল ব্যাসার্ধ পরস্পর সমান। এরপর তিনি বললেন, সকল বৃত্তের ক্ষেত্রে এটা সত্য।",
      "tag": "RB 17",
      "sub_questions": [
        {
          "label": "ক",
          "question": "",
          "explanation": "যে অনুমান প্রক্রিয়ায় আরোহের মূল বৈশিষ্ট্য হিসেবে আরোহমূলক লম্ফ উপস্থিত থাকে, তাকে প্রকৃত আরোহ বলে।"
        },
        {
          "label": "খ",
          "question": "",
          "explanation": "অবৈজ্ঞানিক আরোহে কার্যকারণ সম্পর্ক অনুপস্থিত থাকে। কারণ অবৈজ্ঞানিক আরোহের সিদ্ধান্ত সম্ভাব্য হয়। প্রকৃতির নিয়মানুবর্তিতা নীতির ওপর নির্ভর করে অবৈজ্ঞানিক আরোহে একটি সার্বিক যুক্তিবাক্য প্রতিষ্ঠা করা হয়ে থাকে। এখানে প্রতিকূল দৃষ্টান্তের কার্যকারণ সম্পর্ক প্রতিষ্ঠা করা হয় না বিধায় সিদ্ধান্ত সব সময়ই সম্ভাব্য হয়। যেমন- ঢাকা শহরে কতিপয় কাক দেখে সিদ্ধান্ত গ্রহণ করা হয় যে, 'সকল কাক হয় কালো'। এই দৃষ্টান্তটি অবৈজ্ঞানিক আরোহের। এখানে কার্যকারণ সম্পর্ক ছাড়াই বাস্তব অভিজ্ঞতার সাহায্যে সিদ্ধান্ত গ্রহণ করা হয়েছে। এই কারণে অবৈজ্ঞানিক আরোহের সিদ্ধান্ত সর্বদা সম্ভাব্য হয়।"
        },
        {
          "label": "গ",
          "question": "",
          "explanation": "তথ্য-১ এ ঘটনা সংযোজন আরোহের প্রতিফলন ঘটেছে। ঘটনা সংযোজন কথাটির ইংরেজি হলো Colligation of facts। যার অর্থ হলো- একসাথে বাঁধা। অর্থাৎ কতগুলো ঘটনাকে সরাসরি দেখার পর ঐ ঘটনাগুলো একত্রিত করার প্রক্রিয়াকে বলে ঘটনা সংযোজন আরোহ। এ আরোহে কতকগুলো বিচ্ছিন্ন ঘটনা নিরীক্ষণ করার পর একটি সাধারণ ধারণার মাধ্যমে প্রকাশ করা হয় তথ্য-১ এ বর্ণিত, 'ক' শ্রেণিকক্ষে একটি ছবির বিভিন্ন টুকরো একত্রিত করে দেখে সেটা কবি রবীন্দ্রনাথ ঠাকুরের ছবি। অর্থাৎ এখানে কতকগুলো বিচ্ছিন্ন বিষয়কে একটি সাধারণ ধারণার মাধ্যমে প্রকাশ করা হয়ছে। তাই এটি ঘটনা সংযোজন আরোহের দৃষ্টান্ত।"
        },
        {
          "label": "ঘ",
          "question": "",
          "explanation": "তথ্য-২ এ যুক্তিসাম্যমূলক আরোহের প্রতিফলন ঘটেছে। আর এ প্রকার আরোহ প্রকৃত আরোহ নয়। নিচে বিষয়টি বিশ্লেষণ করা হলো- যুক্তিসাম্যমূলক আরোহে আরোহাত্মক লম্ফ উপস্থিত থাকে না। অর্থাৎ বিশেষ বিশেষ দৃষ্টান্তের আলোকে সার্বিক সিদ্ধান্ত গ্রহণ করা যায় না। যেমন- তথ্য-২ এ বর্ণিত শিক্ষক শ্রেণিকক্ষে একটি চিত্র অঙ্কন করে বলেন, 'বৃত্তের সকল ব্যাসার্ধ পরস্পর সমান'। এরপর বলেন, 'সকল বৃত্তের ক্ষেত্রে এটা সত্য'। অর্থাৎ যুক্তিসাম্যমূলক আরোহে জানা বিষয়ই আশ্রয়বাক্য ও সিদ্ধান্ত উভয় ক্ষেত্রেই উপস্থাপন করা হয়েছে। এ কারণে যুক্তিসাম্যমূলক আরোহ যথার্থ আরোহ নয়। যুক্তিসাম্যমূলক আরোহে আরোহের আকারগত ও বস্তুগত ভিত্তি অনুপস্থিত থাকে। অর্থাৎ এ আরোহে প্রকৃতির নিয়মানুবর্তিতা নীতি, কার্যকারণ নিয়ম এবং নিরীক্ষণ ও পরীক্ষণ পদ্ধতি অনুপস্থিত থাকে। এ কারণে এ পদ্ধতি প্রকৃত আরোহ নয়। বস্তুত যুক্তিসাম্যমূলক আরোহে যে পদ্ধতি ব্যবহার করা হয় তা আরোহ পদ্ধতির চেয়ে জ্যামিতিতে বেশি ব্যবহার করা হয়। তাই অনেকে এই পদ্ধতিকে জ্যামিতিক পদ্ধতি বলে অভিহিত করেন। পরিশেষে বলা যায়, যুক্তিসাম্যমূলক আরোহের মধ্যে আরোহের অনেক মৌলিক গুরুত্বপূর্ণ বৈশিষ্ট্য অনুপস্থিত। এসব কারণে যুক্তিসাম্যমূলক আরোহ প্রকৃত আরোহ নয়।"
        }
      ]
    },
    {
      "number": "5",
      "uddipok": "বাসা থেকে সেলফোন হারিয়ে গেল। বাবা মনে মনে ভাবলেন বাড়ির কাজের ছেলে এটি নিয়েছে। দাদি ভাবলেন সেলফোনটি কোনো জ্বীন বা ভূতে নিয়েছে। অন্যদিকে, মা মনে করলেন পাশের বাড়ির জসিমের কাজ এটি। অবশেষে বাড়ির বুয়েট পড়ুয়া ছেলে রায়হান হাতের ছাপ পরীক্ষা করে প্রকৃত চোর শনাক্ত করলেন।",
      "tag": "RB 24,RB 17",
      "sub_questions": [
        {
          "label": "ক",
          "question": "",
          "explanation": "কোনো বিষয় বা ঘটনা সম্পর্কে আনুমানিক ধারণা বা আন্দাজ গঠন করাকে প্রকল্প বলে।"
        },
        {
          "label": "খ",
          "question": "",
          "explanation": "প্রকল্পের প্রথম স্তর হলো ঘটনার নিরীক্ষণ। কোনো একটি ঘটনা ব্যাখ্যা করার জন্য আমরা প্রাকৃতিক ঘটনাবলি নিরীক্ষণের মাধ্যমে প্রাপ্ত অভিজ্ঞতা থেকে প্রকল্প গঠন করি। মূলত নিরীক্ষণ থেকেই প্রকল্পের যাত্রা শুরু হয়। যেমন- বিজ্ঞানী নিউটন তার মাধ্যাকর্ষণ সূত্র আবিষ্কার করতে গিয়ে প্রথমে গাছ থেকে মাটিতে আপেলের পতন দেখে প্রকল্প করেছিলেন যে, মাটিতে এমন কোনো আকর্ষণ আছে যা আপেলটিকে নিচে টেনে এনেছে।"
        },
        {
          "label": "গ",
          "question": "",
          "explanation": "উদ্দীপকের পায়ের ছাপ যুক্তিবিদ্যার 'সংকট উত্তরক দৃষ্টান্ত বা চরম দৃষ্টান্তের' বিষয়টিকে ইঙ্গিত করে। বৈধ প্রকল্পকে সব সময় একমাত্র প্রকল্প হতে হবে। কিন্তু অনেক সময় একটি ঘটনার প্রকৃত কারণ নির্ণয় করার সময় প্রতিযোগী বা একাধিক প্রকল্প সমস্যার সৃষ্টি করে। এমতাবস্থায় সঠিক প্রকল্প নির্ণয় করা কঠিন হয়ে দাঁড়ায়। এক্ষেত্রে বিশেষ ঘটনার মাধ্যমে প্রতিযোগী প্রকল্পগুলোর সংকট নিরসন করা যায়। এই বিশেষ দৃষ্টান্ত বা ঘটনাকে সংকট উত্তরক দৃষ্টান্ত বলে। কোনো ঘটনার প্রকৃত কারণ নির্ণয়ে এরূপ দৃষ্টান্ত মুখ্য ভূমিকা পালন করে। তাই প্রকল্প প্রমাণের জন্য সংকট উত্তরক দৃষ্টান্ত খুবই গুরুত্বপূর্ণ। উদ্দীপকে বর্ণিত ঘটনায় পুলিশ পায়ের ছাপ দেখে হত্যাকারীকে চিহ্নিত করতে পারে। অর্থাৎ এখানে পায়ের ছাপ হলো সংকট উত্তরক দৃষ্টান্ত।"
        },
        {
          "label": "ঘ",
          "question": "",
          "explanation": "উদ্দীপকে বাবার বক্তব্য প্রকল্পের বৈধ শর্তের সাথে সঙ্গতিপূর্ণ। কিন্তু দাদির বক্তব্য প্রকল্পের বৈধ শর্তের সাথে সঙ্গতিপূর্ণ নয়। তাদের দু'জনের বক্তব্যের তুলনামূলক বিশ্লেষণ করা হলো- প্রকল্পের বৈধতার মূল্য বিচার করার জন্য পাঁচটি শর্ত রয়েছে। প্রথমত, কোনো প্রকল্পকে বৈধ হতে হলে বাস্তব ঘটনার সাথে উক্ত প্রকল্প প্রাসঙ্গিক হতে হবে। যেমন- উদ্দীপকে বাবার মতে বাড়ির কাজের ছেলে সেলফোন নিয়েছে। বাবার এ ধারণা বাস্তব ঘটনার সাথে প্রাসঙ্গিক। কিন্তু দাদির বক্তব্য (সেলফোনটি জ্বীন বা ভূতে নিয়ে গেছে) বাস্তব ঘটনার সাথে কোনোভাবেই সঙ্গতিপূর্ণ নয়। দ্বিতীয়ত, প্রকল্পকে বৈজ্ঞানিকভাবে যাচাইযোগ্য হতে হবে। যেমন- বাবার মতটি যাচাই করা সম্ভব হলেও দাদির মত যাচাইযোগ্য নয়। তৃতীয়ত, প্রকল্পকে পূর্ব প্রতিষ্ঠিত প্রকল্পের সাথে সঙ্গতিপূর্ণ হতে হবে। যেমন- উদ্দীপকে বাবার মতটি পূর্বের অনুরূপ প্রকল্পের সাথে সঙ্গতিপূর্ণ। কারণ বাস্তব ঘটনায় আমাদের বাড়ির কোনো জিনিস হারিয়ে গেলে কাজের লোক বা এ শ্রেণির লোক এরূপ ঘটনা ঘটিয়ে থাকে বলে সাধারণত অনুমান করে থাকি। অন্যদিকে দাদির মত পূর্ব প্রতিষ্ঠিত প্রকল্পের সাথে সঙ্গতিপূর্ণ নয়। চতুর্থত, প্রকল্পের ভবিষ্যদ্বাণী বা ব্যাখ্যা করার সমর্থ্য থাকতে হবে। যেমন- উদ্দীপকে বাবার মতটি ব্যাখ্যা করার সমর্থ্য রাখে, কিন্তু দাদির মতটি যথার্থভাবে ব্যাখ্যা করা সম্ভব নয়। পঞ্চমত, প্রকল্পকে সরল হতে হবে। যেমন- উদ্দীপকে বাবার মতটি সহজ ও সরল কিন্তু দাদির জ্বীন-ভূত বিষয়ক মতটি কাল্পনিক ও জটিল। সুতরাং উপরের আলোচনা থেকে আমরা বলতে পারি, বাবার বক্তব্য প্রকল্পের বৈধতার শর্তগুলো পালন করে। কিন্তু দাদির বক্তব্য বৈধতার শর্ত পালন করে না।"
        }
      ]
    },
    {
      "number": "6",
      "uddipok": "∴ \\therefore ∴ P হচ্ছে X এর কারণ।",
      "tag": "RB 17",
      "sub_questions": [
        {
          "label": "ক",
          "question": "",
          "explanation": "কার্যকারণ সম্পর্ক আবিষ্কার ও প্রমাণ করার জন্য যে পদ্ধতিসমূহ ব্যবহৃত হয় সেগুলোই পরীক্ষণাত্মক পদ্ধতি।"
        },
        {
          "label": "খ",
          "question": "",
          "explanation": "অনাবশ্যক অংশকে বাদ দিয়ে মূল কারণটা খুঁজে বের করার জন্য পরীক্ষণ পদ্ধতিতে অপনয়ন প্রয়োজন হয়। অপনয়ন শব্দের অর্থ অপসারণ করা বা বাদ দেওয়া। কোন ঘটনার কারণ নির্ণয় করতে গেলে ঘটনার পিছনে অনেক ঘটনা বা কারণ পাওয়া যায়, যার সবগুলোই কারণ হতে পারে না। এ অবস্থায় প্রয়োজন হয় অপনয়নের। অপনয়নের মাধ্যমে ঘটনার অনাবশ্যক বিষয়কে বাদ দিয়ে মূল কারণ নির্ণয় করা হয়। এ কারণেই অপনয়ন গুরুত্বপূর্ণ।"
        },
        {
          "label": "গ",
          "question": "",
          "explanation": "মিলা ব্যতিরেকী পদ্ধতির কথা বলেছিল। ব্যতিরেকী পদ্ধতি কার্যকারণ সম্পর্ক নির্ণয়ের একটি মৌলিক পদ্ধতি। ব্যতিরেকী শব্দের অর্থ হলো 'পার্থক্য'। অর্থাৎ, এ পদ্ধতিতে পার্থক্যের ভিত্তিতে কারণ নির্ণয় করা হয়। এ পদ্ধতিতে দুটি দৃষ্টান্ত থাকে। একটি সদর্থক ও অন্যটি নঞর্থক। সদর্থক দৃষ্টান্তে আলোচ্য ঘটনার উপস্থিতির সাথে অন্য একটি ঘটনার উপস্থিতি লক্ষ করা যায়। আর নঞর্থক দৃষ্টান্তে আলোচ্য ঘটনার অনুপস্থিতির সাথে ঐ ঘটনার অনুপস্থিতি লক্ষ করা যায়। এভাবে পার্থক্যের ভিত্তিতে এ পদ্ধতিতে কার্যকারণ সম্পর্ক নির্ণয় করা হয়। উদ্দীপকে মিলা একটা পদ্ধতিকে বর্ণনা করতে গিয়ে বলে- যেখানে 'ক' এর উপস্থিতিতে 'ত' উপস্থিত থাকে। আবার যখন 'ক' অনুপস্থিত তখন 'ত' অনুপস্থিত থাকে। সুতরাং 'ক' হলো 'ত' এর কারণ। এটা ব্যতিরেকী পদ্ধতির একটি দৃষ্টান্ত।"
        },
        {
          "label": "ঘ",
          "question": "",
          "explanation": "উদ্দীপকে প্রকাশিত পদ্ধতি হলো ব্যতিরেকী পদ্ধতি। নিচে সভ ব্যতিরেকী পদ্ধতির সুবিধা-অসুবিধা উল্লেখ করা হলো- ব্যতিরেকী পদ্ধতির সিদ্ধান্ত নিশ্চিত হয়। এ পদ্ধতিতে পরীক্ষণের মাধ্যমে ঘট নিশ্চিতভাবে কার্যকারণ সম্পর্ক প্রমাণ করা যায়। ব্যতিরেকী পদ্ধতির যো পরীক্ষণ সুনিয়ন্ত্রিত পরিবেশে করা হয়। এই পদ্ধতিতে অনুপপত্তি ঘটার সম্ভাবনা থাকে না। কারণ এটি একটি পরীক্ষণের পদ্ধতি। ব্যতিরেকী বল পদ্ধতির সাহায্যে কার্যকারণ সম্পর্ক প্রমাণ করা যায়। অন্যদিকে, যেসব ক্ষেত্রে পরীক্ষণ সম্ভব নয়, সেসব ক্ষেত্রে ব্যতিরেকী ত পদ্ধতির প্রয়োগ করা যায় না। কারণ, ব্যতিরেকী পদ্ধতি একটি নিম্ন পরীক্ষণমূলক পদ্ধতি। ব্যতিরেকী পদ্ধতি পরীক্ষণ নির্ভর হওয়ায় পরীক্ষণের সীমাবদ্ধতাও এতে বর্তমান থাকে। ব্যতিরেকী পদ্ধতি কারণ শো ও শর্তের মধ্যে পার্থক্য নির্দেশ করতে পারে না। কারণ ও শর্তের বিষয়টি নিরীক্ষণ নির্ভর ও প্রাকৃতিক পরিবেশে করতে হয়। ব্যতিরেকী পদ্ধতি বহু কারণবাদের সমস্যা থেকে মুক্ত নয়। পরিশেষে বলা যায়, ব্যতিরেকী পদ্ধতিতে কিছু সীমাবদ্ধতা বা অসুবিধা থাকলেও এই পদ্ধতির গুরুত্বকে অস্বীকার করা যায় না। সর্বজনীন নিশ্চয়তা প্রদান সম্ভব না হলেও এই পদ্ধতির সাহায্যে যে আমরা কারণ আবিষ্কার ও প্রমাণ করতে পারি। এছাড়া অপনয়নের পদ্ধতি হিসেবেও ব্যতিরেকী পদ্ধতির মূল্য রয়েছে।"
        }
      ]
    },
    {
      "number": "7",
      "uddipok": "তথ্য-১: গাজী সাহেব লক্ষ করলেন, প্রতিবছর রমজান মাসে নিত্য প্রয়োজনীয় পণ্যের দাম বৃদ্ধি পায় এবং রমজান শেষে কমে যায়। তথ্য-২: মি. চাকলাদার সপ্তাহে বিভিন্ন দিন ভিন্ন ভিন্ন খাবার খান। কিন্তু যেদিন তিনি মাংস খান সেদিন তার পেটের পীড়া হয়। এ থেকে তিনি সিদ্ধান্ত নিলেন যে, মাংস খাওয়াই তার পেটের পীড়ার কারণ।",
      "tag": "RB 17",
      "sub_questions": [
        {
          "label": "ক",
          "question": "",
          "explanation": "পরীক্ষণাত্মক পদ্ধতি পাঁচটি। যথা- অন্বয়ী পদ্ধতি, ব্যতিরেকী পদ্ধতি, যৌথ অন্বয়ী ব্যতিরেকী পদ্ধতি, সহপরিবর্তন পদ্ধতি এবং পরিশেষ পদ্ধতি।"
        },
        {
          "label": "খ",
          "question": "",
          "explanation": "ব্যতিরেকী পদ্ধতির অপনয়নের সূত্র হচ্ছে, যদি অনুগের অঙ্গহানি না করে পূর্বগকে বাদ দেওয়া না যায় তাহলে সেই পূর্বগটি কারণ বা কারণের অংশ হতে বাধ্য। ব্যতিরেকী পদ্ধতির অপনয়নের সূত্রের অর্থ হচ্ছে, যদি একটি অবস্থাকে বাদ দেওয়ার ফলে আলোচ্য ঘটনাটি অন্তর্হিত হয়, তাহলে বুঝতে হবে অবস্থাটির সাথে আলোচ্য ঘটনার কার্যকারণ সম্পর্কে আছে। যেমন- ∴ \\therefore ∴ ক হচ্ছে প এর কারণ।"
        },
        {
          "label": "গ",
          "question": "",
          "explanation": "তথ্য-১ এ কার্যকারণ সম্পর্ক নির্ণয়ের সহপরিবর্তন পদ্ধতিকে নির্দেশ করে। 'সহপরিবর্তন' শব্দটির অর্থ পারস্পরিক সমান পরিবর্তন। অর্থাৎ সহপরির্তন পদ্ধতি অনুযায়ী বলা হয়, একটি ঘটনার পরিবর্তনের সাথে সাথে যদি অন্য ঘটনাও সমানভাবে পরিবর্তিত হয় তাহলে পূর্ববর্তী ঘটনাকে কারণ (Cause) এবং পরবর্তী ঘটনাকে কার্য (Effect) বলে। যেমন- বায়ুর চাপ বৃদ্ধি বা হ্রাসের সাথে সাথে ব্যারোমিটারের (Barometer) পারদ স্তম্ভের মাত্রাও বৃদ্ধি বা হ্রাস পায়। সুতরাং আমরা বলতে পারি, বায়ুর চাপই পারদের ওঠা-নামার কারণ। এখানে 'বায়ুর চাপ' হলো কারণ এবং 'পারদের ওঠা-নামা' হলো কার্য। তথ্য-১ এ বর্ণিত গাজী সাহেব লক্ষ করলেন, প্রতিবছর রমজান মাসে নিত্য প্রয়োজনীয় পণ্যের দাম বৃদ্ধি পায় এবং রমজান শেষে কমে যায়। অর্থাৎ, এখানে রমজান আসলে পণ্যের দাম বৃদ্ধি পায় এবং রমজান শেষ হলে পণ্যের দাম কমে যায়। তাহলে রমজান আসা পণ্যের দাম বৃদ্ধির কারণ। এভাবে ঘটনার পরিবর্তনের সাথে অন্য ঘটনার সমান হ্রাস-বৃদ্ধি ঘটে। এ কারণে তথ্য-১ এ বর্ণিত ঘটনা সহ-পরিবর্তনের পদ্ধতির সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "তথ্য-২ এ কার্যকারণ সম্পর্ক নির্ণয়ে অন্বয়ী পদ্ধতির প্রতিফলন ঘটেছে। অন্বয়ী পদ্ধতি মূলত নিরীক্ষণের পদ্ধতি। এ কারণে খুব সহজেই আমরা ঘটনার কার্যকারণ আবিষ্কার করতে পারি। অন্বয়ী পদ্ধতিতে কার্য থেকে কারণ এবং কারণ থেকে কার্যে উভয় দিকেই গমন করা যায়। এটা নিরীক্ষণের পদ্ধতি হওয়াই এর প্রয়োগ খুব ব্যাপক। এই পদ্ধতির সাহায্যে অবান্তর বিষয় অপনয়ন করা যায়। সর্বোপরি এ পদ্ধতির সাহায্যে নিরীক্ষিত ঘটনার যথার্থ কারণ নির্ণয় করা যায়। উদ্দীপকে বর্ণিত ঘটনায় মি. চাকলাদার যেদিন মাংস খান সেদিন পেটে পীড়া দেখা দেয়। অর্থাৎ, মাংসের উপস্থিতি হলো পেটের পীড়ার কারণ। অর্থাৎ, অন্বয়ী পদ্ধতি নিরীক্ষণের পদ্ধতি হওয়ায় মি. চাকলাদার তার বিভিন্ন দিনের খাবার মেনু নিরীক্ষা করেই পেটের পীড়ার কারণ বের করে ফেলেছেন। পরিশেষে বলা যায়, অন্বয়ী পদ্ধতি একটি সহজ সরল পদ্ধতি। তাই এই পদ্ধতির প্রয়োগের ক্ষেত্র খুব ব্যাপক। যেটা আমরা তথ্য-২ এ মি. চাকলাদারের পেটের পীড়ার কারণ বের করার ঘটনায়ও দেখতে পাই।"
        }
      ]
    },
    {
      "number": "8",
      "uddipok": "সৈয়দবাড়ি গ্রামে কলেরার প্রাদুর্ভাব দেখা দিয়েছে। প্রতিদিন নতুন নতুন লোকজন আক্রান্ত হচ্ছেন। গ্রামের বৃদ্ধা মহিলা কিরণবালা বললেন- শীতলা দেবী অসন্তুষ্ট হওয়ার কারণে কলেরা ছড়িয়ে পড়ছে। দেবীকে সন্তুষ্ট করার জন্য ছাগল বলি দিতে হবে। একথা শুনে শিক্ষিত যুবক বিজয় বলল- 'কলেরা জীবাণু ছড়িয়ে পড়ায়-এ রোগের প্রাদুর্ভাব হয়েছে। সচেতনতার সাথে উপযুক্ত পরিচর্যা ও সঠিক চিকিৎসার মাধ্যমে কলেরা থেকে পরিত্রাণ পাওয়া সম্ভব'।",
      "tag": "RB 17",
      "sub_questions": [
        {
          "label": "ক",
          "question": "",
          "explanation": "ব্যাখ্যা (Explanation) হলো কোনো জটিল ও দুর্বোধ্য ঘটনাবলিকে সহজ-সরল ও বোধগম্য করে উপস্থাপন করার প্রক্রিয়া।"
        },
        {
          "label": "খ",
          "question": "",
          "explanation": "বৈজ্ঞানিক ব্যাখ্যার দুটি সীমাবদ্ধতা হলো- ১. মনের মৌলিক অনুভূতিসমূহ যেমন- সুখ, দুঃখ, আনন্দ, বেদনা ইত্যাদির ব্যাখ্যা দেওয়া যায় না। কারণ এদের একটিকে অন্যটির সাথে সংযুক্ত বা তুলনা করা যায় না। এ কারণে এদের ব্যাখ্যা প্রদান করা সম্ভব নয়। ২. চেতনার মৌলিক অবস্থান যেমন- বর্ণ, গন্ধ, স্বাদ, তাপ ইত্যাদি মৌলিক সংবেদনগুলোর একটির সাথে অপরটির কোনো সাদৃশ্য নেই। কাজেই এদের ব্যাখ্যা দেওয়া যায় না।"
        },
        {
          "label": "গ",
          "question": "",
          "explanation": "উদ্দীপকে গ্রামবাসীর বিভিন্ন রোগে আক্রান্ত হওয়ার পেছনে যেসব কারণ স্থানীয় লোকজনের ধারণায় এসেছে তা মূলত লৌকিক ব্যাখ্যাকে নির্দেশ করে। লৌকিক ব্যাখ্যা হলো কোনো ঘটনাকে লোকজ বিশ্বাসের ভিত্তিতে অতিপ্রাকৃত বা অলৌকিক শক্তির আশ্রয়ে ব্যাখ্যা করার প্রয়াস। প্রকৃতির নিয়মাবলি সম্বন্ধে সাধারণ মানুষের ধারণা সাধারণত খুবই কম। জীবনের নানা প্রতিকূলতার কারণে অনেকেই জ্ঞানচর্চার সুযোগ পায় না। এ অবস্থায় তারা অনেক ঘটনাকে অদৃশ্য শক্তির সাহায্যে ব্যাখ্যা দেওয়ার চেষ্টা করে। সাধারণ মানুষের এরূপ চেষ্টাই লৌকিক ব্যাখ্যা নামে পরিচিত। উদ্দীপকে বর্ণিত ঘটনায়, করিমপুর গ্রামের লোকেরা নানা রোগে ভুগছিলো। এ জন্য তারা মনে করছিলো এটা শীতলা দেবীর অভিশাপ। এখানে গ্রামবাসীর অনুমানে কুসংস্কারের প্রভাব লক্ষণীয়। কারণ এসব মূলত পানিবাহিত রোগ। দূষিত পানি পান করলে এসব রোগে আক্রান্ত হবার আশঙ্কা থাকে। তাই বলা যায় গ্রামবাসীর ব্যাখ্যা লৌকিক ব্যাখ্যার সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে কিরণবালা ও বিজয়ের বক্তব্যের বক্তব্যে যথাক্রমে লৌকিক ব্যাখ্যা ও বৈজ্ঞানিক ব্যাখ্যার দৃষ্টান্ত পরিলক্ষিত হয়। নিচে উভয় ব্যাখ্যার পার্থক্যগুলো বিশ্লেষণ করা হলো- কোনো কার্যকারণ নিয়ম ছাড়া কেবল মনগড়া ধারণা বা অতিপ্রাকৃত শক্তির ভিত্তিতে যে ব্যাখ্যা প্রদান করা হয়, তাকে লৌকিক ব্যাখ্যা বলে। উদ্দীপকের কিরণবালার বক্তব্যে এর দৃষ্টান্ত পাওয়া যায়। অন্যদিকে, কোনো ঘটনার কার্যকারণ নিয়ম অনুসরণ করে যে ব্যাখ্যা প্রদান করা হয়, তাকে বৈজ্ঞানিক ব্যাখ্যা বলে। এরূপ ব্যাখ্যা মূল ঘটনার সাথে প্রাসঙ্গিক হয়ে থাকে। যার দৃষ্টান্ত উদ্দীপকের বিজয়ের বক্তব্যে পাওয়া যায়। এ কারণে বিজয়ের বক্তব্য বৈজ্ঞানিক ব্যাখ্যার সাথে সাদৃশ্যপূর্ণ। বৈজ্ঞানিক ব্যাখ্যায় সংশ্লিষ্ট বিষয়ের মৌলিক দিক উল্লেখ করা হয়। এরূপ ব্যাখ্যায় সংশ্লিষ্ট ঘটনার নিয়মকে একই জাতীয় অন্যান্য ঘটনার নিয়মের সাথে সংযুক্ত করা হয়। অন্যদিকে, লৌকিক ব্যাখ্যায় সংশ্লিষ্ট বিষয়ের মৌলিক দিক উল্লেখ করা হয় না। এরূপ ব্যাখ্যায় অতিপ্রাকৃত শক্তির আশ্রয়ে মনগড়া ব্যাখ্যা দেওয়া হয় বলে এখানে কোনো সুনির্দিষ্ট নিয়ম থাকে না। পরিশেষে বলা যায়, বৈজ্ঞানিক ব্যাখ্যায় ঘটনার মৌলিক ও গুরুত্বপূর্ণ দিক প্রাধান্য পায়। কিন্তু লৌকিক ব্যাখ্যায় ব্যক্তির নিজস্ব বিশ্বাস ও ধ্যান-ধারণা প্রকাশ পায়। এ কারণে উদ্দীপকের কিরণবালা ও বিজয়ের বক্তব্য পরস্পর থেকে আলাদা।"
        }
      ]
    },
    {
      "number": "9",
      "uddipok": "লিমন, তীর্থ ও আসিফ কর্ণফুলী নদীতে নৌকা ভ্রমণে বের হয়। নদীর দু'ধারের দৃশ্য দেখে আসিফ বলল 'এ বছর সুবর্ষণ হওয়ায় ফলন ভাল হবে, কৃষক ভাল দাম পাবে, দেশে সমৃদ্ধি আসবে।' লিমন বলল- 'নদীতে জোয়ার থাকায়, মাঝির বৈঠা চালনার দক্ষতায়, অনুকূল বাতাস ও নৌকায় পাল তুলে রাখায় নৌকার গতিবেগ বৃদ্ধি পেয়েছে।' পাশে বসা তীর্থ বলল- 'নদীর জোয়ার-ভাটা মাধ্যাকর্ষণ শক্তির আকর্ষণ ও বিকর্ষণের ওপর নির্ভর করে।'",
      "tag": "RB 17",
      "sub_questions": [
        {
          "label": "ক",
          "question": "",
          "explanation": "প্রকৃতির নিয়মানুযায়ী কার্যকারণ সম্পর্ক আবিষ্কার করে কোনো ঘটনার ব্যাখ্যা প্রদান করাই হচ্ছে বৈজ্ঞানিক ব্যাখ্যা।"
        },
        {
          "label": "খ",
          "question": "",
          "explanation": "কোনো অস্পষ্ট ও জটিল ঘটনা বা বিষয়কে সহজেই বোধগম্য করার জন্য ব্যাখ্যার প্রয়োজন। ব্যাখ্যা হচ্ছে এমন এক বিবৃতি যার মাধ্যমে বর্ণিত বিষয়ের জটিলতা দূর হয়ে যায়; আর আমাদের জিজ্ঞাসারও পরিতৃপ্তি ঘটে। যেমন: জোয়ার- ভাটার কারণ হিসেবে যখন মাধ্যাকর্ষণ শক্তি, চাঁদের আকর্ষণ প্রভৃতি বিষয়ের মাধ্যমে ব্যাখ্যা প্রদান করা হয় তখনই এ বিষয়ের রহস্য উন্মোচিত হয়। এ কারণেই ব্যাখ্যার প্রয়োজনীয়তা অপরিসীম।"
        },
        {
          "label": "গ",
          "question": "",
          "explanation": "উদ্দীপকে আসিফের বক্তব্যে বৈজ্ঞানিক ব্যাখ্যার শৃঙ্খলযোজন রূপটি প্রকাশ পেয়েছে। যে বৈজ্ঞানিক ব্যাখ্যায় কোনো দূরবর্তী কারণ ও তার কার্যের মধ্যে একটি মধ্যবর্তী অবস্থা আবিষ্কার করা হয়, তাকে শৃঙ্খলযোজন বলে। ব্যাখ্যার এ অংশে দেখানো হয় যে, একটি কার্য সরাসরি কল্পিত কারণ থেকে উদ্ভূত নয়। বরং কার্যটি একটি অন্তর্বর্তী অবস্থা থেকে সৃষ্ট। যেমন- বিদ্যুৎ থেকেই বজ্রপাতের প্রচন্ড শব্দ সৃষ্টির হয়। কারণ বিদ্যুৎ তাপ উৎপন্ন করে। তাপ বায়ুর আকস্মিক প্রসারণ ঘটায়। আর বায়ুর প্রসারণই শব্দ সৃষ্টির কারণ। এভাবে শৃঙ্খলযোজনের মাধ্যমে কার্য ও দূরবর্তী কারণের মধ্যে যোগসূত্র তৈরি করা হয়। উদ্দীপকের আসিফ বলে, 'এ বছর সুবর্ষণ হওয়ায় ফলন ভালো হবে, কৃষক ভালো দাম পাবে, দেশে সমৃদ্ধি আসবে।' অর্থাৎ সে শৃঙ্খলযোজনের মাধ্যমে দেশ সমৃদ্ধি হওয়ার সাথে ভালো ফলনের কার্য-কারণ সম্পর্ক উল্লেখ করেছে।"
        },
        {
          "label": "ঘ",
          "question": "",
          "explanation": "উদ্দীপকে লিমন ও তীর্থের উক্তি দুটি বৈজ্ঞানিক ব্যাখ্যার 'বিশ্লেষণ' ও 'অন্তর্ভুক্তি' রূপের সাথে সাদৃশ্যপূর্ণ। নিচে এ বিষয় দুটি আলোচনা করা হলো- বৈজ্ঞানিক ব্যাখ্যার তিনটি রূপের মধ্যে অন্যতম হলো বিশ্লেষণ ও অন্তর্ভুক্তি। যে বৈজ্ঞানিক ব্যাখ্যায় কোনো মিশ্র কার্যকে স্বতন্ত্র কারণসমূহের নিয়মের সাথে যুক্ত করা হয়, তাকে বিশ্লেষণ বলে। অর্থাৎ বৈজ্ঞানিক ব্যাখ্যায় একটি মিশ্র কার্যকে তার অন্তর্গত ভিন্ন ভিন্ন কারণাংশে বিশ্লেষণ করা হয়। এরূপ একটি মিশ্র কার্যের পেছনে কয়েকটি স্বতন্ত্র কারণ কাজ করে এবং তারা একত্রে মিলিত হয়ে যৌথ কার্য উৎপন্ন করে। উদ্দীপকের লিমন নৌকার গতিকে ব্যাখ্যা করতে যেয়ে নদীর জোয়ার, মাঝির বৈঠা চালানোর দক্ষতা, অনুকূল বাতাস ও নৌকার পাল তোলা ইত্যাদি কারণ উল্লেখ করে। এসব কারণ একসাথে কাজ করেই নৌকার গতি সৃষ্টি করেছে। এভাবে লিমনের বক্তব্যে বৈজ্ঞানিক ব্যাখ্যার 'বিশ্লেষণের' দিকটি ফুটে উঠেছে। বৈজ্ঞানিক ব্যাখ্যার অন্য আরেকটি রূপ হলো 'অন্তর্ভুক্তি'। যে বৈজ্ঞানিক ব্যাখ্যায় একটি কম ব্যাপক নিয়মকে একটি বেশি ব্যাপক নিয়মের অধীনে আনয়ন করা হয়, তাকে অন্তর্ভুক্তি বলে। ব্যাখ্যার এ রূপে একটি নিম্নতর মাধ্যমিক নিয়মকে একটি উচ্চতর প্রাথমিক নিয়ম থেকে অবরোহ প্রক্রিয়ায় অনুমান করা হয়। অর্থাৎ একটি মাধ্যমিক নিয়মকে ব্যাখ্যার জন্য তাকে একটি প্রাথমিক নিয়মের অন্তর্ভুক্ত করা হয়। উদ্দীপকের তীর্থ নদীর জোয়ার- ভাটার নিয়মকে মাধ্যাকর্ষণ নিয়মের অন্তর্ভুক্ত করে ব্যাখ্যা প্রদান করে। আমরা জানি, মাধ্যাকর্ষণ নিয়ম একটি সার্বিক নিয়ম। এ নিয়মের ক্ষেত্রে যে ব্যাখ্যা প্রযোজ্য সেই ব্যাখ্যা জোয়ার-ভাটার ক্ষেত্রেও প্রযোজ্য। অর্থাৎ তীর্থের ব্যাখ্যা বৈজ্ঞানিক ব্যাখ্যার 'অন্তর্ভুক্তি'র রূপটিকেই ফুটিয়ে তুলেছে। পরিশেষে বলা যায, বিশ্লেষণ ও অন্তর্ভুক্তি এ দুটি প্রক্রিয়ার মাধ্যমে বৈজ্ঞানিক ব্যাখ্যা সার্বজনীনতা লাভ করে। যার দৃষ্টান্ত উদ্দীপকে লিমন ও তীর্থের উক্তির মাধ্যমে পরিলক্ষিত হয়। তাই বৈজ্ঞানিক ব্যাখ্যায় বিশ্লেষণ ও অন্তর্ভুক্তির গুরুত্ব অপরিসীম।"
        }
      ]
    },
    {
      "number": "10",
      "uddipok": "দৃশ্যপট-১: মি. মান্নান একজন খুচরা মাছ বিক্রেতা। সে আড়ত থেকে মাছ এনে বিক্রি করার আগে বড় ও ছোট আকারের মাছগুলো আলাদা করে সাজিয়ে রাখে। এতে ক্রেতাদের চাহিদা মত মাছ বিক্রি করতে তার সুবিধা হয়। দৃশ্যপট-২: মি. মোরশেদ প্রাণিজগৎ নিয়ে গবেষণারত। তিনি লক্ষ করেন পৃথিবীতে মেরুদণ্ডী ও অমেরুদণ্ডী প্রাণীর অস্তিত্ব রয়েছে।",
      "tag": "RB 17",
      "sub_questions": [
        {
          "label": "ক",
          "question": "",
          "explanation": "শ্রেণিকরণ হলো কোনো বিশেষ উদ্দেশ্য সাধনের জন্য বস্তু বা ঘটনাবলির মধ্যে সাদৃশ্যের আলোকে সন্নিবেশ করার একটি মানসিক প্রক্রিয়া।"
        },
        {
          "label": "খ",
          "question": "",
          "explanation": "গুণের মাত্রার ভিত্তিতে কোনো বস্তু বা ঘটনাবলির শ্রেণিকরণ প্রক্রিয়াকে ক্রমিক শ্রেণিকরণ বলে। ক্রমিক শ্রেণিকরণে বিভক্ত শ্রেণির মধ্যে একই গুণ ভিন্ন ভিন্ন মাত্রায় বিদ্যমান থাকে। যেমন- মানুষ, অন্যান্য প্রাণী ও উদ্ভিদ সবার মধ্যেই জীবন আছে। কিন্তু মানুষের মধ্যে জীবনের প্রকাশ সবচেয়ে বেশি। অন্যান্য প্রাণীতে জীবনের প্রকাশ কিছুটা কম এবং উদ্ভিদে জীবনের প্রকাশ সবচেয়ে কম। সুতরাং 'জীবনের মাত্রা' অনুসারে উক্ত উপদানগুলোকে ক্রম অনুসারে সাজালে প্রথমে মানুষ, মাঝখানে প্রাণী এবং শেষে থাকে উদ্ভিদ। এভাবেই ক্রমিক শ্রেণিকরণে একই গুণ বিশিষ্ট কোনো বিষয়কে কেবল 'গুণের মাত্রা' অনুসারে শ্রেণিকরণ করা হয়।"
        },
        {
          "label": "গ",
          "question": "",
          "explanation": "দৃশ্যকল্প-২ প্রাকৃতিক শ্রেণিকরণ নির্দেশ করছে। যে শ্রেণিকরণে মৌলিক সাদৃশ্যের ভিত্তিতে বস্তু বা ঘটনাসমূহ বিন্যস্ত করা হয় তাকে প্রাকৃতিক শ্রেণিকরণ বলে। প্রাকৃতিক শ্রেণিকরণকে বৈজ্ঞানিক শ্রেণিকরণও বলা হয়। কেননা এ ধরনের শ্রেণিকরণ বিজ্ঞানের ক্ষেত্রেই বেশি ব্যবহৃত হয়। যেমন: উদ্ভিদ জগতকে সপুষ্পক উদ্ভিদ ও অপুষ্পক উদ্ভিদ এ দুই শ্রেণিতে ভাগ করা প্রাকৃতিক শ্রেণিকরণের দৃষ্টান্ত। দৃশ্যপট-২ এ বর্ণিত, মি. মোরশেদ প্রাণিজগতকে মানসিকভাবে মেরুদণ্ডী ও অমেরুদণ্ডী প্রাণীতে বিন্যস্ত করেছেন। এই বিন্যস্তকরণ প্রক্রিয়া প্রাণীর মৌলিক সাদৃশ্যের সাথে সঙ্গতিপূর্ণ। তাই দৃশ্যকল্প-১ প্রাকৃতিক শ্রেণিকরণ নির্দেশ করছে।"
        },
        {
          "label": "ঘ",
          "question": "",
          "explanation": "ছক-১ এ প্রাকৃতিক শ্রেণিকরণ এবং ছক-২ এ কৃত্রিম শ্রেণিকরণের - দৃষ্টান্ত রয়েছে। নিচে উভয় শ্রেণিকরণের মধ্যে বিদ্যমান পার্থক্য বিশ্লেষণ করা হলো- ছক-১ এ প্রাণিজগতকে মৌলিক ও গুরুত্বপূর্ণ বিষয়ের সাদৃশ্যের ভিত্তিতে বিন্যস্ত করা হয়েছে। এ কারণে এটি প্রাকৃতিক শ্রেণিকরণের দৃষ্টান্ত। এ শ্রেণিকরণের সাদৃশ্যের বিষয়গুলো প্রকৃতিতে বিদ্যমান থাকে। ফলে প্রাকৃতিক শ্রেণিকরণের বেলায় বস্তুসমূহকে বিন্যস্ত করার আগে তাদের গুরুত্বপূর্ণ ও অপরিহার্য বৈশিষ্ট্য উদ্‌ঘাটনের চেষ্টা করা হয়। পাশাপাশি এ শ্রেণিকরণের মাধ্যমে বস্তুসমূহ বা ঘটনাবলি সম্পর্কে তত্ত্বগত জ্ঞান লাভ করা যায়। এসব কারণে প্রাকৃতিক শ্রেণিকরণ একটি বিজ্ঞানসম্মত প্রক্রিয়া। অন্যদিকে, ছক-২ এ বুক সেলফে কবিতা, উপন্যাস ও নাটকের বই এবং আলমারিতে পাঞ্জাবি, শার্ট ও প্যান্ট সাজিয়ে রাখার বিষয়টি উল্লেখ করা হয়েছে। এ ধরনের শ্রেণিকরণে ব্যক্তির নিজস্ব দৃষ্টিভঙ্গির প্রকাশ ঘটে যা মূলত অবান্তর ও বাহ্যিক সাদৃশ্যের ওপর নির্ভরশীল। এ কারণে এটি কৃত্রিম শ্রেণিকরণের দৃষ্টান্ত। এ শ্রেণিকরণে নির্দেশিত সাদৃশ্যের বিষয়গুলো প্রকৃতি প্রদত্ত নয়, বরং মানুষের নিজস্ব মনোভাবের প্রকাশমাত্র। বিশেষ উদ্দেশ্যে পরিচালিত হয় বলে, এ শ্রেণিকরণ ব্যক্তিভেদে ভিন্ন হয়। এসব কারণে কৃত্রিম শ্রেণিকরণ হলো একটি লৌকিক প্রক্রিয়া। পরিশেষে বলা যায়, প্রাকৃতিক ও কৃত্রিম উভয় শ্রেণিকরণই মানসিকভাবে সম্পন্ন হওয়ার কারণে, এদের মধ্যে তেমন বড় পার্থক্য করা যায় না। উভয়ের মধ্যে কার্যত উদ্দেশ্যগত পার্থক্যই বিদ্যমান। এরই দৃষ্টান্ত ছক-১ ও ছক-২ এ দেখা যায়। স্পষ্টতই দৃষ্টান্ত দুটি পরস্পর থেকে আলাদা।"
        }
      ]
    },
    {
      "number": "11",
      "uddipok": "দৃশ্যকল্প-১: সেলিম ও সৌমিত্র আজ বিকেলে বিপিএল-এর খেলা দেখতে যাবে। দুপুরে সেলিম ফোন করে সৌমিত্রকে জানাল আবহাওয়া অধিদপ্তর ৬নং বিপদ সংকেত জারি করেছে। সম্ভবত ঘূর্ণিঝড় হতে পারে। অপরপ্রান্ত থেকে সৌমিত্র বলল- 'হয়তো খেলা স্থগিত হতে পারে'।",
      "tag": "RB 17",
      "sub_questions": [
        {
          "label": "ক",
          "question": "",
          "explanation": "সম্ভাবনার ভিত্তি দুই প্রকার। যথা- আত্মগত ও বস্তুগত।"
        },
        {
          "label": "খ",
          "question": "",
          "explanation": "আকস্মিকতা বলতে হঠাৎ করে ঘটে যাওয়া বা অপ্রত্যাশিত কোনো ঘটনাকে বোঝায়। পূর্বসূত্র ব্যতিরেকেই অপ্রত্যাশিতভাবে কোনো ঘটনা ঘটে যাওয়াকে আকস্মিকতা বলে। আকস্মিক ঘটনার প্রকৃত কারণ আমাদের অজ্ঞাত থাকে। যেমন- কোনো পূর্বাভাস ছাড়াই হঠাৎ করেই 'ক' এলাকায় টর্নেডো বয়ে গেল- এ বক্তব্যে টর্নেডো হওয়ার পরিস্থিতি পূর্ব থেকেই অজ্ঞাত। এ কারণে এটি আমাদের কাছে আকস্মিক ঘটনা। তাই বলা যায়, কারণ সম্পর্কে অজ্ঞতাই আকস্মিকতা।"
        },
        {
          "label": "গ",
          "question": "",
          "explanation": "দৃশ্যকল্প-১ এ পাঠ্যবইয়ের সম্ভাবনার বিষয়কে নির্দেশ করে। সম্ভাবনা হলো একটি দ্ব্যর্থবোধক শব্দ। যার শাব্দিক অর্থ হলো- কোনো ঘটনা ঘটতে পারে; আবার নাও ঘটতে পারে। অর্থাৎ কোনো ঘটনার মধ্যবর্তী অবস্থা হলো সম্ভাবনা। যেমন- একটি মুদ্রা নিক্ষেপে হেড বা টেল ওঠার ঘটনা সম্ভাবনার সাথে সম্পর্কিত। দৃশ্যকল্প-১ এ বর্ণিত 'সম্ভবত ঘূর্ণিঝড় হতে পারে' কিংবা 'হয়তো খেলা স্থগিত হতে পারে'-এ ধরনের বাক্য কোনো ঘটনার মধ্যবর্তী অবস্থা নির্দেশ করে। এ কারণে দৃশ্যকল্প-১ এর নির্দেশিত বিষয়টি হলো সম্ভাবনা।"
        },
        {
          "label": "ঘ",
          "question": "",
          "explanation": "যদৃশ্যকল্প-১ এ সম্ভাবনা এবং দৃশ্যকল্প-২ এ আকস্মিকতা সম্পর্কে বলা হয়েছে। নিম্নে পাঠ্যবইয়ের আলোকে দৃশ্যপট-১ ও দৃশ্যপট-২ এর মধ্যে পার্থক্য বিশ্লেষণ করা হলো- দৃশ্যকল্প-১ হলো একটি সম্ভাব্য ঘটনা, যা ঘটা বা না ঘটা সম্পর্কে আমরা নিশ্চিত নই। অর্থাৎ সম্ভাবনা হলো কোনো ঘটনার নিশ্চয়তা ও অনিশ্চয়তার মধ্যবর্তী অবস্থা। কিন্তু দৃশ্যকল্প-২ হলো একটি আকস্মিক ঘটনা, যা সম্পর্কে আমরা পূর্ব থেকেই অবগত থাকি না। হঠাৎ করে বা অপ্রত্যাশিতভাবে এ ধরনের ঘটনা ঘটে বলেই আমরা এটিকে আকস্মিকতা বলি। পাশাপাশি গাণিতিক তত্ত্ব ও পৌনঃপুনিকতা তত্ত্ব দিয়ে দৃশ্যকল্প-১ এর ধারণা ব্যাখ্যা ও বিশ্লেষণ করা গেলেও দৃশ্যকল্প-২ এর ক্ষেত্রে গণিতশাস্ত্রের কোনো বিষয় প্রয়োগ করা যায় না। দৃশ্যকল্প-১ এ অর্থাৎ সম্ভাবনার ক্ষেত্রে জ্ঞানের অপূর্ণতা কাজ করে। যার ফলে সম্ভাবনাময় কোনো ঘটনার নিশ্চয়তা দেওয়া যায় না। এ কারণে দৃশ্যকল্প-১ এ বর্ণিত 'ঘূর্ণিঝড় হতে পারে বা খেলা স্থগিত হতে পারে'- এ বিষয়গুলো সম্ভাবনার দৃষ্টান্ত। অন্যদিকে, কার্যকারণ নিয়ম সম্পর্কে অজ্ঞতা হলো দৃশ্যকল্প-২ এ বর্ণিত আকস্মিকতার ভিত্তি। এ কারণে 'কক্সবাজার বরফে আচ্ছন্ন' বিষয়টি একটি আকস্মিক ঘটনা। আমরা জানি, দৃশ্যকল্প-১ এর ঘটনা নির্ণয় করার জন্য চারটি নিয়ম রয়েছে। অর্থাৎ বিভিন্ন ঘটনার সম্ভাবনা পরিমাপযোগ্য। কিন্তু দৃশ্যকল্প-২ এর ঘটনা মূল্যায়ন করার কোনো মানদণ্ড বা মূলসূত্র নেই। অর্থাৎ আকস্মিকতা হলো কোনো বিষয়ের অজ্ঞতার তত্ত্ব। পরিশেষে বলা যায় যে, সম্ভাবনা ও আকস্মিকতার মধ্যে বিভিন্ন বিষয়ে বৈসাদৃশ্য রয়েছে। বস্তুত সম্ভাবনার ক্ষেত্রে ঘটনার আংশিক জ্ঞান থাকলেও আকস্মিকতার ক্ষেত্রে ঘটনার সকল বিষয় আমাদের অজানা থাকে।"
        }
      ]
    }
  ]
}