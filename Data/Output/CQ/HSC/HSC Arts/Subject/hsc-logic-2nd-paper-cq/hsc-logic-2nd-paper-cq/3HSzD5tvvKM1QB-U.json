{
  "title": "দিনাজপুর বোর্ড ২০২৩",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "সামিয়া একটি বই পড়ছে। বইটিতে বিভিন্ন প্রাণীর পরিচয়, লেখা আছে। সেখানে হাতি সম্পর্কে বলা হয়েছে, হস্তী হলো প্রচণ্ডমত্ত চতুষ্পদ দেহধারী এক প্রকার আত্মা। বিড়াল সম্পর্কে বলা হয়েছে, বিড়াল হয় কালো রং বিশিষ্ট একটি জীব।",
      "tag": "DIN.B 23,RGWC 24",
      "sub_questions": [
        {
          "label": "ক",
          "question": "যৌক্তিক সংজ্ঞা কী?",
          "explanation": "কোনো পদের পরিপূর্ণ জাত্যর্থের সুস্পষ্ট বিবৃতিই হলো যৌক্তিক সংজ্ঞা।"
        },
        {
          "label": "খ",
          "question": "সংজ্ঞার সাথে বর্ণনার সুস্পষ্ট পার্থক্য রয়েছে- ব্যাখ্যা করো।",
          "explanation": "প্রকৃতি ও বৈশিষ্ট্যের দিক থেকে যৌক্তিক সংজ্ঞা বর্ণনা থেকে পৃথক। সংজ্ঞা একটি বৈজ্ঞানিক প্রক্রিয়া। এখানে সংশ্লিষ্ট পদের অপরিহার্য অর্থ উল্লেখ করা হয়। ফলে পদের অর্থ হয় নির্ধারিত ও সুস্পষ্ট। পক্ষান্তরে বর্ণনা একটি লৌকিক প্রক্রিয়া। এর মাধ্যমে ব্যক্তির মনগড়া ধারণা প্রকাশ পায়। এ কারণে কোনো বিষয়ের বর্ণনা হয় আপেক্ষিক। তাই এরূপ ভিন্ন বৈশিষ্ট্যের কারণে সংজ্ঞা ও বর্ণনা বিষয় দুটি পরস্পর থেকে আলাদা।"
        },
        {
          "label": "গ",
          "question": "উদ্দীপকে 'হাতি' সম্পর্কে দেওয়া সংজ্ঞাটিতে কোন নিয়ম লঙ্ঘন করা হয়েছে? ব্যাখ্যা করো।",
          "explanation": "উদ্দীপকে 'হাতি' সম্পর্কে দেয়া সংজ্ঞাটিতে সংজ্ঞার দ্বিতীয় নিয়ম লঙ্ঘন করায় দুর্বোধ্য সংজ্ঞাজনিত অনুপপত্তি ঘটেছে। সংজ্ঞার দ্বিতীয় নিয়ম অনুসারে, যে পদের সংজ্ঞা দিতে হবে সে পদটি থেকে সংজ্ঞার্থ পদকে অধিক স্পষ্ট হতে হবে। অর্থাৎ, সংজ্ঞায় রূপক বা দুর্বোধ্য ভাষা ব্যবহার করা যাবে না। যেমন- সংগীত হলো দুর্মূল্য কোলাহল। এখানে জটিল ও দুর্বোধ্য ভাষা ব্যবহার করা হয়েছে। অর্থাৎ এটি দুর্বোধ্য সংজ্ঞাকে নির্দেশ করে। অনুরূপভাবে উদ্দীপকে সামিয়া একটি বইয়ে বিভিন্ন প্রাণীর পরিচয় সম্পর্কে জানতে পারে। সেখানে হাতি সম্পর্কে বলা হয়েছে, হস্তী হলো প্রচণ্ডমত্ত চতুষ্পদী দেহধারী এক প্রকার আত্মা। এখানে হাতির সংজ্ঞায় সহজ-সরল বা সুস্পষ্ট ভাষার পরিবর্তে জটিল বা দুর্বোধ্য ভাষায় প্রকাশ করা হয়েছে। যা সুস্পষ্টভাবেই সংজ্ঞার দ্বিতীয় নিয়ম লঙ্ঘন করেছে।"
        },
        {
          "label": "ঘ",
          "question": "উদ্দীপকে 'বিড়াল' এর সংজ্ঞায়ন যে অনুপপত্তি দোষে দুষ্ট পাঠ্যবইয়ের আলোকে তা বিশ্লেষণ করো।",
          "explanation": "উদ্দীপকে 'বিড়াল' এর সংজ্ঞায়নে অব্যাপক সংজ্ঞাজনিত অনুপপত্তি ঘটেছে। যৌক্তিক সংজ্ঞার প্রথম নিয়ম অনুসারে, কোনো পদের সংজ্ঞায় পূর্ণ জাত্যর্থ উল্লেখ করতে হয়। এই নিয়ম অমান্য করে আমরা যদি কোনো পদের সংজ্ঞার অতিরিক্ত জাত্যর্থ উল্লেখ করি তাহলে উক্ত পদের ব্যক্ত্যর্থ হ্রাস পাবে। এর ফলে অব্যাপক সংজ্ঞাজনিত অনুপপত্তি ঘটবে। যেমন- মানুষ হয় বুদ্ধিবৃত্তিসম্পন্ন স্বার্থপর জীব। এখানে 'স্বার্থপর' পদটি মানুষ পদের জাত্যর্থের অতিরিক্ত গুণ। যার ফলে যারা স্বার্থপর নয় তাদেরকে মানুষ হিসেবে অন্তর্ভুক্ত করেনি। এতে মানুষ পদের ব্যক্ত্যর্থ হ্রাস পেয়েছে। উদ্দীপকে বর্ণিত ঘটনায় দেখা যায়, বিড়াল হয় কালো রং বিশিষ্ট একটি জীব। এখানে বিড়াল পদের অতিরিক্ত গুণ 'কালো রং' যুক্ত হয়েছে। যার ফলে কালো রং ব্যতীত অন্য বিড়াল জীব এর অন্তর্ভুক্ত নয়। এতে বিড়ালের ব্যক্ত্যর্থ হ্রাস পায়। তাই বলা যায়, উদ্দীপকে বিড়ালের সংজ্ঞা প্রদানের ক্ষেত্রে অতিরিক্ত গুণ উল্লেখ করায় অব্যাপক সংজ্ঞাজনিত অনুপপত্তি ঘটেছে।"
        }
      ]
    },
    {
      "number": "2",
      "uddipok": "দৃশ্যকল্প-১: গাছ হয় উদ্ভিদ দৃশ্যকল্প-২: চরিত্র মানব জীবনের মুকুট।। দৃশ্যকল্প-৩: মানুষ হয় বুদ্ধিবৃত্তিসম্পন্ন জীব।",
      "tag": "DIN.B 23",
      "sub_questions": [
        {
          "label": "ক",
          "question": "নঞর্থক সংজ্ঞা কী?",
          "explanation": "কোনো পদের সংজ্ঞায় নেতিবাচক ভাষা ব্যবহার করলে যে অনুপপত্তি ঘটে তাকে নঞর্থক সংজ্ঞা বলে।"
        },
        {
          "label": "খ",
          "question": "স্বকীয় নামবাচক পদের সংজ্ঞা দেয়া যায় না কেন?",
          "explanation": "স্বকীয় নামবাচক পদের জাত্যর্থ নেই বলে এরূপ পদের যৌক্তিক সংজ্ঞা দেওয়া যায় না। বিশিষ্ট ব্যক্তি বা বস্তুর নাম হলো স্বকীয় নামবাচক পদ। যেমন- নূরজাহান, সুমনা, চেয়ার প্রভৃতি। এসব পদের কোনো জাত্যর্থ নেই। অর্থাৎ এ ধরনের নামবাচক পদগুলো অর্থহীন চিহ্ন মাত্র। এ কারণে স্বকীয় নামবাচক পদের যৌক্তিক সংজ্ঞা দেওয়া যায় না।"
        },
        {
          "label": "গ",
          "question": "দৃশ্যকল্প-১ এ কোন ধরনের অনুপপত্তি ঘটেছে? নিয়মসহ ব্যাখ্যা করো।",
          "explanation": "দৃশ্যকল্প-১ এ যৌক্তিক সংজ্ঞার চক্রক সংজ্ঞাজনিত অনুপপত্তি ঘটেছে। সংজ্ঞার তৃতীয় নিয়ম অনুযায়ী, কোনো পদের সংজ্ঞার সংজ্ঞেয় পদের সমার্থক শব্দ ব্যবহার করা যাবে না। কারণ যৌক্তিক সংজ্ঞার লক্ষ্য হচ্ছে সংজ্ঞেয় পদকে সুস্পষ্ট করা। কিন্তু কোনো পদের সংজ্ঞায় সংজ্ঞেয় পদের সমার্থক শব্দ ব্যবহার করলে কোনো বৈশিষ্ট্য গুণই প্রকাশ করা হয় না। বরং একই বক্তব্যের পুনরাবৃত্তি ঘটে মাত্র। যৌক্তিক সংজ্ঞার এ নিয়ম লঙ্ঘন করলে চক্রক সংজ্ঞাজনিত অনুপপত্তি ঘটে। উদ্দীপকের দৃশ্যকল্প-১ এ বর্ণিত, গাছ হয় উদ্ভিদ। এখানে গাছ ও উদ্ভিদ একই অর্থ প্রকাশ করে। অর্থাৎ একই' শব্দের পরিবর্তনগত রূপ মাত্র। এ ধরনের সমার্থক শব্দ ব্যবহার করার কারণে দৃশ্যকল্প-১ এ চক্রক সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "যৌক্তিক সংজ্ঞার আলোকে দৃশ্যকল্প-২ এবং দৃশ্যকল্প-৩ এর মধ্যে তুলনা বিশ্লেষণ করো।",
          "explanation": "দৃশ্যকল্প-২ এ রূপক সংজ্ঞা এবং দৃশ্যকল্প-৩ এ যৌক্তিক সংজ্ঞার ইঙ্গিত রয়েছে। যৌক্তিক সংজ্ঞার দ্বিতীয় নিয়ম অনুযায়ী; 'সংজ্ঞেয় পদটি থেকে সংজ্ঞার্থ পদকে অধিক স্পষ্ট করতে হবে। এজন্য সংজ্ঞায় কোনো রূপক ভাষা ব্যবহার করা যাবে না।' এ নিয়মটি লঙ্ঘন করে কোনো পদের সংজ্ঞায় রূপক ভাষা ব্যবহার করা হলে সংজ্ঞাটি ত্রুটিপূর্ণ হবে। এরূপ ত্রুটিপূর্ণ সংজ্ঞাই হলো রূপক সংজ্ঞা। যেমন- দৃশ্যকল্প-২ এ বর্ণিত- চরিত্র মানব জীবনের মুকুট। এখানে 'চরিত্র' পদটিকে রূপক অর্থে 'মানব জীবনের মুকুট' হিসেবে উল্লেখ করা হয়েছে। এ কারণে দৃশ্যকল্প-২ এ রূপক সংজ্ঞাজনিত অনুপপত্তি ঘটে। অন্যদিকে, যৌক্তিক সংজ্ঞায় একটি পদের আবশ্যিক গুণ উল্লেখ করা হয়। পদের এ আবশ্যিক গুণকে বলা হয় জাত্যর্থ। জাত্যর্থের জন্য সংজ্ঞার আসন্নতম জাতি এবং বিভেদক লক্ষণ উল্লেখ করতে হয়। আমরা জানি, 'মানুষ' পদের জাত্যর্থ হলো 'জীববৃত্তি' ও 'বুদ্ধিবৃত্তি'। দৃশ্যকল্প-৩ এ বর্ণিত 'মানুষ হয় বুদ্ধিবৃত্তিসম্পন্ন জীব'- এ বক্তব্যে মানুষ পদের পূর্ণ জাত্যর্থ উল্লেখ করা হয়েছে। এ কারণে দৃষ্টান্তটি যৌক্তিক সংজ্ঞা হিসেবে বিবেচিত। পরিশেষে বলা যায়, রূপক সংজ্ঞা ও যৌক্তিক সংজ্ঞা দুটি ভিন্ন সংজ্ঞা। রূপক সংজ্ঞা ত্রুটিপূর্ণ হলেও যৌক্তিক সংজ্ঞা ত্রুটিমুক্ত। এ কারণেই দৃশ্যকল্প-২ ও দৃশ্যকল্প-৩ এর মধ্যে ভিন্নতা বিদ্যমান।"
        }
      ]
    },
    {
      "number": "3",
      "uddipok": "আরিফ বললো, \"যখন কোন পদকে মাত্র দু'টি বিরুদ্ধ উপজাতিতে ভাগ করা হয় তখন অনেক সমস্যা দূর করা সহজ হয়।\" এই কথা শুনে সুমন মানুষ পদকে বিভাজন করতে গিয়ে বললো, \"মানুষ হল সভ্য, শিক্ষিত ও সঞ্জীব।\"",
      "tag": "DIN.B 23",
      "sub_questions": [
        {
          "label": "ক",
          "question": "অঙ্গগত বিভাগ কী?",
          "explanation": "যখন কোনো ব্যক্তি বা বস্তুকে তার বিভিন্ন অঙ্গ-প্রত্যঙ্গে বিভক্ত করা হয়, তখন তাকে আগত বিভাগ বলে।"
        },
        {
          "label": "খ",
          "question": "ক্ষুদ্রতম উপজাতির যৌক্তিক বিভাগ সম্ভব নয় কেন?",
          "explanation": "সৃজনশীল রচনামূলক ২ নম্বর প্রশ্নের 'খ'-এর উত্তর দেখো।"
        },
        {
          "label": "গ",
          "question": "উদ্দীপকে সুমনের বক্তব্যে যৌক্তিক বিভাগের যে অনুপপত্তি ঘটেছে তা ব্যাখ্যা করো।",
          "explanation": "উদ্দীপকে সুমনের বক্তব্যে যৌক্তিক বিভাগের সংকর বিভাগ অনুপপত্তি ঘটেছে। যৌক্তিক বিভাগে সর্বদা একটি মূলসূত্র অনুসরণ করতে হয়। এ নিয়ম লঙ্ঘন করে একাধিক মূলসূত্র গ্রহণ করলে সংকর বিভাগ অনুপপত্তি ঘটে। যেমন- মানুষকে সৎ, বিদ্বান ও দীর্ঘকায় এভাবে বিভক্ত করলে সংকর বিভাগ অনুপপত্তি ঘটে। এখানে তিনটি মূলসূত্র গ্রহণ করা হয়েছে। অনুরূপ দৃষ্টান্ত উদ্দীপকে সুমনের বিভাজনেও লক্ষ করা যায়। উদ্দীপকে বর্ণিত ঘটনায় সুমন মানুষ পদকে বিভাজন করতে গিয়ে বলে, মানুষ হলো সভ্য, শিক্ষিত ও সৎজ্জীব। তার এ বক্তব্যে তিনটি মূলসূত্র রয়েছে। যথা- সভ্যতা, শিক্ষা ও সততা। কাজেই সুমনের বক্তব্যে বিভক্ত উপশ্রেণিগুলো একটির সাথে অন্যটি মিশে গিয়েছে। একারণে তার বক্তব্যে সংকর বিভাগজনিত অনুপপত্তি ঘটেছে।"
        },
        {
          "label": "ঘ",
          "question": "উদ্দীপকে আরিফের বক্তব্য পাঠ্যবইয়ের আলোকে বিশ্লেষণ করো।",
          "explanation": "উদ্দীপকে আরিফের বক্তব্য পাঠ্যবইয়ের দ্বিকোটিক বিভাগকে ইক্তিগত করেছে। দ্বিকোটিক বিভাগ মূলত একটি আকারগত প্রক্রিয়া। এর শব্দগত অর্থ কোনো কিছুকে দুই ভাগে ভাগ করা। এখানে পদের বিভক্তিকরণে কোনো বাস্তব গুণের প্রয়োজন হয় না। এক্ষেত্রে একটি জাতিকে তার অন্তর্গত দুটি বিরুদ্ধ উপজাতিতে ভাগ করা হয়। যার একটি হয় সদর্থক (নির্দিষ্ট) পদ এবং অন্যটি নঞর্থক (অনির্দিষ্ট) পদ। দ্বিকোটিক বিভাগে যৌক্তিক চিন্তার বিরোধ নিয়ম এবং নির্মধ্যম নিয়ম এর ওপর প্রতিষ্ঠিত। দ্বিকোটিক বিভাগে কিছু সুবিধা ও অসুবিধা বিদ্যমান। যেমন- সুবিধার দিক থেকে দ্বিকোটিক বিভাগে উপশ্রেণিগুলোর মিলিত ব্যক্ত্যর্থ মূল শ্রেণির ব্যক্ত্যর্থের সমান। এ কারণে এখানে অব্যাপক বিভাগ ও অতিব্যাপক বিভাগ অনুপপত্তির আশঙ্কা থাকে না। এছাড়াও বিরোধ নিয়ম ও মধ্যম। রহিত নিয়মের ভিত্তিতে প্রতিষ্ঠিত বলে এতে সংকর বিভাগ বা পরস্পরাঙ্গী বিভাগ নামক অনুপপত্তিও ঘটে না। তবে দ্বিকোটিক বিভাগের কিছু অসুবিধাও রয়েছে। এ বিভাগের নঞর্থক পদটি বাস্তবভিত্তিক নয়। যে কারণে সেখান থেকে নির্দিষ্ট করে কিছু জানা যায় না। পরিশেষে বলা যায়, দ্বিকোটিক বিভাগ হলো পদের বিভক্তিকরণের একটি বিকল্প প্রক্রিয়া। এ কারণে দ্বিকোটিক বিভাগ প্রক্রিয়ার কোনো বৈজ্ঞানিক ভিত্তি নেই। তবে সীমিত পরিসরে এটি গুরুত্বপূর্ণ ভূমিকা পালন করে।"
        }
      ]
    },
    {
      "number": "4",
      "uddipok": "",
      "tag": "DIN.B 23",
      "sub_questions": [
        {
          "label": "ক",
          "question": "উল্লম্ফন বিভাগ কী?",
          "explanation": "যৌক্তিক বিভাগে কোনো জাতিকে নিকটতম উপজাতিতে বিভক্ত করার ক্ষেত্রে মধ্যবর্তী স্তর বাদ দিয়ে যে বিভাগ করা হয় তাই উল্লম্ফন বিভাগ।"
        },
        {
          "label": "খ",
          "question": "গুণগত বিভাগ অনুপপত্তি কেন ঘটে?",
          "explanation": "যৌক্তিক বিভাগে সংশ্লিষ্ট জাতিকে বিশেষ গুণাবলির মাধ্যমে বিভক্ত করা হলে গুণগত বিভাগ অনুপপত্তি ঘটে। কোনো জাতিকে তার অন্তর্ভুক্ত উপজাতিতে বিভক্ত না করে সংশ্লিষ্ট জাতির বিশেষ গুণাবলির মাধ্যমে বিভক্ত করা হলে গুণগত বিভাগ অনুপপত্তি ঘটে। যেমন- কমলালেবুকে গুণের ভিত্তিতে বিভক্ত করলে গোলাকারত্ব, মিষ্টত্ব ও হলুদত্ব পাওয়া যায়। যার ফলে এখানে বিশিষ্ট গুণগত বিভাগ- অনুপপত্তি ঘটে।"
        },
        {
          "label": "গ",
          "question": "চিত্র-২ এর বিভাজন প্রক্রিয়া কি সঠিক? ব্যাখ্যা করো।",
          "explanation": "চিত্র-২ এ একটি নীতির আলোকে যৌক্তিক বিভাগ করায় বিভাজন প্রক্রিয়াটি যথার্থ। একটি মূলসূত্রের ভিত্তিতে কোনো শ্রেণি বা জাতিকে তার নিম্নতর শ্রেণি বা উপজাতিতে বিভক্ত করার প্রক্রিয়াকে যৌক্তিক বিভাগ বলে। সাধারণত কোনো শ্রেণিবাচক পদকে বিভাজন করার ক্ষেত্রে অবশ্যই একটি মূলনীতি অনুসরণ করতে হয়। যেমন- সততার ভিত্তিতে 'সৎ' ও 'অসৎ' উপজাতিতে ভাগ করা হয়। উদ্দীপকের চিত্র-২ এ মানুষ পদটিকে শিক্ষিত ও অশিক্ষিত শ্রেণিতে বিভক্ত করা হয়েছে। এখানে একটি মাত্র মূলসূত্র 'শিক্ষা' নীতির ভিত্তিতে দুটি উপজাতিতে বিভক্ত করা হয়েছে। তাই বলা যায় যে, চিত্র-২ এর বিভাজন প্রক্রিয়াটি যথার্থ।"
        },
        {
          "label": "ঘ",
          "question": "চিত্র-১ যৌক্তিক বিভাগের চতুর্থ নিয়ম অনুসারে বিশ্লেষণ করো।",
          "explanation": "চিত্র-১ এ যৌক্তিক বিভাগের চতুর্থ নিয়ম লঙ্ঘন করায় পরস্পরাঙ্গী বিভাগ অনুপপত্তি ঘটেছে। যৌক্তিক বিভাগের চতুর্থ নিয়মানুযায়ী, বিভাজ্য উপজাতিগুলো পরস্পর বিচ্ছেদক হবে, যেন একটির সঙ্গে অন্যটি মিশে না যায়। অর্থাৎ যৌক্তিক বিভাগের ক্ষেত্রে বিভক্ত উপজাতি বা উপশ্রেণিগুলো পরস্পর বিচ্ছিন্ন থাকবে। একটি উপজাতির সাথে অন্যটি মিশে যাবে না। এ নিয়ম লঙ্ঘন করলে যৌক্তিক বিভাজন প্রক্রিয়ায় পরস্পরাঙ্গী বিভাগ অনুপপত্তি ঘটবে। উদ্দীপকের চিত্র-১ এ 'মানুষ' পদটি সৎ, বিদ্বান ও দীর্ঘকায় হিসেবে বিভক্ত করা হয়েছে। ফলে বিভক্ত উপজাতিগুলো পরস্পরের সঙ্গে মিশে যায়। এক্ষেত্রে একটি উপজাতি অন্য উপজাতি থেকে আলাদা করা যায় না। অর্থাৎ উপজাতিগুলো পরস্পর বিচ্ছেদক হয় না। তাই বলা যায় যে, চিত্র-১ এর যৌক্তিক বিভাগ চতুর্থ নিয়মানুসারে ভ্রান্ত প্রক্রিয়া। এ ভান্ত প্রক্রিয়াটি হলো পরস্পরাজী বিভাগ অনুপপত্তি।"
        }
      ]
    },
    {
      "number": "5",
      "uddipok": "দৃষ্টান্ত-১: কাক হয় দ্বিপদ পাখি, শালিক হয় দ্বিপদ পাখি, ঘুঘু হয় দ্বিপদ পাখি, সুতরাং, সকল পাখি হয় দ্বিপদ। দৃষ্টান্ত-২: আমি এ যাবৎ যত লাল ফুল দেখেছি তার সবই গন্ধহীন। অতএব, সকল লাল ফুল গন্ধহীন।",
      "tag": "DIN.B 23",
      "sub_questions": [
        {
          "label": "ক",
          "question": "আরোহ কী?",
          "explanation": "যে অনুমান প্রক্রিয়ায় কয়েকটি বিশেষ দৃষ্টান্ত থেকে একটি সার্বিক সিদ্ধান্ত প্রতিষ্ঠা করা হয় তাকে আরোহ বলে।"
        },
        {
          "label": "খ",
          "question": "আরোহমূলক লম্ফকে আরোহের প্রাণ বলা হয় কেন?",
          "explanation": "আরোহাত্মক লম্ফের মাধ্যমেই জ্ঞাত থেকে অজ্ঞাতে গমন করা যায় বলে আরোহাত্মক লম্ফকে 'আরোহের প্রাণ' বলা হয়। আরোহ অনুমানে সার্বিক সিদ্ধান্ত প্রতিষ্ঠা করা হয়। এখানে কয়েকটি বিশেষ দৃষ্টান্ত পর্যবেক্ষণ করে সকল দৃষ্টান্ত সম্পর্কে সিদ্ধান্ত গ্রহণ করা হয়। অর্থাৎ, আরোহ অনুমানে জ্ঞাত থেকে অজ্ঞাতে গমন করা হয়। আর জ্ঞাত থেকে অজ্ঞাতে বা বিশেষ থেকে সার্বিকে গমনের মাধ্যম হলো আরোহাত্মক লম্ফ।"
        },
        {
          "label": "গ",
          "question": "দৃষ্টান্ত-২ এ সংঘটিত অনুপপত্তি ব্যাখ্যা করো।",
          "explanation": "দৃষ্টান্ত-২ এ অবৈধ সার্বিকীকরণ অনুপপত্তি সংঘটিত হয়েছে। কার্যকারণ সম্পর্ক প্রতিষ্ঠা ব্যতিরেকে কেবল প্রকৃতির নিয়মানুবর্তিতা নীতির ওপর নির্ভর করে বা অনুকূল দৃষ্টান্তের অভিজ্ঞতার আলোকে যে আরোহানুমান একটি সার্বিক সংশ্লেষক বাক্য স্থাপন করে তাকে অবৈজ্ঞানিক আরোহ বলে। এ আরোহে প্রতিকূল দৃষ্টান্তের অভিজ্ঞতার ভিত্তিতে কার্যকারণ সম্পর্ক প্রতিষ্ঠা করা হয় না। তাই কোনো অবস্থায় প্রতিকূল দৃষ্টান্ত পাওয়া গেলে সমগ্র সিদ্ধান্তটি ভ্রান্ত বলে প্রমাণিত হয় এবং সিদ্ধান্তটি বাতিল হয়ে যায়। ফলে সিদ্ধান্তের সার্বিকীকরণ অবৈধ হয় এবং অনুপপত্তি ঘটে। উদ্দীপকের দৃষ্টান্ত-২ এ বর্ণিত, আমি এ যাবৎ যত লাল ফুল দেখেছি তার সবই গন্ধহীন। অতএব, সকল লাল ফুল হয় গন্ধহীন। এটি একটি অবৈজ্ঞানিক আরোহ অনুমান। এর সিদ্ধান্তে যে সময় আমরা কোনো লাল ফুল গন্ধযুক্ত পাই, সে সময় সিদ্ধান্তটি ভ্রান্ত হিসেবে প্রমাণিত হয়। অথাৎ সকল লাল ফুল গন্ধহীন নয়। তাই, দৃষ্টান্ত-২ এর ভ্রান্ত সিদ্ধান্তের কারণে অবৈধ সার্বিকীকরণ অনুপপত্তি ঘটেছে।"
        },
        {
          "label": "ঘ",
          "question": "দৃষ্টান্ত-১ এবং দৃষ্টান্ত-২ এর দ্বারা নির্দেশিত আরোহের মধ্যে তুলনামূলক বিশ্লেষণ করো।",
          "explanation": "দৃষ্টান্ত-১ ও দৃষ্টান্ত-২ যথাক্রমে বৈজ্ঞানিক ও অবৈজ্ঞানিক আরোহ অনুমানকে নির্দেশ করেছে। দৃষ্টান্ত-১ এ বর্ণিত, 'কাক হয় দ্বিপদ পাখি, শালিক হয় দ্বিপদ পাখি, ঘুঘু হয় দ্বিপদ পাখি। সুতরাং সকল পাখি হয় দ্বিপদ।' এখানে, প্রকৃতির নিয়মানুবর্তিতা নীতি ও কার্যকারণ নিয়মের ভিত্তিতে সিদ্ধান্ত নেওয়া হয়েছে। এ কারণে এটি বৈজ্ঞানিক আরোহের দৃষ্টান্ত। অন্যদিকে, দৃষ্টান্ত-২ এ বর্ণিত, 'আমি এ যাবৎ যত লাল ফুল দেখেছি তার সবই গন্ধহীন। অতএব, সকল লাল ফুল গন্ধহীন।' এখানে প্রকৃতির নিয়মানুবর্তিতা নীতি ও অনুকূল অভিজ্ঞতার ভিত্তিতে সিদ্ধান্ত নেওয়া হয়েছে। এ কারণে এটি অবৈজ্ঞানিক আরোহের দৃষ্টান্ত। বৈজ্ঞানিক আরোহে সদর্থক ও নঞর্থক উভয় দৃষ্টান্ত পর্যবেক্ষণ ও পরীক্ষা করা যায়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ' হয় বলে তা নিশ্চিত হয়। অন্যদিকে, অবৈজ্ঞানিক আরোহে দৃষ্টান্তের সংখ্যার ওপর বেশি গুরুত্ব দেওয়া হয়। এ অনুমানে সদর্থক দৃষ্টান্তকে গুরুত্ব দেওয়া হলেও নঞর্থক দৃষ্টান্তকে একেবারেই গুরুত্ব দেওয়া হয় না। তাই অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না। তাই অবৈজ্ঞানিক আরোহের সিদ্ধান্ত সম্ভাব্য হয়। পরিশেষে বলা যায়, বৈজ্ঞানিক ও অবৈজ্ঞানিক আরোহ উভয়ই প্রকৃত আরোহের শ্রেণিবিভাগ হলেও এদের মধ্যে পদ্ধতিগত ও গ্রহণযোগ্যতার ক্ষেত্রে ভিন্নতা বিদ্যমান।"
        }
      ]
    },
    {
      "number": "6",
      "uddipok": "রফিক সাহেব একটি আম বাগানে গিয়ে ঐ বাগানের প্রতিটি গাছের আম খেয়ে দেখল ঐ বাগানের সব আম মিষ্টি ও সুস্বাদু। তখন তার সাথে থাকা মেয়েকে বললো যে, ঐ বাগানের সব আমই মিষ্টি ও সুস্বাদু।",
      "tag": "DIN.B 23",
      "sub_questions": [
        {
          "label": "ক",
          "question": "প্রকৃত আরোহ কী?।",
          "explanation": "যে আরোহ অনুমানে আরোহের মৌলিক বৈশিষ্ট্য আরোহাত্মক উল্লম্ফন (Inductive leap) উপস্থিত থাকে তাই প্রকৃত আরোহ।"
        },
        {
          "label": "খ",
          "question": "বৈজ্ঞানিক আরোহের সিদ্ধান্ত নিশ্চিত কেন?",
          "explanation": "কার্যকারণ সম্পর্কের ভিত্তিতে সিদ্ধান্ত গ্রহণ করার কারণে বৈজ্ঞানিক আরোহের সিদ্ধান্ত নিশ্চিত হয়। প্রকৃত আরোহের শ্রেণিবিভাগের মধ্যে কেবল বৈজ্ঞানিক আরোহ কার্যকারণ সম্পর্ক নির্ণয় করে সিদ্ধান্ত প্রতিষ্ঠা করে। আর কার্যকারণ সম্পর্ক নির্ণয় করে সিদ্ধান্ত প্রতিষ্ঠা করার কারণে বৈজ্ঞানিক আরোহ নিশ্চিত সিদ্ধান্ত প্রতিষ্ঠা করতে পারে। তাই বৈজ্ঞানিক আরোহের সিদ্ধান্ত নিশ্চিত বলে বিবেচিত হয়।"
        },
        {
          "label": "গ",
          "question": "উদ্দীপকে প্রতিফলিত অনুমানটি কোন আরোহ? ব্যাখ্যা করো।",
          "explanation": "উদ্দীপকে প্রতিফলিত অনুমানটিতে অপ্রকৃত আরোহের অন্যতম প্রকরণ পূর্ণাঙ্গ আরোহ নির্দেশিত হয়েছে। যে আরোহ অনুমানে সকল দৃষ্টান্তের পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয় তাকে পূর্ণাঙ্গ আরোহ বলে। যেমন- একটি ঝুড়িতে রাখা ১৫টি আঙ্গুরের স্বাদ পরীক্ষা করে বলা হলো 'ঝুড়ির সকল আঙ্গুর হয় টক।' এই সার্বিক বাক্যটির সত্যতা পরীক্ষার জন্য স্বতন্ত্রভাবে প্রতিটি আঙ্গুর খেয়ে পরীক্ষা করা হয়েছে। এ কারণে এটি পূর্ণাঙ্গ আরোহের দৃষ্টান্ত। উদ্দীপকে বর্ণিত ঘটনায়, রফিক সাহেব একটি আম বাগানে গিয়ে ঐ বাগানের প্রতিটি গাছের আম খেয়ে দেখল যে বাগানের সব আম মিষ্টি ও সুস্বাদু। তাই সে তার মেয়েকে বললো, 'বাগানের সব আমই মিষ্টি ও সুস্বাদু।' অর্থাৎ, এখানে রফিক সাহেব বাগানের প্রতিটি আম যাচাই করে এই সিদ্ধান্তে উপনীত হয়েছে। একারণে বলা যায়, তাদের সিদ্ধান্তে পূর্ণাঙ্গ আরোহের দৃষ্টান্ত প্রতিফলিত হয়েছে।"
        },
        {
          "label": "ঘ",
          "question": "উদ্দীপকে প্রতিফলিত অনুমানটি কি যথার্থ আরোহ? বিশ্লেষণ করো",
          "explanation": "উদ্দীপকে প্রতিফলিত অনুমানটি যথার্থ আরোহ নয়। আরোহ অনুমানের মূল বৈশিষ্ট্য হচ্ছে আরোহমূলক লম্ফ। এ বৈশিষ্ট্যের কারণে প্রকৃত আরোহে জানা থেকে অজানায় যাওয়া সম্ভব হয়। কিন্তু পূর্ণাঙ্গ আরোহে প্রতিটি দৃষ্টান্ত পর্যবেক্ষণ করে সিদ্ধান্ত গ্রহণ করা হয়। তাই এ আরোহে আরোহমূলক লম্ফ অনুপস্থিত থাকে। এ কারণে পূর্ণাঙ্গ আরোহকে যথার্থ আরোহ বলা যায় না। পূর্ণাঙ্গ আরোহ সীমিত পরিসরে নির্দিষ্ট সংখ্যক দৃষ্টান্ত সম্পর্কে সিদ্ধান্ত প্রতিষ্ঠা করে বলে এর সিদ্ধান্তকে যথার্থ অর্থে সার্বিক বলা যায় না। কারণ এর সিদ্ধান্ত কতগুলো বিশেষ দৃষ্টান্তের সমষ্টি। যেমন- উদ্দীপকের রফিক সাহেব একটি আম বাগানে প্রতিটি গাছের আম খেয়ে দেখে সব আম মিষ্টি ও সুস্বাদু। তখন তার মেয়েকে বলেন, বাগানের সব আমই মিষ্টি ও সুস্বাদু। এখানে তারা জানা থেকে অজানা বিষয়ে যায়নি বরং জানা বিষয়ের ভিত্তিতেই সিদ্ধান্ত নিয়েছে। তাদের এই অনুমান প্রক্রিয়ায় আরোহের মূল বৈশিষ্ট্য হিসেবে আরোহমূলক লম্ফ অনুপস্থিত। তাই বলা যায়, উদ্দীপকের প্রতিফলিত পূর্ণাঙ্গ আরোহ যথার্থ আরোহ নয়।"
        }
      ]
    },
    {
      "number": "7",
      "uddipok": "যুক্তি-১: দুই ভাইয়ের মধ্যে চেহারা, উচ্চতা, গায়ের রং ইত্যাদি বিষয়ে মিল আছে। তাদের মধ্যে বড় ভাই একজন অধ্যাপক। সুতরাং ছোট ভাইও অধ্যাপক। যুক্তি-২: দুটি ফলের মধ্যে স্বাদ, গন্ধ, রং, আকৃতি ইত্যাদি বিষয়ে মিল আছে। ফল দুটির মধ্যে একটি কমলালেবু। অতএব, অন্য ফলটিও কমলালেবু।",
      "tag": "DIN.B 23",
      "sub_questions": [
        {
          "label": "ক",
          "question": "অপ্রকৃত আরোহ কী?",
          "explanation": "যে আরোহ প্রক্রিয়ায় আরোহমূলক লম্ফ থাকে না তা-ই অপ্রকৃত আরোহ (Improper Induction) ।"
        },
        {
          "label": "খ",
          "question": "\"সাদৃশ্যমূলক অনুমানের ভিত্তি হল সাদৃশ্য\"- ব্যাখ্যা করো।",
          "explanation": "দুটি ভিন্ন ব্যক্তি বা বস্তুর মধ্যে বিদ্যমান সাদৃশ্যের ভিত্তিতে সিদ্ধান্ত নেওয়া হয় বলে সাদৃশ্যমূলক অনুমানের প্রধান ভিত্তি হলো সাদৃশ্য। দুটি ভিন্ন ব্যক্তি বা বস্তুর মধ্যে গুণগত কোনো সাদৃশ্যের ভিত্তিতে নতুন কোনো গুণের উপস্থিতি অনুমান করার প্রক্রিয়াকে সাদৃশ্যানুমান বলে। যেমন- পৃথিবী ও মঙ্গল গ্রহের মধ্যে গুণগত বিভিন্ন বিষয়ে মিল আছে।পৃথিবীতে জীবের অস্তিত্ব আছে। অতএন, ধারণা করা হয় মালেও জীবের অস্তিত্ব থাকতে পারে। এভাবে সাদৃশ্যানুমানে দুটি বিষয়ের মধ্যে একাধিক সাদৃশ্য দেখে নতুন কোনো বিষয়ে সিদ্ধান্ত গ্রহণ করা হয়। এ কারণে বলা যায়, সাদৃশ্যানুমানের মূল ভিত্তি গুলো সাদৃশ্য।"
        },
        {
          "label": "গ",
          "question": "যুক্তি-১ প্রকৃত আরোহের যে শ্রেণিকে নির্দেশ করে তার গুরুত্ব ব্যখ্যা করো।",
          "explanation": "যুক্তি ১ প্রকৃত আরোহের সাদৃশ্যানুমানকে নির্দেশ করছে। দুটি বস্তু বা ঘটনার মধ্যে কয়েকটি বিষয়ে সাদৃশ্যের প্রেক্ষিতে যদি অনুমান করা হয় যে তাদের একটি বিশেষ কোনো গুণের অধিকারী হলে অন্যটিও ঐ গুণের অধিকারী হবে এরূপ অনুমান প্রক্রিয়াকে সাদৃশ্যানুমান বলে। যেমন- যুক্তি-১ এ বণিত, দুই ভাইয়ের মধ্যে চেহারা, উচ্চতা, গায়ের রং ইত্যাদি বিষয়ে মিল আছে। তাদের মধ্যে বড় ভাই একজন অধ্যাপক। সুতরাং ছোট ভাইও অধ্যাপক। এখানে দুই ব্যক্তির কিছু বৈশিষ্ট্যের সাদৃশ্যের ভিত্তিতে অজানা একটি সিদ্ধান্ত নেওয়া হয়েছে। অর্থাৎ, আরোহের মূল বৈশিষ্ট্য আরোহমূলক লক্ষের মাধ্যমে সাদৃশ্যের ভিত্তিতে জানা থেকে অজানা বিষয়ে অনুমান করা হয়েছে। কার্যকারণ সম্পর্ক প্রতিষ্ঠা ছাড়াই সাদৃশ্যানুমানে জ্ঞাত সাদৃশ্যের ভিত্তিতে অজ্ঞাত সাদৃশ্য অনুমান করা হয়। তাই এ আরোহের সিঙ্গান্ত সম্ভাব্য হয়। তবে সিদ্ধান্তের এ সম্ভাব্যতা সব সময় এক রকম হয় না। কোনো কোনো ক্ষেত্রে সম্ভাব্যতার মাত্রা বেশি হয়। আবার কোনো কোনো ক্ষেত্রে মাত্রা কম হয়। তাই অনুমানের ক্ষেত্রে সাদৃশ্যানুমানের মূল্য ও গুরুত্ব অপরিসীম।"
        },
        {
          "label": "ঘ",
          "question": "উদ্দীপকে যুক্তি-১ এবং যুক্তি-২ এ নির্দেশিত অনুমান দুটির তুলনামূলক বিশ্লেষণ করো।",
          "explanation": "উদ্দীপকে যুক্তি-১ এবং যুক্তি-২ এ নির্দেশিত অনুমান দুটি যথাক্রমে অসাধু সাদৃশ্যানুমান এবং সাধু সাদৃশ্যানুমানকে নির্দেশ করেছে। যে সাদৃশ্যানুমানে আশ্রয়বাক্যের অমৌলিক, গুরুত্বহীন ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয় তাকে অসাধু সাদৃশ্যানুমান বলে। যেমন- যুক্তি-১ এ 'দুই ভাইয়ের মধ্যে চেহারা, উচ্চতা, গায়ের রং ইত্যাদি বিষয়ে মিল আছে। তাদের মধ্যে বড় ভাই একজন অধ্যাপক। সুতরাং ছোট ভাইও অধ্যাপক।' এখানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটেছে। সামাজিক কুসংস্কার, লোকবিশ্বাস ও কাল্পনিক চিন্তাধারার ওপর নির্ভরশীল বলে বিশুদ্ধ জ্ঞানচর্চার ক্ষেত্রে অন্তরায় হিসেবে কাজ করে। অন্যদিকে, যে সাদৃশ্যানুমানে আশ্রয়বাক্যের মৌলিক, গুরুত্বপূর্ণ ও প্রয়োজনীয় বিষয়ের সাদৃশ্য বা মিল অনুসারে সিদ্ধান্ত গ্রহণ করা হয় তাকে সাধু সাদৃশ্যানুমান বলে। যেমন- যুক্তি-২ এ বর্ণিত, 'দুটি ফলের মধ্যে মাদ, গন্ধ, রং, আকৃতি ইত্যাদি বিষয়ে মিল আছে। ফল দুটির মধ্যে একটি কমলালেবু। অতএব, অন্য ফলটিও কমলালেবু।' এখানে সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে কার্যকারণ নীতির উপস্থিতি লক্ষ করা যায়। তাই এটি জ্ঞানচর্চার ক্ষেত্রে কার্যকর ভূমিকা পালন করে। পরিশেষে বলা যায়, সাদৃশ্যের ভিত্তিতে অনুমান করার ক্ষেত্রে অসাধু সাদৃশ্যানুমান ও সাধু সাদৃশ্যানুমান উভয়ই গুরুত্বপূর্ণ ভূমিকা পালন করে। তবে সেই অনুমানে সিদ্ধান্তের যথার্থতা নির্ণয়ের ক্ষেত্রে উভয়ের মধ্যে পার্থক্য বিদ্যমান।"
        }
      ]
    },
    {
      "number": "8",
      "uddipok": "মি. আসিফ সাহেবের অফিসের ল্যাপটপটি চুরি হয়েছে। তিনি অফিসের সন্দেহভাজন সবাইকে জিজ্ঞাসা করে সদুত্তর না পেয়ে পুলিশের সাহায্য নিলেন। পুলিশ এসে টেবিলে হাতের ছাপ পরীক্ষা করে প্রকৃত চোর সনাক্তস্ত করতে সক্ষম হলেন।",
      "tag": "DIN.B 23",
      "sub_questions": [
        {
          "label": "ক",
          "question": "আরোহ সমন্বয় কী?",
          "explanation": "কোনো ঘটনাকে ব্যাখ্যা করার জন্য যে প্রকল্প গঠন করা হয় সেই প্রকল্প দিয়ে অন্যান্য ঘটনাকে ব্যাখ্যা করার মত গুণকে আরোহ সমন্বয় (Consilience of Induction) বলে।"
        },
        {
          "label": "খ",
          "question": "প্রকল্পের যাচাইকরণ দরকার কেন?",
          "explanation": "প্রকল্পের সত্যতা বা বৈধতা প্রমাণের জন্য যাচাইকরণ দরকার হয়। বৈধ প্রকল্পের একটি শর্ত হলো- প্রকল্পকে যাচাইযোগ্য হতে হবে। কারণ প্রকল্প হলো কোনো ঘটনার কারণ সম্পর্কে আনুমানিক ধারণা। এই আনুমানিক ধারণা সত্যও হতে পারে; আবার মিথ্যাও হতে পারে। তাই কোন প্রকল্পটি যথার্থ সেটি নির্বাচন করার জন্য প্রকল্পগুলোকে পরীক্ষা করা বা যাচাই করার দরকার হয়। যেমন- সুনামির কারণ হিসেবে যদি প্রকল্প করা হয় যে, একটি দৈত্য সুনামির জন্য দায়ী। এই প্রকল্পকে সত্য বা মিথ্যা প্রমাণের জন্য যাচাইকরণ আবশ্যক।"
        },
        {
          "label": "গ",
          "question": "উদ্দীপকে আসিফ সাহেবের চোর সনাক্তকরণের চেষ্টা যে ধারণার ইঙ্গিত বহন করে তার প্রয়োজনীয়তা লেখ।",
          "explanation": "হাউদ্দীপকে আসিফ সাহেবের চোর সনাক্তকরণের চেষ্টা প্রকল্প বিষয়ক ধারণার ইঙ্গিত বহন করে। প্রকল্প হলো কোনো ঘটনার কারণ অনুসন্ধানের জন্য আনুমানিক ধারণা। এই আনুমানিক ধারণা সত্যও হতে পারে আবার মিথ্যাও হতে পারে। তবে যাচাইকরণের মাধ্যমে প্রকল্পের বৈধতা নির্ণয় করা হয় যা পরবর্তীতে কোনো ঘটনার প্রকৃত কারণ নির্ণয়ে সহায়তা করে। যেমন- উদ্দীপকে আসিফ সাহেব চোর সনাক্তকরণের জন্য সন্দেহভাজন অফিসের সবাইকে জিজ্ঞাসা করেন। এটি এক ধরনের আনুমানিক ধারণা। দৈনন্দিন জীবনে বিভিন্ন ক্ষেত্রে প্রকল্পের প্রয়োজন হয়। প্রকল্প সম্পর্কে ধারণা থাকুক বা না থাকুক আমরা প্রতিনিয়ত প্রকল্প ব্যবহার করি। যে কোনো বৈজ্ঞানিক অনুসন্ধানের জন্য প্রকল্প গ্রহণ করা হয়; কেননা বৈজ্ঞানিক অনুসন্ধানের উদ্দেশ্য হলো ঘটনার কার্যকারণ সম্পর্ক নির্ণয় করে তাকে বৈজ্ঞানিকভাবে ব্যাখ্যা করা। যা সম্ভাব্য কারণ অনুমানের ওপর নির্ভর। আর এ অনুমানই প্রকল্প। তাই বলা যায়, বিভিন্ন প্রকার আবিষ্কার- উদ্ভাবন থেকে শুরু করে দৈনন্দিন জীবনের বিভিন্ন কাজে প্রকল্প প্রয়োজন।"
        },
        {
          "label": "ঘ",
          "question": "উদ্দীপকে 'হাতের ছাপ' এর বিষয়টি পাঠ্যবইয়ের আলোকে বিশ্লেষণ করো।",
          "explanation": "উদ্দীপকের 'হাতের ছাপ' এর বিষয়টিতে পাঠ্যবইয়ের প্রকল্প প্রমাণের সংকট উত্তরক দৃষ্টান্তের বিষয়টি প্রতিফলিত করেছে। যে ঘটনার মাধ্যমে প্রতিযোগী প্রকল্পগুলোর মধ্যকার সংকট নিরসন করা হয় তাকে সংকট উত্তরক দৃষ্টান্ত বলে। ব্রিটিশ যুক্তিবিদ ফ্রান্সিস বেকন প্রথম সংকট উত্তরক দৃষ্টান্তকে রাস্তার মোড়ে স্থাপিত পথ নির্দেশক চিহ্ন বা ফলকের সাথে তুলনা করেছেন। একাধিক রাস্তার মিলনস্থলে পথ নির্দেশক ফলকের সাহায্যে আমরা গন্তব্যস্থলে পৌছাতে পারি। অনুরূপভাবে সংকট উত্তরক দৃষ্টান্ত আমাদের বলে দেয়, প্রতিযোগী প্রকল্পগুলোর মধ্যে কোনটি গ্রহণ করতে হবে এবং কোনটি বাদ হবে। উদ্দীপকে আসিফ সাহেব অফিসে ল্যাপটপ চুরি হওয়ায় সন্দেহভাজন ব্যক্তিদের জিজ্ঞাসা করেন। সদুত্তর বা প্রকৃত চোর না পেয়ে তিনি পুলিশের সাহায্য নেন। পুলিশ এসে টেবিলে হাতের ছাপ পরীক্ষা করে প্রকৃত চোর সনাক্ত করতে সক্ষম হয়েছেন। এখানে হাতের ছাপকে সংকট উত্তরক হিসেবে ব্যবহার করা হয়েছে। যার ফলে অন্যান্য সন্দেহ ভাজন ব্যক্তিদের থেকে প্রকৃত চোর আলাদা করা সহজ হয়েছে। পরিশেষে বলা যায় যে, উদ্দীপকে 'হাতের ছাপ' বিষয়টি প্রকল্প প্রমাণের ক্ষেত্রে সংকট উত্তরক দৃষ্টান্তকে নির্দেশ করেছে যা মানবজীবনে কোনো ঘটনার সুষ্ঠু সমাধানে গুরুত্বপূর্ণ ভূমিকা পালন করে।'"
        }
      ]
    },
    {
      "number": "9",
      "uddipok": "নববধূ শিলা শ্বশুরবাড়ি এসে অস্বাভাবিক আচরণ করতে থাকে। এ অবস্থা দেখে শিলার শাশুড়ি বললো, শিলাকে ভূতে ধরেছে, তাকে কবিরাজ দেখাতে হবে। কিছুসময় পর শিলার জ্বর এলে শিলার শ্বশুর বললো, তাকে আইসক্রিম খাওয়ালে জ্বর সেরে যাবে। শিলার স্বামী শিলাকে ডাক্তারের কাছে নিয়ে গেল। ডাক্তার শিলাকে দেখে জ্বরের ঔষুধ দিল এবং কয়েক দিনের মধ্যে সে সুস্থ হয়ে স্বাভাবিক আচরণ করতে লাগল।",
      "tag": "DIN.B 23",
      "sub_questions": [
        {
          "label": "ক",
          "question": "প্রতিবেদক অনুকল্প কী?",
          "explanation": "যেসব প্রকল্পের মাধ্যমে বস্তুর সূক্ষ্ম গঠন সম্পর্কে ধারণা করা হয় তবে ধারণাগুলো প্রত্যক্ষ উপায়ে প্রমাণ করা যায় না, তাদেরকে প্রতিবেদক অনুকল্প বলে।"
        },
        {
          "label": "খ",
          "question": "বৈধ প্রকল্পের অভাবে সাময়িক প্রকল্প কার্যকর ব্যাখ্যা করো।",
          "explanation": "বৈধ প্রকল্পের অভাবে কাজ চালানোর জন্য সাময়িকভাবে প্রকল্প গ্রহণ করা হয়। প্রকৃতিতে প্রতিনিয়ত বিভিন্ন ঘটনা ঘটছে। এসব ঘটনা ব্যাখ্যা করতে গিয়ে অনেক সময় দেখা যায় কিছু ঘটনা আছে যেগুলো ব্যাখ্যার জন্য আমরা কোনো বৈধ প্রকল্প প্রণয়ন করতে পারি না। অথচ এদের ব্যাখ্যা করার জন্য আমাদের কোনো না কোনো প্রকল্প প্রণয়ন করতে হয়। অর্থাৎ কাজ চালিয়ে নেওয়ার জন্য কোনো প্রকল্প গ্রহণ করতে হয়। যা বৈধ প্রকল্পের অভাবে সাময়িকভাবে ঘটনা ব্যাখ্যার ক্ষেত্রে কার্যকর।"
        },
        {
          "label": "গ",
          "question": "উদ্দীপকে শিলার শাশুড়ির বক্তব্যে প্রকল্পের কোন শর্তটি লঙ্ঘিত হয়েছে, ব্যাখ্যা করো।",
          "explanation": "উদ্দীপকে শিলার শাশুড়ির বক্তব্যে প্রকল্পের 'বাস্তব কারণভিত্তিক হবে'-এ শর্তটি লঙ্ঘিত হয়েছে। যেকোনো প্রাথমিক অনুমান যথার্থ বা বৈধ হতে হলে তাকে বাস্তব কারণভিত্তিক হতে হবে। বাস্তবে পাওয়া যায় না এমন কোনো কারণকে কখনো প্রকল্প হিসেবে গ্রহণ করা যাবে না। বাস্তব অস্তিত্ব নেই, এমন কোনো কারণকে প্রকল্প হিসেবে গ্রহণ করলে তা বৈধ হবে না। যেমন- একজন লোক যদি হঠাৎ নিখোঁজ হয়ে যায় এবং এর কারণ হিসেবে বলা হয় যে, কোনো দুষ্ট দৈত্য লোকটিকে লোকচক্ষুর অন্তরালে নিয়ে গেছে তাহলে তা বৈধ হতে পারে না। কারণ বাস্তবে কোনো দৈত্যের অস্তিত্ব নেই। উদ্দীপকে বর্ণিত ঘটনায়, শিলা তার শ্বশুরবাড়ি এসে অস্বাভাবিক আচরণ করলে তার শাশুড়ি বলেন, শিলাকে ভূত ধরেছে। বাস্তবে ভূত বলে কিছু নেই। তাই শাশুড়ির বক্তব্যের বাস্তব ভিত্তি নেই। এ কারণে বলা যায়, উদ্দীপকে শিলার শাশুড়ির বক্তব্যে বৈধ প্রকল্পের 'বাস্তব কারণভিত্তিক' শর্তটি লঙ্ঘিত হয়েছে।"
        },
        {
          "label": "ঘ",
          "question": "উদ্দীপকে শিলার শ্বশুর ও স্বামীর বক্তব্য পাঠ্যবইয়ের আলোকে বিশ্লেষণ করো।",
          "explanation": "দাউদ্দীপকে শিলার শ্বশুর এর বক্তব্যে 'প্রকল্প আত্মবিরোধী হতে পারবে না' শর্তটি লঙ্ঘিত হয়েছে এবং স্বামীর বক্তব্যে সংকট উত্তরক দৃষ্টান্তের প্রতিফলন ঘটেছে। কোনো ঘটনার কারণ নির্ণয় করার জন্য প্রাথমিক আনুমানিক ধারণা হিসেবে প্রকল্প প্রণয়ন করা হয়। এই প্রকল্প আত্মবিরোধী হতে পারবে না। প্রকল্প আত্মবিরোধী বলতে বোঝায়, ঘটনার জন্য গৃহীত প্রকল্প এবং আলোচ্য ঘটনা পরস্পর বিরোধী। যেমন- উদ্দীপকে শিলার শ্বশুর এর ধারণা, শিলাকে আইসক্রীম খাওয়ালে জ্বর সেরে যাবে। এখানে আইসক্রীম খেলে জ্বর সারে না বরং বাড়ে। তাই এটি আত্মবিরোধী প্রকল্প। আবার, কোনো ঘটনার প্রকল্প প্রণয়নে কারণ অনুসন্ধানের জন্য প্রাথমিকভাবে আনুমানিক ধারণা গঠন করতে হয়। কিন্তু অনেক সময় একটি ঘটনার জন্য একাধিক প্রকল্প প্রণয়ন করা হয়। সেক্ষেত্রে প্রতিযোগী প্রকল্পগুলোর মধ্য থেকে সঠিক প্রকল্পটি নির্বাচন করা কঠিন হয়ে পরে। তখন কোনো একটি বিশেষ দৃষ্টান্ত বা ঘটনার মাধ্যমে প্রতিযোগী প্রকল্পগুলো নিরসন করা হয় এবং এই বিশেষ দৃষ্টান্ত বা ঘটনাকে সংকট উত্তরক দৃষ্টান্ত বলা হয়। যেমন- উদ্দীপকে শিলা জ্বরে আক্রান্ত হওয়ার ফলে তার শাশুড়ি কবিরাজের কথা বলেন এবং তার শ্বশুর আইসক্রীম খেতে বলেন। কিন্তু তার স্বামী তাকে ডাক্তারের কাছে নিয়ে যায় এবং ডাক্তারের দেয়া ঔষধ খেলে জ্বর সেরে যায়। তাই এটি একটি সংকট উত্তরক দৃষ্টান্ত। পরিশেষে বলা যায়, প্রকল্প প্রণয়নে কিছু শর্ত ও নিয়ম অনুসরণ করতে হয়। অন্যথায় প্রকল্প অবৈধ হয়ে যায়। উদ্দীপকের শিলার শ্বশুর এর বক্তব্য স্ববিরোধী হওয়ায় প্রকল্প শর্ত বিরোধী হয়েছে এবং স্বামীর কার্যক্রমে সংকট উত্তরক দৃষ্টান্তের প্রতিফলন ঘটেছে।"
        }
      ]
    },
    {
      "number": "10",
      "uddipok": "বৈশিষ্ট্য-১: জটিল, দুর্বোধ্য বিষয়কে সহজ-সরল ও স্পষ্টকরণ করা। বৈশিষ্ট্য-২: অনুমান, প্রকল্প, সংযুক্তিকরণ এবং শ্রেণিকরণের সাথে সম্পর্কিত। বৈশিষ্ট্য-৩: অজ্ঞানতা, অলৌকিকতা, গোঁড়ামী ও অন্ধ বিশ্বাসের সাথে সম্পর্কিত।",
      "tag": "DIN.B 23",
      "sub_questions": [
        {
          "label": "ক",
          "question": "বিশ্লেষণ কী?",
          "explanation": "বৈজ্ঞানিক ব্যাখ্যার সাহায্যে কোনো মিশ্র কাজকে আলাদা আলাদাভাবে উল্লেখ করাকে বিশ্লেষণ (Analysis) বলে।"
        },
        {
          "label": "খ",
          "question": "জড়বস্তুর মুখ্য গুণের ব্যাখ্যা দেয়া যায় না কেন?",
          "explanation": "জড়বস্তুর মুখ্য গুণের ব্যাখ্যা দেয়া যায় না, কারণ এই গুণগুলো পদার্থের নিজস্ব গুণ ।বৈজ্ঞানিক ব্যাখ্যায় কোনো একটি ঘটনাকে ব্যাখ্যা করার সময় সংশ্লিষ্ট ঘটনাটির সাথে অন্যান্য ঘটনার সাদৃশ্য নির্ণয় করা হয়। এ সাদৃশ্যের ভিত্তিতে ঘটনাবলিকে পারস্পরিক সংযুক্ত করা হয়। কিন্তু যেসব ঘটনার ব্যাখ্যাদানের সময় ঘটনাগুলো অন্য কোনো ঘটনার সাথে সাদৃশ্য নির্ণয় করে সংযুক্ত করা যায় না সেসব ঘটনার ব্যাখ্যা প্রদান করাও সম্ভব নয়। তাই জড়বস্তুর মুখ্য গুণসমূহ অন্যান্য গুণের সাথে যুক্ত করা যায় না বলে এদের ব্যাখ্যা করা যায় না।"
        },
        {
          "label": "গ",
          "question": "বৈশিষ্ট্য-১ এ কীসের ইংগিত করা হয়েছে? ব্যাখ্যা করো।",
          "explanation": "বৈশিষ্ট্য-১ এ ব্যাখ্যার ইঙ্গিত করা হয়েছে। উদ্দীপকে বৈশিষ্ট্য-১ এ জটিল, দুর্বোধ্য বিষয়কে সহজ-সরল ও স্পষ্টকরণ করার বিষয়টি উল্লেখ করা হয়েছে যা ব্যাখ্যার সাথে সাদৃশ্যপূর্ণ। প্রকৃতিতে প্রতিনিয়ত অসংখ্য ঘটনা ঘটে চলেছে এবং কিছু ঘটনা এত জটিল অবস্থায় থাকে যে, সেগুলো সম্পর্কে সুস্পষ্টভাবে কোনোকিছু বলা আমাদের পক্ষে সম্ভব হয় না। ব্যাখ্যার মাধ্যমে ঐ ঘটনাগুলো আমাদের কাছে স্পষ্ট হয় এবং আমরা এগুলো সম্পর্কে স্পষ্ট ধারণা লাভ করতে পারি। অন্ধবিশ্বাস ও কুসংস্কার দূর করার জন্যও ব্যাখ্যার প্রয়োজন। কেননা সাধারণ মানুষ অনেক সময় অতি প্রাকৃতিক কারণ উল্লেখ করে কোনো ঘটনার ব্যাখ্যা প্রদান করে। কিন্তু প্রকৃত ব্যাখ্যায় এসব অলৌকিকতার কোনো স্থান নেই। তাই চূড়ান্তভাবে অন্ধবিশ্বাস ও কুসংস্কার দূর করতে ব্যাখ্যার প্রাসঙ্গিকতা রয়েছে। পাশাপাশি জ্ঞানের পরিধি বৃদ্ধির জন্যও ব্যাখ্যার গুরুত্ব রয়েছে।"
        },
        {
          "label": "ঘ",
          "question": "বৈশিষ্ট্য-২ এবং বৈশিষ্ট্য-৩ এ নির্দেশিত বিষয়ের পার্থক্য বিশ্লেষণ করো।",
          "explanation": "বৈশিষ্ট্য-২ ও বৈশিষ্ট্য-৩ এ যথাক্রমে বৈজ্ঞানিক ব্যাখ্যা ও লৌকিক ব্যাখ্যার দিকটি প্রকাশ পেয়েছে। যে ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে কোনো ঘটনার ব্যাখ্যা প্রদান করা হয় তাকে বৈজ্ঞানিক ব্যাখ্যা বলে। অন্যদিকে, যে ব্যাখ্যায় অতিপ্রাকৃতিক ও কাল্পনিক কারণ উল্লেখ করে ঘটনার ব্যাখ্যা করা হয় তাকে লৌকিক ব্যাখ্যা বলে। বৈজ্ঞানিক ব্যাখ্যা সংশ্লিষ্ট ঘটনার সাথে প্রাসঙ্গিক হয়ে থাকে। আর প্রাসঙ্গিকতা ব্যাখ্যার একটি বড় গুণ। অন্যদিকে, লৌকিক ব্যাখ্যা সংশ্লিষ্ট ঘটনার সাথে অপ্রাসঙ্গিক হয়ে থাকে। অর্থাৎ, এখানে ঘটনার প্রাসঙ্গিকতা অনুপস্থিত থাকে। বৈজ্ঞানিক ব্যাখ্যায় কোনো ঘটনাকে সমজাতীয় অন্যান্য ঘটনার সাথে সংযুক্ত করে ব্যাখ্যা করা হয়। অন্যদিকে, লৌকিক ব্যাখ্যায় সংশ্লিষ্ট ঘটনাকে অন্যান্য ঘটনার সাথে সংযুক্ত করা হয় না। সর্বোপরি বৈজ্ঞানিক ব্যাখ্যা ব্যক্তিভেদে ভিন্ন হয় না। লৌকিক ব্যাখ্যা ব্যক্তিভেদে ভিন্ন হয়ে থাকে। পরিশেষে বলা যায়, বৈজ্ঞানিক ও লৌকিক ব্যাখ্যার মধ্যে বিভিন্ন দিক দিয়ে পার্থক্য রয়েছে। তবে উভয় প্রকার ব্যাখ্যার মধ্যে বৈজ্ঞানিক ব্যাখ্যাই প্রকৃত ব্যাখ্যা প্রদান করে থাকে।"
        }
      ]
    },
    {
      "number": "11",
      "uddipok": "",
      "tag": "DIN.B 23",
      "sub_questions": [
        {
          "label": "ক",
          "question": "শাব্দিক অর্থে ব্যাখ্যা কী?",
          "explanation": "শাব্দিক অর্থে ব্যাখ্যা হলো কোনো জটিল, অস্পষ্ট, দুর্বোধ্য ও অনির্দিষ্ট বিষয়কে সহজ, সরল ও প্রাঞ্জল ভাষায় ব্যক্ত করা।"
        },
        {
          "label": "খ",
          "question": "মনের মৌলিক অনুভূতিকে ব্যাখ্যা করা যায় না কেন?",
          "explanation": "মনের মৌলিক অনুভূতিগুলো অনন্য বলে সেগুলোর ব্যাখ্যা দেওয়া যায় না। মনের কিছু মৌলিক অনুভূতি আছে। যেমন- সুখ, দুঃখ, আনন্দ, বেদনা ইত্যাদি। এদের একটির সাথে অপরটির কোনো সাদৃশ্য নেই। পাশাপাশি একটিকে অপরটির সাথে সংযুক্ত করা যায় না। এ কারণেই মনের মৌলিক অনুভূতির ব্যাখ্যা করা অসম্ভব।"
        },
        {
          "label": "গ",
          "question": "ঘটনা-২ এ 'বাষ্পীভূত মেঘ' কোন বিষয়কে নির্দেশ করে? ব্যাখ্যা করো।",
          "explanation": "ঘটনা-২ এ 'বাষ্পীভূত মেঘ' বৈজ্ঞানিক ব্যাখ্যায় শৃঙ্খলযোজনকে নির্দেশ করে। বৈজ্ঞানিক ব্যাখ্যায় কোনো কার্য ও তার দূরবর্তী কারণের মধ্যে যে মধ্যবর্তী পর্যায় আবিষ্কার করা হয় তাকে শৃঙ্খলযোজন বলে। শৃঙ্খলযোজনের মাধ্যমে দেখানো হয় যে, কোনো কার্য তার কারণ থেকে সরাসরি উদ্ভূত হয় না, বরং ঘটনার কারণ ও চূড়ান্ত কার্যের মধ্যবর্তী পর্যায়ে থাকে। এই মধ্যবর্তী পর্যায় অতিক্রম করেই কার্যটি সংঘটিত হয়। যেমন- উদ্দীপকের ঘটনা-২ এ কারণ 'সমুদ্রের পানি' হতে কার্য 'বৃষ্টিপাত' উৎপন্ন হয়েছে। বৃষ্টিপাত নামক কার্যের দূরবর্তী কারণ হচ্ছে সমুদ্রের পানি। অর্থাৎ সমুদ্রের পানি সরাসরি বৃষ্টিপাত ঘটাতে পারে না। এর জন্য মধ্যবর্তী কিছু কারণ রয়েছে। যেমন- বাষ্পীভূত মেঘ, মেঘে মেঘে ঘর্ষণ ইত্যাদি। তাই বলা যায় যে, ঘটনা-২ এ বাষ্পীভূত মেঘ, সমুদ্রের পানি ও বৃষ্টিপাতের মধ্যবর্তী হওয়ায় বৈজ্ঞানিক ব্যাখ্যার শৃঙ্খলযোজন নির্দেশ করেছে।"
        },
        {
          "label": "ঘ",
          "question": "ঘটনা-১ এ উল্লিখিত চিত্র-A এবং চিত্র-B এর সম্পর্ক বৈজ্ঞানিক ব্যাখ্যার রূপের আলোকে বিশ্লেষণ করো।",
          "explanation": "ঘটনা-১ এ উল্লিখিত চিত্র-A এবং চিত্র-B এর সম্পর্কে বৈজ্ঞানিক ব্যাখ্যার অন্তর্ভুক্তি রূপটি প্রতিফলিত হয়েছে। যে বৈজ্ঞানিক ব্যাখ্যায় একটি কম ব্যাপক নিয়মকে একটি বেশি ব্যাপক নিয়মের অধীনে আনয়ন করা হয় তাকে অন্তর্ভুক্তি বলে। এরূপ ব্যাখ্যায় আমরা একটি কম ব্যাপক নিয়মকে ব্যাখ্যা করবার সময় তাকে একটি বেশি ব্যাপক নিয়মের অংশ হিসেবে প্রমাণ করি। যেমন- চুম্বকত্বের নিয়মকে ব্যাখ্যা করতে গিয়ে আমরা বৈদ্যুতিক নিয়মের অন্তর্ভুক্তি করি। এ বৈদ্যুতিক নিয়ম হচ্ছে একটি উচ্চতর সার্বিক নিয়ম। আর চুম্বকত্বের নিয়ম হচ্ছে একটি নিম্নতর সার্বিক নিয়ম। নিম্নতর মাধ্যমিক নিয়ম ব্যাখ্যা করার জন্য উচ্চতর সার্বিক নিয়মের অন্তর্ভুক্ত হতে হয়। উদ্দীপকের ঘটনা-১ এ উল্লিখিত চিত্র-A হচ্ছে মাধ্যাকর্ষণ নিয়ম, এবং চিত্র-B হচ্ছে জোয়ার-ভাটা। এখানে জোয়ার-ভাটার নিয়মকে ব্যাখ্যা করতে গিয়ে মাধ্যাকর্ষণ নিয়মের অন্তর্ভুক্ত করা হয়। মাধ্যাকর্ষণ নিয়ম হচ্ছে সার্বিক নিয়ম। এ নিয়মের ক্ষেত্রে যে ব্যাখ্যা প্রযোজ্য সে ব্যাখ্যাই জোয়ার-ভাটার ক্ষেত্রেও প্রযোজ্য হয়। তাই বলা যায় যে, উদ্দীপকে ঘটনা-১ এ চিত্র-B এর ব্যাখ্যা চিত্র-A এর ব্যাখ্যার অন্তর্ভুক্ত হওয়ায় বৈজ্ঞানিক ব্যাখ্যার অন্তর্ভুক্তি রূপটি প্রতিফলিত হয়েছে।"
        }
      ]
    }
  ]
}