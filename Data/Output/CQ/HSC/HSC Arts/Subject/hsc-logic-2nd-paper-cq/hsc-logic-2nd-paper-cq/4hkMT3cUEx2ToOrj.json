{
  "title": "যশোর বোর্ড ২০২১",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: মানুষ হয় বুদ্ধিবৃত্তিসম্পন্ন যুক্তিবাদী প্রাণী। দৃশ্যকল্প-২: রয়েল বেঙ্গল টাইগার হয় বুদ্ধিবৃত্তিসম্পন্ন ডোরাকাটা প্রাণী। দৃশ্যকল্প-৩: রবীন্দ্রনাথ, আনন্দ, ন্যায্যতা, আত্মা",
      "tag": "JB 21",
      "sub_questions": [
        {
          "label": "ক",
          "question": "যৌক্তিক সংজ্ঞা কী?",
          "explanation": "কোনো পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও স্পষ্টভাবে প্রকাশ করাকে যৌক্তিক সংজ্ঞা বলে ।"
        },
        {
          "label": "খ",
          "question": "\"যুক্তিবিদ্যায় সংজ্ঞার ভূমিকা খুবই গুরুত্বপূর্ণ”- ব্যাখ্যা করো।",
          "explanation": "যুক্তিবিদ্যায় ব্যবহৃত পদের অর্থ সুস্পষ্টভাবে প্রকাশ করার জন্য যৌক্তিক সংজ্ঞার ভূমিকা খুবই গুরুত্বপূর্ণ। যৌক্তিক সংজ্ঞার মাধ্যমে পদের অপরিহার্য অর্থকে সুস্পষ্ট ও সুনির্দিষ্টভাবে উপস্থাপন করা যায়। এতে পদটির অপরিহার্য অর্থ প্রকাশ পায়। পাশাপাশি একটি পদকে অন্য পদ থেকে আলাদা করা যায়। ফলে প্রকল্প প্রণয়ন, অনুমান গঠন, শ্রেণিকরণ, ব্যাখ্যা ইত্যাদি ক্ষেত্রে বিশেষ সুবিধা লাভ করা যায়। তাই যুক্তিবিদ্যার যৌক্তিক সংজ্ঞার গুরুত্ব অপরিসীম।"
        },
        {
          "label": "গ",
          "question": "দৃশ্যকল্প ৩ এ যৌক্তিক সংজ্ঞার কোন বিষয়টি প্রতিফলিত হয়েছে?",
          "explanation": "দৃশ্যকল্প-৩ এ যৌক্তিক সংজ্ঞার সীমাবদ্ধতার দিকটি প্রতিফলিত হয়েছে। দৃশ্যকল্প-৩ এ উল্লেখ করা হয়েছে, রবীন্দ্রনাথ, আনন্দ, ন্যায্যতা ও আত্মা। আমরা জানি, রবীন্দ্রনাথ একটি সক্রিয় নামবাচক পদ। এরূপ পদের কোনো জাত্যর্থ থাকে না। তাই রবীন্দ্রনাথ পদের সংজ্ঞা দেওয়া যায় না। আনন্দ একটি মৌলিক গুণ। এরূপ গুণের কোনো শ্রেণি নেই। পাশাপাশি এর কোনো বিভেদক লক্ষণ চিহ্নিত করা যায় না। তাই এই পদের সংজ্ঞা নির্দেশ করা সম্ভব নয়। ন্যায্যতা বিশিষ্ট গুণবাচক পদের নাম। এরূপ পদের কোনো শ্রেণি না থাকার কারণে এর সংজ্ঞা দেওয়া যায় না। আত্মা নামক পদের সংজ্ঞা নির্দেশ করা যায় না। কারণ এটি একটি অনন্য শ্রেণি। এর উচ্চতম কোনো শ্রেণি নেই। এ পদকে যুক্তিবিদ্যার ভাষায় 'sui generis' বলে। এ ধরনের পদের ক্ষেত্রে যৌক্তিক সংজ্ঞার সীমা পরিলক্ষিত হয়।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প ২ এ যে সংজ্ঞাদোষ ঘটেছে তা বিশ্লেষণ করো।",
          "explanation": "দৃশ্যকল্প-১ এ বাহুল্য সংজ্ঞাদোষ এবং দৃশ্যকল্প-২ এ আপতিক বা অবান্তর সংজ্ঞা দোষ ঘটেছে। নিচে উভয় বিষয় বিশ্লেষণ করা হলো- কোনো পদের সংজ্ঞায় জাত্যর্থের অতিরিক্ত গুণ উল্লেখ করা হয় এবং সে গুণটি যদি উপলক্ষণ হয় তাহলে বাহুল্য সংজ্ঞাজনিত অনুপপতি ঘটে। যেমন: দৃশ্যকল্প-১ এ উল্লেখিত, মানুষ হয় বুদ্ধিবৃত্তিসম্পন্ন যুক্তিবাদী জীব। এখানে অতিরিক্ত 'যুক্তিবাদী' গুণটি মানুষ পদের উপলক্ষণ। কারণ এ গুণটি বুদ্ধিবৃত্তি নামক জাত্যর্থ থেকে নিঃসৃত। আবার কোনো পদের সংজ্ঞায় জাত্যর্থের অতিরিক্ত গুণ উল্লেখ করা হয় এবং সে গুণটি যদি অবান্তর লক্ষণ হয় তাহলে বাহুল্য সংজ্ঞাজনিত অনুপপত্তি ঘটে। যেমন: দৃশ্যকল্প-২ এ বর্ণিত, রয়েল বেঙ্গল টাইগার হয় বুদ্ধিবৃত্তিসম্পন্ন ডোরাকাটা প্রাণী। এখানে 'বুদ্ধিবৃত্তি' অবান্তর লক্ষণটি অতিরিক্ত অন্তর্ভুক্ত হওয়ার কারণে অবিচ্ছেদ্য অবান্তর লক্ষণজনিত ত্রুটি ঘটেছে। পরিশেষে বলা যায়, সংজ্ঞার প্রথম নিয়মানুসারে কোনো পদের সংজ্ঞায় কম বা অতিরিক্ত গুণ উল্লেখ করা যাবে না। কিন্তু দৃশ্যকল্প-১ ও ২ এ অতিরিক্ত গুণ আরোপ করার কারণে দুটি ভিন্ন অনুপপত্তি ঘটেছে।"
        }
      ]
    },
    {
      "number": "2",
      "uddipok": "মিসেস রওশন অনুষ্ঠান পরিচালনার জন্য নজরুল একাডেমির কিছু শিক্ষার্থীকে ডাকলেন। তিনি দেখলেন, রেহানা, জলি, বীণা, শিরিন ওরা সবাই ভালো উপস্থাপনা করে। তিনি সিদ্ধান্ত নিলেন যে, নজরুল একাডেমির সবাই ভালো উপস্থাপক। অপরদিকে মিতা এ পর্যন্ত যেসব মানুষের সংস্পর্শে এসেছে তারা সবাই উদারমনা। তাই সে সিদ্ধান্ত নিয়েছে যে, বিশ্বের সব মানুষই উদারমনা।",
      "tag": "JB 22,JB 21",
      "sub_questions": [
        {
          "label": "ক",
          "question": "আরোহ কত প্রকার?",
          "explanation": "ক আরোহ দুই প্রকার। যথা— প্রকৃত আরোহ ও অপ্রকৃত আরোহ।"
        },
        {
          "label": "খ",
          "question": "প্রকৃত ও অপ্রকৃত আরোহ এক নয় কেন?",
          "explanation": "আরোহমূলক লম্ফের উপস্থিতি ও অনুপস্থিতির কারণে প্রকৃত ও অপ্রকৃত আরোহ এক নয়। প্রকৃত আরোহ হলো একটি বৌদ্ধিক প্রক্রিয়া। এই প্রক্রিয়ার আরোহমূলক লম্ফের সাহায্যে জানা বিষয় থেকে অজানা বিষয় সম্পর্কে সিদ্ধান্ত গ্রহণ করা হয়। অন্যদিকে, যে অনুমান প্রক্রিয়ায় আরোহমূলক লম্ফ অনুপস্থিত থাকে তাকে অপ্রকৃত আরোহ বলে। এই অনুমানে প্রতিটি দৃষ্টান্ত যাচাই করে সিদ্ধান্ত নেওয়া হয়। তাই বলা যায়, আরোহমূলক লম্ফের কারণে প্রকৃত ও অপ্রকৃত আরোহ এক নয়।"
        },
        {
          "label": "গ",
          "question": "উদ্দীপকে মিতার সিদ্ধান্তে কোন আরোহ অনুমান প্রতিফলিত হয়েছে?",
          "explanation": "উদ্দীপকে মিতার সিদ্ধান্তে অবৈজ্ঞানিক আরোহ অনুমান প্রতিফলিত হয়েছে। প্রকৃতির নিয়মানুবর্তিতা নীতি বা প্রতিকূল দৃষ্টান্তবিহীন অভিজ্ঞতার ভিত্তিতে যে সার্বিক সিদ্ধান্ত গ্রহণ করা হয়, তাকে অবৈজ্ঞানিক আরোহ বলে। যেমন— এ যাবৎ যত মানুষ দেখেছি তারা সবাই স্বার্থপর। অতএব, সব মানুষ হয় স্বার্থপর। এখানে অনুকূল দৃষ্টান্তের আলোকে সার্বিক সিদ্ধান্ত গ্রহণ করা হয়েছে । তাই এটি অবৈজ্ঞানিক আরোহের দৃষ্টান্ত। উদ্দীপকে বর্ণিত, মিতা এ পর্যন্ত যেসব মানুষের সংস্পর্শে এসেছে তার সবাই উদারমনা। তাই সে সিদ্ধান্ত নিয়েছে যে, বিশ্বের সব মানুষই উদারমনা। অর্থাৎ, সে কেবল অনুকূল অভিজ্ঞতার আলোকে আরোহমূলক লম্ফের সাহায্যে · সিদ্ধান্ত নিয়েছে। তাই এই দৃষ্টান্তটি অবৈজ্ঞানিক আরোহের সাথে সাদৃশ্যপূৰ্ণ।"
        },
        {
          "label": "ঘ",
          "question": "উদ্দীপকে মিসেস রওশন ও মিতার অভিজ্ঞতায় যে দুটি আরোহ অনুমানের ইঙ্গিত রয়েছে তাদের পার্থক্যগুলো বিশ্লেষণ করো।",
          "explanation": "উদ্দীপকে উল্লেখিত তথ্য-১ বৈজ্ঞানিক আরোহ এবং তথ্য-২ অবৈজ্ঞানিক আরোহকে নির্দেশ করে। নিচে এ দুই আরোহের মধ্যে পার্থক্য বিশ্লেষণ করা হলো- তথ্য-১ এ বর্ণিত, 'নাদিয়া হয় বুদ্ধিমান, রানা হয় বুদ্ধিমান, তমাল হয় বুদ্ধিমান। অতএব, সকল মানুষ হয় বুদ্ধিমান।' এখানে প্রকৃতির নিয়মানুবর্তিতা নীতি ও কার্যকারণ নিয়মের ভিত্তিতে সিদ্ধান্ত নেওয়া হয়েছে। এ কারণে এটি বৈজ্ঞানিক আরোহের দৃষ্টান্ত। অন্যদিকে, তথ্য-২ এ বর্ণিত, 'এ পর্যন্ত যত গোলাপ ফুল দেখেছি সব গোলাপই সুন্দর। অতএব, সব গোলাপ ফুল হয় সুন্দর।' এখানে প্রকৃতির নিয়মানুবর্তিতা নীতি এবং অনুকূল অভিজ্ঞতার ভিত্তিতে সিদ্ধান্ত নেওয়া হয়েছে। এ কারণে এটি অবৈজ্ঞানিক আরোহের দৃষ্টান্ত। বৈজ্ঞানিক আরোহে সদর্থক ও নঞর্থক উভয় দৃষ্টান্ত পর্যবেক্ষণ ও পরীক্ষণ করা হয়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ হয় বলে তা নিশ্চিত হয়। অন্যদিকে, অবৈজ্ঞানিক আরোহে দৃষ্টান্তের সংখ্যার ওপর বেশি গুরুত্ব দেওয়া হয়। এ অনুমানে সদর্থক দৃষ্টান্তকে গুরুত্ব দেওয়া হলেও নঞর্থক দৃষ্টান্তকে একেবারেই গুরুত্ব দেওয়া হয় না। তাই অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না।। তাই অবৈজ্ঞানিক আরোহের সিন্ধান্ত সম্ভাব্য হয়। পরিশেষে বলা যায়, বৈজ্ঞানিক ও অবৈজ্ঞানিক আরোহ উভয়ই প্রকৃত আরোহের শ্রেণিবিভাগ হলেও এদের মধ্যে পদ্ধতিগত ও গ্রহণযোগ্যতার ক্ষেত্রে ভিন্নতা বিদ্যমান। এ কারণেই তথ্য-১ ও তথ্য-২ এর মধ্যে পার্থক্য পরিলক্ষিত হয়।"
        }
      ]
    },
    {
      "number": "3",
      "uddipok": "দৃশ্যকল্প-১: ঝলক ও পুলক দুই বন্ধু। তারা একই গ্রামে থাকে, একই স্কুলে পড়ে। উভয়েই ভালো ক্রিকেট খেলোয়াড়। ঝলক পদার্থবিজ্ঞান অলিম্পিয়াডে প্রথম হয়েছে। অতএব, পুলক পদার্থবিজ্ঞান অলিম্পিয়াডে প্রথম হবে। দৃশ্যকল্প-২: গণি মিয়া ও সফি মিয়া গ্রামে কৃষিকাজ করে। উভয়েই আধুনিক কৃষি পদ্ধতিতে চাষ করে, শস্যাদির রোগ সম্পর্কে জানে এবং নিরাময়ের জন্য উপযুক্ত কীটনাশক ব্যবহার করে। গত বছরে তারা ধান উৎপাদন প্রতিযোগিতায় প্রথম হয়েছে। গণি মিয়া কৃষি বিষয়ে অভিজ্ঞ। অতএব, সফি মিয়াও কৃষি বিষয়ে অভিজ্ঞ হবে।",
      "tag": "JB 21",
      "sub_questions": [
        {
          "label": "ক",
          "question": "প্রকৃত অনুমান কী?",
          "explanation": "যেসব আরোহের মধ্যে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে তাকে প্রকৃত অনুমান বলে।"
        },
        {
          "label": "খ",
          "question": "সাদৃশ্যানুমানের সিদ্ধান্ত সম্ভাব্য' বলতে কী বোঝায়?",
          "explanation": "সাদৃশ্যানুমানে সাদৃশ্যের ভিত্তিতে সিদ্ধান্ত অনুমিত হয়, এজন্য সিদ্ধান্ত নিশ্চিত হয় না, বরং সম্ভাব্য হয়। অর্থাৎ, কিছু জানা সাদৃশ্যের ভিত্তিতে নতুন কোনো বিষয়ের সাদৃশ্য প্রত্যক্ষ করে কার্যকারণ সম্পর্ক প্রতিষ্ঠা করা হয় না। ফলে সিদ্ধান্ত নিশ্চিত না হয়ে সম্ভাব্য হয়। যেমন- 'পৃথিবীর মতো মঙ্গলগ্রহেও মাটি, পানি ও বায়ু আছে। পৃথিবীতে মানুষ বাস করে। অতএব, মঙ্গলগ্রহেও মানুষ বাস করে।' মঙ্গলগ্রহেও মানুষ বাস করে সিদ্ধান্তটি এটি সম্ভাবনামূলক, নিশ্চিত নয়।"
        },
        {
          "label": "গ",
          "question": "দৃশ্যকল্প ১ এ সংঘটিত অনুপপত্তিটি নির্ণয় করো।",
          "explanation": "দৃশ্যকল্প-১ এ অসাধু সাদৃশ্যানুমানজনিত অনুপপত্তি ঘটেছে। যে সাদৃশ্যানুমানের ক্ষেত্রে দুটি বিষয়ের মধ্যে অমৌলিক, গুরুত্বহীন, অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করার কারণে যে ভুল বা ভ্রান্তি হয় তাকে অসাধু সাদৃশ্যানুমানজনিত অনুপপত্তি বলে। যেমন- মানুষের মতো গাছপালার জন্ম, বৃদ্ধি ও মৃত্যু আছে। মানুষের বুদ্ধি আছে। অতএব, গাছপালারও বুদ্ধি আছে। বস্তুত এ অনুমানের সিদ্ধান্ত অপ্রাসঙ্গিক, বাহ্যিক সাদৃশ্যের প্রেক্ষাপটে গ্রহণ করা হয়। দৃশ্যকল্প-১ এ বলা হয়েছে, ঝলক ও পুলক দুই বন্ধু। তারা একই গ্রামে থাকে, একই স্কুলে পড়ে। উভয়েই ভালো ক্রিকেট খেলোয়াড়। ঝলক পদার্থবিজ্ঞান অলিম্পিয়াডে প্রথম হয়েছে। অতএব, পুলকও পদার্থবিজ্ঞান অলিম্পিয়াডে প্রথম হবে। বস্তুত এখানে অপ্রাসঙ্গিক সাদৃশ্যের ভিত্তিতে সিদ্ধান্ত নেওয়া হয়েছে। এরূপ অপ্রাসঙ্গিক সাদৃশ্যের ভিত্তিতে সিদ্ধান্ত নেওয়ায় কারণে দৃশ্যকল্প-১ এ অসাধু সাদৃশ্যানুমানজনিত অনুপপত্তি ঘটেছে।"
        },
        {
          "label": "ঘ",
          "question": "দৃশ্যকল্প ১ ও দৃশ্যকল্প ২ এর মধ্যস্থিত পার্থক্য বিশ্লেষণ করো।",
          "explanation": "দৃশ্যকল্প-১ ও দৃশ্যকল্প-২ এ যথাক্রমে অসাধু সাদৃশ্যানুমান এবং সাধু সাদৃশ্যানুমানের বিষয় লক্ষ করা যায়। নিচে উভয় সাদৃশ্যানুমানের মধ্যে পার্থক্য দেখানো হলো- যে সাদৃশ্যানুমানে আশ্রয়বাক্যের মৌলিক, গুরুত্বপূর্ণ ও প্রয়োজনীয় বিষয়ের সাদৃশ্য বা মিল অনুসারে সিদ্ধান্ত গ্রহণ করা হয়, তাকে সাধু সাদৃশ্যানুমান বলে। এ সাদৃশ্যানুমানে সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে এর মূল্য ও গুরুত্ব অনেক বেশি। অন্যদিকে, যে সাদৃশ্যানুমানে আশ্রয়বাক্যের অমৌলিক গুরুত্বহীন ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয়, তাকে অসাধু সাদৃশ্যানুমান বলে। এ অনুমানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটে। উদ্দীপকের দৃশ্যকল্প-২ এ উল্লেখিত সাধু সাদৃশ্যানুমান প্রকৃতির নিয়মকানুন ও কার্যকারণ নীতির সাথে সঙ্গতিপূর্ণ বলে জ্ঞানচর্চার ক্ষেত্রে সহায়ক ভূমিকা পালন করে। কিন্তু উদ্দীপকের দৃশ্যকল্প-১ এ উল্লেখিত অসাধু সাদৃশ্যানুমান সামাজিক কুসংস্কার, লোকবিশ্বাস ও কাল্পনিক চিন্তাধারার ওপর নির্ভরশীল বলে বিশুদ্ধ জ্ঞান চর্চার ক্ষেত্রে অন্তরায় হিসেবে কাজ করে। পরিশেষে বলা যায়, অসাধু সাদৃশ্যানুমান প্রক্রিয়া ভ্রান্ত, কিন্তু সাধু সাদৃশ্যানুমান মৌলিক ও বৈজ্ঞানিক। এ কারণে উভয় অনুমানের মধ্যে পার্থক্য পরিলক্ষিত হয়।"
        }
      ]
    },
    {
      "number": "4",
      "uddipok": "দৃশ্যকল্প ১: জিতেন ছুটিতে গ্রামের বাড়ি গিয়েছে। রাতে হঠাৎ করে বিদ্যুৎ চলে গেলে জিতেন হারিকেন জ্বালিয়ে সাময়িকভাবে তার জরুরি কাজ শেষ করেছে। দৃশ্যকল্প ২: বিদ্যালয় থেকে বাসায় ফেরার পথে মিঠু হারিয়ে গেলো। ছোট বোন বাড়িতে এসে মাকে বললো, \"মা দাদাকে পরী ধরে নিয়ে গেছে।\" ড্রাইভার বললো, \"হয়তো কোনো ছেলেধরা ওকে ধরে নিয়ে গেছে অথবা সে তার কোনো বন্ধুর বাসায় চলে গেছে।\" সন্ধ্যার দিকে দেখা গেলো মিঠু তার বন্ধুর সঙ্গে বাড়িতে ফিরেছে।",
      "tag": "JB 21",
      "sub_questions": [
        {
          "label": "ক",
          "question": "যুক্তিবিদ কফির মতে প্রকল্প কী?",
          "explanation": "যুক্তিবিদ কফির মতে, কোনো ঘটনাকে বৈজ্ঞানিকভাবে ব্যাখ্যা করার জন্য যে অস্থায়ী ধারণা বা অনুমান করা হয় তাই প্রকল্প।"
        },
        {
          "label": "খ",
          "question": "বাস্তব কারণ বলতে কী বোঝায়?",
          "explanation": "কোনো ঘটনা ব্যাখ্যার জন্য একটি অস্তিত্বশীল কারণ অনুমান করতে হয়, সেই কারণকেই বাস্তব কারণ বলে । প্রকল্প প্রণয়নে অস্তিত্বশীল নেই এমন কোনো কারণ কল্পনা করা হয় না। বস্তুত অবাস্তব কারণ প্রকৃতির প্রদত্ত ঘটনাবলি ব্যাখ্যা বা বিশ্লেষণ করতে পারে না। তাই কারণ হিসেবে এমন বিষয়কে কল্পনা করা হয় যার বাস্তব অস্তিত্ব রয়েছে এবং যার অবস্থান সম্পর্কে উপযুক্ত প্রমাণের মাধ্যমে বর্ণনা করা সম্ভব। এ ধরনের একটি আনুমানিক কারণকেই বাস্তব কারণ বলা হয় ।"
        },
        {
          "label": "গ",
          "question": "দৃশ্যকল্প-১ এ কোন ধরনের প্রকল্পের ইঙ্গিত রয়েছে?",
          "explanation": "দৃশ্যকল্প-১ এ কাজ চালানো প্রকল্পের ইঙ্গিত করা হয়েছে। কোনো ঘটনাকে ব্যাখ্যা করার মতো বৈধ প্রকল্পের অভাবে আমরা যে প্রকল্প প্রণয়ন করি তাকে কাজ চালানো প্রকল্প বলে। বাস্তবিক ক্ষেত্রে আমরা এমন অনেক ঘটনার সম্মুখীন হই যে, সংঘটিত ঘটনার সমাধানের জন্য আমাদের প্রকল্প গঠন করে কাজ চালাতে হয়। যেমন: বিদ্যুতকে ব্যাখ্যা করতে গিয়ে আমরা বুঝি বিদ্যুৎ যে আসলে কী-তা আমাদের জানা নেই। এই অবস্থায় ব্যাখ্যার কাজ চালানোর জন্য প্রকল্প করা হয় যে, বিদ্যুৎ এক প্রকার তরল পদার্থ। তবে এই প্রকল্পের কোনো বৈজ্ঞানিক মূল্য নেই। দৃশ্যকল্প-১ এ জিতেনের বাসায় রাতে হঠাৎ বিদ্যুৎ চলে যাওয়াতে তিনি হারিকেন জ্বালিয়ে সাময়িকভাবে তার জরুরি কাজ শেষ করেন। এখানে জিতেন বিদ্যুতের অভাবে হারিকেন জ্বালাতে বাধ্য হয়েছে। অনুরূপভাবে বৈধ প্রকল্পের অভাবে কাজ চালানোর জন্য সাময়িকভাবে প্রকল্প প্রণয়ন করা হয়। বৈধ প্রকল্প গঠনের আগ পর্যন্ত এই প্রকল্প দিয়ে কাজ চালানো হয়ে থাকে।"
        },
        {
          "label": "ঘ",
          "question": "দৃশ্যকল্প ২-এ ছোটবোন ও ড্রাইভারের বক্তব্যে যে প্রকল্প প্রতিফলিত হয়েছে তার তুলনামূলক বিশ্লেষণ করো।",
          "explanation": "দৃশ্যকল্প-২ এ ছোট বোন ও ড্রাইভারের বক্তব্যের মধ্যে ড্রাইভারের প্রকল্পটি বাস্তবসম্মত ও যুক্তিসঙ্গত বলে মনে করি। প্রকল্প অবশ্যই বাস্তব ঘটনাবলির সাথে সাদৃশ্যপূর্ণ হলে এবং এর অস্তিত্ব প্রকৃতিতে বিদ্যমান হলেই সমর্থিত হবে। যার অস্তিত্ব প্রকৃতিতে নেই তা কোনো ঘটনার কারণ হিসেবে গণ্য করা মোটেই সমীচীন নয়। যেমন: কোনো এলাকায় বন্যা হওয়ার পর এলাকাবাসী ধারণা করল, দেবতার।অভিশাপে বন্যা হয়েছে। কিন্তু বৈজ্ঞানিক দৃষ্টিতে অতিবৃষ্টি হলো বন্যার অন্যতম কারণ। এখানে এলাকাবাসীর প্রকল্পে কোনো বাস্তব ঘটনার অনুসরণ করা হয়নি। উদ্দীপকে ছোট বোনের বক্তব্যটি বাস্তব ঘটনার আলোকে সিদ্ধান্ত গ্রহণ করেনি। তার বক্তব্যে 'পরীর ধারণা' প্রাধান্য পেয়েছে যা অলৌকিক অনুমান ছাড়া আর কিছুই নয়। কিন্তু ড্রাইভারের বক্তব্যে আমরা বাস্তব ঘটনাবলির প্রতিফলন দেখি। ড্রাইভার মিঠু হারিয়ে যাওয়ার কারণ হিসেবে ছেলেধরা বা বন্ধুর বাসায় যাওয়ার বাস্তব কারণ উল্লেখ করেন। পরবর্তীতে দেখা যায় মিঠু তার বন্ধুর বাসা থেকে ফেরত আসে। তাই ড্রাইভারের বক্তব্য বাস্তবসম্মত ও যুক্তিযুক্ত। যুক্তিবিদ্যার অন্যতম লক্ষ্য হচ্ছে সার্বিক নিয়ম প্রতিষ্ঠা করা। এই সূত্র যতটা না তাত্ত্বিক তার চেয়ে বেশি ব্যবহারিক বা বাস্তবতা নির্ভর। এই কারণে দৃশ্যকল্প-২ এ ছোট বোনের চেয়ে ড্রাইভারের বক্তব্য যুক্তিসঙ্গত ও প্রাসঙ্গিক।"
        }
      ]
    },
    {
      "number": "5",
      "uddipok": "দৃশ্যকল্প-১: প্লেনে যাত্রার সময় পর্যাপ্ত অক্সিজেনের অভাবে মাথা ব্যথা ও বমি হতে পারে। দৃশ্যকল্প-২: পবন দেবতার রোষানলে কালবৈশাখী ঝড় হয়। দৃশ্যকল্প-৩:",
      "tag": "JB 21",
      "sub_questions": [
        {
          "label": "ক",
          "question": "ব্যাখ্যা প্রধানত কত প্রকার?",
          "explanation": "ব্যাখ্যা দুই প্রকার। যথা- বৈজ্ঞানিক ব্যাখ্যা ও লৌকিক ব্যাখ্যা।"
        },
        {
          "label": "খ",
          "question": "'মানব মনের জিজ্ঞাসার নিবৃত্তি হলো ব্যাখ্যা' বলতে কী বোঝায়?",
          "explanation": "কোনো জটিল, দুর্বোধ্য ও অস্পষ্ট বিষয়কে সহজ, সরল ও স্পষ্টভাবে প্রকাশ করাকে ব্যাখ্যা বলে। অস্পষ্ট ও দুর্বোধ্য বিষয়ের ক্ষেত্রে আমরা অনেক সময় মানসিক দিক থেকে অস্বস্তিবোধ করি। কিন্তু যে মুহূর্তে আমরা বিষয়টিকে ব্যাখ্যা করতে সমর্থ হই, তখনই সে অস্বস্তি থেকে মুক্তিলাভ করি। কাজেই এ দৃষ্টিকোণ থেকে বলা যায়- মানব মনের জিজ্ঞাসার নিবৃত্তি হলো ব্যাখ্যা।"
        },
        {
          "label": "গ",
          "question": "দৃশ্যকল্প-৩ এ কোন ধরনের ব্যাখ্যার প্রতিফলন ঘটেছে?",
          "explanation": "দৃশ্যকল্প-৩ এ বৈজ্ঞানিক ব্যাখ্যার প্রতিফলন ঘটেছে। বৈজ্ঞানিক ব্যাখ্যার ক্ষেত্রে কার্যকারণ সম্পর্ক আবিষ্কারের মাধ্যমে আলোচ্য ঘটনাকে বিশ্লেষণ করতে হয়। সে ক্ষেত্রে কার্যকারণ সম্পর্ক নির্ণয় করার অর্থই হলো কোনো ঘটনা যেসব নিয়মের অধীন তা উল্লেখ করা এবং একই সাথে ঘটনাটি সংঘটনের কারণগুলোকে উল্লেখের মাধ্যমে সেগুলোর মধ্যে সম্বন্ধ স্থাপন করা। দৃশ্যকল্প-৩ এ পানির পাম্প গতিশীল হওয়ার জন্য তিনটি কারণ উল্লেখ করা হয়েছে। যথা- পর্যাপ্ত ডিজেল, মোটর এর ক্ষমতা, সুইচ এর ব্যবহার। এই স্বতন্ত্র কারণগুলো উল্লেখ করার মাধ্যমে বৈজ্ঞানিক ব্যাখ্যার বিশ্লেষণ রূপের ধারণা পাওয়া যায়।"
        },
        {
          "label": "ঘ",
          "question": "দৃশ্যকল্প ১ ও ২ এ প্রতিফলিত ব্যাখ্যার মধ্যে পার্থক্য বিশ্লেষণ করো।",
          "explanation": "দৃশ্যকল্প-১ এ বৈজ্ঞানিক ব্যাখ্যা এবং দৃশ্যকল্প-২ এ লৌকিক ব্যাখ্যা প্রতিফলিত হয়েছে। নিচে উভয় বিষয়ের মধ্যে পার্থক্য বিশ্লেষণ করা হলো- কোনো ঘটনার কার্যকারণ নিয়ম অনুসরণ করে যে ব্যাখ্যা প্রদান করা হয়, তাকে বৈজ্ঞানিক ব্যাখ্যা বলে। অন্যদিকে, কোনো কার্যকারণ নিয়ম ব্যতিরেকে কেবল মনগড়া ধারণা বা অতিপ্রাকৃত শক্তির আশ্রয়ে যে ব্যাখ্যা প্রদান করা হয়, তাকে লৌকিক ব্যাখ্যা বলে। বৈজ্ঞানিক ব্যাখ্যা প্রদানের সময় সংশ্লিষ্ট বিষয়ের মৌলিক ও প্রাসঙ্গিক বিষয় বিবেচনা করা হয়। এ ধরনের ব্যাখ্যা এমনভাবে প্রদান করা হয়, যা আমাদের জিজ্ঞাসা ও বুদ্ধিবৃত্তিকে পরিতৃপ্ত করে। এ কারণে বৈজ্ঞানিক ব্যাখ্যায় অলৌকিকতা বা আকস্মিকতার কোনো স্থান নেই। অন্যদিকে, লৌকিক ব্যাখ্যায় অতিপ্রাকৃত শক্তির প্রভুত্ব স্বীকার করা হয়। বৈজ্ঞানিক ব্যাখ্যায় সংশ্লিষ্ট ঘটনার নিয়মকে একই জাতীয় অন্যান্য ঘটনার নিয়মের সাথে সংযুক্ত করা হয়। কিন্তু লৌকিক ব্যাখ্যায় অতিপ্রাকৃত শক্তির আশ্রয়ে মনগড়া ব্যাখ্যা দেয়া হয় বলে এখানে কোনো সুনির্দিষ্ট নিয়ম থাকে না। তাই বলা যায়, বৈজ্ঞানিক ব্যাখ্যা ও লৌকিক ব্যাখ্যা দুটি ভিন্ন এবং পরস্পর থেকে আলাদা।"
        }
      ]
    },
    {
      "number": "6",
      "uddipok": "দৃশ্যকল্প ১: ফুল হয় পুষ্প। দৃশ্যকল্প ২: মানুষ হয় বুদ্ধিবৃত্তিসম্পন্ন জীব। দৃশ্যকল্প ৩: লাকীর একটা মরিচ বাগান আছে। প্রতিদিন সে বাগানের পরিচর্যা করে। প্রয়োজনে পানি দেয়, সার প্রয়োগ করে ও কীটনাশক ব্যবহার করে। তার বাগানে অনেক মরিচ হয়।",
      "tag": "JB 21",
      "sub_questions": [
        {
          "label": "ক",
          "question": "রূপক সংজ্ঞা অনুপপত্তি কী?",
          "explanation": ""
        },
        {
          "label": "খ",
          "question": "'সংজ্ঞেয় ও সংজ্ঞার্থ গাণিতিক সমীকরণতুল্য' বলতে কী বোঝায়?",
          "explanation": ""
        },
        {
          "label": "গ",
          "question": "দৃশ্যকল্প ১ এ যৌক্তিক সংজ্ঞার কোন অনুপপত্তি ঘটেছে?",
          "explanation": ""
        },
        {
          "label": "ঘ",
          "question": "দৃশ্যকল্প ২ও৩ এ প্রতিফলিত বিষয়গুলোর পার্থক্য বিশ্লেষণ করো।",
          "explanation": ""
        }
      ]
    },
    {
      "number": "7",
      "uddipok": "সফিক সাহেব ঝুড়ির আপেল একটা একটা করে দেখে বুঝতে পারলো, সব আপেল সবুজ ও ভালো। তাই তিনি তার মেয়েকে বললেন যে, ঐ ঝুড়ির সব আপেল হয় সবুজ ও ভালো।",
      "tag": "JB 21",
      "sub_questions": [
        {
          "label": "ক",
          "question": "অপ্রকৃত আরোহ কী?",
          "explanation": "যে অনুমান পদ্ধতি আপাতদৃষ্টিতে অনেকটা আরোহের মতো, কিন্তু আরোহের মূল বৈশিষ্ট্য হিসেবে এ অনুমানে আরোহাত্মক লম্ফ উপস্থিত থাকে না তাকে অপ্রকৃত আরোহ বলে। আরোহের আকারগত দিক প্রকৃতির নিয়মানুবর্তিতা নীতির ওপর নির্ভর করে বলে প্রকৃতির নিয়মানুবর্তিতা নীতিকে আরোহের আকারগত ভিত্তি বলা হয়। আরোহ অনুমানে বিশেষ থেকে সার্বিকে গমন করা হয়। আর এই বিশেষ বিশেষ দৃষ্টান্ত থেকে সার্বিক সিদ্ধান্তে উপনীত হওয়ার ভিত্তি হলো প্রকৃতির নিয়মানুবর্তিতানীতি। আমরা বিশ্বাস করি প্রকৃতি একরূপ আচরণ করে এবং প্রকৃতি নিয়মানুবর্তী। প্রকৃতির একরূপতায় বিশ্বাস থাকার কারণে আমরা কয়েকটি দৃষ্টান্ত পর্যবেক্ষণ করে একটি সার্বিক সিদ্ধান্ত গ্রহণ করতে পারি। তাই প্রকৃতির নিয়মানুবর্তিতা নীতিকে আরোহের আকারগত ভিত্তি বলা হয়।"
        },
        {
          "label": "খ",
          "question": "প্রকৃতির নিয়মানুবর্তিতা নীতিকে আরোহের আকারগত ভিত্তি বলা হয় কেন?",
          "explanation": "আরোহের আকারগত দিক প্রকৃতির নিয়মানুবর্তিতা নীতির ওপর নির্ভর করে বলে প্রকৃতির নিয়মানুবর্তিতা নীতিকে আরোহের আকারগত ভিত্তি বলা হয়। আরোহ অনুমানে বিশেষ থেকে সার্বিকে গমন করা হয়। আর এই বিশেষ বিশেষ দৃষ্টান্ত থেকে সার্বিক সিদ্ধান্তে উপনীত হওয়ার ভিত্তি হলো প্রকৃতির নিয়মানুবর্তিতানীতি। আমরা বিশ্বাস করি প্রকৃতি একরূপ আচরণ করে এবং প্রকৃতি নিয়মানুবর্তী। প্রকৃতির একরূপতায় বিশ্বাস থাকার কারণে আমরা কয়েকটি দৃষ্টান্ত পর্যবেক্ষণ করে একটি সার্বিক সিদ্ধান্ত গ্রহণ করতে পারি। তাই প্রকৃতির নিয়মানুবর্তিতা নীতিকে আরোহের আকারগত ভিত্তি বলা হয়।"
        },
        {
          "label": "গ",
          "question": "উদ্দীপকে প্রতিফলিত অনুমানটি কোন আরোহ?",
          "explanation": "উদ্দীপকে প্রতিফলিত অনুমানটি হলো পূর্ণাঙ্গ আরোহ।যে আরোহ অনুমানে সকল দৃষ্টান্তের পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ (Perfect Induction) বলে। এই আরোহে সীমিত সংখ্যক দৃষ্টান্ত থাকে। সেসব দৃষ্টান্ত নিরীক্ষণের সাহায্যে সংগ্রহ করা হয়। সর্বোপরি এই আরোহের সিদ্ধান্ত নিশ্চিত হয়। উদ্দীপকে উল্লেখিত সফিক সাহেব ঝুড়ির আপেল একটা একটা করে দেখে বুঝতে পারলেন, সব আপেল সবুজ ও ভালো। তাই তিনি তার মেয়েকে বললেন, ঐ ঝুড়ির সব আপেল হয় সবুজ ও ভালো। এভাবে প্রতিটি দৃষ্টান্ত যাচাইয়ের মাধ্যমে সিদ্ধান্ত গ্রহণ করার কারণে উদ্দীপকটি পূর্ণাঙ্গ আরোহের দৃষ্টান্ত। য উদ্দীপকে উল্লেখিত পূর্ণাঙ্গ আরোহ যথার্থ আরোহ নয়। আমরা জানি, প্রকৃত আরোহ অনুমানের মূল বৈশিষ্ট্য হচ্ছে আরোহমূলক লম্ফের (জানা থেকে অজানায় যাওয়া) উপস্থিতি। কিন্তু পূর্ণাঙ্গ আরোহে আরোহমূলক লম্ফ অনুপস্থিত থাকে। কারণ এই আরোহের প্রতিটি দৃষ্টান্ত"
        },
        {
          "label": "ঘ",
          "question": "উদ্দীপকে যে অনুমান প্রতিফলিত হয়েছে তা কি যথার্থ অনুমান? তোমার উত্তরের সপক্ষে যুক্তি খণ্ডন করো।",
          "explanation": "উদ্দীপকে উল্লেখিত পূর্ণাঙ্গ আরোহ যথার্থ আরোহ নয়। আমরা জানি, প্রকৃত আরোহ অনুমানের মূল বৈশিষ্ট্য হচ্ছে আরোহমূলক লম্ফের (জানা থেকে অজানায় যাওয়া) উপস্থিতি। কিন্তু পূর্ণাঙ্গ আরোহে আরোহমূলক লম্ফ অনুপস্থিত থাকে। কারণ এই আরোহের প্রতিটি দৃষ্টান্ত পর্যবেক্ষণ বা যাচাই করে সিদ্ধান্ত গ্রহণ করা হয়। তাই পূর্ণাঙ্গ আরোহকে প্রকৃত আরোহ বলা যায় না। যেমন: উদ্দীপকের সফিক সাহেব ঝুড়ির আপেল একটা একটা করে দেখে বুঝতে পারেন সব আপেল সবুজ ও ভালো। এভাবে প্রতিটি দৃষ্টান্ত যাচাই করার কারণে জানা থেকে অজানায় গমন করা হয়নি বরং জানা বিষয়ের ভিত্তিতেই সিদ্ধান্ত নেওয়া হয়েছে। তাই উদ্দীপকে বর্ণিত পূর্ণাঙ্গ আরোহ প্রকৃত আরোহ নয়। পূর্ণাঙ্গ আরোহ সীমিত পরিসরে নির্দিষ্ট সংখ্যক দৃষ্টান্ত সম্পর্কে সিদ্ধান্ত প্রতিষ্ঠা করে বলে এর সিদ্ধান্তকে যথার্থ অর্থে সার্বিক বলা যায় না। কারণ এর সিদ্ধান্ত কতকগুলো বিশেষ দৃষ্টান্তের সমষ্টি। ব্রিটিশ যুক্তিবিদ জন স্টুয়ার্ট মিল মনে করেন, পূর্ণাঙ্গ আরোহ নিছক জ্ঞাত ঘটনাবলির সংক্ষিপ্ত সমষ্টিকরণ। সুতরাং বলা যায়, পূর্ণাঙ্গ আরোহ হলো অপ্রকৃত আরোহ।"
        }
      ]
    },
    {
      "number": "8",
      "uddipok": "দৃশ্যকল্প-১: দৃশ্যকল্প-২: ফয়সালের বাড়ি জঙ্গলের ভিতরে। সন্ধ্যায় বাড়ি ফেরার পথে একদিন তার বাবা ডাকাতের আঘাতে মারা যান। পরে পুলিশ বিভিন্নজনকে সন্দেহ করে ও তাদের DNA পরীক্ষা করে। তাদের মধ্যে একজনের DNA মিলে যায়। এভাবে পুলিশ ফয়সালের বাবার খুনীকে সনাক্ত করতে সমর্থ হয়।",
      "tag": "JB 21",
      "sub_questions": [
        {
          "label": "ক",
          "question": "প্রকল্প প্রমাণের প্রথম ও প্রধান পদ্ধতি কী?",
          "explanation": ""
        },
        {
          "label": "খ",
          "question": "প্রকল্প বৈজ্ঞানিক অনুসন্ধানের পথকে উন্মোচিত করে'- ব্যাখ্যা কর?",
          "explanation": ""
        },
        {
          "label": "গ",
          "question": "দৃশ্যকল্প ১-এ '?' চিহ্নিত স্থানে তোমার পাঠ্য কোন বিষয়কে নির্দেশ করে?",
          "explanation": ""
        },
        {
          "label": "ঘ",
          "question": "দৃশ্যকল্প ২-এ প্রকল্পের যে প্রমাণ প্রতিফলিত হয়েছে তা বিশ্লেষণ করো।",
          "explanation": ""
        }
      ]
    },
    {
      "number": "9",
      "uddipok": "দৃশ্যকল্প-১: আমার জীবনের অভিজ্ঞতায় আমি যত কুকুর দেখেছি তারা সব প্রভুভক্ত। অতএব, সব কুকুর হয় প্রভুভক্ত। দৃশ্যকল্প-২: সুমন টেলিভিশনে খবর শুনে জানতে পারলো যে, ঢাকা, চট্টগ্রাম, সিলেট, রাজশাহী সব জেলার মানুষ 'X' নামক ভ্যাকসিন নিয়ে 'Y' রোগ থেকে নিষ্কৃতি লাভ করেছে। অতএব সে তার বাবাকে বললো, বাংলাদেশের সব জেলার মানুষই 'X' নামক ভ্যাকসিন নিয়ে 'Y' রোগ থেকে নিষ্কৃতি লাভ করেছে।",
      "tag": "JB 21",
      "sub_questions": [
        {
          "label": "ক",
          "question": "সাদৃশ্যমূলক অনুমান কী?",
          "explanation": "যে অনুমান প্রক্রিয়ায় দুটি বিষয় বা ঘটনার সাদৃশ্যের ভিত্তিতে নতুন কোনো সিদ্ধান্ত গ্রহণ করা হয়, তাকেই বলে সাদৃশ্যমূলক অনুমান (Analogy) ।"
        },
        {
          "label": "খ",
          "question": "কার্যকারণ নীতিকে আরোহের আকারগত ভিত্তি বলা হয় কেন?",
          "explanation": "আরোহের আকারগত দিক কার্যকারণ নিয়মের ওপর নির্ভর করে বলে, কার্যকারণ নিয়মকে আরোহের আকারগত ভিত্তি বলা হয়। যুক্তিবিদ বেইনের মতে, কারণ হলো কার্যের সাথে আবশ্যিকভাবে যুক্ত পূর্ববর্তী ঘটনা। তাই, প্রত্যেক কার্যের কারণ আছে। কারণের ফলাফল হিসেবে কার্য সিদ্ধান্ত হিসেবে গৃহীত হয় যা আরোহকে নির্দেশ করে। অর্থাৎ, কার্যকারণ আরোহের ভিত্তি। তবে সব ধরনের আরোহ এর ওপর প্রতিষ্ঠিত নয়।"
        },
        {
          "label": "গ",
          "question": "দৃশ্যকল্প-১ এ কোন ধরনের অনুপপত্তি ঘটেছে?",
          "explanation": "দৃশ্যকল্প-১ এর ঘটনাটি অবৈজ্ঞানিক আরোহ এবং এখানে অবৈধ সার্বিকীকরণ অনুপপত্তি ঘটেছে। কার্যকারণ সম্পর্ক ছাড়া কেবল অবাধ অভিজ্ঞতার ভিত্তিতে যে আরোহ অনুমানে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয় তাকে অবৈজ্ঞানিক আরোহ বলে। অবৈজ্ঞানিক আরোহে অবাধ অভিজ্ঞতাকে আশ্রয়বাক্য হিসেবে গ্রহণ করা হয়েছে। উদ্দীপকের দৃশ্যকল্প-১ এ বর্ণিত, আমার জীবন অভিজ্ঞতায় আমি যত কুকুর দেখেছি তারা সব প্রভুভক্ত। অতএব, সব কুকুর হয় প্রভুভক্ত। এখানে কার্যকারণ সম্পর্ক ছাড়া কেবল অবাধ অভিজ্ঞতার ওপর ভিত্তি করে সিদ্ধান্ত প্রতিষ্ঠা করা হয়েছে। তাই তার সিদ্ধান্তটি অবৈজ্ঞানিক আরোহের। অপরপক্ষে কোনো বিষয়ে সিদ্ধান্ত প্রতিষ্ঠা করতে গেলে অনুকূল ও প্রতিকূল উভয় প্রকার দৃষ্টান্ত নিরীক্ষণ করতে হয়। কিন্তু উদ্দীপকের দৃশ্যকল্প-১-এ কেবল অনুকূল দৃষ্টান্তের অভিজ্ঞতার ভিত্তিতে সিদ্ধান্ত প্রতিষ্ঠা করা হয়েছে। আর প্রতিকূল দৃষ্টান্তের নিরীক্ষণ করা হয়নি। তাই দৃশ্যকল্প-১ এর সিদ্ধান্তে অবৈধ সার্বিকীকরণ অনুপপত্তি ঘটেছে।"
        },
        {
          "label": "ঘ",
          "question": "'দৃশ্যকল্প-২-এ যে আরোহের ইঙ্গিত পাওয়া যায় তার মূল্য সর্বাধিক'- উত্তরের সপক্ষে তোমার বক্তব্য উপস্থাপন করো।",
          "explanation": "'দৃশ্যকল্প-২-এ ইঙ্গিতকৃত বৈজ্ঞানিক আরোহের মূল্য সর্বাধিক'- বক্তব্যটি যথার্থ। বৈজ্ঞানিক আরোহ প্রকৃতির নিয়মানুবর্তিতা নীতি ও কার্যকারণ নীতির ওপর নির্ভরশীল। এছাড়া বৈজ্ঞানিক আরোহে বাস্তব দৃষ্টান্ত গণনার সাথে সাথে পরিবেশ পরিবর্তনের মাধ্যমে গৃহীত সিদ্ধান্তগুলো বিশেষ গুরুত্বের সাথে পরীক্ষা করা হয়। অর্থাৎ বৈজ্ঞানিক আরোহের আশ্রয়বাক্যগুলো বস্তুগত সত্যতা প্রমাণ করে বিধায় এ থেকে নিশ্চিত সিদ্ধান্ত গ্রহণ করা হয়। এ কারণে বৈজ্ঞানিক আরোহ একটি পূর্ণাঙ্গ ও যথার্থ আরোহ প্রক্রিয়া। আরোহাত্মক লম্ফ বৈজ্ঞানিক আরোহের একটি মৌলিক বৈশিষ্ট্য। এ বৈশিষ্ট্যের কারণে আমরা জানা আশ্রয়বাক্য থেকে অজানা সিদ্ধান্তে উপনীত হতে পারি। যেমন- উদ্দীপকের দৃশ্যকল্প-২ এ বর্ণিত, সুমন টেলিভিশনে খবর শুনে জানতে পারলো যে, ঢাকা, চট্টগ্রাম, সিলেট, রাজশাহী সব জেলার মানুষ 'X' নামক ভ্যাকসিন নিয়ে 'Y' রোগ থেকে নিষ্কৃতি লাভ করেছে। অতএব সে তার বাবাকে বললো, বাংলাদেশের সব জেলার মানুষই 'X' নামক ভ্যাকসিন নিয়ে 'Y' রোগ থেকে নিষ্কৃতি লাভ করেছে। এই সিদ্ধান্তের মাধ্যমে ঘটনার আকারগত ও বস্তুগত উভয় সত্যতা প্রতিষ্ঠিত হয়। এ কারণে বলা হয় বৈজ্ঞানিক আরোহ নিশ্চিত সিদ্ধান্ত প্রতিষ্ঠা করতে পারে। পরিশেষে বলা যায়, বৈজ্ঞানিক আরোহ যথার্থভাবে আরোহের মৌলিক ও গুরুত্বপূর্ণ বৈশিষ্ট্যগুলো ধারণ করে থাকে। এ কারণেই আরোহের অন্যান্য শ্রেণিবিভাগ থেকে বৈজ্ঞানিক আরোহ অনেক বেশি গুরুত্ব বহন করে। সুতরাং বলা যায়, উদ্দীপকে ইঙ্গিতকৃত বৈজ্ঞানিক আরোহের মূল্য সর্বাধিক।"
        }
      ]
    },
    {
      "number": "10",
      "uddipok": "লিলির একটি গোলাপ বাগান ছিলো। সকালে ঘুম থেকে উঠে সে দেখতে পেলো বাগানের লাল গোলাপটি নেই। সে টিনাকে জিজ্ঞেস করলো, \"কে লাল গোলাপটি নিয়েছে?\" টিনা বললো, \"আজ মায়ের জন্মদিন তাই আমি নিয়েছি মাকে দেব বলে।\" তখন লিলি আবার টিনাকে জিজ্ঞেস করলো, কোন অবস্থায় তুমি ফুলটি নিলে? টিনা বললো, \"যখন সবাই ঘুমিয়ে ছিলো তখন আমি চুপিচুপি গোলাপটি ছিড়েছি। এরপর মা লিলিকে বললো, 'তুমি যার মাধ্যমে গোলাপ চোরকে শনাক্ত করলে দৈনন্দিন জীবনে তার যথেষ্ট প্রয়োজন আছে। জীবনে যে কোনো সিদ্ধান্ত গ্রহণের পূর্বে আনুমানিক ধারণা গঠন করা খুবই দরকার।\"",
      "tag": "JB 21",
      "sub_questions": [
        {
          "label": "ক",
          "question": "যুক্তিবিদ কার্ডেথ রীডের মতে, প্রকল্প কত প্রকার?",
          "explanation": "যুক্তিবিদ কার্ভেথ রীডের মতে, প্রকল্প তিন প্রকার।"
        },
        {
          "label": "খ",
          "question": "'আরোহ সমন্বয়' বলতে কী বোঝায়?",
          "explanation": "একই প্রকল্প সংশ্লিষ্ট ঘটনা ব্যাখ্যা করা ছাড়াও অন্যান্য ঘটনা ব্যাখ্যা করতে সক্ষম হয় তাকে আরোহ সমন্বয় বলে। সাধারণত কোনো ঘটনার সত্যতা নির্ণয়ের জন্য প্রকল্প গঠন করা হয়। অনেক ক্ষেত্রে একটি প্রকল্পের সাহায্যে একাধিক ঘটনার কারণ ব্যাখ্যা করা যায়। প্রকল্পের এই গুণকে আরোহ সমন্বয় বলে। যেমন: ভূ-পৃষ্ঠে জড়বস্তু পতনের কারণ হিসেবে বিজ্ঞানী নিউটন মাধ্যাকর্ষণ শক্তি সম্পর্কিত একটি প্রকল্প গঠন করেছিলেন। পরে দেখা যায়, জোয়ার-ভাটা, গ্রহ-নক্ষত্রের গতি ইত্যাদি বিষয়গুলো ব্যাখ্যা প্রদানেও সক্ষম।"
        },
        {
          "label": "গ",
          "question": "উদ্দীপকে প্রকল্পের কোন বিষয়টির ইঙ্গিত রয়েছে?",
          "explanation": "উদ্দীপকে প্রকল্পের সংকট উত্তরক দৃষ্টান্তর বিষয়টিকে ইঙ্গিত করা হয়েছে। যে প্রকল্পের মাধ্যমে কোনো প্রতিদ্বন্দ্বী প্রকল্প পরিহার করে একমাত্র বৈধ প্রকল্পকে প্রতিষ্ঠা করা যায় তাকে সংকট উত্তরক দৃষ্টান্ত বলে। যুক্তিবিদ ফ্রান্সিস বেকন প্রথম সংকট উত্তরক দৃষ্টান্তের কথা বলেন। তিনি সংকট উত্তরক দৃষ্টান্তকে রাস্তার মোড়ে স্থাপিত পথনির্দেশক চিহ্ন বা ফলক- এর সাথে তুলনা করেছেন। যাতে পথচারী সহজে একটি মাত্র রাস্তা নির্ণয় করতে পারে। উদ্দীপকে লিলির বাগানের লাল গোলাপ ফুলটি চুরি হয়েছিলো। উপযুক্ত লোককে শনাক্ত করার জন্য যে প্রক্রিয়ায় লিলি অগ্রসর হয়েছে তা সংকট উত্তরক দৃষ্টান্তের অনুরূপ। এই প্রক্রিয়ার মাধ্যমেই প্রতিযোগী প্রকল্পের মধ্য থেকে একটি মাত্র প্রকল্প প্রণয়ন করে সমস্যা সমাধান করা যায়। যা বাস্তব জীবনে খুবই গুরুত্বপূর্ণ ভূমিকা রাখে।"
        },
        {
          "label": "ঘ",
          "question": "উদ্দীপকের আলোকে প্রকল্পের প্রয়োজনীয়তা ও গুরুত্ব মূল্যায়ন করো।",
          "explanation": "আমাদের দৈনন্দিন জীবন ছাড়াও বৈজ্ঞানিক গবেষণার ক্ষেত্রে প্রকল্পের প্রয়োজনীয়তা ও গুরুত্ব রয়েছে। বর্তমানে আমরা যেসব মতবাদ বা তত্ত্বের কথা বলি, সেগুলো একসময় প্রকল্প ছিল। তারপর বিভিন্ন স্তর অতিক্রম করে আজকের এ অবস্থায় উপনীত হয়েছে। আমাদের দৈনন্দিন জীবনে বিভিন্ন ঘটনা নিরীক্ষণ ও পরীক্ষণের জন্যও প্রকল্প প্রয়োজন। শুধু তাই নয়, ইতিহাস রচনা থেকে শুরু করে সুসংবাদ ও সুশৃঙ্খল জ্ঞান ও চিকিৎসার ক্ষেত্রেও প্রকল্পের প্রয়োজন। তাই আমাদের সামাজিক সমস্যা, বিভিন্ন অপরাধের রহস্য উদ্‌ঘাটন, অর্থনৈতিক পরিকল্পনা গ্রহণের ক্ষেত্রে প্রকল্পের ভূমিকা গুরুত্বপূর্ণ। উদ্দীপকে লিলির বাগানের ফুল চুরির বিষয়টি শনাক্তকরণ দেখে তার মা লিলিকে বললো, \"তুমি যার মাধ্যমে গোলাপ চোরকে শনাক্ত করলে দৈনন্দিন জীবনে তার যথেষ্ট প্রয়োজন আছে। জীবনে যে কোনো সিদ্ধান্ত গ্রহণের পূর্বে আনুমানিক ধারণা গঠন করা খুবই দরকার।\" উক্ত আলোচনায় প্রকল্প যে দৈনন্দিন জীবনে খুবই গুরুত্বপূর্ণ- তা বলার চেষ্টা করেছেন। পরিশেষে বলা যায় যে, আমাদের জীবনের প্রতিটি ক্ষেত্রে প্রকল্পের প্রয়োজন ও গুরুত্ব অপরিসীম। যে কোনো ঘটনার সত্যতা উদ্‌ঘাটনের ক্ষেত্রে প্রকল্প যথেষ্ট ভূমিকা পালন করে।"
        }
      ]
    },
    {
      "number": "11",
      "uddipok": "দৃশ্যকল্প-১:",
      "tag": "JB 21",
      "sub_questions": [
        {
          "label": "ক",
          "question": "অন্তর্ভুক্তি কী?",
          "explanation": "বৈজ্ঞানিক ব্যাখ্যায় একটি নিয়মকে সার্বিক নিয়মের অন্তর্ভুক্ত করে ব্যাখ্যা দেওয়ার প্রক্রিয়াকে বলে অন্তর্ভুক্তি (Subsumption)।"
        },
        {
          "label": "খ",
          "question": "ব্যাখ্যার প্রকৃতি নির্ণয় করো।",
          "explanation": "কোনো অস্পষ্ট ও দুর্বোধ্য ঘটনাকে সুস্পষ্ট ও সহজবোধ্য করার প্রয়াস হলো ব্যাখ্যা। প্রকৃতির রাজ্য হলো বিচিত্র এবং জটিল। এ বিচিত্র ও জটিল জগতকে আমরা সহজ ও সাধারণভাবে বুঝতে চাই। এজন্য আমরা এরূপ জটিল ও বিচিত্র ঘটনাকে নানাভাবে বিশ্লেষণ করে সহজভাবে প্রকাশ করি। এভাবে জটিল ও দুর্বোধ্য বিষয়টিকে বিশ্লেষণের মাধ্যমে সহজসাধ্য করে তোলার প্রয়াসই হলো ব্যাখ্যা।"
        },
        {
          "label": "গ",
          "question": "দৃশ্যকল্প-১ এ কোন ব্যাখ্যা প্রতিফলিত হয়েছে?",
          "explanation": "দৃশ্যকল্প-১ এ বৈজ্ঞানিক ব্যাখ্যা প্রতিফলিত হয়েছে। আমরা জানি শৃঙ্খলযোজন বৈজ্ঞানিক ব্যাখ্যার একটি রূপ। যে বৈজ্ঞানিক ব্যাখ্যায় কোনো কার্য ও তার দূরবর্তী কারণের মধ্যে একটি মধ্যবর্তী পর্যায় আবিষ্কার করা হয় তাকে শৃঙ্খলযোজন বলে। শৃঙ্খলযোজনের মাধ্যমে দেখানো হয় যে, কোনো কার্য তার কারণ থেকে সরাসরি উদ্ভব হয় না, বরং ঘটনার কারণ ও চূড়ান্ত কার্যের মধ্যবর্তী পর্যায়ে থাকে। এই মধ্যবর্তী পর্যায় অতিক্রম করেই কার্যটি সংঘটিত হয়। দৃশ্যকল্প-১ এ উল্লেখ করা হয়েছে যে, কার্য ও কারণের মধ্যে একটি মধ্যবর্তী স্তর থাকে। যেমন: মেডিসিন স্পেশালিস্ট হতে গেলে প্রথমে মেডিকেল কলেজের ভর্তি পরীক্ষায় উত্তীর্ণ হতে হবে। এরপর মধ্যবর্তী স্তর হিসেবে ভূমিকা পালন করবে নিয়মিত পড়াশোনা করা, পরীক্ষায় উত্তীর্ণ হওয়া, ইন্টার্নশিপ করা এবং চর্চা করা। এভাবে বৈজ্ঞানিক ব্যাখ্যার মাধ্যমে কার্য ও কারণের সম্পর্ক প্রকাশ করা যায়।"
        },
        {
          "label": "ঘ",
          "question": "দৃশ্যকল্প-২ এ ব্যাখ্যার কোন দিকটির ইঙ্গিত রয়েছে? বিশ্লেষণ করো",
          "explanation": "দৃশ্যকল্প-২ এ ব্যাখ্যার সীমাবদ্ধতার দিকটির ইঙ্গিত রয়েছে। অনন্য সাধারণ বিষয়সমূহের ব্যাখ্যাদান সম্ভব নয়। যেমন: ঈশ্বর, আত্মা ইত্যাদি বিষয়ের মধ্যে রয়েছে অনন্য সাধারণ বৈশিষ্ট্য, যেগুলোকে জানা বা অনুধাবন করার ক্ষমতা মানুষের নেই। এজন্য এসব বিষয়ের ব্যাখ্যা দান করা আমাদের পক্ষে সম্পূর্ণরূপে অসম্ভব ব্যাপার। তেমনি কার্যকারণ নিয়ম হচ্ছে সর্বোচ্চ নিয়ম, যাদেরকে অন্তর্ভুক্ত করার মতো আর কোনো ব্যাপকতর নিয়ম নেই এবং এ নিয়মকে অন্য কোনো নিয়মে পরিবর্তন করা যায় না। এ জন্য এর ব্যাখ্যা করা সম্ভব হয় না। চেতনার মৌলিক অবস্থার ব্যাখ্যা দেওয়া যায় না। যেমন: রূপ, রস, গন্ধ, স্পর্শ, শব্দ ইত্যাদি মৌলিক চেতনা বা সংবেদনগুলোর একটির সাথে অন্যটির কোনোরূপ সাদৃশ্য না থাকায় এগুলোকে পরস্পরের সাথে সংযুক্ত করা যায় না। আর এ কারণেই চেতনার এই মৌলিক অবস্থাগুলোর ব্যাখ্যা দেওয়া সম্ভব হয় না। জড় বস্তুর মুখ্য গুণগুলোকে ব্যাখ্যার আওতায় আনা সম্ভব হয় না। যেমন- ওজন, গতি, বিস্তৃতি, আকৃতি ইত্যাদি হচ্ছে জড় বস্তুর মুখ্যগুণ, যেগুলোর প্রতিটি পরস্পর থেকে সম্পূর্ণ পৃথক ও স্বতন্ত্র। অর্থাৎ এগুলোর একটি অন্যটির মত নয়। এজন্য এদের মধ্যে কোনোরূপ সংযোগ স্থাপন করা যায় না। ফলে এদের ব্যাখ্যাও করা যায় না।"
        }
      ]
    }
  ]
}