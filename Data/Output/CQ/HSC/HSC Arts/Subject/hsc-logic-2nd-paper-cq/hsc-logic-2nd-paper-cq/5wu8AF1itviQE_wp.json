{
  "title": "রাজশাহী বোর্ড ২০২৪",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: টেলিভিশন হয় দূরদর্শন যন্ত্র। দৃশ্যকল্প-২: টেলিযোগাযোগ বলতে মূলত বোঝায় প্রযুক্তি ব্যবহার করে যোগাযোগের উদ্দেশ্যে দূরবর্তী স্থানে কোনো সংকেত তথা বার্তা পাঠানো। দৃশ্যকল্প-৩: মানুষ হয় বুদ্ধিবৃত্তিসম্পন্ন দ্বিপদ জীব।",
      "tag": "RB 24",
      "sub_questions": [
        {
          "label": "ক",
          "question": "সংজ্ঞেয় পদ কী?",
          "explanation": "যৌক্তিক সংজ্ঞায় যে পদের সংজ্ঞা দেওয়া হয় তাকে সংজ্ঞেয় পদ বলে।"
        },
        {
          "label": "খ",
          "question": "পরতম জাতির সংজ্ঞা দেয়া যায় না কেন? ব্যাখ্যা কর।",
          "explanation": "সর্বোচ্চ জাতি হওয়ার কারণে পরতম জাতির সংজ্ঞা দেওয়া যায় না। পরতম জাতি অর্থ হলো সর্বোচ্চ জাতি। এ জাতিকে উপজাতি হিসেবে চিহ্নিত করা বা কোনো জাতির অধীনে বিবেচনা করা যায় না। তাই সর্বোচ্চ বা পরতম জাতির সংজ্ঞা দেওয়া সম্ভব নয়। যেমন: 'দ্রব্য'। এ পদের কোনো উচ্চতর জাতি নেই। তাই এর আসন্নতম জাতি উল্লেখ করা যায় না। এ কারণে পরতম জাতি হিসেবে দ্রব্যের সংজ্ঞা দেওয়া সম্ভব নয়।"
        },
        {
          "label": "গ",
          "question": "দৃশ্যকল্প-১ এ যৌক্তিক সংজ্ঞার কোন নিয়মটি লঙ্ঘিত হয়েছে? ব্যাখ্যা কর।",
          "explanation": "দৃশ্যকল্প-১-এ যৌক্তিক সংজ্ঞার তৃতীয় নিয়ম লঙ্ঘনজনিত চক্রক সংজ্ঞানুপপত্তি ঘটেছে। যৌক্তিক সংজ্ঞায় কোনো পদের পূর্ণ জাত্যর্থকে সুস্পষ্টভাবে উল্লেখ করতে হয়। এজন্য কিছু নির্দিষ্ট নিয়ম অনুসরণ করা আবশ্যক। এ নিয়মগুলোর মধ্যে তৃতীয় নিয়মানুসারে, 'যৌক্তিক সংজ্ঞায় সংজ্ঞেয় পদের প্রতিশব্দ বা সমার্থক শব্দ ব্যবহার করে সংজ্ঞা দান করা যাবে না।' এরূপ করা হলে সংজ্ঞায় 'চক্রক সংজ্ঞা অনুপপত্তি' ঘটে। উদ্দীপকের দৃশ্যকল্প-১-এ টেলিভিশনকে 'দূরদর্শন যন্ত্র' বলে সংজ্ঞায়িত করা হয়েছে। প্রকৃতপক্ষে 'টেলিভিশন' একটি ইংরেজি শব্দ, যায় বাংলা প্রতিশব্দ হলো 'দূরদর্শন যন্ত্র'। এই প্রতিশব্দ ব্যবহারের কারণেই প্রদত্ত সংজ্ঞায় তৃতীয় নিয়মটি লঙ্ঘন করা হয়েছে। এ কারণে দৃশ্যকল্প-১ এর দৃষ্টান্তটি 'চক্রক সংজ্ঞা' দোষে দুষ্ট।"
        },
        {
          "label": "ঘ",
          "question": "উদ্দীপকে দৃশ্যকল্প-২ ও দৃশ্যকল্প-৩ এর মধ্যকার পার্থক্য বিশ্লেষণ কর।",
          "explanation": "আলোচ্য উদ্দীপকের দৃশ্যকল্প-২-এ 'দুর্বোধ্য সংজ্ঞা' ও দৃশ্যকল্প-৩- এ 'অবান্তর সংজ্ঞা' জনিত অনুপপত্তি ঘটেছে। যৌক্তিক সংজ্ঞা প্রদানের লক্ষ্য হলো পদকে সুস্পষ্টভাবে উপস্থাপন করা। যেজন্য সহজে বোধগম্য শব্দ দ্বারা সংজ্ঞা প্রদান প্রয়োজন। কিন্তু সহজবোধ্য শব্দ বা বাক্যের পরিবর্তে দুর্বোধ্য ভাষার প্রয়োগে যৌক্তিক সংজ্ঞার দ্বিতীয় নিয়মটি লঙ্ঘিত হলে 'দুর্বোধ্য সংজ্ঞা অনুপপত্তি' ঘটে। উদ্দীপকের দৃশ্যকল্প-২-এ 'টেলিযোগাযোগ'-এর সংজ্ঞায় ভাষার দুর্বোধ্য ব্যবহারে 'দুর্বোধ্য সংজ্ঞা অনুপপত্তি' ঘটেছে। অপরদিকে, দৃশ্যকল্প-৩-এ যৌক্তিক সংজ্ঞার নিয়ম অনুসারে 'মানুষ' পদের পূর্ণ জাত্যর্থের অতিরিক্ত অবিচ্ছেদ্য অবান্তর লক্ষণ 'দ্বিপদ' গুণটি উল্লেখ করায় সংজ্ঞাটিতে 'অবান্তর সংজ্ঞা অনুপপত্তি' সৃষ্টি হয়েছে। কারণ কোনো পদের সংজ্ঞায় অতিরিক্ত গুণ হিসেবে অবিচ্ছেদ্য অবান্তর লক্ষণ উল্লেখ করলে সংজ্ঞাটি ভ্রান্ত হয়। যে ভ্রান্ত সংজ্ঞাকে বলে অবান্তর সংজ্ঞা অনুপপত্তি। এ আলোচনার প্রেক্ষিতে দেখা যায়, দৃশ্যকল্প-২ ও ৩-এ উল্লেখিত দুটি সংজ্ঞা অনুপপত্তিমূলক হলেও এদের মধ্যে পার্থক্য রয়েছে। কারণ দৃশ্যকল্প-২-এ যৌক্তিক সংজ্ঞার দ্বিতীয় নিয়মটি লঙ্ঘিত হয়েছে এবং দৃশ্যকল্প-৩-এ যৌক্তিক সংজ্ঞার প্রথম নিয়মটি লঙ্ঘন করা হয়েছে।"
        }
      ]
    },
    {
      "number": "2",
      "uddipok": "সিরাজ সাহেব ছুটির দিনে তার দুই পুত্রসন্তানকে নিয়ে ঘোড়া গাড়ি করে বেড়াতে বের হলেন। তার বড় ছেলে রাফি বলল, ঘোড়া হচ্ছে কেশরপুচ্ছবিশিষ্ট এক প্রচণ্ড বুদ্ধিমত্তা সম্পন্ন প্রাণী। একথা শুনে তার ছোট ভাই শাফি বলল, ঘোড়া হচ্ছে পালকবিহীন চতুষ্পদী গৃহপালিত প্রাণী। এ ব্যাপারে সিরাজ সাহেব বললেন, ঘোড়া হচ্ছে সম্ভ্রান্ত প্রাণী।",
      "tag": "RB 24",
      "sub_questions": [
        {
          "label": "ক",
          "question": "নেতিবাচক সংজ্ঞা কী?",
          "explanation": "নেতিবাচক বা নঞর্থক শব্দ ব্যবহার করে যে সংজ্ঞা দেওয়া হয় তাকে নেতিবাচক সংজ্ঞা বলে।"
        },
        {
          "label": "খ",
          "question": "যৌক্তিক সংজ্ঞায় অনুপপত্তি ঘটে কেন? ব্যাখ্যা কর।",
          "explanation": "যৌক্তিক সংজ্ঞা প্রদানের নিয়ম লঙ্ঘন করে সংজ্ঞাদান করলে যৌক্তিক সংজ্ঞায় অনুপপত্তি ঘটে। যৌক্তিক সংজ্ঞা হলো এমন প্রক্রিয়া যেখানে কোনো পদের জাত্যর্থের পূর্ণাঙ্গ বিবৃতি দেওয়া হয়। এ প্রক্রিয়া সম্পন্ন করতে যুক্তিবিদগণ কিছু বিশেষ নিয়ম প্রবর্তন করেছেন। সাধারণত যৌক্তিক সংজ্ঞাদানের পাঁচটি নিয়ম রয়েছে। কোনো পদের সংজ্ঞাদানে এ পাঁচটি নিয়মের কোনোটি লঙ্ঘন করা হলে সংজ্ঞায় অনুপপত্তি ঘটে।"
        },
        {
          "label": "গ",
          "question": "উদ্দীপকে সিরাজ সাহেবের বক্তব্য কোন ধরনের অনুপপত্তি দোষে দুষ্ট?",
          "explanation": "উদ্দীপকে সিরাজ সাহেবের বক্তব্যটি 'রূপক সংজ্ঞা' দোষে দুটি। যৌক্তিক সংজ্ঞা হলো কোনো পদের জাত্যর্থের পূর্ণ বিবরণ। অর্থাৎ, এখানে পদটির জাত্যর্থ ছাড়া অতিরিক্ত কোনো কিছুর উল্লেখ করা বা জাত্যর্থের কম কিছু বলা যাবে না। পাশাপাশি যৌক্তিক সংজ্ঞা হবে সুস্পষ্ট যেখানে কোনো রূপক বা উপমার ব্যবহার করা যাবে না। যৌক্তিক সংজ্ঞা দ্বিতীয় নিয়মানুসারে- সংজ্ঞায় রূপক বা উপমার ব্যবহার করা হলে সংজ্ঞাটিতে 'রূপক সংজ্ঞানুপপত্তি' সৃষ্টি হবে। আলোচ্য উদ্দীপকে ঘোড়ার সংজ্ঞায় সিরাজ সাহেব এর জাত্যর্থ পূর্ণতা পায়নি, পাশাপাশি ঘোড়াকে উপমায় অভিষিক্ত করা হয়েছে। ফলে এখানে 'রূপক সংজ্ঞা' অনুপপত্তি ঘটেছে।"
        },
        {
          "label": "ঘ",
          "question": "উদ্দীপকে রাফি ও শাফির বক্তব্যে নির্দেশিত বিষয়টি যৌক্তিক সংজ্ঞার নিয়মাবলির আলোকে বিশ্লেষণ কর।",
          "explanation": "উদ্দীপকে রাফির বক্তব্যে 'দুর্বোধ্য সংজ্ঞা অনুপপত্তি' ও শাফির বক্তব্যে 'অবান্তর সংজ্ঞা অনুপপত্তি' সৃষ্টি হয়েছে। কোনো পদের জাত্যর্থের পূর্ণ বিবৃতিকে যৌক্তিক সংজ্ঞা বলে। সংজ্ঞার উদ্দেশ্য হলো একটি পদকে সুস্পষ্টতা দান করা। তাই এখানে সহজবোধ্য শব্দ ব্যবহার করতে হয়। এর পরিবর্তে জটিল বা কঠিন শব্দ ব্যবহার করলে পদের অর্থ স্পষ্ট হওয়ার বদলে কঠিন হয়ে যায়। এতে সংজ্ঞায় 'দুর্বোধ্য সংজ্ঞা অনুপপত্তি' ঘটে। আলোচ্য উদ্দীপকে রাফি বলে \"ঘোড়া হচ্ছে কেশরপুচ্ছবিশিষ্ট এক প্রচণ্ড বুদ্ধিমত্তাসম্পন্ন প্রাণী\"- যা ঘোড়ার ধারণাকে স্পষ্ট করার পরিবর্তে আরো দুর্বোধ্য করে দেয়। তাই এখানে \"দুর্বোধ্য সংজ্ঞা অনুপপত্তি” ঘটেছে। অন্যদিকে, যৌক্তিক সংজ্ঞার নিয়মানুযায়ী সংজ্ঞায় জাত্যর্থের অতিরিক্ত কোনো অবিচ্ছেদ্য অবান্তর লক্ষণসূচক গুণ উল্লেখ করলে সংজ্ঞাটিতে \"অবান্তর লক্ষণজনিত অনুপপত্তি” ঘটে। উদ্দীপকে শাফির বক্তব্যে ঘোড়াকে \"পালকবিহীন চতুষ্পদী গৃহপালিত প্রাণী\" বলায় এখানে ঘোড়া পদের - অবিচ্ছেদ্য অবান্তর লক্ষণ 'পালকবিহীন' ও 'চতুষ্পদী' গুণটি উল্লেখ থাকায় সংজ্ঞাটিতে অবান্তর লক্ষণজনিত অনুপপত্তি ঘটেছে। তাই বলা যায়, যৌক্তিক সংজ্ঞার দ্বিতীয় এবং প্রথম নিয়ম লঙ্ঘন করার কারণেই উদ্দীপকে রাফি ও শাফির বক্তব্য ত্রুটিপূর্ণ হয়েছে।"
        }
      ]
    },
    {
      "number": "3",
      "uddipok": "",
      "tag": "RB 24",
      "sub_questions": [
        {
          "label": "ক",
          "question": "যৌক্তিক বিভাগ কাকে বলে?",
          "explanation": "কোনো একটি নীতির ভিত্তিতে উচ্চতর শ্রেণিকে তার অন্তর্গত নিম্নতর শ্রেণিতে বিভক্ত করার প্রক্রিয়াকে যৌক্তিক বিভাগ বলে।"
        },
        {
          "label": "খ",
          "question": "'অব্যাপক বিভাগ' অনুপপত্তি কীভাবে ঘটে? ব্যাখ্যা করো।",
          "explanation": "যৌক্তিক বিভাগের তৃতীয় নিয়ম লঙ্ঘন করে পদের সীমিত ব্যক্ত্যর্থ উল্লেখ করলে অব্যাপক বিভাগ অনুপপত্তি ঘটে। যৌক্তিক বিভাগের তৃতীয় নিয়মানুযায়ী, বিভাজ্য জাতির ব্যজ্যর্থ ও বিভক্ত উপজাতিগুলোর ব্যক্ত্যর্থ পরস্পর সমান হবে। কিন্তু এ নিয়ম লঙ্ঘন করে বিচন্ত উপজাতির মিলিত ব্যক্ত্যর্থ যদি বিভাজ্য জাতির ব্যস্ত্যর্থের চেয়ে কম হয় তাহলে 'অব্যাপক বিভাগ অনুপপত্তি' ঘটে।"
        },
        {
          "label": "গ",
          "question": "দৃশ্যকল্প-১ এ কোন ধরনের বিভাগ প্রতিফলিত হয়েছে? ব্যাখ্যা কর।",
          "explanation": "দৃশ্যকল্প-১ এ যৌক্তিক বিভাগ-এর চিত্র প্রতিফলিত হয়েছে। যৌক্তিক বিভাগ এমন এক প্রক্রিয়া যেখানে নির্দিষ্ট একটি মূলনীতির ভিত্তিতে কোনো বৃহত্তর জাতিকে তার অন্তর্গত ক্ষুদ্রতর উপজাতির বিভাজন করা হয়। যেমন- মানুষ পদকে 'শিক্ষা' নামক মূলনীতির ভিত্তিতে 'শিক্ষিত' ও 'অশিক্ষিত' পদে বিভক্ত করা যৌক্তিক বিভাগের দৃষ্টান্ত। অনুরূপ দৃষ্টান্ত লক্ষ করা যায় দৃশ্যকল্প-১ এ। আলোচ্য দৃশ্যকল্প-১ এ 'পদার্থ' জাতিবাচক পদটিকে একটি নির্দিষ্ট মূলনীতি \"অবস্থা\"-এর ভিত্তিতে এর অন্তর্গত তিনটি ক্ষুদ্রতর উপজাতি- কঠিন, তরল ও বায়বীয়-তে বিভক্ত করা হয়েছে। অর্থাৎ একটি নীতির আলোকে পদকে বিভক্ত করা হয়েছে। তাই, যৌক্তিক বিভাগের ধারণা অনুসারে এটি একটি যথার্থ যৌক্তিক বিভাগের দৃষ্টান্ত।"
        },
        {
          "label": "ঘ",
          "question": "দৃশ্যকল্প-২ এ যে বিভাগ প্রক্রিয়া নির্দেশ করা হয়েছে তার সুবিধাসমূহ বিশ্লেষণ কর।",
          "explanation": "দৃশ্যকল্প-২-এ নির্দেশিত বিভাগ প্রক্রিয়াটি হলো দ্বিকোটিক বিভাগ। যে বিভাগ প্রক্রিয়ায় কোনো জাতিবাচক পদকে তার অন্তর্গত দুইটি পরস্পর বিরুদ্ধ উপজাতিতে বিভক্ত করা হয় তাকে দ্বিকোটিক বিভাগ বলে। এক্ষেত্রে বিভক্ত উপজাতি দুটির একটি সদর্থক ও অন্যটি নঞর্থক পদ হয়। আলোচ্য দৃশ্যকল্প-২-এর জাতিবাচক পদ 'পদার্থ'-কে এর অন্তর্গত দুইটি পরস্পর বিরুদ্ধ উপজাতি কঠিন ও অকঠিন-এ বিভক্ত করা হয়েছে। তাই এটি দ্বিকোটিক বিভাগের দৃষ্টান্ত। দ্বিকোটিক বিভাগে যৌক্তিক বিভাগের সবগুলো নিয়মই পালিত হয়। তাই নিয়ম-কানুনের দিক থেকে এ প্রক্রিয়াটি একটি নিখুঁত ও নির্ভুল প্রক্রিয়া। এতে বিভাগের কোনো অনুপপত্তি ঘটার কোনোই আশঙ্কা থাকে না। দ্বিকোটিক বিভাগ একটি সহজ-সরল প্রক্রিয়া বলে এর সাহায্যে একটি জাতিকে সহজেই দুটি উপজাতিতে বিভক্ত করা যায়। সর্বোপরি এ প্রক্রিয়াটি বিরোধ নিয়ম ও নিম্ন মাধ্যম নিয়মের ওপর প্রতিষ্ঠিত বলে আকারগত বিচারে একে একটি বৈধ প্রক্রিয়া বলে। পরিশেষে বলা যায়, দৃশ্যকল্প-২ এ প্রতীয়মান দ্বিকোটিক একটি আকারগত প্রক্রিয়া। এতে বিভাগকরণের সময় উপজাতি সম্বন্ধে বাস্তব জ্ঞান না থাকলেও সঠিকভাবে তা সম্পন্ন করা যায়, তাই কোনো পদের দ্বিকোটিক বিভাগের ক্ষেত্রে উল্লেখিত সুবিধাসমূহ বিদ্যমান।"
        }
      ]
    },
    {
      "number": "4",
      "uddipok": "কাশেম মিয়া পৈত্রিকসূত্রে পাওয়া অল্প কয়েক খণ্ড জমিতে অধিক ফসল পাওয়ার আশায় তিনি জমিগুলোকে উর্বরতার ভিত্তিতে দু'ভাগে ভাগ করে উর্বর জমিতে তরমুজ এবং অনুর্বর জমিতে পুকুর খনন করে মাছ চাষ করলেন। তার উর্বর জমিতে তরমুজের ফসল খুব ভালো হয়েছে। তিনি তরমুজগুলোকে বড়, গোলাকার ও সবুজ এই তিন ভাগে ভাগ করেন।",
      "tag": "RB 24",
      "sub_questions": [
        {
          "label": "ক",
          "question": "অঙ্গগত বিভাগ কী?",
          "explanation": "কোনো জাতিবাচক পদের পরিবর্তে বিশেষ ব্যক্তি বা বস্তুকে তার বিভিন্ন অঙ্গ-প্রত্যঙ্গে বিভক্ত করা হলে তাকে অঙ্গগত বিভাগ বলে।"
        },
        {
          "label": "খ",
          "question": "'উল্লম্ফন বিভাগ' অনুপপত্তি কখন ঘটে?",
          "explanation": "যৌক্তিক বিভাগের ষষ্ঠ নিয়ম লঙ্ঘনের ফলে 'উল্লম্ফন বিভাগ' অনুপপত্তি ঘটে। যৌক্তিক বিভাগে ষষ্ঠ নিয়মানুসারে একটি জাতিকে তার নিকটতম উপজাতিসমূহে বিভক্ত করতে হয়। এ সময় মধ্যবর্তী কোনো স্তরকে বাদ দেওয়া যাবে না। এ নিয়ম লঙ্ঘন করে কোনো জাতিকে তার মধ্যবর্তী উপজাতি বাদ দিয়ে দূরবর্তী উপজাতিতে বিভক্ত করলে উল্লম্ফন বিভাগ অনুপপত্তি ঘটে।"
        },
        {
          "label": "গ",
          "question": "উদ্দীপকে কাশেম মিয়ার জমি ভাগ করার পদ্ধতি যৌক্তিক বিভাগের কোন নিয়মের সাথে সাদৃশ্যপূর্ণ? ব্যাখ্যা কর।",
          "explanation": "উদ্দীপকের কাশেম মিয়ার জমি ভাগ করার প্রক্রিয়াটি যৌক্তিক বিভাগের দ্বিতীয় নিয়মের সাথে সাদৃশ্যপূর্ণ। যৌক্তিক বিভাগের দ্বিতীয় নিয়মানুসারে, যৌক্তিক বিভাগে সর্বদা একটিমাত্র মূলনীতি অনুসরণ করতে হবে। অর্থাৎ, যৌক্তিক বিভাজন প্রক্রিয়ায় একই সময়ে একাধিক মূলনীতি গ্রহণ করা যাবে না।আলোচ্য উদ্দীপকে কাশেম মিয়া তার জমিগুলোকে 'উর্বরতা' মূলনীতির ভিত্তিতে 'উর্বর' ও 'অনুর্বর' এ' দুই শ্রেণিতে বিভক্ত করেছেন। তিনি একটি মাত্র মূলনীতি 'উর্বরতা' কে গ্রহণ করায় তার বিভাজন প্রক্রিয়াটি যৌক্তিক বিভাগের দ্বিতীয় নিয়মের সাথে সাদৃশ্যপূর্ণ হয়েছে। এটি যথার্থ যৌক্তিক বিভাগের একটি দৃষ্টান্ত।"
        },
        {
          "label": "ঘ",
          "question": "তরমুজ ভাগ করার ক্ষেত্রে কাশেম মিয়া যৌক্তিক বিভাগের কি যথার্থ নিয়ম পালন করেছে?-এ ব্যাপারে তোমার মতামত দাও।",
          "explanation": "তরমুজ ভাগ করার ক্ষেত্রে কাশেম মিয়া যথার্থ নিয়ম পালন করেননি। যৌক্তিক বিভাগের বিচারে তিনি ভুলভাবে তরমুজগুলোকে ভাগ করেছেন। যৌক্তিক বিভাগের দ্বিতীয় নিয়ম অনুসারে, কোনো জাতিকে তার উপজাতিসমূহে যৌক্তিক বিভাজন করতে হলে একটি মাত্র মূলনীতি গ্রহণ। করতে হবে। এ নিয়ম লঙ্ঘন করে একাধিক মূলনীতি গ্রহণ করা হলে 'সংকর বিভাগ' অনুপপত্তি ঘটে। আলোচ্য উদ্দীপকে দেখা যায়, কাশেম মিয়া তার উৎপাদিত তরমুজকে বড়, গোলাকার ও সবুজ এ তিন ভাগে ভাগ করেছে। অর্থাৎ, তরমুজগুলোকে ভাগ করতে তিনি একই সময়ে আকৃতি, আকার ও বর্ণ বা রং-কে মূলনীতি হিসেবে গ্রহণ করায় যৌক্তিক বিভাগের দ্বিতীয় নিয়মটি লঙ্ঘন করা হয়েছে। ফলে এক্ষেত্রে \"সংকর বিভাগ অনুপপত্তি\" সৃষ্টি হয়েছে। কাশেম মিয়া যদি একাধিক মূলনীতির পরিবর্তে একটি মূলনীতি ভিত্তি করে তার তরমুজগুলো ভাগ করতেন তাহলে তিনি এরূপ ত্রুটি থেকে মুক্ত থাকতে পারতেন। পরিশেষে বলা যায়, যৌক্তিক বিভাগে সর্বদা একটি মূলনীতি অনুসরণ করা হয়। কিন্তু উদ্দীপকের কাশেম মিয়া একাধিক নীতি অনুসরণ করে তরমুজগুলো ভাগ করেছেন। এ কারণে তিনি যৌক্তিক বিভাগের দ্বিতীয় নিয়মটি লঙ্ঘন করেছেন।"
        }
      ]
    },
    {
      "number": "5",
      "uddipok": "দৃশ্যকল্প-১: রাশেদ দেখতে তার ভাইয়ের মতো। তার ভাই একজন বিখ্যাত সাহিত্যিক। সুতরাং রাশেদ অবশ্যই একজন বিখ্যাত সাহিত্যিক। দৃশ্যকল্প-২: মানুষ ও উদ্ভিদের মধ্যে জন্ম, বৃদ্ধি, মৃত্যু, বংশ বিস্তার ও খাদ্য গ্রহণ ইত্যাদি বিষয়ে মিল আছে? মানুষের প্রাণ আছে। সুতরাং উদ্ভিদেরও প্রাণ আছে।",
      "tag": "RB 24",
      "sub_questions": [
        {
          "label": "ক",
          "question": "সংশ্লেষক যুক্তিবাক্য কী?",
          "explanation": "যে যুক্তিবাক্যের বিধেয় পদটি উদ্দেশ্য পদ সম্পর্কে নতুন তথ্য দেয় তাকে সংশ্লেষক যুক্তিবাক্য বলে।"
        },
        {
          "label": "খ",
          "question": "“সাদৃশ্য অনুমানের প্রধান ভিত্তি হলো সাদৃশ্য\" ব্যাখ্যা কর।",
          "explanation": "সাদৃশ্য অনুমানে দুটি বিষয়ে কিছু সাদৃশ্যের ভিত্তিতে নতুন সিদ্ধান্ত গ্রহণ করা হয়। দুটি স্বতন্ত্র ব্যক্তি বা বস্তুর মধ্যে একাধিক বিষয়ে সাদৃশ্য পর্যবেক্ষণ করে সেসব সাদৃশ্যের ভিত্তিতে নতুন কোনো সিদ্ধান্ত অনুমান করা হয় সাদৃশ্যমূলক অনুমানে। তাই নিশ্চিতভাবেই বলা চলে, সাদৃশ্যই হলো সাদৃশ্য অনুমানের মূল ভিত্তি।"
        },
        {
          "label": "গ",
          "question": "দৃশ্যকল্প-১ এ কোন ধরনের অনুমানের ইঙ্গিত আছে? ব্যাখ্যা কর।",
          "explanation": "দৃশ্যকল্প-১-এ অসাধু সাদৃশ্যানুমানের ইঙ্গিত আছে। সাদৃশ্যানুমানের দুইটি ধরন। যেমন: সাধু সাদৃশ্যানুমান ও অসাধু সাদৃশ্যানুমান। যে সাদৃশ্যানুমান বা সাদৃশ্যমূলক অনুমানে দুইটি ভিন্ন বিষয়ের কিছু গুরুত্বহীন গুণের বা বৈশিষ্ট্যের সাদৃশ্য দেখে তাদের মধ্যকার একটি অজানা বৈশিষ্ট্যের বা গুণের সাদৃশ্য আছে বলে অনুমান করা হয় তাকে অসাধু সাদৃশ্যানুমান বলা হয়। উদ্দীপকের দৃশ্যকল্প-১-এ রাশেদ ও তার ভাইয়ের বাহ্যিক সাদৃশ্য দেখে তাদের প্রতিভার সাদৃশ্যকে অনুমান করা হয়েছে। প্রকৃতপক্ষে সাহিত্য প্রতিভার বিষয়টি অনুমান করার ক্ষেত্রে বাহ্যিকভাবে দৈহিক সাদৃশ্যের বিষয়টি তুলনা করা একটি গুরুত্বহীন বিষয়। তাই এ অনুমান একটি অসাধু সাদৃশ্যানুমানের দৃষ্টান্ত।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-২ এর মধ্যে কোনটি অধিক গ্রহণযোগ্য? বিশ্লেষণ কর।",
          "explanation": "উদ্দীপকের দৃশ্যকল্প-১ ও ২ দ্বারা যথাক্রমে অসাধু সাদৃশ্যানুমান ও সাধু সাদৃশ্যানুমানের দৃষ্টান্ত দেখানো হয়েছে। গ্রহণযোগ্যতার মানদণ্ডে দৃশ্যকল্প-২ এর সাধু সাদৃশ্যানুমান অধিক গ্রহণযোগ্য। সাধু সাদৃশ্যানুমানে মৌলিক ও গুরুত্বপূর্ণ কিছু সাদৃশ্য পর্যবেক্ষণের ভিত্তিতে অজানা বিষয়ে সিদ্ধান্ত অনুমান করা হয়। এই সাদৃশ্যানুমান প্রকৃতির নিয়ম-কানুন সম্পর্কিত জ্ঞান ও সুসঙ্গত চিন্তাধারার সাথে সঙ্গতিপূর্ণ। ফলে এরূপ অনুমান জ্ঞান চর্চার পক্ষে সহায়ক। পাশাপাশি সাধু সাদৃশ্যানুমানে কার্যকারণ সম্পর্কের একটি প্রচ্ছন্ন ইঙ্গিত থাকে। এ কারণে এই সাদৃশ্যানুমানের সিদ্ধান্ত সত্য হওয়ার সম্ভাবনা বেশি। পক্ষান্তরে, অসাধু সাদৃশ্যানুমানে বাহ্যিক, গৌণ বা গুরুত্বহীন সাদৃশ্য পর্যবেক্ষণ করে অজানা বিষয়ে সিদ্ধান্ত অনুমান করা হয়। এই সাদৃশ্যানুমান ব্যক্তিগত বিশ্বাস, সামাজিক কুসংস্কার ও কাল্পনিক ধারণার ওপর নির্ভরশীল। ফলে এরূপ, অনুমান জ্ঞান চর্চার পক্ষে অন্তরায়। পাশাপাশি অসাধু সাদৃশ্যানুমানে কার্যকারণ নীতির কোনো ইঙ্গিত থাকে না বলে এর সিদ্ধান্ত সত্য হওয়ার বদলে মিথ্যা হওয়ার আশঙ্কা বেশি থাকে। উদ্দীপকের দৃশ্যকল্প-২-এ দুই ভাইয়ের বাহ্যিক মিল দেখে সিদ্ধান্ত অনুমান করায় এটি অসাধু সাদৃশ্যানুমানের দৃষ্টান্ত। কিন্তু দৃশ্যকল্প-১-এ মানুষ ও উদ্ভিদের মধ্যে জন্ম, বৃদ্ধি, মৃত্যু ইত্যাদি মৌলিক সাদৃশ্যের ভিত্তিতে মানুষের মতো উদ্ভিদের প্রাণের অনুমান করায় এটি সাধু সাদৃশ্যানুমানের দৃষ্টান্ত। পরিশেষে বলা যায়, সাদৃশ্যানুমানের ভিত্তি হলো সাদৃশ্য। দুটি ঘটনার মধ্যকার এসব সাদৃশ্য যত প্রাসঙ্গিক ও গুরুত্বপূর্ণ হবে সাদৃশ্য অনুমানের গ্রহণযোগ্যতাও তত বেশি হবে। তাই উদ্দীপকের দৃশ্যকল্প-২-এর সাধু সাদৃশ্যানুমানের গ্রহণযোগ্য তা দৃশ্যকল্প-১ এর অসাধু সাদৃশ্যানুমানের চেয়ে বেশি।"
        }
      ]
    },
    {
      "number": "6",
      "uddipok": "দৃশ্যকল্প-১: আম হয় পুষ্টিকর জাম হয় পুষ্টিকর কলা হয় পুষ্টিকর ... সকল ফল হয় পুষ্টিকর দৃশ্যকল্প-২: রহমান বলল, আমি এ যাবৎ যত ইংল্যান্ডবাসী দেখেছি তারা সবাই ইংরেজি ভাষায় কথা বলে। অন্য কোনো ভাষায় কথা বলতে দেখিনি। সুতরাং সকল ইংল্যান্ডবাসী ইংরেজি ভাষায় কথা বলে।",
      "tag": "RB 24",
      "sub_questions": [
        {
          "label": "ক",
          "question": "প্রকৃত আরোহ কাকে বলে?",
          "explanation": "যে অনুমানে আরোহের মূল বৈশিষ্ট্য হিসেবে আরোহাত্মক লম্ফ উপস্থিত থাকে তাকে প্রকৃত আরোহ বলে।"
        },
        {
          "label": "খ",
          "question": "'আরোহাত্মক উল্লম্ফন আরোহের প্রাণ'-ব্যাখ্যা কর।",
          "explanation": "আরোহ অনুমানের জানা আশ্রয়বাক্য থেকে অজানা সিদ্ধান্তে যাওয়ার প্রক্রিয়াকে আরোহমূলক লম্ফ বলে। যেমন- ক, খ ও গ নামক ব্যক্তির মৃত্যু দেখে 'সকল মানুষ হয় মরণশীল' এরূপ অনুমান করার প্রবণতাই হলো আরোহুমূলক সঙ্ক। এ প্রক্রিয়ার সাহায্যে জানা থেকে অজানায়, বিশেষ থেকে সার্বিক সিদ্ধান্তে উপনিত হওয়া যায়। আরোহমূলক লম্ফ ছাড়া প্রকৃত আরোহের সিদ্ধান্ত নেওয়া যায় না। এ কারণে আরোহমূলক লম্ফকে আরোহের প্রাণ বলা হয়।"
        },
        {
          "label": "গ",
          "question": "দৃশ্যকল্প-২ এ নির্দেশিত অনুমানটি কোন প্রকারের আরোহ? ব্যাখ্যা কর।",
          "explanation": "দৃশ্যকল্প-২ এ নির্দেশিত অনুমানটি অবৈজ্ঞানিক আরোহের একটি দৃষ্টান্ত। যে প্রকৃত আরোহ অনুমানে কোনো প্রকার কার্যকারণ সম্পর্ক প্রতিষ্ঠা ছাড়াই শুধু প্রকৃতির নিয়মানুবর্তিতা নীতি ও প্রতিকূল দৃষ্টান্তবিহীন অভিজ্ঞতার ভিত্তিতে একটি সার্বিক সংশ্লেষক যুক্তিবাক্য প্রতিষ্ঠা করে তাকে অবৈজ্ঞানিক আরোহ বলে। উদ্দীপকের দৃশ্যকল্প-২-এ রহমান তার প্রতিকূল দৃষ্টান্তবিহীন অভিজ্ঞতার কথা উল্লেখ করেছেন। তার দেখা ইংল্যান্ডবাসীদের কাউকে ইংরেজি ছাড়া অন্য ভাষায় কথা বলতে না দেখে তিনি সিদ্ধান্ত নেয় যে, সকল ইংল্যান্ডবাসী ইংরেজি ভাষায় কথা বলে। তার সিদ্ধান্তটি ইংল্যান্ডবাসীদের জন্য সার্বিকভাবে একটি নতুন তথ্য দেয়। অর্থাৎ, এটি একটি সার্বিক সংশ্লেষক যুক্তিবাক্য। এ থেকে বোঝা যায়, রহমানের বক্তব্যটি মূলত অবৈজ্ঞানিক আরোহ নির্দেশ করে।"
        },
        {
          "label": "ঘ",
          "question": "প্রকৃত আরোহের শ্রেণিবিভাগের আলোকে দৃশ্যকল্প-১ ও দৃশ্যকল্প-২ এর মধ্যকার পার্থক্য নিরূপণ কর",
          "explanation": "আলোচ্য দৃশ্যকল্প-১-এর দৃষ্টান্তটি বৈজ্ঞানিক আরোহ এবং দৃশ্যকল্প- ২-এর দৃষ্টান্তটি অবৈজ্ঞানিক আরোহ। এরা উভয়ই প্রকৃত আরোহ হলেও এদের মধ্যে বেশ কিছু বৈসাদৃশ্য বা পার্থক্য রয়েছে। দৃশ্যকল্প-১-এ আম, জাম ও কলা- এ তিনটি ফলের মধ্যে 'পুষ্টিকর' গুণটি লক্ষ করে সব ফল সম্পর্কে সার্বিক সংশ্লেষক সিদ্ধান্ত অনুমান করা হয়েছে। এখানে প্রকৃতির নিয়মানুবর্তিতা নীতি ও কার্যকরণ নিয়ম দুটোই উপস্থিত থাকায় এটি একটি বৈজ্ঞানিক আরোহ। অন্যদিকে, রহমানের প্রতিকূলতাবিহীন অভিজ্ঞতা থেকে কোনো কার্যকারণ সম্পর্ক স্থাপন ব্যতীত সিদ্ধান্ত গ্রহণ করায় এটি অবৈজ্ঞানিক আরোহ হয়েছে। যার দৃষ্টান্ত উদ্দীপকের দৃশ্যকল্প-১ ও দৃশ্যকল্প-২ এ প্রতীয়মান। এ কারণে উভয় দৃশ্যকল্পের মধ্যে পার্থক্য বিদ্যমান। দৃশ্যকল্প-২-এ বৈজ্ঞানিক আরোহে প্রতিকূল ও অনুকূল উভয় দৃষ্টান্ত দেখা হলেও অবৈজ্ঞানিক' আরোহ শুধু অনুকূল দৃষ্টান্ত দেখে। বৈজ্ঞানিক আরোহের সিদ্ধান্ত নিশ্চিত হলেও অবৈজ্ঞানিক আরোহের সিদ্ধান্ত সম্ভাব্য। বৈজ্ঞানিক আরোহে অনুপপত্তির আশঙ্কা নেই। কিন্তু অবৈজ্ঞানিক আরোহে অনুপপত্তির আশঙ্কা থাকে। সর্বোপরি বৈজ্ঞানিক আরোহ একটি বৈজ্ঞানিক বা যথার্থ প্রক্রিয়া হলেও অবৈজ্ঞানিক আরোহ একটি লৌকিক প্রক্রিয়া। পরিশেষে বলা যায়, বৈজ্ঞানিক আরোহে কার্যকারণ নীতি ও প্রকৃতির নিয়মানুবর্তিতা নীতির ভিত্তিতে সিদ্ধান্ত নেওয়া হলেও অবৈজ্ঞানিক আরোহে কার্যকারণ নীতি অনুপস্থিত।"
        }
      ]
    },
    {
      "number": "7",
      "uddipok": "একটি বাক্সে ১২টি পেনসিল ছিল। মনির বাক্সটির প্রতিটি পেনসিল পরীক্ষা করল এবং দেখল প্রত্যেকটি পেনসিলই লাল রংয়ের। এ থেকে মনির সিদ্ধান্ত নিল, বাক্সের সকল পেনসিল হয় লাল।",
      "tag": "RB 24",
      "sub_questions": [
        {
          "label": "ক",
          "question": "আরোহ কাকে বলে?",
          "explanation": "যে অনুমান প্রক্রিয়ায় কোনো শ্রেণির কতিপয় দৃষ্টান্ত পর্যবেক্ষণ করে সেই শ্রেণি সম্পর্কে একটি সার্বিক সিদ্ধান্ত নেওয়া হয় তাকে আরোহ বলে।"
        },
        {
          "label": "খ",
          "question": "অবৈজ্ঞানিক আরোহকে লৌকিক আরোহ বলা হয় কেন?",
          "explanation": "অবৈজ্ঞানিক আরোহের মাধ্যমে সিদ্ধান্ত নেওয়ার ক্ষেত্রে কার্যকারণ সম্পর্ক অনুসরণ করা হয় না। তাই সিদ্ধান্তটি সব সময়ই সম্ভাব্য হয়। যেমন- ঢাকা শহরের কতিপয় কাক দেখে সিদ্ধান্ত গ্রহণ করা যে, 'সকল কাক হয় কালো'। এই দৃষ্টান্তটি অবৈজ্ঞানিক আরোহের। বস্তুত এখানে কার্যকারণ সম্পর্ক ছাড়াই কিছু বাস্তব অভিজ্ঞতার ভিত্তিতে সিদ্ধান্ত গ্রহণ করা হয়েছে। এ কারণে অবৈজ্ঞানিক আরোহকে লৌকিক আরোহ বলা হয়।"
        },
        {
          "label": "গ",
          "question": "উদ্দীপকে কোন প্রকার আরোহের প্রতিফলন ঘটেছে? ব্যাখ্যা কর।",
          "explanation": "উদ্দীপকে পূর্ণাঙ্গ আরোহ বা পূর্ণ গণনামূলক আরোহের প্রতিফলন ঘটেছে। পূর্ণ গণনামূলক আরোহ হলো এক ধরনের অপ্রকৃত আরোহ, যেখানে আরোহমূলক লম্ফ অনুপস্থিত। কারণ কোনো ঘটনা বা সমগ্রের প্রতিটি অংশ পর্যবেক্ষণ করে সে ঘটনা বা সমগ্র সম্পর্কে সার্বিক সিদ্ধান্ত গ্রহণের প্রক্রিয়াকে পূর্ণ গণনামূলক আরোহ বা পূর্ণাঙ্গ আরোহ বলে। উদ্দীপকে দেখা যাচ্ছে, মনির একটি বাক্সে থাকা ১২টি পেনসিলের প্রতিটি পরীক্ষা করে দেখে যে প্রতিটি পেনসিলের রং লাল। এ থেকে সে সিদ্ধান্ত নেয় বাক্সের সকল পেনসিল হয় লাল। প্রকৃতপক্ষে এখানে আরোহমূলক লম্ফ বা নতুন কোনো তথ্যের উল্লেখ নাই। শুধু পর্যবেক্ষণের সামষ্টিক দিক থাকায় এটি পূর্ণ গণনামূলক আরোহ বা পূর্ণাঙ্গ আরোহ।"
        },
        {
          "label": "ঘ",
          "question": "উদ্দীপকে নির্দেশিত আরোহ কী যথার্থ আরোহ? মতামত দাও।",
          "explanation": "উদ্দীপকে উল্লেখিত আরোহ পূর্ণ গণনামূলক আরোহ, যা প্রকৃত আরোহ নয়। এ কারণে একে যথার্থ আরোহ বলা যায় না। যুক্তিবিদ মিল-এর মতে, যে আরোহে আরোহমূলক লম্ফ নেই তাকে প্রকৃত আরোহ বলা যায় না। যেহেতু পূর্ণাঙ্গ আরোহ বা পূর্ণ গণনামূলক আরোহে একটি সমগ্রের প্রতিটি দৃষ্টান্ত পর্যবেক্ষণ করে সার্বিক সিদ্ধান্ত গ্রহণ করা হয় তাই এখানে আরোহমূলক লম্ফ বা জানা থেকে অজানায় যাওয়ার প্রক্রিয়া অনুপস্থিত। তাই পূর্ণ গণনামূলক আরোহ প্রকৃত আরোহ নয়। উদ্দীপকে মনির একটি বাক্সের প্রতিটি পেনসিল দেখে সিদ্ধান্ত নেয় বাক্সের সব পেনসিল লাল রঙের। তাই এটি পূর্ণ গণনামূলক আরোহের দৃষ্টান্ত। এখানে আরোহের মূল বৈশিষ্ট্য আরোহমূলক লম্ফ তথা জানা থেকে অজানা তথ্যের অনুমান করা হয়নি। ফলে এটি যথার্থ বা প্রকৃত আরোহ নয়। পরিশেষে বলা যায়, পূর্ণ গণনামূলক আরোহ হিসেবে উদ্দীপকের দৃষ্টান্তে কোনো অনুমান নেই এবং জ্ঞানের ক্ষেত্রে নতুন কোনো তথ্যও যুক্ত হয়নি। সুতরাং, এটি যথার্থ আরোহ নয়।"
        }
      ]
    },
    {
      "number": "8",
      "uddipok": "বাসা থেকে সেলফোন হারিয়ে গেল। বাবা মনে মনে ভাবলেন বাড়ির কাজের ছেলে এটি নিয়েছে। দাদি ভাবলেন সেলফোনটি কোনো জ্বীন বা ভূতে নিয়েছে। অন্যদিকে, মা মনে করলেন পাশের বাড়ির জসিমের কাজ এটি। অবশেষে বাড়ির বুয়েট পড়ুয়া ছেলে রায়হান হাতের ছাপ পরীক্ষা করে প্রকৃত চোর শনাক্ত করলেন।",
      "tag": "RB 24,RB 17",
      "sub_questions": [
        {
          "label": "ক",
          "question": "",
          "explanation": "কোনো বিষয় বা ঘটনা সম্পর্কে আনুমানিক ধারণা বা আন্দাজ গঠন করাকে প্রকল্প বলে।"
        },
        {
          "label": "খ",
          "question": "",
          "explanation": "প্রকল্পের প্রথম স্তর হলো ঘটনার নিরীক্ষণ। কোনো একটি ঘটনা ব্যাখ্যা করার জন্য আমরা প্রাকৃতিক ঘটনাবলি নিরীক্ষণের মাধ্যমে প্রাপ্ত অভিজ্ঞতা থেকে প্রকল্প গঠন করি। মূলত নিরীক্ষণ থেকেই প্রকল্পের যাত্রা শুরু হয়। যেমন- বিজ্ঞানী নিউটন তার মাধ্যাকর্ষণ সূত্র আবিষ্কার করতে গিয়ে প্রথমে গাছ থেকে মাটিতে আপেলের পতন দেখে প্রকল্প করেছিলেন যে, মাটিতে এমন কোনো আকর্ষণ আছে যা আপেলটিকে নিচে টেনে এনেছে।"
        },
        {
          "label": "গ",
          "question": "",
          "explanation": "উদ্দীপকের পায়ের ছাপ যুক্তিবিদ্যার 'সংকট উত্তরক দৃষ্টান্ত বা চরম দৃষ্টান্তের' বিষয়টিকে ইঙ্গিত করে। বৈধ প্রকল্পকে সব সময় একমাত্র প্রকল্প হতে হবে। কিন্তু অনেক সময় একটি ঘটনার প্রকৃত কারণ নির্ণয় করার সময় প্রতিযোগী বা একাধিক প্রকল্প সমস্যার সৃষ্টি করে। এমতাবস্থায় সঠিক প্রকল্প নির্ণয় করা কঠিন হয়ে দাঁড়ায়। এক্ষেত্রে বিশেষ ঘটনার মাধ্যমে প্রতিযোগী প্রকল্পগুলোর সংকট নিরসন করা যায়। এই বিশেষ দৃষ্টান্ত বা ঘটনাকে সংকট উত্তরক দৃষ্টান্ত বলে। কোনো ঘটনার প্রকৃত কারণ নির্ণয়ে এরূপ দৃষ্টান্ত মুখ্য ভূমিকা পালন করে। তাই প্রকল্প প্রমাণের জন্য সংকট উত্তরক দৃষ্টান্ত খুবই গুরুত্বপূর্ণ। উদ্দীপকে বর্ণিত ঘটনায় পুলিশ পায়ের ছাপ দেখে হত্যাকারীকে চিহ্নিত করতে পারে। অর্থাৎ এখানে পায়ের ছাপ হলো সংকট উত্তরক দৃষ্টান্ত।"
        },
        {
          "label": "ঘ",
          "question": "",
          "explanation": "উদ্দীপকে বাবার বক্তব্য প্রকল্পের বৈধ শর্তের সাথে সঙ্গতিপূর্ণ। কিন্তু দাদির বক্তব্য প্রকল্পের বৈধ শর্তের সাথে সঙ্গতিপূর্ণ নয়। তাদের দু'জনের বক্তব্যের তুলনামূলক বিশ্লেষণ করা হলো- প্রকল্পের বৈধতার মূল্য বিচার করার জন্য পাঁচটি শর্ত রয়েছে। প্রথমত, কোনো প্রকল্পকে বৈধ হতে হলে বাস্তব ঘটনার সাথে উক্ত প্রকল্প প্রাসঙ্গিক হতে হবে। যেমন- উদ্দীপকে বাবার মতে বাড়ির কাজের ছেলে সেলফোন নিয়েছে। বাবার এ ধারণা বাস্তব ঘটনার সাথে প্রাসঙ্গিক। কিন্তু দাদির বক্তব্য (সেলফোনটি জ্বীন বা ভূতে নিয়ে গেছে) বাস্তব ঘটনার সাথে কোনোভাবেই সঙ্গতিপূর্ণ নয়। দ্বিতীয়ত, প্রকল্পকে বৈজ্ঞানিকভাবে যাচাইযোগ্য হতে হবে। যেমন- বাবার মতটি যাচাই করা সম্ভব হলেও দাদির মত যাচাইযোগ্য নয়। তৃতীয়ত, প্রকল্পকে পূর্ব প্রতিষ্ঠিত প্রকল্পের সাথে সঙ্গতিপূর্ণ হতে হবে। যেমন- উদ্দীপকে বাবার মতটি পূর্বের অনুরূপ প্রকল্পের সাথে সঙ্গতিপূর্ণ। কারণ বাস্তব ঘটনায় আমাদের বাড়ির কোনো জিনিস হারিয়ে গেলে কাজের লোক বা এ শ্রেণির লোক এরূপ ঘটনা ঘটিয়ে থাকে বলে সাধারণত অনুমান করে থাকি। অন্যদিকে দাদির মত পূর্ব প্রতিষ্ঠিত প্রকল্পের সাথে সঙ্গতিপূর্ণ নয়। চতুর্থত, প্রকল্পের ভবিষ্যদ্বাণী বা ব্যাখ্যা করার সমর্থ্য থাকতে হবে। যেমন- উদ্দীপকে বাবার মতটি ব্যাখ্যা করার সমর্থ্য রাখে, কিন্তু দাদির মতটি যথার্থভাবে ব্যাখ্যা করা সম্ভব নয়। পঞ্চমত, প্রকল্পকে সরল হতে হবে। যেমন- উদ্দীপকে বাবার মতটি সহজ ও সরল কিন্তু দাদির জ্বীন-ভূত বিষয়ক মতটি কাল্পনিক ও জটিল। সুতরাং উপরের আলোচনা থেকে আমরা বলতে পারি, বাবার বক্তব্য প্রকল্পের বৈধতার শর্তগুলো পালন করে। কিন্তু দাদির বক্তব্য বৈধতার শর্ত পালন করে না।"
        }
      ]
    },
    {
      "number": "9",
      "uddipok": "দৃশ্যকল্প-১: মোতাহের সাহেবকে ইংরেজি শিক্ষক হিসেবে নিয়োগ দেয়ার পর দেখা গেল যে তিনি বাংলা, ভূগোল ও ইতিহাস বিষয়ও পড়াতে সক্ষম। দৃশ্যকল্প-২: কেক তৈরি করতে গিয়ে শিলা সাদা দানাযুক্ত তিনটি জারের মধ্যে কোনটিতে চিনি রয়েছে তা বুঝতে পারছিল না। পরবর্তীতে একটি জারে পিপড়ার উপস্থিতি লক্ষ করে চিনিযুক্ত জারটি শনাক্ত করতে সক্ষম হলো।",
      "tag": "RB 24",
      "sub_questions": [
        {
          "label": "ক",
          "question": "কাজ চালানো প্রকল্প কী?",
          "explanation": "কোনো ঘটনার কারণ অনুসন্ধানে বৈধ প্রকল্পের অভাবে সাময়িকভাবে যে প্রকল্প গ্রহণ করা হয় তাকে কাজ চালানো প্রকল্প বলে।"
        },
        {
          "label": "খ",
          "question": "প্রকল্প কখন গ্রহণযোগ্য হয়? ব্যাখ্যা কর।",
          "explanation": "কোনো প্রকল্প যখন তার বৈধতার শর্তাবলি পূরণ করে তখন তা গ্রহণযোগ্য হয়। কোনো প্রকল্পকে বৈধ হতে হলে তা বাস্তব কারণ ভিত্তিক, স্ববিরোধিতাহীন, যৌক্তিক, প্রাসঙ্গিক, পূর্ণাঙ্গ ব্যাখ্যাযোগ্য, অনুসন্ধানভিত্তিক, প্রমাণযোগ্য। ইত্যাদি শর্ত পূরণ করতে হয়। এসব শর্ত পূরণ করতে পারলেই একটি প্রকল্প গ্রহণযোগ্য হয়।"
        },
        {
          "label": "গ",
          "question": "দৃশ্যকল্প-১ প্রকল্পের কোন প্রমাণকে নির্দেশ করে? ব্যাখ্যা কর।",
          "explanation": "দৃশ্যকল্প-১-এ প্রকল্প প্রমাণের 'আরোহ সমন্বয়' ধারণাটি নির্দেশ করে। প্রকল্প হলো কোনো ঘটনার কারণ ব্যাখ্যার জন্য গঠিত আনুমানিক ধারণা। কিন্তু গৃহীত প্রকল্প যখন সেই ঘটনা ছাড়াও অন্যান্য আরো কিছু।ঘটনাকে ব্যাখ্যা করতে সক্ষম হয় তখন তাকে আরোহ সমন্বয় বলে। কোনো প্রকল্পের ক্ষেত্রে আরোহ সমন্বয় ঘটলে এর মূল্য বৃদ্ধি পায়। উদ্দীপকের মোতাহার সাহেবকে ইংরেজি শিক্ষক হিসেবে নিযুক্ত হলেও তিনি বাংলা, ভূগোল, ইতিহাস বিষয়েও শিক্ষকতা করতে পারেন। যেমন করে আরোহ সমন্বয় প্রক্রিয়ায় একই প্রকল্প একাধিক ঘটনাকে ব্যাখ্যা করতে সক্ষম তেমনি মোতাহার সাহেবও একাধিক বিষয়ে পারদর্শী। তাই দৃশ্যকল্পটি আমাদের আরোহ সমন্বয়ের কথাই মনে করায়।"
        },
        {
          "label": "ঘ",
          "question": "দৃশ্যকল্প-২ এ প্রকল্প প্রমাণের কোন দিকের প্রতিফলন ঘটেছে? বিশ্লেষণ কর।",
          "explanation": "দৃশ্যকল্প-২-এ প্রকল্পে প্রমাণের সংকট উত্তরক দৃষ্টান্ত তথা চরম দৃষ্টান্তের দিকটি প্রতিফলিত হয়েছে। প্রকল্প প্রণয়নে কোনো ঘটনার কারণ অনুসন্ধানের জন্য প্রাথমিক ধারণা গঠন করতে হয়। কিন্তু অনেক সময় একটি ঘটনার জন্য একাধিক প্রকল্প প্রণয়ন করা হয়। সেক্ষেত্রে প্রতিযোগী প্রকল্পগুলোর মধ্য থেকে কোনো একটি বিশেষ দৃষ্টান্তের বা ঘটনার মাধ্যমে একটি প্রকল্প বাছাই করা হয়। এ বিশেষ দৃষ্টান্ত বা ঘটনাই হলো সংকট উত্তরক দৃষ্টান্ত। এর মাধ্যমেই সঠিক প্রকল্প বাছাই ও প্রমাণ করা যায়। আলোচ্য দৃশ্যকল্প-২-এ চিনির অনুসন্ধান করতে গিয়ে শিলা দ্বিধান্বিত হয়। কারণ তার সামনে তিনটি জারেই ঢিনির মতো উপাদান ছিল। তখন সে একটি জারে পিঁপড়ার উপস্থিতি দেখে সঠিক চিনির জার শনাক্ত করতে পারে। কারণ পিঁপড়া চিনি খায়। এক্ষেত্রে পিঁপড়ার উপস্থিতি সংকট উত্তরক দৃষ্টান্ত হিসেবে কাজ করেছে। যার ফলে শিলা সঠিক জারটি শনাক্ত করতে পারে। পরিশেষে বলা যায়, কোনো প্রকল্পের বৈধতার ক্ষেত্রে প্রতিযোগী প্রকল্প বাধা হয়ে দাঁড়ায়। সেক্ষেত্রে সংকট উত্তরক দৃষ্টান্ত সেই বাধা দূর করে প্রকল্পের বৈধতা নিশ্চিত করে। যার দৃষ্টান্ত দৃশ্যকল্প-২ এ প্রতিফলিত হয়েছে।"
        }
      ]
    },
    {
      "number": "10",
      "uddipok": "আগ্নেয়গিরির অগ্নুৎপাতের কারণে একটি গ্রাম সম্পূর্ণ বিলীন হয়ে গেল। আশ্রাফ আলী বললেন, মানুষের পাপের শাস্তিস্বরূপ সৃষ্টিকর্তা অগ্নিবর্ষণ করেছেন। তার ছেলে রিফাত বললো, ভূগর্ভস্থ গলিত পদার্থ বিভিন্ন প্রাকৃতিক কারণে বের হয়ে আসায় এমনটি ঘটেছে।",
      "tag": "RB 24",
      "sub_questions": [
        {
          "label": "ক",
          "question": "ব্যাখ্যা কী?",
          "explanation": "কোনো জটিল, দুর্বোধ্য, অস্পষ্ট ও রহস্যময় ঘটনাকে সহজ, সরল, স্পষ্ট ও বোধগম্যভাবে প্রকাশ করাকে ব্যাখ্যা বলে।"
        },
        {
          "label": "খ",
          "question": "মানসিক অনুভূতির ব্যাখ্যা দেয়া যায় না কেন? ব্যাখ্যা কর।",
          "explanation": "ব্যাখ্যার মাধ্যমে বিভিন্ন জটিল ঘটনাকে সহজ ও বোধগম্যভাবে প্রকাশ করা হয়। এছাড়া বিভিন্ন ঘটনার ব্যাখ্যায় একটির সাথে অন্যটির সাদৃশ্য নির্ণয় করে এবং একটি কম ব্যাপক বিষয়কে একটি বেশি ব্যাপক বিষয়ের অন্তর্ভুক্ত করে ব্যাখ্যা করা হয়। মানবমনের বিভিন্ন মৌলিক অনুভূতি যেমন- সুখ, দুঃখ, আনন্দ, বেদনা ইত্যাদি একক ও অনন্য বিষয়। এদের একটিকে অন্যটির সাথে তুলনা করা বা অন্য কোনো নিয়মের অন্তর্ভুক্ত করা যায় না। তাই মনের মৌলিক অনুভূতিগুলোর ব্যাখ্যা প্রদান করা যায় না।"
        },
        {
          "label": "গ",
          "question": "উদ্দীপকে আশ্রাফ আলীর বক্তব্য কোন ধরনের ব্যাখ্যাকে নির্দেশ করে?",
          "explanation": "উদ্দীপকে আশ্রাফ আলীর বক্তব্যের মাধ্যমে লৌকিক ব্যাখ্যা নির্দেশিত হয়েছে। আমরা জানি, ব্যাখ্যা দুই প্রকার। যথা- বৈজ্ঞানিক ব্যাখ্যা ও লৌকিক ব্যাখ্যা। উদ্দীপকে আশ্রাফ আলীর বক্তব্যের মাধ্যমে লৌকিক ব্যাখ্যা নির্দেশিত হয়েছে। এখানে কোনো ঘটনার প্রকৃত কারণ বা কার্যকারণ সম্পর্ক উল্লেখ করে ব্যাখ্যা প্রদান করা হয় না। লৌকিক ব্যাখ্যায় অতি প্রাকৃতিক বিশ্বাস ও মনগড়া কারণ উল্লেখ করা হয়। তাই বলা যায়, যে ব্যাখ্যায় অতি প্রাকৃতিক অস্পষ্ট ও মনগড়া কারণ উল্লেখ করে কোনো ঘটনার ব্যাখ্যা প্রদান করা হয় তাকে লৌকিক ব্যাখ্যা বলে। লৌকিক ব্যাখ্যার কোনো অভিন্ন বৈজ্ঞানিক নিয়ম অনুসরণ করে না। এই প্রকার ব্যাখ্যায় প্রকল্পের কোনো ব্যবহার নেই। এখানে ব্যাখ্যায় উল্লিখিত কারণ সংশ্লিষ্ট ঘটনার সাথে অপ্রাসঙ্গিক হয়ে থাকে। আর যখন কোনো ব্যাখ্যা সংশ্লিষ্ট ঘটনার সাথে অপ্রাসঙ্গিক হয়, তখন তার কোনো মূল্য থাকে না। লৌকিক ব্যাখ্যায় শ্রেণিকরণের কোনো ব্যবহার নেই। এখানে কম ব্যাপক কোনো নিয়মকে বেশি ব্যাপক কোনো নিয়মের অধীনে এনে ব্যাখ্যা করা হয় না। লৌকিক ব্যাখ্যায় মানুষ তাদের সাধারণ ধারণা ও বিশ্বাসের ভিত্তিতে ব্যাখ্যা করে থাকে। উদ্দীপকের আশ্রাফ আলী আগ্নেয়গিরির অগ্ন্যুৎপাতের ব্যাখ্যায় মানুষের পাপের শাস্তিস্বরূপ সৃষ্টিকর্তা অগ্নিবর্ষণ করেছেন বলে ব্যাখ্যা প্রদান করেছেন। এখানে আশ্রাফ আলী তার নিজের ধারণা ও বিশ্বাসের ভিত্তিতে ঘটনার ব্যাখ্যা প্রদান করেছেন। তাই আশ্রাফ আলীর বক্তব্যের মাধ্যমে লৌকিক ব্যাখ্যা নির্দেশিত হয়েছে।"
        },
        {
          "label": "ঘ",
          "question": "উদ্দীপকে আশ্রাফ আলীর বক্তব্য ও তার ছেলের বক্তব্য তোমার পাঠ্যপুস্তকের আলোকে তুলনা কর।",
          "explanation": "উদ্দীপকের আশ্রাফ আলীর বক্তব্যের মাধ্যমে লৌকিক ব্যাখ্যা এবং তার ছেলে রিফাতের বক্তব্যের মাধ্যমে বৈজ্ঞানিক ব্যাখ্যা নির্দেশিত হয়েছে। আর এই দুই প্রকার ব্যাখ্যার মধ্যে বিভিন্ন দিক দিয়ে পার্থক্য রয়েছে। উদ্দীপকে আশ্রাফ আলী আগ্নেয়গিরির অগ্ন্যুৎপাতের কারণ হিসেবে মানুষের পাপের শাস্তিস্বরূপ সৃষ্টিকর্তা অগ্নিবর্ষণ করেছেন বলে ব্যাখ্যা প্রদান করেছেন। এখানে আশ্রাফ আলী ব্যক্তিগত বিশ্বাস ও ধ্যানধারণার ওপর ভিত্তি করে ব্যাখ্যা প্রদান করেছেন। তাই আশ্রাফ আলীর ব্যাখ্যার মাধ্যমে লৌকিক ব্যাখ্যা নির্দেশিত হয়েছে। লৌকিক ব্যাখ্যায় অমৌলিক, গুরুত্বহীন বৈশিষ্ট্য এবং অপ্রাসঙ্গিক বিষয় বিবেচনা করে ব্যাখ্যা প্রদান করা হয়। এই প্রকার ব্যাখ্যায় তাই কার্যকারণ সম্পর্ক বিদ্যমান থাকে না। লৌকিক ব্যাখ্যায় প্রকল্পের কোনো ব্যবহার নেই। এখানে ঘটনা ব্যাখ্যার ক্ষেত্রে কোনো সংযুক্তিকরণ করা হয় না। লৌকিক ব্যাখ্যার নির্দিষ্ট কোনো নিয়ম নেই। তাই এই ব্যাখ্যা বিভিন্ন ব্যক্তির ক্ষেত্রে বিভিন্ন রকম হয়ে থাকে। অপরপক্ষে আশ্রাফ আলীর ছেলে রিফাত আগ্নেয়গিরির অগ্নুৎপাতের কারণ হিসেবে ভূগর্ভস্থ গলিত পদার্থ বিভিন্ন প্রাকৃতিক কারণে বের হয়ে আসায় এমনটি ঘটেছে।"
        }
      ]
    },
    {
      "number": "11",
      "uddipok": "দৃশ্যকল্প-১: অধিক চর্বিযুক্ত খাদ্য গ্রহণ (কারণ) → \\to → রক্তের কোলেস্টোরল বৃদ্ধি → \\to → হার্ট এ্যাটাক → \\to → মৃত্যু (কার্য) দৃশ্যকল্প-২: সুষম খাদ্য আমিষ + শর্করা + ভিটামিন + মিনারেল + লবণ + পানি।",
      "tag": "RB 24",
      "sub_questions": [
        {
          "label": "ক",
          "question": "অন্তর্ভুক্তি কাকে বলে?",
          "explanation": ""
        },
        {
          "label": "খ",
          "question": "ব্যাখ্যার প্রয়োজন হয় কেন?",
          "explanation": ""
        },
        {
          "label": "গ",
          "question": "দৃশ্যকল্প-২ এ ব্যাখ্যার কোন রূপের প্রতিফলন ঘটেছে ব্যাখ্যা কর।",
          "explanation": ""
        },
        {
          "label": "ঘ",
          "question": "দৃশ্যকল্প-১ এ কার্যকারণ নির্ণয়ের যে ধাপগুলো তুলে ধরা হয়েছে তা বৈজ্ঞানিক ব্যাখ্যার আলোকে বিশ্লেষণ কর।",
          "explanation": ""
        }
      ]
    }
  ]
}