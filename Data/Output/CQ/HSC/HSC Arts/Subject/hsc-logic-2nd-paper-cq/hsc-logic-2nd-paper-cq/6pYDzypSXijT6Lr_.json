{
  "title": "কুমিল্লা বোর্ড ২০২২",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "শ্রেণি শিক্ষক ক্লাসের শিক্ষার্থীদের মানুষ পদটিকে সংজ্ঞায়িত করতে বললেন । রানা বললো, মানুষ হলো বুদ্ধিমান জীব। পলি বললো, সামাজিক ও বিবেকবান সত্তা । আনিস বললো, মানুষ হলো জীব।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "যৌক্তিক সংজ্ঞায় পদের জাত্যর্থ হিসেবে আসন্নতম জাতি ও বিভেদক 2 লক্ষণ উল্লেখ করা হয়।"
        },
        {
          "label": "খ",
          "question": "",
          "explanation": "যেসব ক্ষেত্রে পদের সংজ্ঞা দেয়া সম্ভব নয়, তা-ই হচ্ছে সংজ্ঞার সীমাবদ্ধতা। যৌক্তিক সংজ্ঞা প্রদানের ক্ষেত্রে আসন্নতম জাতি ও বিভেদক লক্ষণ উল্লেখ করতে হয়। যেসব ক্ষেত্রে এ দুটি বিষয় উল্লেখ করা যায় না সেসব ক্ষেত্রে সংজ্ঞার সীমাবদ্ধতা নিহিত থাকে। যেমন— পরতম জাতি, বিশিষ্ট বস্তু বা ব্যক্তি, মৌলিক ও অনন্য বিষয় এবং বিশিষ্ট গুণবাচক পদ, স্বকীয় নাম ও পরম নিয়মের সংজ্ঞা দেওয়া যায় না। তাই এসব ক্ষেত্রে সংজ্ঞার সীমাবদ্ধতা পরিলক্ষিত হয় ।"
        },
        {
          "label": "গ",
          "question": "",
          "explanation": "উদ্দীপকে আনিসের সংজ্ঞাটিতে অতিব্যাপক সংজ্ঞাজনিত অনুপপত্তি ঘটেছে।ব্যাখ্যা করা হলো- কোনো পদের সংজ্ঞায় পূর্ণ জাত্যর্থ থেকে আংশিক গুণ উল্লেখ করা হলে সংজ্ঞাটি ভ্রান্ত হবে। এরূপ ভ্রান্ত সংজ্ঞাকে বলে অতিব্যাপক সংজ্ঞা। অর্থাৎ কোনো পদের সংজ্ঞায় আংশিক জাত্যর্থ উল্লেখ করলে অতিব্যাপক সংজ্ঞাজনিত অনুপপত্তি ঘটে। যেমন—মানুষ হয় বুদ্ধিবৃত্তি। এখানে ‘মানুষ' পদটির আংশিক জাত্যর্থ উল্লেখ করা হয়েছে। অর্থাৎ 'জীববৃত্তি নামক আসন্নতম জাতি অনুপস্থিতির কারণে সংজ্ঞাটি ত্রুটিপূর্ণ হয়েছে। এরূপ ত্রুটিপূর্ণ সংজ্ঞাকে বলে অতিব্যাপক সংজ্ঞা। তেমনি উদ্দীপকের আনিস বলেছে, 'মানুষ হলো জীব। তার এই বক্তব্যে 'মানুষ' পদের বুদ্ধিবৃত্তি গুণটি বাদ পড়েছে। তাই বলা যায় যে,উদ্দীপকের আনিসের সংজ্ঞাটিতে অতিব্যাপক সংজ্ঞাজনিত অনুপপত্তি ঘটেছে ।"
        },
        {
          "label": "ঘ",
          "question": "",
          "explanation": "উদ্দীপকের রানার বক্তব্যে যৌক্তিক সংজ্ঞা  এবং পলির বক্তব্যে বর্ণনার বিষয়টি লক্ষ করা যায়। নিচে উভয় বিষয়ের তুলনামূলক বিশ্লেষণ করা হলো- যৌক্তিক সংজ্ঞায় পদের পূর্ণ জাত্যর্থ উল্লেখ করতে হয়। যেমন- মানুষ পদের সংজ্ঞায়নে জীববৃত্তি ও বুদ্ধিবৃত্তি উভয় গুণ উল্লেখ করলে তা যৌক্তিক সংজ্ঞা হিসেবে বিবেচিত হবে। উদ্দীপকের রানা বলে, মানুষ হলো বুদ্ধিমান জীব। এখানে সে মানুষ পদের অপরিহার্য গুণ উল্লেখ করেছে বলে এটি যৌক্তিক সংজ্ঞার দৃষ্টান্ত। বস্তুত সংজ্ঞার মাধ্যমে পদের অপরিহার্য অর্থ প্রকাশ পায় বলে এটি একটি বৈজ্ঞানিক প্রক্রিয়া । অপরদিকে , বর্ণনার ক্ষেত্রে উপলক্ষণ ও অবান্তর লক্ষণ উল্লেখ করা হয়। উদ্দীপকের পলি মানুষকে সামাজিক ও বিবেকবান সত্তা হিসেবে উল্লেখ করে। এ দুটি গুণের মধ্যে সামাজিক গুণটি হলো অবান্তর লক্ষণ এবং বিবেকবান সত্তা গুণটি উপলক্ষণ। এ কারণে পলির বক্তব্য হলো একপ্রকার বর্ণনা। বর্ণনার ক্ষেত্রে পদের পূর্ণ জাত্যর্থ বা অপরিহার্য অর্থ উল্লেখ করা হয় না, নিছক বিবৃতি দেওয়া হয়। এ কারণে এটি একটি লৌকিক প্রক্রিয়া।"
        }
      ]
    },
    {
      "number": "2",
      "uddipok": "দৃষ্টান্ত-১ : রয়েল বেঙ্গল টাইগার হলো সুন্দরবনের রাজা । দৃষ্টান্ত-২: দিনাজপুর, রাসেল।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "যৌক্তিক সংজ্ঞার নিয়ম পাঁচটি।"
        },
        {
          "label": "খ",
          "question": "",
          "explanation": "সংজ্ঞায় জাত্যর্থের অতিরিক্ত গুণ হিসেবে উপলক্ষণ উল্লেখ করলে যে ভ্রান্তি হয় সেই ভ্রান্তিমূলক সংজ্ঞাকে বলে বাহুল্য সংজ্ঞা অনুপপত্তি । কোনো পদের সংজ্ঞায় যদি জাত্যর্থের অতিরিক্ত গুণ উল্লেখ করা হয় এবং তা যদি ঐ পদের উপলক্ষণ হয়, তাহলে সংজ্ঞাটি ভ্রান্ত হবে। এরূপ ভ্রান্ত সংজ্ঞার নাম বাহুল্য সংজ্ঞা। যেমন— মানুষ হয় বুদ্ধিবৃত্তিসম্পন্ন মরণশীল জীব। এখানে 'মানুষ' পদের অতিরিক্ত গুণ হিসেবে 'মরণশীল' শব্দ ব্যবহার করার কারণে বাহুল্য সংজ্ঞাজনিত অনুপপত্তি ঘটেছে।"
        },
        {
          "label": "গ",
          "question": "",
          "explanation": "দৃষ্টান্ত-১ এর সংজ্ঞাটিতে রূপক সংজ্ঞাজনিত অনুপপত্তি সংঘটিত হয়েছে।নিচে তা ব্যাখ্যা করা হলো- কোনো পদের সংজ্ঞায় রূপক বা দুর্বোধ্য ভাষা ব্যবহার করলে সংজ্ঞা ভ্রান্ত হয়। এরূপ ভ্রান্ত সংজ্ঞাকে বলা হয় রূপক সংজ্ঞা।  যেমন— মানুষ  হচ্ছে মরনশীল । এটি একটি রূপক সংজ্ঞা। কারণ এখানে মানুষের  সংজ্ঞায় মরনশীল নামক রূপকের আশ্রয় নেওয়া হয়েছে। তেমনি উদ্দীপকে উল্লিখিত দৃষ্টান্ত-১ এ বলা হয়েছে , রয়েল বেঙ্গল টাইগার হলো সুন্দরবনের রাজা। এখানে রয়েল বেঙ্গল টাইগারকে বোঝাতে সুন্দরবনের রাজা নামক রূপকের আশ্রয় নেয়া হয়েছে। রূপকের আশ্রয় নেওয়ার কারণে  দৃষ্টান্ত-১ এ উল্লিখিত বক্তব্যে রূপক সংজ্ঞাজনিত অনুপপত্তি ঘটেছে ।"
        },
        {
          "label": "ঘ",
          "question": "",
          "explanation": "দৃষ্টান্ত-২ এর পদগুলো সংজ্ঞার অযোগ্য — উক্তিটির যথার্থতা রয়েছে। নিচে এ সম্পর্কে আমার মতামত দেওয়া হলো- যৌক্তিক সংজ্ঞার প্রধান উদ্দেশ্য হলো অপরিহার্য গুণ হিসেবে পদের জাত্যর্থ প্রকাশ করা। অর্থাৎ আসন্নতম জাতি এবং বিভেদক লক্ষণ উল্লেখ করে যৌক্তিক সংজ্ঞা প্রদান করা হয়। কিন্তু এমন অনেক পদ রয়েছে যাদের আসন্নতম জাতি কিংবা বিভেদক লক্ষণ নেই। সেসব পদের ক্ষেত্রে যৌক্তিক সংজ্ঞার সীমাবদ্ধতা পরিলক্ষিত হয়। যেমন— দেশ, কাল, ঈশ্বর, আত্মা প্রভৃতি পদগুলো স্বতন্ত্র । তাই এসব পদকে অন্য কোনো জাতির অন্তর্ভুক্ত করা যায় না। এছাড়া পরম ও মৌলিক নিয়মের সংজ্ঞা প্রদান সম্ভব নয়। তেমনি দৃষ্টান্ত-২ এ দিনাজপুর ও রাসেল শব্দ দুটি উল্লেখ করা হয়েছে। এ দুটি স্বকীয় নামবাচক পদের দৃষ্টান্ত। যৌক্তিক সংজ্ঞায় সাধারণত এরূপ কোনো স্বকীয় নামবাচক পদের সংজ্ঞা দেওয়া যায় না। কারণ এসব পদের আসন্নতম জাতি এবং বিভেদক লক্ষণ না থাকার কারণে পূর্ণ জাত্যর্থ উল্লেখ করা যায় না। পাশাপাশি এসব পদকে অন্য কোনো পদের অন্তর্ভুক্তও করা যায় না। তাই বলা যায় , দৃষ্টান্ত-২ এর পদগুলো সংজ্ঞার অযোগ্য— উক্তিটির যথার্থতা রয়েছে ।"
        }
      ]
    },
    {
      "number": "3",
      "uddipok": "দৃশ্য-১ : শিক্ষক হলো শিক্ষক । দৃশ্য-২ : বৃক্ষ নয় জড় ।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "যৌক্তিক সংজ্ঞার অংশ দুটি। যথা— সংজ্ঞেয় পদ ও সংজ্ঞার্থ পদ ।"
        },
        {
          "label": "খ",
          "question": "",
          "explanation": "দুর্বোধ্য সংজ্ঞা অনুপপত্তি হলো একপ্রকার ভ্রান্ত ও দুর্বোধ্য সংজ্ঞা । কোনো পদের সংজ্ঞায় সহজ-সরল ভাষার পরিবর্তে জটিল বা দুর্বোধ্য ভাষা ব্যবহার করলে একপ্রকার ভ্রান্তির সৃষ্টি হয়। এরূপ ভ্রান্ত সংজ্ঞা লকেবলে দুর্বোধ্য সংজ্ঞা অনুপপত্তি। যেমন— নারী হলো বসন-ভূষণ শোভিত লজ্জাবতী লতা। এখানে নারীর সংজ্ঞা দিতে গিয়ে যে শব্দগুলো ব্যবহার করা হয়েছে, তা বেশ দুর্বোধ্য। এ কারণে এটি দুর্বোধ্য সংজ্ঞা অনুপপত্তির দৃষ্টান্ত ।"
        },
        {
          "label": "গ",
          "question": "",
          "explanation": "উদ্দীপকের দৃশ্য-১ এর সংজ্ঞাটিতে চক্রক সংজ্ঞাজনিত অনুপপত্তি সংঘটিত হয়েছে। যৌক্তিক সংজ্ঞার তৃতীয় নিয়মানুসারে, সংজ্ঞায় কোনো পদের প্রতিশব্দ বা সমার্থক ভাষা ব্যবহার করা যায় না । এই নিয়ম লঙ্ঘন করলে চক্রক সংজ্ঞাজনিত অনুপপত্তি ঘটে। এসব দৃষ্টান্তে একই পদের সমার্থক বা প্রতিশব্দ ব্যবহার করা হয়। ফলে সংজ্ঞায় নতুন কিছুই বলা যায়না। এতে সংজ্ঞেয় পদের অর্থ মোটেই সুস্পষ্ট হয় না। বরং একই শব্দ একই আবর্তে ফিরে আসায় চক্রক সংজ্ঞাজনিত অনুপপত্তি ঘটে। তেমনি উদ্দীপকের দৃশ্য-১ এ বলা হয়েছে , শিক্ষক হলো শিক্ষক। এটি একটি ভ্রান্ত সংজ্ঞা। কারণ এখানে শিক্ষক পদের সংজ্ঞাটিতে একই কথার পুনরাবৃত্তি ঘটেছে। কেননা শিক্ষক হলো শিক্ষক বললে একই বক্তব্যের পুনরাবৃত্তি ঘটে। তাই বলা যায় যে, দৃশ্য-১ এর সংজ্ঞাটি চক্রক সংজ্ঞাজনিত অনুপপত্তির দৃষ্টান্ত।"
        },
        {
          "label": "ঘ",
          "question": "",
          "explanation": "উদ্দীপকের দৃশ্য-১ এর সংজ্ঞাটিতে চক্রক সংজ্ঞাজনিত অনুপপত্তি সংঘটিত হয়েছে। যৌক্তিক সংজ্ঞার তৃতীয় নিয়মানুসারে, সংজ্ঞায় কোনো পদের প্রতিশব্দ বা সমার্থক ভাষা ব্যবহার করা যায় না । এই নিয়ম লঙ্ঘন করলে চক্রক সংজ্ঞাজনিত অনুপপত্তি ঘটে। এসব দৃষ্টান্তে একই পদের সমার্থক বা প্রতিশব্দ ব্যবহার করা হয়। ফলে সংজ্ঞায় নতুন কিছুই বলা যায়না। এতে সংজ্ঞেয় পদের অর্থ মোটেই সুস্পষ্ট হয় না। বরং একই শব্দ একই আবর্তে ফিরে আসায় চক্রক সংজ্ঞাজনিত অনুপপত্তি ঘটে। তেমনি উদ্দীপকের দৃশ্য-১ এ বলা হয়েছে , শিক্ষক হলো শিক্ষক। এটি একটি ভ্রান্ত সংজ্ঞা। কারণ এখানে শিক্ষক পদের সংজ্ঞাটিতে একই কথার পুনরাবৃত্তি ঘটেছে। কেননা শিক্ষক হলো শিক্ষক বললে একই বক্তব্যের পুনরাবৃত্তি ঘটে। তাই বলা যায় যে, দৃশ্য-১ এর সংজ্ঞাটি চক্রক সংজ্ঞাজনিত অনুপপত্তির দৃষ্টান্ত।"
        }
      ]
    },
    {
      "number": "4",
      "uddipok": "রুবেল হয় চিন্তাশীল আলতাফ হয় চিন্তাশীল আনিছুর হয় চিন্তাশীল আঁখি হয় চিন্তাশীল সুতরাং সকল মানুষ হয় চিন্তাশীল।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "যে আরোহ অনুমানে আরোহমূলক লম্ফের সাহায্যে কতিপয় জানা আশ্রয়বাক্য থেকে অজানা সিদ্ধান্ত নেওয়া হয় তাকে প্রকৃত আরোহ বলে।"
        },
        {
          "label": "খ",
          "question": "",
          "explanation": "প্রকৃতির নিয়মানুবর্তিতা নীতি ও কার্যকারণ নীতি অনুসরণ করে কিছু বিশেষ দৃষ্টান্ত থেকে সার্বিক সংশ্লেষক যুক্তিবাক্য প্রতিষ্ঠা করাকে বৈজ্ঞানিক আরোহ বলে। বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নীতির ভিত্তিতে সার্বিক সিদ্ধান্ত গ্রহণ করা হয়। এ দুটি নীতির আলোকে গৃহীত যেকোনো সিদ্ধান্ত ঘটনার নিশ্চয়তা দিয়ে থাকে। যেমন— ক, খ, গ, এর মৃত্যুর ঘটনা দেখে আমরা বলতে পারি, 'সকল মানুষ হয় মরণশীল'। এ দৃষ্টান্তে আরোহমূলক লম্ফের সাহায্যে প্রকৃতির নিয়মানুবর্তিতা নীতির পাশাপাশি কার্যকারণ সম্পর্কের উপস্থিতি পরিলক্ষিত হয়। এ কারণে এটি বৈজ্ঞানিক আরোহের দৃষ্টান্ত ।"
        },
        {
          "label": "গ",
          "question": "",
          "explanation": "উদ্দীপকে বৈজ্ঞানিক আরোহের দৃষ্টান্ত পরিলক্ষিত হয়। নিচে ব্যাখ্যা করা হলো- উদ্দীপকে বলা হয়েছে , রুবেল হয় চিন্তাশীল, আলতাফ হয় চিন্তাশীল, আনিছুর হয় চিন্তাশীল; আঁখি হয় চিন্তাশীল, অতএব, সকল মানুষ হয় চিন্তাশীল। এ দৃষ্টান্তে আরোহমূলক লম্ফের সাহায্যে প্রকৃতির নিয়মানুবর্তিতা নীতির পাশাপাশি কার্যকারণ সম্পর্কের ভিত্তিতে নিশ্চিত ও সার্বিক সিদ্ধান্ত গ্রহণ করা হয়েছে । এ কারণে এটি বৈজ্ঞানিক আরোহের দৃষ্টান্ত । উদ্দীপকে উল্লেখিত বৈজ্ঞানিক আরোহের দৃষ্টান্ত বিশ্লেষণ করলে যে বৈশিষ্ট্যগুলো পাওয়া যায় তা হলো— বৈজ্ঞানিক আরোহে আরোহমূলক লম্ফ বিদ্যমান থাকে এবং এই আরোহের সিদ্ধান্ত একটি সার্বিক সংশ্লেষক যুক্তিবাক্য হয়। বৈজ্ঞানিক আরোহের সিদ্ধান্ত গৃহীত হয় ঘটনার অভিজ্ঞতা বা নিরীক্ষণ থেকে। পাশাপাশি এই আরোহের সিদ্ধান্ত প্রকৃতির নিয়মানুবর্তিতা নীতি ও কার্যকারণ নীতির ওপর নির্ভরশীল। বৈজ্ঞানিক আরোহ পরিবেশ পরিবর্তনের মাধ্যমে দৃষ্টান্তসমূহকে পরীক্ষা করে। কারণ এই আরোহের লক্ষ্য থাকে আকারগত ও বস্তুগত উভয় প্রকার সত্যতা প্রতিষ্ঠা করা। এ কারণে বৈজ্ঞানিক আরোহ নিশ্চিত সিদ্ধান্ত প্রতিষ্ঠা করতে পারে ।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত বৈজ্ঞানিক আরোহের সঙ্গে অবৈজ্ঞানিক আরোহের পার্থক্য বিশ্লেষণ করা হলো— বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত নেওয়া হয়। এ কারণে বৈজ্ঞানিক আরোহের সিদ্ধান্ত নিশ্চিত হয়। বৈজ্ঞানিক আরোহে বিশেষ বিশেষ দৃষ্টান্তের অভিজ্ঞতার ভিত্তিতে সিদ্ধান্ত গ্রহণ করা হয়। সেক্ষেত্রে সদর্থক ও নঞর্থক উভয় দৃষ্টান্ত পর্যবেক্ষণ ও পরীক্ষণ করা হয়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ হয়। অপরদিকে, অবৈজ্ঞানিক আরোহে কেবল প্রকৃতির নিয়মানুবর্তিতা নীতির ওপর নির্ভর করে অবাধ অভিজ্ঞতার ভিত্তিতে সিদ্ধান্ত নেওয়া হয় । তাই অবৈজ্ঞানিক আরোহের সিদ্ধান্ত সম্ভাব্য হয়। অবৈজ্ঞানিক আরোহে দৃষ্টান্তের সংখ্যার ওপর বেশি গুরুত্ব দেওয়া হয়। এ অনুমানে সদর্থক দৃষ্টান্তকে বেশি গুরুত্ব দেওয়া হলেও নঞর্থক দৃষ্টান্তকে একেবারেই গুরুত্ব দেওয়া হয় না। তাই অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না । পরিশেষে বলা যায়, বৈজ্ঞানিক ও অবৈজ্ঞানিক আরোহ উভয়ই প্রকৃত আরোহের শ্রেণিবিভাগ হলেও এদের মধ্যে পদ্ধতিগত ও গ্রহণযোগ্যতার | ক্ষেত্রে ভিন্নতা বিদ্যমান। এ কারণেই বৈজ্ঞানিক ও অবৈজ্ঞানিক আরোহের মধ্যে পার্থক্য পরিলক্ষিত হয়।"
        }
      ]
    },
    {
      "number": "5",
      "uddipok": "",
      "tag": "SB 23,CB 22",
      "sub_questions": [
        {
          "label": "ক",
          "question": "",
          "explanation": "যৌক্তিক বিভাগে পদের ব্যক্ত্যর্থের দিকটি বিশ্লেষণ করা হয়।"
        },
        {
          "label": "খ",
          "question": "",
          "explanation": "যে বিভাগ প্রক্রিয়ায় কোনো জাতিকে তার অন্তর্গত দুটি বিরুদ্ধ উপজাতিতে ভাগ করা হয় তাকে দ্বিকোটিক বিভাগ বলে। দ্বিকোটিক বিভাগ একটি আকারগত প্রক্রিয়া। এখানে একটি জাতিকে দুটি বিরুদ্ধ উপজাতিতে ভাগ করা হয়; যার একটি সদর্থক এবং অন্যটি নঞর্থক। দ্বিকোটিক বিভাগ একটি আকারগত প্রক্রিয়া হলেও যৌক্তিক বিভাগের নিয়মের সাথে এর কোনো বিরোধ নেই।"
        },
        {
          "label": "গ",
          "question": "",
          "explanation": "চিত্র-১ এর বিভাজন প্রক্রিয়াটিতে অঙ্গগত বিভাগ অনুপপত্তি ঘটেছে। নিচে তা ব্যাখ্যা করা হলো- অঙ্গগত বিভাগ এক প্রকার ত্রুটিপূর্ণ বিভাগ। যৌক্তিক বিভাগের প্রথম নিয়ম লঙ্ঘনের কারণে এ প্রকার অনুপপত্তি ঘটে। যৌক্তিক বিভাগের প্রথম নিয়ম অনুযায়ী কেবল জাতি বা শ্রেণিবাচক পদের যৌক্তিক বিভাগ করা যায়, কোনো বিশেষ ব্যক্তি বা বস্তুর নয় যৌক্তিক বিভাগের এ নিয়ম লঙ্ঘন করে যদি কোনো বিশেষ ব্যক্তি বা বস্তুকে তার বিভিন্ন অঙ্গে বিভক্ত করা হয় তখন যৌক্তিক বিভাগ ত্রুটিপূর্ণ হয়। যৌক্তিক বিভাগে এ ত্রুটিকে অঙ্গগত বিভাগ অনুপপত্তি বলে। তেমনি উদ্দীপকের  চিত্র-১ এ একটি ঘরকে তার বিভিন্ন অঙ্গে ভাগ করে দেখানো হয়েছে। অর্থাৎ এখানে একটি বস্তুকে তার বিভিন্ন অঙ্গে ভাগ করা হয়েছে, যা যৌক্তিক বিভাগের প্রথম নিয়ম লঙ্ঘন করা হয়েছে। অর্থাৎ চিত্র-১ এ একটি ঘরকে জানালা, ছাদ, দরজা বিভাজন দিয়ে ভাগ করা হয়েছে। তাই বলা যায় যে, চিত্র-১ এর বিভাজন প্রক্রিয়াটিতে অঙ্গগত বিভাগ অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "চিত্র-২ এ বিভাজন প্রক্রিয়াটি যৌক্তিক বিভাগের গুণগত বিভাগ অনুপপত্তি ঘটেছে। নিচে পাঠ্যবইয়ের আলোকে তা বিশ্লেষণ করা হলো-  যৌক্তিক বিভাগে একটি পদের ব্যক্ত্যর্থের বিশ্লেষণ করা হয়। এক্ষেত্রে কোনো জাতি বা শ্রেণিবাচক পদের ব্যক্ত্যর্থ বিশ্লেষণ করে তার অন্তর্গত উপজাতি বা উপশ্রেণিতে বিন্যস্ত করা হয়। তাই বলা যায়, একই সময়ে একটি গ্রহণযোগ্য মূলনীতির ভিত্তিতে কোনো জাতি বা শ্রেণিবাচক পদকে তার অন্তর্গত উপজাতি বা উপশ্রেণিতে বিন্যস্ত করার মানসিক প্রক্রিয়াকে যৌক্তিক বিভাগ বলে। যৌক্তিক বিভাগের কিছু নির্দিষ্ট নিয়ম রয়েছে, যা কোনো পদের যৌক্তিক বিভাগ করার ক্ষেত্রে আবশ্যিকভাবে অনুসরণ করতে হয়। যৌক্তিক বিভাগের প্রথম নিয়ম অনুসারে কেবল কোনো জাতি বা শ্রেণিবাচক পদের যৌক্তিক বিভাগ করা যায়। কোনো বিশেষ ব্যক্তি বা বস্তুর যৌক্তিক বিভাগ করা যায় না। বিভাগের এ নিয়ম লঙ্ঘন করলে অর্থাৎ কোনো বিশেষ ব্যক্তিকে তার গুণে বিভাগ করলে বিভাগটি ত্রুটিপূর্ণ হয়। যৌক্তিক বিভাগের এ ত্রুটিকে গুণগত বিভাগ অনুপপত্তি বলে। তেমনি উদ্দীপকে চিত্র-২ এ মাসুদ নামে একজন বিশেষ ব্যক্তিকে বুদ্ধিমান, মেধাবী, নিখুঁত এসব গুণে বিভক্ত করা হয়েছে। তাই বলা যায়,  এখানে একজন বিশেষ ব্যক্তিকে তার বিভিন্ন গুণে বিভাজন করার ফলে বিভাগটিতে গুণগত বিভাগ অনুপপত্তি ঘটেছে।"
        }
      ]
    },
    {
      "number": "6",
      "uddipok": "চিত্র-১: মানুষের মতো পাখির জন্ম, মৃত্যু, বংশবৃদ্ধি আছে। মানুষের জীবন আছে। অতএব, পাখিরও জীবন আছে। চিত্র-২: মানুষের মতো রোবট কথা বলে। মানুষের হৃদপিণ্ড আছে। সুতরাং রোবটেরও হৃদপিণ্ড আছে।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "সাদৃশ্যানুমান দুই প্রকার। যথা— সাধু সাদৃশ্যানুমান ও অসাধু সাদৃশ্যানুমান ।"
        },
        {
          "label": "খ",
          "question": "",
          "explanation": "যে আরোহে প্রকৃতির নিয়মানুবর্তিতা নীতি বা প্রতিকূল দৃষ্টান্তবিহীন অভিজ্ঞতার ভিত্তিতে সার্বিক সিদ্ধান্ত গ্রহণ করা হয়, তাকে অবৈজ্ঞানিক আরোহ বলে। অবৈজ্ঞানিক আরোহে আরোহমূলক লক্ষের সাহায্যে কেবল অনুকূল দৃষ্টান্ত অভিজ্ঞতার ভিত্তিতে সিদ্ধান্ত গ্রহণ করা হয়। যেমন— এ যাবৎ যত মানুষ দেখেছি তারা সবাই সৎ। অতএব, সব মানুষ হয় সৎ। এখানে অনুরূপ দৃষ্টান্তের আলোকে সার্বিক সিদ্ধান্ত গ্রহণ করা হয়েছে । তাই এটি অবৈজ্ঞানিক আরোহের দৃষ্টান্ত।"
        },
        {
          "label": "গ",
          "question": "",
          "explanation": "চিত্র-২ এ প্রতিফলিত বিষয়টি হলো সাদৃশ্যানুমান।নিচে ব্যাখ্যা করা হলো- দুটি বস্তু বা ঘটনার মধ্যে কয়েকটি বিষয়ে সাদৃশ্যের প্রেক্ষিতে যদি অনুমান করা হয় যে, তারা একটি বিশেষ গুণের অধিকারী হলে অন্যটিও ঐ গুণের অধিকারী হবে, এরূপ অনুমান প্রক্রিয়াকে সাদৃশ্যানুমান বলে। যেমন- পৃথিবী ও মঙ্গল গ্রহের মধ্যে কয়েকটি বিষয়ে সাদৃশ্য আছে। অর্থাৎ, উভয় গ্রহে মাটি, পানি, বায়ু ও নাতিশীতোষ্ণ আবহাওয়া আছে। পৃথিবীতে জীব বাস করে। অতএব, মঙ্গল গ্রহেও জীব বাস করে। এভাবে সাদৃশ্যানুমানে দুটি বস্তু বা ঘটনার মধ্যে কয়েকটি বিষয়ে সাদৃশ্য দেখানো হয়। তার ওপর ভিত্তি করে সিদ্ধান্ত গ্রহণ করা হয়। তেমনি উদ্দীপকের চিত্র-২ এ বলা হয়েছে , মানুষের মতো রোবট কথা বলে। মানুষের হৃদপিণ্ড আছে। সুতরাং রোবটেরও হৃদপিণ্ড আছে। এখানে মানুষের সাথে রোবটের কিছু সাদৃশ্যের ভিত্তিতে নতুন একটি বিষয় অনুমান করা হয়েছে। তাই বলা যায়, চিত্র-২ হলো সাদৃশ্যানুমানের দৃষ্টান্ত।"
        },
        {
          "label": "ঘ",
          "question": "",
          "explanation": "চিত্র-১ এ সাদৃশ্যানুমানের একটি প্রকরণ হিসেবে সাধু সাদৃশ্যানুমানের দৃষ্টান্ত প্রতিফলিত হয়েছে। সাধু সাদৃশ্যানুমানের মূল্য ও গুরুত্ব বিশ্লেষণ করা হলো- সাদৃশ্যজ্ঞাপক বিষয়ের সংখ্যা ও গুরুত্বের ওপর সাদৃশ্যানুমানের গুরুত্ব নির্ভর করে । সাদৃশ্যজ্ঞাপক বিষয়ের সংখ্যা ও গুরুত্ব যদি বেশি হয় তাহলে সাদৃশ্যানুমানের গুরুত্ব বেড়ে যায়; আবার সাদৃশ্যজ্ঞাপক বিষয়ের সংখ্যা ও গুরুত্ব কম হলে সাদৃশ্যানুমানের গুরুত্ব কমে যায়। পাশাপাশি সাদৃশ্যজ্ঞাপক বিষয়গুলো যত বেশি প্রাসঙ্গিক হয়, সাদৃশ্যানুমানের সম্ভাব্যতার মাত্রাও তত বেশি হবে। সাদৃশ্যানুমানের সিদ্ধান্ত গ্রহণের ক্ষেত্রে প্রাসঙ্গিক বিষয়গুলোর সাদৃশ্য দেখাতে পারলে সিদ্ধান্তের গুরুত্ব বেড়ে যায়। বিপরীত দিক থেকে বলা যায়, বৈসাদৃশ্যজ্ঞাপক বিষয়ের সংখ্যা যদি বেশি হয় তাহলে সাদৃশ্যানুমানের মূল্য ও গুরুত্ব কম হয়। সর্বোপরি সাদৃশ্যানুমানের মূল্য ও গুরুত্ব নির্ণয় করার জন্য কোনো কোনো যুক্তিবিদ গাণিতিক সূত্রের কথা বলেছেন । এ সূত্র অনুযায়ী সাদৃশ্যানুমানের মূল্য ও গুরুত্ব নির্ভর করে সাদৃশ্যজ্ঞাপক বিষয়ের সংখ্যার ওপর। তেমনি চিত্র-১ এ প্রতিফলিত সাধু সাদৃশ্যানুমান প্রকৃত আরোহ হলেও প্রায় ক্ষেত্রে নিশ্চিত সিদ্ধান্ত প্রতিষ্ঠা করতে পারে। কারণ সাধু সাদৃশ্যানুমানে মৌলিক ও অপরিহার্য সাদৃশ্যের প্রেক্ষিতে সিদ্ধান্ত গ্রহণ করা হয়।"
        }
      ]
    },
    {
      "number": "7",
      "uddipok": "একটি বাক্সে ১০টি কলম ছিল। মুহিব বাক্সটির প্রতিটি কলম পরীক্ষা করল। এবং দেখল প্রত্যেকটি কলমই লাল রঙের। এ থেকে মুহিব সিদ্ধান্ত নিল, সবগুলো কলম হয় লাল।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "যে অনুমান পদ্ধতি আপাতদৃষ্টিতে অনেকটা আরোহের মতো, কিন্তু আরোহের মূল বৈশিষ্ট্য হিসেবে এ অনুমানে আরোহাত্মক লম্ফ উপস্থিত থাকে না তাকে অপ্রকৃত আরোহ বলে ।"
        },
        {
          "label": "খ",
          "question": "",
          "explanation": "যে আরোহের ক্ষেত্রে কোনো শ্রেণিভুক্ত সকল দৃষ্টান্ত গণনার মাধ্যমে একটি সার্বিক সংশ্লেষক বাক্য অনুমান করা হয়, তাকে পূর্ণাঙ্গ আরোহ বলে। পূর্ণাঙ্গ আরোহের অপর নাম গণনামূলক আরোহ। কারণ এই আরোহে প্রতিটি দৃষ্টান্ত গণনার মাধ্যমে সিদ্ধান্ত নেওয়া হয়। যেমন— একটি বাগানের প্রতিটি গাছ যাচাই করে দেখা গেল এগুলো কমলা গাছ। এর ভিত্তিতে সিদ্ধান্ত গ্রহণ করা হলো যে, এটি একটি কমলার বাগান। এভাবে পূর্ণাঙ্গ আরোহে প্রত্যেকটি দৃষ্টান্ত যাচাই করে সিদ্ধান্ত গ্রহণ করা হয় ।"
        },
        {
          "label": "গ",
          "question": "",
          "explanation": "উদ্দীপকের আরোহানুমানটি হলো পূর্ণাঙ্গ আরোহ। নিচে পূর্ণাঙ্গ আরোহের সাথে বৈজ্ঞানিক আরোহের পার্থক্য বিশ্লেষণ করা হলো— পূর্ণাঙ্গ আরোহ অপ্রকৃত আরোহের অন্তর্ভুক্ত। এই আরোহে মৌলিক ও গুরুত্বপূর্ণ বৈশিষ্ট্য হিসেবে আরোহমূলক লম্ফ থাকে না। অন্যদিকে, বৈজ্ঞানিক আরোহ প্রকৃত আরোহের অন্তর্ভুক্ত। প্রকৃত আরোহের মৌলিক বৈশিষ্ট্য হিসেবে আরোহমূলক লম্ফ এখানে বিদ্যমান থাকে ।পূর্ণাঙ্গ আরোহ কার্যকারণ নিয়মের ওপর নির্ভর নয়। বরং এখানে সবগুলো দৃষ্টান্ত গণনার মাধ্যমে নিশ্চিত সিদ্ধান্ত গ্রহণ করা হয়। তাই । এই আরোহ সীমিতসংখ্যক ব্যক্তি বা বস্তুর ক্ষেত্রে প্রযোজ্য হয়। অন্যদিকে, বৈজ্ঞানিক আরোহ প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভরশীল। এই আরোহ ব্যাপক পরিসরে সার্বিক সিদ্ধান্ত প্রতিষ্ঠা করতে পারে। তাই বলা যায় যে, পূর্ণাঙ্গ আরোহ ও বৈজ্ঞানিক আরোহ বিভিন্ন দিক থেকে পৃথক।"
        },
        {
          "label": "ঘ",
          "question": "",
          "explanation": "উদ্দীপকের পূর্ণাঙ্গ আরোহানুমানটিকে যথার্থ আরোহ বলা যায় না । এ সম্পর্কে আমার মতামত দেওয়া হলো- পূর্ণাঙ্গ আরোহের অন্তর্গত প্রতিটি দৃষ্টান্ত পর্যবেক্ষণ করে সিদ্ধান্ত গ্রহণ করা হয়। বস্তুত আরোহ অনুমানের মূল বৈশিষ্ট্য হচ্ছে আরোহমূলক লম্ফ । কিন্তু পূর্ণাঙ্গ আরোহে আরোহমূলক লম্ফ অনুপস্থিত থাকে। এ কারণে পূর্ণাঙ্গ আরোহকে প্রকৃত আরোহ বলা যায় না। পূর্ণাঙ্গ আরোহ সীমিত পরিসরে নির্দিষ্ট সংখ্যক দৃষ্টান্ত সম্পর্কে সিদ্ধান্ত প্রতিষ্ঠা করে বলে এর সিদ্ধান্তকে যথার্থ অর্থে সার্বিক বলা যায় না। কারণ এর সিদ্ধান্ত কতগুলো বিশেষ দৃষ্টান্তের সমষ্টি। যেমন- উদ্দীপকের মুহিব একটি বাক্সের প্রতিটি কলম, পরীক্ষা করে দেখে যে প্রত্যেকটি কলমই লাল রঙের। এ থেকে সে সিদ্ধান্ত নেয়, সবগুলো কলম হয় লাল। এখানে সে জানা থেকে অজানায় বিষয়ে যায়নি বরং জানা বিষয়ের ভিত্তিতেই সিদ্ধান্ত নিয়েছে। তাই বলা যায়, উদ্দীপকে বর্ণিত পূর্ণাঙ্গ আরোহ প্রকৃত আরোহ নয়।"
        }
      ]
    },
    {
      "number": "8",
      "uddipok": "ইমরান কয়েকদিন ধরে জ্বরে ভুগছিল। এমতাবস্থায় সে গ্রামের একজন কবিরাজের কাছে গেলে কবিরাজ বললো, শরীরের অভ্যন্তরীণ সমস্যার কারণে জ্বর হয়েছে। এরপর সে হাসপাতালের একজন চিকিৎসকের কাছে গেল। চিকিৎসক তাকে পর্যবেক্ষণ করলেন, রক্ত পরীক্ষা করলেন এবং সবশেষে বললেন, সে টাইফয়েড জ্বরে আক্রান্ত।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "প্রকল্পের ইংরেজি প্রতিশব্দ হলো Hypothesis |"
        },
        {
          "label": "খ",
          "question": "",
          "explanation": "কাজ চালানো প্রকল্প বলতে সাময়িকভাবে গৃহীত প্রকল্পকে বোঝায়। কোনো বৈধ প্রকল্পের অভাবে কাজ চালানোর জন্য সাময়িকভাবে যে বিকল্প প্রকল্প প্রণয়ন করা হয়, তাকে কাজ চালানো প্রকল্প বলে। যেমন- বিজ্ঞানীরা বিশ্বাস করেন, আলো কোনো মাধ্যম ছাড়া চলতে পারে না। এ কারণে আলোর মাধ্যম আবিষ্কারের জন্য তারা প্রথমদিকে ইথার নামক একটি পদার্থের অস্তিত্ব আন্দাজ বা কল্পনা করেন। এই ইথারের অস্তিত্ব কল্পনা করাই হলো কাজ চালানো প্রকল্প ।"
        },
        {
          "label": "গ",
          "question": "",
          "explanation": "উদ্দীপকের কবিরাজের প্রকল্পটির বৈধ নয়।নিচে তা যাচাই করা হলো-  প্রকল্প হবে সুনির্দিষ্ট ও সুস্পষ্ট- কবিরাজের প্রকল্পে এই বিষয়টি অনুসরণ করা হয়নি বলে প্রকল্পটি বৈধ নয়। কোনো ঘটনার নির্দিষ্ট কারণ নির্ণয়ের জন্য প্রকল্প গঠন করা হয়। এজন্য প্রকল্প বা আনুমানিক ধারণা হতে হয় সুনির্দিষ্ট ও সুস্পষ্ট। কারণ অস্পষ্ট প্রকল্প দিয়ে ঘটনার কার্যকারণ সম্পর্ক নির্ণয় করা যায় না। আর কার্যকারণ সম্পর্ক নির্ণয়যোগ্য না হলে সেই প্রকল্প ব্যর্থ বলে প্রমাণিত হয়। তেমনি উদ্দীপকে বর্ণিত, ইমরান কয়েকদিন ধরে জ্বরে ভুগছিল। এমতাবস্থায় সে গ্রামের একজন কবিরাজের কাছে গেলে কবিরাজ বলেন, শরীরের অভ্যন্তরীণ সমস্যার কারণে জ্বর হয়েছে। এখানে কবিরাজ স্পষ্ট করে শরীরের অভ্যন্তরীণ সমস্যা উল্লেখ করেননি। এরূপ অজানা ও অস্পষ্ট বিষয়ের আলোকে কখনই প্রকল্প গ্রহণ করা যায় না। তাই বলা যায়, উদ্দীপকের কবিরাজের প্রকল্পটির বৈধ নয়।"
        },
        {
          "label": "ঘ",
          "question": "",
          "explanation": "উদ্দীপকের চিকিৎসক প্রকল্পের স্তরগুলো যথাযথভাবে অনুসরণ করেছেন। নিচে আমার মতামত দেওয়া হলো- প্রকল্প গঠন করার জন্য প্রকল্পকে কতকগুলো পর্যায় অতিক্রম করতে হয়, যাকে প্রকল্পের স্তর বলে। প্রকল্পের প্রথম স্তর হলো দেখা বা নিরীক্ষণ। কোনো একটি ঘটনা ব্যাখ্যা করার জন্য প্রাকৃতিক ঘটনাবলি নিরীক্ষার মাধ্যমে প্রাপ্ত অভিজ্ঞতা থেকে প্রকল্প গঠন করা হয়। এরপর ঐ প্রকল্পের ওপর ভিত্তি করে অগ্রসর হতে হয়। অর্থাৎ নিরীক্ষণ থেকেই প্রকল্পের যাত্রা শুরু হয়। প্রকল্পের দ্বিতীয় স্তর হলো সতর্কতা বা প্রাথমিক আনুমানিক ধারণা গঠন। প্রাকৃতিক ঘটনার যথার্থ নিরীক্ষণের মাধ্যমে যেসব তথ্য পাওয়া যায় তার সাথে প্রয়োজনীয় তথ্যের সন্নিবেশ ঘটিয়ে প্রাথমিক আনুমানিক ধারণা গঠন করতে হয়। প্রকল্পের তৃতীয় স্তর হলো নির্বাচন বা সিদ্ধান্ত গ্রহণ। এক্ষেত্রে আনুমানিক ধারণার ওপর ভিত্তি করে সিদ্ধান্ত গঠন করা হয়। প্রকল্পের চতুর্থ স্তর হলো পরীক্ষণ বা সিদ্ধান্ত যাচাইকরণ। গৃহীত সিদ্ধান্ত সঠিক না-কি ভ্রান্ত তা পরীক্ষা করাই হলো সিদ্ধান্তের যাচাইকরণ। তেমনি উদ্দীপকে বর্ণিত ঘটনায় চিকিৎসক অসুস্থ ইমরানকে পর্যবেক্ষণ করেন। এই পর্যবেক্ষণ থেকেই তিনি ইমরানের সমস্যা বিষয়ে অনুমান করেন। তার অনুমান যাচাই করার জন্য ইমরানের রক্ত পরীক্ষা করান এবং সবশেষে বললেন, সে টাইফয়েড জ্বরে আক্রান্ত। এভাবে চিকিৎসকের দৃষ্টান্তে প্রকল্পের প্রতিটি স্তর পরিলক্ষিত হয়েছে।"
        }
      ]
    },
    {
      "number": "9",
      "uddipok": "একটি বাচ্চাকে কয়েকদিন যাবত খুঁজে পাওয়া যাচ্ছিল না । জলিল বললো, কোনো ভূত বাচ্চাটিকে চুরি করে নিয়ে গিয়েছে। এমতাবস্থায় বিষয়টি পুলিশকে জানানো হলো। পুলিশ সন্দেহভাজন পাঁচজনকে গ্রেফতার করল। পরবর্তীতে মোবাইল ফোনের কল রেকর্ড পরীক্ষা করে পাঁচজনের মধ্য থেকে প্রকৃত দোষীকে চিহ্নিত করল।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "প্রকল্পের প্রথম স্তর হলো ঘটনার নিরীক্ষণ ।"
        },
        {
          "label": "খ",
          "question": "",
          "explanation": "প্রকল্প প্রমাণের প্রধান পদ্ধতি হলো যাচাইকরণ । প্রকল্পকে বাস্তব ঘটনার সাথে সামঞ্জস্যপূর্ণ হতে হয়। কোনো ঘটনা বাস্তবের সাথে সামঞ্জস্যপূর্ণ কি না, তা নির্ণয়ের মানদণ্ড হলো যাচাইকরণ। অর্থাৎ যাচাইকরণের মাধ্যমে প্রকল্প বাস্তব ঘটনার সাথে সঙ্গতিপূর্ণ বা বাস্তব ঘটনার দ্বারা সমর্থিত এটা প্রমাণ করা হয়।"
        },
        {
          "label": "গ",
          "question": "",
          "explanation": "উদ্দীপকের মোবাইল ফোনের কল রেকর্ড পরীক্ষা করার বিষয়টি প্রকল্পের সংকট উত্তরক দৃষ্টান্তের অন্তর্গত।বিষয়টি প্রকল্পের আলোকে ব্যাখ্যা করো করা হলো- প্রকৃতিতে অনেক ঘটনা আছে যা খুবই জটিল অবস্থায় থাকে। এক্ষেত্রে ঘটনাটির প্রকৃত কারণ নির্ণয় করার ক্ষেত্রে একাধিক প্রকল্প সমস্যার সৃষ্টি করে। এমতাবস্থায় সঠিক প্রকল্প নির্ণয় করা কঠিন ব্যাপার হয়ে দাঁড়ায়। অথচ বৈধ প্রকল্পকে সবসময় একমাত্র প্রকল্প হতে হবে। এক্ষেত্রে বিশেষ ঘটনার মাধ্যমে প্রতিযোগী প্রকল্পগুলোর সংকট নিরসন করা যায়। এই বিশেষ দৃষ্টান্ত বা ঘটনাকে সংকট উত্তরক দৃষ্টান্ত বলে । তেমনি উদ্দীপকে বলা হয়েছে , একটি বাচ্চাকে কয়েকদিন যাবত খুঁজে না পাওয়ায় পুলিশ সন্দেহভাজন পাঁচজনকে গ্রেফতার করে। পরবর্তীতে মোবাইল ফোনের কল রেকর্ড পরীক্ষা করে পুলিশ পাঁচজনের মধ্য থেকে প্রকৃত দোষীকে চিহ্নিত করে। সুতরাং  এখানে মোবাইল ফোনের কল রেকর্ড পরীক্ষা করা হলো সংকট উত্তরক দৃষ্টান্ত ।"
        },
        {
          "label": "ঘ",
          "question": "",
          "explanation": "উদ্দীপকের জলিলের প্রকল্পটি একটি অবৈধ প্রকল্প। নিচে এই প্রকল্প সম্পর্কে আলোচনা করা হলো- প্রকল্প প্রণয়নের সময় কোনো ঘটনার সম্ভাব্য কারণ অনুমান করা হয়। তাই কোনো ঘটনা ব্যাখ্যা করার জন্য আমাদের এমন একটি কারণ অনুমান করতে হয়, যার বাস্তব অস্তিত্ব আছে। এরূপ কারণকেই বলা হয় বাস্তব কারণ। এটি যথার্থ বা বৈধ প্রকল্পের অন্যতম শর্ত। অর্থাৎ কোনো প্রকল্পকে যথার্থ বা বৈধ হতে হলে তাকে অবশ্যই বাস্তব কারণভিত্তিক হতে হবে। তেমনি উদ্দীপকে বর্ণিত, একটি বাচ্চাকে কয়েকদিন যাবত খুঁজে না পাওয়ায় জলিল বলে, কোনো ভূত বাচ্চাটিকে চুরি করেছে। তার এ বক্তব্য বাস্তবতাবর্জিত। কেননা বাস্তবে আমরা কোনো ভূতের অস্তিত্ব প্রত্যক্ষ করি না। কিন্তু এই ঘটনার কারণ হিসেবে যদি বলা হয়, শিশুটিকে অপহরণ করা হয়েছে, তাহলে তা বাস্তব বৈধ কারণ হিসেবে গণ্য হবে। এ কারণে প্রকল্প প্রণয়নের ক্ষেত্রে অবৈধ প্রকল্প কখনই কাম্য নয় । তাই বলা যায়, প্রকল্পটি একটি অবৈধ প্রকল্প ।"
        }
      ]
    },
    {
      "number": "10",
      "uddipok": "২০১৯ সালের শেষদিকে পৃথিবীর অনেক মানুষ অজানা একটি 'রোগে আক্রান্ত হয়ে মৃত্যুবরণ করা শুরু করে। আফ্রিকার মানুষ ভাবল, কোনো দৈবশক্তির অভিশাপ এই রোগের কারণ। বিজ্ঞানীরা গবেষণা করে বললেন, করোনা নামক ভাইরাসের সংক্রমণ থেকে এই রোগের উৎপত্তি।এই রোগের নাম COVID-19।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "কোনো জটিল, অস্পষ্ট, দুর্বোধ্য ও অনির্দিষ্ট বিষয়কে সহজ, সরল ও প্রাঞ্জল ভাষায় ব্যক্ত করাই হলো ব্যাখ্যা।"
        },
        {
          "label": "খ",
          "question": "",
          "explanation": "কোনো অস্পষ্ট ও দুর্বোধ্য ঘটনাকে সুস্পষ্ট ও সহজবোধ্য করার প্রয়াস হলো ব্যাখ্যা। প্রকৃতির রাজ্য হলো বিচিত্র এবং জটিল। এ বিচিত্র ও জটিল জগতকে আমরা সহজ ও সাধারণভাবে বুঝতে চাই। এজন্য আমরা এরূপ জটিল ও বিচিত্র ঘটনাকে নানাভাবে বিশ্লেষণ করে সহজভাবে প্রকাশ করি। এভাবে জটিল ও দুর্বোধ্য বিষয়টিকে বিশ্লেষণের মাধ্যমে সহজসাধ্য করে তোলার প্রয়াসই হলো ব্যাখ্যা।"
        },
        {
          "label": "গ",
          "question": "",
          "explanation": "উদ্দীপকে আফ্রিকার মানুষের ভাবনায় লৌকিক ব্যাখ্যার চিত্র ফুটে উঠেছে। নিচে লৌকিক ব্যাখ্যার বৈশিষ্ট্য নির্ণয় করা হলো— লৌকিক ব্যাখ্যার প্রকৃতি এমন যে, এখানে ঘটনার যৌক্তিক সম্পর্কের কোনো স্থান নেই। সাধারণ মানুষ তাদের মনগড়া ধারণা ও ভ্রান্ত বিশ্বাসের ভিত্তিতে এই প্রকার ব্যাখ্যা প্রদান করে থাকে। লৌকিক ব্যাখ্যায় বিশ্বাস ও ধারণার ভিত্তিতে ব্যাখ্যা করা হয় বলে এখানে কার্যকারণ সম্পর্ক নির্ণয় করা সম্ভব হয় না।লৌকিক ব্যাখ্যা সংশ্লিষ্ট ঘটনার সাথে অপ্রাসঙ্গিক হয়। যার দৃষ্টান্ত উদ্দীপকে আফ্রিকার মানুষের ভাবনায় পরিলক্ষিত হয়। এ কারণে লৌকিক ব্যাখ্যায় প্রকল্প, শ্রেণিকরণ করা হয় না। এমনকি লৌকিক ব্যাখ্যা আরোহ ও অবরোহমূলক পদ্ধতির সাথেও যুক্ত নয়। মোটকথা, লৌকিক ব্যাখ্যা ব্যক্তির নিজস্ব বিশ্বাস, ধ্যান-ধারণা ও মনোভাবের ওপর নির্ভরশীল। এই জাতীয় ব্যাখ্যায় কোনো প্রাকৃতিক বা বৈজ্ঞানিক নিয়ম অনুসরণ করা হয় না বলে বিভিন্ন ব্যক্তির কাছে লৌকিক ব্যাখ্যা বিভিন্ন রকম হয়ে থাকে।"
        },
        {
          "label": "ঘ",
          "question": "",
          "explanation": "পাঠ্যবইয়ের আলোকে আফ্রিকার মানুষ এবং বৈজ্ঞানিকদের বক্তব্যের তুলনামূলক আলোচনা করা হলো— উদ্দীপকে বলা হয়েছে , ২০১৯ সালের শেষদিকে পৃথিবীর অনেক মানুষ অজানা একটি রোগে আক্রান্ত হয়ে মৃত্যুবরণ করা শুরু করে। তখন আফ্রিকার মানুষ ভাবল, কোনো দৈবশক্তির অভিশাপ এই রোগের কারণ। আফ্রিকার মানুষের এই ভাবনা লৌকিক ব্যাখ্যার সাথে সাদৃশ্যপূর্ণ। কারণ তাদের ভাবনা কোনো কার্যকারণ নিয়ম ব্যতিরেকে কেবল মনগড়া বা অতিপ্রাকৃত শক্তির আশ্রয়ে প্রতিষ্ঠিত । তাই এরূপ ব্যাখ্যার কোনো সুনির্দিষ্ট নিয়ম থাকে না । অপরদিকে, উদ্দীপকে বর্ণিত রোগ সম্পর্কে বিজ্ঞানীরা গবেষণা করে বলেন, করোনা নামক ভাইরাসের সংক্রমণ থেকে এই রোগের উৎপত্তি। যে রোগের নাম COVID-19। তাদের এই বক্তব্য ঘটনার কার্যকারণ নিয়ম অনুসারে প্রণীত। এ কারণে এটি হলো বৈজ্ঞানিক ব্যাখ্যা। এরূপ ব্যাখ্যা প্রদানের সময় সংশ্লিষ্ট বিষয়ের মৌলিক ও প্রাসঙ্গিক বিষয় বিবেচনা করা হয়। পরিশেষে বলা যায়, বৈজ্ঞানিক ব্যাখ্যায় ঘটনার মৌলিক ও গুরুত্বপূর্ণ দিক প্রাধান্য পায়। কিন্তু লৌকিক ব্যাখ্যায় ব্যক্তির নিজস্ব বিশ্বাস ও ধ্যান- ধারণা প্রকাশ পায়। এ কারণে লৌকিক ব্যাখ্যার চেয়ে বৈজ্ঞানিক ব্যাখ্যা সর্বজনীনভাবে গ্রহণযোগ্য ও অধিক গুরুত্বের দাবিদার।"
        }
      ]
    },
    {
      "number": "11",
      "uddipok": "",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "ব্যাখ্যা দুই প্রকার। যথা- বৈজ্ঞানিক ব্যাখ্যা ও লৌকিক ব্যাখ্যা ।"
        },
        {
          "label": "খ",
          "question": "",
          "explanation": "যেসব বিষয়ের বৈজ্ঞানিক ব্যাখ্যা দেওয়া যায় না সেসব বিষয়ই হলো ব্যাখ্যার সীমাবদ্ধতা ।চেতনার মৌলিক অবস্থা হিসেবে রূপ, রস, গন্ধ, শব্দ, স্পর্শ, তাপ, শৈত্য ইত্যাদিকে অন্য কোনো বিষয়ের সাথে যুক্ত করা যায় না। তাই এসব বিষয়ের ব্যাখ্যা করা যায় না। পাশাপাশি স্রষ্টা, আত্মা, মানসিক অনুভূতি হিসেবে সুখ, দুঃখ, আনন্দ, বেদনা, প্রেম, বিরহ ইত্যাদির ব্যাখ্যা করা যায় না। এছাড়া ওজন, দেশ, কাল ইত্যাদি পদের বৈজ্ঞানিক ব্যাখ্যা সম্ভব নয়। কারণ এসব গুণকে অন্যান্য গুণের সাথে যুক্ত করা যায় না। তাই এসব বিষয়ের ক্ষেত্রে ব্যাখ্যার সীমাবদ্ধতা পরিলক্ষিত হয়।"
        },
        {
          "label": "গ",
          "question": "",
          "explanation": "উদ্দীপকের চিত্র-১ এ বৈজ্ঞানিক ব্যাখ্যার বিশ্লেষণ  রূপের দৃষ্টান্ত লক্ষ করা যায় ।নিচে তা বর্ণনা করা হলো- যে বৈজ্ঞানিক ব্যাখ্যায় কোনো মিশ্রকার্যের প্রতিটি স্বতন্ত্র কারণ একসাথে উল্লেখ করা হয় তা-ই হচ্ছে বিশ্লেষণ। আমরা জানি, মিশ্র কার্য হচ্ছে কয়েকটি স্বতন্ত্র কারণের একত্রিত ফল। বিশ্লেষণ প্রক্রিয়ার মাধ্যমে সেসব স্বতন্ত্র কারণকে আলাদা আলাদা করে দেখানো হয়। যেমন— বাসের গতিকে বিশ্লেষণ করলে, বাসের ইন্জিন,চালকের দক্ষতা,রাস্তার অবস্থা এসব ভিন্ন ভিন্ন কারণের সন্ধান পাওয়া যায়, যেগুলো একসাথে কাজ করে বাসের গতি সৃষ্টি করে। আর এই স্বতন্ত্র কারণগুলোর উল্লেখ দ্বারা বাসের গতিকে ব্যাখ্যা করাই হচ্ছে বিশ্লেষণ রূপ। তেমনি উদ্দীপকের চিত্র-১ এ সফলতা বিষয়কে সময়নিষ্ঠতা, পরিশ্রম ও সততার সমন্বয়ে বিশ্লেষণ করা হয়েছে।তাই বলা যায় উদ্দীপকের চিত্র-১ এর বিষয়টি বৈজ্ঞানিক ব্যাখ্যার বিশ্লেষণ রূপের মাধ্যমে দেখানো হয়েছে ।"
        },
        {
          "label": "ঘ",
          "question": "",
          "explanation": "চিত্র-২ এর ঘটনাটি বৈজ্ঞানিক ব্যাখ্যার শৃঙ্খলযোজন রূপের মাধ্যমে উল্লেখ করা হয়েছে।পাঠ্যবইয়ের আলোকে বিশ্লেষণ করা হলো- শৃঙ্খলযোজন হচ্ছে বৈজ্ঞানিক ব্যাখ্যার একটি বিশেষ রূপ। সাধারণত শৃঙ্খলযোজন কথাটির অর্থ হলো কতকগুলো ঘটনার পর্যায়ক্রমিক পারস্পরিক সংযুক্তি। অনেক সময় একটি ঘটনা বা কার্য সরাসরি কোনো কোনো কারণের ফলে সংঘটিত না হয়ে দূরবর্তী কোনো কারণ থেকে সংঘটিত হয়। অর্থাৎ, যে বৈজ্ঞানিক ব্যাখ্যায় কোনো কার্য ও তার দূরবর্তী কারণের মধ্যে একটি মধ্যবর্তী পর্যায় আবিষ্কার করা হয় তাকে শৃঙ্খলযোজন বলে । তেমনি উদ্দীপকের চিত্র-২ এ দেখানো হয়েছে যে, যুদ্ধ → সম্পদের ক্ষতি → অর্থনৈতিক মন্দা → দুর্ভিক্ষ। অর্থাৎ এখানে দেখানো হয়েছে যুদ্ধের কারণে দুর্ভিক্ষ হয় । পাশাপাশি মধ্যবর্তী কারণ হিসেবে দেখানো হয়েছে, সম্পদের ক্ষতি ও অর্থনৈতিক মন্দা। এভাবেই শৃঙ্খলযোজনের মাধ্যমে দেখানো হয়েছে যে, কারণ ও চূড়ান্ত কার্যের মধ্যবর্তী পর্যায় থাকে। এই মধ্যবর্তী পর্যায় অতিক্রম করেই কার্যটি সংঘটিত হয়। তাই উপরিউক্ত আলোচনা থেকে  বলা যায়, চিত্র-২ এর ঘটনাটি হলো শৃঙ্খলযোজন রূপের দৃষ্টান্ত।"
        }
      ]
    }
  ]
}