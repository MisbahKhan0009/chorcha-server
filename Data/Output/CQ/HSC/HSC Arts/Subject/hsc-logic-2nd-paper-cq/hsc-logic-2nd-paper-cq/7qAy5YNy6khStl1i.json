{
  "title": "ঢাকা বোর্ড ২০১৯",
  "subtitle": "যুক্তিবিদ্যা (10)",
  "questions": [
    {
      "number": "1",
      "uddipok": "দৃষ্টান্ত-১: রহিম ২৫ কেজির একটি ডালের বস্তা নিয়ে এলো। বস্তার ওজন ২ ২ কেজি হলে, ডালের ওজন (২৫ - ২) কেজি = ২৩ কেজি। দৃষ্টান্ত-২: পূর্বগ, ট, ঠ, ড, ঠ, ড অনুগ-প, ফ, ব, ফ, ব ∴ \\therefore ∴ ট হলো প এর কারণ।",
      "tag": "DB 19",
      "sub_questions": [
        {
          "label": "ক",
          "question": "যৌক্তিক বিভাগের তৃতীয় নিয়মটি কী?",
          "explanation": "যৌক্তিক বিভাগের তৃতীয় নিয়মটি হলো-যৌক্তিক বিভাগে বিভাজ্য জাতির ব্যক্ত্যর্থ এবং বিভক্ত উপজাতিগুলোর ব্যত্যর্থ পরস্পর সমান হবে।"
        },
        {
          "label": "খ",
          "question": "উল্লম্ফন বিভাগ অনুপপত্তি কখন ঘটে?",
          "explanation": "যৌক্তিক বিভাগের ষষ্ঠ নিয়ম লঙ্ঘন করলে উল্লম্ফন বিভাগ অনুপপত্তি ঘটে। যৌক্তিক বিভাগের ষষ্ঠ নিয়ম অনুসারে, কোনো জাতি বা উচ্চ পদকে বিভক্ত করার ক্ষেত্রে ক্রমিক নিয়ম্ অনুসরণ করতে হয়। এ নিয়ম অনুসারে একটি বৃহত্তর জাতিকে ধাপে ধাপে ক্ষুদ্রতর উপজাতিতে ভাগ করতে হবে। এক্ষেত্রে কোনো মধ্যবর্তী ধাপ বাদ দিলে সম্পূর্ণ বিভাগ প্রক্রিয়াটি ভ্রান্ত হয়। এই ভ্রান্ত বিভাগ প্রক্রিয়াকে বলে উৎক্রান্তি বা উল্লম্ফন বিভাগ অনুপপত্তি।"
        },
        {
          "label": "গ",
          "question": "দৃষ্টান্ত-১ এ কোন ধরনের পরীক্ষণমূলক পদ্ধতিকে নির্দেশ। করছে? ব্যাখ্যা করো।",
          "explanation": "দৃষ্টান্ত-১ এ পরিশেষ পরীক্ষণমূলক পদ্ধতিকে নির্দেশ করছে। পরিশেষ পদ্ধতি হলো যুক্তিবিদ মিল এর সর্বশেষ পরীক্ষণমূলক পদ্ধতি। পরিশেষ কথাটির অর্থ- বিয়োগফল বা অবশিষ্ট অংশ। অর্থাৎ যে পরীক্ষণমূলক পদ্ধতির ক্ষেত্রে কোনো পূর্ববর্তী ঘটনা থেকে তার কোনো অংশ বিয়োগ করার পর অবশিষ্টকে পূর্ববর্তী ঘটনার 'কার্য' হিসেবে অনুমান করা হয়, তাকে পরিশেষ পদ্ধতি বলে। যেমন- দুধসহ একটি পাত্রের ওজন ২০. কেজি। পাত্রের ওজন ৩ কেজি হলে, দুধের ওজন হবে ১৭ কেজি। উদ্দীপকের দৃষ্টান্ত-১ এ বর্ণিত হয়েছে যে, ২৫ কেজির একটি ডালের বস্তা রয়েছে। যেখানে বস্তার ওজন ২ কেজি হলে, ডালের ওজন (২৫ - ২) কেজি = ২৩ কেজি। এখানে বিয়োগের মাধ্যমে ঘটনার কার্য। ও কারণ নির্ণয় করা হয়েছে। এ কারণে দৃষ্টান্ত-১ এ পরিশেষ পরীক্ষণমূলক পদ্ধতির সাথে সাদৃশ্যপূর্ণ।"
        },
        {
          "label": "ঘ",
          "question": "দৃষ্টান্ত-২ এ নির্দেশিত পরীক্ষণমূলক পদ্ধতির সুবিধা-অসুবিধা বিশ্লেষণ করো।",
          "explanation": "দৃষ্টান্ত-২ এ ব্যতিরেকী পদ্ধতি নির্দেশ করা হয়েছে। নিচে এই পরীক্ষণমূলক পদ্ধতির সুবিধা-অসুবিধাসমূহ বিশ্লেষণ করা হলো- ব্যতিরেকী পদ্ধতিতে পরীক্ষণের মাধ্যমে নিশ্চিতভাবে কার্যকারণ সম্পর্ক প্রমাণ করা যায়। তাই এ পদ্ধতির সিদ্ধান্ত নিশ্চিত হয়। ব্যতিরেকী পদ্ধতির পরীক্ষণ সুনিয়ন্ত্রিত পরিবেশে করা হয়। এই পদ্ধতি যথাযথভাবে প্রয়োগ করলে অনুপপত্তি বা ভ্রান্তি ঘটার আশঙ্কা থাকে না। এ কারণে বলা হয়, ব্যতিরেকী পদ্ধতি একটি আদর্শ পরীক্ষণমূলক পদ্ধতি। অন্যদিকে, যেসব ক্ষেত্রে পরীক্ষণ সম্ভব নয়, সেসব ক্ষেত্রে ব্যতিরেকী পদ্ধতির প্রয়োগ করা যায় না। এই পদ্ধতি প্রয়োগ করার ক্ষেত্রে উদ্দীপকের দৃষ্টান্ত-২ এর মতো দুটি দৃষ্টান্ত প্রয়োজন হয়। যার এটি সদর্থক অন্যটি নঞর্থক। কিন্তু সবসময় এরূপ দৃষ্টান্ত পাওয়া যায় না, সেসব ক্ষেত্রে ব্যতিরেকী পদ্ধতির সীমাবদ্ধতা রয়েছে। পাশাপাশি এই পদ্ধতি ঘটনার কারণ ও শর্তের মধ্যে পার্থক্য নির্দেশ করতে পারে না। ব্যতিরেকী পদ্ধতি বহু কারণবাদের সমস্যা থেকেও মুক্ত নয়। পরিশেষে বলা যায়, ব্যতিরেকী পদ্ধতিতে কিছু অসুবিধা থাকলেও এই পদ্ধতির গুরুত্বকে অস্বীকার করা যায় না। সর্বজনীন নিশ্চয়তা প্রদান সম্ভব না হলেও এই পদ্ধতির সাহায্যে আমরা ঘটনার কারণ আবিষ্কার ও প্রমাণ করতে পারি। এছাড়া অপনয়নের পদ্ধতি হিসেবেও ব্যতিরেকী পদ্ধতির মূল্য রয়েছে।"
        }
      ]
    },
    {
      "number": "2",
      "uddipok": "দৃশ্যকল্প-১: বাংলাদেশের দক্ষিণাঞ্চলে বৃষ্টিপাত ও ঘূর্ণিঝড়ের মাত্রা ক্রমান্বয়ে বেড়েই যাচ্ছে। দেখা যাচ্ছে প্রতি চারবার মেঘ করলে একবার বৃষ্টি হয় এবং প্রতি দশবার মেঘ করলে একবার ঘূর্ণিঝড় হয়। দৃশ্যকল্প-২: নিপা ও স্বর্না বিজ্ঞানের ছাত্রী। নিপা প্রতি সাত দিনে পাঁচ দিন অংক করে। অপরদিকে, স্বর্না প্রতি পাঁচ দিনে তিন দিন অংক করে।",
      "tag": "DB 19",
      "sub_questions": [
        {
          "label": "ক",
          "question": "আকস্মিকতা কী?",
          "explanation": "কার্যকারণ সম্পর্কবিহীন বা পূর্বসূত্র ছাড়াই অপ্রত্যাশিত বা হঠাৎ করে কিছু ঘটে যাওয়াই হলো আকস্মিকতা।"
        },
        {
          "label": "খ",
          "question": "কার্যকারণ সম্পর্কে অজ্ঞানতাই আকস্মিকতার উৎপত্তি- বুঝিয়ে লেখো।",
          "explanation": "আকস্মিকতা হলো কার্যকারণ সম্পর্কে অজ্ঞতার ফল। কার্যকারণ নিয়ম অনুসারে, জগতের প্রতিটি ঘটনার কারণ আছে। কিন্তু অনেক ঘটনার কারণ অজানা থাকলে তা আমাদের কাছে আকস্মিক বিষয়। যেমন- মেঘের সাথে বৃষ্টি কার্যকারণ সূত্রে সম্পর্কযুক্ত। তাই মেঘ হলে বৃষ্টি হবে এ বিষয়টি আমাদের কাছে জ্ঞাত। কিন্তু হঠাৎ টর্নেডো কিংবা সাইক্লোনের মতো ঘটনার কারণ অজানা থাকার কারণে আমাদের কাছে তা আকস্মিক বিষয়। এ কারণে বলা হয়- কার্যকারণ সম্পর্কে অজ্ঞতাই আকস্মিকতার উৎপত্তি।"
        },
        {
          "label": "গ",
          "question": "দৃশ্যকল্প-১ এ কতবার মেঘ করলে বৃষ্টি ও ঘূর্ণিঝড় একত্রে। হওয়ার সম্ভাবনা আছে? সম্ভাব্যতা পরিমাপের নিয়মানুসারে ব্যাখ্যা করো।",
          "explanation": "দৃশ্যকল্প-১ এর ঘটনা দুটি স্বতন্ত্র ঘটনা। সম্ভাবনা পরিমাপের নিয়ম অনুযায়ী দুটি স্বতন্ত্র ঘটনা এক সাথে ঘটার সম্ভাবনার মাত্রা ঘটনা দুটির পৃথকভাবে ঘটার সম্ভাবনা মাত্রার গুণফলের সমান.হবে। দৃশ্যকল্প-১ এ বর্ণিত দুটি পৃথক ঘটনা সম্ভাবনার মাত্রা হলো- ৪ বার মেঘ করলে ১ বার বৃষ্টি হয়। ∴ বৃষ্টির সম্ভাবনার মাত্রা = অনুকূলবিকল্প মোটবিকল্প = ১ ৪ \\frac{অনুকূলবিকল্প}{মোটবিকল্প}=\\frac{১}{৪} মোটবিকল্প অনুকূলবিকল্প ​ = ৪ ১ ​ আবার, ১০ বার মেঘে ১ বার ঘূর্ণিঝড় হয়। •∴ ঘূর্ণিঝড়ের সম্ভাবনার মাত্রা = অনুকূলবিকল্প মোটবিকল্প = ১ ১০ \\frac{অনুকূলবিকল্প}{মোটবিকল্প}=\\frac{১}{১০} মোটবিকল্প অনুকূলবিকল্প ​ = ১০ ১ ​ সম্ভাবনার সূত্র অনুযায়ী, বৃষ্টি ও ঘূর্ণিঝড় একত্রে হওয়ার সম্ভাবনা = বৃষ্টির পৃথক সম্ভাবনা × ঘূর্ণিঝড়ের পৃথক সম্ভাবনা ১ ৪ × ১ ১০ = ১ ৪০ \\frac{১}{৪}\\times\\frac{১}{১০}=\\frac{১}{৪০} ৪ ১ ​ × ১০ ১ ​ = ৪০ ১ ​ অর্থাৎ দৃষ্টান্তের, প্রদত্ত তথ্য অনুযায়ী, ৪০ বার মেঘ করলে ১ বার বৃষ্টি ও ঘূর্ণিঝড় একত্রে হওয়ার সম্ভাবনা রয়েছে।"
        },
        {
          "label": "ঘ",
          "question": "দৃশ্যকল্প-২ এ নিপা ও স্বর্নার যৌথভাবে অংক করার সম্ভাবনার মাত্রা পাঠ্যবিষয়ের আলোকে বিশ্লেষণ করো।",
          "explanation": "দৃশ্যকল্প-২ এর ঘটনা দুটি স্বতন্ত্র। এরূপ ঘটনার সম্ভাবনার মাত্রা নির্ণয়। করতে হলে প্রথমে ঘটনা দুটির পৃথক সম্ভাবনার মাত্রা নির্ণয় করতে করে অর্থাৎ অনুকূল বিকল্পকে লব ও মোট বিকল্পকে হর হিসেবে গ্রহণ করে। সম্ভাবনার মাত্রা নির্ণয় করতে হবে। তারপর তাদের পৃথক সম্ভাবনার মাত্রাকে গুণ করার মাধ্যমে যৌথ সম্ভাবনার মাত্রা নির্ণয় করা যাবে। সম্ভাবনার মাত্রা নির্ণয়ের দ্বিতীয় সূত্রানুযায়ী, পৃথকভাবে নিপা ও স্বর্নার অংক করার, সম্ভাবনা নির্ণয় করতে হবে। এরপর উভয় সম্ভাবনাকে গুণ করলে ঘটনা দুটির যৌথ সম্ভাবনা পাওয়া যাবে। নিপার অংক করার সম্ভাবনা = অনুকূল বিকল্প মোট বিকল্প = ৫ ৭ \\frac{অনুকূল\\ বিকল্প}{মোট\\ বিকল্প}=\\frac{৫}{৭} মোট   বিকল্প অনুকূল   বিকল্প ​ = ৭ ৫ ​ স্বর্নার অংক করার সম্ভাবনা = অনুকূল বিকল্প মোট বিকল্প = ৩ ৫ \\frac{অনুকূল\\ বিকল্প}{মোট\\ বিকল্প}=\\frac{৩}{৫} মোট   বিকল্প অনুকূল   বিকল্প ​ = ৫ ৩ ​ নিপা ও স্বর্নার অংক করার যৌথ সম্ভাবনা = নিপার অংক করার সম্ভাবনা x স্বর্নার অংক করার সম্ভাবনা = ৫ ৭ × ৩ ৫ = ৩ ৭ =\\frac{৫}{৭}\\times\\frac{৩}{৫}=\\frac{৩}{৭} = ৭ ৫ ​ × ৫ ৩ ​ = ৭ ৩ ​ অর্থাৎ প্রতি ৭ দিনে নিপা ও স্বর্না ৩ দিন যৌথভাবে অংক করতে পারে।"
        }
      ]
    },
    {
      "number": "3",
      "uddipok": "দৃশ্যকর-১: শীতের সকাল। দীপ্তি শরীর গরম করার জন্য' জ্বলন্ত আগুনের পাশে দাঁড়িয়ে আছে। দীপ্তি দেখল, জ্বলন্ত আগুন থেকে আমরা যতই দূরে সরে যাই ততই তাপ কম লাগে এবং যতই নিকটে আসি ততই তাপ বেশি লাগে। দৃশ্যকল্প-২: কনিকা সপ্তম শ্রেণির ছাত্রী। গণিত পরীক্ষায় সে শূন্য (০০), নম্বর পেয়েছে। কনিকা ভাবতেই পারছে না কেন এমন ফল বিপর্যয় হলো। মা বলল, গণিত পরীক্ষার আগে তুমি ডিম খেয়েছ বলে শূন্য নম্বর পেয়েছ।",
      "tag": "DB 19",
      "sub_questions": [
        {
          "label": "ক",
          "question": "পরীক্ষণাত্মক পদ্ধতিগুলো কী কী?",
          "explanation": "পরীক্ষণাত্মক পদ্ধতি পাঁচ প্রকার। যথা- অন্বয়ী, ব্যতিরেকী, যৌথ অন্বয়ী-ব্যতিরেকী পদ্ধতি, সহপরিবর্তন পদ্ধতি ও পরিশেষ পদ্ধতি।"
        },
        {
          "label": "খ",
          "question": "ব্যতিরেকী পদ্ধতিকে পরীক্ষণের পদ্ধতি বলা হয় কেন?",
          "explanation": "ব্যতিরেকী পদ্ধতির দৃষ্টান্তসমূহ পরীক্ষণের সাহায্যে সংগৃহীত বলে একে পরীক্ষণের পদ্ধতি বলে। ব্যতিরেকী পদ্ধতিতে যে দৃষ্টান্তের প্রয়োজন তা কেবল পরীক্ষণের মাধ্যমে পাওয়া যায়। আমরা জানি, ব্যতিরেকী পদ্ধতিতে দুটি দৃষ্টান্ত থাকে। যথা- সদর্থক দৃষ্টান্ত ও নঞর্থক দৃষ্টান্ত। সদর্থক দৃষ্টান্তে আলোচ্য ঘটনাটির মূল বৈশিষ্ট্য উপস্থিত থাকে এবং নঞর্থক দৃষ্টান্তে তা অনুপস্থিত থাকে। উভয় দৃষ্টান্ত পরীক্ষণের সাহায্যে সংগ্রহ করা হয়। এ কারণে বলা হয়, ব্যতিরেকী পদ্ধতি হলো পরীক্ষণের পদ্ধতি।"
        },
        {
          "label": "গ",
          "question": "দৃশ্যকল্প-১ এ কার্যকারণ সম্পর্ক প্রমাণের কোন পদ্ধতিকে নির্দেশ করে? ব্যাখ্যা করো।",
          "explanation": "দৃশ্যকল্প-১ এ কার্যকারণ সম্পর্ক প্রমাণের সহপরিবর্তন পদ্ধতিকে নির্দেশ করে। 'সহপরিবর্তন' শব্দটির অর্থ পারস্পরিক সমান পরিবর্তন। অর্থাৎ সহপরিবর্তন পদ্ধতি অনুযায়ী, একটি ঘটনার পরিবর্তনের সাথে সাথে যদি অন্য ঘটনাও সমানভাবে পরিবর্তিত হয়, তাহলে পূর্ববর্তী ঘটনাকে কারণ এবং পরবর্তী ঘটনাকে কার্য বলে। যেমন- বায়ুর চাপ বৃদ্ধি বা হ্রাসের সাথে সাথে ব্যারোমিটারের পারদ স্তম্ভের উচ্চতাও বৃদ্ধি বা হ্রাস পায়। সুতরাং আমরা বলতে পারি, বায়ুর চাপই পারদের ওঠা-নামার কারণ। এখানে 'বায়ুর চাপ' হলো কারণ এবং 'পারদের ওঠা-নামা' হলো কার্য। দৃশ্যকল্প-১ এ বর্ণিত ঘটনায় দীপ্তি খেয়াল করে যে, জ্বলন্ত আগুন থেকে আমরা যতই দূরে সরে যাই ততই তাপ কম লাগে এবং যতই কাছে আসি ততই তাপ বেশি লাগে। এভাবে একটি ঘটনার পরিবর্তনের সাথে অন্য ঘটনার পরিবর্তন লক্ষ করা যায়। এ কারণে দৃশ্যকল্প-১ এ বর্ণিত ঘটনা সহপরিবর্তনের পদ্ধতির সাথে সাদৃশ্যপূর্ণ।"
        },
        {
          "label": "ঘ",
          "question": "দৃশ্যকল্প-২ এ মা যে যুক্তি দেখিয়েছেন তার যথার্থতা পাঠ্যবিষয়ের আলোকে মূল্যায়ন করো।",
          "explanation": "দৃশ্যকল্প-২ এ মা যে যুক্তি দেখিয়েছেন তা কাকতালীয় অনুপপত্তি ঘটেছে। এ কারণে তার যুক্তি যথার্থ নয়। ব্যতিরেকী পদ্ধতির ভুল প্রয়োগে কাকতালীয় অনুপপত্তি ঘটে। ব্যতিরেকী পদ্ধতি মূলত একটি পরীক্ষণমূলক পদ্ধতি। কিন্তু যখন ভ্রান্ত নিরীক্ষণের ক্ষেত্রে এ পদ্ধতি প্রয়োগ করা হয় এবং কোনো অবান্তর ঘটনার উপস্থিতি ও অনুপস্থিতিকে পার্থক্যসূচক ঘটনা মনে করে কার্যকারণ সম্পর্ক প্রমাণের চেষ্টা করা হয়, সেক্ষেত্রে কাকতালীয় অনুপপত্তি ঘটে বলে। যেমন- পরীক্ষার পূর্বে মিষ্টি খাওয়ায় পরীক্ষা ভালো হয়েছে এবং যেদিন পরীক্ষার পূর্বে মিষ্টি খাওয়া হয়নি, সেদিন পরীক্ষা খারাপ হয়েছে। সুতরাং পরীক্ষা ভালো হওয়া ও মিষ্টি খাওয়ার মধ্যে কার্যকারণ সম্পর্ক বিদ্যমান। অর্থাৎ মিষ্টি খাওয়া হচ্ছে পরীক্ষা ভালো হওয়ার কারণ- এটি একটি কাকতালীয় অনুপপত্তির দৃষ্টান্ত। ঠিক একই অনুপপত্তি দৃশ্যকল্প-২ এ লক্ষ করা যায়। দৃশ্যকল্প-২ এ কনিকার মা বলেন, গণিত পরীক্ষার আগে কনিকা ডিম। খেয়েছে বলেই সে শূন্য নম্বর পেয়েছে। অর্থাৎ তিনি ভিত্তিহীন বা অবান্তর ঘটনার উপস্থিতি বা অনুপস্থিতিকে পার্থক্যসূচক ঘটনা মনে করে কার্যকারণ সম্পর্ক প্রমাণের চেষ্টা করেছেন। এ কারণে কনিকার মার বক্তব্যে কাকতালীয় অনুপপত্তি ঘটেছে। কাজেই দৃশ্যকল্প-২ এ মা যে যুক্তি দেখিয়েছেন তা যথার্থ নয়।"
        }
      ]
    },
    {
      "number": "4",
      "uddipok": "৬ষ্ঠ শ্রেণির ছাত্রী মুক্তা তার জন্মদিনের উপহারগুলো রঙের। ভিত্তিতে সুন্দরভাবে আলাদা আলাদা করে তাকে সাজিয়ে রেখেছে। অপরদিকে, অর্পিতা একটি ফুলের বাগান করেছে। যেখানে সে গন্ধযুক্ত ফুল একদিকে আর গন্ধবিহীন ফুল অন্যদিকে লাগিয়েছে।",
      "tag": "DB 19",
      "sub_questions": [
        {
          "label": "ক",
          "question": "শ্রেণিকরণ কী?",
          "explanation": "বিশেষ উদ্দেশ্যে কোনো বস্তুসমূহ বা ঘটনাবলির মধ্যে সাদৃশ্যের আলোকে তাদের একত্রে সন্নিবেশ করার মানসিক প্রক্রিয়াই হলো শ্রেণিকরণ। 1."
        },
        {
          "label": "খ",
          "question": "পরিবর্তনশীল বস্তুর শ্রেণিকরণ করা যায় না কেন?",
          "explanation": "পরিবর্তনশীল বস্তুর গুণ অস্থায়ী বলে তার শ্রেণিকরণ করা যায় না। সাধারণত কোনো বস্তু বা ঘটনাসমূহের শ্রেণিকরণ করার সময় স্থায়ী ও আবশ্যিক গুণ বিবেচনা করা হয়। কিন্তু যেসব বস্তুর গুণ নিয়ত পরিবর্তনশীল এবং এক বস্তুর গুণ অন্য বস্তুর মধ্যে নিহিত থাকে তাদের শ্রেণিকরণ করা যায় না।"
        },
        {
          "label": "গ",
          "question": "উদ্দীপকে মুক্তার শ্রেণিকরণ কোন ধরনের শ্রেণিকরণ? ব্যাখ্যা। করো।",
          "explanation": "উদ্দীপকে মুক্তার শ্রেণিকরণ হলো কৃত্রিম শ্রেণিকরণ। যে শ্রেণিকরণে কোনো বিশেষ উদ্দেশ্য সাধনের জন্য অনাবশ্যক ও বাহ্যিক সাদৃশ্যের ভিত্তিতে বস্তু বা ঘটনাসমূহের বিন্যাস করা হয়, তাকে কৃত্রিম শ্রেণিকরণ বলে। অর্থাৎ, কৃত্রিম শ্রেণিকরণের মাধ্যমে ব্যক্তি তার বিশেষ উদ্দেশ্য পূরণ করে থাকে। যেমন- একজন গ্রন্থাগারিক তার পাঠাগারে বিষয়বস্তুর ভিত্তিতে বিভিন্ন বই সাজিয়ে রাখেন। পাঠকরা যেন সহজেই অল্প সময়ের মধ্যে প্রয়োজনীয় বইটি খুঁজে পান, সেজন্যই তা করা হয়। গ্রন্থাগারিকের বই বিশেষভাবে সাজিয়ে রাখার এই প্রক্রিয়া কৃত্রিম শ্রেণিকরণের সাথে সাদৃশ্যপূর্ণ। উদ্দীপকের মুক্তা তার জন্মদিনের উপহারগুলো রঙের ভিত্তিতে সুন্দরভাবে আলাদা আলাদা করে তাকে সাজিয়ে রাখে। সে তার বিশেষ কোনো উদ্দেশ্য সাধনের জন্য এ কাজটি করেছে। সুতরাং মুক্তার কাজটি হলো কৃত্রিম শ্রেণিকরণ।"
        },
        {
          "label": "ঘ",
          "question": "উদ্দীপকে অর্পিতার শ্রেণিকরণ মুক্তার শ্রেণিকরণ থেকে কি ভিন্ন? পাঠ্যবিষয়ের আলোকে বিশ্লেষণ করো।",
          "explanation": "উদ্দীপকে অর্পিতার শ্রেণিকরণ মুক্তার শ্রেণিকরণ থেকে ভিন্ন। কারণ অর্পিতার শ্রেণিকরণ প্রাকৃতিক হলেও মুক্তারটি কৃত্রিম শ্রেণিকরণ। নিচে উভয় শ্রেণিকরণের মধ্যকার পার্থক্য বিশ্লেষণ করা হলো- প্রাকৃতিক শ্রেণিকরণ মৌলিক বা গুরুত্বপূর্ণ সাদৃশ্যের ওপর নির্ভরশীল। এ শ্রণিকরণের সাদৃশ্য ও বৈসাদৃশ্যগুলো প্রকৃতিতে বিদ্যমান থাকে। ফলে প্রাকৃতিক শ্রেণিকরণের সময় বস্তুসমূহের অপরিহার্য বৈশিষ্ট্য পরিলক্ষিত হয়। এ কারণে যুক্তিবিদরা প্রাকৃতিক শ্রেণিকরণকে বিজ্ঞানসম্মত প্রক্রিমারতে হয়। করেন। অর্পিতার কাজে এরকম শ্রেণিকরণের দৃষ্টান্তই পরিলক্ষিত হয়।। অরুণ সো শরাবযুকালে এরকদিকে আর গন্ধবিহীন ফুল অন্যদিকে লাগিয়েছে। অর্থাৎ সে ফুলের মৌলিক সাদৃশ্যের ভিত্তিতে এ কাজটি করেছে। তা হার্থাৎ দে ফুলের ও কৌশ্রিণিকরণের সাথে সাদৃশ্যপূর্ণার অন্যদিকে, কৃত্রিম শ্রেণিকরণ, অবান্তর এবং বাহ্যিক সাদৃশ্যের ওপার নির্ভরশীল। এ শ্রেণি করণে সাদৃশ্য ও বৈসাদৃশ্যগুলো প্রকৃতি প্রদত্ত নষরণের। মনুষের নিজস্ব দৃষ্টিভঙ্গির প্রকাশ মাত্র। এ কারণে কৃত্রিম শ্রেণিকরণের। দৃষ্টান্ত ব্যক্তিভেদে ভিন্ন হয়। কৃত্রিম শ্রেণিকরণের মাধ্যমে আমাদের ব্যবহারিক প্রয়োজন সাধিত হয় বলে একে ব্যবহারিক শ্রেণিকরণও বলা হয়। মুক্তার কাজ এরূপ, শ্রেণিকরণের দৃষ্টান্ত। এ কারণে মুস্তার শ্রেণিকরণ অর্পিতার শ্রেণিকরণ থেকে আলাদা। পরিশেষে বলা যায়, প্রাকৃতিক ও কৃত্রিম শ্রেণিকরণের মধ্যে লৌহ প্রাচীর নির্মাণ করা সম্ভব নয়। কারণ উভয় শ্রেণিকরণের প্রকৃতি একই। বস্তুত, উভয়ের মধ্যে পার্থক্য শুধু উদ্দেশ্যগত। উদ্দীপকের অর্পিতা ও মুক্তার কাজের দিকে ভালো করে নজর দিলেই তা বোঝা যায়।"
        }
      ]
    },
    {
      "number": "5",
      "uddipok": "যুক্তিবিদ্যা ক্লাসে নিখিল স্যার যৌক্তিক সংজ্ঞা পড়াতে গিয়ে শিক্ষার্থীদের 'মানুষ' পদের সংজ্ঞা দিতে বললেন। উত্তরে নয়ন বললো, “মানুষ হলো জীব” । সুমি বললো, “না স্যার, মানুষ হলো মনুষ্য জাতীয় জীব”। তাদের উত্তর শুনে নিখিল স্যার বিষয়টি নিয়ে ক্লাসে বিস্তারিত আলোচনা করলেন।",
      "tag": "DB 19",
      "sub_questions": [
        {
          "label": "ক",
          "question": "যৌক্তিক সংজ্ঞা কী?",
          "explanation": "কোনো পদের পূর্ণ জাত্যর্থের সুস্পষ্ট বিবৃতিই হলো যৌক্তিক সংজ্ঞা ।"
        },
        {
          "label": "খ",
          "question": "রূপক সংজ্ঞা অনুপপত্তি কখন ঘটে?",
          "explanation": "কোনো পদের সংজ্ঞায় রূপক শব্দ ব্যবহার করলে রূপক সংজ্ঞাজনিত অনুপপত্তি ঘটে। যৌক্তিক সংজ্ঞার দ্বিতীয় নিয়মানুসারে, 'কোনো পদের সংজ্ঞায় রূপক ভাষা ব্যবহার করা যাবে না'। এই নিয়ম লঙ্ঘন করে কোনো পদের সংজ্ঞায় রূপক শব্দ ব্যবহার করলে সংজ্ঞাটি ত্রুটিপূর্ণ হবে। যেমন- ‘উট হচ্ছে মরুভূমির জাহাজ'। এখানে ‘উট’ পদের সংজ্ঞায় ‘মরুভূমির জাহাজ' নামক রূপকের সাহায্য নেওয়া হয়েছে। তাই এখানে রূপক সংজ্ঞাজনিত অনুপপত্তি ঘটেছে।"
        },
        {
          "label": "গ",
          "question": "উদ্দীপকে সুমির যৌক্তিক সংজ্ঞায় কোন ধরনের অনুপপত্তি ঘটেছে? ব্যাখ্যা করো।",
          "explanation": "সুমির বক্তব্যে চক্রক সংজ্ঞাজনিত অনুপপত্তি ঘটেছে। চক্রক সংজ্ঞাজনিত অনুপপত্তি হলো এক প্রকার ভ্রান্ত সংজ্ঞা। যে সংজ্ঞায় সংজ্ঞেয় পদের সমার্থক শব্দ ব্যবহার করা হয়। এতে একই কথার পুনরুক্তি ঘটে। যেমন: ‘কুমার হয় অবিবাহিত ব্যক্তি’। এখানে কুমার ও অবিবাহিত ব্যক্তি মূলত একই কথা। তাই এটি একটি চক্রক সংজ্ঞার দৃষ্টান্ত। উদ্দীপকের সুমি ‘মানুষ’ পদের সংজ্ঞা দিতে গিয়ে বলে, মানুষ হলো মনুষ্য জাতীয় জীব। এখানে সে মানুষ পদের কোনো প্রয়োজনীয় গুণ উল্লেখ করেনি; বরং প্রতিশব্দ ব্যবহার করেছে মাত্র। সুতরাং তার সংজ্ঞাটি ত্রুটিপূর্ণ । এরূপ ত্রুটিপূর্ণ সংজ্ঞাই হলো চক্ৰক সংজ্ঞা।"
        },
        {
          "label": "ঘ",
          "question": "নয়ন ও সুমির প্রদত্ত সংজ্ঞার মধ্যে তুলনামূলক পার্থক্য বিশ্লেষণ করো।",
          "explanation": "নয়ন ও সুমির বক্তব্যে যথাক্রমে অতিব্যাপক সংজ্ঞা ও চক্রক সংজ্ঞার দৃষ্টান্ত পরিলক্ষিত হয়। নিচে উভয় সংজ্ঞার মধ্যে তুলনামূলক পার্থক্য বিশ্লেষণ করা হলো- কোনো পদের সংজ্ঞায় জাত্যর্থের কম গুণ উল্লেখ করা হলে সংজ্ঞাটি ত্রুটিপূর্ণ হবে। এরূপ ত্রুটিপূর্ণ সংজ্ঞাকে বলা হয় অতিব্যাপক সংজ্ঞা। উদ্দীপকের নয়ন ‘মানুষ’ পদের সংজ্ঞা দিতে গিয়ে বলেছে, ‘মানুষ হলো জীব’। এখানে সে মানুষ পদের পূর্ণ জাত্যর্থ উল্লেখ করেনি। বরং তার বক্তব্যে ‘বুদ্ধিবৃত্তি' গুণটি বাদ পড়েছে। তাই নয়নের বক্তব্যটি অতিব্যাপক সংজ্ঞা। অপরদিকে, কোনো পদের সংজ্ঞায় সমার্থক বা প্রতিশব্দ ব্যবহার করলে যে অনুপপত্তি ঘটে তা-ই চক্রক সংজ্ঞা। উদ্দীপকের সুমি বলেছে, মানুষ হলো মনুষ্য জাতীয় জীব। এখানে সে মানুষ সম্পর্কে নতুন কিছুই না বলে একই কথা ঘুরিয়ে বলেছে। এ কারণে তার বক্তব্যটি চক্রক সংজ্ঞার দৃষ্টান্ত।"
        }
      ]
    },
    {
      "number": "6",
      "uddipok": "গনি মিয়া একজন গরিব কৃষক। পৈত্রিক সূত্রে পাওয়া অল্প কয়েক খণ্ড জমিই তার সম্বল। অল্প জমিতে অধিক ফসল পাওয়ার আশায় তিনি জমিগুলোকে উর্বরতার ভিত্তিতে দু'ভাগে ভাগ করে উর্বর জমিতে তরমুজ এবং অনুর্বর জমিতে পুকুর খনন করে মাছের চাষ করলেন। তরমুজের ফলন খুব ভালো হয়েছে। তিনি তরমুজগুলোকে তাদের আকার, আকৃতি ও রংয়ের ভিত্তিতে ভাগ করেন।",
      "tag": "DB 19",
      "sub_questions": [
        {
          "label": "ক",
          "question": "যৌক্তিক বিভাগ কী?",
          "explanation": "একটি নীতির ভিত্তিতে কোনো জাতিকে তার অন্তর্গত বিভিন্ন উপজাতিতে বিভক্ত করার প্রক্রিয়াই হলো যৌক্তিক বিভাগ ।"
        },
        {
          "label": "খ",
          "question": "অতিব্যাপক বিভাগ অনুপপত্তি কখন ঘটে?",
          "explanation": "বিভক্ত উপজাতিগুলোর ব্যক্ত্যর্থ মূল পদের চেয়ে বেশি হলে অতিব্যাপক বিভাগ অনুপপত্তি ঘটে । যৌক্তিক বিভাগের তৃতীয় নিয়মানুযায়ী, বিভক্ত উপজাতির ব্যক্ত্যর্থ মিলিতভাবে মূল পদ বা জাতির ব্যক্ত্যর্থের সমান হবে। কিন্তু কোনো বিভাগে উপজাতির ব্যক্ত্যর্থ জাতির চেয়ে বেশি হলে যে ভ্রান্তি ঘটবে তা-ই অতিব্যাপক বিভাগ অনুপপত্তি। যেমন: মুদ্রাকে স্বর্ণ, রৌপ্য, তাম্র, ব্রোঞ্জ এবং ব্যাংক নোটে বিভক্ত করলে ‘মুদ্রার’ ব্যক্ত্যর্থ বৃদ্ধি পাবে। এর ফলে অতিব্যাপক বিভাগজনিত অনুপপত্তি ঘটবে।"
        },
        {
          "label": "গ",
          "question": "উদ্দীপকে গনি মিয়ার জমি ভাগ করার পদ্ধতি যৌক্তিক বিভাগের কোন নিয়মের সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকে গনি মিয়ার জমি ভাগ করার পদ্ধতি যৌক্তিক বিভাগের দ্বিতীয় নিয়মের সাথে সাদৃশ্যপূর্ণ। যৌক্তিক বিভাগের দ্বিতীয় নিয়মানুসারে, 'কোনো জাতিবাচক পদের বিভক্তকরণে একটি মূলনীতি অনুসরণ করতে হবে।' যেমন- 'মানুষ' পদকে ‘সততা’ নামক গুণের মানদণ্ডে সৎ ও অসৎ শ্রেণিতে বিভক্ত করার প্রক্রিয়া হলো যৌক্তিক বিভাগ। কারণ ‘সততা' হলো একটি মূলনীতি, যার আলোকে মানুষ পদকে বিভক্ত করা হয়েছে। উদ্দীপকের গনি মিয়া জমি ভাগ করার ক্ষেত্রে ‘উর্বরতা' নামক একটি মূলনীতির অনুসরণ করেছেন। এ নীতির ভিত্তিতে তিনি নিজের জমিগুলোকে উর্বর ও অনুর্বর জমিতে বিভক্ত করেছেন। তাই বলা যায়, গনি মিয়ার জমি ভাগ করার পদ্ধতি যৌক্তিক বিভাগের দ্বিতীয় নিয়মের সাথে সাদৃশ্যপূর্ণ।"
        },
        {
          "label": "ঘ",
          "question": "তুমি কি মনে কর, তরমুজ ভাগ করার ক্ষেত্রে গনি মিয়া যৌক্তিক বিভাগের যথার্থ নিয়ম পালন করেছে? পাঠ্যবিষয়ের আলোকে যুক্তি দেখাও।",
          "explanation": "তরমুজ ভাগ করার ক্ষেত্রে গনি মিয়া যৌক্তিক বিভাগের যথার্থ নিয়ম পালন করেনি। নিচে এ বিষয়ে যুক্তি দেখানো হলো- যৌক্তিক বিভাগের নিয়ম অনুসারে কোনো জাতিকে তার অন্তর্গত উপজাতিতে বিভক্ত করতে হলে একটি মূলসূত্র গ্রহণ করতে হবে। অন্যথায়, একের অধিক নীতির আলোকে কোনো পদকে বিভক্ত করলে সংকর বিভাগজনিত অনুপপত্তি ঘটে। উদ্দীপকের গনি মিয়া তরমুজগুলোকে একই সাথে আকার, আকৃতি ও রং এরূপ তিনটি নীতির আলোকে ভাগ করেছে। এ কারণে তার এ কর্মকাণ্ডে সংকর বিভাগজনিত অনুপপত্তি ঘটেছে। আমরা জানি, যৌক্তিক বিভাগের নিয়মানুযায়ী সাধারণত জাতিবাচক বা শ্রেণিবাচক পদকে বিভক্ত করা যায়, একক কোনো ব্যক্তি বা বস্তুকে নয়। কিন্তু গনি মিয়া এ নিয়মটির লঙ্ঘন করে জমির তরমুজগুলোকে ভাগ করেছে। ফলে এ ক্ষেত্রে গুণগত বিভাগ অনুপপত্তির সৃষ্টি হয়েছে। আর এভাবেই তরমুজ ভাগ করার ক্ষেত্রে গনি মিয়ার কর্মকাণ্ডে যৌক্তিক বিভাগের অন্যতম দুটি নিয়মের লঙ্ঘন ঘটেছে। পরিশেষে বলা যায়, সংকর বিভাগ ও গুণগত বিভাগ উভয়ই ভ্রান্ত বিভাগ। যার দৃষ্টান্ত গনি মিয়ার কর্মকাণ্ডে পরিলক্ষিত হওয়ার কারণে বলা যায় — তরমুজ ভাগ করার ক্ষেত্রে গনি মিয়া যৌক্তিক বিভাগের যথার্থ নিয়ম পালন করেনি।"
        }
      ]
    },
    {
      "number": "7",
      "uddipok": "রাখী তার বড় বোনের গায়ে হলুদ অনুষ্ঠান উপলক্ষে কিছু গাঁদা ফুল কেনার জন্য স্থানীয় একটি নার্সারিতে যায়। কিন্তু ওই নার্সারির প্রত্যেকটি গাছেই গোলাপ ফুল ফুটেছিল। এ থেকে সে সিদ্ধান্ত নেয় যে ওই নার্সারির সকল গাছই গোলাপ ফুলের গাছ।",
      "tag": "JB 22,DB 19",
      "sub_questions": [
        {
          "label": "ক",
          "question": "বৈজ্ঞানিক আরোহ কী?",
          "explanation": "বৈজ্ঞানিক আরোহ হচ্ছে প্রকৃতির নিয়মানুবর্তিতা নীতি ও কার্যকারণ সম্পর্কের ওপর ভিত্তি করে বিশেষ কয়েকটি ঘটনার পর্যবেক্ষণের অভিজ্ঞতা থেকে একটি সার্বিক সংশ্লেষক সিদ্ধান্ত প্রতিষ্ঠা করার পদ্ধতি।"
        },
        {
          "label": "খ",
          "question": "সাদৃশ্যানুমানের সিদ্ধান্ত সম্ভাব্য হয় কেন?",
          "explanation": "সাদৃশ্যানুমানে সিদ্ধান্ত গ্রহণের সময় কার্যকারণ নীতি অনুসরণ করা হয় না বলে সিদ্ধান্তটি সব সময়ই সম্ভাব্য হয়। সাদৃশ্যানুমানে কার্যকারণ সম্পর্ক প্রতিষ্ঠা ছাড়াই সিদ্ধান্ত গ্রহণ করা হয় বলে এ আরোহ নিশ্চিত সিদ্ধান্ত প্রতিষ্ঠা করতে পারে না, সম্ভাব্য সিদ্ধান্ত প্রতিষ্ঠা করে মাত্র। কারণ এ আরোহানুমানে দুটি বস্তুর মধ্যে কতিপয় বিষয়ে সাদৃশ্য লক্ষ করে একটি থেকে অন্যটি সম্পর্কে সিদ্ধান্ত গ্রহণ করা হয়। এখানে একটি সম্পর্কে কোনো কিছু সত্য হলে অন্যটি সম্পর্কেও তা সত্য হবে এমন নিশ্চয়তা দেওয়া যায় না। এক্ষেত্রে সিদ্ধান্তের মাঝে একটি সম্ভাবনা থাকে মাত্র।"
        },
        {
          "label": "গ",
          "question": "উদ্দীপকে রাখীর সিদ্ধান্তে যে আরোহের ইঙ্গিত পাওয়া যায় তা ব্যাখ্যা করো।",
          "explanation": "উদ্দীপকে রাখীর সিদ্ধান্তে পাঠ্যপুস্তকের পূর্ণাঙ্গ আরোহের ইঙ্গিত পাওয়া যায়। যে আরোহ অনুমানে সকল দৃষ্টান্তের পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ বলে। যেমন— একটি ঝুড়িতে রাখা ১৫টি আঙ্গুরের স্বাদ পরীক্ষা করে বলা হলো, 'ঝুড়ির সকল আঙ্গুর হয় টক'। এই সার্বিক বাক্যটির সত্যতা পরীক্ষার জন্য স্বতন্ত্রভাবে প্রতিটি আঙ্গুর খেয়ে পরীক্ষা করা হয়েছে। এ কারণে এটি পূর্ণাঙ্গ আরোহের দৃষ্টান্ত উদ্দীপকে উল্লেখিত ঘটনায় রাখী কিছু গাঁদা ফুল কেনার জন্য স্থানীয় একটি নার্সারিতে যায়। কিন্তু ঐ নার্সারির প্রতিটি গাছই গোলাপ ফুলের গাছ। তার দেখা এ দৃষ্টান্ত পূর্ণাঙ্গ আরোহের সাথে সাদৃশ্যপূর্ণ। কারণ, রাখীকে নার্সারির সকল গাছই পর্যবেক্ষণ করে সিদ্ধান্ত নিতে হয়েছে।"
        },
        {
          "label": "ঘ",
          "question": "উল্লিখিত আরোহ কি যথার্থ আরোহ? তোমার মতের সপক্ষে যুক্তি দেখাও।",
          "explanation": "ঘ উদ্দীপকে উল্লেখিত পূর্ণাঙ্গ আরোহ যথার্থ আরোহ নয়। পূর্ণাঙ্গ আরোহের অন্তর্গত প্রতিটি দৃষ্টান্ত পর্যবেক্ষণ করে সিদ্ধান্ত গ্রহণ করা হয়। বস্তুত আরোহ অনুমানের মূল বৈশিষ্ট্য হচ্ছে আরোহমূলক লম্ফের (জানা থেকে অজানায় যাওয়া) উপস্থিতি। কিন্তু পূর্ণাঙ্গ আরোহে আরোহমূলক লম্ফ অনুপস্থিত থাকে। এ কারণে পূর্ণাঙ্গ আরোহকে প্রকৃত আরোহ বলা যায় না। উদ্দীপকে বর্ণিত ঘটনায়, রাখী একটি নার্সারির প্রত্যেকটি গাছ যাচাই করে সিদ্ধান্ত নেয় যে নার্সারির সকল গাছই গোলাপ ফুলের গাছ। উদ্দীপকের এই ঘটনায় আরোহমূলক লম্ফ অনুপস্থিত রয়েছে। এ কারণে দৃষ্টান্তটি যথার্থ আরোহ নয়। পূর্ণাঙ্গ আরোহ সীমিত পরিসরে নির্দিষ্ট সংখ্যক দৃষ্টান্ত সম্পর্কে সিদ্ধান্ত প্রতিষ্ঠা করে বলে এর সিদ্ধান্তকে যথার্থ অর্থে সার্বিক বলা যায় না। কারণ, এর সিদ্ধান্ত কতগুলো বিশেষ দৃষ্টান্তের সমষ্টি। এখানে, জানা থেকে অজানায় যাওয়া হয় না বরং জানা বিষয়ের ভিত্তিতেই সিদ্ধান্ত নেওয়া হয়। তাই বলা যায়, উদ্দীপকে উল্লেখিত পূর্ণাঙ্গ আরোহ প্রকৃত বা যথার্থ আরোহ।"
        }
      ]
    },
    {
      "number": "8",
      "uddipok": "স্বপন ও সুজন সুন্দরবনের গভীর জঙ্গলের মধ্য দিয়ে হাঁটছিল ও গল্প করছিল। জঙ্গলের মধ্যে একটি গুহার সামনে আসতেই স্বপন বলল, এ গুহায় বিরাট এক দানব বাস করে। গত বছর কমল কাকার ছেলে কার্তিককে ধরে মেরে ফেলেছে। তখন সুজন বললো, এ ঘটনা আমি বিশ্বাস করি না। হয়তো সে কোনো বাঘের শিকার হয়েছিল, আর বাঘেই তাকে খেয়ে ফেলেছে।",
      "tag": "DB 19",
      "sub_questions": [
        {
          "label": "ক",
          "question": "ব্যাখ্যা কী?",
          "explanation": "ব্যাখ্যা হলো কোনো জটিল বা দুর্বোধ্য বিষয়কে সহজ-সরল ও বোধগম্য করে উপস্থাপন করার প্রক্রিয়া।"
        },
        {
          "label": "খ",
          "question": "পরম নিয়মকে ব্যাখ্যা করা যায় না কেন?",
          "explanation": "পরম নিয়ম বা মৌলিক হলো সর্বোচ্চ নিয়ম। এই নিয়মের চেয়ে উচ্চতর কোনো নিয়ম নেই। তাই এ নিয়মকে অন্য কোনো নিয়মের অন্তর্ভুক্ত করা যায় না। এ কারণে মৌলিক বা পরম নিয়মের বৈজ্ঞানিক ব্যাখ্যা দেওয়া সম্ভব নয়। যেমন: প্রকৃতির নিয়মানুবর্তিতা নীতি, কার্যকারণ নিয়মের অনুরূপ উচ্চতর অন্য কোনো নিয়ম নেই বলে এরূপ পরম নিয়মের বৈজ্ঞানিক ব্যাখ্যা দেওয়া সম্ভব নয় ।"
        },
        {
          "label": "গ",
          "question": "উদ্দীপকে কার্তিকের মৃত্যু নিয়ে স্বপনের বক্তব্য যুক্তিবিদ্যার কোন ধরনের ব্যাখ্যার সাথে সাদৃশ্যপূর্ণ? বর্ণনা করো।",
          "explanation": "উদ্দীপকে কার্তিকের মৃত্যু নিয়ে স্বপনের বক্তব্য যুক্তিবিদ্যায় আলোচিত লৌকিক ব্যাখ্যার সাথে সাদৃশ্যপূর্ণ। লৌকিক ব্যাখ্যা হলো কোনো ঘটনাকে অতিপ্রাকৃত বা অলৌকিক শক্তির সাহায্যে ব্যাখ্যা করার প্রয়াস। বস্তুত প্রকৃতির নিয়মাবলি সম্বন্ধে সাধারণ মানুষের মধ্যে অনেকের ধারণা থাকে খুবই কম। এক শ্রেণির মানুষ নানা কারণে জ্ঞানচর্চার সুযোগও পায় না। এজন্য তারা বহুবিধ কুসংস্কারে আক্রান্ত। এ কারণে এরূপ মানুষ অনেক সময় কোনো জটিল বা আপাত রহস্যময় ঘটনাকে কাল্পনিক বা অদৃশ্য শক্তির সাহায্যে ব্যাখ্যা করার চেষ্টা করে। সাধারণ মানুষের এরূপ প্রয়াসই লৌকিক ব্যাখ্যা। উদ্দীপকে বর্ণিত ঘটনায় স্বপন জঙ্গলের একটি গুহা দেখিয়ে বন্ধুকে বলে, সেখানে বিরাট এক দানব বাস করে। ঐ দানব গত বছর তার কমল কাকার ছেলে কার্তিককে ধরে মেরে ফেলেছে। বস্তুত স্বপনের এ বক্তব্য ঘটনার কার্যকারণ নীতি নির্ভর নয়, বরং নিজের মনগড়া। এ কারণে তার ব্যাখ্যাটি লৌকিক ব্যাখ্যার সাথেই সাদৃশ্যপূর্ণ।"
        },
        {
          "label": "ঘ",
          "question": "স্বপন ও সুজনের বক্তব্যের তুলনামূলক বিশ্লেষণপূর্বক কোনটিকে তুমি যথার্থ বলে মনে করো?",
          "explanation": "স্বপন ও সুজনের বক্তব্যে যথাক্রমে লৌকিক ব্যাখ্যা ও বৈজ্ঞানিক ব্যাখ্যার নমুনা দেখা যায়। সুজনের বক্তব্যটি যথার্থ বলে মনে করি। নিচে উভয়ের বক্তব্যের তুলনামূলক বিশ্লেষণ করা হলো- কোনো কার্যকারণ নিয়ম ব্যতিরেকে কেবল মনগড়া ধারণা বা অতিপ্রাকৃত শক্তির আশ্রয় নিয়ে যে ব্যাখ্যা প্রদান করা হয়, তা লৌকিক ব্যাখ্যা। অন্যদিকে, কোনো ঘটনার কার্যকারণ নিয়ম অনুসরণ করে যে ব্যাখ্যা প্রদান করা হয়, তাই বৈজ্ঞানিক ব্যাখ্যা। বৈজ্ঞানিক ব্যাখ্যায় সংশ্লিষ্ট বিষয়ের মৌলিক ও প্রাসঙ্গিক দিক উল্লেখ করা হয়। এ কারণে বৈজ্ঞানিক ব্যাখ্যায় অলৌকিকতা বা আকস্মিকতার কোনো স্থান নেই। অন্যদিকে, লৌকিক ব্যাখ্যায় সাধারণত অতিপ্রাকৃত শক্তির প্রভুত্ব স্বীকার করা হয়। বৈজ্ঞানিক ব্যাখ্যায় সংশ্লিষ্ট ঘটনার নিয়মকে একই জাতীয় অন্যান্য ঘটনার নিয়মের সাথে সংযুক্ত করা হয়। কিন্তু লৌকিক ব্যাখ্যায় অতিপ্রাকৃত শক্তির আশ্রয় নেওয়া ও মনগড়া কথা বলা হয় বলে এখানে কোনো সুনির্দিষ্ট নিয়ম থাকে না । উদ্দীপকে বর্ণিত ঘটনায় স্বপন সুন্দরবনের জঙ্গলের মধ্য দিয়ে হাঁটার সময় বন্ধু সুজনকে একটি গুহা দেখিয়ে বলে, সেখানকার একটি দানব তার কাকার ছেলে কার্তিককে ধরে মেরে ফেলেছে। এটি স্বপনের মনগড়া অর্থাৎ নিছক লৌকিক ব্যাখ্যা। কিন্তু সুজন পারিপার্শ্বিকতা বিচার করে বলে, কার্তিক আসলে কোনো বাঘের শিকার হয়েছিল, আর বাঘেই তাকে খেয়ে ফেলেছে। তার এ বক্তব্য মৌলিক ও প্রাসঙ্গিক বিষয়ের সাথে সংশ্লিষ্ট। তাই এটি বৈজ্ঞানিক ব্যাখ্যা হিসেবে পরিগণিত। বস্তুত, বৈজ্ঞানিক ব্যাখ্যায় ঘটনার মৌলিক ও গুরুত্বপূর্ণ দিক প্রাধান্য পায়। কিন্তু লৌকিক ব্যাখ্যায় ব্যক্তির নিজস্ব বিশ্বাস ও ধ্যান-ধারণা প্রকাশ পায়। এ কারণে আমি স্বপনের বক্তব্যের চেয়ে সুজনের বক্তব্যকে যথার্থ বলে মনে করি।"
        }
      ]
    },
    {
      "number": "9",
      "uddipok": "ছোটবেলায় নিলয় মা-বাবার সাথে আমেরিকায় চলে যায়। দীর্ঘ বিশ বছর পর গ্রামে বেড়াতে এসে সবকিছু অপরিচিত মনে হলো। তারপরও মায়ের কথামতো বড় রাস্তা ধরে গ্রামে ঢুকলো। কিন্তু সমস্যায় পড়ে গেল চৌরাস্তার মোড়ে এসে। কোন রাস্তা ধরে তাদের বাড়ি যেতে হবে সে বুঝে উঠতে পারছে না। এমন সময় দৃষ্টি পড়ল চৌরাস্তার সংযোগস্থলে অঙ্গুলি সংকেত স্তম্ভের দিকে। যেখানে দিকনির্দেশনা ছিল ‘মণ্ডল বাড়ি’ যেতে তাকে কোন রাস্তায় যেতে হবে। এভাবে তার বাড়ি যাওয়ার সমস্যা সমাধান হলো।",
      "tag": "DB 19",
      "sub_questions": [
        {
          "label": "ক",
          "question": "পরীক্ষণমূলক সমর্থন কত প্রকার?",
          "explanation": "পরীক্ষণমূলক সমর্থন দুই প্রকার। যথা- প্রত্যক্ষ সমর্থন এবং পরোক্ষ সমর্থন।"
        },
        {
          "label": "খ",
          "question": "প্রকল্প ব্যাখ্যা প্রদানের ক্ষেত্রে কার্যকরী ভূমিকা রাখে কীভাবে?",
          "explanation": "ব্যাখ্যা প্রদানের ক্ষেত্রে প্রকল্পের কার্যকরী ভূমিকা রয়েছে। প্রকৃতিতে ঘটে যাওয়া বিভিন্ন ঘটনার ব্যাখ্যা প্রদানের জন্য প্রকল্পের প্রয়োজন। কোনো ঘটনাকে ব্যাখ্যা করার অর্থই ঘটনার কার্যকারণ সম্পর্ক নির্ণয় করা। কিন্তু কোনো ঘটনার কার্যকারণ সম্পর্ক নির্ণয় করা বেশ কঠিন ব্যাপার। একটি ঘটনার কার্যকারণ সম্পর্ক নির্ণয় করার জন্য প্রথমে প্রকল্প প্রণয়ন করতে হয় এবং প্রকল্পের ওপর ভিত্তি করে প্রকৃত কারণ নির্ণয় করতে হয়। এরপর প্রকৃত কারণ উল্লেখ করে কোনো একটি ঘটনাকে ব্যাখ্যা করা হয়। তাই ব্যাখ্যা প্রদানের ক্ষেত্রে প্রকল্প কার্যকরী ভূমিকা রাখে।"
        },
        {
          "label": "গ",
          "question": "উদ্দীপকে প্রকল্প প্রমাণের যে উপায় অবলম্বন করা হয়েছে তা ব্যাখ্যা করো।",
          "explanation": "উদ্দীপকে প্রকল্প প্রমাণের যে উপায় ব্যাখ্যা করা হয়েছে সেটি হলো সংকট উত্তরক দৃষ্টান্ত। উদ্দীপকের নিলয় যেভাবে তার গ্রামের বাড়ি যাওয়ার সমস্যার সমাধান খুঁজে পেয়েছে, সেটি প্রকল্প প্রমাণের দিক থেকে সংকট উত্তরক দৃষ্টান্তকে নির্দেশ করে। সংকট উত্তরক দৃষ্টান্ত এমন একটি বিষয় যেটি সংকট সমাধানে বা সংকট নিরসনে সাহায্য করে। কোনো ঘটনার কারণ অনুসন্ধানের জন্য প্রকল্প প্রণয়ন করা হয়। কিন্তু অনেক সময় দেখা যায় যে, একটি ঘটনার কারণ নির্ণয়ের জন্য একাধিক প্রকল্প প্রণয়ন করা যায়। এই অবস্থায় প্রতিযোগী প্রকল্পগুলোর মধ্য থেকে সঠিক প্রকল্পটি নির্বাচন করা কঠিন হয়ে যায়। অথচ বৈধ প্রকল্পকে হতে হয় একমাত্র প্রকল্প। এই অবস্থায় দেখা যায় যে, কোনো একটি বিশেষ ঘটনা সংকট নিরসনে এগিয়ে আসে। আর যে ঘটনাটি সংকট নিরসনে এগিয়ে আসে তাকে সংকট উত্তরক দৃষ্টান্ত বলে। অর্থাৎ সংকট উত্তরক দৃষ্টান্ত প্রতিযোগী প্রকল্পগুলোর মধ্যকার সংকট নিরসনে সাহায্য করে। উদ্দীপকের নিলয়ের বাড়ি যাবার জন্য অনেকগুলো রাস্তা ছিল। কিন্তু সে সঠিক রাস্তাটি নির্বাচন করতে পারছিল না। অর্থাৎ, এখানে প্রতিযোগী অনেকগুলো প্রকল্প ছিল। অবশেষে চৌরাস্তার সংযোগস্থলে অঙ্গুলি সংকেত স্তম্ভে ‘মন্ডল বাড়ি' লেখা দেখে সে তার বাড়ির রাস্তা শনাক্ত করে। এখানে বিশেষ একটি দৃষ্টান্তের মাধ্যমে সংকট নিরসন হয়। অর্থাৎ সংকট উত্তরক দৃষ্টান্তের মাধ্যমে এখানে সমস্যার সমাধান হয়।"
        },
        {
          "label": "ঘ",
          "question": "তুমি কি মনে কর উক্ত পদ্ধতি প্রকল্প প্রমাণের একমাত্র উপায়? তোমার উত্তরের সপক্ষে যুক্তি দেখাও।",
          "explanation": "উদ্দীপকে প্রকল্প প্রমাণের ‘সংকট উত্তরক দৃষ্টান্ত’ পদ্ধতি ব্যবহার করা হয়েছে। আর উক্ত পদ্ধতি প্রকল্প প্রমাণের একমাত্র পদ্ধতি বলে আমি মনে করি না। এ সম্পর্কে আমার যুক্তিসমূহ নিম্নরূপ- উদ্দীপকে প্রকল্প প্রমাণের পদ্ধতি হিসেবে ‘সংকট উত্তরক দৃষ্টান্ত' ব্যবহার করা হয়েছে। কেননা উদ্দীপকের নিলয় যেভাবে অনেকগুলো পথের মধ্য থেকে নিজের বাড়ির পথ নির্বাচন করতে সক্ষম হয়েছে, সেটি প্রকল্প প্রমাণের পদ্ধতি হিসেবে সংকট উত্তরক দৃষ্টান্তকে নির্দেশ করছে। সংকট উত্তরক দৃষ্টান্ত এভাবে প্রতিযোগী প্রকল্পগুলোর মধ্যকার সংকট নিরসনে সাহায্য করে। প্রকল্প প্রমাণের অনেকগুলো পদ্ধতির মধ্যে একটি পদ্ধতি হলো সংকট উত্তরক দৃষ্টান্ত। কিন্তু সংকট উত্তরক দৃষ্টান্ত প্রকল্প প্রমাণের একমাত্র পদ্ধতি নয়। প্রকল্প প্রমাণের অন্যান্য অনেক পদ্ধতি রয়েছে। প্রকল্প প্রমাণের পদ্ধতিগুলোর অন্যতম পদ্ধতি হলো যাচাইকরণ। এখানে প্রত্যক্ষ বা পরোক্ষভাবে যাচাই করে প্রকল্প প্রমাণ করা হয়। প্রকল্প প্রমাণের অন্য একটি পদ্ধতি হলো আরোহ সমন্বয়। এক্ষেত্রে দেখা যায়, কোনো একটি প্রকল্প দিয়ে সংশ্লিষ্ট ঘটনাকে ব্যাখ্যা করা ছাড়াও অন্যান্য অনেক ঘটনাকে ব্যাখ্যা করা যায়। প্রকল্পের ব্যাখ্যা করার ক্ষমতাও প্রকল্প প্রমাণের একটি দিক। অনেক ক্ষেত্রে প্রকল্পের অনন্যতা বা মৌলিকত্ব দিয়েও প্রকল্প প্রমাণ করা হয়। সংকট উত্তরক পরীক্ষণের মাধ্যমেও প্রকল্প প্রমাণ করা হয়। এছাড়া প্রকল্পের ভবিষ্যদ্বাণীর ক্ষমতাকেও প্রকল্প প্রমাণের একটি দিক হিসেবে বিবেচনা করা হয়। সুতরাং দেখা যাচ্ছে যে, প্রকল্প প্রমাণের অনেকগুলো পদ্ধতির মধ্যে একটি হলো সংকট উত্তরক দৃষ্টান্ত। যেহেতু সংকট উত্তরক দৃষ্টান্ত ছাড়াও প্রকল্প প্রমাণের অনেকগুলো পদ্ধতি রয়েছে, তাই ‘সংকট উত্তরক দৃষ্টান্ত’কে প্রকল্প প্রমাণের একমাত্র পদ্ধতি বলে আমি মনে করি না।"
        }
      ]
    },
    {
      "number": "10",
      "uddipok": "দৃষ্টান্ত-১: আমি এ যাবৎ যত নারী দেখেছি তারা প্রত্যেকেই গুণবর্তী। সুতরাং সকল নারীই গুণবতী। দৃষ্টান্ত-২: মানুষের মত উদ্ভিদের জন্ম, বৃদ্ধি, মৃত্যু, বংশবিস্তার, খাদ্যগ্রহণ ইত্যাদি বিষয়ে সাদৃশ্য আছে। মানুষের সুখ-দুঃখের অনুভূতি আছে । সুতরাং উদ্ভিদেরও সুখ-দুঃখের অনুভূতি আছে।",
      "tag": "DB 19",
      "sub_questions": [
        {
          "label": "ক",
          "question": "আরোহ কী?",
          "explanation": "যে অনুমান প্রক্রিয়ায় কয়েকটি বিশেষ দৃষ্টান্ত নিরীক্ষণের অভিজ্ঞতা থেকে একটি সার্বিক সিদ্ধান্ত প্রতিষ্ঠা করা হয় তা-ই আরোহ।"
        },
        {
          "label": "খ",
          "question": "অপ্রকৃত আরোহকে আরোহ বলা যায় না কেন?",
          "explanation": "অপ্রকৃত আরোহে আরোহমূলক লম্ফ উপস্থিত থাকে না। এ কারণে অপ্রকৃত আরোহকে আরোহ বলা যায় না। অপ্রকৃত অনুমান প্রক্রিয়াকে আপাতদৃষ্টিতে আরোহ বলে মনে হলেও প্রকৃতপক্ষে আরোহ নয়। কারণ আরোহের মৌলিক বৈশিষ্ট্য হিসেবে আরোহমূলক লম্ফ এই অনুমান প্রক্রিয়ায় বিদ্যমান থাকে না। এ কারণে অপ্রকৃত আরোহে জানা থেকে অজানায়, বিশেষ থেকে সার্বিকে যাওয়ার সুযোগ নেই।"
        },
        {
          "label": "গ",
          "question": "দৃষ্টান্ত-১ এ কী ধরনের অনুপপত্তি ঘটেছে? ব্যাখ্যা করো।",
          "explanation": "দৃষ্টান্ত-১ এ অবৈধ সামান্যীকরণ বা সার্বিকীকরণ অনুপপত্তি ঘটেছে। অবৈজ্ঞানিক আরোহে অনুকূল অভিজ্ঞতার ভিত্তিতে সিদ্ধান্ত গ্রহণ করা হয় বলে কোনো অবস্থায় যদি একটি প্রতিকূল দৃষ্টান্ত পাওয়া যায়, তবে সিদ্ধান্তটি ভ্রান্ত বলে প্রমাণিত হয়। এ জাতীয় ভ্রান্ত সিদ্ধান্তকে অবৈধ সামান্যীকরণ বা সার্বিকীকরণ বলে। যেমন: হাজার হাজার দৃষ্টান্তের অভিজ্ঞতার মাধ্যমে অবৈজ্ঞানিক আরোহে সিদ্ধান্ত গ্রহণ করা হয়েছে যে, ‘সকল কাক হয় কালো। কিন্তু যে সময় অস্ট্রেলিয়ায় সাদা কাকের সন্ধান পাওয়া যায়, সে সময় উক্ত সিদ্ধান্তটি ভ্রান্ত হিসেবে প্রমাণিত হয়। এরূপ ভ্রান্ত সিদ্ধান্তের কারণে যে অনুপপত্তি ঘটে তাকে অবৈধ সামান্যীকরণ বলে। দৃষ্টান্ত-১ এ বলা হয়েছে, আমি এ যাবৎ যত নারী দেখেছি তারা প্রত্যেকেই গুণবতী। সুতরাং সকল নারীই গুণবতী। বস্তুত এখানে শুধু অনুকূল অভিজ্ঞতার ভিত্তিতে সিদ্ধান্ত গ্রহণ করা হয়েছে। এ কারণে দৃষ্টান্তটিতে অবৈধ সামান্যীকরণ বা সার্বিকীকরণ অনুপপত্তি ঘটেছে।"
        },
        {
          "label": "ঘ",
          "question": "দৃষ্টান্ত-২ এ নির্দেশিত আরোহের যথার্থতা বিচার করো।",
          "explanation": "দৃষ্টান্ত-২ এ নির্দেশিত অসাধু সাদৃশ্যানুমানের যথার্থতা বিচার করা হলো- যে সাদৃশ্যানুমানে দুটি বিষয়ের মধ্যে অমৌলিক, গুরুত্বহীন, অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয়, তাকে অসাধু সাদৃশ্যানুমান বলে। অসাধু সাদৃশ্যানুমানে অপ্রাসঙ্গিক, বাহ্যিক সাদৃশ্যের ভিত্তিতে সিদ্ধান্ত গ্রহণ করা হয়। এ কারণে ঘটনার আশ্রয়বাক্যের সাথে সিদ্ধান্তের কোনো কার্যকারণ সম্পর্ক থাকে না বলে এই আরোহ প্রক্রিয়া অবৈধ হয় । দৃষ্টান্ত-২ এ বর্ণিত, মানুষের মত উদ্ভিদের জন্ম, বৃদ্ধি, মৃত্যু, বংশবিস্তার, খাদ্যগ্রহণ ইত্যাদি বিষয়ে সাদৃশ্য আছে। মানুষের সুখ-দুঃখের অনুভূতি আছে। সুতরাং উদ্ভিদেরও সুখ-দুঃখের অনুভূতি আছে। এখানে মানুষের সাথে উদ্ভিদের যে সাদৃশ্যের প্রেক্ষিতে সিদ্ধান্ত নেওয়া হয়েছে তা অপ্রাসঙ্গিক, অবান্তর ও গুরুত্বহীন। তাই বলা যায়, দৃষ্টান্ত-২ এ নির্দেশিত অসাধু সাদৃশ্যানুমান প্রক্রিয়া যথার্থ নয়।"
        }
      ]
    },
    {
      "number": "1",
      "uddipok": "দুই বন্ধু শ্যামল ও কমল রাতে বিছানায় ঘুমিয়ে আছে। শেষ রাতে মশারি কামড়ে দুই বন্ধুর ঘুম ভেঙ্গে যায়। তারা দু'জনই উঠে বসে। কিন্তু অবাক হয়ে যায় মশারি দেখতে না পেয়ে। বন্ধু শ্যামল ভাবল সম্ভবত মশারাই মশারিটি নিয়ে গেছে। বন্ধু কমল ভাবল সম্ভবত ঘরের নতুন ভাবি মজা করার জন্য মশারিটি খুলে নিয়ে গেছে।",
      "tag": "BB 21,DB 19",
      "sub_questions": [
        {
          "label": "ক",
          "question": "প্রকল্প কী?",
          "explanation": "কোনো ঘটনার কারণ অনুসন্ধানের জন্য প্রাথমিক আনুমানিক ধারণাকে বলে প্রকল্প।"
        },
        {
          "label": "খ",
          "question": "সব প্রকল্পকে বৈধ প্রকল্প বলা যায় না কেন?",
          "explanation": "প্রকল্পের শর্ত যথাযথভাবে অনুসরণ না করার কারণে সব প্রকল্পকে বৈধ প্রকল্প বলা যায় না প্রকল্প হলো প্রাথমিক আনুমানিক ধারণা। কোনো ঘটনার প্রকৃত কারণ অনুসন্ধানের জন্য এই আনুমানিক ধারণা করা হয়। কিন্তু কোনো আনুমানিক ধারণাকে প্রকল্প হতে গেলে কতকগুলো শর্ত পূরণ করতে হয়। যেসব প্রকল্পে সেসব শর্ত অনুসরণ করা হয় তা বৈধ প্রকল্প হিসেবে বিবেচিত হয়; আর যেসব প্রকল্প সেসব শর্ত পূরণ করে না সেসব প্রকল্প বৈধ হয় না। যেহেতু অনেক প্রকল্পই আনুমানিক ধারণা করার শর্ত পূরণ করে না, তাই সব প্রকল্পকে বৈধ প্রকল্প বলা যায় না।"
        },
        {
          "label": "গ",
          "question": "বন্ধু শ্যামলের ধারণাটি বৈধ প্রকল্পের কোন শর্ত ভঙ্গ করেছে? ব্যাখ্যা করো।",
          "explanation": "উদ্দীপকের বন্ধু শ্যামলের ধারণাটি বৈধ প্রকল্পের বাস্তবতার শর্ত বা বাস্তব কারণের শর্ত ভঙ্গ করেছে। উদ্দীপকের বন্ধু শ্যামল মশারি হারিয়ে যাওয়ায় ধারণা করেছে যে; মশারাই মশারিটি নিয়ে গেছে। শ্যামলের এই ধারণা প্রকল্পের বাস্তব কারণের শর্ত ভঙ্গ করেছে। কোনো ঘটনার প্রকৃত কারণ অনুসন্ধান করার জন্যই প্রকল্প প্রণয়ন করা হয়। আর কোনো একটি প্রকল্প বৈধ হওয়ার জন্য অপরিহার্য শর্ত হলো- প্রকল্পটিকে' বাস্তব কারণভিত্তিক হতে হবে। কেননা যদি প্রকল্পে উল্লেখিত কোনো কারণের বাস্তব অস্তিত্ব না থাকে, তাহলে সেটি ব্যক্তির নিছক কল্পনা বা আবেগ মাত্র। তাই প্রকল্পকে বৈধ হতে হলে সেটি অবশ্যই বাস্তব কারণভিত্তিক হতে হবে। উদ্দীপকের বন্ধু শ্যামল মশারি হারিয়ে যাবার কারণ হিসেবে মশাদের দায়ী করেছে। অর্থাৎ তার ধারণা হলো মশারাই মশারিটি নিয়ে গেছে। যেহেতু বাস্তবে মশাদের পক্ষে একটি মশারি নিয়ে যাওয়া সম্ভব নয়, তাই শ্যামলের ধারণাটির বাস্তব ভিত্তি নেই। অর্থাৎ শ্যামলের ধারণাটি বাস্তব কারণভিত্তিক নয়। তাই বলা যায়, উদ্দীপকের বন্ধু শ্যামলের ধারণা বৈধ প্রকল্পের বাস্তব কারণের শর্ত ভঙ্গ করেছে।"
        },
        {
          "label": "ঘ",
          "question": "উদ্দীপকে শ্যামল ও কমলের প্রকল্পটির তুলনামূলক বিশ্লেষণ। করো।",
          "explanation": "উদ্দীপকের শ্যামলের প্রকল্পটি অবৈধ এবং কমলের প্রকল্পটি বৈধ। নিচে এদের উভয়ের প্রকল্পের তুলনামূলক বিচার করা হলো- উদ্দীপকের শ্যামলের আনুমানিক ধারণাটি বৈধ প্রকল্পের শর্তের সাথে সামঞ্জস্যপূর্ণ নয়। তাই শ্যামলের প্রকল্পটি অবৈধ। 'প্রকল্প হলো কোনো ঘটনার কারণ অনুসন্ধানের জন্য প্রাথমিক আনুমানিক ধারণা। প্রকল্প প্রাথমিক আনুমানিক ধারণা হলেও যে কোনো আনুমানিক ধারণা বৈধ প্রকল্প নয়। কোনো আনুমানিক ধারণাকে বৈধ প্রকল্প হতে গেলে কতকগুলো শর্ত পূরণ করতে হয়। যার অন্যতম হলো- প্রকল্পকে বাস্তব কারণভিত্তিক হতে হয়। কেননা কোনো ঘটনার জন্য অবাস্তব বা কাল্পনিক কারণ দায়ী হতে পারে না। যেহেতু শ্যামল তার ধারণায় অবাস্তব কারণের উল্লেখ করেছে, তাই শ্যামলের ধারণাটি বৈধ প্রকল্প নয়। অপরপক্ষে, উদ্দীপকের কমলের প্রকল্পটি বৈধ। কমল তার প্রকল্পে মশারি হারিয়ে যাবার কারণ হিসেবে যে প্রকল্প করেছে সেটি প্রাসঙ্গিক, সম্ভাব্য এবং বাস্তব কারণভিত্তিক। কেননা নতুন ভাবী 'মশারি নিয়ে যেতে পারে এটাই স্বাভাবিক। বস্তুত কমল যে প্রকল্প করেছে সেখানে উল্লেখিত ঘটনার প্রকৃত কারণ হতে পারে। আর কোনো ঘটনার প্রকৃত কারণ নির্ণয় করার জন্য প্রকল্প করা হয়। এছাড়া কমলের প্রকল্পটি বৈধ প্রকল্পের অন্যান্য শর্তের সঙ্গে সাংঘর্ষিক নয়। তাই বৈধ প্রকল্পের শর্ত পুরণ করার কারণে কমলের প্রকল্পটি বৈধ। পরিশেষে বলা যায় যে, বৈধ প্রকল্পের শর্ত ভঙ্গ করার কারণে শ্যামলের প্রকল্পটি অবৈধ। আর বৈধ প্রকল্পের শর্ত অনুসরণ করার কারণে কমলের প্রকল্পটি বৈধ।"
        }
      ]
    }
  ]
}