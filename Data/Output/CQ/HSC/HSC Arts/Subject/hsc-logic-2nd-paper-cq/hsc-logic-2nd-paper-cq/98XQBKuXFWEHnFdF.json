{
  "title": "নটরডেম কলেজ, ঢাকা ২০২৪",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: বিড়াল হয় লেজবিশিষ্ট প্রাণী। দৃশ্যকল্প-২: কুকুর হয় প্রভু ভক্ত প্রাণী।",
      "tag": "NDCD 24",
      "sub_questions": [
        {
          "label": "ক",
          "question": "নঞর্থক সংজ্ঞা কাকে বলে?",
          "explanation": "কোনো পদের সংজ্ঞায় নেতিবাচক ভাষা ব্যবহার করলে যে অনুপপত্তি ঘটে তাকে নঞর্থক সংজ্ঞা বলে।"
        },
        {
          "label": "খ",
          "question": "সমজাতীয় উপজাতি বলতে কী বোঝায়? ব্যাখ্যা করো।",
          "explanation": "সমজাতীয় উপজাতি বলতে জাতির অন্তর্ভুক্ত একাধিক সংকীর্ণতর শ্রেণিকে বোঝায়। উপজাতি একটি শ্রেণিবাচক পদ। দুটি শ্রেণিবাচক পদের মধ্যে একটি • অপরটি অপেক্ষা কম ব্যাপক হলে এবং কম ব্যাপক পদটি বেশি ব্যাপক পদের অন্তর্ভুক্ত হলে কম ব্যাপক পদটিকে অপর পদের উপজাতি বলা হয়। আর যখন একটি জাতির অন্তর্ভুক্ত একাধিক উপজাতি থাকে তখন ঐ উপজাতিসমূহকে সমজাতীয় উপজাতি বলা হয়। যেমন- 'জীব' জাতির অন্তর্ভুক্ত সমজাতীয় উপজাতি হলো মানুষ, গরু, ছাগল, বাঘ, সিংহ ইত্যাদি।"
        },
        {
          "label": "গ",
          "question": "দৃশ্যকল্প-১ এ সংজ্ঞার কোন বিষয়টি নির্দেশ করে? ব্যাখ্যা করো।",
          "explanation": "দৃশ্যকল্প-১ এ সংজ্ঞার আপতিক অনুপপত্তি বা অবান্তর সংজ্ঞা অনুপপত্তির বিষয়টি নির্দেশ করা হয়েছে। কোনো পদের সংজ্ঞায় উল্লেখিত অতিরিক্ত গুণটুকু যদি পদের অবিচ্ছেদ্য অবান্তর লক্ষণ হয়, তাহলে সংজ্ঞা ভ্রান্ত হবে। এরূপ ভ্রান্ত সংজ্ঞার নাম আপতিক বা অবান্তর সংজ্ঞা। যেমন- মানুষ হয় বুদ্ধিবৃত্তি সম্পন্ন দ্বিপদ জীব। এখানে অতিরিক্ত 'দ্বিপদ' গুণটি মানুষ পদের জাত্যর্থ না হয়ে অবিচ্ছেদ্য অবান্তর লক্ষণ হওয়ায় আপতিক সংজ্ঞা অনুপপত্তি ঘটেছে। উদ্দীপকের দৃশ্যকল্প-১ এ বলা হয়েছে, 'বিড়াল হয় লেজবিশিষ্ট পোষা প্রাণী'। এখানে 'লেজ বিশিষ্ট' গুণটি 'বিড়াল' পদের জাতিগত অবিচ্ছেদ্য অবান্তর লক্ষণ। তাই বলা যায়, সংজ্ঞাটিতে আপতিক বা অবান্তর সংজ্ঞা অনুপপত্তি ঘটেছে।"
        },
        {
          "label": "ঘ",
          "question": "দৃশ্যকল্প-১ ও ২ এর মধ্যকার পার্থক্য আলোচনা করো।",
          "explanation": "দৃশ্যকল্প-১ ও ২ এ যথাক্রমে অবান্তর সংজ্ঞা ও অতিব্যাপক সংজ্ঞা অনুপপত্তি নির্দেশিত হয়েছে। নিচে অবান্তর সংজ্ঞা ও অতিব্যাপক সংজ্ঞা অনুপপত্তির মধ্যকার পার্থক্য আলোচনা করা হলো- একটি পদের সংজ্ঞায় উল্লেখিত অতিরিক্ত গুণটুকু যদি পদের অবিচ্ছেদ্য অবান্তর লক্ষণ হয়, তাহলে এরূপ ভ্রান্ত সংজ্ঞাকে আপতিক বা অবান্তর সংজ্ঞা বলে। যেমন- উদ্দীপকের দৃশ্যকল্প-১ এ বলা হয়েছে, 'বিড়াল হয় লেজবিশিষ্ট পোষা প্রাণী'। এখানে 'লেজ বিশিষ্ট' গুণটি 'বিড়াল' পদের জ্বাতিগত অবিচ্ছেদ্য অবান্তর লক্ষণ। তাই সংজ্ঞাটিতে আপতিক বা অবান্তর সংজ্ঞা অনুপপত্তি ঘটেছে। আবার, কোন পদের সংজ্ঞায় যদি দেখা যায় যে, সংজ্ঞার্থ পদ সংজ্ঞেয় পদের ব্যক্ত্যর্থকে বাড়িয়ে দিচ্ছে, তাহলে সংজ্ঞাটি ত্রুটিপূর্ণ অতিব্যাপক সংজ্ঞা বলে বিবেচিত হবে। যেমন- উদ্দীপকের দৃশ্যকল্প-১ এ বলা হয়েছে, 'কুকুর হয় প্রভু ভক্ত প্রাণী'। এখানে কুকুরকে প্রভু ভক্ত প্রাণী বলায় অন্যান্য প্রভু ভক্ত প্রাণীও কুকুর শ্রেণির অন্তর্ভুক্ত হয়ে পড়েছে। ফলে কুকুরের ব্যক্ত্যর্থ বেড়ে যাচ্ছে। তাই এটি একটি অতিব্যাপক সংজ্ঞা। অবান্তর সংজ্ঞা ও অতিব্যাপক সংজ্ঞার মধ্যে যথেষ্ট পার্থক্য বিদ্যমান। অবান্তর সংজ্ঞায় জাত্যর্থের অতিরিক্ত গুণ উল্লেখ করা হয়। কিন্তু অতিব্যাপক সংজ্ঞায় আংশিক জাত্যর্থ উল্লেখ করা হয়। অবান্তর সংজ্ঞায় জাতিগত অবিচ্ছেদ্য অবান্তর লক্ষণের উল্লেখ থাকে। অপরদিকে, অতিব্যাপক 'সংজ্ঞায় এমন কোনো নিয়ম নেই। আবার, অতিব‍্যাপক সংজ্ঞায় সংজ্ঞার্থ পদ সংজ্ঞেয় পদের ব্য্যর্থকে বাড়িয়ে দেয়। কিন্তু অবান্তর সংজ্ঞায় এমনটি ঘটে না। আলোচনা শেষে তাই বলা যায়, অবান্তর সংজ্ঞা ও অতিব্যাপক সংজ্ঞা যৌক্তিক সংজ্ঞার প্রথম নিয়ম লঙ্ঘনজনিত অনুপপত্তি হলেও একটি অন্যটি থেকে ভিন্ন।"
        }
      ]
    },
    {
      "number": "2",
      "uddipok": "তামিম একটি মূলনীতি ধরে উদ্ভিদকে ভাগ করল সপুস্পক ও অপুষ্পক উদ্ভিদ। কিন্তু মেহেদী কোনো মূলনীতি ছাড়াই ভাগ করল বাংলাদেশি খেলোয়াড় ও অবাংলাদেশি খেলোয়াড়। তারপর বাংলাদেশিদের ভাগ করল ফুটবলার-অফুটবলার।",
      "tag": "NDCD 24",
      "sub_questions": [
        {
          "label": "ক",
          "question": "সংকর বিভাগের সংজ্ঞা দাও।",
          "explanation": "কোনো পদের যৌক্তিক বিভাগ করার ক্ষেত্রে একই সময়ে একাধিক মূলনীতি গ্রহণ করলে সংজ্ঞায় যে ত্রুটি হয় তাকে সংকর বিভাগ বা সংকর বিভাগ অনুপপত্তি বলে।"
        },
        {
          "label": "খ",
          "question": "অঙ্গগত বিভাগকে কি যথার্থ বিভাগ বলা যায়? ব্যাখ্যা করো।",
          "explanation": "অঙ্গগত বিভাগকে যথার্থ বিভাগ বলা যায় না। যৌক্তিক বিভাগে একটি জাতিকে তার অন্তর্ভুক্ত উপজাতিতে বিভক্ত না করে কোনো ব্যক্তি বা বস্তুকে বিভিন্ন অংশে বিভক্ত করা হলে অঙ্গগত বিভাগ অনুপপত্তি ঘটে। যেমন- একজন মানুষকে তার হাত, পা, চোখ, মাথা, কান ইত্যাদি অঙ্গ-প্রত্যঙ্গে বিভক্ত করলে অঙ্গগত বিভাগ অনুপপত্তি ঘটে। তাই অঙ্গগত বিভাগ যথার্থ বিভাগ প্রক্রিয়া নয়।"
        },
        {
          "label": "গ",
          "question": "দৃশ্যকল্প-১ এ বিভাগরে কোন দিকটি নির্দেশ করে? ব্যাখ্যা করো।",
          "explanation": "দৃশ্যকল্প-১ এ যৌক্তিক বিভাগের দিকটি নির্দেশ করে। যৌক্তিক বিভাগে শ্রেণিবাচক পদের ব্যস্ত্যর্থের বিশ্লেষণ করা হয়। এক্ষেত্রে একটি মূলনীতি অনুসরণ করা হয়। অর্থাৎ একটি মূলসূত্র বা নীতির ভিত্তিতে কোনো শ্রেণি বা জাতিকে তার অন্তর্ভুক্ত নিম্নতর শ্রেণি বা উপজাতিতে বিভক্ত করার প্রক্রিয়াকে যৌক্তিক বিভাগ বলে। যেমন- 'জীব' একটি জাতিবাচক বা শ্রেণিবাচক পদ। এ পদকে 'বুদ্ধিবৃত্তি' নামক মূলনীতির ভিত্তিতে 'মানুষ' ও 'অন্যান্য প্রাণী' এ দুটি উপজাতিতে বা উপশ্রেণিতে ভাগ করা যায়। এরূপ বিভক্তকরণ প্রক্রিয়াই হলো যৌক্তিক বিভাগ। অনুরূপ বিভক্তকরণ প্রক্রিয়া উদ্দীপকের তামিমের বিভাগে পরিলক্ষিত হয়। উদ্দীপকের তামিম একটি মূলনীতি ধরে উদ্ভিদকে সপুষ্পক ও অপুষ্পক উদ্ভিদ হিসেবে ভাগ করল। তার এই বিভাগে 'পুষ্পত্র' নামক মূলনীতির আলোকে 'উদ্ভিদ' পদকে 'সপুষ্পক' এবং 'অপুষ্পক' পদে বিভক্ত করা হয়েছে। তাই বলা যায়, উদ্দীপকের তামিমের বিভাগে যৌক্তিক বিভাগ- ধারণার প্রতিফলন ঘটেছে।"
        },
        {
          "label": "ঘ",
          "question": "দৃশ্যকল্প-১ এর তুলনায় ২ এর সুবিধাসমূহ বিশ্লেষণ করো।",
          "explanation": "দৃশ্যকল্প-১ তথা যৌক্তিক বিভাগের তুলনায় দৃশ্যকল্প-২ তথা দ্বিকোটিক বিভাগের সুবিধাসমূহ বিশ্লেষণ করা হলো- উদ্দীপকের দৃশ্যকল্প-১ এ তামিমের বিভাগে পরিলক্ষিত যৌক্তিক বিভাগ হলো কোনো জাতি বা শ্রেণিবাচক পদের ব্যক্ত্যর্থের বিশ্লেষণ। যখন কোনো জাতি - বা শ্রেণিবাচক পদকে একই সময়ে একটি গ্রহণযোগ্য মূলনীতির ভিত্তিতে তার - অন্তর্গত বিভিন্ন উপজাতি বা উপশ্রেণিতে বিভক্ত করা হয় তখন তাকে যৌক্তিক - বিভাগ বলে। অপরপক্ষে, উদ্দীপকের দৃশ্যকল্প-২ এর মেহেদী কোন মূলনীতি ছাড়াই ভাগ করলো বাংলাদেশি খেলোয়ার ও অবাংলাদেশি খেলোয়ার। তারপর বাংলাদেশিদের ভাগ করলো ফুটবলার-অফুটবলার হিসেবে। এখানে একটি জাতিবাচক পদকে দুটি বিরুদ্ধ উপজাতিতে ভাগ করা হয়েছে। তাই এটি দ্বিকোটিক বিভাগের একটি দৃষ্টান্ত। দ্বিকোটিক বিভাগ হলো এমন - একটি প্রক্রিয়া যেখানে কোনো বাস্তব জ্ঞান ছাড়াই একটি জাতিকে দুটি পরস্পর বিরুদ্ধ উপজাতিতে ভাগ করা হয়। - যৌক্তিক বিভাগের তুলনায় দ্বিকোটিক বিভাগের কিছু সুবিধা রয়েছে। যৌক্তিক বিভাগ একটি সুশৃঙ্খল প্রক্রিয়া হওয়ায় ছয়টি নিয়ম অনুসরণ করতে コ হয়। কিন্তু দ্বিকোটিক বিভাগে এমন কোনো নিয়ম অনুসরণ করতে হয় না। আবার, দ্বিকোটিক বিভাগে উপশ্রেণিগুলোর মিলিত ব্যক্ত্যর্থ মূল শ্রেণির ব্যক্ত্যর্থের সমান হয়। এ কারণে দ্বিকোটিক বিভাগে অব্যাপক ও অতিব্যাপক বিভাগ অনুপপত্তির আশঙ্কা থাকে না। এ ছাড়াও বিরোধ নিয়ম ও মধ্যম রহিত নিয়মের ভিত্তিতে প্রতিষ্ঠিত বলে এ বিভাগে সংকর ও পরস্পরাঙ্গী বিভাগ নামক অনুপপত্তি ঘটে না। তাই যৌক্তিক বিভাগের তুলনায় দ্বিকোটিক বিভাগ একটি সহজ-সরল প্রক্রিয়া। আলোচনা শেষে বলা যায়, যৌক্তিক বিভাগ ও দ্বিকোটিক বিভাগ উভয় প্রক্রিয়াই বৈধ ও নিয়মসম্মত হলেও যৌক্তিক বিভাগের তুলনায় দ্বিকোটিক বিভাগ অধিকতর সহজ।"
        }
      ]
    },
    {
      "number": "3",
      "uddipok": "",
      "tag": "NDCD 24",
      "sub_questions": [
        {
          "label": "ক",
          "question": "যৌক্তিক সংজ্ঞা কী?",
          "explanation": "কোনো পদের সম্পূর্ণ জাত্যর্থের সুস্পষ্ট প্রকাশকে যৌক্তিক সংজ্ঞা বলে।"
        },
        {
          "label": "খ",
          "question": "সর্বনিম্ন উপজাতির বিভাগ করা যায় না কেন? ব্যাখ্যা করো।",
          "explanation": "সর্বনিম্ন উপজাতির কোনো নিম্নতর উপজাতি থাকে না বিধায় এর যৌক্তিক বিভাগ সম্ভব নয়। যৌক্তিক বিভাগের সর্বনিম্ন উপজাতি হলো সর্বনিম্ন শ্রেণিবাচক পদ। এ জাতীয় পদকে বিভক্ত করলে একক ব্যক্তি বা বস্তুকে পাওয়া যায়। যৌক্তিক বিভাগের নিয়মানুযায়ী যেহেতু একক ব্যক্তি বা বস্তুর বিভাজন করা যায় না, তাই সর্বনিম্ন উপজাতিকেও বিভক্ত করা যায় না।"
        },
        {
          "label": "গ",
          "question": "দৃশ্যকল্প-১ এ কোন প্রকারের বিভাগকে নির্দেশ করে? ব্যাখ্যা করো।",
          "explanation": "দৃশ্যকল্প-১ সংকর বিভাগকে নির্দেশ করে। কেননা, এখানে একটিমাত্র মূলসূত্রের পরিবর্তে একাধিক মূলসূত্র গ্রহণ করা হয়েছে। যৌক্তিক বিভাগের দ্বিতীয় নিয়ম অনুসারে যৌক্তিক বিভাগে সর্বদা একটি মাত্র মূলসূত্র অনুসরণ করতে হয়। এ নিয়ম লঙ্ঘন করে একাধিক মূলসূত্র গ্রহণ করলে সংকর বিভাগ অনুপপত্তি ঘটে। যেমন- মানুষকে সৎ, বিদ্বান ও দীর্ঘকায় এভাবে বিভক্ত করলে এ অনুপপত্তি ঘটে। এখানে তিনটি মূলসূত্র গ্রহণ করার কারণে সংকর বিভাগ অনুপপত্তি ঘটেছে। অনুরূপ দৃষ্টান্ত উদ্দীপকে দৃশ্যকল্প-১ এর বিভাজনেও লক্ষ করা যায়। উদ্দীপকের দৃশ্যকল্প-১ এ 'মানুষ' পদকে বিভাজন করতে গিয়ে সৎ, শিক্ষিত, অসৎ ও অশিক্ষিত এ বিভক্ত করা হয়েছে। এখানে দুইটি মূলসূত্র রয়েছে। যথা- সততা ও শিক্ষা। তাই দৃশ্যকল্প-১-এ বিভক্ত উপশ্রেণিগুলো একটির সাথে অন্যটি মিশে গেছে। এ কারণে দৃশ্যকল্প-১ এ সংকর বিভাগজনিত অনুপপত্তি ঘটেছে।"
        },
        {
          "label": "ঘ",
          "question": "দৃশ্যকল্প-১ ও ২ এ নির্দেশিত বিভাগ দু'টির আন্তসম্পক ব্যাখ্যা করো।",
          "explanation": "দৃশ্যকল্প-১ ও ২ এ নির্দেশিত বিভাগ দুটি হলো যথাক্রমে সংকর বিভাগ ও অব্যাপক বিভাগ। নিচে সংকর বিভাগ ও অব্যাপক বিভাগের আন্তঃসম্পর্ক ব্যাখ্যা করা হলো- সংকর বিভাগ একটি ত্রুটিপূর্ণ বিভাগ। যৌক্তিক বিভাগের দ্বিতীয় নিয়মটি হলো যৌক্তিক বিভাগে একই সময়ে একটিমাত্র মূলসূত্র থাকতে হবে। বিভাগের এ 'নিয়মটি লঙ্ঘন করলে বিভাগটি ভ্রান্ত হবে। এরূপ ভ্রান্ত বিভাগের নাম সংকর বিভাগ অনুপপত্তি। যেমন- উদ্দীপকের দৃশ্যকল্প-১ এ 'মানুষ' পদকে বিভাজন করতে গিয়ে সৎ, শিক্ষিত, অসৎ ও অশিক্ষিত এ বিভক্ত করায় সংকর বিভাগ অনুপপত্তি ঘটেছে। কেননা, এখানে দুইটি মূলসূত্র 'সততা ও শিক্ষা' এর ভিত্তিতে বিভাগ করা হয়েছে। অন্যদিকে, অব্যাপক বিভাগ একটি ত্রুটিপূর্ণ বিভাগ। যৌক্তিক বিভাগের তৃতীয় নিয়ম হলো, বিভক্ত উপজাতিগুলোকে মিলিতভাবে বিভাজ্য জাতিটির সাথে সমব্যাপক হতে হবে। বিভাগের এ নিয়মটি লঙ্ঘন করার ফলে যদি কোন বিভাগে দেখা যায় যে, 'উপজাতিগুলোর সমষ্টিগত ব্যস্ত্যর্থ বিভাজ্য জাতিটির ব্যক্ত্যর্থ থেকে কম হয়েছে তাহলে বিভাগটি ত্রুটিপূর্ণ বলে বিবেচিত হবে এবং এরূপ ত্রুটিকে অব্যাপক বিভাগ অনুপপত্তি বলে। যেমন- উদ্দীপকের দৃশ্যকল্প-২ এ 'টেবিল' পদটিকে তার উপাদানের উপর ভিত্তি করে লোহার, কাঠের, স্টিলের ও কাঁচের এই চার ভাগে ভাগ করার পরও 'টেবিল' পদের সম্পূর্ণ ব্যক্ত্যর্থ প্রকাশ পায়নি। কেননা স্বর্ণ, রূপা ও প্লাস্টিকসহ আরো বিভিন্ন উপাদানের টেবিলের অস্তিত্ব রয়েছে যেগুলো উক্ত বিভাগে বাদ দেয়া হয়েছে। তাই বলা যায়, এটি অব্যাপক বিভাগ অনুপপত্তির একটি দৃষ্টান্ত। আলোচনা শেষে বলা যায়, সংকর বিভাগ ও অব্যাপক বিভাগ দুটি যৌক্তিক বিভাগের নিয়ম বহির্ভূত বিভাগ হওয়ায় উভয়ের মধ্যে সাদৃশ্য ও বৈসাদৃশ্যগত আন্তঃসম্পর্ক বিদ্যমান।"
        }
      ]
    },
    {
      "number": "4",
      "uddipok": "দৃশ্যকল্প-১: পাখির গা কাটলে রক্ত বের হয় গরুরগা কাটলে রক্ত বের হয় মাছের গা কাটলে রক্ত বের হয় ∴ \\therefore ∴ সকল প্রাণীর গা কাটলে রক্ত বের হয়। দৃশ্যকল্প-২: সকল বিল্ডিং সাধারণত ইট, বালি, সিমেন্ট ও রড দিয়ে তৈরি হয়।",
      "tag": "NDCD 24",
      "sub_questions": [
        {
          "label": "ক",
          "question": "অনুমান কাকে বলে?",
          "explanation": "কোনো জানা বিষয়ের ওপর ভিত্তি করে অজানা বিষয় সম্বন্ধে জ্ঞান লাভের মানসিক প্রক্রিয়াকে অনুমান বলে।"
        },
        {
          "label": "খ",
          "question": "অনুমানকে মানসিক প্রক্রিয়া বলা হয় কেন? ব্যাখ্যা করো।",
          "explanation": "কোনো জ্ঞাত বিষয় বা তথ্যের ওপর নির্ভর করে কোনো এক অজ্ঞাত বিষয় বা তথ্যে উপনীত হওয়ার মানসিক প্রক্রিয়াকে অনুমান বলে। অনুমান একটি যুক্তিমূলক চিন্তন প্রক্রিয়া। যেখানে কোনো জ্ঞাত বিষয়ের ওপর ভিত্তি করে অজ্ঞাত বিষয় সম্পর্কে মানসিকভাবে সিদ্ধান্ত গ্রহণ করা হয়। যেমন- সকালে ঘুম থেকে উঠে বাড়ির আঙিনা, রাস্তাঘাট, গাছপালা ইত্যাদি ভেজা দেখে অনুমান করা হয়, রাতে বৃষ্টি হয়েছে। এভাবে জানা থেকে অজানায়, দেখা থেকে অদেখায় যাওয়ার প্রক্রিয়াটি মানসিকভাবে সম্পন্ন করার কারণে অনুমানকে মানসিক প্রক্রিয়া বলা হয়।"
        },
        {
          "label": "গ",
          "question": "দৃশ্যকল্প-১ কোন শ্রেণির আরোহকে নির্দেশ করে? ব্যাখ্যা করো।",
          "explanation": "দৃশ্যকল্প-১ বৈজ্ঞানিক আরোহকে নির্দেশ করে। যে আরোহ অনুমানে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের ভিত্তিতে একটি সার্বিক সিদ্ধান্ত গ্রহণ করা হয় তাকে বৈজ্ঞানিক আরোহ বলে। যেমন- মনি, ফয়সাল ও সানিনের বুদ্ধি পরীক্ষা করে বলা হলো 'সকল মানুষ হয় বুদ্ধিবৃত্তিসম্পন্ন প্রাণী'। এরূপ সিদ্ধান্ত গ্রহণ করার প্রক্রিয়াই হলো বৈজ্ঞানিক আরোহ। বস্তুত বৈজ্ঞানিক আরোহে অভিজ্ঞতার মাধ্যমে দৃষ্টান্ত সংগ্রহ করা হয় এবং কার্যকারণ সম্পর্ক নির্ণয় করে সংগৃহীত দৃষ্টান্ত থেকে সিদ্ধান্ত নেওয়া হয়। উদ্দীপকের দৃশ্যকল্প-১ এ পাখি, গরু ও মাছের গা কাটলে রক্ত বের হওয়া পর্যবেক্ষণ করে সিদ্ধান্ত গ্রহণ করা হয়েছে যে, সকল প্রাণীর গা কাটলে রক্ত বের হয়। এখানে মাছের গা কাটার সাথে রক্ত বের হওয়ার সম্পর্কটি প্রকৃতির নিয়মানুবর্তিতা নীতি ও কার্যকারণ নিয়মের সাহায্যে গ্রহণ করা হয়েছে। তাই বলা যায়, দৃশ্যকল্প-১ এ বৈজ্ঞানিক আরোহকেই নির্দেশ করা হয়েছে।"
        },
        {
          "label": "ঘ",
          "question": "দৃশ্যকল্প-১ ও ২ এ নির্দেশিত আরোহ দু'টির তুলনামূলক আলোচনা করো।",
          "explanation": "দৃশ্যকল্প-১ ও ২ এ নির্দেশিত আরোহ হলো যথাক্রমে বৈজ্ঞানিক আরোহ ও অবৈজ্ঞানিক আরোহ। নিচে বৈজ্ঞানিক আরোহ ও অবৈজ্ঞানিক আরোহ দুটির তুলনামূলক আলোচনা করা হলো- প্রকৃত আরোহের গুরুত্বপূর্ণ দুটি প্রকরণ হলো- বৈজ্ঞানিক আরোহ ও অবৈজ্ঞানিক আরোহ। উভয় আরোহ অনুমানে আরোহমূলক লম্ফের মাধ্যমে সার্বিক সিদ্ধান্ত প্রতিষ্ঠা করা হয়। পাশাপাশি উভয় অনুমান প্রকৃতির - নিয়মানুবর্তিতা নীতির ওপর নির্ভরশীল। কিন্তু এর পরেও উভয় আরোহে • বিভিন্ন বৈসাদৃশ্য পরিলক্ষিত হয়। যেমন- বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত গ্রহণ করা হয়। এ কারণে বৈজ্ঞানিক আরোহের সিদ্ধান্ত নিশ্চিত হয়। অন্যদিকে, অবৈজ্ঞানিক আরোহে কেবল প্রকৃতির নিয়মানুবর্তিতা নীতির ওপর নির্ভর করে অবাধ অভিজ্ঞতার ভিত্তিতে সিদ্ধান্ত গ্রহণ করা হয়। এ কারণে . অবৈজ্ঞানিক আরোহের সিদ্ধান্ত হয় সম্ভাব্য। অবৈজ্ঞানিক আরোহে সদর্থক দৃষ্টান্তকে বেশি গুরুত্ব দেওয়া হলেও নঞর্থক দৃষ্টান্তকে তেমন গুরুত্বই দেওয়া হয় না। এ কারণে অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না। দৃশ্যকল্প-১ এ দেখতে পাই, পাখি, গরু ও মাছের গা কাটলে রক্ত বের হওয়া পর্যবেক্ষণ করে সিদ্ধান্ত গ্রহণ করা হয়েছে যে, সকল প্রাণীর গা কাটলে রক্ত বের হয়। এখানে 'সকল প্রাণীর গা কাটা' ও 'রক্ত বের হওয়া' পদ দুটির মধ্যে প্রকৃতির নিয়মানুবর্তিতা নীতি ও কার্যকারণ সম্পর্ক আবিষ্কারের মাধ্যমে একটি সার্বিক সিদ্ধান্ত গ্রহণ করা হয়েছে। এ কারণে এটি বৈজ্ঞানিক আরোহের একটি দৃষ্টান্ত। অন্যদিকে, দৃশ্যকল্প-২ এ দেখতে পাই, সকল বিল্ডিং সাধারণত ইট, বালি, সিমেন্ট ও রড দিয়ে তৈরি হয়। এখানে নঞর্থক দৃষ্টান্তকে উহ্য রেখে শুধু অভিজ্ঞতালব্ধ সদর্থক দৃষ্টান্তের ভিত্তিতে সিদ্ধান্ত গ্রহণ করা হয়েছে বিধায় এটি অবৈজ্ঞানিক আরোহের একটি উদাহরণ। আলোচনা শেষে বলা যায়, দৃশ্যকল্প-১ ও দৃশ্যকল্প-২ এ পরিলক্ষিত বৈজ্ঞানিক আরোহ ও অবৈজ্ঞানিক আরোহের মাঝে বিভিন্ন দিক থেকে পার্থক্য থাকলেও উভয়ই প্রকৃত আরোহের গুরুত্বপূর্ণ দুইটি প্রকার।"
        }
      ]
    },
    {
      "number": "5",
      "uddipok": "দৃশ্যকল্প-১: নিতুদের বাড়ির পাশের দুটি ধানের জমির পরিমাণ এক, উভয় জমিতেই ভাল ধান হয়েছে এবং সেগুলো পেকেছে। একটি জমিতে একটি শেয়াল দেখা গেছে। তাই অপর জমিতে শেয়াল দেখা যাবে। দৃশ্যকল্প-২: তরুণদের একই পরিমাণ নীচু জমিতে পুকুর কাটা হয়েছে, এদের গভীরতা এক, পানির পরিমাণ এক এবং এদের একইভাবে পরিচর্যা করা হয়। একটিতে ভালো মাছ চাষ হয়েছে। তাই অপর জমিতেও ভালো মাছ চাষ হবে।",
      "tag": "NDCD 24",
      "sub_questions": [
        {
          "label": "ক",
          "question": "আরোহের সংজ্ঞা দাও।",
          "explanation": "যে অনুমানে বিশেষ বিশেষ দৃষ্টান্তের অভিজ্ঞতার ভিত্তিতে একটি সার্বিক সংশ্লেষক যুক্তিবাক্য সিদ্ধান্ত হিসেবে অনুমিত হয় তাকে আরোহ বলে।"
        },
        {
          "label": "খ",
          "question": "সকল প্রকার আরোহ অনুমানে আরোহমূলক লম্ফ উপস্থিত থাকে কি? ব্যাখ্যা, করো।",
          "explanation": "সকল প্রকার আরোহ অনুমানে আরোহমূলক লম্ফ উপস্থিত থাকে না। বিশেষ বিশেষ দৃষ্টান্তের প্রেক্ষিতে সার্বিক সিদ্ধান্ত গ্রহণের প্রক্রিয়া হলো আরোহমূলক লম্ফ। অর্থাৎ আরোহ অনুমানের জানা আশ্রয়বাক্য থেকে অজানা সিদ্ধান্তে যাওয়ার প্রক্রিয়াকে আরোহমূলক লম্ফ বলে। যেমন- ক, খ ও গ নামক ব্যক্তির মৃত্যু দেখে 'সকল মানুষ হয় মরণশীল' অনুমিত হয়েছে। অপ্রকৃত আরোহে জানা থেকে অজানায় গমন করা হয় না বিধায় অপ্রকৃত আরোহে আরোহমূলক লম্ফ উপস্থিত থাকে না। কেবলমাত্র প্রকৃত আরোহে আরোহমূলক লম্ফ বিদ্যমান।"
        },
        {
          "label": "গ",
          "question": "দৃশ্যকল্প-১ কোন শ্রেণির প্রকৃত আরোহ? ব্যাখ্যা করো।",
          "explanation": "দৃশ্যকল্প-১ এ প্রকৃত আরোহের অসাধু সাদৃশ্যানুমান প্রতিফলিত হয়েছে। যে সাদৃশ্যানুমানের ক্ষেত্রে দুটি বিষয়ের মধ্যে অমৌলিক, গুরুত্বহীন, অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয় তাকে অসাধু সাদৃশ্যানুমান বলে। যেমন- মানুষের মতো গাছপালার জন্ম, বৃদ্ধি ও মৃত্যু আছে। মানুষের বুদ্ধি আছে। অতএব, গাছপালারও বুদ্ধি আছে। বস্তুত এ অনুমানের সিদ্ধান্ত অপ্রাসঙ্গিক, বাহ্যিক সাদৃশ্যের প্রেক্ষাপটে গ্রহণ করা হয়। উদ্দীপকে দৃশ্যকল্প-১ এ বলা হয়েছে, নিতুদের বাড়ির পাশের দুটি ধানের জমির পরিমাণ এক, উভয় জমিতেই ভালো ধান হয়েছে এবং সেগুলো পেকেছে। একটি জমিতে একটি শেয়াল দেখা গেছে। তাই অপর জমিতে শেয়াল দেখা যাবে। এখানে বাহ্যিক ও ভিত্তিহীন সাদৃশ্যের ভিত্তিতে সিদ্ধান্তটি গ্রহণ করা হয়েছে। এ কারণে দৃশ্যকল্প-১ এর অনুমানটি অসাধু সাদৃশ্যানুমানের একটি দৃষ্টান্ত।"
        },
        {
          "label": "ঘ",
          "question": "দৃশ্যকল্প-১ ও ২ এ নির্দেশিত বিষয় দুটির আন্ত সম্পর্ক ব্যাখ্যা করো।",
          "explanation": "দৃশ্যকল্প-১ ও দৃশ্যকল্প-২ এর অনুমান প্রক্রিয়ায় যথাক্রমে অসাধু সাদৃশ্যানুমান ও সাধু সাদৃশ্যানুমান লক্ষ করা যায়। নিচে অসাধু সাদৃশ্যানুমান ও সাধু সাদৃশ্যানুমানের বিষয় দুটির আন্তঃসম্পর্ক ব্যাখ্যা করা হলো- উদ্দীপকের দৃশ্যকল্প-১ এ উল্লেখিত সাদৃশ্যানুমানে ধানের জমির পরিমাণ, উভয় জমিতে ভালো ধান হওয়া এবং একই সাথে ধান পেকে যাওয়ার মতো অপ্রাসঙ্গিক সাদৃশ্যের ভিত্তিতে সিদ্ধান্ত গ্রহণ করা হয়েছে যে একটি জমিতে একটি শেয়াল দেখা গেছে। তাই অপর জমিতেও শেয়াল দেখা যাবে। তাই এটি অসাধু সাদৃশ্যানুমানের একটি দৃষ্টান্ত। কেননা ধানের জমির পরিমাণ, উভয় জমিতে ভালো ধান হওয়া গুণের সাথে শেয়াল দেখার কোনো সম্পর্ক নেই। কিন্তু দৃশ্যকল্প-২ এ উল্লেখিত সাদৃশ্যানুমানে তরুণদের একই পরিমাণ নীচু জমিতে পুকুর কাটা হয়েছে, এদের গভীরতা এক, পানির পরিমাণ এক এবং এদের একইভাবে পরিচর্যা করা হয়। একটিতে ভালো মাছ চাষ হয়েছে। তাই অপর জমিতেও ভালো মাছ চাষ হবে। এখানে মৌলিক, গুরুত্বপূর্ণ ও প্রাসঙ্গিক সাদৃশ্যের ভিত্তিতে সিদ্ধান্ত গ্রহণের কারণে এটি সাধু সাদৃশ্যানুমানের একটি দৃষ্টান্ত। যে সাদৃশ্যানুমানে আশ্রয়বাক্যের অমৌলিক, গুরুত্বহীন ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয় তাকে অসাধু সাদৃশ্যানুমান বলে। এ অনুমানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটে। এ কারণে এটি একটি লৌকিক প্রক্রিয়া। অন্যদিকে, যে সাদৃশ্যানুমানে আশ্রয়বাক্যের মৌলিক, গুরুত্বপূর্ণ ও প্রয়োজনীয় বিষয়ের সাদৃশ্য বা'মিল অনুসারে সিদ্ধান্ত গ্রহণ করা হয় তাকে সাধু সাদৃশ্যানুমান বলে। অর্থাৎ, এ সাদৃশ্যানুমানে সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে কার্যকারণ নীতির উপস্থিতি লক্ষ করা যায়। তাই সাধু সাদৃশ্যানুমানের মূল্য ও গুরুত্ব অনেক বেশি। আলোচনা শেষে বলা যায়, অসাধু সাদৃশ্যানুমান প্রক্রিয়া ভ্রান্ত হলেও সাধু সাদৃশ্যানুমান নতুন তথ্য ও সত্য আবিষ্কারের ক্ষেত্রে গুরুত্বপূর্ণ ভূমিকা পালন করে।"
        }
      ]
    },
    {
      "number": "6",
      "uddipok": "ঋতু বললো, আমি এ যাবৎ যত লাল ফুল দেখেছি সবই সুগন্ধযুক্ত। লিরা বললো, আমি আবার ফাইল পত্র পরিষ্কর করতে গিয়ে একটি করে সবগুলো দেখে বুঝতে পারলাম সেগুলো সবই ইনকাম টেক্স এর ফাইল",
      "tag": "NDCD 24",
      "sub_questions": [
        {
          "label": "ক",
          "question": "অপ্রকৃত আরোহের সংজ্ঞা দাও।",
          "explanation": "যে আরোহ অনুমানে আরোহের মূল ভিত্তি আরোহমূলক লম্ফ অনুপস্থিত তাকে অপ্রকৃত আরোহ বলে।"
        },
        {
          "label": "খ",
          "question": "কোন আরোহের সিদ্ধান্ত নিশ্চিত হয়? ব্যাখ্যা করো।",
          "explanation": "বৈজ্ঞানিক আরোহের সিদ্ধান্ত নিশ্চিত হয়। বৈজ্ঞানিক আরোহ বিজ্ঞানের প্রতিষ্ঠিত কার্য-কারণ নিয়মের উপর নির্ভরশীল। তাই এর দৃষ্টান্তগুলোর মধ্যে একটি কার্য-কারণ সম্পর্ক আবিষ্কার ও প্রমাণের পরই কেবল সিদ্ধান্তটি অনুমান করা হয়। ফলে এর সিদ্ধান্ত নিশ্চিত হয়। যেমন- বৈজ্ঞানিক আরোহে 'মানুষ' ও 'মরণশীলতা'- এর মাঝে কার্যকারণ সম্পর্ক আবিষ্কার করার পর সিদ্ধান্ত গ্রহণ করা হয় যে, 'সকল মানুষ হয় মরণশীল'।"
        },
        {
          "label": "গ",
          "question": "উদ্দীপকে লিরার কর্মকান্ডে কোন শ্রেণির আরোহকে নির্দেশ করে? ব্যাখ্যা করো।",
          "explanation": "উদ্দীপকে লিরার কর্মকাণ্ড পূর্ণাঙ্গ আরোহকে নির্দেশ করে। যে আরোহ অনুমানে প্রতিটি দৃষ্টান্ত পর্যবেক্ষণ বা নিরীক্ষণের ভিত্তিতে - সার্বিক যুক্তিবাক্য প্রতিষ্ঠা করা হয় তাকে পূর্ণাঙ্গ আরোহ বলে। পূর্ণাঙ্গ আরোহের অন্তর্গত প্রতিটি দৃষ্টান্ত পর্যবেক্ষণ করার পর সার্বিক সিদ্ধান্ত গ্রহণ করা হয়। তাই এর সিদ্ধান্তটি নিশ্চিত সত্য হয়। বস্তুত আরোহ অনুমানের মূল বৈশিষ্ট্য হচ্ছে আরোহমূলক লক্ষের (জানা থেকে অজানায় যাওয়া) উপস্থিতি। কিন্তু পূর্ণাঙ্গ আরোহে আরোহমূলক লম্ফ অনুপস্থিত থাকে। এ কারণে পূর্ণাঙ্গ আরোহ অপ্রকৃত আরোহের একটি প্রকার। উদ্দীপকের দেখতে পাই, লিরা তার বাবার ফাইল-পত্র পরিষ্কার করতে গিয়ে একটি একটি করে সবগুলো দেখে সে বুঝতে পারলো, সেগুলো সবই ইনকাম ট্যাক্স এর ফাইল। এখানে সিদ্ধান্তটি নিশ্চিত সত্য হলেও জানা থেকে অজানায় যাওয়া হয়নি। বরং জানা বিষয়ের ভিত্তিতেই সিদ্ধান্ত নেওয়া হয়েছে। তাই বলা যায়, উদ্দীপকে লিরার কর্মকাণ্ড পূর্ণাঙ্গ আরোহকে প্রতিফলিত করেছে।"
        },
        {
          "label": "ঘ",
          "question": "উদ্দীপকে ঋতুর বক্তব্যে নির্দেশিত আরোহটি কী যথার্থ? তোমার মতামত দাও।",
          "explanation": "উদ্দীপকে ঋতুর বক্তব্যে নির্দেশিত আরোহটি হলো অবৈজ্ঞানিক আরোহ। অবৈজ্ঞানিক আরোহকে একটি যথার্থ আরোহ বলে আমি মনে করি। কোনো কার্যকারণ সম্পর্ক নির্ণয় না করে শুধু প্রকৃতির নিয়মানুবর্তিতা নীতি ও অবাধ অভিজ্ঞতার ওপর নির্ভর করে একটি সার্বিক সিদ্ধান্ত স্থাপন করার প্রক্রিয়াকে অবৈজ্ঞানিক আরোহ বলে। প্রকৃতির নিয়মানুবর্তিতা নীতির ওপর নির্ভর করে অবৈজ্ঞানিক আরোহে সিদ্ধান্ত গ্রহণ করা হয়। এখানে প্রতিকূল দৃষ্টান্তের কার্যকারণ সম্পর্ক প্রতিষ্ঠা করা হয় না বলে সিদ্ধান্ত সব সময়ই সম্ভাব্য হয়। যেমন- উদ্দীপকের ঋতু বলল, 'আমি এ যাবৎ যত লাল ফুল দেখেছি সবই সুগন্ধযুক্ত।' এখানে কার্যকারণ সম্পর্ক ছাড়াই বাস্তব অভিজ্ঞতার সাহায্যে সিদ্ধান্ত গ্রহণ করা হয়েছে। অর্থাৎ কোনো একটিমাত্র প্রতিকূল দৃষ্টান্ত পাওয়া গেলেই সিদ্ধান্তটি ভ্রান্ত হয়ে যাবে। এ কারণে অবৈজ্ঞানিক আরোহকে অনেকেই সহজ গণনামূলক আরোহ বা লৌকিক আরোহ হিসেবে সম্বোধন করেছেন। অন্যদিকে, যুক্তিবিদ মিল অবৈজ্ঞানিক আরোহকে প্রকৃত আরোহ বলে আখ্যায়িত করেছেন। কারণ এতে আরোহের মূল বৈশিষ্ট্য অর্থাৎ আরোহমূলক লম্ফ বর্তমান। অবৈজ্ঞানিক আরোহে বিজ্ঞানের গুরুত্বপূর্ণ কার্যকারণ নিয়ম অনুপস্থিত থাকলেও প্রকৃতির নিয়মানুবর্তিতা নীতির পরিপূর্ণ অনুসরণ করা হয়। তাই অবৈজ্ঞানিক আরোহ একেবারে মূল্যহীন নয়। আলোচনা শেষে বলা যায়, ঋতুর বক্তব্যে নির্দেশিত অবৈজ্ঞানিক আরোহে প্রকৃতির নিয়মানুবর্তিতা নীতি ও আরোহের প্রাণ আরোহমূলক লম্ফ বিদ্যমান থাকায় এটি একটি যথার্থ আরোহ।"
        }
      ]
    },
    {
      "number": "7",
      "uddipok": "দৃশ্যকল্প-১: দৃশ্যকল্প-২: দৃশ্যকল্প-৩:",
      "tag": "NDCD 24",
      "sub_questions": [
        {
          "label": "ক",
          "question": "ব্যাখ্যার উৎপত্তিগত শব্দটি বুঝিয়ে লেখো।",
          "explanation": "ব্যাখ্যার উৎপত্তিগত শব্দটি হলো Explanare।"
        },
        {
          "label": "খ",
          "question": "প্রান্তস্থিত বস্তুর ব্যাখ্যা সম্ভব নয় কেন? ব্যাখ্যা করো।",
          "explanation": "প্রান্তস্থিত বা বিশিষ্ট বস্তুর ব্যাখ্যা সম্ভব নয়। কোনো প্রান্তস্থিত অর্থাৎ বিশিষ্ট ব্যক্তি বা বস্তুর মধ্যে এমন কিছু কিছু বিশেষ ধরনের গুণ বা বৈশিষ্ট্য থাকে, যা অপরাপর ব্যক্তি বা বস্তুতে থাকে না। যেমন-এক টুকরা পাথরের গুণাগুণকে আমরা ব্যাখ্যা করতে পারি না। পাথরের সাধারণ গুণ যথা-এর ঘনত্ব, ওজন, তাপ, রাসায়নিক সংগঠন ইত্যাদি আমাদের কাছে জানা। কিন্তু বিশেষ এক টুকরা পাথরের মধ্যে এমন কিছু কিছু গুণ থাকতে পারে যা অন্য কোন পাথরে নেই। তাই পাথরের সাধারণ বৈশিষ্ট্য ব্যাখ্যা করা গেলেও এক টুকরা পাথরের বিশেষ বৈশিষ্ট্য ব্যাখ্যা করা যায় না।"
        },
        {
          "label": "গ",
          "question": "দৃশ্যকল্প-১ কোন শ্রেণির বৈজ্ঞানিক ব্যাখ্যাকে নির্দেশে করে? ব্যাখ্যা করো।",
          "explanation": "দৃশ্যকল্প-১ বৈজ্ঞানিক ব্যাখ্যার শৃঙ্খলযোজনকে নির্দেশ করে। যে বৈজ্ঞানিক ব্যাখ্যায় কোনো কার্য ও তার দূরবর্তী কারণের মধ্যে একটি মধ্যবর্তী পর্যায় আবিষ্কার করা হয় তাকে শৃঙ্খলযোজন বলে। শৃঙ্খলযোজনের মাধ্যমে দেখানো হয় যে, কোনো কার্য তার কারণ থেকে সরাসরি উদ্ভব হয় না, বরং ঘটনার কারণ ও চূড়ান্ত কার্যের মধ্যবর্তী পর্যায় থাকে। এই মধ্যবর্তী পর্যায় অতিক্রম করেই কার্যটি সংঘটিত হয়। যার দৃষ্টান্ত দৃশ্যকল্প-১ এ লক্ষ করা যায়। উদ্দীপকের দৃশ্যকল্প-১ এ দেখানো হয়েছে যে, কলেজে ভর্তি নিয়মিত পড়ালেখা ভালো, ফলাফল। এখানে শৃঙ্খলযোজন বা নিয়মিত - পড়ালেখার মাধ্যমে কার্য বা ভালো ফলাফল ও তার দূরবর্তী কারণ কলেজে ভর্তির সাথে যোগসূত্র তৈরি করা হয়েছে। তাই বলা যায়, উদ্দীপকের দৃশ্যকল্প-১ এ বৈজ্ঞানিক ব্যাখ্যায় শৃঙ্খলাযোজন রূপটির প্রতিফলন ঘটেছে।"
        },
        {
          "label": "ঘ",
          "question": "দৃশ্যকল্প-২ ও ৩ এর আন্তঃসম্পর্ক বিশ্লেষণ করো।",
          "explanation": "অদৃশ্যকল্প-২ ও ৩। দ্বারা যথাক্রমে বৈজ্ঞানিক ব্যাখ্যার অন্তর্ভুক্তি ও বিশ্লেষণ রূপটি প্রতিফলিত হয়েছে। নিচে বৈজ্ঞানিক ব্যাখ্যার অন্তর্ভুক্তি ও বিশ্লেষণ রূপের আন্তঃসম্পর্ক বিশ্লেষণ করা হলো- উদ্দীপকের দৃশ্যকল্প-২ এ দেখতে পাই, শ্রেণিকক্ষের ছাত্র কলেজের সব ছাত্র সকল ছাত্র দ্বারা নির্দেশিত বৈজ্ঞানিক ব্যাখ্যার তৃতীয় রূপ অন্তর্ভুক্তিকে নির্দেশ করা হয়েছে। অন্তর্ভুক্তির মাধ্যমে একটি অল্প ব্যাপক • নিয়মকে অধিক ব্যাপক নিয়মের অন্তর্ভুক্ত করে উল্লেখ করা হয়। অর্থাৎ অন্তর্ভুক্তি নামক বৈজ্ঞানিক ব্যাখ্যায় অবরোহ প্রক্রিয়া কার্যকর হয়ে থাকে। যেমন- 'জোয়ার-ভাটা' যে নিয়মে সংঘটিত হয়, তা মূলত 'মাধ্যাকর্ষণ নিয়মের অন্তর্গত একটি কম ব্যাপক নিয়ম। কাজেই জোয়ার-ভাটা সম্পর্কিত বিশেষ নিয়মকে মাধ্যাকর্ষণ নামক সার্বিক নিয়মের অন্তর্ভুক্ত করে ব্যাখ্যা করার প্রক্রিয়াই হলো বৈজ্ঞানিক ব্যাখ্যার 'অন্তর্ভুক্তি' রূপ। উদ্দীপকে দৃশ্যকল্প-৩ এ দেখতে পাই, রিক্সার গতি নামক একটি মিশ্র কার্যকে চালকের দক্ষতা, রাস্তার মসৃণতা ও বাতাসের গতিবেগ দ্বারা প্রকাশ করা হয়েছে। এখানে নির্দেশিত ব্যাখ্যার রূপটি হলো বিশ্লেষণ। যেগ বৈজ্ঞানিক ব্যাখ্যায় কোনো মিশ্র কার্যের যেসকল স্বতন্ত্র কারণ এক সাথে উল্লেখ করা হয় তাই হচ্ছে বিশ্লেষণ। বিশ্লেষণ প্রক্রিয়ায় মিশ্র কার্যের স্বতন্ত্র কারণকে আলাদা আলাদা করে দেখানো হয়। যেমন- নৌকার গতিকে বিশ্লেষণ করলে এর মধ্যে 'নদীর স্রোত', 'বাতাসের বেগ', 'দাঁড়ের ব্যবহার' ইত্যাদি ভিন্ন ভিন্ন কারণের সন্ধান পাওয়া যায়, যেগুলো একসাথে কাজ করে নৌকার গতি সৃষ্টি করে। আর এই স্বতন্ত্র কারণগুলোর উল্লেখ দ্বারা নৌকার গতিকে ব্যাখ্যা করাই হচ্ছে 'বিশ্লেষণ' রূপ। আলোচনা শেষে তাই বলা যায়, উদ্দীপকের উল্লেখিত দৃশ্যকল্প-২ ও ৩ দ্বারা নির্দেশিত অন্তর্ভুক্তি এবং বিশ্লেষণ রূপ দুটি বৈজ্ঞানিক ব্যাখ্যার অপরিহার্য দুটি বিষয়।"
        }
      ]
    },
    {
      "number": "8",
      "uddipok": "কলিমনগর এলাকায় ঝড়ের তান্ডবে ফসলের ব্যাপক ক্ষয়-ক্ষতি হয়। গাছের ডাল ভেঙে পড়ে। উড়ে যায় মানুষের ঘরের চাল। এই বেহাল অবস্থা দেখে সাধারন মানুষ মনে করলো লুল্ল ভূত তার দলবল নিয়ে সারা রাত নৃত্য করার ফলে এই অবস্থা হয়েছে। কিন্তু পরিবেশবিদ রাদিফ সাহেব সবাইকে বললেন, অতিরিক্ত গরমের কারণেও নিম্নচাপ সৃষ্টি হওয়ার ফলে এই ঝড় সংগঠিত হয়েছে।",
      "tag": "NDCD 24",
      "sub_questions": [
        {
          "label": "ক",
          "question": "ব্যাখ্যা কাকে বলে?",
          "explanation": "কোনো জটিল, অস্পষ্ট, দুর্বোধ্য ও অনির্দিষ্ট বিষয়কে সহজ, সরল ও প্রাঞ্জল ভাষায় ব্যক্ত করাকে ব্যাখ্যা বলে।"
        },
        {
          "label": "খ",
          "question": "'তিমি হচ্ছে মাছ' এটি কী ধরনের ব্যাখ্যা?",
          "explanation": "'তিমি হচ্ছে মাছ' এটি একটি বৈজ্ঞানিক ব্যাখ্যা। যে ব্যাখ্যায় প্রকৃতির নিয়ম-কানুন অনুসরণ করে ঘটনাবলির মধ্যে কার্য- কারণ সম্পর্ক আবিষ্কার করে কোনো একটি ঘটনার ব্যাখ্যা দান করা হয় তাকে বৈজ্ঞানিক ব্যাখ্যা বলে। যেমন- 'তিমি হচ্ছে মাছ' ব্যাখ্যাটিতে প্রকৃতির নিয়মানুবর্তিতা নীতি ও কার্যকারণ নিয়মের মাধ্যমে জানতে পারি, তিমি পানিতে থাকে। এঁদের লেজ ও পাখনা আছে এবং তারা পানিতেই খাবার গ্রহণ করে। তাই বলা যায়, 'তিমি হচ্ছে মাছ' এটি বৈজ্ঞানিক ব্যাখ্যার একটি দৃষ্টান্ত।"
        },
        {
          "label": "গ",
          "question": "উদ্দীপকে সাধারণ মানুষের ধারণা কোন শ্রেণির ব্যাখ্যাকে নির্দেশ করে? ব্যাখ্যা করো।",
          "explanation": "উদ্দীপকে সাধারণ মানুষের ধারণা লৌকিক ব্যাখ্যাকে নির্দেশ করে। যে ব্যাখ্যায় অদৃশ্য, অপ্রাকৃতিক বা অলৌকিক কারণের সাহায্যে কোনো ঘটনাকে ব্যাখ্যা করা হয় তাকে লৌকিক ব্যাখ্যা বলে। এ ধরনের ব্যাখ্যায় ব্যক্তির নিজস্ব দৃষ্টিভঙ্গি প্রকাশ পায়। তাই লৌকিক ব্যাখ্যা ব্যক্তিবিশেষে ভিন্ন হয়ে থাকে। লৌকিক ব্যাখ্যা ব্যক্তির ব্যক্তিগত বিশ্বাস ও ধ্যানধারণার ওপর নির্ভরশীল। তাই এ প্রকার ব্যাখ্যার কোনো যৌক্তিক ও বৈজ্ঞানিক মূল্য নেই। উদ্দীপকে কলিমনগর এলাকায় ঝড়ের তাণ্ডবে ফসলের জমির ব্যাপক ক্ষয়- ক্ষতি হয়। গাছের ডাল ভেঙ্গে পড়ে। উড়ে যায় মানুষের ঘরের চাল। এই বেহাল অবস্থা দেখে সাধারণ মানুষ মনে করলো, লুলু ভূত তার দলবল নিয়ে সারা রাত নৃত্য করার ফলে এই অবস্থা হয়েছে। এখানে ঝড়ের তাণ্ডবকে সাধারণ মানুষ লুলু ভূত ও তার দলবল নিয়ে সারা রাত নৃত্য করার সাথে কল্পনা করায় অতিপ্রাকৃতিক, কাল্পনিক, মনগড়া বিশ্বাস ও ধ্যানধারণা ফুটে উঠেছে। তাই বলা যায়, কলিমনগর এলাকার সাধারণ মানুষের ধারণায় লৌকিক ব্যাখ্যা প্রকাশিত হয়েছে।"
        },
        {
          "label": "ঘ",
          "question": "সাধারণ মানুষের ধারণা ও রাদিফ সাহেবের বক্তব্যে নির্দেশিত ব্যাখ্যা দুটির তুলনামূলক আলোচনা করো।",
          "explanation": "সাধারণ মানুষের ধারণা ও রাদিফ সাহেবের বক্তব্যে যথাক্রমে লৌকিক ব্যাখ্যা ও বৈজ্ঞানিক ব্যাখ্যা নির্দেশিত হয়েছে। নিচে লৌকিক -ব্যাখ্যা ও বৈজ্ঞানিক ব্যাখ্যা দুটির তুলনামূলক আলোচনা করা হলো- উদ্দীপকের কলিমনগর এলাকায় ঝড়ের তান্ডবে ফসলের জমির ব্যাপক ক্ষয়-ক্ষতি হয়। গাছের ডাল ভেঙ্গে পড়ে। উড়ে যায় মানুষের ঘরের চাল। এই বেহাল অবস্থা দেখে সাধারণ মানুষ মনে করলো লুলু ভূত তার দলবল নিয়ে সারা রাত নৃত্য করার ফলে এই অবস্থা হয়েছে। এখানে অতিপ্রাকৃতিক ও মনগড়া কারণ উল্লেখ করে ঝড়ের তাণ্ডবের ব্যাখ্যা করা হয়েছে। তাই এটি একটি লৌকিক ব্যাখ্যা। এরূপ ব্যাখ্যা সংশ্লিষ্ট ঘটনার সাথে অপ্রাসঙ্গিক হয়ে থাকে। লৌকিক ব্যাখ্যায় সংশ্লিষ্ট ঘটনাকে সমর্জাতীয় অন্যান্য ঘটনার সাথে সংযুক্তিকরণ করা হয় না। এ ধরনের ব্যাখ্যায় অতিপ্রাকৃতিক কারণ ও ব্যক্তির ব্যক্তিগত বিশ্বাস প্রতিফলিত হয়ে থাকে। যেহেতু বিভিন্ন ব্যক্তির বিশ্বাস বিভিন্ন রকম, তাই লৌকিক ব্যাখ্যা স্থান-কাল-পাত্রভেদে ভিন্ন ভিন্ন হয়ে থাকে। এ কারণে লৌকিক ব্যাখ্যার গুরুত্ব সবার কাছে সমান নয়। অন্যদিকে, উদ্দীপকের পরিবেশবিদ রাদিফ সাহেব সবাইকে ঝড়ের তাণ্ডবের কারণ হিসেবে বললেন, অতিরিক্ত গরমের কারণে ও নিম্নচাপ সৃষ্টি হওয়ার ফলে এই ঝড় সংগঠিত হয়েছে। ঝড়ের তান্ডবের এ ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে শক্তিটির ব্যাখ্যা প্রদান করা হয়েছে। তাই এটি বৈজ্ঞানিক ব্যাখ্যার একটি দৃষ্টান্ত। এরূপ ব্যাখ্যায় কার্যকারণ সম্পর্ক নির্ণয় করে ঘটনার 'প্রসঙ্গিক বিবৃতি দেওয়া হয়। বৈজ্ঞানিক ব্যাখ্যার ক্ষেত্রে প্রাকৃতিক ও বৈজ্ঞানিক নিয়ম অনুসরণ করা হয় বলে এ ব্যাখ্যা স্থান-কাল-পাত্রভেদে সবসময় একইরকম হয়ে থাকে। তাই সর্বত্রই বৈজ্ঞানিক ব্যাখ্যার গুরুত্ব রয়েছে।আলোচনা শেষে বলা যায়, উদ্দীপকে সাধারণ মানুষের ধারণা ও রাদিফ সাহেবের বক্তব্যে নির্দেশিত লৌকিক ব্যাখ্যা ও বৈজ্ঞানিক ব্যাখ্যার উল্লেখ থাকায় উভয়ের মধ্যে বৈসাদৃশ্যগত সম্পর্ক বিদ্যমান।"
        }
      ]
    },
    {
      "number": "9",
      "uddipok": "সন্ধ্যারাতে মিন্টু তার বন্ধুদের নিয়ে বাড়ির কাছে নিচু পানিপূর্ণ জমিতে খেলা করছে। পানির শব্দ পেয়ে মিন্টুর বাবা সেখানে উপস্থিত হলে মিন্টুর বন্ধুরা ভয়ে পালিয়ে যায়। মিন্টু মুখ ছোট করে সারা গায়ে কাঁদা মেখে উঠে আসে। মিন্টুর বাবার চিৎকারে প্রতিবেশীরাও ঘটনাস্থলে উপস্থিত হয়। মিন্টুর এরকম অবস্থা থেকে পাশের বাড়ির আলেয়া বলে ওঠে, হায়রে হায়। এই ভর সন্ধ্যাবেলায় ভূতই মিন্টুর এ অবস্থা করেছে। পরে মিন্টুর বাবা জমির চারপাশে পরীক্ষা করে মিন্টুর বন্ধু রতনের শার্ট খুঁজে পায়। আর আসল ঘটনা বুঝতে পারে।",
      "tag": "NDCD 24",
      "sub_questions": [
        {
          "label": "ক",
          "question": "প্রকল্প কাকে বলে?",
          "explanation": "কোনো বিষয় বা ঘটনা সম্পর্কে আনুমানিক ধারণা গঠন করাকে প্রকর বলে।"
        },
        {
          "label": "খ",
          "question": "প্রতিবেদক অনুকল্পকে কীভাবে বর্ণনা করা হয়? ব্যাখ্যা করো।",
          "explanation": "প্রতিবেদক অনুকল্পকে পরোক্ষভাবে বর্ণনা করা হয়। কোনো ঘটনা প্রত্যক্ষভাবে প্রমাণ করা না গেলে পরোক্ষভাবে প্রমাণ করার জন্য প্রতিবেদক অনুকল্পের প্রয়োজন হয়। এমন অনেক ঘটনা আছে যার বাস্তব কারণ আছে; কিন্তু কারণটিকে প্রত্যক্ষ করা যায় না। তাই যখন কোনো ঘটনার বাস্তব কারণ বিদ্যমান থাকা সত্ত্বেও তাকে প্রত্যক্ষ করা যায় না, তখন তাকে প্রতিবেদক অনুকল্প বলে। যেমন- ইথার বাস্তবে প্রত্যক্ষযোগ্য নয়। রেডিও, টেলিভিশন ইত্যাদির মাধ্যমে আমরা পরোক্ষভাবে এর প্রমাণ পাই।"
        },
        {
          "label": "গ",
          "question": "উদ্দীপকে আলোয়ার বর্ণনার মাধ্যমে প্রকল্পের কোন শর্তটি নির্দেশ করে? ব্যাখ্যা করো।",
          "explanation": "প্রকল্পকে অবশ্যই বাস্তব ঘটনাভিত্তিক হতে হবে- উদ্দীপকে আলেয়ার বর্ণনার মাধ্যমে প্রকল্পের এই শর্তটি নির্দেশ করে। প্রকল্প প্রণয়নকালে আমাদেরকে বাস্তব ঘটনাবলির অভিজ্ঞতার উপর নির্ভর করতে হবে এবং এমন একটি কারণ সম্বন্দ্বে আন্দাজ করতে হবে যার অস্তিত্ব প্রকৃতিতে থাকা সম্ভব। যেমন- একটি শিশু হারিয়ে গেলে কেউ যদি ধারণা করে যে, শিশুটিকে ভূতে নিয়ে গিয়েছে, তাহলে তার কল্পিত কারণটি একটি বাস্তব কারণ নয়। কেননা, ভূত বলে কোন জীবকে আমরা কোনো দিন দেখিনি বা এর অস্তিত্বের কোন প্রমাণও পাইনি। উদ্দীপকে দেখতে পাই, মিন্টু তার বন্ধুদের নিয়ে বাড়ির কাছে নিচু পানিপূর্ণ জমিতে খেলা করছে। পানির শব্দ পেয়ে মিন্টুর বাবা সেখানে উপস্থিত হলে মিন্টুর বন্ধুরা ভয়ে পালিয়ে যায়। মিন্টু মুখ ছোট করে সারা গায়ে কাঁদা মেখে উঠে আসে। মিন্টুর এরকম অবস্থা দেখে পাশের বাড়ির আলেয়া বলে উঠে, হায়রে হায়। এই ভর সন্ধ্যাবেলায় ভূতই মিন্টুর এ অবস্থা করেছে। এখানে প্রকল্পের চতুর্থ শর্তটি ভঙ্গ করে কারণ হিসেবে ভূতের উল্লেখ থাকায় আলেয়া প্রকল্পের চতুর্থ শর্তটি ভঙ্গ করেছে।"
        },
        {
          "label": "ঘ",
          "question": "মিন্টুর বাবার বর্ণনার দ্বারা প্রকল্পের যে বিষয়টি নির্দেশ করে তার যথার্থতা বিশ্লেষণ করো।",
          "explanation": "মিন্টুর বাবার বর্ণনার দ্বারা প্রকল্পের সংকট উত্তরক দৃষ্টান্ত বিষয়টিকে নির্দেশ করে। নিচে প্রকল্পের সংকট উত্তরক দৃষ্টান্তটির যথার্থতা বিশ্লেষণ করা হলো- প্রকল্প প্রণয়নের ক্ষেত্রে কোনো ঘটনার কারণ অনুসন্ধানের জন্য প্রাথমিকভাবে আনুমানিক ধারণা করতে হয়। কিন্তু অনেক সময় একটি ঘটনার জন্য একাধিক প্রকল্প প্রণয়ন করা হয়। সেক্ষেত্রে প্রতিযোগী প্রকল্পগুলোর মধ্য থেকে সঠিক প্রকল্পটি নির্বাচন করা কঠিন হয়ে পরে। তখন কোনো একটি বিশেষ দৃষ্টান্ত বা ঘটনার মাধ্যমে প্রতিযোগী প্রকল্পগুলোর সংকট নিরসন করা যায়। যে ঘটনা বা দৃষ্টান্তের মাধ্যমে প্রতিযোগী প্রকল্পগুলোর মধ্যকার সংকট নিরসন করা হয় তাকে সংকট উত্তরক বা চরম দৃষ্টান্ত বলে। ব্রিটিশ যুক্তিবিদ ফ্রান্সিস বেকন প্রথম সংকট উত্তরক দৃষ্টান্ত কথাটি ব্যবহার করেন। তিনি সংকট উত্তর দৃষ্টান্তকে রাস্তার মোড়ে স্থাপিত পথনির্দেশক ফলক (Finger post)-এর সাথে তুলনা করেছেন। বস্তুত সংকট উত্তরক দৃষ্টান্ত আমাদের বলে দেয়, প্রতিযোগী প্রকল্পগুলোর মধ্যে কোনটি গ্রহণ করতে হবে এবং কোনটি বাতিল করতে হবে। উদ্দীপকে দেখতে পাই, মিন্টুর বাবা জমির চারপাশে পরীক্ষা করে মিন্টুর বন্ধু রতনের শার্ট খুঁজে পায়। আর এ শার্টটি দেখেই আসল ঘটনা বুঝতে পারে। তাই এখানে রতনের শার্টটি সংকট উত্তর দৃষ্টান্ত হিসেবে উপস্থাপিত হয়েছে। আলোচনা শেষে তাই বলা যায়, প্রকল্প প্রমাণের জন্য সংকট উত্তর দৃষ্টান্ত বিষয়টি অত্যন্ত গুরুত্বপূর্ণ।"
        }
      ]
    },
    {
      "number": "10",
      "uddipok": "দৃশ্যকল্প-১: ক, খ ও গ ত্রিভুজের তিন কোণের সমষ্টি ২ সমকোণ। A, B ও C এবং 1, 2 ও ও এর তিন কোণের সমষ্টিও দুই সমকোণ।. দৃশ্যকল্প-২: নয়ন তার মোবাইলের সিম খোলার পিনটি হারিয়ে ফেলেছে। পরে সে একটি সরু তার দিয়ে সিম খোলার কাজটি করে।",
      "tag": "NDCD 24",
      "sub_questions": [
        {
          "label": "ক",
          "question": "বাস্তব কারণ কী?",
          "explanation": "কোনো ঘটনাকে ব্যাখ্যা করার জন্য যেসব অস্তিত্বশীল কারণের আশ্রয় গ্রহণ করা হয় তাকে বাস্তব কারণ বলে।"
        },
        {
          "label": "খ",
          "question": "বর্ণনামূলক প্রকল্প কাকে বলে? ব্যাখ্যা করো।",
          "explanation": "কোনো ঘটনাকে বর্ণনা করার উদ্দেশ্যে তার কারণের কাজ করার নিয়ম সম্বন্দ্বে আমরা যে প্রকল্প প্রণয়ন করি তাকে বলে বর্ণনামূলক প্রকল্প। বর্ণনামূলক প্রকল্পের উদ্দেশ্য কোন কারণ আবিষ্কার করা নয়। বরং কোনো কারণ কীভাবে কাজ করে সে সম্বন্ধে বর্ণনা দেওয়া। যেমন- রাতে আমাদের বাড়িতে চুরি হয়েছে। চোরটি কি উপায়ে বা কোন কৌশল অবলম্বন করে চুরি করেছে তা আমরা জানতে পারিনি। এক্ষেত্রে আমরা চুরি করার পদ্ধতি বা নিয়ম সম্বন্দ্বে একটি প্রকল্প প্রণয়ন করে ঘটনার যে বর্ণনা করতে পারি, তা হবে একটি বর্ণনামূলক প্রকল্প।"
        },
        {
          "label": "গ",
          "question": "দৃশ্যকল্প-২ প্রকল্পের কোন বিষয়টি নির্দেশ করে? ব্যাখ্যা করো।",
          "explanation": "দৃশ্যকল্প-২ প্রকল্পের সংকট উত্তরক দৃষ্টান্তকে নির্দেশ করে। কোনো ঘটনার কারণ অনুসন্ধানের জন্য প্রকল্প প্রণয়ন করা হয়। কিন্তু অনেক সময় দেখা যায় যে, একটি ঘটনার কারণ নির্ণয়ের জন্য একাধিক প্রকল্প প্রণয়ন করা যায়। এই অবস্থায় প্রতিযোগী প্রকল্পগুলোর মধ্য থেকে সঠিক প্রকল্পটি নির্বাচন করা কঠিন হয়ে যায়। অথচ বৈধ প্রকল্পকে হতে হয় একমাত্র প্রকল্প। এই অবস্থায় কোনো একটি বিশেষ ঘটনা সংকট নিরসনে এগিয়ে আসে। আর যে ঘটনাটি সংকট নিরসনে এগিয়ে আসে তাকে সংকট উত্তরক দৃষ্টান্ত বলে। অর্থাৎ, সংকট উত্তরক দৃষ্টান্ত প্রতিযোগী প্রকল্পগুলোর মধ্যকার সংকট নিরসনে সাহায্য করে। যার দৃষ্টান্ত উদ্দীপকে দৃশ্যকল্প-২ এ সরু তারের ভূমিকার মাধ্যমে পরিলক্ষিত হয়। উদ্দীপকে দৃশ্যকল্প-২ এ দেখতে পাই, নয়ন তার মোবাইলের সিম খোলার পিনটি হারিয়ে ফেলেছে। পরে সে একটি সরু তার দিয়ে সিম খোলার কাজটি সম্পন্ন করে। এখানে বিশেষ একটি দৃষ্টান্তের মাধ্যমে সংকট নিরসন হয়েছে। অর্থাৎ সংকট উত্তরক দৃষ্টান্তের মাধ্যমে এখানে সমস্যার সমাধান হয়। এ কারণে বলা যায়, উদ্দীপকের সরু তার দিয়ে সিম খোলার কাজটি পাঠ্যবইয়ের সংকট উত্তরক দৃষ্টান্ত হিসেবে পরিগণিত।"
        },
        {
          "label": "ঘ",
          "question": "দৃশ্যকল্প-১ দ্বারা প্রকল্প প্রমাণের নির্দেশিত বিষয়টি বিশ্লেষণ করো।",
          "explanation": "দৃশ্যকল্প-১ মারা প্রকল্প প্রমাণের নির্দেশিত বিষয়টি হলো আরোহ সমন্বয়ের। আরোহ সমন্বয় বলতে প্রকল্পের অতিরিক্ত ক্ষমতাকে বোঝায়। প্রকল্প প্রণয়নের ক্ষেত্রে অনেক সময় দেখা যায় যে, কোনো একটি প্রকল্প যে ঘটনাকে ব্যাখ্যা করার জন্য প্রণয়ন করা হয়, ঐ একই প্রকল্প দিয়ে অন্যান্য অনেক ঘটনাকে ব্যাখ্যা করা যায়। অতিরিক্ত ঘটনা ব্যাখ্যা করার এই ক্ষমতাকে প্রকল্পের আরোহ সমন্বয় (Consilience of Induction) বলে। যুক্তিবিদ উইলিয়াম হিওয়েল এই আরোহ সমন্বয়কে প্রকল্পের অন্যতম প্রমাণ বলে অভিহিত করেছেন। যেমন: বিজ্ঞানী নিউটনের মাধ্যাকর্ষণ তত্ত্বের ক্ষেত্রে প্রকল্পের আরোহ সমন্বয় দেখা যায়। কারণ নিউটন মাধ্যাকর্ষণ সম্পর্কিত প্রকল্প করেছিলেন ভূপৃষ্ঠে বস্তুর পতন ব্যাখ্যা করার জন্য। পরবর্তীতে দেখা গেল, যে, একই প্রকল্প দিয়ে জোয়ার-ভাটা, গ্রহ-নক্ষত্রের গতিবিধিসহ অন্যান্য অনেক বিষয় ব্যাখ্যা করা যায়। উদ্দীপকে দৃশ্যকল্প-১ এ ত্রিভুজের মাধ্যমে উল্লেখ করা হয়েছে ক, খ ও গ ত্রিভুজের তিন কোণের সমষ্টি ২ সমকোণ। একইভাবে A, B ও C এবং ১,০ ২ ও ৩ নামক অপর দুটি ত্রিভুজের পরিমাণও তিন কোণের সমষ্টিও দুই সমকোণ। অর্থাৎ এখানে ক, খ ও গ ত্রিভুজের তিন কোণের সমষ্টি ২ সমকোণ দ্বারা পরবর্তী দুইটি ত্রিভুজও যে দুই সমকোণের সমান হবে সেটাই দেখানো হয়েছে। এরূপ প্রক্রিয়া আরোহ সমন্বয়ের সাথে সাদৃশ্যপূর্ণ।। আলোচনা শেষে তাই বলা যায়, উদ্দীপকে প্রকল্পের অন্যতম আরোহ সমন্বয়ের দিকটি প্রকাশ পেয়েছে।"
        }
      ]
    },
    {
      "number": "11",
      "uddipok": "দৃশ্যকল্প-১: ফুল হয় পুষ্প। দৃশ্যকল্প-২: জবা হয় সপুষ্পক উদ্ভিদ।' দৃশ্যকল্প-৩: চুল হয় নিকষ কালো দীঘল কেশ বিন্যাস।",
      "tag": "NDCD 24",
      "sub_questions": [
        {
          "label": "ক",
          "question": "সংজ্ঞা কাকে বলে?",
          "explanation": "কোনো পদের পূর্ণ জাত্যর্থের সুস্পষ্ট প্রকাশকে যৌক্তিক সংজ্ঞা বলে।"
        },
        {
          "label": "খ",
          "question": "পরতম জাতির যৌক্তিক সংজ্ঞা সম্ভব নয় কেন? ব্যাখ্যা করো।",
          "explanation": "সর্বোচ্চ জাতি হওয়ার কারণে পরতম জাতির সংজ্ঞা দেওয়া যায় না। পরতম জাতি অর্থ হলো সর্বোচ্চ জাতি। এ জাতিকে কখনই উপজাতি হিসেবে চিহ্নিত করা বা কোনো জাতির অধীনে বিবেচনা করা যায় না। তাই সর্বোচ্চ জাতি হিসেবে পরতম জাতির সংজ্ঞা দেওয়া যায় না। যেমন: 'দ্রব্য' পদের কোনো উচ্চতর জাতি নেই। তাই এর আসন্নতম জাতি উল্লেখ করা যায় না। এ কারণে পরতম জাতি হিসেবে দ্রব্যের সংজ্ঞা দেওয়া সম্ভব নয়।"
        },
        {
          "label": "গ",
          "question": "দৃশ্যকল্প-৩ কোন ধরনের সংজ্ঞা? ব্যাখ্যা করো।",
          "explanation": "দৃশ্যকল্প-৩ এর সংজ্ঞাটি হলো দুর্বোধ্য সংজ্ঞাজনিত অনুপপত্তি। কোনো পদের সংজ্ঞায় সহজ-সরল ভাষার পরিবর্তে দুর্বোধ্য ও জটিল ভাষা ব্যবহার করলে দুর্বোধ্য সংজ্ঞাজনিত অনুপপত্তি ঘটে। যেমন- 'বটবৃক্ষ হচ্ছে জটাজট লাঞ্ছিত সবিতাতপ নিরোধক মহাস্থবির পাদপ।' এই উদাহরণটি জটিল ভাষায় হওয়ার কারণে দুর্বোধ্য সংজ্ঞাজনিত অনুপপত্তি ঘটেছে। অনুরূপভাবে উদ্দীপকের দৃশ্যকল্প-৩ এ সংজ্ঞার দুর্বোধ্য সংজ্ঞাজনিত অনুপপত্তি লক্ষ করা যায়। উদ্দীপকের দৃশ্যকল্প-৩ এ বর্ণিত, চুল হয় নিকষ কালো দীঘল কেশ বিন্যাস। এ সংজ্ঞাটি সবার কাছে বোধগম্য নয়। কারণ এখানে কিছুটা দুর্বোধ্য ভাষা ব্যবহার করে 'চুল' পদের সংজ্ঞা দেওয়ার চেষ্টা করা হয়েছে। এই সংজ্ঞাটিতে চুলের অর্থ সুস্পষ্ট হওয়ার পরিবর্তে আরও জটিল হয়েছে। এ কারণে এটি দুর্বোধ্য সংজ্ঞার একটি দৃষ্টান্ত।"
        },
        {
          "label": "ঘ",
          "question": "দৃশ্যকল্প-১ ও ২ এ নির্দেশিত সংজ্ঞা দুটির সম্পর্ক বিশ্লেষণ করো।",
          "explanation": "দৃশ্যকল্প-১ ও ২ এ নির্দেশিত সংজ্ঞা দুটি হলো যথাক্রমে চক্রক সংজ্ঞা ও অতিব্যাপক সংজ্ঞা। নিচে চক্রক সংজ্ঞা ও অতিব্যাপক সংজ্ঞার সম্পর্ক বিশ্লেষণ করা হলো- যৌক্তিক সংজ্ঞার জন্য নির্দিষ্ট কিছু নিয়ম রয়েছে যেগুলো কোনো পদের সংজ্ঞা প্রদানের জন্য আবশ্যিকভাবে অনুসরণ করতে হয়। যৌক্তিক সংজ্ঞার তৃতীয় নিয়ম অনুযায়ী কোনো পদের সংজ্ঞায় পদটির সমার্থক বা প্রতিশব্দ ব্যবহার করা যাবে না। যৌক্তিক সংজ্ঞার এই নিয়ম লঙ্ঘন করে যদি কোনো পদের সংজ্ঞায় সমার্থক বা প্রতিশব্দ ব্যবহার করা হয় তাহলে সংজ্ঞা ত্রুটিপূর্ণ হয়। যৌক্তিক সংজ্ঞার এই ত্রুটিকে চক্রক সংজ্ঞা অনুপপত্তি বলে। উদ্দীপকের দৃশ্যকল্প-১ এ 'ফুল' পদের সংজ্ঞায় 'পুষ্প' পদটি উপস্থাপন করা হয়েছে।' এখানে 'ফুল' ও 'পুষ্প' পরস্পর সমার্থক শব্দ। অর্থাৎ এখানে যৌক্তিক সংজ্ঞার নিয়ম লঙ্ঘন করে সমার্থক শব্দ ব্যবহার করা হয়েছে। তাই দৃশ্যকল্প-১ এ চক্রক সংজ্ঞা অনুপপত্তি ঘটেছে। অপরপক্ষে, কোনো পদের সংজ্ঞায় যদি দেখা যায় যে, সংজ্ঞার্থ পদ সংজ্ঞেয় পদের ব্যক্ত্যর্থকে বাড়িয়ে দিচ্ছে, তাহলে সংজ্ঞাটি ত্রুটিপূর্ণ অতিব্যাপক সংজ্ঞা বলে বিবেচিত হবে। যেমন- উদ্দীপকর দৃশ্যকল্প-২ এ 'জবা' পদটিকে সপুষ্পক উদ্ভিদ হিসেবে সংজ্ঞায়িত করায় অতিব্যাপক সংজ্ঞা অনুপপত্তি ঘটেছে। কেননা, 'এখানে সপুষ্পক উদ্ভিদের ব্যক্ত্যর্থ জবা ফুলের ব্যক্ত্যর্থকে অতিক্রম করেছে। জবা ফুল ছাড়াও আরও অনেক সপুষ্পক উদ্ভিদ রয়েছে যেগুলোকে অন্তর্ভুক্ত না করেই সপুষ্পক উদ্ভিদ গুণটি কেবল জবা ফুলের বেলায় স্বীকার করা হয়েছে। এর ফলে দৃষ্টান্তটিতে অতিব্যাপক সংজ্ঞা অনুপপত্তি ঘটেছে। আলোচনা শেষে বলা যায়, উদ্দীপকের দৃশ্যকল্প-১ এ নির্দেশিত চক্রক সংজ্ঞাটিতে যৌক্তিক সংজ্ঞার তৃতীয় নিয়ম লঙ্ঘন করায় এবং দৃশ্যকল্প-২ নির্দেশিত অতিব্যাপক সংজ্ঞায় যৌক্তিক সংজ্ঞার প্রথম নিয়মটি লঙ্ঘন করায় উভয়ই ভ্রান্ত সংজ্ঞার দিক দিয়ে পরস্পর সম্পর্কযুক্ত।"
        }
      ]
    }
  ]
}