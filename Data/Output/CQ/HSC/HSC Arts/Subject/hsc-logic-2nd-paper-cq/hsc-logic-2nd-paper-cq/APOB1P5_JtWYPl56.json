{
  "title": "কুমিল্লা বোর্ড ২০২৪",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃষ্টান্ত-১: চতুর্ভুজ হয় চার বাহু দ্বারা বেষ্টিত সমতল ক্ষেত্র। দৃষ্টান্ত-২: মানুষ হয় বুদ্ধিবৃত্তিসম্পন্ন দ্বিপদ জীব।",
      "tag": "CB 24",
      "sub_questions": [
        {
          "label": "ক",
          "question": "বাহুল্য সংজ্ঞা কী?",
          "explanation": "বাহুল্য সংজ্ঞা হলো এক প্রকার ত্রুটিপূর্ণ সংজ্ঞা যেখানে কোনো পদের পূর্ণ জাত্যর্থের অতিরিক্ত গুণ হিসেবে উপলক্ষণ উল্লেখ করা হয়।"
        },
        {
          "label": "খ",
          "question": "পরতম জাতির সংজ্ঞা দেয়া যায় না কেন?",
          "explanation": "সর্বোচ্চ জাতি হওয়ার কারণে পরতম জাতির সংজ্ঞা দেওয়া যায় না। পরতম জাতি অর্থ হলো সর্বোচ্চ জাতি। এ জাতিকে কখনই উপজাতি হিসেবে চিহ্নিত করা বা কোনো জাতির অধীনে বিবেচনা করা যায় না। তাই সর্বোচ্চ জাতি হিসেবে পরতম জাতির সংজ্ঞা দেওয়া যায় না। যেমন: 'দ্রব্য' পদের কোনো উচ্চতর জাতি নেই। তাই এর আসন্নতম জাতি উল্লেখ করা যায় না। এ কারণে পরতম জাতি হিসেবে দ্রব্যের সংজ্ঞা দেওয়া সম্ভব নয়।"
        },
        {
          "label": "গ",
          "question": "উদ্দীপকে দৃষ্টান্ত-২ এ কোন ধরনের সংজ্ঞাকে উল্লেখ করেছে? ব্যাখ্যা কর।",
          "explanation": "উদ্দীপকে দৃষ্টান্ত-২ এ আপতিক বা অবান্তর সংজ্ঞা উল্লেখ করা হয়েছে। কোনো পদের সংজ্ঞায় অতিরিক্ত গুণ হিসেবে অবান্তর লক্ষণ উল্লেখ করার কারণে সংজ্ঞাটি ভ্রান্ত হয়। এরূপ ভ্রান্ত সংজ্ঞাকে বলে আপতিক বা অবান্তর, সংজ্ঞাজনিত অনুপপত্তি। যেমন: 'মানুষ হয় বুদ্ধিবৃত্তিসম্পন্ন স্তন্যপায়ী জীব'। এখানে 'স্তন্যপায়ী' নামক অবান্তর লক্ষণ গুণটি অতিরিক্ত অন্তর্ভুক্ত হওয়ার কারণে অবান্তর লক্ষণজনিত ত্রুটি ঘটেছে। উদ্দীপকের দৃষ্টান্ত-২ এ বর্ণিত, মানুষ হয় বুদ্ধিবৃত্তিসম্পন্ন দ্বিপদ জীব। এখানে 'দ্বিপদ' পদটি অবান্তর লক্ষণ ও অবিচ্ছেদ্য একটি গুণ। তাই দৃষ্টান্ত-২ এর সংজ্ঞাটি হলো আপতিক বা অবান্তর সংজ্ঞা।"
        },
        {
          "label": "ঘ",
          "question": "দৃষ্টান্ত-১ ও দৃষ্টান্ত-২ এর তুলনামূলক পর্যালোচনা কর।",
          "explanation": "দৃষ্টান্ত-১ ও দৃষ্টান্ত-২ যথাক্রমে যৌক্তিক সংজ্ঞা ও অবান্তর সংজ্ঞার দৃষ্টান্ত। নিচে উভয় সংজ্ঞার তুলনামূলক পর্যালোচনা করা হলো- যৌক্তিক সংজ্ঞার মাধ্যমে পদের অপরিহার্য গুণাবলি প্রকাশ করা হয়। এ কারণে যৌক্তিক সংজ্ঞায় পদের আসন্নতম জাতি (Proximate Genus) ও বিভেদক লক্ষণ (Differentia) উল্লেখ করা হয়। দৃষ্টান্ত-১ এ উল্লেখ করা হয়েছে যে, চতুর্ভুজ হয় চার বাহু দ্বারা বেষ্টিত সমতল ক্ষেত্র। এখানে চতুর্ভুজ পদটির আসন্নতম জাতি হচ্ছে 'সমতল ক্ষেত্র' এবং বিভেদক লক্ষণ হচ্ছে 'চার বাহু দ্বারা বেষ্টিত হওয়া'। এভাবে আসন্নতম জাতি ও বিভেদক লক্ষণ উল্লেখ করার কারণে দৃষ্টান্ত-১ যৌক্তিক সংজ্ঞার উদাহরণ। অন্যদিকে, সংজ্ঞায় জাত্যর্থের অতিরিক্ত গুণ হিসেবে যদি অবান্তর লক্ষণ উল্লেখ করা হয়, সেক্ষেত্রে সংজ্ঞাটি ভ্রান্ত হয়। এরূপ ভ্রান্ত সংজ্ঞাকে বলে আপতিক বা অবান্তর সংজ্ঞা। উদ্দীপকের দৃষ্টান্ত-২ এ বর্ণিত, মানুষ হয় বুদ্ধিবৃত্তিসম্পন্ন দ্বিপদ জীব। এখানে 'দ্বিপদ' পদটি অবান্তর লক্ষণ ও অবিচ্ছেদ্য একটি গুণ। তাই দৃষ্টান্ত-২ এর সংজ্ঞাটি হলো আপতিক বা অবান্তর সংজ্ঞা। পদের অপরিহার্য অর্থ প্রকাশ করার ক্ষেত্রে সংজ্ঞায় পাঁচটি নিয়ম অনুসরণ করা হয়। অন্যদিকে, সংজ্ঞার প্রথম নিয়ম লঙ্ঘনজনিত কারণে অবান্তর সংজ্ঞার সৃষ্টি। এ কারণে যৌক্তিক সংজ্ঞাকে বৈজ্ঞানিক প্রক্রিয়া বলা হয়, কিন্তু অবান্তর সংজ্ঞা এক প্রকার ভ্রান্ত সংজ্ঞা। পরিশেষে বলা যায়, যৌক্তিক সংজ্ঞা ও অবান্তর সংজ্ঞার দুটি ভিন্ন প্রকৃতির সংজ্ঞা। এ কারণে দৃষ্টান্ত-১ ও দৃষ্টান্ত-২ এ পরিলক্ষিত যৌক্তিক সংজ্ঞা ও অবান্তর সংজ্ঞার মধ্যে পার্থক্য প্রতীয়মান।"
        }
      ]
    },
    {
      "number": "2",
      "uddipok": "দৃষ্টান্ত-১: প্রশিক্ষক হচ্ছেন তিনি যিনি প্রশিক্ষণ দেন। দৃষ্টান্ত-২: সুখ হচ্ছে দুঃখের অভাব। দৃষ্টান্ত-৩: উট হয় মরুভূমির জাহাজ।",
      "tag": "CB 24",
      "sub_questions": [
        {
          "label": "ক",
          "question": "অবান্তর সংজ্ঞা বলতে কী বুঝ?",
          "explanation": "কোনো পদের সংজ্ঞায় অতিরিক্ত গুণ হিসেবে অবান্তর লক্ষণ উল্লেখ করার কারণে সংজ্ঞাটি ভ্রান্ত হয়। এরূপ ভ্রান্ত সংজ্ঞাকে বলে অবান্তর সংজ্ঞা।"
        },
        {
          "label": "খ",
          "question": "স্বকীয় নামবাচক পদের সংজ্ঞা দেয়া যায় না কেন?",
          "explanation": "স্বকীয় নামবাচক পদের জাত্যর্থ নেই বলে এরূপ পদের যৌক্তিক সংজ্ঞা দেওয়া যায় না। বিশিষ্ট ব্যক্তি বা বস্তুর নাম হলো স্বকীয় নামবাচক পদ। যেমন- নূরজাহান, সুমনা, চেয়ার প্রভৃতি। এসব পদের কোনো জাত্যর্থ নেই। অর্থাৎ এ ধরনের নামবাচক পদগুলো অর্থহীন চিহ্ন মাত্র। এ কারণে স্বকীয় নামবাচক পদের যৌক্তিক সংজ্ঞা দেওয়া যায় না।"
        },
        {
          "label": "গ",
          "question": "দৃষ্টান্ত-১ এ যৌক্তিক সংজ্ঞার কোন ধরনের অনুপপত্তি ঘটেছে? ব্যাখ্যা কর।",
          "explanation": "দৃষ্টান্ত-১ এ যৌক্তিক সংজ্ঞার চক্রক সংজ্ঞাজনিত অনুপপত্তি ঘটেছে। সংজ্ঞার তৃতীয় নিয়ম অনুযায়ী, কোনো পদের সংজ্ঞার সংজ্ঞেয় পদের সমার্থক শব্দ ব্যবহার করা যাবে না। কারণ যৌক্তিক সংজ্ঞার লক্ষ্য হচ্ছে সংক্তেয় পদকে সুস্পষ্ট করা। কিন্তু কোনো পদের সংজ্ঞায় সংজ্ঞেয় পদের সমার্থক শব্দ ব্যবহার করলে কোনো বৈশিষ্ট্য গুণই প্রকাশ করা হয় না। বরং একই বক্তব্যের পুনরাবৃত্তি ঘটে মাত্র। যৌক্তিক সংজ্ঞার এ নিয়ম লঙ্ঘন করলে চক্রক সংজ্ঞাজনিত অনুপপত্তি ঘটে।উদ্দীপকের দৃষ্টান্ত-১ এ বর্ণিত, প্রশিক্ষক হচ্ছেন তিনি যিনি প্রশিক্ষণ দেন। এখানে 'প্রশিক্ষক' এবং 'যিনি প্রশিক্ষণ দেন' উভয়ই একই অর্থ প্রকাশ করে। অর্থাৎ একই শব্দের পরিবর্তনগত রূপ মাত্র। এ ধরনের সমার্থক শব্দ -ব্যবহার করার কারণে দৃষ্টান্ত-১ এ চক্রক সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "দৃষ্টান্ত-২ এবং দৃষ্টান্ত-৩ এ যৌক্তিক সংজ্ঞার যে অনুপপত্তি ঘটেছে তা নিয়মসহ তুলনামূলক আলোচনা কর।",
          "explanation": "দৃষ্টান্ত-২ এবং দৃষ্টান্ত-৩ যথাক্রমে নঞর্থক সংজ্ঞা ও রূপক সংজ্ঞার দৃষ্টান্ত। যৌক্তিক সংজ্ঞার চতুর্থ নিয়ম অনুসারে 'পদের সংজ্ঞায় সর্বদা সদর্থক ভাষা ব্যবহার করতে হবে, নঞর্থক ভাষা ব্যবহার করা যাবে না।' এ নিয়ম লঙ্ঘন করে নেতিবাচক ভাষায় কোনো সংজ্ঞা প্রদান করলে নঞর্থক সংজ্ঞাজনিত অনুপপত্তি ঘটে। যেমন: দৃষ্টান্ত-২ এ বর্ণিত, সুখ হচ্ছে দুঃখের অভাব। অর্থাৎ এখানে সুখের সংজ্ঞায় 'দুঃখের অভাব' নামক নঞর্থক ভাষা ব্যবহার করা হয়েছে। ফলে নঞর্থক সংজ্ঞাজনিত অনুপপত্তি ঘটেছে। যা যৌক্তিক সংজ্ঞার চতুর্থ নিয়মের লঙ্ঘন। অন্যদিকে, যৌক্তিক সংজ্ঞার দ্বিতীয় নিয়ম অনুসারে- 'কোনো পদের সংজ্ঞা দিতে হলে সংজ্ঞেয় পদ থেকে সংজ্ঞার্থ পদকে অধিক স্পষ্ট হতে হবে, কোনো রূপক বা দুর্বোধ্য ভাষা ব্যবহার করা যাবে না।' এ নিয়মটি লঙ্ঘন করে কোনো পদের সংজ্ঞায় রূপক ভাষা ব্যবহার করলে যে অনুপপত্তি ঘটে তা-ই রূপক সংজ্ঞাজনিত অনুপপত্তি। যেমন- দৃষ্টান্ত-৩ এ বর্ণিত, উট হয় মরুভূমির জাহাজ। এখানে 'উট' পদের অর্থ প্রকাশ করতে 'মরুভূমির জাহাজ' নামক রূপকের আশ্রয় নেওয়া হয়েছে। এর ফলে ফলে রূপক সংজ্ঞাজনিত অনুপপত্তি ঘটেছে, যা যৌক্তিক সংজ্ঞার দ্বিতীয় নিয়মের লঙ্ঘন। পরিশেষে বলা যায়, নঞর্থক সংজ্ঞা ও রূপক সংজ্ঞা দুটিই ভ্রান্ত সংজ্ঞা। তবে প্রকৃতিগত ভিন্নতার কারণে উভয় সংজ্ঞার মধ্যে ভিন্নতা রয়েছে। এ কারণে উদ্দীপকের দৃষ্টান্ত-২ এবং দৃষ্টান্ত-৩ এর মধ্যে পার্থক্য বিদ্যমান।"
        }
      ]
    },
    {
      "number": "3",
      "uddipok": "",
      "tag": "CB 24",
      "sub_questions": [
        {
          "label": "ক",
          "question": "যৌক্তিক বিভাগের মূলসূত্র বলতে কী বুঝ?",
          "explanation": "যে সূত্রের ভিত্তিতে যৌক্তিক বিভাগ করা হয় তাকে যৌক্তিক বিভাগের মূলসূত্র বলে।"
        },
        {
          "label": "খ",
          "question": "যৌক্তিক বিভাগকে মানসিক প্রক্রিয়া বলা হয় কেন?",
          "explanation": "যৌক্তিক বিভাগে কোনো জাতিকে তার আসন্নতম উপজাতিতে বিভক্ত করার সময় মানসিকভাবে সামঞ্জস্য বিধান করা হয়। এক্ষেত্রে প্রথমেই একটি নীতি অনুসরণ করে নির্ধারিত পদকে ভাগ করার প্রক্রিয়া নির্ধারণ করতে হয়। অর্থাৎ পদের যৌক্তিক বিভাগের প্রাথমিক কাজ চিন্তার মাধ্যমে সম্পন্ন হয়। এ কারণে বলা যায়, যৌক্তিক বিভাগ একটি মানসিক প্রক্রিয়া"
        },
        {
          "label": "গ",
          "question": "দৃষ্টান্ত-১ কোন ধরনের যৌক্তিক বিভাগ? তা ব্যাখ্যা কর।",
          "explanation": "দৃষ্টান্ত-১. হলো সঠিক বা যথাযথ যৌক্তিক বিভাগ। যৌক্তিক বিভাগ হলো একটি মানসিক প্রক্রিয়া, যার মাধ্যমে কোনো জাতিবাচক বা শ্রেণিবাচক পদকে একটি মূলনীতির ভিত্তিতে তার অন্তর্গত উপজাতি বা নিম্নতর শ্রেণিতে বিভক্ত করা হয়। যেমন- 'মানুষ' পদকে 'শিক্ষা' নামক মূলনীতির ভিত্তিতে 'শিক্ষিত' ও 'অশিক্ষিত' পদে বিভক্ত করা একটি যথার্থ যৌক্তিক বিভাগ প্রক্রিয়া। তেমনিভাবে 'সততা' গুণকে বিভাগের মূলসূত্র হিসেবে মানুষ পদকে সৎ ও অসৎ পদে বিভক্ত করাও যৌক্তিক বিভাগের দৃষ্টান্ত।. উদ্দীপকের দৃষ্টান্ত-১ এ 'সভ্যতা' মূলনীতির আলোকে মানুষ পদকে যথাযথভাবে সভ্য মানুষ ও অসভ্য মানুষ পদে বিভক্ত করা হয়েছে। অর্থাৎ একটি মূলনীতির আলোকে 'মানুষ' নামক জাতিবাচক পদকে তার অন্তর্গত উপজাতিতে বিভক্ত করার কারণে এটি যথাযথ যৌক্তিক বিভাগ হিসেবে পরিগণিত।"
        },
        {
          "label": "ঘ",
          "question": "পাঠ্যপুস্তকের আলোকে দৃষ্টান্ত-১ এবং দৃষ্টান্ত-২ এর তুলনামূলক আলোচনা কর।",
          "explanation": "দৃষ্টান্ত-১ এবং দৃষ্টান্ত-২ যথাক্রমে যৌক্তিক বিভাগ ও সংকর বিভাগের দৃষ্টান্ত। নিচে উভয় দৃষ্টান্তের তুলনামূলক আলোচনা করা হলো- 'দৃষ্টান্ত-১ এ 'সভ্যতা' নামক একটি মূলনীতির আলোকে মানুষ পদকে দুটি উপযুক্ত পদে বিভক্ত করা হয়েছে। এ কারণে এটি যৌক্তিক বিভাগের দৃষ্টান্ত। কারণ যৌক্তিক বিভাগে একটি মূলসূত্রের ভিত্তিতে কোনো শ্রেণি বা জাতিকে তার নিম্নতর শ্রেণি বা উপজাতিতে বিভক্ত করা হয়। এই বিভাগে নির্দিষ্ট কিছু নিয়মের ভিত্তিতে পদের পরিমাণগত দিক বা ব্যক্ত্যর্থ বিশ্লেষণ করা হয়। এ কারণে যৌক্তিক বিভাগ যথাযথ বিভাগায়ন প্রক্রিয়া। অন্যদিকে, দৃষ্টান্ত-২ এ 'মানুষ' পদকে 'শিক্ষা' ও 'সভ্যতা' নামক দুটি মূলনীতির ভিত্তিতে বিভক্ত করা হয়েছে। এভাবে একাধিক নীতি অনুসারে পদের বিভক্তকরণে সংকর বিভাগ নামক অনুপপত্তি ঘটেছে। কারণ কোনো পদের বিভক্তকরণে একটি মূলসূত্র অনুসরণ করতে হবে। এ নিয়মটি লঙ্ঘন করে যদি একাধিক মূলসূত্র অনুসরণ করা হয় তাহলে বিভাগটি ভ্রান্ত হবে। আর এরূপ ভ্রান্ত বিভাগের নাম সংকর বিভাগ। একটি মূলনীতি অনুসরণের কারণে দৃষ্টান্ত-১ এর উপজাতিগুলো সুস্পষ্ট ও আলাদা। কিন্তু একাধিক মূলনীতি অনুসরণের কারণে দৃষ্টান্ত-২ এ বিভাজ্য উপজাতিগুলো একটির সাথে অন্যটি মিশে পরস্পরাঙ্গী বিভাগ নামক অনুপপত্তি ঘটেছে। অর্থাৎ সংকর বিভাগ ও পরস্পরাজী বিভাগ উভয় মানদণ্ডে দৃষ্টান্ত-২ একটি ভ্রান্ত বিভাগ প্রক্রিয়া। পরিশেষে বলা যায়, যৌক্তিক বিভাগের দ্বিতীয় নিয়মানুযায়ী, একটি নীতি বা মূলসূত্রের আলোকে পদের বিভাগ করতে হবে, কোনোভাবেই একের অধিক নয়। দৃষ্টান্ত-১ এ এই নিয়মটি অনুসরণ করা হলেও দৃষ্টান্ত-২ এ তা লঙ্ঘন করা হয়েছে। এ কারণে উভয় দৃষ্টান্তের মধ্যে পার্থক্য পরিলক্ষিত হয়।"
        }
      ]
    },
    {
      "number": "4",
      "uddipok": "দৃষ্টান্ত-১: একটি গাছকে শেকড়, কান্ড, পাতা, ফুল ও ফলে বিভক্তিকরণ। দৃষ্টান্ত-২: একটি আনারসকে তার স্বাদ, গন্ধ, বর্ণ ইত্যাদিতে বিভক্তিকরণ।",
      "tag": "CB 24",
      "sub_questions": [
        {
          "label": "ক",
          "question": "অতিব্যাপক বিভাগ কাকে বলে?",
          "explanation": "কোনো পদের বিভক্তিকরণে বিভক্ত উপজাতিগুলোর মিলিত সংখ্যা মূলপদ বা জাতির সংখ্যার, চেয়ে বেশি হলে যে অতিব্যাপক বিভাগ অনুপপত্তি ঘটে।"
        },
        {
          "label": "খ",
          "question": "যৌক্তিক বিভাগের ক্ষেত্রে একই সময় একটি মাত্র মূলসূত্র গ্রহণ করতে হয় কেন?",
          "explanation": "ভ্রান্তি বা অনুপপত্তি এড়াতে যৌক্তিক বিভাগে একটি মাত্র মূলসূত্র গ্রহণ করতে হয়। যৌক্তিক বিভাগে একটি মূলসূত্র অনুসারে কোনো শ্রেণি বা জাতিকে বিভক্ত করা হয়। এক্ষেত্রে একাধিক নীতি অনুসরণ করা হলে ভ্রান্তির আশঙ্কা থাকে। যেমন- মানুষ জাতিকে শিক্ষা ও সততার মূলসূত্র অনুসারে যথাক্রমে শিক্ষিত মানুষ ও অশিক্ষিত মানুষ এবং সৎ মানুষ ও অসৎ মানুষে বিভক্ত করা যায়। কিন্তু সব গুণকে একই সঙ্গে মূলসূত্র হিসেবে গ্রহণ করলে সংকর বিভাগজনিত অনুপপত্তি ঘটে। এ কারণেই যৌক্তিক বিভাগে সর্বদা একটি মূলনীতি অনুসরণ করতে হয়।"
        },
        {
          "label": "গ",
          "question": "দৃষ্টান্ত-১ এ বিভাগের কোন নিয়ম লঙ্ঘন করা হয়েছে এবং কী ঘটেছে? ব্যাখ্যা কর।",
          "explanation": "দৃষ্টান্ত-১ এ যৌক্তিক বিভাগের প্রথম নিয়ম লঙ্ঘন করার কারণে অঙ্গগত বিভাগ অনুপপত্তি ঘটেছে। যৌক্তিক বিভাগের প্রথম নিয়মে বলা হয়েছে, 'যৌক্তিক বিভাগে একটি জাতিবাচক পদকে বিভক্ত করতে হয়, কোনো ব্যক্তি বা বস্তুকে নয়।' যৌক্তিক বিভাগের এ নিয়ম লঙ্ঘন করে কোনো ব্যক্তি বা বস্তুকে তার অঙ্গ-প্রত্যঙ্গে ভাগ করলে অঙ্গগত বিভাগ অনুপপত্তি ঘটবে। যেমন- একটি 'ঘর'কে তার দরজা, জানালা, চাল পদে ভাগ করা অঙ্গগত বিভাগ অনুপপত্তির দৃষ্টান্ত। অনুরূপ দৃষ্টান্ত লক্ষ করা যায় দৃষ্টান্ত-১ এ। দৃষ্টান্ত-১ এ বর্ণিত, একটি গাছকে শেকড়, কাণ্ড, পাতা, ফুল ও ফলে বিভক্তিকরণে। জাতিবাচক পদের পরিবর্তে বস্তুবাচক পদ হিসেবে কোনো গাছকে তার বিভিন্ন অঙ্গ-প্রত্যঙ্গে বিভক্ত করা হয়েছে। এটি সুস্পষ্টই যৌক্তিক বিভাগের প্রথম নিয়মের লঙ্ঘন। এরূপ নিয়ম লঙ্ঘন করার কারণে দৃষ্টান্ত-১ এ অঙ্গগত বিভাগ অনুপপত্তি ঘটেছে।"
        },
        {
          "label": "ঘ",
          "question": "যৌক্তিক বিভাগের আলোকে দৃষ্টান্ত-১ এবং দৃষ্টান্ত-২ এর তুলনামূলক আলোচনা কর।",
          "explanation": "দৃষ্টান্ত-১ এ অঙ্গগত বিভাগ এবং দৃষ্টান্ত-২ এ গুণগত বিভাগ অনুপপত্তি ঘটেছে। নিচে উভয় অনুপপত্তির তুলনামূলক বিশ্লেষণ করা হলো- কোনো জাতিবাচক বা শ্রেণিবাচক পদের পরিবর্তে বিশেষ ব্যক্তি বা বস্তুকে তার বিভিন্ন অঙ্গ-প্রত্যঙ্গে বিভক্ত করা হলে অঙ্গগত বিভাগ অনুপপত্তি ঘটে। দৃষ্টান্ত-১ এ একটি গাছকে শেকড়, কান্ড, পাতা, ফুল ও ফলে ভাগ করা হয়েছে। অর্থাৎ গাছকে তার বিভিন্ন অঙ্গ-প্রত্যঙ্গে বিভক্ত করা হয়েছে। এ কারণে দৃষ্টান্ত-১ এ অঙ্গগত বিভাগ অনুপপত্তি ঘটেছে। অন্যদিকে, কোনো জাতিবাচক বা শ্রেণিবাচক পদের পরিবর্তে যদি বিশেষ ব্যক্তি বা বস্তুকে তার বিভিন্ন গুণে ভাগ করা হয়, তবে গুণগত বিভাগ অনুপপত্তি ঘটে। দৃষ্টান্ত-২ এ আনারসকে তার স্বাদ, গন্ধ, বর্ণ ইত্যাদিতে ভাগ করা হয়েছে। এখানে আনারসকে তার বিভিন্ন গুণে বিভক্ত করা হয়েছে। এ ধরনের বিভক্তকরণ প্রক্রিয়াকে যুক্তিবিদগণ গুণগত বিভাগ অনুপপত্তি বলে। চিহ্নিত করেছেন। তাই বলা যায়, গুণগত বিভাগ ও অঙ্গগত বিভাগ দুটি ভ্রান্ত বিভাগ। যার দৃষ্টান্ত দৃষ্টান্ত-১ ও দৃষ্টান্ত-২ এ পরিলক্ষিত হয়।"
        }
      ]
    },
    {
      "number": "5",
      "uddipok": "দৃষ্টান্ত-১: গরু মরণশীল, ছাগল মরণশীল, বাঘ মরণশীল, সিংহ মরণশীল। সুতরাং সকল প্রাণি হয় মরণশীল। দৃষ্টান্ত-২: একজন কুস্তিগীর একটি পাত্রের দশটি ডিমের সবগুলো একটি একটি করে খেয়ে মন্তব্য করলেন যে ঐ পাত্রের সবগুলোই হাঁসের ডিম।",
      "tag": "CB 24",
      "sub_questions": [
        {
          "label": "ক",
          "question": "অবৈজ্ঞানিক আরোহ কাকে বলে?",
          "explanation": "যে অনুমান প্রক্রিয়ায় কেবল প্রকৃতির নিয়মানুবর্তিতা নীতির ওপর ভিত্তি করে অনুকূল দৃষ্টান্তের আলোকে সার্বিক যুক্তিবাক্য প্রতিষ্ঠা করা হয় তাকে অবৈজ্ঞানিক আরোহ বলে।"
        },
        {
          "label": "খ",
          "question": "বৈজ্ঞানিক আরোহের সিদ্ধান্ত সার্বিক যুক্তিবাক্য হয় কেন?",
          "explanation": "সমগ্র উদ্দেশ্য সম্পর্কে বিবৃতি থাকার কারণে বৈজ্ঞানিক আরোহের সিদ্ধান্ত সার্বিক যুক্তিবাক্য হয়। যে যুক্তিবাক্যের বিধেয় তার সমগ্র উদ্দেশ্য সম্পর্কে কোনো কিছু স্বীকার বা অস্বীকার করে তাকে সার্বিক যুক্তিবাক্য বলে। সার্বিক যুক্তিবাক্য সমগ্র, সম্পর্কে কোনো কিছু বিবৃত করে। বৈজ্ঞানিক আরোহ বিশেষ বিশেষ দৃষ্টান্তের মাধ্যমে সিদ্ধান্ত হিসেবে একটি সার্বিক যুক্তিবাক্য প্রতিষ্ঠা করে। যেমন: 'সকল মানুষ হয় মরণশীল।' বৈজ্ঞানিক আরোহের এই সিদ্ধান্তে উদ্দেশ্য সম্পর্কে কোনো কিছু স্বীকার করা হয়েছে। এ কারণে এটি সিদ্ধান্তটি সার্বিক যুক্তিবাক্য হয়েছে।"
        },
        {
          "label": "গ",
          "question": "দৃষ্টান্ত-২ কোন ধরনের আরোহকে নির্দেশ করে এবং কেন? ব্যাখ্যা কর।",
          "explanation": "প্রতিটি ডিম যাচাই করার কারণে দৃষ্টান্ত-২ এ পূর্ণাঙ্গ আরোহের (Perfect Induction) প্রতিফলন ঘটেছে। যে আরোহ অনুমানে প্রতিটি দৃষ্টান্ত পর্যবেক্ষণ বা নিরীক্ষণ করে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ বলে। পূর্ণাঙ্গ আরোহে সীমিত সংখ্যক দৃষ্টান্ত সম্পর্কে সিদ্ধান্ত গ্রহণ করা হয়। যেমন- একটি ঝুড়িতে দশটি আম আছে। তাদের প্রতিটির স্বাদ গ্রহণ করে দেখা গেল যে, প্রতিটি আমই মিষ্টি। তারপর সিদ্ধান্ত নেওয়া হলো যে, 'ঝুড়ির সব আমই মিষ্টি'। এক্ষেত্রে সামান্য যুক্তিবাক্যে উপনীত, হওয়ার পদ্ধতিকে পূর্ণাঙ্গ আরোহ বলে। উদ্দীপকে দৃষ্টান্ত-২ এ অনুরূপ দৃষ্টান্তের প্রতিফলন ঘটেছে। দৃষ্টান্ত-২, এ বর্ণিত, একজন কুস্তিগীর একটি পাত্রের দশটি ডিমের সবগুলো একটি একটি করে খেয়ে মন্তব্য করলেন ঐ পাত্রের সবগুলোই হাঁসের ডিম। অর্থাৎ প্রতিটি দৃষ্টান্ত যাচাই করে সার্বিক সিদ্ধান্ত গ্রহণ করার কারণে এটি পূর্ণাঙ্গ আরোহের দৃষ্টান্ত।"
        },
        {
          "label": "ঘ",
          "question": "পাঠ্যপুস্তকের আলোকে দৃষ্টান্ত-১ এবং দৃষ্টান্ত-২ এর তুলনামূলক আলোচনা কর।",
          "explanation": "দৃষ্টান্ত-১ ও দৃষ্টান্ত-২ এ প্রতিফলিত আরোহ হলো বৈজ্ঞানিক আরোহ ও পূর্ণাঙ্গ আরোহ। নিচে উভয় আরোহের মধ্যে তুলনামূলক বিশ্লেষণ করা হলো- দৃষ্টান্ত-১ এ প্রতীয়মান বৈজ্ঞানিক আরোহে আরোহমূলক লম্ফ উপস্থিত থাকে। এ কারণে বৈজ্ঞানিক আরোহকে প্রকৃত আরোহ বলা হয়। কিন্তু দৃষ্টান্ত-১ এ প্রতীয়মান পূর্ণাঙ্গ আরোহে আরোহমূলক লম্ফ অনুপস্থিত থাকে। তাই পূর্ণাঙ্গ আরোহ হলো অপ্রকৃত আরোহ। বৈজ্ঞানিক আরোহের সিদ্ধান্ত একটি সার্বিক যুক্তিবাক্য। কিন্তু পূর্ণাঙ্গ আরোহের সিদ্ধান্ত দেখতেই শুধু সার্বিক যুক্তিবাক্যের মতো। আসলে সেটি সার্বিক যুক্তিবাক্য নয়। বৈজ্ঞানিক আরোহ কার্যকারণ নিয়মের ওপর নির্ভরশীল। এতে সিদ্ধান্ত গ্রহণের পূর্বে ঘটনাবলিকে যথাযথভাবে পরীক্ষা-নিরীক্ষা করে দুটি ঘটনার মধ্যে একটি কার্যকারণ সম্পর্ক আবিষ্কার করা হয়। কিন্তু পূর্ণাঙ্গ আরোহ কার্যকারণ নিয়মের ওপর নির্ভরশীল নয়। এতে দৃষ্টান্ত গণনার মাধ্যমে সরাসরি সিদ্ধান্তে গমন করা হয়। দৃষ্টান্ত-১ এর বৈজ্ঞানিক আরোহে সিদ্ধান্ত গ্রহণকালে নিরীক্ষণ-পরীক্ষণ, বিশ্লেষণ, অপনয়ন, প্রকল্প গঠন, সার্বিকীকরণ প্রভৃতি স্তর অতিক্রম করে সিদ্ধান্ত গঠন করতে হয়। তাই বৈজ্ঞানিক আরোহ একটি জটিল প্রক্রিয়া। সবাই এই আরোহের সিদ্ধান্ত গ্রহণ করতে পারে না। কিন্তু দৃষ্টান্ত-২ এর পূর্ণাঙ্গ আরোহে সিদ্ধান্ত গ্রহণকালে কোনো স্তর বা পর্যায় অনুসরণ করা হয় না। তাই এ আরোহ একটি সরল প্রক্রিয়া। পরিশেষে বলা যায়, পূর্ণাঙ্গ আরোহ ও বৈজ্ঞানিক আরোহ দুটি ভিন্ন আরোহ হলেও সিদ্ধান্তের ক্ষেত্রে উভয় অনুমানের গুরুত্ব অপরিসীম।"
        }
      ]
    },
    {
      "number": "6",
      "uddipok": "দৃষ্টান্ত-১: দুটি গাছের আকার, পাতার ধরন, ফুল একই রকম। একটি আম গাছ; সুতরাং অন্যটিও আম গাছ হবে। দৃষ্টান্ত-২: মানুষের মত কম্পিউটার কথা বলে, লিখতে পারে ও ছবি আঁকে। মানুষের বুদ্ধি আছে; সুতরাং কম্পিউটারেরও বুদ্ধি আছে।",
      "tag": "CB 24",
      "sub_questions": [
        {
          "label": "ক",
          "question": "সাধু সাদৃশ্যানুমান বলতে কী বুঝ?",
          "explanation": "যে সাদৃশ্যানুমানের ক্ষেত্রে দুটি বিষয়ের মধ্যে মৌলিক, গুরুত্বপূর্ণ, প্রাসঙ্গিক সাদৃশ্যের ভিত্তিতে সিদ্ধান্ত গ্রহণ করা হয়, তাকে সাধু সাদৃশ্যানুমান বলে।"
        },
        {
          "label": "খ",
          "question": "সাদৃশ্যানুমানের সিদ্ধান্ত সম্ভাব্য হয় কেন?",
          "explanation": "সাদৃশ্যানুমানে সিদ্ধান্ত গ্রহণের সময় কার্যকারণ নীতি অনুসরণ করা হয় না বলে সিদ্ধান্তটি সবসময়ই সম্ভাব্য হয়। সাদৃশ্যানুমানে কার্যকারণ সম্পর্ক প্রতিষ্ঠা ছাড়াই সিদ্ধান্ত গ্রহণ করা হয় বলে এ আরোহ নিশ্চিত সিদ্ধান্ত প্রতিষ্ঠা করতে পাবে না, সম্ভাব্য সিদ্ধান্ত প্রতিষ্ঠা করে মাত্র। কারণ এ আরোহানুমানে দুটি বস্তুর মধ্যে কতিপয়, বিষয়ে সাদৃশ্য লক্ষ করে একটি থেকে অন্যটি সম্পর্কে সিদ্ধান্ত গ্রহণ করা হয়। এখানে একটি সম্পর্কে কোনো কিছু সত্য হলে অন্যটি সম্পর্কেও তা সত্য হবে এমন নিশ্চয়তা দেওয়া যায় না। এক্ষেত্রে সিদ্ধান্তের মাঝে একটি সম্ভাবনা থাকে মাত্র।"
        },
        {
          "label": "গ",
          "question": "দৃষ্টান্ত-২ কোন ধরনের আরোহকে নির্দেশ করে? ব্যাখ্যা কর।",
          "explanation": "দৃশ্যকল্প-১ এ অসাধু সাদৃশ্যানুমান নির্দেশিত হয়েছে। যে সাদৃশ্যানুমানের ক্ষেত্রে দুটি বিষয়ের মধ্যে অমৌলিক, গুরুত্বহীন, অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয়, তাকে অসাধু সাদৃশ্যানুমান বলে। এরূপ অনুমানের দৃষ্টান্ত লক্ষ করা যায় দৃশ্যকল্প-১ এ। দৃশ্যকল্প-১ এ বলা হয়েছে, মানুষের মতো কম্পিউটার কথা বলে, লিখতে পারে ও ছবি আঁকে। মানুষের বুদ্ধি আছে; সুতরাং কম্পিউটারেরও বুদ্ধি আছে। বস্তুত এ ধরনের সিদ্ধান্তের পেছনে কাজ করে বাহ্যিক সাদৃশ্য। যে কারণে এটি অসাধু সাদৃশ্যানুমানের দৃষ্টান্ত।"
        },
        {
          "label": "ঘ",
          "question": "সাদৃশ্যানুমানের আলোকে দৃষ্টান্ত-১ এবং দৃষ্টান্ত-২ আলাদা কেন? ব্যাখ্যা কর।",
          "explanation": "সাদৃশ্যানুমানের আলোকে দৃষ্টান্ত-১ এবং দৃষ্টান্ত-২ পরস্পর থেকে' আলাদা। কারণ এদের একটি হলো সাধু সাদৃশ্যানুমান এবং অন্যটি অসাধু সাদৃশ্যানুমান। যে সাদৃশ্যানুমানে আশ্রয়বাক্যের মৌলিক, গুরুত্বপূর্ণ ও প্রয়োজনীয় বিষয়ের সাদৃশ্য বা মিল অনুসারে সিদ্ধান্ত গ্রহণ করা হয়, তাকে সাধু সাদৃশ্যানুমান বলে। যেমন- দৃষ্টান্ত-১ অংশে বর্ণিত, 'দুটি গাছের আকার, পাতার ধরন, ফুল একই রকম। একটি আম গাছ; সুতরাং অন্যটিও আম গাছ হবে।' এখানে মৌলিক, গুরুত্বপূর্ণ ও প্রয়োজনীয় সাদৃশ্য অনুসারে সিদ্ধান্ত গ্রহণ করা হয়েছে। তাই এটি একটি সাধু সাদৃশ্যানুমানের দৃষ্টান্ত। মৌলিক ও গুরুত্বপূর্ণ সাদৃশ্য নির্ভর হওয়ার কারণে এরূপ দৃষ্টান্তে কার্যকারণ নীতির উপস্থিতি লক্ষ করা যায়। তাই সাধু সাদৃশ্যানুমানের মূল্য ও গুরুত্ব অনেক বেশি। অন্যদিকে, যে সাদৃশ্যানুমানে আশ্রয়বাক্যের অমৌলিক, গুরুত্বহীন ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয় তাকে অসাধু সাদৃশ্যানুমান বলে। যেমন- দৃষ্টান্ত-২ অংশে বর্ণিত, অমৌলিক, - গুরুত্বহীন সাদৃশ্যের ভিত্তিতে মানুষ ও কম্পিউটারের সাথে মিল দেখানো হয়েছে। তাই এটি একটি অসাধু সাদৃশ্যানুমানের দৃষ্টান্ত। এ অনুমানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা' যুক্তিদোষ ঘটে। এ কারণে এটি একটি লৌকিক প্রক্রিয়া। পরিশেষে বলা যায়, অসাধু সাদৃশ্যানুমান প্রক্রিয়া ভ্রান্ত হলেও সাধু সাদৃশ্যানুমান নতুন তথ্য ও সত্য আবিষ্কারের ক্ষেত্রে গুরুত্বপূর্ণ ভূমিকা পালন করে।"
        }
      ]
    },
    {
      "number": "7",
      "uddipok": "এক বৃদ্ধা তার নাতী সৃজনকে সময়মত ঘরে ফিরতে না দেখে কেঁদে বলল, \"আমার নাতিকে নিশ্চয়ই পরিরা ধরে নিয়ে গেছে।\" সৃজনের বাবা সে কথায় বিশ্বাস না করে তৎক্ষণাৎ ধারণা করলেন সৃজন রাগ করে মামার বাড়ী যেতে পারে।",
      "tag": "CB 24",
      "sub_questions": [
        {
          "label": "ক",
          "question": "প্রতিবেদক অনুকল্প কী?",
          "explanation": "যখন কোনো ঘটনার বাস্তব কারণ বিদ্যমান থাকা সত্ত্বেও তা বোঝা যায় না তখন তাকে প্রতিবেদক অনুকল্প (Representative Fictions) বলে।"
        },
        {
          "label": "খ",
          "question": "প্রকল্পকে যাচাইযোগ্য হতে হয় কেন?",
          "explanation": "প্রকল্পের সত্যতা প্রমাণের জন্য একে যাচাইযোগ্য হতে হয়। সিদ্ধান্ত যাচাইকরণ হলো প্রকল্পের সর্বশেষ স্তর। এই স্তরে কোনো প্রকল্প সম্পর্কে গৃহীত সিদ্ধান্ত বাস্তবতার নিরিখে যাচাই করা হয়। যদি সিদ্ধান্তটি বাস্তবতার সাথে মিলে যায় তাহলে সিদ্ধান্তটি সঠিক বলে বিবেচিত হবে। তাই প্রকল্প সম্পর্কে গৃহীত সিদ্ধান্ত সঠিক নাকি ভ্রান্ত তা পরীক্ষা করার জন্য প্রকল্পকে যাচাইযোগ্য হতে হয়।"
        },
        {
          "label": "গ",
          "question": "উদ্দীপকে বর্ণিত বিষয়টিতে বৃদ্ধার বক্তব্য পাঠ্যপুস্তকের আলোকে ব্যাখ্যা কর।",
          "explanation": "প্রকল্প বাস্তব কারণভিত্তিক হবে- প্রকল্পের এই শর্তের সাথে উদ্দীপকে বর্ণিত বৃদ্ধার বক্তব্য সাদৃশ্যপূর্ণ নয়। যেকোনো প্রাথমিক অনুমান যথার্থ বা বৈধ হতে হলে তাকে বাস্তব কারণ ভিত্তিক হতে হবে। বাস্তবে পাওয়া যায় না এমন কোনো কারণকে কখনো প্রকল্প হিসেবে গ্রহণ করা যাবে না। বাস্তব অস্তিত্ব নেই, এমন কোনো কারণকে প্রকল্প হিসেবে গ্রহণ করা হলে তা বৈধ হবে না। যেমন: কোনো একজন বিখ্যাত লোক যদি হঠাৎ নিখোঁজ হয়ে যান; তার নিখোঁজ হওয়ার কারণ হিসেবে যদি বলা হয় যে, কোনো দুষ্ট দৈত্য- দানব লোকটিকে লোকচক্ষুর অন্তরালে নিয়ে গেছে। তাহলে তা বৈধ হতে পারে না। কারণ বাস্তবে কোনো দৈত্য-দানব আমরা দেখতে পাই না। অনুরূপ দৃষ্টান্ত উদ্দীপকেও লক্ষ করা যায়। উদ্দীপকে বর্ণিত ঘটনায়, এক বৃদ্ধা তার নাতি সৃজনকে সময়মতো ঘরে ফিরতে না দেখে কেঁদে বলে, \"আমার নাতিকে নিশ্চয়ই পরিরা ধরে নিয়ে গেছে।\" তার এই ধারণায় কুসংস্কার ও অবাস্তবতার উপস্থিতি লক্ষ করা যায়। তাই বলা যায়, উদ্দীপকের বৃদ্ধার বক্তব্য প্রকল্পের বাস্তব কারণভিত্তিক শর্তের সাথে সাদৃশ্যপূর্ণ নয়।"
        },
        {
          "label": "ঘ",
          "question": "উদ্দীপকে বর্ণিত বৃদ্ধা এবং সৃজনের বাবার বক্তব্য তুলনামূলক আলোচনা কর।",
          "explanation": "উদ্দীপকে বর্ণিত বৃদ্ধার বক্তব্য অবৈধ হলেও সৃজনের বাবার বক্তব্যটি যথার্থ ছিল। একটি বৈধ প্রকল্পে বিভিন্ন রকম শর্ত বিদ্যমান থাকে। বৈধ প্রকল্পের গুরুত্বপূর্ণ শর্ত হলো প্রকল্পকে অবশ্যই সুনির্দিষ্ট, যৌক্তিক ও বাস্তব কারণভিত্তিক এবং প্রমাণযোগ্য হতে হবে। প্রকল্প বৈধ হতে হলে উত্ত নীতিমালা অনুসরণ করা প্রয়োজন। এসব শর্ত অনুসরণ না করা হলে তা অবৈধ প্রকল্প হিসেবে বিবেচিত হবে। উদ্দীপকে বর্ণিত ঘটনায় সৃজনের হারিয়ে যাওয়ার ঘটনাকে কেন্দ্র করে এক বৃদ্ধা বলে তার নাতিকে পরিরা ধরে নিয়ে গেছে। বৃদ্ধার এই বক্তব্যে বৈধ প্রকল্পের বাস্তব কারণভিত্তিক শর্তটি উপেক্ষা করা হয়েছে। অন্যদিকে সৃজনের বাবা সে কথায় বিশ্বাস না করে তৎক্ষণাৎ ধারণা করলেন সৃজন রাগ করে মামার বাড়ি যেতে পারে। সৃজনের বাবার ধারণাটি প্রকল্পের প্রাসঙ্গিকতার সাথে সাদৃশ্যপূর্ণ। কারণ বৈধ প্রকল্পের অন্যতম বৈশিষ্ট্য হচ্ছে প্রকল্পটি মূল ঘটনার সাথে প্রাসঙ্গিক হতে হবে। সৃজনের বাবার ধারণায় ঠিক সেই বিষয়টি পরিলক্ষিত হয়। তাই বলা যায়, বৃদ্ধা বক্তব্যে বৈধ প্রকল্পের শর্ত লঙ্ঘিত হলেও সৃজনের বাবার ধারণায় প্রকল্পের শর্ত অনুসরণ করা হয়েছে। এ কারণে উভয় বক্তব্যের মধ্যে ভিন্নতা প্রতীয়মান হয়।"
        }
      ]
    },
    {
      "number": "8",
      "uddipok": "দৃষ্টান্ত-১: অপরিচিত বিমানবন্দরে নেমে এক ব্যক্তি কোনক্রমেই বুঝতে পারছেন না তার কাঙ্খিত গেট কোন দিকে। এমন সময় তীর চিহ্নিত একটি বোর্ডে লেখা দেখে তিনি দৌড় দিলেন এবং কাঙ্খিত লক্ষ্যে পৌছুলেন। দৃষ্টান্ত-২: বিজ্ঞানের শিক্ষার্থীরা তাদের ল্যাবে একটি তরলের প্রকৃতি বুঝতে না পেরে তারা তরলে লাল লিটমাস পেপার ডুবিয়ে দেখল তা নীল হয়ে গেল। তারা নিশ্চিত হলো যে তরলটি এক ধরনের ক্ষার।",
      "tag": "CB 24",
      "sub_questions": [
        {
          "label": "ক",
          "question": "প্রকল্পের স্তরগুলো কী কী?",
          "explanation": "প্রকল্পের স্তর চারটি। যথা- ১. নিরীক্ষণ, ২. আনুমানিক ধারণা গঠন, ৩. সিদ্ধান্ত গ্রহণ এবং ৪. যাচাইকরণ।"
        },
        {
          "label": "খ",
          "question": "প্রকল্পকে ঘটনা ব্যাখ্যার প্রাথমিক প্রচেষ্টা বলা হয় কেন?",
          "explanation": "অনুমান নির্ভর হওয়ার কারণে প্রকল্পকে ঘটনা ব্যাখ্যার প্রাথমিক প্রচেষ্টা বলা হয়। প্রকল্পে আমরা নিরীক্ষণের মাধ্যমে প্রাপ্ত অভিজ্ঞতার ভিত্তিতে প্রাথমিক আনুমানিক ধারণা গঠন করি। অর্থাৎ প্রাকৃতিক ঘটনার যথার্থ নিরীক্ষণের মাধ্যমে আমরা যেসব তথ্য পেয়ে থাকি তার মধ্যে প্রয়োজনীয় তথ্যের সন্নিবেশ ঘটিয়ে প্রাথমিক আনুমানিক ধারণা গঠন করি। আর গঠিত আনুমানিক ধারণাই হলো প্রকল্প। এভাবে প্রতিটি প্রকল্প অনুমান নির্ভর হওয়ার কারণে প্রকল্পকে বলা হয় ঘটনা ব্যাখ্যার প্রাথমিক প্রচেষ্টা।"
        },
        {
          "label": "গ",
          "question": "দৃষ্টান্ত-১ এ কোন ধরনের প্রকল্পের উল্লেখ করা হয়েছে? ব্যাখ্যা কর।",
          "explanation": "দৃষ্টান্ত-১ এ বৈধ প্রকল্পের সংকট উত্তরক দৃষ্টান্ত উল্লেখ করা হয়েছে। প্রকল্প প্রণয়নের ক্ষেত্রে কোনো ঘটনার কারণ অনুসন্ধানের জন্য প্রাথমিকভাবে আনুমানিক ধারণা করতে হয়। কিন্তু অনেক সময় একটি ঘটনার জন্য একাধিক প্রকল্প প্রণয়ন করা হয়। সেক্ষেত্রে প্রতিযোগী প্রকল্পগুলোর মধ্য থেকে সঠিক প্রকল্পটি নির্বাচন করা কঠিন হয়ে পরে। • তখন কোনো একটি বিশেষ দৃষ্টান্ত বা ঘটনার মাধ্যমে প্রতিযোগী প্রকল্পগুলোর সংকট নিরসন করা যায়। যে ঘটনা বা দৃষ্টান্তের মাধ্যমে প্রতিযোগী প্রকল্পগুলোর মধ্যকার সংকট নিরসন করা হয় তাকে সংকট উত্তরক বা চরম দৃষ্টান্ত বলে। দৃষ্টান্ত-১ এ বর্ণিত ঘটনায়, অপরিচিত বিমানবন্দরে নেমে এক ব্যক্তি • কোনোক্রমেই বুঝতে পারছেন না। তার কাঙ্ক্ষিত গেট কোন দিকে। এমন সময় তীরচিহ্নিত একটি বোর্ডে লেখা দেখে তিনি বুঝতে পারলেন। এভানে সংকট উত্তরক দৃষ্টান্তের মাধ্যমে প্রকল্পের সমাধান করা হয়েছে। এ কারণে বলা যায়, দৃষ্টান্ত-১ এ বৈধ প্রকল্পের সংকট উত্তরক দৃষ্টান্ত উল্লেখ করা হয়েছে।"
        },
        {
          "label": "ঘ",
          "question": "প্রকল্প প্রমাণের ক্ষেত্রে দৃষ্টান্ত-১ এবং দৃষ্টান্ত-২ এর ভূমিকা আলোচনা কর।",
          "explanation": "প্রকল্প প্রমাণের ক্ষেত্রে দৃষ্টান্ত-১ এর সংকট উত্তরক দৃষ্টান্ত এবং দৃষ্টান্ত-২ এর চরম পরীক্ষণ দৃষ্টান্ত গুরুত্বপূর্ণ ভূমিকা পালন করে। আমরা জানি, কোনো ঘটনার চরম দৃষ্টান্ত প্রতিদ্বন্দ্বী প্রকল্পগুলোর মধ্যকার সংঘাত নিরসনে সাহায্য করে। এরূপ দৃষ্টান্ত নিরীক্ষণ ও পরীক্ষণ উভয়ের মাধ্যমে পাওয়া যায়। নিরীক্ষণের মাধ্যমে পাওয়া চরম দৃষ্টান্তই হলো সংকট উত্তরক দৃষ্টান্ত। যা উদ্দীপকের দৃষ্টান্ত-১ এর 'তীর চিহ্নিত' বিষয়টির সাথে সাদৃশ্যপূর্ণ। পাশাপাশি পরীক্ষণের মাধ্যমে পাওয়া চরম পরীক্ষণই হলো সংকট উত্তরক পরীক্ষণ, যা উদ্দীপকের দৃষ্টান্ত-২ এর 'লাল লিটমাস পেপারের সাথে সাদৃশ্যপূর্ণ। প্রকল্প প্রমাণের ক্ষেত্রে উভয় দৃষ্টান্তের গুরুত্বপূর্ণ ভূমিকা রয়েছে। কারণ প্রকল্প প্রণয়নের সময় অনেক ক্ষেত্রে একটি ঘটনা ব্যাখ্যা করার জন্য একাধিক প্রকল্প প্রণয়ন করা যায়। এ অবস্থায় কোন প্রকল্পটি ঘটনাটি ব্যাখ্যা করার জন্য যথার্থ- তা নির্ণয় করা জরুরি। কারণ একমাত্র প্রকল্প হলো এমন, যা ঘটনাটির পূর্ণাঙ্গ ব্যাখ্যায় এককভাবে কার্যকর। আর এ দৃষ্টান্ত ব্যবহার করে প্রতিযোগী অন্যান্য প্রকল্প পরিহার করে অনন্য বা একমাত্র প্রকল্প নির্ণয় করা হয়। নিরীক্ষণ কার্যে সংকট উত্তরক দৃষ্টান্ত একটি প্রকল্পের সত্যতা প্রমাণ করতে এবং অন্যান্য প্রকল্পকে বাতিল করতে সাহায্য করে। আবার গবেষণা বা পরীক্ষণ কার্যে চরম পরীক্ষণ দৃষ্টান্তটি অন্যান্য প্রকল্পকে বাতিল করে নিশ্চিত সিদ্ধান্ত গ্রহণে সহায়তা করে। পরিশেষে বলা যায়, একটি বিষয়ের ক্ষেত্রে কখনও একাধিক প্রকল্প থাকতে পারে না। বৈধ প্রকল্প সর্বদা একটি হয়ে থাকে। এক্ষেত্রে সংকট উত্তরক দৃষ্টান্ত এবং চরম পরীক্ষণ দৃষ্টান্তের ভূমিকা অপরিহার্য।"
        }
      ]
    },
    {
      "number": "9",
      "uddipok": "দৃষ্টান্ত-১: চাঁদের দৃশ্য প্রসঙ্গে মূর্খ বয়স্ক লোকদের ধারণা, \"এক বুড়ি চরকায় সুতা তৈরি করছে।\" দৃষ্টান্ত-২: চাঁদের দৃশ্য প্রসঙ্গে আধুনিক লোকদের ধারণা, \"সেগুলো পাহাড়, খানা- খন্দের দৃশ্য।\"",
      "tag": "CB 24",
      "sub_questions": [
        {
          "label": "ক",
          "question": "ব্যাখ্যা কী?",
          "explanation": "কোনো জটিল, অস্পষ্ট, দুর্বোধ্য ও অনির্দিষ্ট বিষয়কে সহজ, সরল ও প্রাঞ্জল ভাষায় ব্যস্ত করাই হলো ব্যাখ্যা (Explanation)।"
        },
        {
          "label": "খ",
          "question": "লৌকিক ব্যাখ্যা ব্যক্তিভেদে ভিন্ন হয় কেন?",
          "explanation": "সুনির্দিষ্ট নিয়ম না থাকার কারণে লৌকিক ব্যাখ্যা ব্যক্তিভেদে ভিন্ন হয়। লৌকিক ব্যাখ্যার নির্দিষ্ট কোনো নিয়ম নেই। পাশাপাশি বিভিন্ন লোকের দৃষ্টিভঙ্গি, শিক্ষা, বিশ্বাস ইত্যাদি ভিন্ন হয়ে থাকে। এসব কারণে লৌকিক ব্যাখ্যা ব্যক্তিভেদে ভিন্ন হয়। যেমন- সাধারণ মানুষের মধ্যে অনেকেই বিশ্বাস করে, পৃথিবী একটি বিরাটকায় ষাঁড়ের একটি শিং-এর ওপর অবস্থিত। আবার কেউ কেউ বিশ্বাস করে যে, পৃথিবী একটি বিরাট কচ্ছপের পিঠের উপর অবস্থিত। অর্থাৎ সুনির্দিষ্ট নিয়ম না থাকার কারণে লৌকিক ব্যাখ্যা ভিন্ন হয়।"
        },
        {
          "label": "গ",
          "question": "দৃষ্টান্ত-১ এ মূর্খ বয়স্ক লোকদের ভাবনার সাথে তোমার পঠিত কোন ধরনের ব্যাখ্যার মিল আছে এবং কেন?",
          "explanation": "দৃষ্টান্ত-১ এ মূর্খ বয়স্ক লোকদের ভাবনার সাথে আমার পঠিত লৌকিক ব্যাখ্যার মিল আছে। যখন অতিপ্রাকৃতিক ও মনগড়া কারণ উল্লেখ করে কোনো ঘটনার বিবৃতি দেওয়া হয় তখন তাকে লৌকিক ব্যাখ্যা বলে। লৌকিক ব্যাখ্যা ব্যক্তির নিজস্ব বিশ্বাস ও ধ্যান-ধারণার ওপর নির্ভরশীল। তাই এ প্রকার ব্যাখ্যার কোনো যৌক্তিক ও বৈজ্ঞানিক মূল্য নেই। দৃষ্টান্ত-১ এ বলা হয়েছে, চাঁদের দৃশ্য প্রসঙ্গে মূর্খ বয়স্ক লোকদের ধারণা, \"এক বুড়ি চরকায় সুতা তৈরি করছে।\" মূর্খ বয়স্ক লোকদের এরূপ নিজস্ব ধারণা নিছক মনগড়া, যার কোনো বাস্তব ভিত্তি নেই। তাই বলা যায়, মূর্খ বয়স্ক লোকদের ভাবনার সাথে আমার পঠিত লৌকিক ব্যাখ্যার মিল আছে।"
        },
        {
          "label": "ঘ",
          "question": "দৃষ্টান্ত-১ এবং দৃষ্টান্ত-২ এর পার্থক্য পাঠ্যপুস্তকের আলোকে ব্যাখ্যা ও মূল্যায়ন কর।",
          "explanation": "দৃষ্টান্ত-১ এ লৌকিক ব্যাখ্যা ও দৃষ্টান্ত-২ এ বৈজ্ঞানিক ব্যাখ্যা নির্দেশিত হয়েছে। নিচে উভয় ব্যাখ্যার তুলনামূলক পার্থক্য দেখানো হলো- কোনো কার্যকারণ নিয়ম ব্যতিরেকে কেবল মনগড়া ধারণা বা অতিপ্রাকৃত শক্তির আশ্রয়ে যে ব্যাখ্যা প্রদান করা হ্যা, তাকে লৌকিক ব্যাখ্যা বলে। এ ব্যাখ্যায় অতিপ্রাকৃত শক্তির আশ্রয়ে ও মনগড়া ব্যাখ্যা দেওয়া হয় বলে এখানে কোনো সুনির্দিষ্ট নিয়ম থাকে না। যেমন- দৃষ্টান্ত-১ এ বলা হয়েছে, চাঁদের দৃশ্য প্রসঙ্গে মূর্খ বয়স্ক লোকদের ধারণা, \"এক বুড়ি চরকায় সুতা তৈরি করছে।\" এখানে মূর্খ বয়স্ক লোকদের নিছক মনগড়া ধারণা প্রকাশ পেয়েছে। এ কারণে এটি লৌকিক ব্যাখ্যা। অন্যদিকে, কোনো ঘটনার কার্যকারণ নিয়ম অনুসরণ করে যে ব্যাখ্যা প্রদান করা হয়, তাকে বৈজ্ঞানিক ব্যাখ্যা বলে। বৈজ্ঞানিক ব্যাখ্যা প্রদানের সময় সংশ্লিষ্ট বিষয়ের মৌলিক ও প্রাসঙ্গিক বিষয় বিবেচনা করা হয়। এ ধরনের ব্যাখ্যা এমনভাবে প্রদান করা হয়, যা আমাদের জিজ্ঞাসা ও বুদ্ধিবৃত্তিকে পরিতৃপ্ত করে। এ কারণে বৈজ্ঞানিক ব্যাখ্যায় অলৌকিকতা, আকস্মিকতার কোনো স্থান নেই। পাশাপাশি বৈজ্ঞানিক ব্যাখ্যায় সংশ্লিষ্ট ঘটনার নিয়মকে একই জাতীয় অন্যান্য ঘটনার নিয়মের সাথে সংযুক্ত করা হয়। দৃষ্টান্ত-২ এ বলা হয়েছে, চাঁদের দৃশ্য প্রসঙ্গে আধুনিক লোকদের ধারণা, \"সেগুলো পাহাড়, খানা-খন্দের দৃশ্য।\" তাদের ধারণা প্রাসঙ্গিক ও বিজ্ঞাননির্ভর। এ কারণে তাদের ধারণা বৈজ্ঞানিক ব্যাখ্যা হিসেবে পরিগণিত। পরিশেষে বলা যায়, বৈজ্ঞানিক ব্যাখ্যায় ঘটনার মৌলিক ও গুরুত্বপূর্ণ দিক প্রাধান্য পায়। কিন্তু লৌকিক ব্যাখ্যায় ব্যক্তির নিজস্ব বিশ্বাস ও ধ্যান-ধারণা প্রকাশ পায়। এসব কারণে দৃষ্টান্ত-১ এবং দৃষ্টান্ত-২ এ পরিলক্ষিত ব্যাখ্যার মধ্যে পার্থক্য লক্ষণীয়।"
        }
      ]
    },
    {
      "number": "10",
      "uddipok": "গ্রামের গরিব কৃষক হামিদের মতে, দেশের মানুষ তেমন কোনো - ভালো কাজ করে না। সে কারণে মানুষ করোনা ভাইরাসে আক্রান্ত হচ্ছে। অপরদিকে, গ্রামের শিক্ষক মাহাবুব সাহেবের মতে, আসলে মানুষ স্বাস্থ্যবিধি মেনে চলে না বলেই করোনা ভাইরাসে আক্রান্ত হচ্ছে।",
      "tag": "CB 24,DB 23",
      "sub_questions": [
        {
          "label": "ক",
          "question": "",
          "explanation": "যখন প্রাকৃতিক বা বৈজ্ঞানিক নিয়ম অনুসরণ করে কোনো ঘটনার ব্যাখ্যা প্রদান করা হয় তাকে বৈজ্ঞানিক ব্যাখ্যা বলে।"
        },
        {
          "label": "খ",
          "question": "",
          "explanation": "বৈজ্ঞানিক ব্যাখ্যার সীমাবদ্ধতা বলতে বৈজ্ঞানিকভাবে ব্যাখ্যা প্রদানে অপারগতাকে বোঝায়। বৈজ্ঞানিক ব্যাখ্যায় প্রাকৃতিক বা বৈজ্ঞানিক নিয়ম উল্লেখ করে কোনো ঘটনার ব্যাখ্যা প্রদান করা হয়। কোনো বিষয়ের বৈজ্ঞানিক ব্যাখ্যা প্রদান করার জন্য কতকগুলো নিয়ম অনুসরণ করতে হয়। কিন্তু এমন কিছু বিষয় আছে যেখানে বৈজ্ঞানিক ব্যাখ্যার নিয়মগুলো প্রয়োগ করে ব্যাখ্যা প্রদান করা যায় না। যেসব ক্ষেত্রে বৈজ্ঞানিক ব্যাখ্যার নিয়ম অনুসরণ করে ব্যাখ্যা প্রদান করা যায় না, সেটিই হলো বৈজ্ঞানিক ব্যাখ্যার সীমাবদ্ধতা।"
        },
        {
          "label": "গ",
          "question": "",
          "explanation": "উদ্দীপকে কৃষক হামিদের বক্তব্যে 'লৌকিক ব্যাখ্যা' এর প্রতিফলন ঘটেছে। ব্যাখ্যা করা হলো- যে ব্যাখ্যায় অদৃশ্য অপ্রাকৃতিক শক্তির আশ্রয় নিয়ে কোনো ঘটনাকে ব্যাখ্যা করা হয় তাকে লৌকিক ব্যাখ্যা বলে।\" ব্যাখ্যার উদ্দেশ্য কোনো অস্পষ্ট, দুর্বোধ্য ও রহস্যময় ঘটনাকে সহজবোধ্য করা। আর কোনো ঘটনাকে সহজবোধ্য করার জন্য ঘটনার পিছনে প্রকৃত কারণ আবিষ্কার করতে হয়। আর ঘটনার কারণ আবিষ্কার করার জন্য বৈজ্ঞানিক জ্ঞানের প্রয়োজন হয়। কিন্তু আমাদের মতো সাধারণ মানুষের বৈজ্ঞানিক জ্ঞানের স্বল্পতা যেমন আছে তেমনি দেবদেবীর মতো অদৃশ্য ও অপ্রাকৃতিক শক্তির অস্তিত্বে বিশ্বাসও আছে। এ কারণে আমরা অনেক সময় অদৃশ্য শক্তির আশ্রয় নিয়ে কোনো ঘটনাকে ব্যাখ্যা দেওয়ার চেষ্টা করি। তখনই 'লৌকিক ব্যাখ্যার' সৃষ্টি হয়। তেমনি উদ্দীপকে হামিদের বক্তব্যে তেমনি একটি চেষ্টা হয়েছে। যেখানে হামিদ দেশের মানুষের করোনা আক্রান্ত হওয়ার জন্য 'ভালো কাজ না করাকে' কারণ হিসেবে উল্লেখ করেছে। বৈজ্ঞানিক জ্ঞানের স্বল্পতার কারণে ঘটনার প্রকৃত কারণ আবিষ্কার করতে না পেরে অবাস্তব ঘটনার সাহায্যে উক্ত ঘটনাকে ব্যাখ্যা দেওয়া হয়েছে যা লৌকিক ব্যাখ্যার দৃষ্টান্ত।"
        },
        {
          "label": "ঘ",
          "question": "",
          "explanation": "উদ্দীপকে হামিদের বক্তব্যে- লৌকিক ব্যাখ্যা ও মাহাবুব সাহেবের বক্তব্যে বৈজ্ঞানিক ব্যাখ্যার ইঙ্গিত রয়েছে। আমরা জানি, এ দুটি ব্যাখ্যা ভিন্ন ধরনের তাই হামিদ ও মাহাবুব সাহেবের বক্তব্যে পার্থক্য আছে। যে ব্যাখ্যায় অদৃশ্য অপ্রাকৃতিক শক্তির আশ্রয় নিয়ে কোন ঘটনাকে ব্যাখ্যা করা হয় তাকে লৌকিক ব্যাখ্যা বলে। অপরদিকে, যে ব্যাখ্যায় প্রকৃতির নিয়মকানুন অনুসরণ করে ঘটনাবলীর মধ্যে কার্য- কারণ সম্পর্ক আবিষ্কার করে কোনো একটি ঘটনার ব্যাখ্যা দান করা হয় তাকে বৈজ্ঞানিক ব্যাখ্যা বলে।  উদ্দীপকে গ্রামের গরিব কৃষক হামিদ মানুষের করোনা ভাইরাসে আক্রান্ত হওয়ার জন্য মানুষের 'ভালো কাজ না করাকে' কারণ হিসেবে উল্লেখ করেছে। হামিদের বৈজ্ঞানিক জ্ঞানের স্বল্পতার জন্য ঘটনার প্রকৃত কারণ আবিষ্কার করতে না পেরে একটি অবাস্তব ঘটনাকে ঘটে যাওয়া ঘটনার কারণ মনে করেছে যা একটি লৌকিক ব্যাখ্যা। অপরদিকে, গ্রামের শিক্ষক মাহাবুব সাহেব করোনা ভাইরাসে আক্রান্ত হওয়ার জন্য 'মানুষের স্বাস্থ্যবিধি মেনে না চলাকে' কারণ হিসেবে উল্লেখ করেছে। এখানে মাহাবুব সাহেব ঘটনাবলির মধ্যে কার্য-কারণ সম্পর্ক আবিষ্কার করে ব্যাখ্যা দিয়েছে ফলে এটি বৈজ্ঞানিক ব্যাখ্যা। সুতরাং বলা যায় যে, উদ্দীপকে হামিদ ও মাহাবুব সাহেবের বক্তব্যে একটি বড় পার্থক্য বিদ্যমান।"
        }
      ]
    },
    {
      "number": "11",
      "uddipok": "উদ্দীপক-১: হরিণ আর ছাগলের অনেক মিল। তাদের জন্ম, বংশ বিস্তার, আকৃতি, খাদ্য, স্নায়ুব্যবস্থা, ইন্দ্রিয় সংগঠন, আচরণ প্রায় একই রকম। ছাগল আঘাত পেলে ব্যথা অনুভব করে। সুতরাং হরিণও আঘাত পেলে ব্যথা অনুভব করবে। উদ্দীপক-২: মানুষ এবং গালপালার মধ্যে অনেক মিল। উভয়েই জন্ম, বৃদ্ধি, মৃত্যু, বংশ বিস্তার ও খাদ্য গ্রহণ করে। মানুষের বুদ্ধি আছে। সুতরাং গাছপালারও বুদ্ধি আছে।",
      "tag": "CB 24",
      "sub_questions": [
        {
          "label": "ক",
          "question": "আরোহমূলক লম্ফ বলতে কী বুঝ?",
          "explanation": "আরোহ অনুমানের জানা আশ্রয়বাক্য থেকে অজানা 'সিদ্ধান্তে যাওয়ার প্রক্রিয়াকে আরোহমূলক লম্ফ বলে।"
        },
        {
          "label": "খ",
          "question": "পূর্ণাঙ্গ আরোহকে প্রকৃত আরোহ বলা হয় না কেন?",
          "explanation": "আরোহমূলক লম্ফ না থাকার কারণে পূর্ণাঙ্গ আরোহকে প্রকৃত আরোহ বলা হয় না। পূর্ণাঙ্গ আরোহের অন্তর্গত প্রতিটি দৃষ্টান্ত পর্যবেক্ষণ করে সিদ্ধান্ত গ্রহণ করা হয়। এ আরোহে আরোহমূলক লম্ফ বা আরোহ অনুমানের মূল বৈশিষ্ট্য অনুপস্থিত থাকে। এ কারণে পূর্ণাঙ্গ আরোহকে প্রকৃত আরোহ বলা যায় না। যেমন- একটি ঝুড়িতে রাখা ৫টি আমে স্বাদ পরীক্ষা করে বলা হলো, 'ঝুড়ির সকল আম মিষ্টি'। এখানে স্বতন্ত্রভাবে প্রতিটি আম যাচাই করে সিদ্ধান্ত নেওয়া হয়েছে। এ কারণে এটি পূর্ণাঙ্গ আরোহের দৃষ্টান্ত। পূর্ণাঙ্গ আরোহের এরূপ দৃষ্টান্তে আরোহমূলক লম্ফ থাকে না বলে এই আরোহ প্রকৃত আরোহ নয়।"
        },
        {
          "label": "গ",
          "question": "উদ্দীপক-১ এ যে ধরনের অনুমানের প্রকাশ ঘটেছে তা ব্যাখ্যা কর।",
          "explanation": "উদ্দীপক-১ এ সাধু সাদৃশ্যানুমানে প্রকাশ ঘটেছে। যে সাদৃশ্যানুমানের ক্ষেত্রে দুটি বিষয়ের মধ্যে মৌলিক, গুরুত্বপূর্ণ, প্রাসঙ্গিক সাদৃশ্যের ভিত্তিতে সিদ্ধান্ত গ্রহণ করা হয়, তাকে সাধু সাদৃশ্যানুমান বলে। সাধু সাদৃশ্যানুমানে কার্যকারণ সম্পর্ক ছাড়াই দুটি বস্তু বা ঘটনার মধ্যে কেবল সাদৃশ্যের ভিত্তিতে অনুমান করা হয়। তাই এর সিদ্ধান্ত হয় সম্ভাব্য। তবে কোনো কোনো ক্ষেত্রে সম্ভাব্যতার মাত্রা বেশি হয়, আবার কোনো কোনো ক্ষেত্রে এর মাত্রা কম হয়। উদ্দীপক-১ এ বর্ণিত, 'হরিণ ও ছাগলের জন্ম, বংশ বিস্তার, আকৃতি, খাদ্য, স্নায়ুব্যবস্থা, ইন্দ্রিয় সংগঠন, আচরণ প্রায় একই রকম। ছাগল আঘাত পেলে ব্যথা অনুভব করে। সুতরাং হরিণও আঘাত পেলে ব্যথা অনুভব করবে।' এখানে মৌলিক ও গুরুত্বপূর্ণ বিষয়ের সাদৃশ্যের ভিত্তিতে সিদ্ধান্ত নেওয়া হয়েছে। এ কারণে বলা যায়, উদ্দীপক-১ এ সাধু সাদৃশ্যানুমানে প্রকাশ ঘটেছে।"
        },
        {
          "label": "ঘ",
          "question": "উদ্দীপক-১ এবং উদ্দীপক-২ এ প্রকাশিত অনুমান দুটির তুলনামূলক আলোচনা কর।",
          "explanation": "উদ্দীপক-১ এবং উদ্দীপক-২ এ যথাক্রমে সাধু সাদৃশ্যানুমান এবং অসাধু সাদৃশ্যানুমানের বিষয় লক্ষ করা যায়। নিচে উভয় সাদৃশ্যানুমানের মধ্যে পার্থক্য বিশ্লেষণ করে হলো- উদ্দীপক-১. এ নির্দেশিত সাধু সাদৃশ্যানুমানে আশ্রয়বাক্যের মৌলিক, গুরুত্বপূর্ণ ও প্রয়োজনীয় বিষয়ের সাদৃশ্য বা মিল অনুসারে সিদ্ধান্ত গ্রহণ করা হয়। সাধু সাদৃশ্যানুমানে সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে এর মূল্য ও গুরুত্ব অনেক বেশি। অন্যদিকে, উদ্দীপক-২ এ নির্দেশিত অসাধু সাদৃশ্যানুমানে আশ্রয়বাক্যের অমৌলিক, গুরুত্বহীন ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয়। এ অনুমানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটে। উদ্দীপক-১ এ উল্লেখিত সাধু সাদৃশ্যানুমান প্রকৃতির নিয়মকানুন নীতির সাথে সঙ্গতিপূর্ণ বলে জ্ঞানচর্চার ক্ষেত্রে সহায়ক ভূমিকা পালন করে। কিন্তু উদ্দীপক-২ এ উল্লেখিত অসাধু সাদৃশ্যানুমান সামাজিক কুসংস্কার, লোকবিশ্বাস ও কাল্পনিক চিন্তাধারার ওপর নির্ভরশীল বলে বিশুদ্ধ জ্ঞানচর্চার ক্ষেত্রে অন্তরায় হিসেবে কাজ করে। পরিশেষে বলা যায়, অসাধু সাদৃশ্যানুমান একটি ভ্রান্ত অনুমান প্রক্রিয়া। কিন্তু সাধু সাদৃশ্যানুমানের সিদ্ধান্ত অধিক ক্ষেত্রে সত্য তথ্য প্রদান করে। এসব কারণে উভয় সাদৃশ্যানুমানের মধ্যে পার্থক্য পরিলক্ষিত হয়।"
        }
      ]
    }
  ]
}