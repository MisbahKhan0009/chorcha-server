{
  "title": "দিনাজপুর বোর্ড ২০২১",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "অনিক, পাঠান ও মামুন যুক্তিবিদ্যায় 'মানুষকে' কীভাবে সংজ্ঞায়িত করা হয়েছে তা নিয়ে আলোচনা করছিল। অনিক বললো, \"মানুষ হলো হাস্যপ্রিয় অনুভূতিপ্রবণ সামাজিক জীব\"। পাঠান বললো, \"মানুষ নয় জড়বস্তু।\" উভয়ের কথা শুনে মামুন বললো, \"তোমাদের কারো দেওয়া সংজ্ঞা যৌক্তিক হয়নি। কারণ মানুষ হলো বুদ্ধিবৃত্তিসম্পন্ন জীব।\"",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "যৌক্তিক সংখ্যার উপায় হলো অপরিহার্য গুণ হিসেবে পদের জাত্যর্থ উল্লেখ করা।"
        },
        {
          "label": "খ",
          "question": "",
          "explanation": "কোনো পদের যৌক্তিক সংজ্ঞার ক্ষেত্রে আসন্নতম জাতি ও! বিভেদক লক্ষণ উল্লেখ করতে হয়। এটি যৌক্তিক সংজ্ঞার একটি পদ্ধতি। 'দ্রব্য' এমন একটি পদ যে পদের কোনো আসন্নতম জাতি নেই। যেহেতু 'দ্রব্য' পদটির আসন্নতম জাতির উল্লেখ করা যায় না, তাই পদটির সংজ্ঞা দেওয়া সম্ভব নয়।"
        },
        {
          "label": "গ",
          "question": "",
          "explanation": "উদ্দীপকের পাঠানের বক্তব্যে নঞর্থক সংজ্ঞা অনুপপত্তি ঘটেছে। কেননা, যেভাবে সংজ্ঞা প্রদান করলে নঞর্থক সংজ্ঞা অনুপপত্তি ঘটে উদ্দীপকের পাঠান সেভাবে সংজ্ঞা প্রদান করেছে। যৌক্তিক সংজ্ঞায় কোনো একটি পদের পূর্ণ জাত্যর্থ উল্লেখের মাধ্যমে। পদটিকে স্পষ্টভাবে প্রকাশ করা হয়। আর যৌক্তিক সংজ্ঞার সুনির্দিষ্ট কিছু নিয়ম রয়েছে। কোনো পদের সংজ্ঞা প্রদানের ক্ষেত্রে এই নিয়মগুলো আবশ্যিকভাবে অনুসরণ করতে হয়। যৌক্তিক সংজ্ঞার চতুর্থ নিয়ম অনুযায়ী সংজ্ঞায় নঞর্থক ভাষা ব্যবহার করা যায় না। যদি যৌক্তিক সংজ্ঞার এ নিয়ম লঙ্ঘন করে কোনো পদের সংজ্ঞায় নঞর্থক। ভাষা ব্যবহার করা হয় তাহলে সংজ্ঞা ত্রুটিপূর্ণ হয়। যৌক্তিক সংজ্ঞার এ তুটিকে নঞর্থক সংজ্ঞা অনুপপত্তি বলে। উদ্দীপকের পাঠান 'মানুষ' পদের সংজ্ঞায় 'মানুষ নয় জড়বস্তু' বলে সংজ্ঞা প্রদান করেছে। এখানে। পাঠান যৌক্তিক সংজ্ঞার নিয়ম অমান্য করে সংজ্ঞায় নর্থক ভাষা ব্যবহার করেছে। তাই বলা যায় পাঠানের বক্তব্যে নঞর্থক সংজ্ঞা অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "উদ্দীপকে অনিক অবান্তর সংজ্ঞা এবং মামুন যৌক্তিক সংজ্ঞা দিয়েছে। দুই সংজ্ঞার বৈশিষ্ট্যের ভিন্নতার কারণে উভয়ের সংজ্ঞা পরস্পর থেকে পৃথক। নিচে তা বিশ্লেষণ করা হলো- সংজ্ঞায় জাত্যর্থের অতিরিক্ত গুণ থাকলে এবং তা অবিচ্ছেদ্য অবান্তর লক্ষণ হলে অবান্তর লক্ষণজনিত সংজ্ঞা অনুপপত্তি ঘটে। যেমন- উদ্দীপকের অনিক বলে, মানুষ একটা হাস্যপ্রিয়, অনুভূতিপ্রবণ, সামাজিক জীব। এ দৃষ্টান্তে 'হাস্যপ্রিয়', 'অনুভূতিপ্রবণ', সামাজিক গুণগুলো মানুষের অবান্তর লক্ষণ। পাশাপাশি মানুষ পদের অপরিহার্য দিক হিসেবে বুদ্ধিবৃত্তি উল্লেখ করা হয়নি। এসব কারণেই অনিকের সংজ্ঞাটি অবান্তর সংজ্ঞার দৃষ্টান্ত। এই সংজ্ঞার মাধ্যমে পদের অপরিহার্য অর্থ জানা যায় না। কারণ এটি একটি ভ্রান্ত প্রক্রিয়া। অন্যদিকে, মামুন বলেছে, মানুষ হয় বুদ্ধিবৃত্তিসম্পন্ন জীব। এখানে সে 'মানুষ' পদের পূর্ণ জাত্যর্থ হিসেবে আসন্নতম জাতি ও বিভেদক লক্ষণ উল্লেখ করেছে। পাশাপাশি মানুষ পদের অতিরিক্ত কোনো গুণ উল্লেখ 'করেনি। এ কারণে এটি মানুষ পদের যথার্থ সংজ্ঞা। উপরিউক্ত আলোচনা থেকে বলা যায়, অবান্তর সংজ্ঞা ও যৌক্তিক সংজ্ঞা দুটি ভিন্ন বিষয়। কোনো পদের অপরিহার্য অর্থ জানার জন্য যৌক্তিক সংজ্ঞা একটি মাধ্যম, অবান্তর সংজ্ঞা নয়।"
        }
      ]
    },
    {
      "number": "2",
      "uddipok": "তমা তার মামার সাথে একটি নার্সারিতে বেড়াতে গিয়েছিল। সেখানে সে গণনা করে দেখল, ছোট-বড় মিলিয়ে ২৫০টি গাছ আছে। সবগুলো গাছই বিভিন্ন ফুলের গাছ। এর পর সে তার মামাকে বললো, \"সবগুলো গাছই ফুলের।\"",
      "tag": "DIN.B 21,ISCM 24",
      "sub_questions": [
        {
          "label": "ক",
          "question": "",
          "explanation": "যে অনুমান পদ্ধতিতে কোনো কার্যকারণ সম্পর্ক প্রতিষ্ঠা ব্যতীত শুধু প্রকৃতির নিয়মানুবর্তিতার ওপর নির্ভর করে ব্যতিক্রমহীন অভিজ্ঞতার ভিত্তিতে একটি সার্বিক সংশ্লেষণ সিদ্ধান্ত গ্রহণ করার প্রক্রিয়াকে বলে অবৈজ্ঞানিক আরোহ ।"
        },
        {
          "label": "খ",
          "question": "",
          "explanation": "কার্যকারণ সম্পর্কের ভিত্তিতে সিদ্ধান্ত গ্রহণ করার কারণে বৈজ্ঞানিক আরোহের সিদ্ধান্ত নিশ্চিত হয়। প্রকৃত আরোহের শ্রেণিবিভাগের মধ্যে কেবল বৈজ্ঞানিক আরোহ কার্যকারণ সম্পর্ক নির্ণয় করে সিদ্ধান্ত প্রতিষ্ঠা করে। আর কার্যকারণ সম্পর্ক নির্ণয় করে সিদ্ধান্ত প্রতিষ্ঠা করার কারণে বৈজ্ঞানিক আরোহ নিশ্চিত সিদ্ধান্ত প্রতিষ্ঠা করতে পারে। তাই বৈজ্ঞানিক আরোহের সিদ্ধান্ত নিশ্চিত বলে বিবেচিত হয়।"
        },
        {
          "label": "গ",
          "question": "",
          "explanation": "উদ্দীপকে অপ্রকৃত আরোহের অন্যতম প্রকরণ পূর্ণাঙ্গ আরোহের ইঙ্গিত করা হয়েছে। নিচে তা ব্যাখ্যা করা হলো- যে আরোহ অনুমানে সকল দৃষ্টান্তের পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ বলে। যেমন- একটি ঝুড়িতে রাখা ১৫টি আঙ্গুরের স্বাদ পরীক্ষা করে বলা হলো, 'ঝুড়ির সকল আঙ্গুর হয় টক'। এই সার্বিক বাক্যটির সত্যতা পরীক্ষার জন্য স্বতন্ত্রভাবে প্রতিটি আঙ্গুর খেয়ে পরীক্ষা করা হয়েছে। এ কারণে এটি পূর্ণাঙ্গ আরোহের দৃষ্টান্ত।  তেমনি উদ্দীপকে বর্ণিত ঘটনায় তমা তার মামার সাথে একটি নার্সারিতে বেড়াতে যায়। সেখানে সে গণনা করে দেখে, ছোট-বড় মিলিয়ে ২৫০টি গাছ আছে। সবগুলো গাছই বিভিন্ন ফুলের গাছ। এর পর সে তার মামাকে বল, \"সবগুলো গাছই ফুলের।\" এখানে সে প্রতিটি গাছ যাচাই করে এই সিদ্ধান্তে উপনীত হয়েছে। তাই বলা যায় যে, তার এই বক্তব্য পূর্ণাঙ্গ আরোহের দৃষ্টান্ত।"
        },
        {
          "label": "ঘ",
          "question": "",
          "explanation": "উল্লেখিত পূর্ণাঙ্গ আরোহ যথার্থ আরোহ নয়। নিচে উত্তরের স্বপক্ষে আমার যুক্তি দেওয়া হলো- পূর্ণাঙ্গ আরোহের অন্তর্গত প্রতিটি দৃষ্টান্ত পর্যবেক্ষণ করে সিদ্ধান্ত গ্রহণ করা হয়। বস্তুত আরোহ অনুমানের মূল বৈশিষ্ট্য হচ্ছে আরোহমূলক লম্ফ (জানা থেকে অজানায় যাওয়া)। কিন্তু পূর্ণাঙ্গ আরোহে আরোহমূলক লম্ফ অনুপস্থিত থাকে। এ কারণে পূর্ণাঙ্গ আরোহকে প্রকৃত আরোহ বলা যায় না। পূর্ণাঙ্গ আরোহ সীমিত পরিসরে নির্দিষ্ট সংখ্যক দৃষ্টান্ত সম্পর্কে সিদ্ধান্ত প্রতিষ্ঠা করে বলে এর সিদ্ধান্তকে যথার্থ অর্থে সার্বিক বলা যায় না। কারণ এর সিদ্ধান্ত কতগুলো বিশেষ দৃষ্টান্তের সমষ্টি। যেমন: 'উদ্দীপকের তমা নার্সারির ২৫০টি গাছ যাচাই করে বলে, সবগুলো গাছই ফুলের।' এখানে সে জানা থেকে অজানায় বিষয়ে যায়নি বরং জানা বিষয়ের ভিত্তিতেই সিদ্ধান্ত নিয়েছে। উপরিউক্ত আলোচনা থেকে বলা যায়, উদ্দীপকে বর্ণিত পূর্ণাঙ্গ আরোহ প্রকৃত আরোহ নয়। কারণ ব্রিটিশ যুক্তিবিদ জন স্টুয়ার্ট মিল মনে করেন, পূর্ণাঙ্গ আরোহ নিছক জ্ঞাত ঘটনাবলির সংক্ষিপ্ত সমষ্টিকরণ। সুতরাং বলা যায়, পূর্ণাঙ্গ আরোহ হলো অপ্রকৃত আরোহ।"
        }
      ]
    },
    {
      "number": "3",
      "uddipok": "সকালে যখন আকাশ কালো হয়ে হঠাৎ বৃষ্টির সাথে বজ্রপাত শুরু হয়। ভয়ে, আতঙ্কে রাহাত বাবাকে প্রশ্ন করল, \"বজ্রপাত কী?” রাহাতের বাবা উত্তরে বললো, \"বজ্রপাত হলো আকাশে দানব কর্তৃক নিক্ষেপিত সাদা আগুনের ঝলক।\" একথা শুনে রাহাতের মা বললো, \"বজ্রপাত হলো আকাশে- ভাসমান মেঘের ভারি কণার ঘর্ষণের ফলে তৈরি আলো।\"",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "কোনো জটিল, অস্পষ্ট, দুর্বোধ্য ও অনির্দিষ্ট বিষয়কে সহজ, সরল ও প্রাঞ্জল ভাষায় ব্যক্ত করাই হলো ব্যাখ্যা ।"
        },
        {
          "label": "খ",
          "question": "",
          "explanation": "সার্বিক নীতি থেকে বিশেষ নীতি প্রকাশ করা হয় বলে বৈজ্ঞানিক ব্যাখ্যা এক ধরনের অবরোহ প্রক্রিয়া। অবরোহমূলক প্রক্রিয়ায় সার্বিক দৃষ্টান্ত থেকে বিশেষ সিদ্ধান্ত গ্রহণ করা হয়। অনুরূপভাবে 'অন্তর্ভুক্তি' রূপের মাধ্যমে বৈজ্ঞানিক ব্যাখ্যায় উচ্চতর কোনো সাধারণ নিয়ম থেকে বিশেষ নিয়ম অনুমান করা হয়। এ কারণে বলা হয় বৈজ্ঞানিক ব্যাখ্যা হলো অবরোহমূলক প্রক্রিয়া।"
        },
        {
          "label": "গ",
          "question": "",
          "explanation": "রাহাতের বাবার বক্তব্যে লৌকিক ব্যাখ্যা প্রতিফলিত হয়েছে। নিচে তা ব্যাখ্যা করা হলো-  যখন অতিপ্রাকৃতিক ও মনগড়া কারণ উল্লেখ করে কোনো ঘটনার বিবৃতি দেওয়া হয় তখন তাকে লৌকিক ব্যাখ্যা বলে। লৌকিক ব্যাখ্যা ব্যক্তির নিজস্ব বিশ্বাস ও ধ্যানধারণার ওপর নির্ভরশীল।লৌকিক ব্যাখ্যায় লৌকিক কাহিনী ও অন্ধ বিশ্বাসকে প্রাধান্য দেওয়া। লৌকিক ব্যাখ্যার বাস্তব কোনো ভিত্তি নেই। তাই এ প্রকার ব্যাখ্যার কোনো যৌক্তিক ও বৈজ্ঞানিক মূল্য নেই।  তেমনি আলোচ্য উদ্দীপকে রাহাতের বাবা বজ্রপাত সম্পর্কে বলেন, \"বজ্রপাত হলো আকাশে দানব কর্তৃক নিক্ষেপিত সাদা আগুনের ঝলক।\" তার এই বক্তব্য বজ্রপাতের সংজ্ঞার সঙ্গে অপ্রাসঙ্গিক এবং এটি রাহাতের বাবার নিজস্ব বক্তব্য। তাই বলা যায়, রাহাতের বাবার বক্তব্য লৌকিক ব্যাখ্যার সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "রাহাতের মা এবং বাবার বক্তব্য যথাক্রমে বৈজ্ঞানিক ব্যাখ্যা ও লৌকিক ব্যাখ্যার সাথে সাদৃশ্যপূর্ণ। নিচে উভয়ের মধ্যে বিদ্যমান পার্থক্য পাঠ্যবইয়ের আলোকে বিশ্লেষণ করা হলো- যে ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে কোনো ঘটনার ব্যাখ্যা প্রদান করা হয় তাকে বৈজ্ঞানিক ব্যাখ্যা বলে। অন্যদিকে, যে ব্যাখ্যায় অতিপ্রাকৃতিক ও কাল্পনিক কারণ উল্লেখ করে ঘটনার ব্যাখ্যা প্রদান করা হয় তাকে লৌকিক ব্যাখ্যা বলে। বৈজ্ঞানিক ব্যাখ্যা সংশ্লিষ্ট ঘটনার সাথে প্রাসঙ্গিক হয়ে থাকে। কিন্তু লৌকিক ব্যাখ্যা সংশ্লিষ্ট ঘটনার সাথে প্রাসঙ্গিক হয় না। বৈজ্ঞানিক ব্যাখ্যায় সংযুক্তিকরণ করা হয়। এখানে কোনো ঘটনাকে সমজাতীয় অন্যান্য ঘটনার সাথে সংযুক্ত করে ব্যাখ্যা প্রদান করা হয়। অন্যদিকে, লৌকিক ব্যাখ্যায় সংযুক্তিকরণ নেই। তাই এখানে সংশ্লিষ্ট ঘটনাকে অন্যান্য ঘটনার সাথে সংযুক্ত করা হয় না। সর্বোপরি বৈজ্ঞানিক ব্যাখ্যায় যেহেতু প্রকৃত কারণ উল্লেখ করে ব্যাখ্যা প্রদান করা হয়, তাই এ ব্যাখ্যা সবসময় একই থাকে। অর্থাৎ, বৈজ্ঞানিক ব্যাখ্যা ব্যক্তিভেদে ভিন্ন হয় না। অন্যদিকে, লৌকিক ব্যাখ্যায় অতিপ্রাকৃতিক কারণ ও ব্যক্তির ব্যক্তিগত বিশ্বাস প্রতিফলিত হয়ে থাকে। তাই এ ব্যাখ্যা ব্যক্তিভেদে ভিন্ন হয়ে থাকে। পরিশেষে বলা যায়, বৈজ্ঞানিক ও লৌকিক ব্যাখ্যার মধ্যে বিভিন্ন দিক দিয়ে পার্থক্য রয়েছে। তবে উভয় প্রকার ব্যাখ্যার মধ্যে বৈজ্ঞানিক ব্যাখ্যাই প্রকৃত ব্যাখ্যা প্রদান করে থাকে।"
        }
      ]
    },
    {
      "number": "4",
      "uddipok": "দৃশ্যকল্প-১: মনোহর গ্রামে গত রাতে সব বাড়িতে চুরি হয়েছে। গ্রামবাসী কে চুরি করেছে তা চিহ্নিত করতে না পেরে স্থানীয় পুলিশের সহায়তা চাইলে, পুলিশ এসে চোরের পায়ের ছাপ, হাতের স্পর্শ এবং চুরির ধরন বিশ্লেষণ করে চোরকে শনাক্ত করতে সক্ষম হয়। দৃশ্যকল্প-২: বাজারে নিত্যপ্রয়োজনীয় জিনিসপত্রের দাম বেড়ে যাওয়ায় হোসেনপুর গ্রামবাসী ধারণা করল যে, করোনা মহামারীর কারণে বাজারে জিনিসপত্রের দাম বেড়ে গিয়েছে।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "কোনো বিষয় বা ঘটনা সম্পর্কে আনুমানিক ধারণা বা আন্দাজ গঠন করাই প্রকল্প।"
        },
        {
          "label": "খ",
          "question": "",
          "explanation": "কোনো ঘটনাকে ব্যাখ্যা করার জন্য প্রকল্পের সহায়ক গুণকে আরোহ সমন্বয় বলে। সাধারণত কোনো ঘটনার সত্যতা নির্ণয়ের জন্য প্রকল্প গঠন করা হয়। অনেক ক্ষেত্রে একটি প্রকল্পের সাহায্যে একাধিক ঘটনার কারণ ব্যাখ্যা করা যায়। প্রকল্পের এই গুণকে বলা হয় আরোহ সমন্বয়। যেমন: জড়বস্তুর ভূপতন ব্যাখ্যা করার জন্য মাধ্যাকর্ষণ শক্তিকে প্রকল্প হিসেবে গ্রহণ করা হয়েছিল। পরে দেখা যায়, মাধ্যাকর্ষণ শক্তির সাহায্যে জোয়ার-ভাটার ঘটনাকেও ব্যাখ্যা করা যায়। প্রকল্পের এই অতিরিক্ত গুণকে আরোহ সমন্বয় বলে।"
        },
        {
          "label": "গ",
          "question": "",
          "explanation": "দৃশ্যকল্প-১ সংকট উত্তরক দৃষ্টান্তের প্রমাণটি নির্দেশ করছে। ব্যাখ্যা করা হলো- যে ঘটনা বা দৃষ্টান্তের মাধ্যমে প্রতিযোগী প্রকল্পগুলোর মধ্যকার সংকট নিরসন করা হয় তাকে সংকট উত্তরক দৃষ্টান্ত বলে। ব্রিটিশ যুক্তিবিদ ফ্রান্সিস বেকন প্রথম সংকট উত্তরক দৃষ্টান্ত কথাটি ব্যবহার করেন। তিনি সংকট উত্তরক দৃষ্টান্তকে রাস্তার মোড়ে স্থাপিত পথনির্দেশক চিহ্ন বা ফলকের সাথে তুলনা করেছেন। একাধিক রাস্তার মিলনস্থলে পথনির্দেশক ফলকের সাহায্যে গন্তব্যস্থলে পৌঁছানো যায়। অনুরূপভাবে সংকট উত্তরক দৃষ্টান্ত আমাদের বলে দেয়, প্রতিযোগী প্রকল্পগুলোর মধ্যে কোনটি গ্রহণ করতে হবে এবং কোনটি বাদ দিতে হবে।  তেমনি দৃষ্টান্ত-১ বলা হয়েছে এ মনোহর গ্রামে চুরি হয়। গ্রামবাসী বুঝতে পারছে না কে চুরি করেছে। পরবর্তীতে পুলিশ এসে চোরের পায়ের ছাপ, হাতের স্পর্শ এবং চুরির ধরন বিশ্লেষণ করে চোরকে শনাক্ত করতে সক্ষম হয়। অর্থাৎ, এখানে পায়ের ছাপ এবং হাতের স্পর্শ প্রভৃতি পরীক্ষা করে প্রকৃত কারণ উদঘাটন করাই হলো সংকট উত্তরক দৃষ্টান্ত।"
        },
        {
          "label": "ঘ",
          "question": "",
          "explanation": "দৃশ্যকল্প-২, দৃশ্যকল্প-১ এর মতো বাস্তবসম্মত নয়। কেননা দৃশ্যকল্প-২ একটি প্রাথমিক আনুমানিক ধারণা মাত্র।নিচে তা বিশ্লেষণ করা হলো- কোনো প্রকল্প বা আনুমানিক ধারণাকে যথার্থ হতে হলে কতকগুলো গুরুত্বপূর্ণ বৈশিষ্ট্য বা শর্ত পূরণ করতে হয়। তাহলেই প্রকল্প বৈধ বলে বিবেচিত হবে। আর বৈধ প্রকল্প যাচাইকরণের মাধ্যমে প্রমাণিত হলে তা • তত্ত্বের মর্যাদা লাভ করে। কাজেই বৈধ প্রকল্পকে পর্যাপ্ত বা যথেষ্ট যাচাইকরণ করতে হবে। দৃশ্যকল্প-২ এ বাজারে জিনিসপত্রের দাম বাড়ায় গ্রামবাসী ধারণা করলো যে, 'করোনা মহামারীর কারণে বাজারে জিনিসপত্রের দাম বেড়ে গিয়েছে। এখানে কোনো জিনিসের দাম বেড়ে যাওয়ার কারণ হিসেবে কেবল করোনা মহামারীকে কল্পনা করলে চলবে না। কেননা বাজারে পণ্যের মূল্য বৃদ্ধির সাথে চাহিদা বৃদ্ধি, কাঁচামালের মূল্য বৃদ্ধি, কাঁচামালের দুষ্প্রাপ্যতা ইত্যাদি জড়িত থাকে। সেক্ষেত্রে দৃশ্যকল্প-২ এ যথেষ্ট প্রত্যক্ষ কিংবা পরোক্ষ যাচাইকরণ করা হয়নি। একটি সাধারণ ধারণা ও অপর্যাপ্ত তথ্যের ভিত্তিতে প্রকল্প প্রণয়ন করা হয়েছে। তবে দৃশ্যকল্প-১ এ তথ্য যাচাই-বাছাই করণের মাধ্যমে পুলিশ চোরকে শনাক্ত করে। তাই বলা যায়, দৃশ্যকল্প-২ এর চেয়ে দৃশ্যকল্প-১ অধিক বাস্তবসম্মত।"
        }
      ]
    },
    {
      "number": "5",
      "uddipok": "যুক্তি-১: আমি এ যাবৎ লাল রঙের যত ফুল দেখেছি তার সবগুলোই গন্ধহীন। গন্ধহীন ব্যতীত লাল রঙের ফুল দেখেনি। অতএব, সকল লাল রঙের ফুল হয় গন্ধহীন। যুক্তি-২: আম, কাঁঠাল, পেয়ারা, আপেল এবং কমলা সবই ভিটামিন সমৃদ্ধ ফল। অতএব, সকল ফল হয় ভিটামিন সমৃদ্ধ।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "প্রকৃত আরোহ তিন প্রকার। যথা: ১. বৈজ্ঞানিক আরোহ, ২ অবৈজ্ঞানিক আরোহ এবং ৩. সাদৃশ্যানুমান।"
        },
        {
          "label": "খ",
          "question": "",
          "explanation": "আরোহমূলক লম্ফ হলো আরোহের মৌলিক বৈশিষ্ট্য। আরোহ অনুমানে জ্ঞাত থেকে অজ্ঞাতে গমন করা হয়। তাই যে বৈশিষ্ট্য বা যার ওপর ভিত্তি করে আরোহ অনুমানে জ্ঞাত থেকে অজ্ঞাতে গমন করা হয় তা আরোহমূলক লম্ফ বলে বিবেচিত হয়। এটিই আরোহমূলক ঝুঁকি হিসেবে বোঝানো হয়েছে।"
        },
        {
          "label": "গ",
          "question": "",
          "explanation": "যুক্তি-১ এ অবৈজ্ঞানিক আরোহের উল্লেখ রয়েছে। ব্যাখ্যা করা হলো- কার্যকারণ সম্পর্কের ওপর নির্ভর না করে শুধু অবাধ অভিজ্ঞতার ভিত্তিতে সার্বিক সংশ্লেষক যুক্তিবাক্য প্রতিষ্ঠা করার যে প্রক্রিয়া তাই অবৈজ্ঞানিক আরোহ। এই আরোহ প্রক্রিয়ায় সবসময় সার্বিক সংশ্লেষক যুক্তিবাক্য স্থাপন করা হয়। আমরা জানি, অবৈজ্ঞানিক আরোহ প্রক্রিয়ার মূল সূত্র হচ্ছে, একটি ঘটনা সবসময়ই সত্য হতে দেখা গেছে কখনো এর কোনো বিরুদ্ধ দৃষ্টান্ত ঘটেনি। অতএব, এ ঘটনাটি সত্য। মূলত এ আরোহে কতকগুলো অনুকূল দৃষ্টান্তের গণনার ভিত্তিতেই সার্বিক সিদ্ধান্ত প্রতিষ্ঠা করা হয়। তেমনি যুক্তি-১ এ বলা হয়েছে , আমি এ যাবৎ লাল রঙের যত ফুল দেখেছি তার সবগুলোই গন্ধহীন। গন্ধহীন ব্যতীত লাল রঙের ফুল দেখেনি। অতএব, সকল লাল রঙের ফুল হয় গন্ধহীন। এই যুক্তি প্রক্রিয়ায় কেবল অনুকূল অভিজ্ঞতার আলোকে সিদ্ধান্ত নেওয়া হয়েছে। তাই বলা যায়,  দৃষ্টান্তটি অবৈজ্ঞানিক আরোহের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত যুক্তি-১ ও যুক্তি-২ এ যথাক্রমে অবৈজ্ঞানিক আরোহ এবং বৈজ্ঞানিক আরোহকে নির্দেশ করে। নিচে এ দুই অরোহের মধ্যে বৈসাদৃশ্য বিশ্লেষণ করা হলো- অবৈজ্ঞানিক আরোহে কেবল প্রকৃতির নিয়মানুবর্তিতা নীতির ওপর নির্ভর করে অবাধ অভিজ্ঞতার ভিত্তিতে সিদ্ধান্ত নেওয়া হয়। তাই অবৈজ্ঞানিক আরোহের সিদ্ধান্ত সম্ভাব্য হয়। যার দৃষ্টান্ত যুক্তি-১ এ পরিলক্ষিত হয়। অন্যদিকে, বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত নেওয়া হয়। যুক্তি-২ এ বর্ণিত, আম, কাঁঠাল, পেয়ারা, আপেল এবং কমলা সবই ভিটামিন সমৃদ্ধ ফল। অতএব, সকল ফল হয় ভিটামিন সমৃদ্ধ। এখানে প্রকৃতির নিয়মানুবর্তিতা নীতি ও কার্যকারণ নিয়মের ভিত্তিতে সিদ্ধান্ত গ্রহণের কারণে সিদ্ধান্তটি নিশ্চিত হয়েছে। বৈজ্ঞানিক বিশেষ বিশেষ দৃষ্টান্তের অভিজ্ঞতার ভিত্তিতে সিদ্ধান্ত গ্রহণ করা হয়। সেক্ষেত্রে সদর্থক ও নঞর্থক উভয় দৃষ্টান্ত পর্যবেক্ষণ ও পরীক্ষণ করা হয়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ হয়। অন্যদিকে, অবৈজ্ঞানিক আরোহে দৃষ্টান্তের সংখ্যার ওপর বেশি গুরুত্ব দেওয়া হয়। এ অনুমানে সদর্থক দৃষ্টান্তকে বেশি গুরুত্ব দেওয়া হলেও নঞর্থক দৃষ্টান্তকে একেবারেই গুরুত্ব দেওয়া হয় না। তাই অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না। উপরের আলোচনা থেকে বলা যায়, বৈজ্ঞানিক ও অবৈজ্ঞানিক আরোেহ উভয়ই প্রকৃত আরোহের শ্রেণিবিভাগ হলেও এদের মধ্যে পদ্ধতিগত ও গ্রহণযোগ্যতার ক্ষেত্রে ভিন্নতা বিদ্যমান। এ কারণেই দৃশ্যকল্প-১ ও দৃশ্যকল্প-২ এর মধ্যে পার্থক্য পরিলক্ষিত হয়।"
        }
      ]
    },
    {
      "number": "6",
      "uddipok": "দৃষ্টান্ত-১: মানুষ হলো বুদ্ধিবৃত্তিসম্পন্ন জীব। দৃষ্টান্ত-২: নদী হলো সতত চলনশীল স্রোতস্বিনী জলাধার। দৃষ্টান্ত-৩: হাইড্রোজেন হলো এক প্রকার গ্যাস।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "কোনো পদের সংজ্ঞায় জাত্যর্থের অতিরিক্ত কোনো গুণের উল্লেখ থাকলে এবং সে গুণটি উপলক্ষণ হলে যে অনুপপত্তি ঘটে তাকে বাহুল্য সংজ্ঞা বলে।"
        },
        {
          "label": "খ",
          "question": "",
          "explanation": "যৌক্তিক সংজ্ঞার দুটি বৈশিষ্ট্য হলো- ১. সংজ্ঞায় কোনো শ্রেণিবাচক পদের সমগ্র জাত্যর্থ বা মৌলিক বৈশিষ্ট্য উল্লেখ করা হয়। ২. যৌক্তিক সংজ্ঞা সর্বদা একটি সমীকরণের নির্দেশনা দান করে। যথার্থ সংজ্ঞা সংজ্ঞেয় এবং সংজ্ঞার্থ পদের পরিধির সমান থাকে।"
        },
        {
          "label": "গ",
          "question": "",
          "explanation": "দৃষ্টান্ত-২ এ দুর্বোধ্য সংজ্ঞাজনিত অনুপপত্তি সংঘটিত হয়েছে। ব্যাখ্যা করা হলো- সংজ্ঞাকে সংজ্ঞেয় পদের চেয়ে স্পষ্ট হতে হবে। কোনো পদের সংজ্ঞায় বহু অর্থবোধক বা দুর্বোধ্য শব্দ ব্যবহার করা যাবে না। সংজ্ঞায় সহজ-সরল ভাষার পরিবর্তে দুর্বোধ্য ভাষা ব্যবহার করলে দুর্বোধ্য সংজ্ঞাজনিত অনুপপত্তি ঘটে। দুর্বোদ্ধ সংজ্ঞাজনিত অনুপত্তিতে সহজ সরল ভাষা ব্যবহার না করে তুলনামূলক কঠিন ভাষা ব্যবহার করা হয়। তেমনি দৃষ্টান্ত-২ এ বলা হয়েছে, নদী হলো সতত চলনশীল স্রোতস্বিনী জলাধার। এখানে নদীকে দুর্বোধ্যভাবে সংজ্ঞায়িত করা হয়েছে। এ সংজ্ঞার প্রতিটি শব্দ অত্যন্ত কঠিন, জটিল ও দুর্বোধ্য। সংজ্ঞায় সহজ-সরল ভাষার পরিবর্তে দুর্বোধ্য ভাষা ব্যবহার করা হয়েছে বিধায় দুর্বোধ্য সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "অনুপপত্তির ভিত্তিতে দৃষ্টান্ত-৩ থেকে দৃষ্টান্ত-১ পৃথক। বিশ্লেষণ করা হলো- দৃষ্টান্ত-৩ এ বলা হয়েছে, হাইড্রোজেন হলো একপ্রকার গ্যাস। এটি অতিব্যাপক সংজ্ঞাজনিত অনুপপত্তির দৃষ্টান্ত। কারণ সংজ্ঞার ক্ষেত্রে পালনীয় একটি অন্যতম নিয়ম হচ্ছে, সংজ্ঞার ক্ষেত্রে সংজ্ঞেয় ও সংজ্ঞার্থের ব্যক্ত্যর্থ বেশি হতে পারবে না। অথচ দৃষ্টান্ত-৩ এ প্রদত্ত সংজ্ঞায় এ নিয়মটির লঙ্ঘন করা হয়েছে। এ ক্ষেত্রে হাইড্রোজেন পদের ব্যক্ত্যর্থের চেয়ে গ্যাস পদের ব্যত্যর্থ বেশি। কারণ হাইড্রোজেন ছাড়াও জগতে অক্সিজেন, নাইট্রোজেন নামে আরও বিভিন্ন গ্যাস আছে। কিন্তু হাইড্রোজেনকে গ্যাস বললে অন্যান্য গ্যাসের নাম বাদ পড়ে যায়। অর্থাৎ, তখন হাইড্রোজেন পদের ব্যক্ত্যর্থ বৃদ্ধি পায়। এর ফলে অতিব্যাপক সংজ্ঞা অনুপপত্তি ঘটে। দৃষ্টান্ত-১ এ বর্ণিত, 'মানুষ হয় বুদ্ধিবৃত্তিসম্পন্ন জীব'। এখানে 'মানুষ' পদের পূর্ণ জাত্যর্থ হিসেবে আসন্নতম জাতি ও বিভেদক লক্ষণ উল্লেখ করা হয়েছে। এ কারণে এটি মানুষ পদের যথার্থ সংজ্ঞা। এখানে কোনো অনুপপত্তি ঘটেনি। তাই বলা যায়, এরূপ অনুপপত্তিজনিত কারণে দৃষ্টান্ত-১ ও দৃষ্টান্ত-৩ একটি থেকে অন্যটি পৃথক।"
        }
      ]
    },
    {
      "number": "7",
      "uddipok": "বৈশিষ্ট্য-১: জটিল, দুর্বোধ্য, রহস্যাবৃত বিষয়কে সহজ-সরল, সাবলীল ও স্পষ্টীকরণ করা। বৈশিষ্ট্য-২: অনুমান, প্রকল্প, সংযুক্তিকরণ এবং শ্রেণিকরণের সাথে সম্পর্কিত। বৈশিষ্ট্য-৩: অজ্ঞানতা, অতিপ্রাকৃতিকতা, অলৌকিকতা, গোঁড়ামি ও অন্ধবিশ্বাসের সাথে সম্পর্কিত।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "বৈজ্ঞানিক ব্যাখ্যার রূপ তিনটি। যথা- বিশ্লেষণ, শৃঙ্খলযোজন ও অন্তর্ভুক্তি।"
        },
        {
          "label": "খ",
          "question": "",
          "explanation": "সর্বোচ্চ নিয়ম হওয়ার কারণে চিন্তার মৌলিক নিয়মের বৈজ্ঞানিক ব্যাখ্যা দেওয়া যায় না। চিন্তার মৌলিক নিয়ম হলো সর্বোচ্চ নিয়ম। যেমন: প্রকৃতির নিয়মানুবর্তিতা নীতি, কার্যকারণ নিয়ম ইত্যাদি। এসব নিয়মের চেয়ে উচ্চতর অন্য কোনো নিয়ম নেই। পাশাপাশি এরূপ নিয়মকে অন্য কোনো নিয়মের অন্তর্ভুক্তও করা যায় না। তাই এরূপ মৌলিক নিয়মের বৈজ্ঞানিক ব্যাখ্যা দেওয়া সম্ভব নয়।"
        },
        {
          "label": "গ",
          "question": "",
          "explanation": "বৈশিষ্ট্য-১ এ ব্যাখ্যার ইঙ্গিত করা হয়েছে। নিচে ব্যাখ্যার প্রাসঙ্গিকতা উল্লেখ করা হলো- প্রকৃতিতে প্রতিনিয়ত অসংখ্য ঘটনা ঘটে চলেছে এবং কিছু ঘটনা এত জটিল অবস্থায় থাকে যে, সেগুলো সম্পর্কে সুস্পষ্টভাবে কোনোকিছু বলা আমাদের পক্ষে সম্ভব হয় না। ব্যাখ্যার মাধ্যমে ঐ ঘটনাগুলো আমাদের কাছে স্পষ্ট হয় এবং আমরা এগুলো সম্পর্কে স্পষ্ট ধারণা লাভ করতে পারি। এভাবে ব্যাখ্যার মাধ্যমে আমরা কোনো বিষয়ের বা ঘটনার প্রকৃত কারণ জানতে পারি। প্রকৃত ব্যাখ্যায় এসব অলৌকিকতার কোনো স্থান নেই। তাই চূড়ান্তভাবে অন্ধবিশ্বাস ও কুসংস্কার দূর করতে ব্যাখ্যার প্রাসঙ্গিকতা রয়েছে। পাশাপাশি জ্ঞানের পরিধি বৃদ্ধির জন্যও ব্যাখ্যার গুরুত্ব রয়েছে। সাধারণত মানুষ কোনো বিষয় সম্পর্কে খুব বেশি জানতে আগ্রহী হয় না। কিন্তু যখন কেউ কোনো বিষয়ের ব্যাখ্যা দিতে চান তখন তাকে অনেক কিছুই জানতে হয়। কেননা ব্যাখ্যার মধ্যে বিভিন্ন তথ্য উপাত্ত উপস্থাপন করতে হয়। এতে আমাদের জ্ঞানের পরিধি বৃদ্ধি পায়। তাই বলা যায়, জ্ঞানের পরিধি বৃদ্ধির জন্য ব্যাখ্যার গুরুত্ব অপরিসীম।"
        },
        {
          "label": "ঘ",
          "question": "",
          "explanation": "বৈশিষ্ট্য-২ ও বৈশিষ্ট্য-৩ এ যথাক্রমে বৈজ্ঞানিক ব্যাখ্যা ও লৌকিক ব্যাখ্যার দিকটি প্রকাশ পেয়েছে। নিচে উভয়পক্ষের মধ্যে পার্থক্য বিশ্লেষণ করা হলো- যে ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে কোনো ঘটনার ব্যাখ্যা প্রদান করা হয় তাকে বৈজ্ঞানিক ব্যাখ্যা বলে। অন্যদিকে, যে ব্যাখ্যায় অতিপ্রাকৃতিক ও কাল্পনিক কারণ উল্লেখ করে ঘটনার ব্যাখ্যা করা হয় তাকে লৌকিক ব্যাখ্যা বলে। বৈজ্ঞানিক ব্যাখ্যা সংশ্লিষ্ট ঘটনার সাথে প্রাসঙ্গিক হয়ে থাকে। আর প্রাসঙ্গিকতা ব্যাখ্যার একটি বড় গুণ। অন্যদিকে, লৌকিক ব্যাখ্যা সংশ্লিষ্ট ঘটনার সাথে অপ্রাসঙ্গিক হয়ে থাকে। অর্থাৎ, এখানে ঘটনার প্রাসঙ্গিকতা অনুপস্থিত থাকে। বৈজ্ঞানিক ব্যাখ্যায় কোনো ঘটনাকে সমজাতীয় অন্যান্য ঘটনার সাথে সংযুক্ত করে ব্যাখ্যা করা হয়। অন্যদিকে, লৌকিক ব্যাখ্যায় সংশ্লিষ্ট ঘটনাকে অন্যান্য ঘটনার সাথে সংযুক্ত করা হয় না। সর্বোপরি বৈজ্ঞানিক ব্যাখ্যা ব্যক্তিভেদে ভিন্ন হয় না। লৌকিক কিন্তু ব্যাখ্যা ব্যক্তিভেদে ভিন্ন হয়ে থাকে। উপরিউক্ত আলোচনা থেকে বলা যায়, বৈজ্ঞানিক ও লৌকিক ব্যাখ্যার মধ্যে বিভিন্ন দিক দিয়ে পার্থক্য রয়েছে। তবে উভয় প্রকার ব্যাখ্যার মধ্যে বৈজ্ঞানিক ব্যাখ্যাই প্রকৃত ব্যাখ্যা প্রদান করে থাকে।"
        }
      ]
    },
    {
      "number": "8",
      "uddipok": "",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "যেসব প্রকল্পের মাধ্যমে বস্তুর সূক্ষ্ম গঠন সম্পর্কে ধারণা করা হয় তবে ধারণাগুলোকে প্রত্যক্ষ উপায়ে প্রমাণ করা যায় না, তাদেরকে প্রতিবেদক অনুকল্প বলে।"
        },
        {
          "label": "খ",
          "question": "",
          "explanation": "কোনো অজ্ঞাত ঘটনার কারণ উদঘাটনের জন্য প্রকল্প প্রণয়ন করা হয়। দৈনন্দিন জীবনের সকল ঘটনার কারণ আমাদের পক্ষে জানা সম্ভব নয়। এ কারণে কতকগুলো ঘটনা বা বিষয়ের কারণ নির্ণয়ের জন্য আমরা প্রকল্প প্রণয়ন করি। প্রকল্প বৈজ্ঞানিক গবেষণার সহায়ক হিসেবে কাজ করে। বৈজ্ঞানিক গবেষণার অপরিহার্য অংশ পর্যবেক্ষণ ও পরীক্ষণ বৈধ প্রকল্পের জন্যই সম্ভব হয়। তাই দৈনন্দিন জীবনের ক্ষেত্রেও প্রকল্পের গুরুত্ব অপরিসীম।"
        },
        {
          "label": "গ",
          "question": "",
          "explanation": "উদ্দীপকে প্রশ্ন চিহ্নিত স্থানে প্রকল্প স্তরের ধারণাটির প্রতিফলন ঘটেছে। নিচে তা ব্যাখ্যা করা হলো- কোনো বিষয় বা ঘটনাকে ব্যাখ্যা করার জন্য পূর্ব অভিজ্ঞতার ভিত্তিতে যে প্রাথমিক অনুমান করা হয় তাই প্রকল্প। এই আনুমানিক ধারণা গঠন করার জন্য কতকগুলো পর্যায় অতিক্রম করতে হয়, যেগুলোকে প্রকল্পের স্তর বলে। অর্থাৎ, শুরু থেকে শেষ পর্যন্ত প্রকল্পের কার্যাবলি বিভিন্ন ভাগে বিভক্ত। এটি পর্যায়ক্রমে অগ্রসর হয়। তেমনি উদ্দীপকে প্রকল্পের স্তর নিয়ে আলোচনা করা হয়েছে। কেননা প্রত্যক্ষণ, আন্দাজ গ্রহণ, নিশ্চিতকরণ ও পরখকরণ প্রক্রিয়াটি প্রকল্পের স্তরকে নির্দেশ করে। প্রকল্প স্তরের প্রক্রিয়াটি যদি বাস্তবের অনুরূপ হয় তাহলে প্রকল্পটি সত্য বলে প্রমাণিত হয় এবং তা তত্ত্বে পরিণত হয়। পরবর্তীতে এই তত্ত্ব অন্য কোনো ঘটনা ব্যাখ্যার ভিত্তি হিসেবে কাজ করে।"
        },
        {
          "label": "ঘ",
          "question": "",
          "explanation": "উদ্দীপকের প্রত্যক্ষণ ও পরখকরণ প্রকল্পের স্তর দুইটি পাঠ্যবইয়ের আলোকে বিশ্লেষণ করা হলো। প্রকল্পের প্রথম স্তর হলো নিরীক্ষণ বা প্রত্যক্ষণ। প্রকৃতিতে প্রতিনিয়ত বিভিন্ন ঘটনা ঘটছে। আমরা এসব ঘটনা প্রত্যক্ষ করে সে সম্পর্কে অভিজ্ঞতা লাভ করি। প্রাকৃতিক পরিবেশে ঘটনার এরূপ প্রত্যক্ষণই হলো নিরীক্ষণ। নিরীক্ষণ বা প্রত্যক্ষণ থেকে প্রকল্পের যাত্রা শুরু। যেমন: পদার্থ বিজ্ঞানী নিউটন গাছ থেকে আপেল মাটিতে পড়তে দেখে এর কারণ ব্যাখ্যা করতে গিয়ে প্রথমে মাধ্যাকর্ষণকে যান্ত্রিক প্রকল্প হিসেবে উল্লেখ করেন। এখানে তিনি নিরীক্ষণের মাধ্যমেই গবেষণা শুরু করেন। প্রকল্পের সর্বশেষ স্তর হলো সিদ্ধান্ত যাচাইকরণ। এই স্তরে কোনো প্রকল্প সম্পর্কে গৃহীত সিদ্ধান্ত বাস্তবতার নিরীখে যাচাই বা পরখ করা হয়। যদি সিদ্ধান্তটি বাস্তবতার সাথে মিলে যায়, তাহলে তা সঠিক বলে বিবেচিত হবে। এই প্রক্রিয়াটিকে পরখকরণও বলা হয়ে থাকে। যেমন: বিজ্ঞানী নিউটন তার প্রকল্পের সিদ্ধান্ত গ্রহণ করেছিলেন যে, মাটিতে কোনো আকর্ষণ আছে যার কারণে আপেলটি মাটিতে পড়েছে। পরবর্তী সময়ে ঘটনাটি পরখকরণের মাধ্যমে তিনি সিদ্ধান্তের সত্যতা প্রমাণ করেন এবং মাধ্যাকর্ষণ সূত্র প্রতিষ্ঠা করেন।"
        }
      ]
    },
    {
      "number": "9",
      "uddipok": "দৃষ্টান্ত-১: নলকূপের হাতলে চাপ দিলেই পানি উপরে উঠে। দৃষ্টান্ত-২: বর্ষায় পলি জমে মাটির উর্বরতা বৃদ্ধি পাওয়ায় ভালো ফসল হওয়ার কারণ এবং ভালো ফসল হওয়া খাদ্য নিরাপত্তা নিশ্চিত হওয়ার কারণ। দৃষ্টান্ত-৩: বিজ্ঞানী স্যার আইজ্যাক নিউটনের মাধ্যাকর্ষণ এর নিয়ম অনুসারে জড়বস্তু সর্বদা ভূ-পৃষ্ঠে পতিত হবে।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "প্রকৃতির নিয়মানুযায়ী কার্যকারণ সম্পর্কের ভিত্তিতে কোনো ঘটনার ব্যাখ্যা প্রদান করাই হচ্ছে বৈজ্ঞানিক ব্যাখ্যা।"
        },
        {
          "label": "খ",
          "question": "",
          "explanation": "হাঁ, লৌকিক ব্যাখ্যায় সাধারণ মানুষের মনগড়া ধারণা প্রাধান্য পায় বলে এরূপ ব্যাখ্যাকে সাধারণ মানুষের ব্যাখ্যা বলা হয়। ব্যক্তির মনগড়া ধারণা বা অতিপ্রাকৃত শক্তির আশ্রয়ে যে ব্যাখ্যা প্রকাশ পায় তা-ই লৌকিক ব্যাখ্যা। এ ধরনের ব্যাখ্যা সবাই দিতে পারে। কারণ এরূপ ব্যাখ্যায় ব্যক্তির নিজস্ব ধারণা প্রকাশ পায়। এ কারণে লৌকিক ব্যাখ্যাকে সাধারণ মানুষের ব্যাখ্যা বলে।"
        },
        {
          "label": "গ",
          "question": "",
          "explanation": "দৃষ্টান্ত-১ এ বৈজ্ঞানিক ব্যাখ্যার বিশ্লেষণ রূপের প্রতিফলন ঘটেছে। ব্যাখ্যা করা হলো-  বিশ্লেষণ হচ্ছে বৈজ্ঞানিক ব্যাখ্যার একটি অন্যতম রূপ। জগতে অনেক ঘটনা আছে যেখানে একাধিক ঘটনা বা কারণ মিলিত হয়ে সংশ্লিষ্ট ঘটনা বা কার্যটি সংগঠিত করে। এ ক্ষেত্রে কার্যটিকে বলা হয় মিশ্র বা সংযুক্ত কার্য, যাকে সহজ বা প্রাঞ্জলভাবে উপস্থাপন করাই হচ্ছে বিশ্লেষণ রূপ। তেমনি দৃষ্টান্ত-১ এ বলা হয়েছে , নলকূপের হাতলে চাপ দিলেই পানি উপরে উঠে। এটা একটি মিশ্র কার্য। কারণ নলকূপের এই পানি উঠে আসাটাকে বিশ্লেষণ করলে এর বৈজ্ঞানিক ব্যাখ্যা দাঁড়ায়- বায়ুর প্রতি বর্গ ইঞ্চিতে ১৫ পাউন্ড চাপ দেয়, পানি সব দিকে সমান চাপ দেয়, হাতলে চাপ দিলে নলের ভেতরের বাতাস অপসারিত হয় এবং দুটি বিপরীত চাপের একটি অপসারিত হওয়ায় নলের মধ্যদিয়ে পানির ঊর্ধ্বমুখী গতি সঞ্চারিত হয়ে উপরে উঠে। এভাবে বিশ্লেষণ রূপের মাধ্যমে নলকূপের হাতলে চাপ দিলেই পানির উপরে ওঠার ঘটনা জানা যায়।"
        },
        {
          "label": "ঘ",
          "question": "",
          "explanation": "দৃষ্টান্ত-২ এ শৃঙ্খলযোজন এবং দৃষ্টান্ত-৩ এ অন্তর্ভুক্তির বিষয়টি পরিলক্ষিত হয়। নিচে উভয় বিষয় বিশ্লেষণ করা হলো- কার্য ও দূরবর্তী কারণের মধ্যবর্তী স্তর বা পর্যায়কে বলা হয় শৃঙ্খলযোজন। এ শৃঙ্খলযোজনকে আবার প্রক্ষেপণও বলা হয়। তাই শৃঙ্খলযোজন হলো এমন একটি যোগসূত্র যা কার্য ও কারণের উভয় সম্বন্ধকে আবদ্ধ করে বা সম্পর্কিত করে। দৃষ্টান্ত-২ এ বর্ণিত, বর্ষায় পলি জমে মাটির উর্বরতা বৃদ্ধি পায় যা ভালো ফসল হওয়ার কারণ এবং ভালো ফসল হওয়া খাদ্য নিরাপত্তা নিশ্চিত হওয়ার কারণ। এভাবে কার্য ও দূরবর্তী কারণের মধ্যবর্তী যোগসূত্র হচ্ছে শৃঙ্খলযোজন। বৈজ্ঞানিক ব্যাখ্যার ক্ষেত্রে একটি কম ব্যাপক নিয়মকে অধিক ব্যাপক নিয়মের অধীনে এনে ব্যাখ্যা করাকে অন্তর্ভুক্তি বলে। দৃষ্টান্ত-৩ এ উল্লেখিত, বিজ্ঞানী স্যার আইজ্যাক নিউটনের মাধ্যাকর্ষণ এর নিয়মানুসারে জড় বস্তু সর্বদা ভূ-পৃষ্ঠে পতিত হবে। অর্থাৎ তিনি মাধ্যাকর্ষণকে বৃহৎ নিয়ম মনে করে ভূপৃষ্ঠের অন্যান্য বিষয়কে এই নিয়মের অধীনে এনে ব্যাখ্যা করেছেন। এভাবে কম ব্যাপক নিয়মকে কোনো বেশি ব্যাপক নিয়মের অধীনে এনে ব্যাখ্যা করাকে অন্তর্ভুক্তি বলে। উপরিউক্ত আলোচনা বলা যায়, বৈজ্ঞানিক ব্যাখ্যার দুটি রূপ হলো শৃঙ্খলযোজন ও অন্তর্ভুক্তি। স্বতন্ত্র বৈশিষ্ট্যের কারণে উভয়ে একটি থেকে অন্যটি আলাদা।"
        }
      ]
    },
    {
      "number": "10",
      "uddipok": "দৃশ্যকল্প-১: মানুষের মতো ডলফিন, তিমি ও শিম্পাঞ্জির জন্ম, মৃত্যু ও বংশবিস্তার আছে। মানুষের অনুভব ক্ষমতা আছে। অতএব, ডলফিন, তিমি ও শিম্পাঞ্জির অনুভব ক্ষমতা আছে। দৃশ্যকল্প-২: কথা ও কবিতা দুই বান্ধবী। তারা একই ক্লাসে পড়ে, তাদের শিখন ক্ষমতা ও উপস্থাপন দক্ষতা ইত্যাদি বিষয়ে মিল রয়েছে। কথা মেধাবী। অতএব, কবিতাও মেধাবী হবে।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "বৈজ্ঞানিক আরোহ হচ্ছে, প্রকৃতির নিয়মানুবর্তিতা নীতি ও কার্যকারণ সম্পর্কের ওপর ভিত্তি করে বিশেষ কয়েকটি ঘটনার পর্যবেক্ষণের অভিজ্ঞতা থেকে একটি সার্বিক সংশ্লেষক বাক্য প্রতিষ্ঠা করার পদ্ধতি।"
        },
        {
          "label": "খ",
          "question": "",
          "explanation": "আরোহমূলক লম্ফ না থাকার কারণে পূর্ণ গণনামূলক আরোহ হলো অপ্রকৃত আরোহ। পূর্ণ গণনামূলক আরোহে সকল দৃষ্টান্ত পর্যবেক্ষণ করে সিদ্ধান্ত প্রতিষ্ঠা করা হয়। এখানে আরোহের মৌলিক বৈশিষ্ট্য আরোহাত্মক লম্ফ থাকে না বলে জানা থেকে অজানায় যাওয়ার কোনো সুযোগ নেই। এ কারণে পূর্ণ গণনামূলক আরোহ প্রকৃত আরোহ নয়।"
        },
        {
          "label": "গ",
          "question": "",
          "explanation": "দৃশ্যকল্প ১-এ অসাধু সাদৃশ্যানুমানের উল্লেখ করা হয়েছে। ব্যাখ্যা করা হলো- যে সাদৃশ্যানুমানের ক্ষেত্রে অমৌলিক, গুরুত্বহীন, অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত অনুমিত হয় তাকে অসাধু সাদৃশ্যানুমান বলে। উদাহরণস্বরূপ বলা যায়, মানুষ ও অন্যান্য প্রাণীর ক্ষেত্রে জন্ম, খাদ্য গ্রহণ, বৃদ্ধি, বংশ বিস্তার, মৃত্যু ও সংবেদন রয়েছে। মানুষের বৃদ্ধি রয়েছে। অতএব, | উদ্ভিদেরও বৃদ্ধি রয়েছে। অনুরূপ দৃষ্টান্ত দৃশ্যকল্প-১ এ লক্ষ করা যায়। তেমনি দৃশ্যকল্প-১ এ বর্ণিত, মানুষের মতো ডলফিন, তিমি ও শিম্পাঞ্জির জন্ম, মৃত্যু ও বংশবিস্তার আছে। মানুষের অনুভব ক্ষমতা আছে। অতএব, উলফিন, তিমি ও শিম্পাঞ্জির অনুভব ক্ষমতা আছে। কিন্তু বাস্তবে মানুষের অনুভব ক্ষমতা এবং ডলফিন, তিমি ও শিম্পাঞ্জি অনুভব ক্ষমতা এক নয়। এক্ষেত্রে সাদৃশ্যের বিষয়টি অপ্রাসঙ্গিক। এজন্য উল্লেখিত সাদৃশ্যানুমান হচ্ছে অসাধু সাদৃশ্যানুমান।"
        },
        {
          "label": "ঘ",
          "question": "",
          "explanation": "দৃশ্যকল্প-১ ও দৃশ্যকল্প-২ এ যথাক্রমে অসাধু সাদৃশ্যানুমান এবং সাধু সাদৃশ্যানুমানের বিষয় লক্ষ করা যায়। নিচে উভয় সাদৃশ্যানুমানের মধ্যে তুলনামূলক সম্পর্ক দেখানো হলো- যে সাদৃশ্যানুমানে আশ্রয়বাক্যের মৌলিক, গুরুত্বপূর্ণ ও প্রয়োজনীয় বিষয়ের সাদৃশ্য বা মিল অনুসারে সিদ্ধান্ত গ্রহণ করা হয়, তাকে সাধু সাদৃশ্যানুমান বলে। অর্থাৎ, এ সাদৃশ্যানুমানে সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে কার্যকারণ নীতির উপস্থিতি লক্ষ করা যায়। তাই সাধু সাদৃশ্যানুমানের মূল্য ও গুরুত্ব অনেক বেশি। অন্যদিকে, যে সাদৃশ্যানুমানে আশ্রয়বাক্যের অমৌলিক, গুরুত্বহীন ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয় তাকে অসাধু সাদৃশ্যানুমান বলে। এ অনুমানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটে। এ কারণে এটি একটি লৌকিক প্রক্রিয়া।  উদ্দীপকের দৃশ্যকল্প-২ এ উল্লেখিত সাধু সাদৃশ্যানুমান কার্যকারণ নীতির সাথে সঙ্গতিপূর্ণ বলে জ্ঞানচর্চার ক্ষেত্রে কার্যকর ভূমিকা পালন করে। কিন্তু উদ্দীপকের দৃশ্যকল্প-১ এ উল্লেখিত অসাধু সাদৃশ্যানুমান সামাজিক কুসংস্কার, লোকবিশ্বাস ও কাল্পনিক চিন্তাধারার ওপর নির্ভরশীল বলে বিশুদ্ধ জ্ঞান চর্চার ক্ষেত্রে অন্তরায় হিসেবে কাজ করে। উপরিউক্ত আলোচনা থেকে বলা যায়, অসাধু সাদৃশ্যানুমান প্রক্রিয়া ভ্রান্ত হলেও সাধু সাদৃশ্যানুমান নতুন তথ্য ও সত্য আবিষ্কারের ক্ষেত্রে গুরুত্বপূর্ণ ভূমিকা পালন করে।"
        }
      ]
    },
    {
      "number": "11",
      "uddipok": "রফিক, করিম ও স্বপন 'কবি ও কবিতা' নিয়ে আলোচনা করছিল। রফিক বললো, \"কবিরা হলেন সমাজের দর্পণ।\" করিম বললো, \"কবিরা হলেন বুদ্ধিবৃত্তিসম্পন্ন ভাবানুরাগী ও সৌন্দর্য পিপাসু মানুষ।\" স্বপন বললো, “কবিরা হলেন বুদ্ধিবৃত্তিসম্পন্ন-জীব এবং কাব্য রচনা করা তাদের মূল কাজ।\"",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "কোনো পদের উপলক্ষণ বা অবান্তর লক্ষণ অথবা জাত্যর্থের অংশবিশেষ উল্লেখ করে কোনো পদকে প্রকাশ করলে তাকে বর্ণনা বলে।"
        },
        {
          "label": "খ",
          "question": "",
          "explanation": "মৌলিক অনুভূতির অপরিহার্য অর্থ প্রকাশ করা যায় না বলে এ বিষয়ের কোনো সংজ্ঞা দেওয়া যায় না। ব্যক্তি বা বস্তুর বিভিন্ন মৌলিক গুণ বা অনুভূতি রয়েছে। যেমন: তিক্ততা, মিষ্টতা, আনন্দ, বেদনা ইত্যাদি। এসব মৌলিক গুণের আসন্নতম জাতি ও বিভেদক লক্ষণ না থাকার কারণে অপরিহার্য অর্থ প্রকাশ করা যায় না। তাই এসব পদের যৌক্তিক সংজ্ঞা দেওয়া সম্ভব নয়।"
        },
        {
          "label": "গ",
          "question": "",
          "explanation": "রফিকের বক্তব্যে রূপক সংজ্ঞাজনিত অনুপপত্তি ঘটেছে। ব্যাখ্যা করা হলো- কোনো পদের সংজ্ঞায় রূপক শব্দ ব্যবহার করলে রূপক সংজ্ঞা নামক অনুপপত্তি ঘটবে। যেমন, সিংহ হচ্ছে পশুরাজ। এটি একটি রূপক সংজ্ঞা। কারণ এখানে 'সিংহ' পদের সংজ্ঞা দিতে গিয়ে পশুরাজ' নামক রূপক শব্দ ব্যবহার করা হয়েছে। তাই এখানে রূপক সংজ্ঞা অনুপপত্তি ঘটেছে। অনুরূপ দৃষ্টান্ত উদ্দীপকের রফিকের বক্তব্যে পরিলক্ষিত হয়। তেমনি উদ্দীপকের রফিক বলে, 'কবিরা হলেন সমাজের দর্পণ।' আমরা জানি দর্পণ অর্থ আয়না। অর্থাৎ কবিরা হলেন সমাজের আয়না স্বরূপ-এ কথাটি বোঝানোর জন্য রফিক এই উক্তিটি করে। অর্থাৎ, এখানে আলো বোঝাতে দর্পণ কথাটি রূপক অর্থে ব্যবহার করা হয়েছে। তাই বলা যায় যে, রফিকের বক্তব্যে রূপক সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "করিম ও স্বপনের বক্তব্যে বাহুল্য সংজ্ঞা ও বর্ণনার প্রতিফলন ঘটেছে। উদ্দীপকে বর্ণিত ঘটনায়, করিম বলে, 'কবিরা হলেন বুদ্ধিবৃত্তিসম্পন্ন ভাবানুরাগী ও সৌন্দর্য পিপাসু মানুষ।' এটি একটি বাহুল্য সংজ্ঞা। কারণ উক্ত দৃষ্টান্তে 'কবি' পদের জাত্যর্থের অতিরিক্ত গুণ হিসেবে উপলক্ষণ উল্লেখ করা হয়েছে। এ কারণে এটি বাহুল্য সংজ্ঞার দৃষ্টান্ত। বাহুল্য সংজ্ঞায় পদের জাত্যর্থের অতিরিক্ত গুণ হিসেবে উপলক্ষণ উল্লেখ করা হয়। এ কারণে সংজ্ঞাটি ভ্রান্ত বা ভুল হয়। যুক্তিবিদ্যায় এরূপ ভুলকে বাহুল্য সংজ্ঞাজনিত অনুপপত্তি বলে। অন্যদিকে স্বপন বলে, 'কবিরা হলেন বুদ্ধিবৃত্তিসম্পন্ন জীব এবং কাব্য রচনা করা তাদের মূল কাজ।' এটি আপতিক বা অবান্তর সংজ্ঞার দৃষ্টান্ত। একে বর্ণনাও বলা যায়। কারণ বর্ণনা হলো কোনো পদের উপলক্ষণ অথবা অবান্তর লক্ষণ অথবা জাত্যর্থের অংশ বিশেষের সাথে একত্রে উল্লেখ করার মাধ্যম। এখানে পদের পূর্ণ জাত্যর্থ উল্লেখ করা হয় না। স্বপন 'কবি' সম্পর্কে বলতে গিয়ে 'কাব্য রচনা করা তাদের মূল কাজ' নামক যে কথাটি বলেছে তা অবান্তর লক্ষণ, জাত্যর্থ নয়। এ কারণে এটি ভ্রান্ত সংজ্ঞা।"
        }
      ]
    }
  ]
}