{
  "title": "সম্মিলিত বোর্ড ২০১৮",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: মানুষ হয় এক প্রকার পক্ষবিহীন দ্বিপদী জীব। দৃশ্যকল্প-২: যিনি শিক্ষাদান করেন তিনিই শিক্ষক। দৃশ্যকল্প-৩: মানুষ হয় বুদ্ধিবৃত্তিসম্পন্ন জীব।",
      "tag": "BB 21,All.B 18,DB 17",
      "sub_questions": [
        {
          "label": "ক",
          "question": "বর্ণনা কী?",
          "explanation": "কোনো একটি পদে জাত্যর্থের অংশবিশেষ উল্লেখের মাধ্যমে পদটিকে প্রকাশ করাকে বর্ণনা বলে।"
        },
        {
          "label": "খ",
          "question": "মৌলিক গুণের সংজ্ঞা দেওয়া যায় না কেন?",
          "explanation": "কোনো পদের সংজ্ঞায় পদটির পূর্ণ জাত্যর্থ প্রকাশিত হয়। আর এক্ষেত্রে একটি পদের আসন্নতম জাতি ও বিভেদক লক্ষণ আবশ্যিকভাবে উল্লেখ করতে হয়। মৌলিক গুণসমূহ এমন যে এসব গুণের আসন্নতম জাতি ও বিভেদক লক্ষণ উল্লেখ করা যায় না। তাই মৌলিক গুণসমূহের সংজ্ঞা দেওয়া যায় না।"
        },
        {
          "label": "গ",
          "question": "দৃশ্যকল্প-২ এ কোন ধরনের অনুপপত্তি ঘটেছে? ব্যাখ্যা করো।",
          "explanation": "উদ্দীপকের 'দৃশ্যকল্প-২'-এ চক্রক সংজ্ঞা অনুপপত্তি ঘটেছে। কেননা যেভাবে সংজ্ঞা প্রদান করলে চক্রক সংজ্ঞা অনুপপত্তি ঘটে 'দৃশ্যকল্প-২'-এ সেভাবে সংজ্ঞা প্রদান করা হয়েছে। যৌক্তিক সংজ্ঞা হলো পদের স্পষ্ট প্রকাশ। এখানে একটি পদের পূর্ণ জাত্যর্থ উল্লেখের মাধ্যমে পদটিকে স্পষ্টভাবে প্রকাশ করতে হয়। এছাড়া কোনো একটি পদের সংজ্ঞা প্রদানের জন্য কতকগুলো নিয়ম আবশ্যিকভাবে অনুসরণ করতে হয়। যৌক্তিক সংজ্ঞার তৃতীয় নিয়ম অনুযায়ী কোনো পদের সংজ্ঞায় পদটির সমার্থক বা প্রতিশব্দ ব্যবহার করা যায় না। যৌক্তিক সংজ্ঞার এই নিয়ম লঙ্ঘন করলে অর্থাৎ, কোনো পদের সংজ্ঞায় পদটির সমার্থক বা প্রতিশব্দ ব্যবহার করলে সংজ্ঞা ত্রুটিপূর্ণ হয়। যৌক্তিক সংজ্ঞার এই ত্রুটিকে চক্রক সংজ্ঞা অনুপপত্তি বলে। উদ্দীপকের 'দৃশ্যকল্প-২' এ 'শিক্ষক' পদের সংজ্ঞায় সমার্থক শব্দ ব্যবহার করে সংজ্ঞা প্রদান করা হয়েছে। তাই 'দৃশ্যকল্প-২'-এর সংজ্ঞায় যৌক্তিক সংজ্ঞার তৃতীয় নিয়ম লঙ্ঘিত হয়েছে। এ কারণে এখানে চক্রক সংজ্ঞা অনুপপত্তি ঘটেছে।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-৩-এ পাঠ্যপুস্তকের যে দুটি বিষয়ের ইঙ্গিত রয়েছে তা বিশ্লেষণ করো।",
          "explanation": "উদ্দীপকের 'দৃশ্যকল্প-১'-এর মাধ্যমে বর্ণনা এবং 'দৃশ্যকল্প-৩'-এর মাধ্যমে সংজ্ঞা প্রকাশিত হয়েছে। সংজ্ঞা ও বর্ণনার মধ্যে বিভিন্ন দিক দিয়ে পার্থক্য রয়েছে। 'দৃশ্যকল্প-১'-এ 'মানুষ' পদের বৈশিষ্ট্য উল্লেখ করে পদটিকে ব্যক্ত করা হয়েছে। তাই 'দৃশ্যকল্প-১'-এর মাধ্যমে বর্ণনার বিষয়টি নির্দেশিত হয়েছে। কেননা, কোনো পদের আংশিক জাত্যর্থ বা বিভিন্ন বৈশিষ্ট্য উল্লেখ করে পদটিকে প্রকাশ করলে তাকে বর্ণনা বলে। বর্ণনায় পূর্ণ জাত্যর্থ আবশ্যিকভাবে উল্লেখ করতে হয় না। বর্ণনায় উপস্থাপিত বৈশিষ্ট্য কম গুরুত্বপূর্ণ হতে পারে; আবার বেশি গুরুত্বপূর্ণও হতে পারে। বর্ণনার কোনো নির্দিষ্ট নিয়ম নেই। তাই বর্ণনা বিভিন্ন ক্ষেত্রে বিভিন্ন রকম হতে পারে। এমন অনেক পদ আছে যেগুলোর সংজ্ঞা প্রদান করা যায় না। এসব ক্ষেত্রে বর্ণনার আশ্রয় নিতে হয়। তাই বর্ণনার পরিধি সংজ্ঞার চেয়ে ব্যাপক। অপরদিকে, 'দৃশ্যকল্প-৩'-এর মাধ্যমে 'মানুষ' পদের পূর্ণ জাত্যর্থ উল্লেখ করা হয়েছে। তাই 'দৃশ্যকল্প-৩'-এর মাধ্যমে সংজ্ঞা নির্দেশিত হয়েছে। কেননা, কোনো পদের পূর্ণ জাত্যর্থ উল্লেখের মাধ্যমে : পদটিকে প্রকাশ করলে তাকে সংজ্ঞা বলে। সংজ্ঞার মাধ্যমে একটি পদের প্রকৃত অর্থ জানা যায়। কোনো পদের সংজ্ঞা প্রদানের জন্য । কতকগুলো নিয়ম আবশ্যিকভাবে অনুসরণ করতে হয়। সংজ্ঞা তাই সবসময় একই রকম হয়ে থাকে। সংজ্ঞার ক্ষেত্রে সংক্তেয় পদ ও সংজ্ঞার্থ পদ পরস্পর সমীকরণের মতো। তাই সংজ্ঞা একটি বৈজ্ঞানিক বিষয়। সংজ্ঞার ক্ষেত্রে পূর্ণ জাত্যর্থ উল্লেখ করতে হয় বিধায় সকল পদের সংজ্ঞা দেওয়া যায় না। কেননা, সকল পদের পূর্ণ জাত্যর্থ উল্লেখ করা যায় না। তাই কিছু কিছু ক্ষেত্রে সংজ্ঞার সীমাবদ্ধতা রয়েছে। পরিশেষে বলা যায়, সংজ্ঞা ও বর্ণনা উভয়ের মাধ্যমে একটি পদ সম্পর্কে জানা যায়। তবে যৌক্তিক সংজ্ঞার এমন কিছু দিক আছে, যা বর্ণনার মধ্যে থাকে না।"
        }
      ]
    },
    {
      "number": "2",
      "uddipok": "",
      "tag": "MB 23,All.B 18,RGWC 24",
      "sub_questions": [
        {
          "label": "ক",
          "question": "",
          "explanation": "কোনো একটি গ্রহণযোগ্য মূলনীতির ভিত্তিতে একটি জাতি বা শ্রেণিবাচক পদকে অন্তর্ভুক্ত নিম্নতর উপজাতি বা শ্রেণিতে বিন্যস্ত করার মানসিক প্রক্রিয়াকে যৌক্তিক বিভাগ বলে।"
        },
        {
          "label": "খ",
          "question": "",
          "explanation": "যৌক্তিক বিভাগ হচ্ছে কোনো একটি জাতিকে তার অন্তর্গত উপজাতিসমূহে ভাগ করা তবে সব পদের ব্যক্ত্যর্থকে যৌক্তিক বিভাগ করা সম্ভব নয়। মূলত যৌক্তিক বিভাগের ক্ষেত্রে সবসময় একটি জাতিকে ভাগ করা হয়। যার কারণে কোনো বিশিষ্ট ব্যক্তির যৌক্তিক বিভাগ করা সম্ভব নয়। যদি একক কোনো ব্যক্তিকে আমরা বিভক্ত করতে যাই তাহলে অনুপপত্তির সৃষ্টি হবে।"
        },
        {
          "label": "গ",
          "question": "",
          "explanation": "উদ্দীপকে পাঠ্যপুস্তকের দ্বিকোটিক বিভাগ দিকটি প্রতিফলিত হয়েছে। নিচে তা ব্যাখ্যা করা হলো- যৌক্তিক বিভাগে একটি জাতিকে তার অন্তর্গত উপজাতিসমূহে বিন্যস্ত করা হয়। এক্ষেত্রে একই সময় মাত্র একটি মূলনীতি অনুসরণ করতে হয়। একটি জাতিকে সহজে বিন্যস্ত করার জন্য যুক্তিবিদ বেনথাম একটি সহজ পদ্ধতির প্রচলন করেন যা দ্বিকোটিক বিভাগ নামে পরিচিত। এই বিভাগ প্রক্রিয়ায় কোনো বস্তুর গুণের প্রয়োজন হয় না। যে বিভাগ প্রক্রিয়ায় কোনো জাতিকে তার অন্তর্গত বিরুদ্ধ উপজাতিতে ভাগ করা হয় তাকে দ্বিকোটিক বিভাগ বলে। এটি একটি আকারগত প্রক্রিয়া। এখানে একটি জাতিকে পরস্পর বিরুদ্ধ দুটি উপজাতিতে ভাগ করা হয় যার একটি সদর্থক এবং অন্যটি নঞর্থক পদ। তেমনি উদ্দীপকে 'মেরুদণ্ডী প্রাণী' নামক জাতিবাচক পদটিকে 'মানুষ ও অমানুষ' এ দুটি বিরুদ্ধ উপজাতিতে ভাগ করা হয়েছে- এরপর 'মানুষ' জাতিবাচক পদটিকে আবার 'ছাত্র ও অছাত্র' এ দুটি বিরুদ্ধ উপজাতিতে ভাগ করা হয়েছে। এরপর ছাত্র পদটিকে 'মেধাবি ও অমেবাধাবী' এ দুটি পরস্পর বিরুদ্ধ পদে ভাগ করা হয়েছে। তাই বলা যায় উদ্দীপকে পাঠ্যপুস্তকের দ্বিকোটিক বিভাগের দিকটি প্রতিফলিত হয়েছে।"
        },
        {
          "label": "ঘ",
          "question": "",
          "explanation": "যুক্তিবিদ্যার আলোকে উদ্দীপকের বিভাজন প্রক্রিয়াটি দ্বিকোটিক বিভাগ প্রক্রিয়া। এর সুবিধাগুলো নিচে বিশ্লেষণ করা হলো- যে বিভাগ প্রক্রিয়ার কোনো জাতিকে তার অন্তর্গত দুটি বিরুদ্ধ উপজাতিতে ভাগ করা হয় তাকে দ্বিকোটিক বিভাগ বলে। দ্বিকোটিক বিভাগ একটি আকারগত প্রক্রিয়া যেখানে একটি জাতিকে তার বিরুদ্ধ উপজাতিতে ভাগ করা হয় যার একটি সদর্থক এবং অন্যটি নঞর্থক। উদ্দীপকে প্রতিটি ক্ষেত্রে মূল জাতিকে পরস্পর বিরুদ্ধ দুটি উপজাতিতে ভাগ করা হয়েছে তাই এটি দ্বিকোটিক বিভাগের ইঙ্গিত প্রদান করে। দ্বিকোটিক বিভাগের অনেক সুবিধা রয়েছে তা হলো- ১. দ্বিকোটিক বিভাগ একটি আকারগত প্রক্রিয়া তাই সহজে যৌক্তিক বিভাগ করা যায়। এক্ষেত্রে কোনো অসম্পূর্ণ বিভাগ অনুপপত্তি ঘটারও সম্ভাবনা থাকে না। ২. দ্বিকোটিক বিভাগ প্রক্রিয়া সম্পন্ন করার জন্য কোনো বাস্তব অভিজ্ঞতার প্রয়োজন হয় না। এখানে একটি পদকে সদর্থক ও নঞর্থক পদে ভাগ করতে হয়। তাই অতি সহজে এ প্রক্রিয়ায় বিভাগ করা যায়। ৩. দ্বিকোটিক বিভাগে সবসময়ই মধ্যম রহিত নিয়ম ও বিরোধ নিয়ম মানা হয়। তাই এ প্রক্রিয়ার, সংকর বিভাগ বা পরস্পরাঙ্গী বিভাগ অনুপপত্তি ঘটার সম্ভাবনা নেই। ৪. দ্বিকোটিক বিভাগের সকল নিয়মকানুন যৌক্তিক বিভাগ প্রক্রিয়ার নিয়মানুযায়ী সম্পন্ন হয় তাই এ বিভাগে যৌক্তিক বিভাগের কোনো নিয়ম লঙ্ঘিত হয় না বা কোনো অনুপপত্তিও ঘটে না। ৫. দ্বিকোটিক বিভাগের ক্ষেত্রে জাতি বা উপজাতিসমূহের যেকোনো স্তর থেকে শুরু করা যায়। আবার যেকোনো পর্যায় শেষও করা যায়। তাই এতে বিভাগ প্রক্রিয়ায় জটিলতার সুযোগ থাকে না।সুতরাং বলা যায় যে, দ্বিকোটিক বিভাগ একটি আকারগত প্রক্রিয়া হলেও যৌক্তিক বিভাগের নিয়মের সাথে এর কোনো বিরোধ নেই। তাই যুক্তিবিদ্যা এর সুবিধা অনস্বীকার্য।"
        }
      ]
    },
    {
      "number": "3",
      "uddipok": "",
      "tag": "All.B 18",
      "sub_questions": [
        {
          "label": "ক",
          "question": "আরোহ কী?",
          "explanation": "কয়েকটি বিশেষ দৃষ্টান্ত থেকে একটি সার্বিক সিদ্ধান্ত প্রতিষ্ঠা করার প্রক্রিয়াই হলো আরোহ।"
        },
        {
          "label": "খ",
          "question": "জ্যামিতিক আরোহকে প্রকৃত আরোহ বলা যায় না কেন?",
          "explanation": "আরোহমূলক লম্ফর অনুপস্থিতির কারণে জ্যামিতিক বা যুক্তিসাম্যমূলক আরোহকে প্রকৃত আরোহ বলা যায় না । আমরা জানি, যুক্তিসাম্যমূলক আরোহের অপর নাম জ্যামিতিক আরোহ । যে যুক্তির সাহায্যে একটি বিশেষ ঘটনাকে প্রমাণ করা যায়, সে একই যুক্তির সাহায্যে সমজাতীয় অন্যান্য ঘটনাকেও প্রমাণ করা যায়- এ নীতি নির্ভর সিদ্ধান্তকে বলা হয় যুক্তিসাম্যমূলক আরোহ। এ আরোহে আরোহমূলক লম্ফ অনুপস্থিত থাকে। পাশাপাশি বিশেষ বিশেষ দৃষ্টান্ত থেকে সার্বিক সিদ্ধান্ত গ্রহণ করা হয় না। এসব কারণে জ্যামিতিক আরোহ বা যুক্তিসাম্যমূলক আরোহকে প্রকৃত আরোহ বলা যায় না ।"
        },
        {
          "label": "গ",
          "question": "উদ্দীপকের পাঠ: ১-এ কোন বিষয়টিকে ইঙ্গিত করছে? বিশ্লেষণ করো।",
          "explanation": "উদাহরণ-১ এ অসাধু সাদৃশ্যানুমানের অনুপপত্তি ঘটেছে। যে সাদৃশ্যানুমানের ক্ষেত্রে দুটি বিষয়ের মধ্যে অমৌলিক, গুরুত্বহীন, অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয়, তাকে অসাধু সাদৃশ্যানুমান বলে। যেমন— মানুষের মতো গাছপালার জন্ম, বৃদ্ধি ও মৃত্যু আছে। মানুষের বুদ্ধি আছে। অতএব, গাছপালারও বুদ্ধি আছে। বস্তুত এ অনুমানের সিদ্ধান্ত অপ্রাসঙ্গিক, বাহ্যিক সাদৃশ্যের প্রেক্ষাপটে গ্রহণ করা হয়। যেখানে আশ্রয়বাক্য ও সিদ্ধান্তের মধ্যে কার্যকারণ সম্পর্ক অনুপস্থিত থাকে। উদাহরণ-১ এ বলা হয়েছে, চিনি ও লবণ সাদা, দানাদার এবং পানিতে গলে যায়। চিনি মিষ্টি স্বাদযুক্ত। অতএব, লবণও মিষ্টি স্বাদযুক্ত। বস্তুত এ ধরনের সিদ্ধান্তের বাস্তব কোনো ভিত্তি নেই। এ কারণে উদাহরণ-১ এর দৃষ্টান্তটি অসাধু সাদৃশ্যানুমানজনিত অনুপপত্তির ।"
        },
        {
          "label": "ঘ",
          "question": "তোমার পাঠ্যপুস্তকের আলোকে উদ্দীপকে উল্লিখিত পাঠ: ১ ও পাঠ : ২-এর মধ্যকার পার্থক্য নিরূপণ করো ।",
          "explanation": "দৃশ্যকল্প-২ ও দৃশ্যকল্প-৩ যথাক্রমে অসাধু সাদৃশ্যানুমান এবং সাধু সাদৃশ্যানুমানের বিষয় লক্ষ করা যায়। নিচে উভয় সাদৃশ্যানুমানের মধ্যে পার্থক্য দেখানো হলো— সাধু সাদৃশ্যানুমানে সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে কার্যকারণ নীতির উপস্থিতি লক্ষ করা যায়। তাই সাধু সাদৃশ্যানুমানের মূল্য ও গুরুত্ব অনেক বেশি। অন্যদিকে, অসাধু সাদৃশ্যানুমানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটে। এ কারণে এটি একটি লৌকিক প্রক্রিয়া। উদ্দীপকের দৃশ্যকল্প-১ এ উল্লিখিত সাধু সাদৃশ্যানুমানের দৃষ্টান্ত প্রকৃতির নিয়মকানুন ও কার্যকারণ নীতির সাথে সঙ্গতিপূর্ণ বলে জ্ঞানচর্চার ক্ষেত্রে সহায়ক ভূমিকা পালন করে। কিন্তু উদ্দীপকের দৃশ্যকল্প-২ এ উল্লিখিত অসাধু সাদৃশ্যানুমানের দৃষ্টান্ত সামাজিক কুসংস্কার, লোকবিশ্বাস ও কাল্পনিক চিন্তাধারার ওপর নির্ভরশীল বলে বিশুদ্ধ জ্ঞান চর্চার ক্ষেত্রে অন্তরায় হিসেবে কাজ করে। পরিশেষে বলা যায়, অসাধু সাদৃশ্যানুমান প্রক্রিয়া ভ্রান্ত, তবে সাধু সাদৃশ্যানুমান নতুন তথ্য ও সত্য আবিষ্কারের ক্ষেত্রে গুরুত্বপূর্ণ ভূমিকা পালন করে।"
        }
      ]
    },
    {
      "number": "4",
      "uddipok": "রিয়াদ গত ঈদের ছুটিতে তার মামার বাড়িতে গেল। সেখানে তার মামাতো ভাই শফিকের সঙ্গে কথা বলতে বলতে শফিকের ঘরে একটি সেলফে অনেকগুলো বই দেখে অবাক হলো। সে একে একে বইগুলো পর্যবেক্ষণ করতে লাগলো। সে দেখলো সেখানে ৫০টি বই আছে। বইগুলো সবই রবীন্দ্রনাথ ঠাকুরের লেখা। রিয়াদ শফিককে বলল, 'রবীন্দ্রনাথ ঠাকুর জনপ্রিয় লেখক। '",
      "tag": "BB 21,All.B 18",
      "sub_questions": [
        {
          "label": "ক",
          "question": "অপ্রকৃত আরোহ কাকে বলে?",
          "explanation": "বিশেষ বিশেষ দৃষ্টান্ত পর্যবেক্ষণের বাস্তব অভিজ্ঞতার ভিত্তিতে প্রকৃতির নিয়মানুবর্তিতা নীতি ও কার্যকারণ নীতির ওপর নির্ভর করে একটি সার্বিক সংশ্লেষক যুক্তিবাক্য স্থাপনের প্রক্রিয়াকে বৈজ্ঞানিক আরোহ বলে ।"
        },
        {
          "label": "খ",
          "question": "বৈজ্ঞানিক আরোহের সিদ্ধান্ত কি নিশ্চিত?",
          "explanation": "যুক্তিবিদ মিল যে তিন প্রকার অপ্রকৃত আরোহের কথা বলেছেন তার প্রথম রূপটি হলো পূর্ণাঙ্গ আরোহ । যে আরোহের ক্ষেত্রে কোনো শ্রেণিভুক্ত সকল দৃষ্টান্তকে গণনার মাধ্যমে একটি সার্বিক সংশ্লেষক বাক্যে স্থাপন করা হয় তাকে পূর্ণাঙ্গ আরোহ বলে। যেমন— একটি বাগানে কতকগুলো গাছ আছে। বাগানে ঢুকে প্রত্যেকটি গাছ প্রত্যক্ষ করে দেখা গেল এগুলো কমলা গাছ। এর ভিত্তিতে সিদ্ধান্ত গ্রহণ করা হলো যে, এটি একটি কমলার বাগান । এভাবে পূর্ণাঙ্গ আরোহে যে শ্রেণি সম্পর্কে সিদ্ধান্ত গ্রহণ করা হয়, তার প্রত্যেকটিকে গণনা করে বা যাচাই করে সিদ্ধান্ত নেওয়া হয়। এ কারণে পূর্ণাঙ্গ আরোহকে পূর্ণগণনামূলক আরোহ বলা হয়।"
        },
        {
          "label": "গ",
          "question": "উদ্দীপকে আলোচিত বিষয়ের সঙ্গে পাঠ্যপুস্তকের কোন বিষয়ের মিল রয়েছে? বিশ্লেষণ করো।",
          "explanation": "উদ্দীপকে শফিকের পর্যবেক্ষণের সঙ্গে পাঠ্যপুস্তকের পূর্ণাঙ্গ আরোহের মিল রয়েছে। যে আরোহ অনুমানে সকল দৃষ্টান্তের পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ বলে। যেমন— একটি ঝুড়িতে রাখা ১৫টি আঙ্গুরের স্বাদ পরীক্ষা করে বলা হলো, ‘ঝুড়ির সকল আঙ্গুর হয় টক'। এই সার্বিক বাক্যটির সত্যতা পরীক্ষার জন্য স্বতন্ত্রভাবে প্রতিটি আঙ্গুর খেয়ে পরীক্ষা করা হয়েছে। এ কারণে এটি পূর্ণাঙ্গ আরোহের দৃষ্টান্ত । উদ্দীপকে উল্লেখিত শফিক একটি সেলফের সকল বই পর্যবেক্ষণ করে। সে দেখে সেখানে ৫০টি বই আছে এবং সবগুলো বই-ই রবীন্দ্রনাথ ঠাকুরের লেখা। তার এ দৃষ্টান্ত পূর্ণাঙ্গ আরোহের সাথে সাদৃশ্যপূর্ণ। কারণ তাকে প্রতিটি বই পর্যবেক্ষণ করে সার্বিক সিদ্ধান্ত গ্রহণ করতে হয়েছে।"
        },
        {
          "label": "ঘ",
          "question": "উদ্দীপকে ইঙ্গিতকৃত বিষয়টির যথার্থতা মূল্যায়ন করো।",
          "explanation": "উদ্দীপকে ইঙ্গিতকৃত পূর্ণাঙ্গ আরোহে আরোহমূলক লম্ফ না থাকার কারণে তা প্রকৃত আরোহ নয় । যে আরোহ অনুমানে প্রতিটি দৃষ্টান্ত পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ বলে। পূর্ণাঙ্গ আরোহের অন্তর্গত প্রতিটি দৃষ্টান্ত পর্যবেক্ষণ করার পর সার্বিক সিদ্ধান্ত গ্রহণ করা হয়। বস্তুত আরোহ অনুমানের মূল বৈশিষ্ট্য হচ্ছে আরোহমূলক লম্ফের (জানা থেকে অজানায় যাওয়া) উপস্থিতি। কিন্তু পূর্ণাঙ্গ আরোহে আরোহমূলক লম্ফ অনুপস্থিত থাকে। এ কারণে পূর্ণাঙ্গ আরোহকে প্রকৃত আরোহ বলা যায় না। পূর্ণাঙ্গ আরোহ সীমিত পরিসরে নির্দিষ্ট সংখ্যক দৃষ্টান্ত সম্পর্কে সিদ্ধান্ত প্রতিষ্ঠা করে বলে এর সিদ্ধান্তকে যথার্থ অর্থে সার্বিক বলা যায় না। কারণ এর সিদ্ধান্ত কতকগুলো বিশেষ দৃষ্টান্তের সমষ্টি। যেমন: পঞ্চাশটি বইয়ের সবগুলো প্রত্যক্ষ করে সিদ্ধান্ত নেওয়া হলো যে, সকল বই রবীন্দ্রনাথ ঠাকুরের লেখা। এখানে জানা থেকে অজানায় যাওয়া হয়নি বরং জানা বিষয়ের ভিত্তিতেই সিদ্ধান্ত নেওয়া হয়েছে। পরিশেষে বলা যায়, উদ্দীপকে বর্ণিত পূর্ণাঙ্গ আরোহ প্রকৃত আরোহ নয়। কারণ ব্রিটিশ যুক্তিবিদ জন স্টুয়ার্ট মিল মনে করেন, পূর্ণাঙ্গ আরোহ নিছক জ্ঞাত ঘটনাবলির সংক্ষিপ্ত সমষ্টিকরণ। এ কারণে, পূর্ণাঙ্গ আরোহ হলো অপ্রকৃত আরোহ।"
        }
      ]
    },
    {
      "number": "5",
      "uddipok": "",
      "tag": "All.B 18",
      "sub_questions": [
        {
          "label": "ক",
          "question": "অবৈজ্ঞানিক আরোহ কাকে বলে?",
          "explanation": "যে অনুমান প্রক্রিয়ায় কেবল প্রকৃতির নিয়মানুবর্তিতা নীতির ওপর ভিত্তি করে অনুকূল দৃষ্টান্তের আলোকে সার্বিক যুক্তিবাক্য প্রতিষ্ঠা করা হয় তাকে অবৈজ্ঞানিক আরোহ বলে ।"
        },
        {
          "label": "খ",
          "question": "অসাধু সাদৃশ্যানুমান গ্রহণযোগ্য নয় কেন?",
          "explanation": "অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয়, বলে অসাধু সাদৃশ্যানুমান গ্রহণযোগ্য নয় । যে সাদৃশ্যানুমানের ক্ষেত্রে দুটি বিষয়ের মধ্যে অমৌলিক, গুরুত্বহীন ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয়, তাকে অসাধু সাদৃশ্যানুমান বলে । যেমন— মানুষ ও অন্যান্য প্রাণীর জন্ম, বংশবিস্তার ও মৃত্যু হয়— এ বিষয়ের সাদৃশ্য থেকে বলা হলো, 'মানুষ ফুটবল খেলতে পারে, অতএব, অন্যান্য প্রাণীও ফুটবল খেলতে পারে'। এ অনুমানের সিদ্ধান্ত অপ্রাসঙ্গিক ও বাহ্যিক সাদৃশ্যের আলোকে গ্রহণ করা হয়েছে। এ *কারণে অসাধু সাদৃশ্যানুমান হিসেবে এরূপ অনুমান প্রক্রিয়ার গ্রহণযোগ্যতা নেই ।"
        },
        {
          "label": "গ",
          "question": "উদ্দীপকের সঙ্গে পাঠ্যপুস্তকের কোন বিষয়টির মিল আছে? ব্যাখ্যা করো।",
          "explanation": "উদ্দীপকের সঙ্গে পাঠ্যপুস্তকের যুক্তিসাম্যমূলক আরোহের মিল আছে। যুক্তিসাম্যমূলক আরোহ এক প্রকার অপ্রকৃত আরোহ। এ আরোহে প্রথমে একটি বিশেষ দৃষ্টান্ত উল্লেখ করা হয়। এরপর ঐ দৃষ্টান্তের ভিত্তিতে সমজাতীয় অন্যান্য দৃষ্টান্ত প্রমাণ করা হয়। বস্তুত এ আরোহ অনুমান প্রক্রিয়া জ্যামিতিতে বিশেষভাবে প্রয়োগ করা হয় । উদ্দীপকে উল্লেখিত তিনটি ত্রিভুজের আলোকে বলা হয়েছে, প্রত্যেকটি ত্রিভুজের তিন কোণের সমষ্টি দুই সমকোণের সমান। অর্থাৎ এটি একটি জ্যামিতিক দৃষ্টান্ত। পাশাপাশি একটি নীতির ওপর ভিত্তি করে সার্বিক সিদ্ধান্ত গ্রহণ করা হয়েছে এ কারণে বলা যায়, উদ্দীপকের সঙ্গে পাঠ্যপুস্তকের যুক্তিসাম্যমূলক আরোহের মিল আছে ।"
        },
        {
          "label": "ঘ",
          "question": "উদ্দীপকের নির্দেশিত আরোহটি কি প্রকৃত আরোহ? বিশ্লেষণ করো।",
          "explanation": "যা উদ্দীপকে নির্দেশিত যুক্তিসাম্যমূলক আরোহ প্রকৃত আরোহ নয় । নিচে এর কারণ বিশ্লেষণ করা হলো— প্রকৃত আরোহে আরোহাত্মক লম্ফ বা বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সিদ্ধান্ত প্রতিষ্ঠা করা হয়। যেমন— জব্বার, শেখর, সবুজসহ বিশেষ বিশেষ ব্যক্তির মৃত্যুর ঘটনা দেখে এই সিদ্ধান্তে উপনীত হওয়া যায় যে— সকল মানুষ হয় মরণশীল। কিন্তু যুক্তিসাম্যমূলক আরোহে এরূপ প্রক্রিয়া অনুপস্থিত থাকে। অর্থাৎ বিশেষ বিশেষ দৃষ্টান্তের আলোকে সার্বিক সিদ্ধান্ত গ্রহণ করা যায় না। এ কারণে যুক্তিসাম্যমূলক আরো পদ্ধতি প্রকৃত আরোহ নয়। আরোহের আকারগত ও বস্তুগত ভিত্তি যুক্তিসাম্যমূলক আরোহে অনুপস্থিত থাকে। অর্থাৎ এ আরোহে প্রকৃতির নিয়মানুবর্তিতা নীতি, কার্যকারণ নিয়ম এবং নিরীক্ষণ ও পরীক্ষণ পদ্ধতি অনুপস্থিত থাকে । পাশাপাশি যুক্তিসাম্যমূলক আরোহে যে পদ্ধতি ব্যবহার করা হয়, তা আরোহ পদ্ধতির চেয়ে অবরোহ পদ্ধতি হিসেবে জ্যামিতিতে বেশি ব্যবহার করা হয়। যার দৃষ্টান্ত উদ্দীপকে সুস্পষ্ট। তাই অনেক যুক্তিবিদ এই পদ্ধতিকে জ্যামিতিক পদ্ধতি বলে অভিহিত করেন। পরিশেষে বলা যায়, যুক্তিসাম্যমূলক আরোহের মধ্যে আরোহের অনেক মৌলিক গুরুত্বপূর্ণ বৈশিষ্ট্য অনুপস্থিত। এসব কারণে যুক্তিসাম্যমূলক আরোহ প্রকৃত আরোহ নয় ।"
        }
      ]
    },
    {
      "number": "6",
      "uddipok": "ব্যাংক কর্মকর্তা জালাল সাহেব তার ব্যাংকের ভল্ট খুলে দেখলেন, সেখানে কোনো টাকা নাই। বিষয়টি পুলিশকে জানানো হলো। পুলিশ ব্যাংকের সকলকে জিজ্ঞাসাবাদের জন্য থানায় নিয়ে গেল। জিজ্ঞাসাবাদে নাইট গার্ড পুলিশকে বলল, ব্যাংকের ভিতরে অনেক ভূত রয়েছে। তারাই হয়ত এ কাজ করেছে। এরপর পুলিশ ব্যাংকের সিসি ক্যামেরার ফুটেজ পরীক্ষা করে প্রকৃত চোরকে সনাক্ত করল।",
      "tag": "All.B 18",
      "sub_questions": [
        {
          "label": "ক",
          "question": "প্রকল্প কী?",
          "explanation": "প্রকল্প হলো কোনো বিষয় বা ঘটনা সম্পর্কে আনুমানিক ধারণা গঠন করা।"
        },
        {
          "label": "খ",
          "question": "বাস্তব কারণ বলতে কী বোঝ?",
          "explanation": "কোনো একটি ঘটনার ব্যাখ্যা দেওয়ার জন্য আমাদের এমন একটি কারণ অনুমান করতে হয় যার বাস্তব অস্তিত্ব আছে, সেই কারণকেই বাস্তব কারণ বলে । আমরা প্রকল্পের প্রকৃত কারণকেই বাস্তব কারণ হিসেবে মনে করে থাকি বস্তুত, প্রকল্পের মধ্যে কোনো অবাস্তব প্রকল্প কখনো প্রকৃতি প্রদত্ত ঘটনাবলির ব্যাখ্যা বা বিশ্লেষণ করতে পারে না। তাই কারণ হিসেবে এমন কিছু বিষয় সম্পর্কে ধারণা করা যায়, যার অবস্থান সম্পর্কে উপযুক্ত প্রমাণের মাধ্যমে বর্ণনা করা সম্ভব। এ ধরনের একটি আনুমানিক কারণকেই বাস্তব কারণ হিসেবে আখ্যায়িত করা হয়।"
        },
        {
          "label": "গ",
          "question": "উদ্দীপকের সিসি ক্যামেরার ফুটেজের ভূমিকাটি পাঠ্যবইয়ের আলোকে ব্যাখ্যা করো।",
          "explanation": "উদ্দীপকের পায়ের ছাপ যুক্তিবিদ্যার 'সংকট উত্তরক দৃষ্টান্ত বা চরম দৃষ্টান্তের' বিষয়টিকে ইঙ্গিত করে। বৈধ প্রকল্পকে সব সময় একমাত্র প্রকল্প হতে হবে। কিন্তু অনেক সময় একটি ঘটনার প্রকৃত কারণ নির্ণয় করার সময় প্রতিযোগী বা একাধিক প্রকল্প সমস্যার সৃষ্টি করে। এমতাবস্থায় সঠিক প্রকল্প নির্ণয় করা কঠিন হয়ে দাঁড়ায়। এক্ষেত্রে বিশেষ ঘটনার মাধ্যমে প্রতিযোগী প্রকল্পগুলোর সংকট নিরসন করা যায়। এই বিশেষ দৃষ্টান্ত বা ঘটনাকে সংকট উত্তরক দৃষ্টান্ত বলে। কোনো ঘটনার প্রকৃত কারণ নির্ণয়ে এরূপ দৃষ্টান্ত মুখ্য ভূমিকা পালন করে। তাই প্রকল্প প্রমাণের জন্য সংকট উত্তরক দৃষ্টান্ত খুবই গুরুত্বপূর্ণ । উদ্দীপকে বর্ণিত ঘটনায় পুলিশ পায়ের ছাপ দেখে হত্যাকারীকে চিহ্নিত করতে পারে। অর্থাৎ এখানে পায়ের ছাপ হলো সংকট উত্তরক দৃষ্টান্ত ।"
        },
        {
          "label": "ঘ",
          "question": "নাইট গার্ডের প্রকল্পটির বৈধতা পাঠ্যবইয়ের আলোকে মূল্যায়ন করো।",
          "explanation": "উদ্দীপকে বর্ণিত নাইট গার্ডের প্রকল্পটি একটি অবৈধ প্রকল্প। নিচে এই প্রকল্প মূল্যায়ন করা হলো- প্রকল্প প্রণয়নের সময় কোনো ঘটনার সম্ভাব্য কারণ অনুমান করা হয়। তাই কোনো ঘটনা ব্যাখ্যা করার জন্য আমাদের এমন একটি কারণ অনুমান করতে হয়, যার বাস্তব অস্তিত্ব আছে। এরূপ কারণকেই বলা হয় বাস্তব কারণ। এটি যথার্থ বা বৈধ প্রকল্পের অন্যতম শর্ত। অর্থাৎ কোনো প্রকল্পকে যথার্থ বা বৈধ হতে হলে তাকে অবশ্যই বাস্তব কারণভিত্তিক হতে হবে। খ্যাতনামা ব্রিটিশ বিজ্ঞানী আইজ্যাক নিউটন কোনো ঘটনা ব্যাখ্যায় কেবল বাস্তব কারণের কথাই বলেছেন। তাই প্রকল্পকে বৈধ হতে হলে অবশ্যই বাস্তব কারণভিত্তিক হতে হবে। বাস্তবতা বর্জিত কোনো কারণকে প্রকল্প হিসেবে গ্রহণ করলে তা বৈধ হবে না। যেমন— একটি শিশু হারিয়ে গেলে কেউ যদি অনুমান করে শিশুটিকে ভূতে নিয়ে গেছে, তাহলে এরূপ কারণটি বাস্তবতা বর্জিত হবে। কেননা ভূত বলে বাস্তবে আমরা কিছু দেখি না। কিন্তু উপরের ঘটনার কারণ হিসেবে যদি বলা হয়, শিশুটিকে অপহরণ করা হয়েছে, তাহলে তা বাস্তব বৈধ কারণ হিসেবে গণ্য হবে। এ কারণে প্রকল্প প্রণয়নের ক্ষেত্রে অবৈধ প্রকল্প কখনই কাম্য নয়। উদ্দীপকে বর্ণিত ব্যাংক চুরির ঘটনায় নাইট গার্ড পুলিশকে বলে, ব্যাংকের ভেতরে অনেক ভূত রয়েছে। তার এ বক্তব্য বাস্তবতাবর্জিত। কেননা বাস্তবে আমরা কোনো ভূতের অস্তিত্ব প্রত্যক্ষ করি না। পরিশেষে বলা যায়, কোনো আনুমানিক ধারণাকে প্রকল্পের মর্যাদা লাভ করতে হলে কতগুলো শর্ত পালন করতে হয়। প্রকল্পটি বাস্তব কারণভিত্তিক হওয়া যার অন্যতম। এ শর্তের ভিত্তিতে বলা যায়, উদ্দীপকে বর্ণিত নাইট গার্ডের প্রকল্পটি একটি অবৈধ প্রকল্প।"
        }
      ]
    },
    {
      "number": "7",
      "uddipok": "দিন খাবার ফলাফল ১ম ভাত ও মাছ সুস্থ শরীর, ভালো পরীক্ষা ২য় ভাত ও ডিম সুস্থ শরীর, খারাপ পরীক্ষা",
      "tag": "All.B 18",
      "sub_questions": [
        {
          "label": "ক",
          "question": "অন্বয় শব্দের অর্থ কী?",
          "explanation": "অন্বয় শব্দের অর্থ মিল বা সাদৃশ্য ।"
        },
        {
          "label": "খ",
          "question": "অপনয়ন বলতে কী বোঝ?",
          "explanation": "অপনয়ন শব্দের অর্থ অপসারণ করা বা বাদ দেওয়া । কোন ঘটনার প্রকৃত কারণ নির্ণয় করতে গেলে একাধিক কারণ পাওয়া যায়, যার সবগুলোই মূল কারণ হতে পারে না। এ অবস্থায় প্রয়োজন হয় অপনয়নের । অপনয়নের মাধ্যমে ঘটনার অনাবশ্যক কারণকে বাদ দিয়ে মূল কারণ নির্ণয় করা হয় ।"
        },
        {
          "label": "গ",
          "question": "উদ্দীপকটিতে যে পরীক্ষণাত্মক পদ্ধতির প্রতিফলন ঘটেছে তা ব্যাখ্যা করো।",
          "explanation": "উদ্দীপকটিতে ব্যতিরেকী পদ্ধতির প্রতিফলন ঘটেছে। ব্যতিরেকী পদ্ধতি মূলত একটি পরীক্ষণের পদ্ধতি। এ পদ্ধতির ব্যাখ্যায় দুটি দৃষ্টান্তের প্রয়োজন হয়। দৃষ্টান্ত দুটির একটি সদর্থক এবং অপরটি নঞর্থক হয়। সদর্থক দৃষ্টান্তে ঘটনার কারণ ও কার্য উপস্থিত থাকে এবং নঞর্থক দৃষ্টান্তে ঐ ঘটনার কারণ ও কার্য অনুপস্থিত থাকে। এ থেকেই সিদ্ধান্ত নেওয়া হয় যে, ঘটনাটির মধ্যে কার্যকারণ সম্পর্ক আছে । উদ্দীপকের প্রথম দৃষ্টান্তে বলা হয়েছে, ভাত ও মাছ খেলে শরীর সুস্থ থাকে ও পরীক্ষা ভালো হয়। আবার দ্বিতীয় দৃষ্টান্তে বলা হয়েছে, ভাত ও ডিম খেলে শরীর সুস্থ থাকে ও পরীক্ষা খারাপ হয়। অর্থাৎ সদর্থক ও নঞর্থক দৃষ্টান্তের ভিত্তিতে সিদ্ধান্তে বলা হয়েছে, পরীক্ষার পূর্বে ডিম খাওয়াই খারাপ পরীক্ষার কারণ। এ কারণে বলা যায়, উদ্দীপকটি ব্যতিরেকী পদ্ধতির প্রতিফলিত রূপ ।"
        },
        {
          "label": "ঘ",
          "question": "উদ্দীপকের সিদ্ধান্তটির সঙ্গে তুমি কি একমত? তোমার উত্তরের সপক্ষে যুক্তি দাও।",
          "explanation": "উদ্দীপকের সিদ্ধান্তটির সঙ্গে আমি একমত নই। কারণ, এই সিদ্ধান্তে কাকতালীয় অনুপপত্তি ঘটেছে। ব্যতিরেকী পদ্ধতি মূলত একটি পরীক্ষণ পদ্ধতি। কিন্তু ভ্রান্তভাবে যখন একে নিরীক্ষণের ক্ষেত্রে প্রয়োগ করা হয় এবং কোনো অবান্তর ঘটনার উপস্থিতি ও অনুপস্থিতিকে পার্থক্যসূচক ঘটনা মনে করে কার্যকারণ সম্পর্ক প্রমাণের চেষ্টা করা হয়, সেক্ষেত্রে অনুপপত্তি দেখা দেয়। এই অনুপপত্তিকে কাকতালীয় অনুপপত্তি বলা হয়। যেমন— পরীক্ষার পূর্বে মিষ্টি খাওয়ায় পরীক্ষা ভালো হয়েছে এবং যেদিন পরীক্ষার পূর্বে মিষ্টি খাওয়া হয়নি, সেদিন পরীক্ষা খারাপ হয়েছে। সুতরাং পরীক্ষা ভালো হওয়া ও মিষ্টি খাওয়ার মধ্যে কার্যকারণ সম্পর্ক বিদ্যমান। অর্থাৎ মিষ্টি খাওয়া হচ্ছে পরীক্ষা ভালো হওয়ার কারণ— এটি একটি কাকতালীয় অনুপপত্তির দৃষ্টান্ত ।"
        }
      ]
    },
    {
      "number": "8",
      "uddipok": "একটি গ্রামের অনেক মানুষ ডায়রিয়ায় আক্রান্ত হলো। এর কারণ অনুসন্ধানের জন্য আক্রান্ত ব্যক্তিদের সাক্ষাৎকার নেয়া হলো। সাক্ষাৎকারের মাধ্যমে জানা গেল আক্রান্ত ব্যক্তিরা সকলে সেদিন দুপুরে গ্রামের একটি দাওয়াতের খাবার খেয়েছিল। এ থেকে জানা গেল দাওয়াতের খাবারই তাদের ডায়রিয়ায় আক্রান্ত হবার কারণ। এই ঘটনা শুনে জামাল বলল, 'দাওয়াতের খাবার খেলেই পেটের অসুখ হয়।'",
      "tag": "All.B 18",
      "sub_questions": [
        {
          "label": "ক",
          "question": "ব্যতিরেকী শব্দটির অর্থ কী?",
          "explanation": "ব্যতিরেকী শব্দটির অর্থ পার্থক্য (Difference)"
        },
        {
          "label": "খ",
          "question": "ব্যতিরেকী পদ্ধতিকে পরীক্ষণের পদ্ধতি বলা হয় কেন?",
          "explanation": "যৌক্তিক বিভাগে একাধিক নীতি অনুসরণ করার কারণে সংকর বিভাগজনিত অনুপপত্তি ঘটে । যৌক্তিক বিভাগের দ্বিতীয় নিয়ম অনুসারে, কোনো পদের বিভাগায়নে একটি নীতি অনুসরণ করতে হয়। কিন্তু কোনো ক্ষেত্রে একটির পরিবর্তে একাধিক মূলনীতি অনুসরণ করা হলে বিভাগ প্রক্রিয়ায় যে ভ্রান্তির সৃষ্টি হয়, তাকে সংকর বিভাগজনিত অনুপপত্তি বলে। যেমন— মানুষকে শিক্ষিত ও সৎ নামক পদে বিভক্ত করলে 'শিক্ষা' ও 'সততা' নামক দুটি মূলনীতি অনুসরণ করতে হয়। এ কারণে এটি সংকর বিভাগজনিত অনুপপত্তির দোষে দুষ্ট হবে।"
        },
        {
          "label": "গ",
          "question": "উদ্দীপকে ডায়রিয়া রোগের কারণ অনুসন্ধানের যে পরীক্ষণাত্মক পদ্ধতি প্রয়োগ করা হয়েছে তা ব্যাখ্যা করো।",
          "explanation": "উদ্দীপকে ডায়রিয়া রোগের কারণ অনুসন্ধানের অন্বয়ী পদ্ধতি প্রয়োগ করা হয়েছে অন্বয় শব্দের অর্থ হলো মিল। অন্বয়ী পদ্ধতি অনুসারে একাধিক ঘটনার সাধরণ (General) অবস্থাকে ঐ সব ঘটনার কারণ হিসেবে বিবেচনা করা হয়। যেমন- ম্যালেরিয়া জ্বরে আক্রান্ত কয়েকজন রোগীর ওপর অনুসন্ধান করে দেখা গেলো প্রত্যেকের মধ্যেই এনোফিলিস মশার কামড় বর্তমত অতএব বলা যায়, এনোফিলিস মশার কামড়ই ম্যালেরিয়া উদ্দীপকে বর্ণিত ঘটনার একটি গ্রামের অনেক মানুষ ডায়রিয়ায় আক্রান্ত হয়। এর কারণ অনুসন্ধানের মাধ্যমে জানা যায়, ডায়রিয়ায় আক্রান্ত রোগীরা গ্রামের একটি দাওয়াতে দুপুরের খাবার খেয়েছিল। সুতরাং নাওরাতের খাবার খাওয়াই তাদের (সাধারণ বিষয়) ডায়রিয়ার কারণ। গ্রামের সেসব মানুষের ডায়রিয়ার কারণ নির্ণয়ের এরূপ পদ্ধতি অন্বয়ী পরীতির সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে জামালের বক্তব্যটির সঙ্গে তুমি কি একমত? তোমার উত্তরের পক্ষে যুক্তি দাও।",
          "explanation": "না, উদ্দীপকে জামালের বক্তব্যটির সঙ্গে আমি একমত নই। কারণ তার বক্তব্যে অনিরীক্ষণ অনুপপত্তি ঘটেছে। কোন একটা বিষয়ের প্রয়োজনীয় সকল অবস্থা নিরীক্ষা না করে, বিশেষ করে প্রতিকূল দৃষ্টান্ত নিরীক্ষণ না করে সিদ্ধান্ত গ্রহণ করলে অনিরীক্ষণ অনুপপত্তি ঘটে। যেমন— কয়েকজন লম্বা লোককে নিরীক্ষণ করে দেখা গেল যে, তাদের বুদ্ধি কম। এ থেকে সিদ্ধান্ত গ্রহণ করা হলো যে, লম্বা লোকের বুদ্ধি কম হয়। এক্ষেত্রে দৃষ্টান্তের অনিরীক্ষণ অনুপপত্তি ঘটবে। কারণ যেসব লম্বা লোক বুদ্ধিমান, তাদেরকে অনিরীক্ষিত রেখে সিদ্ধান্ত গ্রহণ করা হয়েছে। উদ্দীপকে বর্ণিত ঘটনায় কতিপয় মানুষ দাওয়াতের খাবার খেয়ে ডায়রিয়ায় আক্রান্ত হয়। এ ঘটনা শুনে জামাল বলে, নাওয়াতের খাবার খেলেই পেটের অসুখ হয়। অর্থাৎ সে একটি বিশেষ ঘটনার প্রয়োজনীয় অবস্থা পর্যবেক্ষণ না করেই সার্বিক সিদ্ধান্ত নিয়েছে। যে সিদ্ধান্তের কোনো কার্যকারণ সম্পর্ক প্রতিষ্ঠা করা যায় না। এ কারণেই জামালের বক্তব্যটির প্রাণযোগ্য নয়।"
        }
      ]
    },
    {
      "number": "9",
      "uddipok": "কমলপুর গ্রামের নদীর তীরে একটি রাসায়নিক কারখানা স্থাপিত হয়েছে। এতে গ্রামের অনেক লোকের কর্মসংস্থান হওয়ায় গ্রামবাসীরা খুবই খুশি। সম্প্রতি এ গ্রামের অনেক লোকের আমাশয়, ডায়রিয়া, জন্ডিসসহ নানা ধরনের রোগ দেখা দিয়েছে। গ্রামবাসী এটিকে এক ধরনের অভিশাপ মনে করে নানা ধরনের ঝাড়-ফুঁক দিতে শুরু করে। কিন্তু ঐ গ্রামের একজন শিক্ষিত যুবক রুবেল বলল, নদীর পাড়ে স্থাপিত রাসায়নিক কারখানার বর্জ্য নদীতে পড়ায় এ বিপত্তি ঘটেছে।",
      "tag": "All.B 18",
      "sub_questions": [
        {
          "label": "ক",
          "question": "ব্যাখ্যা কী?",
          "explanation": ""
        },
        {
          "label": "খ",
          "question": "ব্যাখ্যার প্রয়োজন হয় কেন?",
          "explanation": ""
        },
        {
          "label": "গ",
          "question": "উদ্দীপকে গ্রামবাসীর বিভিন্ন রোগে আক্রান্তের কারণ ব্যাখ্যার কোন দিকটিকে নির্দেশ করে? ব্যাখ্যা করো।",
          "explanation": ""
        },
        {
          "label": "ঘ",
          "question": "উদ্দীপকে রুবেল ও গ্রামবাসীর আলোচনায় যে ধরনের ব্যাখ্যা নির্দেশিত হয়েছে তার তুলনামূলক আলোচনা করো।",
          "explanation": ""
        }
      ]
    },
    {
      "number": "10",
      "uddipok": "",
      "tag": "All.B 18",
      "sub_questions": [
        {
          "label": "ক",
          "question": "শ্রেণিকরণ কী?",
          "explanation": "শ্রেণিকরণ হলো সাদৃশ্যের ভিত্তিতে কোনো বিষয় বা বস্তুসমূহকে একত্রে সন্নিবেশ করার মানসিক প্রক্রিয়া।"
        },
        {
          "label": "খ",
          "question": "দৈনন্দিন জীবনে শ্রেণিকরণ প্রয়োজন কেন ?",
          "explanation": "শ্রেণিকরণ আমাদের প্রাকৃতিক বস্তু ও ঘটনাবলিকে ভালোভাবে জানতে সাহায্য করে। এ কারণে দৈনন্দিন জীবনে শ্রেণিকরণ প্রয়োজন । শ্রেণিকরণের মাধ্যমে আমরা নির্দিষ্ট বিষয়সমূহকে সাদৃশ্যের ভিত্তিতে ভিন্ন ভিন্ন শ্রেণিতে বিন্যস্ত করে থাকি। এর ফলে বস্তুর সাথে বস্তুর, ঘটনার সাথে ঘটনার এবং শ্রেণির সাথে শ্রেণির সম্পর্ক নির্ণয় করা যায়। যেমন: মেরুদণ্ডের উপস্থিতি ও অনুপস্থিতির আলোকে প্রাণীদের বিভক্ত করার মাধ্যমে দু'ধরনের প্রাণীর বৈশিষ্ট্য সম্পর্কে জানতে পারি। এ কারণেই দৈনন্দিন জীবনে শ্রেণিকরণ প্রয়োজন ।"
        },
        {
          "label": "গ",
          "question": "দৃশ্যকল্প- ১ কোন ধরনের শ্রেণিকরণ নির্দেশ করেছে? ব্যাখ্যা করো ।",
          "explanation": "দৃশ্যকল্প-১ এ প্রাকৃতিক শ্রেণিকরণের ইঙ্গিত পাওয়া যায় । প্রাকৃতিক শ্রেণিকরণ মৌলিক বা গুরুত্বপূর্ণ সাদৃশ্যের ওপর নির্ভরশীল। এ শ্রেণিকরণের সাদৃশ্যের বিষয়গুলো প্রকৃতিতে বিদ্যমান থাকে। ফলে প্রাকৃতিক শ্রেণিকরণে বস্তুসমূহের অপরিহার্য বৈশিষ্ট্য পরিলক্ষিত হয়। যেমন— মেরুদণ্ডের উপস্থিতি ও অনুপস্থিতির ওপর ভিত্তি করে প্রাণীকে মেরুদণ্ডী ও অমেরুদণ্ডী হিসেবে বিন্যস্ত করা প্রাকৃতিক শ্রেণিকরণের একটি দৃষ্টান্ত । দৃশ্যকল্প-১ এ উদ্ভিদ জগতকে সপুষ্পক ও অপুষ্পক শ্রেণিতে বিভক্ত করা হয়েছে। এ বিভক্তকরণ প্রক্রিয়া মৌলিক বা গুরুত্বপূর্ণ বিষয়ের সাথে সঙ্গতিপূর্ণ। এ কারণেই দৃশ্যকল্প-১ এর দৃষ্টান্ত প্রাকৃতিক শ্রেণিকরণের অন্তর্গত।"
        },
        {
          "label": "ঘ",
          "question": "দৃশ্যকল্প-১ এবং দৃশ্যকল্প-২ এর মধ্যকার পার্থক্য আলোচনা করো।",
          "explanation": "ছক-১ এ প্রাকৃতিক শ্রেণিকরণ এবং ছক-২ এ কৃত্রিম শ্রেণিকরণের দৃষ্টান্ত রয়েছে। নিচে উভয় শ্রেণিকরণের মধ্যে বিদ্যমান পার্থক্য বিশ্লেষণ করা হলো— ছক-১ এ প্রাণিজগতকে মৌলিক ও গুরুত্বপূর্ণ বিষয়ের সাদৃশ্যের ভিত্তিতে বিন্যস্ত করা হয়েছে। এ কারণে এটি প্রাকৃতিক শ্রেণিকরণের দৃষ্টান্ত। এ শ্রেণিকরণের সাদৃশ্যের বিষয়গুলো প্রকৃতিতে বিদ্যমান থাকে। ফলে প্রাকৃতিক শ্রেণিকরণের বেলায় বস্তুসমূহকে বিন্যস্ত করার আগে তাদের গুরুত্বপূর্ণ ও অপরিহার্য বৈশিষ্ট্য উদ্ঘাটনের চেষ্টা করা হয়। পাশাপাশি এ শ্রেণিকরণের মাধ্যমে বস্তুসমূহ বা ঘটনাবলি সম্পর্কে তত্ত্বগত জ্ঞান লাভ করা যায়। এসব কারণে প্রাকৃতিক শ্রেণিকরণ একটি বিজ্ঞানসম্মত প্রক্রিয়া । অন্যদিকে, ছক-২ এ বুক সেলফে কবিতা, উপন্যাস ও নাটকের বই এবং আলমারিতে পাঞ্জাবি, শার্ট ও প্যান্ট সাজিয়ে রাখার বিষয়টি উল্লেখ করা হয়েছে। এ ধরনের শ্রেণিকরণে ব্যক্তির নিজস্ব দৃষ্টিভঙ্গির প্রকাশ ঘটে যা মূলত অবান্তর ও বাহ্যিক সাদৃশ্যের ওপর নির্ভরশীল। এ কারণে এটি কৃত্রিম শ্রেণিকরণের দৃষ্টান্ত। এ শ্রেণিকরণে নির্দেশিত সাদৃশ্যের বিষয়গুলো প্রকৃতি প্রদত্ত নয়, বরং মানুষের নিজস্ব মনোভাবের প্রকাশমাত্র। বিশেষ উদ্দেশ্যে পরিচালিত হয় বলে, এ শ্রেণিকরণ ব্যক্তিভেদে ভিন্ন হয়। এসব কারণে কৃত্রিম শ্রেণিকরণ হলো একটি লৌকিক প্রক্রিয়া। পরিশেষে বলা যায়, প্রাকৃতিক ও কৃত্রিম উভয় শ্রেণিকরণই মানসিকভাবে সম্পন্ন হওয়ার কারণে, এদের মধ্যে তেমন বড় পার্থক্য করা যায় না। উভয়ের মধ্যে কার্যত উদ্দেশ্যগত পার্থক্যই বিদ্যমান। এরই দৃষ্টান্ত ছক-১ ও ছক-২ এ দেখা যায় । স্পষ্টতই দৃষ্টান্ত দুটি পরস্পর থেকে আলাদা ।"
        }
      ]
    },
    {
      "number": "11",
      "uddipok": "ঘটনা-১: রাহাত ও বৃষ্টি লুডু খেলছিল। জয়ের জন্য পরবর্তী চালে রাহাতের প্রয়োজন ৪ । এবং সে ৪ পেল । ঘটনা-২: মিমি একদিন বাসে করে বাসায় ফিরছিল। হঠাৎ সে লক্ষ করল তার পাশের সিটে স্কুল জীবনের এক বন্ধু বসে আছে।",
      "tag": "All.B 18",
      "sub_questions": [
        {
          "label": "ক",
          "question": "আকস্মিকতা কী?",
          "explanation": "কার্যকারণ সম্পর্কবিহীন অপ্রত্যাশিত বা হঠাৎ করে ঘটে যাওয়া ঘটনাই হলো আকস্মিকতা।"
        },
        {
          "label": "খ",
          "question": "সম্ভাবনার প্রকৃতি ব্যাখ্যা করো।",
          "explanation": "সম্ভাবনা হলো অনিশ্চয়তা ও নিশ্চয়তার মধ্যবর্তী অবস্থা। যখন একটি ঘটনা ঘটতে পারে আবার নাও ঘটতে পারে এরূপ অবস্থাকেই সম্ভাবনা বলে। সম্ভাবনা মূলত একটি মাত্রাগত ব্যাপার। এটি অসম্ভবের চেয়ে উন্নত এবং নিশ্চয়তার চেয়ে নিম্নতর অবস্থা নির্দেশ করে। যেমন- আগামীকাল বৃষ্টি হতে পারে। এ দৃষ্টান্তে বৃষ্টি হওয়া বা না হওয়ার মধ্যবর্তী অবস্থা নির্দেশ করে। এ কারণে এটি সম্ভাব্য ঘটনা। গাণিতিকভাবে সম্ভাবনা প্রকাশ করা হয় ভগ্নাংশ বা শতকরা হারের মাধ্যমে ।"
        },
        {
          "label": "গ",
          "question": "পরবর্তী চালে রাহাতের ৪ ওঠার সম্ভাবনা গাণিতিকভাবে নির্ণয় করো।",
          "explanation": "পরবর্তী চালে রাহাতের ৪ ওঠার সম্ভাবনা গাণিতিকভাবে নির্ণয় করা হলো- লুডুর গুটিতে ৪ আছে = ১টি (অনুকূল বিকল্প) লুডু খেলায় মোট বিকল্প = ৬টি আমরা জানি, সম্ভাবনার সূত্রানুযায়ী কোনো ঘটনার অনুকূল ঘটনার সম্ভাবনা =  অনুকৃল বিকল্প   মোট বিকল্প  =\\frac{\\text { অনুকৃল বিকল্প }}{\\text { মোট বিকল্প }} =   মোট   বিকল্প     অনুকৃল   বিকল্প   ​ ∴ \\therefore ∴ উদ্দীপকে বর্ণিত ঘটনায় রাহাতের 8 ওঠার সম্ভাবনা =  অনুকৃল বিকল্প   মোট বিকল্প  =\\frac{\\text { অনুকৃল বিকল্প }}{\\text { মোট বিকল্প }} =   মোট   বিকল্প     অনুকৃল   বিকল্প   ​ = ১ ৬ \\frac{১}{৬} ৬ ১ ​ অর্থাৎ, পরবতী চালে রাহাতের 8 ওঠার সম্ভাবনা ১ ৬ \\frac{১}{৬} ৬ ১ ​ ।"
        },
        {
          "label": "ঘ",
          "question": "উদ্দীপকের ঘটনা দুটির সম্পর্ক পাঠ্যবইয়ের আলোকে বিশ্লেষণ করো।",
          "explanation": "উদ্দীপকের ঘটনা-১ এ রাহাত ও বৃষ্টির লুডু খেলার ছকে ৪ ওঠার বিষয়টি এবং ঘটনা-২ এ মিমির সাথে তার বন্ধুর হঠাৎ দেখা হওয়ার বিষয়টি যথাক্রমে সম্ভাব্যতা ও আকস্মিকতার সাথে সংশ্লিষ্ট। নিচে ঘটনা দুটির সম্পর্ক পাঠ্যবইয়ের আলোকে বিশ্লেষণ করা হলো— যে ঘটনার নিশ্চয়তা দেওয়া যায় না; আবার ঘটনাটি অনিশ্চিত তাও বলা যায় না তাকে সম্ভাব্য ঘটনা বলে। সম্ভাবনার ক্ষেত্রে ঘটনার কার্যকারণ নিয়ম্ সম্পর্কে আমাদের আংশিক জ্ঞান থাকে। এ কারণে সম্ভাবনাকে ঘটনার নিশ্চয়তা ও অনিশ্চয়তার মধ্যবর্তী অবস্থা বলা হয়। যেমন— ঘটনা-১ এ বর্ণিত লুডু খেলায় ছকে ৪ ওঠার বিষয়টি নিশ্চয়তা ও অনিশ্চয়তার মধ্যবর্তী অবস্থা নির্দেশ করে। তাই এ ঘটনাটি সম্ভাব্যতার সাথে সাদৃশ্যপূর্ণ। অন্যদিকে, কার্যকারণ সম্পর্কবিহীন অপ্রত্যাশিত বা হঠাৎ করে ঘটে যাওয়া ঘটনাকে আকস্মিকতা বলে। আকস্মিকতার ক্ষেত্রে ঘটনার প্রকৃত কারণ সম্পূর্ণই আমাদের অজানা থাকে। তাই এরূপ ঘটনার যৌক্তিক কারণ নির্ণয় করা যায় না। যেমন— উদ্দীপকের ঘটনা-২ এ মিমির সাথে হঠাৎ তার স্কুলজীবনের বন্ধুর বাসে দেখা হওয়ার বিষয়টি সম্পূর্ণ অপ্রত্যাশিত ঘটনা। তাই এ ঘটনাটি আকস্মিকতার সাথে সামঞ্জস্যপূর্ণ।"
        }
      ]
    }
  ]
}