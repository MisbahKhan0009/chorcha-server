{
  "title": "সরকারি এডওয়ার্ড কলেজ, পাবনা ২০২৫",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যপট-১: সঙ্গীত হয় গীত। দৃশ্যপট-২: মানুষ হয় বুদ্ধিবৃত্তিসম্পন্ন সৃজনশীল জীব। দৃশ্যপট-৩ : জলপাই হয় একটি ফল।",
      "tag": "GECP 25",
      "sub_questions": [
        {
          "label": "ক",
          "question": "সংজ্ঞেয় কী?",
          "explanation": "যৌক্তিক সংজ্ঞায় যে পদের সংজ্ঞা দেওয়া হয় তাকে সংজ্ঞেয় বলে।"
        },
        {
          "label": "খ",
          "question": "সংজ্ঞায় জটিল প্রকৃতির ভাষা ব্যবহার করলে কোন অনুপপত্তি ঘটে?",
          "explanation": "সংজ্ঞার উদ্দেশ্য হচ্ছে পদের অর্থকে সহজবোধ্য ও সুস্পষ্ট করা। এজন্য সংজ্ঞায় সবসময় সহজ-সরল ও সকলের বোধগম্য ভাষা।প্রয়োগ করতে হয়। সংজ্ঞায় কোনো জটিল বা বোধগম্য নয় এমন ভাষা ব্যবহার করা যাবে না। যদি কোনো ক্ষেত্রে সংজ্ঞার্থ পদের মাঝে জটিল বা দুর্বোধ্য শব্দ প্রয়োগ করা হয় তাহলে সংজ্ঞার দ্বিতীয় নিয়ম লঙ্ঘনজনিত অনুপত্তি ঘটে। সুতরাং সংজ্ঞায় জটিল প্রকৃতির ভাষা ব্যবহার করলে দুর্বোধ্য সংজ্ঞা অনুপপত্তি ঘটে।"
        },
        {
          "label": "গ",
          "question": "দৃশ্যপট-১-এ যৌক্তিক সংজ্ঞার কোন অনুপপত্তি ঘটেছে? ব্যাখ্যা কর।",
          "explanation": "দৃশ্যপট-১-এ যৌক্তিক সংজ্ঞায় চক্রক সংজ্ঞা অনুপপত্তি ঘটেছে। ব্যাখ্যা করা হলো- উদ্দীপকের দৃশ্যপট-১ এ সমার্থক শব্দ ব্যবহার করা হয়েছে। যৌক্তিক সংজ্ঞায় কোনো পদের সংজ্ঞা প্রদানের ক্ষেত্র পদটির পূর্ণ জাত্যর্থকে উল্লেখ করতে হয়। জাত্যর্থের কম বা বেশি উল্লেখ করা যাবে না। কেননা সংজ্ঞার মাধ্যমে কোনো একটি পদের প্রকৃত রূপ জানা যায়। যৌক্তিক সংজ্ঞার নির্দিষ্ট কিছু নিয়ম আছে। কোনো পদের সংজ্ঞা প্রদানের জন্য ঐ নিয়মগুলো আবশ্যিকভাবে অনুসরণ করতে হয়। যৌক্তিক সংজ্ঞার তৃতীয় নিয়ম অনুযায়ী কোনো পদের সংজ্ঞায় পদটির সমার্থক বা প্রতিশব্দ ব্যবহার করা যাবে না। কোনো পদের সংজ্ঞায় যদি পদটির সমার্থক বা প্রতিশব্দ ব্যবহার করা হয় তাহলে সংজ্ঞেয় পদটি স্পষ্ট হয় না। এক্ষেত্রে সংশ্লিষ্ট পদকে সমার্থক শব্দ ব্যবহার করে এটি ভিন্নভাবে প্রকাশ করা হয়। তাই যৌক্তিক সংজ্ঞায় কোনো পদের সমার্থক বা প্রতিশব্দ ব্যবহার করলে সংজ্ঞাটি ত্রুটিপূর্ণ হয়। যৌক্তিক সংজ্ঞার এই ত্রুটিকে চক্রক সংজ্ঞা অনুপপত্তি বলে। তেমনি দৃশ্যপট-১-এ 'সংগীত' পদের সংজ্ঞায় 'সংগীত হয় গীত' বলে অভিহিত করা হয়েছে। যার ফলে এখানে সংগীত পদের সমার্থক শব্দ ব্যবহার করেছে। এতে সংজ্ঞার তৃতীয় নিয়ম লঙ্ঘন করা হয়েছে। তাই বলা যায় যে  দৃশ্যপট-১-এ যৌক্তিক সংজ্ঞার চক্রক সংজ্ঞা অনুপপত্তি ঘটেছে।"
        },
        {
          "label": "ঘ",
          "question": "দৃশ্যপট-২ ও দৃশ্যপট-৩ যৌক্তিক সংজ্ঞার আলোকে বিশ্লেষণ কর।",
          "explanation": "দৃশ্যপট-২-এ অব্যাপক সংজ্ঞা অনুপপত্তি ঘটেছে এবং দৃশ্যপদ-৩- এ অতিব্যাপক সংজ্ঞা অনুপপত্তি ঘটেছে। নিচে যৌক্তিক সংজ্ঞার আলোকে তা বিশ্লেষণ করা হলো- দৃশ্যপট-২-এ সংজ্ঞেয় পদের চেয়ে সংজ্ঞার্থ পদের ব্যক্ত্যর্থ কম এবং দৃশ্যপট-৩-এ সংজ্ঞেয় পদের চেয়ে সংজ্ঞার্থ পদের ব্যক্ত্যর্থ বেশি হয়েছে। দৃশ্যপট-২-এ মানুষ পদের সংজ্ঞায় 'মানুষ হয় বুদ্ধিবৃত্তিসম্পন্ন সৃজনশীল জীব' বলে সংজ্ঞা প্রদান করা হয়েছে। এখানে মানুষ পদের সংজ্ঞায় পদটির জাত্যর্থের অতিরিক্ত সৃজনশীল, গুণের উল্লেখ করা হয়েছে। এ কারণে এখানে সংজ্ঞেয় পদের ব্যক্তর্থের চেয়ে সংজ্ঞার্থ পদের ব্যক্তর্থ কম হয়েছে। যার ফলে সংজ্ঞায় অব্যাপক সংজ্ঞা অনুপপত্তি ঘটেছে। কেননা যৌক্তিক সংজ্ঞার পঞ্চম নিয়ম অনুযায়ী সংজ্ঞায় সংজ্ঞার্থ পদের ব্যক্ত্যর্থ সংজ্ঞেয় পদের ব্যক্ত্যর্থের সমান হতে হবে। কোনো অবস্থাতেই কম বা বেশি হতে পারবে না। কিন্তু | দৃশ্যপট-২-এ সংজ্ঞার্থ পদের ব্যক্ত্যর্থ ও সংজ্ঞেয় পদের ব্যক্ত্যর্থ সমান । না হয়ে সংজ্ঞার্থ পদের ব্যক্ত্যর্থ কম হয়েছে। যার কারণে দৃশ্যপট-২-এ অব্যাপক সংজ্ঞা অনুপপত্তি ঘটেছে। দৃশ্যপট-৩-এ 'জলপাই' পদের সংজ্ঞায়' 'জলপাই হয় ফল'। বলে সংজ্ঞা প্রদান করা হয়েছে। এখানে 'জলপাই' পদের ব্যক্ত্যর্থের চেয়ে 'ফল' পদের ব্যক্ত্যর্থ অনেক বেশি। তাই এখানে সংজ্ঞায় সংজ্ঞেয় পদের ব্যক্ত্যর্থের চেয়ে সংজ্ঞার্থ পদের ব্যক্তার্থ অনেক বেশি হয়েছে, যা যৌক্তিক সংজ্ঞার পঞ্চম নিয়মবিরোধী। যৌক্তিক সংজ্ঞার পঞ্চম নিয়ম অনুযায়ী সংজ্ঞায় সংজ্ঞার্থ পদের ব্যক্ত্যর্থ সংজ্ঞেয় পদের ব্যক্ত্যর্থের সমান হতে হবে। কোনো অবস্থাতেই কম বা বেশি হতে পারবে না। কিন্তু দৃশ্যপট-৩-এ সংজ্ঞায় সংজ্ঞেয় পদের ব্যক্ত্যর্থ সংজ্ঞার্থ পদের।"
        }
      ]
    },
    {
      "number": "2",
      "uddipok": "দৃশ্যপট-১: একতা হলো বিভেদের অনুপস্থিতি। দৃশ্যপট-২: অনামিকা তার মাকে বলল, \"সুখ-দুঃখ নিয়ে আমাদের জীবন। সব কিছুই সৃষ্টিকর্তার ওপর নির্ভর করে। তিনি চাইলেই অসুস্থকে সুস্থ করে তুলবেন।\"",
      "tag": "GECP 25",
      "sub_questions": [
        {
          "label": "ক",
          "question": "রূপক সংজ্ঞা কাকে বলে?",
          "explanation": "কোনো পদের সংজ্ঞায় রূপক ভাষা ব্যবহার করলে সংজ্ঞায় যে ত্রুটি হয় তাকে রূপক সংজ্ঞা বা রূপক সংজ্ঞা অনুপপত্তি বলে।"
        },
        {
          "label": "খ",
          "question": "সংজ্ঞা ও বর্ণনা এক নয় কেন?",
          "explanation": "কোনো পদের পূর্ণ জাত্যথের সুস্পষ্টভাবে প্রকাশ করাই হচ্ছে সংজ্ঞা। যখন কোনো পদের পূর্ণ জাত্যর্থ উল্লেখের মাধ্যমে পদটিকে সহজ-সরল ও স্পষ্টভাবে প্রকাশ করা হয় তখন তাকে সংজ্ঞা বলে। আর বর্ণনা হচ্ছে কোনো পদের উপলক্ষণ বা অবান্তর লক্ষণ অথবা জাত্যর্থের অংশবিশেষ উল্লেখ করে পদটিকে প্রকাশ করা হয় তখন তাকে বর্ণনা বলে। বর্ণনার কোনো সুনির্দিষ্ট নিয়ম নেই। তাই কোনো বিষয়ের বর্ণনা বিভিন্নভাবে দেওয়া যায়। কিন্তু সংজ্ঞার ক্ষেত্রে অবশ্যই সুনির্দিষ্ট নিয়ম অনুসরণ করে পদের সংজ্ঞা প্রদান করতে হয়, তানা হলে সংজ্ঞাটি ত্রুটিপূর্ণ হয়। তাই সংজ্ঞা ও বর্ণনা এক নয়।"
        },
        {
          "label": "গ",
          "question": "দৃশ্যপট-১-এ যৌক্তিক সংজ্ঞার কোন নিয়ম লঙ্ঘিত হয়েছে? ব্যাখ্যা কর।",
          "explanation": "দৃশ্যপট-১-এ যৌক্তিক সংজ্ঞার চতুর্থ নিয়ম লঙ্ঘন করা হয়েছে। কেননা এখানে সংজ্ঞার চতুর্থ নিয়ম লঙ্ঘন করে সংজ্ঞার নঞর্থক ভাষা ব্যবহার করা হয়েছে।নিচে তা ব্যাখ্যা করা হলো- কোনো পদের পূর্ণ জাত্যর্থ উল্লেখ করে পদটিকে স্পষ্টভাবে প্রকাশ করাকে যৌক্তিক সংজ্ঞা বলে। যৌক্তিক সংজ্ঞায় সুনির্দিষ্ট কিছু নিয়ম রয়েছে, যা কোনো পদের সংজ্ঞা প্রদানের ক্ষেত্রে আবশ্যিকভাবে অনুসরণ করতে হয়। যৌক্তিক সংজ্ঞার চতুর্থ নিয়ম অনুসারে কোনো পদের সংজ্ঞায় নঞর্থক বা নেতিবাচক ভাষা ব্যবহার করা যায় না। যৌক্তিক সংজ্ঞার এ নিয়ম লঙ্ঘন করলে অর্থাৎ কোনো পদের সংজ্ঞার নঞর্থক বা নেতিবাচক ভাষা ব্যবহার করলে সংজ্ঞা ত্রুটিপূর্ণ হয়। যাকে যৌক্তিক সংজ্ঞায় নঞর্থক সংজ্ঞা অনুপপত্তি বলে। তেমনি উদ্দীপকের দৃশ্যপট-১-এ 'একতা' পদের সংজ্ঞায় 'একতা হলো বিভেদের অনুপস্থিতি বলে সংজ্ঞা প্রদান করা হয়েছে। অর্থাৎ এখানে যৌক্তিক। সংজ্ঞার চতুর্থ নিয়ম লঙ্ঘন করে নঞর্থক ভাষা ব্যবহার করে সংজ্ঞা প্রদান করা হয়েছে। তাই বলা যায় উদ্দীপকের  দৃশ্যপট-১-এ নঞর্থক সংজ্ঞা অনুপপত্তি ঘটেছে।﻿﻿"
        },
        {
          "label": "ঘ",
          "question": "দৃশ্যপট-২-এ দাগকৃত শব্দগুলোতে যৌক্তিক সংজ্ঞার কোন বিষয়টির ইঙ্গিত রয়েছে? বিশ্লেষণ কর।",
          "explanation": "দৃশ্যপট-২-এ দাগকৃত শব্দগুলো যেমন- সুখ-দুঃখ, সৃষ্টিকর্তা, অসুস্থ শব্দগুলোতে যৌক্তিক সংজ্ঞায় সীমাবদ্ধতা বিষয়টির ইঙ্গিত রয়েছে।বিশ্লেষণ করা হলো- কোনো পদের অর্থকে সুস্পষ্ট বা সুনির্দিষ্টভাবে উপস্থাপন করার জন্য সংজ্ঞা প্রদান করা হয়। এজন্য সংজ্ঞাকে আরও গ্রহণযোগ্য করার জন্য সংজ্ঞেয় পদের আসন্নতম জাতি ও বিভেদক লক্ষণ উল্লেখ করা হয়। যৌক্তিক সংজ্ঞায় একটি পূর্ণ জাত্যর্থের উল্লেখের মাধ্যমে পদটিকে। স্পষ্ট ও বোধগম্যভাবে প্রকাশ করা হয়। যৌক্তিক সংজ্ঞায় সুনির্দিষ্ট কিছু নিয়ম আছে। কোনো পদের যৌক্তিক সংজ্ঞা প্রদানের ক্ষেত্রে ঐ নিয়মগুলো আবশ্যিকভাবে অনুসরণ করতে হয়। কিন্তু এমন অনেক - পদ আছে যেগুলোর ক্ষেত্রে যৌক্তিক সংজ্ঞার নিয়মগুলো প্রয়োগ করা - যায় না। যেখানে যৌক্তিক সংজ্ঞার নিয়মগুলো প্রয়োগ করা যায় না, সেখানে সংজ্ঞার সীমাবদ্ধতা ঘটে। তেমনি দৃশ্যপট-২-এ দাগকৃত 'সুখ-দুঃখ,সৃষ্টিকর্তা,অসুস্থ  শব্দগুলো মৌলিক। যৌক্তিক সংজ্ঞার নিয়মানুযায়ী মৌলিক মানসিক প্রক্রিয়ার কোনো সংজ্ঞা দেওয়া যায় না।তাই বলা যায়  শব্দগুলোতে যৌক্তিক সংজ্ঞায় সীমাবদ্ধতা বিষয়টির ইঙ্গিত রয়েছে।"
        }
      ]
    },
    {
      "number": "3",
      "uddipok": "তথ্য-১: মানুষ হয় বুদ্ধিবৃত্তিসম্পন্ন শিক্ষিত প্রাণী। তথ্য-২: ছাত্র হয় শিক্ষার্থী। তথ্য-৩: বেদনা নয় আনন্দদায়ক।",
      "tag": "GECP 25",
      "sub_questions": [
        {
          "label": "ক",
          "question": "যৌক্তিক সংজ্ঞা কী?",
          "explanation": "কোনো পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও স্পষ্টভাবে প্রকাশ করাকে যৌক্তিক সংজ্ঞা বলে।"
        },
        {
          "label": "খ",
          "question": "স্বকীয় নামবাচক পদের সংজ্ঞা দেওয়া যায় না কেন?",
          "explanation": "স্বকীয় নামবাচক পদের পূর্ণ জাত্যর্থ উল্লেখ করা যায় না বিধায় সংজ্ঞা দেওয়া যায় না। কোনো বিশিষ্ট ব্যক্তি বা বস্তুর নাম হলো স্বকীয় নামবাচক পদ। এসব বিশিষ্ট ব্যক্তি বা বস্তুকে অন্য বিশিষ্ট ব্যক্তি বা বস্তু থেকে পৃথক করা যায় না। স্বকীয় নামবাচক পদের ক্ষেত্রে আসন্নতম জাতি ও বিভেদক লক্ষণ অর্থাৎ, পূর্ণ জাত্যর্থ উল্লেখ করা যায় না। যেহেতু স্বকীয় নামবাচক পদের পূর্ণ জাত্যর্থ উল্লেখ করা যায় না, তাই এদের সংজ্ঞা প্রদান করা যায় না।"
        },
        {
          "label": "গ",
          "question": "তথ্য-১ কোন ধরনের সংজ্ঞা? ব্যাখ্যা কর।",
          "explanation": "উদ্দীপকে তথ্য-১ এ অব্যাপক সংজ্ঞা অনুপপত্তি ঘটেছে। ব্যাখ্যা করা হলো- কোনো একটি পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও বোধগম্যভাবে প্রকাশ করাকে যৌক্তিক সংজ্ঞা বলে। সংজ্ঞার মাধ্যমে কোনো একটি পদের প্রকৃত অর্থ প্রকাশিত হয়। এর ফলেআমরা কোনো একটি পদের প্রকৃত রূপ জানতে পারি। যৌক্তিক সংজ্ঞার নির্দিষ্ট কতকগুলো নিয়ম রয়েছে যেগুলো কোনো পদের যৌক্তিক সংজ্ঞা প্রদানের ক্ষেত্রে আবশ্যিকভাবে অনুসরণ করতে হয়। যৌক্তিক সংজ্ঞার পঞ্চম নিয়ম অনুসারে সংজ্ঞায় সংজ্ঞেয় ও সংজ্ঞার্থ পদের ব্যক্ত্যর্থ পরস্পর সমান হবে। যৌক্তিক সংজ্ঞার এ নিয়ম লঙ্ঘন করলে দুই প্রকার অনুপপত্তি ঘটে যার মধ্যে একটি হলো অব্যাপক সংজ্ঞা অনুপপত্তি। যখন কোনো পদের সংজ্ঞায় জাত্যর্থের অতিরিক্ত গুণের উল্লেখ করা হয় তখন অব্যাপক সংজ্ঞা অনুপপত্তি ঘটে। কেননা এক্ষেত্রে সংজ্ঞেয় পদের তুলনায় সংজ্ঞার্থ পদের ব্যক্ত্যর্থ কম হয়। তেমনি  উদ্দীপকের তথ্য-১ এ মানুষ পদের সংজ্ঞায় মানুষ হয় বুদ্ধিবৃত্তিসম্পন্ন শিক্ষিত প্রাণী এ সংজ্ঞা প্রদান করা হয়েছে। এখানে সংজ্ঞার ক্ষেত্রে জাত্যর্থের অতিরিক্ত শিক্ষিত গুণটি উল্লেখ করা হয়েছে। তাই বলা যায় উদ্দীপকের তথ্য-১ এ অব্যাপক সংজ্ঞা অনুপপত্তি ঘটেছে।"
        },
        {
          "label": "ঘ",
          "question": "তথ্য-২ ও তথ্য-৩-এর মধ্যে তুলনামূলক পার্থক্য আলোচনা কর।",
          "explanation": "উদ্দীপকের তথ্য-২ এর মাধ্যমে চক্রক সংজ্ঞা অনুপপত্তি এবং তথ্য-৩ এর মাধ্যমে নঞর্থক সংজ্ঞা অনুপপত্তি নির্দেশিত হয়েছে।নিচে এদের মধ্যে তুলনামূলক আলোচনা করা হলো- কোনো একটি পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও বোধগম্যভাবে প্রকাশ করাকে যৌক্তিক সংজ্ঞা বলে। সংজ্ঞার জন্য নির্দিষ্ট কিছু নিয়ম আছে যেগুলো কোনো পদের সংজ্ঞা প্রদানের ক্ষেত্রে আবশ্যিকভাবে অনুসরণ করতে হয়। সংজ্ঞার তৃতীয় নিয়ম অনুযায়ী কোনো পদের সংজ্ঞায় পদটির সমার্থক বা প্রতিশব্দ ব্যবহার করা যায় না। যৌক্তিক সংজ্ঞার এই নিয়ম লঙ্ঘন করলে অর্থাৎ, কোনো পদের সংজ্ঞায় সমার্থক বা প্রতিশব্দ ব্যবহার করলে সংজ্ঞা ত্রুটিপূর্ণ হয়। যৌক্তিক সংজ্ঞার এ ত্রুটিকে চক্রক সংজ্ঞা অনুপপত্তি বলে। উদ্দীপকের তথ্য-২ এ ছাত্র পদের সংজ্ঞায় 'ছাত্র হয় শিক্ষার্থী' এরূপ সংজ্ঞা প্রদান করা হয়েছে। এখানে 'ছাত্র' ও শিক্ষার্থী' পরস্পর সমার্থক শব্দ। তাই 'তথ্য-২' এ চক্রক সংজ্ঞা অনুপপত্তি ঘটেছে। অপরদিকে, যৌক্তিক সংজ্ঞার চতুর্থ নিয়ম অনুসারে কোনো পদের সংজ্ঞায় নঞর্থক বা নেতিবাচক ভাষা ব্যবহার করা যায় না। যৌক্তিক সংজ্ঞার এ নিয়ম লঙ্ঘন করে কোনো পদের সংজ্ঞায় নঞর্থক ভাষা ব্যবহার করলে সংজ্ঞা ত্রুটিপূর্ণ হয়। যৌক্তিক সংজ্ঞার এ জুটিকে নঞর্থক সংজ্ঞা অনুপপত্তি বলে। উদ্দীপকে 'তথ্য-৩' 'বেদনা' পদের সংজ্ঞায় 'বেদনা নয় আনন্দ' এরূপ সংজ্ঞা প্রদান করা হয়েছে। এখানে যৌক্তিক সংজ্ঞার চতুর্থ নিয়ম লঙ্ঘন করে নঞর্থক ভাষা ব্যবহার করা হয়েছে বিধায় নঞর্থক সংজ্ঞা অনুপপত্তি ঘটেছে।"
        }
      ]
    },
    {
      "number": "4",
      "uddipok": "তথ্য-১ : মানুষ হয় বুদ্ধিবৃত্তিসম্পন্ন দ্বিপদ জীব। তথ্য-২: মানুষ হয় বুদ্ধিবৃত্তিসম্পন্ন জীব। তথ্য-৩ : মানুষ হয় সৃষ্টির মুকুট।",
      "tag": "GECP 25",
      "sub_questions": [
        {
          "label": "ক",
          "question": "সংজ্ঞেয় পদ কী?",
          "explanation": "যে পদের সংজ্ঞা দেওয়া হয় তাকে সংজ্ঞেয় পদ বলে।"
        },
        {
          "label": "খ",
          "question": "পরম নিয়মকে সংজ্ঞায়িত করা যায় না কেন?",
          "explanation": "সংজ্ঞায় একটি পদের পূর্ণ জাত্যর্থ উল্লেখ করতে হয়। এক্ষেত্রে একটি পদের আসন্নতম জাতি ও বিভেদক লক্ষণ স্পষ্টভাবে উল্লেখ - করতে হয়। পরতম জাতি হলো সর্বোচ্চ জাতি, এই জাতির চেয়ে বড় কোনো জাতি নেই। তাই পরতম জাতির আসন্নতম জাতির উল্লেখ করা যায় না। যেহেতু পরতম জাতির আসন্নতম জাতির উল্লেখ করা যায় না, তাই পরতম জাতির সংজ্ঞা প্রদান করা যায় না।"
        },
        {
          "label": "গ",
          "question": "তথ্য-৩-এ যৌক্তিক সংজ্ঞার কোন নিয়মটি লঙ্ঘিত হয়েছে? ব্যাখ্যা কর।",
          "explanation": "উদ্দীপকের তথ্য-৩ এ যৌক্তিক সংজ্ঞার দ্বিতীয় নিয়ম লঙ্ঘন করা হয়েছে। ব্যাখ্যা করা হলো- কোনো একটি পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও বোধগম্যভাবে প্রকাশ করাকে যৌক্তিক সংজ্ঞা বলে। যৌক্তিক - সংজ্ঞার নির্দিষ্ট কতকগুলো নিয়ম রয়েছে যেগুলো কোনো পদের সংজ্ঞা প্রদানের ক্ষেত্রে আবশ্যিকভাবে অনুসরণ করতে হয়। যৌক্তিক সংজ্ঞার দ্বিতীয় নিয়ম অনুসারে কোনো পদের সংজ্ঞায় রূপক বা দুর্বোধ্য ভাষা ব্যবহার করা যায় না। যৌক্তিক সংজ্ঞার এ নিয়ম লঙ্ঘন করে কোনো পদের সংজ্ঞায় রূপক ভাষা ব্যবহার করলে সংজ্ঞা ত্রুটিপূর্ণ হয়। যৌক্তিক সংজ্ঞার এ ত্রুটিকে রূপক সংজ্ঞা অনুপপত্তি বলে। তেমনি উদ্দীপকের তথ্য-৩ এ মানুষ পদের সংজ্ঞায় 'মানুষ হয় সৃষ্টির মুকুট' এরূপ সংজ্ঞা প্রদান করা হয়েছে। এখানে 'সৃষ্টির মুকুট' রূপক অর্থে ব্যবহার করা হয়েছে। তাই বলা যায় , এখানে যৌক্তিক সংজ্ঞার দ্বিতীয় নিয়ম লঙ্ঘন হয়েছে।"
        },
        {
          "label": "ঘ",
          "question": "তথ্য-১ এবং তথ্য ২-এর মধ্যে কোনটি যৌক্তিক সংজ্ঞা? যুক্তি দাও। ",
          "explanation": "উদ্দীপকের 'তথ্য-১' ও 'তথ্য-২ এর মধ্যে 'তথ্য-২ যৌক্তিক সংজ্ঞা। কেননা 'তথ্য-২' এ যৌক্তিক সংজ্ঞার নিয়ম অনুসরণ করা হয়েছে।নিচে যুক্তি দেওয়া হলো- যৌক্তিক সংজ্ঞায় একটি পদের পূর্ণ জাত্যর্থ উল্লেখের মাধ্যমে পদটিকে স্পষ্টভাবে প্রকাশ করা হয়। যৌক্তিক সংজ্ঞার প্রথম নিয়ম অনুসারে কোনো পদের সংজ্ঞায় পদটির পূর্ণ জাত্যর্থ উল্লেখ করতে হয়, পূর্ণ জাত্যর্থের কম বা বেশি উল্লেখ করা যায় না। যৌক্তিক সংজ্ঞার এই নিয়ম লঙ্ঘন করে কোনো পদের সংজ্ঞায় পদটির জাত্যর্থের অতিরিক্ত গুণের উল্লেখ করলে এবং গুণটি অবান্তর হলে সংজ্ঞায় যে অনুপপত্তি হয় তাকে অবান্তর সংজ্ঞাজনিত অনুপপত্তি বলে। উদ্দীপকের 'তথ্য-১' এ 'মানুষ' পদের সংজ্ঞায় 'মানুষ হয় বুদ্ধিবৃত্তিসম্পন্ন দ্বিপদ জীব' এরূপ সংজ্ঞা প্রদান করা হয়েছে যেখানে 'দ্বিপদ' গুণটি 'অবান্তর লক্ষণ'। তাই 'তথ্য-১' এর সংজ্ঞায় অবান্তর সংজ্ঞাজনিত অনুপপত্তি ঘটেছে। অপরপক্ষে, যৌক্তিক সংজ্ঞায় প্রথম নিয়ম অনুযায়ী কোনো পদের সংজ্ঞায় পদটির পূর্ণ জাত্যর্থ উল্লেখ করতে হয়, পূর্ণ জাত্যর্থের কম বা বেশি নয়। উদ্দীপকের 'তথ্য-২' এ 'মানুষ' পদের সংজ্ঞায় 'মানুষ হয় বুদ্ধিবৃত্তিসম্পন্ন জীব' এরূপ সংজ্ঞা প্রদান করা হয়েছে। এখানে 'মানুষ' পদের সংজ্ঞায় পদটির পূর্ণ জাত্যর্থ উল্লেখ করা হয়েছে। এছাড়া যৌক্তিক সংজ্ঞার অন্যান্য নিয়মও এখানে অনুসরণ করা হয়েছে। তাই বলা যায়,  তথ্য-২ এর সংজ্ঞা সঠিক।"
        }
      ]
    },
    {
      "number": "5",
      "uddipok": "",
      "tag": "GECP 25",
      "sub_questions": [
        {
          "label": "ক",
          "question": "বিভাগের মূলসূত্র কী?",
          "explanation": "যে গুণটির ওপর ভিত্তি করে আমরা বিভাগ বা ভাগ করি তাই বিভাগের মূলসূত্র।"
        },
        {
          "label": "খ",
          "question": "যৌক্তিক বিভাগের মধ্যবর্তী কোন ধাপকে বাদ দেওয়া যায় না?",
          "explanation": "যৌক্তিক বিভাগের ক্ষেত্রে একটি জাতিকে তার অন্তর্গত উপজাতিসমূহে ভাগ করা হয়। অর্থাৎ কোনো জাতিকে অব্যবহিত নিকটবর্তী উপজাতিতে বিভক্ত করতে হবে। কোনো অবস্থাতেই মধ্যবর্তী স্তর বা উপজাতি বাদ দিয়ে পরবর্তী উপজাতিতে বিভাজন করা যাবে না। অর্থাৎ যৌক্তিক বিভাগের একটি জাতিকে তার সম্ভাব্য উপজাতিতে ভাগ করে অগ্রসর হতে হবে, মধ্যবর্তী কোনো ধাপকে বাদ দেওয়া চলবে না।"
        },
        {
          "label": "গ",
          "question": "দৃশ্যপট-২-এ যৌক্তিক বিভাগের কোন নিয়ম লঙ্ঘিত হয়েছে?",
          "explanation": "উদ্দীপকের দৃশ্যপট-২-এ সংকর বিভাগ অনুপপত্তি ঘটেছে। নিচে তা ব্যাখ্যা করা হলো- একই সময়ে একটি গ্রহণযোগ্য মূলনীতির ভিত্তিতে কোনো জাতি বা শ্রেণিবাচক পদকে তার অন্তর্গত উপজাতি বা উপশ্রেণিতে বিন্যস্ত করার মানসিক প্রক্রিয়াকে যৌক্তিক বিভাগ বলে। কোনো একটি জাতি বা শ্রেণিবাচক পদের যৌক্তিক বিভাগ করার ক্ষেত্রে যৌক্তিক বিভাগের যে নিয়ম রয়েছে, সেগুলো আবশ্যিকভাবে অনুসরণ করতে হয়। যৌক্তিক বিভাগের দ্বিতীয় নিয়ম অনুযায়ী কোনো একটি পদের যৌক্তিক বিভাগ করার ক্ষেত্রে একই সময়ে একটি মাত্র মূলনীতি অনুসরণ করতে হয়, একের অধিক নয়। একই সময় একাধিক মূলনীতি অনুসরণ করে যৌক্তিক বিভাগ করলে বিভাগ ত্রুটিপূর্ণ হয়। যৌক্তিক বিভাগের এই ত্রুটিকে সংকর বিভাগ অনুপপত্তি বলে। তেমনি দৃশ্যপট-২-এ দেখা যাচ্ছে, এখানে মানুষ পদের যৌক্তিক বিভাগ করার ক্ষেত্রে ধার্মিক, দায়িত্বশীল, মহৎ- এ তিনটি মূলনীতি অনুসরণ করা হয়েছে। অর্থাৎ দৃশ্যপদ-২-এ যৌক্তিক বিভাগের দ্বিতীয় নিয়ম লঙ্ঘন করে একাধিক মূলনীতি অনুসরণ করে যৌক্তিক বিভাগ করা হয়েছে। তাই দৃশ্যপদ-২-এ সংকর বিভাগ অনুপপত্তি ঘটেছে।"
        },
        {
          "label": "ঘ",
          "question": "দৃশ্যপট-১-এ A ও B বক্সে উল্লিখিত বিষয় দ্বারা কোন বিভাগ প্রতিফলিত হয়েছে?",
          "explanation": "দৃশ্যপট-১-এ A বক্সে গুণগত বিভাগ এবং B বক্সে অঙ্গগত বিভাগ প্রতিফলিত হয়েছে । নিচে তা বিশ্লেষণ করা হলো- দৃশ্যপট-১-এ A বক্সে একটি ডাবকে মাঝারি, সাদা, মিষ্টি, নরম ইত্যাদি বিভিন্ন গুণে ভাগ করা হয়েছে। যার ফলে এখানে গুণগত বিভাগ অনুপপত্তি ঘটেছে। কেননা যৌক্তিক বিভাগের প্রথম নিয়ম অনুযায়ী কেবল কোনো জাতি বা শ্রেণিবাচক পদের যৌক্তিক বিভাগ করা যায় কোনো বিশেষ বস্তুতে নয়। যৌক্তিক বিভাগের এ নিয়ম অমান্য করে কোনো বিশেষ কাউকে তার বিভিন্ন গুণ ভাগ করলে বিভাগ ত্রুটিপূর্ণ হয়। যৌক্তিক বিভাগের এ ত্রুটিকে গুণগত বিভাগ অনুপপত্তি বলে। তেমনি উদ্দীপকের দৃশ্যপট-১-এর A বক্সে একটি ডাবকে তার বিভিন্ন গুণসমূহে বিভক্ত করার মাধ্যমে গুণগত বিভাগ প্রতিফলিত হয়েছে। আবার B বক্সে ডাবকে বাইরের সবুজ অংশ, পানি, শ্বাস এগুলোতে ভাগ করার ফলে আগত বিভাগ অনুপপত্তি ঘটেছে। যৌক্তিক বিভাগের প্রথম নিয়ম অনুযায়ী কোনো জাতি বা শ্রেণিবাচক।"
        }
      ]
    },
    {
      "number": "6",
      "uddipok": "তথ্য-১ : মানুষ হয় বুদ্ধিবৃত্তিসম্পন্ন দ্বিপদ জীব। তথ্য-২: মানুষ হয় বুদ্ধিবৃত্তিসম্পন্ন জীব। তথ্য-৩ : মানুষ হয় সৃষ্টির মুকুট।",
      "tag": "GECP 25",
      "sub_questions": [
        {
          "label": "ক",
          "question": "সংজ্ঞেয় পদ কী?",
          "explanation": "যে পদের সংজ্ঞা দেওয়া হয় তাকে সংজ্ঞেয় পদ বলে।"
        },
        {
          "label": "খ",
          "question": "পরম নিয়মকে সংজ্ঞায়িত করা যায় না কেন?",
          "explanation": "সংজ্ঞায় একটি পদের পূর্ণ জাত্যর্থ উল্লেখ করতে হয়। এক্ষেত্রে একটি পদের আসন্নতম জাতি ও বিভেদক লক্ষণ স্পষ্টভাবে উল্লেখ - করতে হয়। পরতম জাতি হলো সর্বোচ্চ জাতি, এই জাতির চেয়ে বড় কোনো জাতি নেই। তাই পরতম জাতির আসন্নতম জাতির উল্লেখ করা যায় না। যেহেতু পরতম জাতির আসন্নতম জাতির উল্লেখ করা যায় না, তাই পরতম জাতির সংজ্ঞা প্রদান করা যায় না।"
        },
        {
          "label": "গ",
          "question": "তথ্য-৩-এ যৌক্তিক সংজ্ঞার কোন নিয়মটি লঙ্ঘিত হয়েছে? ব্যাখ্যা কর।",
          "explanation": "উদ্দীপকের তথ্য-৩ এ যৌক্তিক সংজ্ঞার দ্বিতীয় নিয়ম লঙ্ঘন করা হয়েছে। ব্যাখ্যা করা হলো- কোনো একটি পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও বোধগম্যভাবে প্রকাশ করাকে যৌক্তিক সংজ্ঞা বলে। যৌক্তিক - সংজ্ঞার নির্দিষ্ট কতকগুলো নিয়ম রয়েছে যেগুলো কোনো পদের সংজ্ঞা প্রদানের ক্ষেত্রে আবশ্যিকভাবে অনুসরণ করতে হয়। যৌক্তিক সংজ্ঞার দ্বিতীয় নিয়ম অনুসারে কোনো পদের সংজ্ঞায় রূপক বা দুর্বোধ্য ভাষা ব্যবহার করা যায় না। যৌক্তিক সংজ্ঞার এ নিয়ম লঙ্ঘন করে কোনো পদের সংজ্ঞায় রূপক ভাষা ব্যবহার করলে সংজ্ঞা ত্রুটিপূর্ণ হয়। যৌক্তিক সংজ্ঞার এ ত্রুটিকে রূপক সংজ্ঞা অনুপপত্তি বলে। তেমনি উদ্দীপকের তথ্য-৩ এ মানুষ পদের সংজ্ঞায় 'মানুষ হয় সৃষ্টির মুকুট' এরূপ সংজ্ঞা প্রদান করা হয়েছে। এখানে 'সৃষ্টির মুকুট' রূপক অর্থে ব্যবহার করা হয়েছে। তাই বলা যায় , এখানে যৌক্তিক সংজ্ঞার দ্বিতীয় নিয়ম লঙ্ঘন হয়েছে।"
        },
        {
          "label": "ঘ",
          "question": "তথ্য-১ এবং তথ্য ২-এর মধ্যে কোনটি যৌক্তিক সংজ্ঞা? যুক্তি দাও। ",
          "explanation": "উদ্দীপকের 'তথ্য-১' ও 'তথ্য-২ এর মধ্যে 'তথ্য-২ যৌক্তিক সংজ্ঞা। কেননা 'তথ্য-২' এ যৌক্তিক সংজ্ঞার নিয়ম অনুসরণ করা হয়েছে।নিচে যুক্তি দেওয়া হলো- যৌক্তিক সংজ্ঞায় একটি পদের পূর্ণ জাত্যর্থ উল্লেখের মাধ্যমে পদটিকে স্পষ্টভাবে প্রকাশ করা হয়। যৌক্তিক সংজ্ঞার প্রথম নিয়ম অনুসারে কোনো পদের সংজ্ঞায় পদটির পূর্ণ জাত্যর্থ উল্লেখ করতে হয়, পূর্ণ জাত্যর্থের কম বা বেশি উল্লেখ করা যায় না। যৌক্তিক সংজ্ঞার এই নিয়ম লঙ্ঘন করে কোনো পদের সংজ্ঞায় পদটির জাত্যর্থের অতিরিক্ত গুণের উল্লেখ করলে এবং গুণটি অবান্তর হলে সংজ্ঞায় যে অনুপপত্তি হয় তাকে অবান্তর সংজ্ঞাজনিত অনুপপত্তি বলে। উদ্দীপকের 'তথ্য-১' এ 'মানুষ' পদের সংজ্ঞায় 'মানুষ হয় বুদ্ধিবৃত্তিসম্পন্ন দ্বিপদ জীব' এরূপ সংজ্ঞা প্রদান করা হয়েছে যেখানে 'দ্বিপদ' গুণটি 'অবান্তর লক্ষণ'। তাই 'তথ্য-১' এর সংজ্ঞায় অবান্তর সংজ্ঞাজনিত অনুপপত্তি ঘটেছে। অপরপক্ষে, যৌক্তিক সংজ্ঞায় প্রথম নিয়ম অনুযায়ী কোনো পদের সংজ্ঞায় পদটির পূর্ণ জাত্যর্থ উল্লেখ করতে হয়, পূর্ণ জাত্যর্থের কম বা বেশি নয়। উদ্দীপকের 'তথ্য-২' এ 'মানুষ' পদের সংজ্ঞায় 'মানুষ হয় বুদ্ধিবৃত্তিসম্পন্ন জীব' এরূপ সংজ্ঞা প্রদান করা হয়েছে। এখানে 'মানুষ' পদের সংজ্ঞায় পদটির পূর্ণ জাত্যর্থ উল্লেখ করা হয়েছে। এছাড়া যৌক্তিক সংজ্ঞার অন্যান্য নিয়মও এখানে অনুসরণ করা হয়েছে। তাই বলা যায়,  তথ্য-২ এর সংজ্ঞা সঠিক।"
        }
      ]
    },
    {
      "number": "7",
      "uddipok": "দৃশ্যপট : জামান তার বাগানের একটি গাছকে শাখা, পাতা, মূল, কাণ্ড, ফুল ও ফল ইত্যাদিতে বিভক্ত করল।",
      "tag": "GECP 25",
      "sub_questions": [
        {
          "label": "ক",
          "question": "যৌক্তিক বিভাগ কী?",
          "explanation": "কোনো একটি গ্রহণযোগ্য মূলনীতির ভিত্তিতে একটি জাতি বা শ্রেণিবাচক পদকে অন্তর্ভুক্ত নিম্নতর উপজাতি বা শ্রেণিতে বিন্যস্ত করার মানসিক প্রক্রিয়াকে যৌক্তিক বিভাগ বলে।"
        },
        {
          "label": "খ",
          "question": "\"যৌক্তিক বিভাগ একটি মানসিক প্রক্রিয়া\" - বুঝিয়ে লেখ।",
          "explanation": "যৌক্তিক বিভাগ মানসিকভাবে সম্পন্ন হয় বিধায় এটিকে একটি মানসিক প্রক্রিয়া বলা হয়। যখন কোনো জাতি বা শ্রেণির যৌক্তিক বিভাগ করা হয় তখন সেটি মানসিকভাবে করা হয় বাস্তবে নয়। এর ফলে বিভিন্ন জাতি বা উপজাতি সম্পর্কে জ্ঞানলাভ করা ও এগুলোকে মনে রাখা আমাদের পক্ষে সহজ হয়। তাই যেহেতু যৌক্তিক বিভাগ মানসিকভাবে করা হয়। তাই এটিকে মানসিক প্রক্রিয়া বলা হয়।"
        },
        {
          "label": "গ",
          "question": "দৃশ্যপটে জামানের বক্তব্যে, যৌক্তিক বিভাগের কোন নিয়ম লঙ্ঘন করা হয়েছে? ব্যাখ্যা কর। ",
          "explanation": "দৃশ্যপটে জামানের বক্তব্যে যৌক্তিক সংজ্ঞার প্রথম নিয়ম লঙ্ঘন করা হয়েছে। কোনো একটি গ্রহণযোগ্য মূলনীতির ভিত্তিতে কোনো জাতি বা শ্রেণিবাচক পদকে তার অন্তর্গত বিভিন্ন উপজাতিতে বিন্যস্ত করার মানসিক প্রক্রিয়াকে যৌক্তিক বিভাগ বলে। যৌক্তিক বিভাগের নির্দিষ্ট নিয়ম রয়েছে যেগুলো কোনো পদের যৌক্তিক বিভাগ করার ক্ষেত্রে আবশ্যিকভাবে অনুসরণ করতে হয়। যৌক্তিক বিভাগের প্রথম নিয়ম অনুযায়ী কেবল কোনো জাতি বা শ্রেণিবাচক পদের যৌক্তিক বিভাগকরা যায়, কোনো বিশেষ ব্যক্তি বা বস্তুর নয়। যৌক্তিক বিভাগের এই! নিয়ম লঙ্ঘন করে কোনো একটি বিশেষ বস্তুকে তার বিভিন্ন অঙ্গে ভাগ করলে বিভাগ ত্রুটিপূর্ণ হয়। যৌক্তিক বিভাগের এ ত্রুটিকে আইনগত বিভাগ অনুপপত্তি বলে। তেমনি উদ্দীপকের দৃশ্যপট-১ এ জামান একটি গাছকে তার শাখা, পাতা, মূল, কাণ্ড, ফুল ও ফলে ভাগ করেছে। তাই উদ্দীপকের দৃশ্যপটে যৌক্তিক বিভাগের প্রথম নিয়ম লঙ্ঘন করা হয়েছে এবং অঙ্গগত বিভাগ অনুপপত্তি ঘটেছে।"
        },
        {
          "label": "ঘ",
          "question": "ছকে প্রতিফলিত বিভাগের সুবিধা বিশ্লেষণ কর।",
          "explanation": "উদ্দীপকের ছকের দ্বারা দ্বিকোটিক বিভাগ নির্দেশিত হয়েছে। নিচে দ্বিকোটিক বিভাগের বিভিন্ন রকম সুবিধা বিশ্লেষণ করা হলো- ১. দ্বিকোটিক বিভাগে সংশ্লিষ্ট জাতি বা তার অর্ন্গত উপজাতিগুলো সম্পর্কে বাস্তব অভিজ্ঞতা ছাড়াই বিভাজন প্রক্রিয়া সম্পন্ন করা সম্ভব। ২. দ্বিকোটিক বিভাগে যৌক্তিক বিভাগ প্রক্রিয়ার সব নিয়মই অনুসৃত হয়। ফলে এতে কোনরূপ অনুপপত্তি সংঘটিত না হওয়ায় বিভাগের ভ্রান্ত হওয়ার কোন সম্ভাবনা দেখা দেয় না। ৩. দ্বিকোটিক বিভাগ সহজ সরল একটি পদ্ধতি। কারণ এ পদ্ধতিতে বিভাজ্য পদটিকে সদর্থক ও নঞর্থক, কেবল এ দুটি পদে বিভক্ত করতে হয় বলে এ ক্ষেত্রে কোনরূপ জটিলতা সৃষ্টি হয় না। ৪. দ্বিকোটিক বিভাগ বিরোধবোধক ও নির্মধ্যম নিয়মের উপর প্রতিষ্ঠিত বিধায় বিভাগ প্রক্রিয়ায় ভুল হওয়ার কোনরূপ আশঙ্কাই থাকে না। ৫. দ্বিকোটিক বিভাগে জাতি বা উপজাতিসমূহের যে কোন স্তর থেকে বিভাজন প্রক্রিয়া শুরু করা যায় এবং যে কোন পর্যায়ে তা শেষ করা যায়। এতে বিভাগ প্রক্রিয়াটিতে কোন ধরণের দোষ ঘটে না। ৬. নিখুত ও রূপানুসারী প্রক্রিয়া হিসেবে দ্বিকোটিক বিভাগের ব্যবহার ও প্রয়োগ অত্যন্ত সহজ। এ রূপ ক্ষেত্রে কোনরূপ বৈজ্ঞানিক জ্ঞানের প্রয়োজন হয় না।"
        }
      ]
    },
    {
      "number": "8",
      "uddipok": "দৃশ্যপট-১: বানর হয় মরণশীল। বাঘ হয় মরণশীল। শিয়াল হয় মরণশীল। অতএব, সব জীব হয় মরণশীল। দৃশ্যপট-২: আমার জীবনাভিজ্ঞতায় এ পর্যন্ত যত মায়ের সংস্পর্শে এসেছি তারা সবাই স্নেহপরায়ণ। অতএব, সব মায়েরাই হয় স্নেহপরায়ণ।",
      "tag": "GECP 25",
      "sub_questions": [
        {
          "label": "ক",
          "question": "প্রকৃত আরোহ কাকে বলে?",
          "explanation": "যে আরোহ অনুমানে আরোহের মৌলিক বৈশিষ্ট্য আরোহাত্মক উল্লম্ফন বা আরোহমূলক লম্ফ বিদ্যমান থাকে তাকে প্রকৃত আরোহ বলে।"
        },
        {
          "label": "খ",
          "question": "আরোহমূলক লম্ফকে আরোহের প্রাণ বলা হয় কেন?",
          "explanation": "আরোহ অনুমানে সার্বিক সিদ্ধান্ত প্রতিষ্ঠা করা হয়। এখানে কয়েকটি বিশেষ দৃষ্টান্ত পর্যবেক্ষণ করে সকল দৃষ্টান্ত সম্পর্কে সিদ্ধান্ত গ্রহণ করা হয়। অর্থাৎ, আরোহ অনুমানে জ্ঞাত থেকে অজ্ঞাতে গমন করা হয়। আর জ্ঞাত থেকে অজ্ঞাতে বা বিশেষ থেকে সার্বিকে গমনের মাধ্যম হলো আরোহাত্মক উল্লম্ফন। আরোহাত্মক উল্লম্ফনের মাধ্যমেই জ্ঞাত থেকে অজ্ঞাতে গমন করা হয়। তাই আরোহাত্মক উল্লম্ফনকে আরোহের প্রাণ বলা হয়।"
        },
        {
          "label": "গ",
          "question": "দৃশ্যপট-১-এ কোন আরোহ প্রতিফলিত হয়েছে?",
          "explanation": "দৃশ্যপট-১-এ বৈজ্ঞানিক আরোহ প্রতিফলিত হয়েছে। নিচে তা ব্যাখ্যা করা হলো- প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে যে আরোহ অনুমান বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সিদ্ধান্ত প্রতিষ্ঠা করে তাকে বৈজ্ঞানিক আরোহ বলে। বৈজ্ঞানিক আরোহ সিদ্ধান্ত প্রতিষ্ঠার সময় অনুকূল ও প্রতিকূল উভয় প্রকার দৃষ্টান্ত পর্যবেক্ষণ করে সিদ্ধান্ত প্রতিষ্ঠা করা হয়। তাই এর সিদ্ধান্ত নিশ্চিত হয়। এ আরোহ অনুমান সত্য প্রতিষ্ঠার জন্য গৃহীত সিদ্ধান্তের মানের ওপর গুরুত্ব প্রদান করে। বৈজ্ঞানিক আরোহ অনুমান প্রক্রিয়ায় আরোহমূলক লম্ফ উপস্থিত। তাই এখানে জ্ঞাত থেকে অজ্ঞাতে, সামান্য থেকে সার্বিক সিদ্ধান্তে উপনীত হয়। যার ফলে এখানে নতুন জ্ঞানের সন্ধান মিলে। এ আরোহে সিদ্ধান্তটি সবসময় সার্বিক বাক্য হয়, যা কার্যকারণ সম্পর্কের ওপর ভিত্তি করে প্রতিষ্ঠিত হয়। তেমনি  উদ্দীপকের দৃশ্যপট-১-এ বৈজ্ঞানিক আরোহ প্রক্রিয়ার মতো একটি প্রক্রিয়া অনুসরণ করে সিদ্ধান্ত প্রতিষ্ঠা করা হয়েছে। তাই বলা যায় এটি একটি বৈজ্ঞানিক আরোহ।"
        },
        {
          "label": "ঘ",
          "question": "দৃশ্যপট-১ ও দৃশ্যপট-২-এর মধ্যে আরোহগত সম্পর্ক বিশ্লেষণ কর।",
          "explanation": "দৃশ্যপট-১ বৈজ্ঞানিক আরোহ এবং দৃশ্যপট-২-এ অবৈজ্ঞানিক আরোহের পরিচয় পাওয়া যায়। এ বৈজ্ঞানিক ও অবৈজ্ঞানিক আরোহে মধ্যে যে সম্পর্ক তা নিচে বিশ্লেষণ করা হলো- ১. বৈজ্ঞানিক ও অবৈজ্ঞানিক উভয় প্রকার আরোহ প্রকৃত আরোহের অন্তর্ভুক্ত। এ উভয় প্রকার আরোহই সার্বিক সংশ্লেষক যুক্তিবাক্য প্রতিষ্ঠা করে। অর্থাৎ, এদের সিদ্ধান্তটি হয় সার্বিক বাক্য এবং বাক্যের বিধেয় উদ্দেশ্য সম্পর্কে নতুন তথ্য প্রদান করে। ২. বৈজ্ঞানিক ও অবৈজ্ঞানিক উভয় প্রকার আরোহে আরোহাত্মক উল্লম্ফন বা আরোহমূলক লম্ফ বিদ্যমান থাকে। এ আরোহাত্মক উল্লম্ফনের মাধ্যমে উভয় প্রকার আরোহে জ্ঞাত থেকে অজ্ঞাতে গমন করা হয়। অর্থাৎ, বিশেষ বিশেষ দৃষ্টান্তের ভিত্তিতে সমগ্র সম্পর্কে সিদ্ধান্ত গ্রহণ করা হয়। ৩. অবৈজ্ঞানিক আরোহ প্রকৃতির নিয়মানুবর্তিতা নীতির ওপর নির্ভরশীল। আবার বৈজ্ঞানিক আরোহও প্রকৃতির নিয়মানুবর্তিতা নীতির ওপর অনেকাংশে নির্ভর করে। প্রকৃতির নিয়মানুবর্তিতা নীতির ওপর ভিত্তি করেই উভয় প্রকার আরোহে কিছু থেকে সকলে গমন করা সম্ভব হয়। ৪. বৈজ্ঞানিক আরোহে ঘটনার পর্যবেক্ষণের মাধ্যমে সিদ্ধান্ত গ্রহণ করা হয়। অবৈজ্ঞানিক আরোহে ও ঘটনার পর্যবেক্ষণের মাধ্যমে সিদ্ধান্ত গ্রহণ করা হয়। অর্থাৎ, উভয় প্রকার আরোহের ক্ষেত্রে ঘটে যাওয়া বাস্তব ঘটনাসমূহ পর্যবেক্ষণ করে সিদ্ধান্ত গ্রহণ করা হয়। ৫. অবৈজ্ঞানিক আরোহ বৈজ্ঞানিক আরোহের দিকে অগ্রসর হওয়ার প্রথম পদক্ষেপ হিসেবে কাজ করে। অর্থাৎ, অবৈজ্ঞানিক আরোহই আমাদেরকে বৈজ্ঞানিক আরোহের দিকে ঠেলে দেয়। অবৈজ্ঞানিক আরোহ বৈজ্ঞানিক আরোহে পৌঁছাবার সোপান হিসেবে কাজ করে। তাই বলা যায়, বৈজ্ঞানিক ও অবৈজ্ঞানিক আরোহ পরস্পর সম্পর্কযুক্ত। তাই বলা যায়, বৈজ্ঞানিক ও অবৈজ্ঞানিক আরোহ উভয়ই প্রকৃত আরোহের অন্তর্ভুক্ত। উভয় প্রকার আরোহই প্রকৃতির নিয়মানুবর্তিতা নীতির ওপর নির্ভর করে এবং উভয়ের মধ্যে আরোহাত্মক উল্লম্ফন বা আরোহমূলক লম্ফ বিদ্যমান থাকে। তাই বলা যায়, এরা উভয়ে বিভিন্ন দিক দিয়ে সম্পর্কিত।"
        }
      ]
    },
    {
      "number": "9",
      "uddipok": "দৃশ্যপট-১: বীথি এ যাবৎ যত মাছ খেয়েছে তা খুবই সুস্বাদু। অতএব সব মাছ হয় সুস্বাদু। দৃশ্যপট-২: ঝিনু ও রুনু উভয়েই গ্রিল চিকেন পছন্দ করে, দু'জনেই 1 হেঁটে কলেজে আসে, একসাথে ক্রিকেট খেলে। ঝিনু বৃত্তি পেয়েছে। অতএব রুনিও বৃত্তি পাবে। দৃশ্যপট-৩ : লিপন ও দীপন উভয়েই কলেজে বিজ্ঞান ও গণিত অলিম্পিয়াডে প্রথম' হয়েছে। উভয়েই উপস্থিত বক্তৃতা ও বিতর্ক প্রতিযোগিতায় পারদর্শী। লিপন আন্তর্জাতিক গণিত অলিম্পিয়াডে প্রথম স্থান পেয়েছে। অতএব দীপনও পাবে।",
      "tag": "GECP 25",
      "sub_questions": [
        {
          "label": "ক",
          "question": "সাদৃশ্যানুমান কাকে বলে?",
          "explanation": "যে আরোহে দুই বা ততোধিক বস্তুর মধ্যে কতিপয় বিষয়ে সাদৃশ্য লক্ষ করে তাদের মধ্যে নতুন কোনো বিষয়ে সাদৃশ্য অনুমান করা হয় তাকে সাদৃশ্যানুমান বলে।"
        },
        {
          "label": "খ",
          "question": "\"সাদৃশ্যানুমানে সাদৃশ্যের গুরুত্ব যত বেশি হবে অনুমানের সম্ভাবনার মাত্রা তত বেশি হবে\"- কেন?",
          "explanation": "যুক্তিবিদ মিল ও বেইন মনে করেন, সাদৃশ্যের সংখ্যা দ্বারা এর সম্ভাব্যতা ও মূল্য নির্ধারিত হয়। কিন্তু যুক্তিবিদ ওয়েলটন ও বেসাঙ্কে মনে করেন যে, সাদৃশ্যের সংখ্যা দ্বারা এর সম্ভাব্যতা ও মূল্য নির্ধারণ করা হয় না বরং সাদৃশ্যের গুরুত্ব দ্বারা সম্ভাব্যতা ও মূল্য নির্ধারিত হয়। তাই সাদৃশ্যানুমানে সাদৃশ্যের গুরুত্ব যত বেশি হবে, অনুমানের সম্ভাবনার মাত্রা তত বেশি হবে। যেমন- মানুষ ও গাছপালার ক্ষেত্রে জন্ম, বৃদ্ধি, বংশবিস্তার ও মৃত্যু রয়েছে। মানুষের জীবন আছে। অতএব, গাছপালারও জীবন আছে। এখানে বিবেচিত সাদৃশ্যের গুরুত্ব বেশি। তাই অনুমানের সম্ভাবনার মাত্রাও বেশি।"
        },
        {
          "label": "গ",
          "question": "দৃশ্যপট-১-এ ইঙ্গিতকৃত আরোহের বৈশিষ্ট্য ব্যাখ্যা কর।",
          "explanation": "দৃশ্যপট-১-এ অবৈজ্ঞানিক আরোহের ইঙ্গিত রয়েছে। নিচে অবৈজ্ঞানিক আরোহের বৈশিষ্ট্য ব্যাখ্যা করা হলো- ১. সার্বিক যুক্তিবাক্য প্রতিষ্ঠা করে: অবৈজ্ঞানিক আরোহ যে যুক্তিবাক্যটি সিদ্ধান্ত হিসেবে প্রতিষ্ঠা করে তা একটি সার্বিক যুক্তিবাক্য, কোনো বিশেষ যুক্তিবাক্য নয়। যেমন- 'সকল বক হয় সাদা' এ বাক্যটি কোনো বিশেষ বাক্য নয়, এটি একটি সার্বিক যুক্তিবাক্য। ২. সংশ্লেষক যুক্তিবাক্য প্রতিষ্ঠা করে: অবৈজ্ঞানিক আরোহ যে সার্বিক সিদ্ধান্তটি প্রতিষ্ঠা করে তা একটি সংশ্লেষক যুক্তিবাক্য, বিশ্লেষক যুক্তিবাক্য নয়। সংশ্লেষক বাক্য হলো সেই বাক্য যে বাক্যের বিধেয়, পদ উদ্দেশ্য পদ সম্পর্কে নতুন তথ্য প্রমাণ করে, কেবল উদ্দেশ্য পদকে ভিন্নভাবে ব্যক্ত করে না। আর অবৈজ্ঞানিক আরোহের সিদ্ধান্তের বিধেয় পদ উদ্দেশ্য পদ সম্পর্কে নতুন তথ্য প্রদান করে। ৩. জ্ঞাত থেকে অজ্ঞাতে উত্তরণ সম্পন্ন হয়: অবৈজ্ঞানিক আরোহে আরোহাত্মক উল্লম্ফন বা আরোহমূলক লম্ফ বিদ্যমান থাকে। যার মাধ্যমে জ্ঞাত থেকে অজ্ঞাতে উত্তরণ সম্পন্ন হয়। অর্থাৎ, এখানে কয়েকটি দৃষ্টান্ত পর্যবেক্ষণ করা হয় এবং তার ওপর ভিত্তি করে সকল দৃষ্টান্ত সম্পর্কে সিদ্ধান্ত গ্রহণ করা হয়। ৪. প্রত্যক্ষণের মাধ্যমে দৃষ্টান্ত সংগ্রহ করা হয়: অবৈজ্ঞানিক আরোহের সিদ্ধান্তের জন্য দৃষ্টান্ত প্রত্যক্ষণের মাধ্যমে সংগ্রহ করা হয়। অর্থাৎ, বাস্তব ঘটনা পর্যবেক্ষণের মাধ্যমে এখানে সিদ্ধান্ত গঠন করা হয়। ৫. কার্যকারণ সম্পর্ক অনুপস্থিত: অবৈজ্ঞানিক আরোহে কার্যকারণ সম্পর্ক অনুপস্থিত থাকে। এখানে বক ও সাদা বর্ণের মাঝে কোনো কার্যকারণ সম্পর্ক আছে কিনা তা যাচাই করে দেখা হয় না। শুধু বিরোধী দৃষ্টান্তবিহীন অবাধ অভিজ্ঞতার মাধ্যমে এখানে সিদ্ধান্ত প্রতিষ্ঠা করা হয়। তাই কার্যকারণ সম্পর্ক এখানে অনুপস্থিত থাকে। ৬. সিদ্ধান্ত সম্ভাব্য হয়: অবৈজ্ঞানিক আরোহের সিদ্ধান্ত সম্ভাব্য হয়, নিশ্চিত নয়। কেননা এ প্রকার আরোহ যেহেতু কার্যকারণ সম্পর্কের ওপর প্রতিষ্ঠিত নয়, তাই এটি নিশ্চয়তার দাবি করতে পারে না।"
        },
        {
          "label": "ঘ",
          "question": "দৃশ্যপট-২ ও দৃশ্যপট-৩-এ প্রতিফলিত অনুমানদ্বয়ের মধ্যস্থিত পার্থক্য বিশ্লেষণ কর।",
          "explanation": "দৃশ্যপট-২-এ অসাধু সাদৃশ্যমূলক অনুমান প্রতিফলিত হয়েছে। আর দৃশ্যপট-৩-এ সাধু সাদৃশ্যমূলক অনুমান প্রতিফলিত হয়েছে। নিচে সাধু ও অসাধু সাদৃশ্যানুমানের মধ্যস্থিত পার্থক্য বিশ্লেষণ করা হলো- ১. সাধু সাদৃশ্যানুমানে অনেক মৌলিক, প্রাসঙ্গিক ও আবশ্যক বিষয়ে সাদৃশ্যের ভিত্তিতে সিদ্ধান্ত অনুমান করা হয়। অন্যদিকে, অসাধু সাদৃশ্যানুমানে অমৌলিক, অপ্রাসঙ্গিক ও অনাবশ্যক সাদৃশ্যের ভিত্তিতে সিদ্ধান্ত অনুমান করা হয়। ২. সাধু সাদৃশ্যানুমানে অনেক মৌলিক ও গুরুত্বপূর্ণ বিষয়ের সাদৃশ্যের ভিত্তিতে সিদ্ধান্ত অনুমান করা হয় বলে এটি সত্য হওয়ার সম্ভাবনা থাকে। অন্যদিকে, অসাধু সাদৃশ্যানুমানে অনেক অমৌলিক ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমান করা হয় বলে অধিকাংশ ক্ষেত্রেই এটি মিথ্যা হয়। ৩. সাধু সাদৃশ্যানুমানে বিভিন্ন মৌলিক ও গুরুত্বপূর্ণ বিষয়ে সাদৃশ্য থাকার কারণে এখানে কার্যকারণ সম্পর্ক থাকার উজ্জ্বল সম্ভাবনা থাকে। অন্যদিকে, অসাধু সাদৃশ্যানুমানে সাদৃশ্যের বিষয়গুলো বাহ্যিক ও গুরুত্বহীন হওয়ায় কার্যকারণ সম্পর্কের তেমন কোনো সম্ভাবনা থাকে না। ৪. সাধু সাদৃশ্যানুমানের ক্ষেত্রে আশ্রয় বাক্যের তুলনায় সিদ্ধান্তে আরোপিত গুণের পরিমাণ অধিক হয় না। অন্যদিকে, অসাধু সাদৃশ্যানুমানে আশ্রয় বাক্যের তুলনায় সিদ্ধান্তে আরোপিত গুণের পরিমাণ অধিক হতে পারে। ৫. সাধু সাদৃশ্যানুমানের সিদ্ধান্ত কেবল সম্ভাব্যই নয়, অনেক ক্ষেত্রে নিশ্চিত হতে পারে। অন্যদিকে, অসাধু সাদৃশ্যানুমানের সিদ্ধান্ত কেবল কম সম্ভাব্যই নয়, ভ্রান্ত হয়ে থাকে। ৬. সাধু সাদৃশ্যানুমানে সাদৃশ্যের বিষয়গুলো মৌলিক ও গুরুত্বপূর্ণ হওয়ায় অনুপপত্তির তেমন কোনো সম্ভাবনা থাকে না। অন্যদিকে, অসাধু সাদৃশ্যানুমান হলো এক প্রকার অনুপপত্তি। ৭. সাধু সাদৃশ্যানুমানে অজ্ঞাত ও বৈসাদৃশ্য জ্ঞাপক বিষয়ের তুলনায় সাদৃশ্য জ্ঞাপক বিষয়ের সংখ্যা বেশি থাকায় এর গুরুত্ব অনেকাংশে বৃদ্ধি পায়। অন্যদিকে, অসাধু সাদৃশ্যানুমানে অজ্ঞাত ও বৈসাদৃশ্য জ্ঞাপক বিষয়ের সংখ্যা বেশি থাকায় এর গুরুত্ব অনেকাংশে হ্রাস পায়। ৮. সাধু সাদৃশ্যানুমানের মাধ্যমে সার্বিক অনুমান করার শিক্ষা পাওয়া যায়। অন্যদিকে, অসাধু সাদৃশ্যানুমানে ভ্রান্ত অনুমানের শিক্ষা পাওয়া যায়। তাই বলা যায়, সাধু ও অসাধু উভয়ই সাদৃশ্যানুমানের দুটি শ্রেণিবিভাগ হলেও এদের মধ্যে সাধু সাদৃশ্যানুমান বেশি গুরুত্বপূর্ণ। সাদৃশ্যানুমানের গুরুত্বপূর্ণ বৈশিষ্ট্যগুলো এ অনুমানের মধ্যে বিদ্যমান আছে।"
        }
      ]
    },
    {
      "number": "10",
      "uddipok": "রসুলপুর গ্রামে বসন্তের প্রাদুর্ভাব দেখা দিয়েছে। প্রতিদিন লোকজন মারা যাচ্ছে। এ নিয়ে গ্রামে হুলুস্থূল পড়ে গেছে। গ্রামবাসী এটিকে এক ধরনের অভিশাপ বলে মনে করে, ঝাড়ফুঁক দিতে শুরু করে। একথা শুনে এক শিক্ষিত যুবক সুমন বলল, বসন্তের জীবাণু ছড়িয়ে পড়ায় এই রোগ দেখা দিয়েছে। সচেতনতা এবং সঠিক চিকিৎসার মাধ্যমে বসন্ত রোগ থেকে মুক্তি পাওয়া সম্ভব।",
      "tag": "GECP 25",
      "sub_questions": [
        {
          "label": "ক",
          "question": "বৈজ্ঞানিক ব্যাখ্যা কী?",
          "explanation": "যখন প্রাকৃতিক বা বৈজ্ঞানিক নিয়ম অনুসরণ করে কোনো ঘটনার ব্যাখ্যা প্রদান করা হয় তাকে বৈজ্ঞানিক ব্যাখ্যা বলে।"
        },
        {
          "label": "খ",
          "question": "মনের মৌলিক অনুভূতিকে ব্যাখ্যা করা যায় না কেন?",
          "explanation": "ব্যাখ্যার মাধ্যমে কোনো একটি বিষয়কে সহজ ও বোধগম্যভাবে প্রকাশ করা হয়। মনের বিভিন্ন রকম মৌলিক অনুভূতি যেমন- সুখ, দুঃখ, হাসি, কান্না ইত্যাদি হলো মানসিক অনুভূতি। এসব মানসিক অনুভূতি একক ও অনন্য বিষয়। তাই এদের একটিকে অন্যটির সাথে সংযুক্ত করা যায় না। এজন্য মনের মৌলিক অনুভূতির ব্যাখ্যা করা যায় না।"
        },
        {
          "label": "গ",
          "question": "উদ্দীপকে গ্রামবাসীর বক্তব্যে কোন ধরনের ব্যাখ্যার প্রতিফলন ঘটেছে? ব্যাখ্যা কর।",
          "explanation": "উদ্দীপকের গ্রামবাসীর বক্তব্যের মাধ্যমে লৌকিক ব্যাখ্যার প্রতিফলন ঘটেছে। ব্যাখ্যা করা হলো- লৌকিক ব্যাখ্যায় কোনো একটি ঘটনাকে যেভাবে ব্যাখ্যা করা হয় উদ্দীপকের গ্রামবাসী সেভাবে ঘটনাটির ব্যাখ্যা প্রদান করেছে। ব্যাখ্যার মাধ্যমে কোনো জটিল ও রহস্যময় বিষয়কে সহজ ও বোধগম্যভাবে উপস্থাপন করা হয়। আর যখন কোনো ঘটনার ব্যাখ্যায় অতিপ্রাকৃতিক, অস্পষ্ট, মনগড়া কারণ ও ব্যক্তিগত ধ্যানধারণার ওপর ভিত্তি করে কোনো ঘটনার ব্যাখ্যা প্রদান করা হয় তাকে লৌকিক ব্যাখ্যা বলে। তেমনি উদ্দীপকের গ্রামবাসী বসন্ত রোগের কারণ হিসেবে এটিকে অভিশাপ হিসেবে অভিহিত করেছে এবং ঝাড় ফুক দিতে শুরু করেছে। এখানে গ্রামবাসী ব্যক্তিগত বিশ্বাস ও ধ্যানধারণার ভিত্তিতে ব্যাখ্যা প্রদান করেছে। তাই গ্রামবাসীর বক্তব্যের মাধ্যমে - লৌকিক ব্যাখ্যার প্রতিফলন ঘটেছে। লৌকিক ব্যাখ্যায় কার্যকারণ সম্পর্ক বিদ্যমান থাকে না। এখানে ব্যাখ্যায় প্রকল্পের ব্যবহার করা হয় না। লৌকিক ব্যাখ্যায় সমজাতীয় ঘটনাকে একই শ্রেণিভুক্ত করে ব্যাখ্যা করা হয় না। তাই লৌকিক ব্যাখ্যা শ্রেণিকরণের সাথে যুক্ত নয়। এছাড়া লৌকিক ব্যাখ্যার কোনো নির্দিষ্ট নিয়ম নেই। তাই লৌকিক ব্যাখ্যা বিভিন্ন সময়ে বিভিন্ন রকম হয়ে থাকে।"
        },
        {
          "label": "ঘ",
          "question": "উদ্দীপকে গ্রামবাসী ও সুমনের বক্তব্যে যে ধরনের ব্যাখ্যা নির্দেশিত হয়েছে, তার তুলনামূলক পার্থক্য দেখাও।",
          "explanation": "উদ্দীপকের গ্রামবাসীর বক্তব্যের মাধ্যমে লৌকিক ব্যাখ্যা এবং সুমনের বক্তব্যের মাধ্যমে বৈজ্ঞানিক ব্যাখ্যা নির্দেশিত হয়েছে। নিচে তার তুলনামূলক পার্থক্য বিশ্লেষণ করা হলো- ব্যাখ্যার মাধ্যমে কোনো একটি ঘটনাকে সহজ ও বোধগম্যভাবে উপস্থাপন করা হয়। ব্যাখ্যার মাধ্যমে আমরা একটি ঘটনার প্রকৃত রূপ জানতে পারি। যখন কোনো ঘটনার ব্যাখ্যায় অতিপ্রাকৃতিক, অস্পষ্ট ও মনগড়া কারণ উল্লেখ করে ঘটনার ব্যাখ্যা প্রদান করা হয়। তাকে লৌকিক ব্যাখ্যা বলে। উদ্দীপকের গ্রামবাসী বসন্ত রোগের কারণ হিসেবে এটিকে অভিশাপ হিসেবে অভিহিত করেছে এবং ঝাড়ফুঁক দিতে শুরু করেছে। যেহেতু গ্রামবাসী ব্যক্তিগত বিশ্বাস ও ধ্যানধারণার ভিত্তিতে বিষয়টি ব্যাখ্যা করেছে, তাই গ্রামবাসীর ব্যাখ্যার মাধ্যমে লৌকিক ব্যাখ্যা নির্দেশিত হয়েছে। লৌকিক ব্যাখ্যায় প্রকল্পের কোনো ব্যবহার করা হয় না। এই প্রকার ব্যাখ্যায় কার্যকারণ সম্পর্ক বিদ্যমান থাকে না। এছাড়া নির্দিষ্ট কোনো নিয়ম না থাকায় লৌকিক ব্যাখ্যা বিভিন্ন সময় বিভিন্ন রকম হয়ে থাকে। অপরপক্ষে, যে ব্যাখ্যায় প্রাকৃতিক বা বৈজ্ঞানিক নিয়ম উল্লেখ করে কোনো ঘটনার ব্যাখ্যা করা হয় তাকে বৈজ্ঞানিক ব্যাখ্যা বলে। উদ্দীপকের সুমন তার বক্তব্যে বসন্ত রোগের কারণ ও প্রতিকার হিসেবে প্রাকৃতিক ও বৈজ্ঞানিক নিয়মের উল্লেখ করেছে। তাই সুমনের বক্তব্যের মাধ্যমে বৈজ্ঞানক ব্যাখ্যা নির্দেশিত হয়েছে। বৈজ্ঞানিক ব্যাখ্যায় প্রকল্পের ব্যবহার করা হয়। এখানে একটি ঘটনাকে সমজাতীয় অন্যান্য ঘটনার সাথে যুক্ত করে ব্যাখ্যা করা হয়। বৈজ্ঞানিক ব্যাখ্যা তাই শ্রেণিকরণের সাথে যুক্ত। বৈজ্ঞানিক ব্যাখ্যার মাধ্যমে একটি ঘটনার প্রকৃত কারণ প্রকাশ পায়। ফলে আমরা একটি ঘটনার প্রকৃত রূপ জানতে পারি। তাই বলা যায়, বৈজ্ঞানিক ব্যাখ্যা কার্যকারণ সম্পর্কনির্ভর যথার্থ ব্যাখ্যা।ে।"
        }
      ]
    },
    {
      "number": "11",
      "uddipok": "দৃশ্যকল্প-১: বিরাট আকারের একটি দৈত্য এসে সূর্যকে গিলে ফেলে, ফলে সূর্যগ্রহণ হয়। দৃশ্যকল্প-২: পেটব্যথার কারণ বর্ণনা করতে ডাক্তার বললেন, তেলে ভাজা খাবার বেশি খেলে পেটে ব্যথা হতে পারে।",
      "tag": "GECP 25",
      "sub_questions": [
        {
          "label": "ক",
          "question": "ব্যাখ্যা কত প্রকার?",
          "explanation": "ব্যাখ্যা দুই প্রকার।"
        },
        {
          "label": "খ",
          "question": "লৌকিক ব্যাখ্যাকে অবৈজ্ঞানিক ব্যাখ্যা বলা হয় কেন?",
          "explanation": "কোনো ঘটনার লৌকিক ব্যাখ্যায় অতিপ্রাকৃতিক, অলৌকিক ও মনগড়া কারণ উল্লেখ করে ব্যাখ্যা প্রদান করা হয়। এক্ষেত্রে ঘটনার প্রকৃত কারণ উল্লেখ করা হয় না এবং কার্যকারণ সম্পর্ক নির্ণয় করে ব্যাখ্যা প্রদান করা হয় না। যেহেতু লৌকিক ব্যাখ্যায় কার্যকারণ সম্পর্কের উল্লেখ থাকে না, তাই লৌকিক ব্যাখ্যাকে অবৈজ্ঞানিক ব্যাখ্যা বলা হয়।"
        },
        {
          "label": "গ",
          "question": "উদ্দীপকে দৃশ্যকল্প-১ এ কোন ধরনের ব্যাখ্যার প্রতিফলন ঘটেছে? ব্যাখ্যা কর। ",
          "explanation": "উদ্দীপকের 'দৃশ্যকল্প-১' এ লৌকিক ব্যাখ্যার প্রতিফলন ঘটেছে। নিচে তা ব্যাখ্যা করা হলো- ব্যাখ্যার মাধ্যমে কোনো জটিল ও রহস্যময় বিষয়কে সহজ ও বোধগম্যভাবে জানা যায়। কোনো ঘটনার ব্যাখ্যায় যখন অতিপ্রাকৃতিক, অস্পষ্ট ও মনগড়া কারণ উল্লেখ করে কোনো ঘটনার ব্যাখ্যা প্রদান করা হয় তাকে লৌকিক ব্যাখ্যা বলে। লৌকিক ব্যাখ্যায় লৌকিক কাহিনী কিংবা অবাস্তব কাহিনী বর্ণনা করা হয়। তেমনি উদ্দীপকের 'দৃশ্যকল্প-১' এ সূর্যগ্রহণের ব্যাখ্যায় 'বিরাট আকারের একটি দৈত্য এসে সূর্যকে গিলে ফেলে'- এমন ব্যাখ্যা প্রদান করা হয়েছে। তাই 'দৃশ্যকল্প-১' এর দ্বারা লৌকিক ব্যাখ্যা নির্দেশিত হয়েছে। লৌকিক ব্যাখ্যায় ব্যক্তিগত বিশ্বাস ও ধ্যানধারণার ওপর ভিত্তি করে কোনো ঘটনার ব্যাখ্যা প্রদান করা হয়। লৌকিক ব্যাখ্যায় প্রকল্পের কোনো ব্যবহার নেই। এখানে একটি ঘটনাকে সমজাতীয় অন্যান্য ঘটনার সাথে শ্রেণিকরণ করা হয় না। এখানে কার্যকারণ সম্পর্ক বিদ্যমান থাকে না। লৌকিক ব্যাখ্যার ব্যাখ্যা বিভিন্ন সময় বিভিন্ন রকম হয়ে থাকে।"
        },
        {
          "label": "ঘ",
          "question": "উদ্দীপকে দৃশ্যকল্প-১ ও ২ এ নির্দেশিত ব্যাখ্যায় কোন ধরনের পার্থক্য বিদ্যমান তা ব্যাখ্যা কর।",
          "explanation": "উদ্দীপকের দৃশ্যকল্প-১' এর মাধ্যমে লৌকিক ব্যাখ্যা এবং দৃশ্যকল্প-২' এর মাধ্যমে বৈজ্ঞানিক ব্যাখ্যা নির্দেশিত হয়েছে। নিচে এদের পার্থক্য ব্যাখ্যা করা হলো- দৃশ্যকল্প-১' এ সূর্যগ্রহণের কারণ হিসেবে বিরাট আকারের একটি দৈত্য এসে সূর্যকে গিলে ফেলে'- এমন ব্যাখ্যা উপস্থাপন করা হয়েছে। তাই দৃশ্যকল্প-১' এর মাধ্যমে লৌকিক ব্যাখ্যা নির্দেশিত হয়েছে। লৌকিক ব্যাখ্যায় কার্যকারণ সম্পর্ক বিদ্যমান থাকে না। এখানে প্রকল্পের কোনো ব্যবহার নেই। লৌকিক ব্যাখ্যায় কেবল ব্যক্তির ব্যক্তিগত বিশ্বাস ও ধ্যানধারণা প্রকাশিত হয়। লৌকিক ব্যাখ্যায় একটি ঘটনাকে সমজাতীয় অন্যান্য ঘটনার সাথে শ্রেণিভুক্ত করে ব্যাখ্যা করা হয় না। তাই লৌকিক ব্যাখ্যায় শ্রেণিকরণের ব্যবহার নেই। এছাড়া লৌকিক ব্যাখ্যার কোনো নির্দিষ্ট নিয়ম নেই। এছাড়া বিভিন্ন ব্যক্তি বিভিন্নভাবে একটি ঘটনার লৌকিক ব্যাখ্যা প্রদান করে থাকে। 'দৃশ্যকল্প-২' এ পেটব্যথার কারণে ডাক্তার প্রাকৃতিক ও বৈজ্ঞানিক নিয়মের মাধ্যমে ব্যাখ্যা প্রদান করেছেন। তাই 'দৃশ্যকল্প-২' এর মাধ্যমে বৈজ্ঞানিক ব্যাখ্যা নির্দেশিত হয়েছে। বৈজ্ঞানিক ব্যাখ্যায় একটি ঘটনার প্রকৃত কারণ উল্লেখ করা হয়। এর ফলে আমরা ঘটনার প্রকৃত কারণ জানতে পারি। বৈজ্ঞানিক ব্যাখ্যায় কার্যকারণ সম্পর্ক বিদ্যমান থাকে। এই ব্যাখ্যায় প্রকল্পের ব্যবহার আছে। এখানে কোনো ঘটনার ব্যাখ্যায় একটি ঘটনাকে সমজাতীয় অন্যান্য ঘটনার সাথে যুক্ত করে ব্যাখ্যা করা হয়। তাই এখানে শ্রেণিকরণের ব্যবহার আছে। মোটকথা বৈজ্ঞানিক ব্যাখ্যা হলো কার্যকারণ সম্পর্কনির্ভর যথার্থ ব্যাখ্যা।এখানে কোনো জাতি বা শ্রেণিকে সম্পূর্ণ আকারগতভাবে দুটি বিরুদ্ধ উপজাতিতে ভাগ করা হয়।"
        }
      ]
    }
  ]
}