{
  "title": "চট্টগ্রাম বোর্ড ২০২২",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "রোদেলা তার বন্ধু কনককে বললো, “উট হয় মরুভূমির জাহাজ।” রোদেলার কথা শুনে কনক গ্রাম সম্পর্কে বললো, “কোনো গ্রাম নয় অসুন্দর।”",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "কোনো পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও স্পষ্টভাবে প্রকাশ করাকে যৌক্তিক সংজ্ঞা বলে ।"
        },
        {
          "label": "খ",
          "question": "",
          "explanation": "যেসব ক্ষেত্রে পদের সংজ্ঞা দেওয়া সম্ভব নয়, তা-ই হচ্ছে সংজ্ঞার সীমাবদ্ধতা। যৌক্তিক সংজ্ঞা প্রদানের ক্ষেত্রে আসন্নতম জাতি ও বিভেদক লক্ষণ উল্লেখ করতে হয়। যেসব ক্ষেত্রে এ নীতি অনুসরণ করা যায় না সেসব ক্ষেত্রে সংজ্ঞার সীমাবদ্ধতা নিহিত থাকে। যেমন— পরতম জাতি, বিশিষ্ট বস্তু বা ব্যক্তি; মৌলিক ও অনন্য বিষয় এবং বিশিষ্ট গুণবাচক পদ, স্বকীয় নাম ও পরম নিয়মের সংজ্ঞা দেওয়া যায় না। তাই এসব পদের যৌক্তিক সংজ্ঞার সীমাবদ্ধতা লক্ষ করা যায়।"
        },
        {
          "label": "গ",
          "question": "",
          "explanation": "উদ্দীপকে রোদেলার বক্তব্য যৌক্তিক সংজ্ঞার দ্বিতীয় নিয়ম অনুসারে রূপক সংজ্ঞাজনিত অনুপপত্তি নির্দেশ করে।নিচে এর প্রকৃতি ব্যাখ্যা করা হলো- কোনো পদের সংজ্ঞা দিতে হলে সংজ্ঞেয় পদ থেকে সংজ্ঞার্থ পদকে অধিক স্পষ্ট হতে হবে, কোনো রূপক বা দুর্বোধ্য ভাষা ব্যবহার করা যাবে না। সংজ্ঞার এ নিয়মটি লঙ্ঘন করে সংজ্ঞায় রূপক ভাষা ব্যবহার করলে যে অনুপপত্তি ঘটে তা-ই রূপক সংজ্ঞাজনিত অনুপপত্তি। যেমন— জীবন একটি ভ্রমণ । এখানে জীবন পদের অর্থ প্রকাশ করতে ভ্রমণ নামক রূপকের আশ্রয় নেওয়া হয়েছে। এর ফলে জীবন পদের সংজ্ঞার মূল উদ্দেশ্যই ব্যাহত হয়েছে।তেমনি সংজ্ঞার অনুরূপ অনুপপত্তি লক্ষ করা যায় উদ্দীপকে রোদেলার বক্তব্যে । উদ্দীপকের রোদেলা তার বন্ধু কনককে বলে, উট হয় মরুভূমির জাহাজ। সে কোনো আবশ্যিক বৈশিষ্ট্য বা জাত্যর্থ প্রকাশ না করে উটকে রূপকভাবে উল্লেখ করেছে। তাই বলা যায় যে, উদ্দীপকে রোদেলার বক্তব্যে রূপক সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "উদ্দীপকে রোদেলা ও কনক এর বক্তব্য যথাক্রমে রূপক সংজ্ঞা এবং নঞর্থক সংজ্ঞা নির্দেশ করে। নিচে উভয় সংজ্ঞার তুলনামূলক বিশ্লেষণ করা হলো- যৌক্তিক সংজ্ঞার দ্বিতীয় নিয়ম অনুযায়ী, কোনো পদের সংজ্ঞায় রূপক বা দুর্বোধ্য ভাষা ব্যবহার করা যায় না। যৌক্তিক সংজ্ঞার এই নিয়ম লঙ্ঘন করে সংজ্ঞায় রূপক ভাষা ব্যবহার করলে সংজ্ঞাটি ত্রুটিপূর্ণ হয়। যৌক্তিক সংজ্ঞার এই ত্রুটিকে রূপক সংজ্ঞা বলে।তেমনি উদ্দীপকের রোদেলা উটকে রূপক অর্থে মরুভূমির জাহাজ বলেছে। তাই তার বক্তব্যে রূপক সংজ্ঞাজনিত অনুপপত্তি ঘটেছে। অন্যদিকে, কোনো পদের সংজ্ঞায় নঞর্থক ভাষা ব্যবহার করলে সংজ্ঞাটি ত্রুটিপূর্ণ হয়। যৌক্তিক সংজ্ঞার এই ত্রুটিকে নঞর্থক সংজ্ঞাজনিত অনুপপত্তি বলে। উদ্দীপকের কনক বলে, কোনো গ্রাম নয় অসুন্দর। এখানে সে নঞর্থক ভাষায় গ্রাম পদের সংজ্ঞা দিয়েছে। এ কারণে তার বক্তব্যে নঞর্থক সংজ্ঞাজনিত অনুপপত্তি ঘটেছে। রূপক সংজ্ঞাটি জড়িত যৌক্তিক সংজ্ঞার দ্বিতীয় নিয়মের সাথে। অর্থাৎ যৌক্তিক সংজ্ঞার দ্বিতীয় নিয়ম লঙ্ঘন করে রূপক ভাষা ব্যবহার করলে এরূপ ভ্রান্ত সংজ্ঞার উৎপত্তি হয়। কিন্তু নঞর্থক সংজ্ঞা জড়িত যৌক্তিক সংজ্ঞার চতুর্থ নিয়মের সাথে। অর্থাৎ যৌক্তিক সংজ্ঞার চতুর্থ নিয়ম লঙ্ঘন করে নেতিবাচক ভাষা ব্যবহার করলে নঞর্থক সংজ্ঞার উৎপত্তি হয়। পরিশেষে বলা যায় যে, রূপক সংজ্ঞা এবং নঞর্থক সংজ্ঞা উভয়ই ভ্রান্ত সংজ্ঞা এ তবে প্রকৃতিগত ভিন্নতার কারণে উভয়ের মধ্যে যথেষ্ট  পার্থক্য রয়েছে"
        }
      ]
    },
    {
      "number": "2",
      "uddipok": "রতনপুর গ্রামে হঠাৎ বজ্রপাতে গবাদিপশুসহ একজন মানুষ মারা গেল- গ্রামের বৃদ্ধা চানভানুর মতে, গ্রামের লোকজন গ্রামে কোনো ভালো কাজ করে না, সেই কারণে গ্রামে বাজ পড়েছে। অপরদিকে গ্রামের শিক্ষক সালাম সাহেবের মতে, আসলে গ্রামে বড় বড় গাছপালা কাটা হয়েছে, যাতে বৈরী আবহাওয়ায় বজ্রপাতের সৃষ্টি হয়েছে।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "কোনো জটিল, অস্পষ্ট, দুর্বোধ্য ও অনির্দিষ্ট বিষয়কে সহজ, সরল ও প্রাঞ্জল ভাষায় ব্যক্ত করাই হলো ব্যাখ্যা।"
        },
        {
          "label": "খ",
          "question": "",
          "explanation": "যেসব বিষয়ের বৈজ্ঞানিক ব্যাখ্যা দেওয়া যায় না, সেসব বিষয়ই হলো বৈজ্ঞানিক ব্যাখ্যার সীমাবদ্ধতা। মনের মৌলিক অনুভূতি হিসেবে সুখ, দুঃখ, আনন্দ, বেদনা ইত্যাদির বৈজ্ঞানিক ব্যাখ্যা দেওয়া যায় না। পাশাপাশি চেতনার মৌলিক বিষয় হিসেবে বর্ণ, গন্ধ, স্বাদ, তাপ ইত্যাদির বৈজ্ঞানিক ব্যাখ্যা দেওয়া যায় না। জড় পদার্থের মুখ্য গুণ যেমন— আকার, আকৃতি, গতি, বিস্তৃতি, ওজন, দেশ, কাল এসব বিষয়ের বৈজ্ঞানিক ব্যাখ্যা দেওয়া সম্ভব নয়। স্রষ্টা, আত্মা, অমরত্ব ইত্যাদি বিষয়কে একটির সাথে অন্যটিতে অন্তর্ভুক্তি করা যায় না। তাই এসব বিষয়ে বৈজ্ঞানিক ব্যাখ্যার সীমাবদ্ধতা পরিলক্ষিত হয়।"
        },
        {
          "label": "গ",
          "question": "",
          "explanation": "উদ্দীপকে বৃদ্ধা চাঁনভানুর বক্তব্যে লৌকিক ব্যাখ্যার প্রতিফলন ঘটেছে। ব্যাখ্যা করা হলো- কোনো অতিপ্রাকৃতিক বা অলৌকিক কারণের আশ্রয় নিয়ে ঘটনা ব্যাখ্যা করাকে বলে লৌকিক ব্যাখ্যা। এ ধরনের ব্যাখ্যায় ব্যক্তির মনগড়া ধারণা প্রকাশ পায়। তাই লৌকিক ব্যাখ্যা ব্যক্তিভেদে ভিন্ন হয়। সর্বোপরি এ ধরনের ব্যাখ্যা যাচাই করার কোনো সুযোগ থাকে না। এ কারণে লৌকিক ব্যাখ্যা গ্রহণযোগ্য নয়। যার দৃষ্টান্ত উদ্দীপকে বৃদ্ধা চাঁনভানুর বক্তব্যে লক্ষ করা যায়। তেমনি উদ্দীপকে বলা হয়েছে , রতনপুর গ্রামে হঠাৎ বজ্রপাতে গবাদিপশুসহ একজন মানুষ মারা যায়। গ্রামের বৃদ্ধা চাঁনভানুর মতে, গ্রামের লোকজন গ্রামে কোনো ভালো কাজ করে না, সেই কারণে গ্রামে বাজ পড়েছে। এটি বৃদ্ধা চাঁনভানুর মনগড়া বক্তব্য। কারণ বজ্রপাতে গবাদিপশুসহ মানুষ মারার ঘটনার সাথে ভালো কাজ করা বা না করার কোনো সম্পর্ক নেই। তাই বলা যায়, বৃদ্ধা চাঁনভানুর বক্তব্য হলো লৌকিক ব্যাখ্যা ।"
        },
        {
          "label": "ঘ",
          "question": "",
          "explanation": "উদ্দীপকে বৃদ্ধা চানভানু ও সালাম সাহেবের বক্তব্যে পার্থক্য আছে।নিচে তা বিশ্লেষণ করা হলো-  বৃদ্ধা চানভানু ও সালাম সাহেবের বক্তব্য যথাক্রমে লৌকিক ব্যাখ্যা ও বৈজ্ঞানিক ব্যাখ্যা নির্দেশ করে। উদ্দীপকের বৃদ্ধা চাঁনভানুর বক্তব্যে লৌকিক ব্যাখ্যার দৃষ্টান্ত লক্ষ করা যায়। কারণ তিনি বজ্রপাতে জীবজন্তু মারা যাওয়ার সাথে ভালো কাজের যে সম্পর্ক উল্লেখ করেছেন তা তার মনগড়া, যার কোনো সর্বজনীন ভিত্তি নেই। অন্যদিকে, উদ্দীপকের ঐ একই ঘটনার কারণ হিসেবে গ্রামের শিক্ষক সালাম সাহেব বলেন, গ্রামে বড় বড় গাছপালা কাটা হয়েছে, যাতে বৈরী আবহাওয়ায় বজ্রপাতের সৃষ্টি হয়েছে। বজ্রপাতের কারণ হিসেবে তার এই ব্যাখ্যা কার্যকারণ নীতির সাথে সাদৃশ্যপূর্ণ। সুতরাং এটি একটি বৈজ্ঞানিক ব্যাখ্যা। চাঁনভানুর বক্তব্যে উল্লেখিত লৌকিক ব্যাখ্যায় সাধারণত অতিপ্রাকৃত শক্তির প্রভুত্ব স্বীকার করা হয়। পাশাপাশি এরূপ ব্যাখ্যার সুনির্দিষ্ট কোনো নিয়ম থাকে না। এ কারণে এরূপ ব্যাখ্যা ব্যক্তিবিশেষে ভিন্ন ভিন্ন হয়ে থাকে বলে সবার কাছে তা গ্রহণযোগ্য হয় না। অন্যদিকে সালাম সাহেবের বক্তব্যে উল্লেখিত বৈজ্ঞানিক ব্যাখ্যা প্রদানের সময় সংশ্লিষ্ট বিষয়ের মৌলিক ও প্রাসঙ্গিক বিষয় বিবেচনা করা হয়। পাশাপাশি সংশ্লিষ্ট ঘটনার নিয়মকে একই জাতীয় অন্যান্য ঘটনার নিয়মের সাথে সংযুক্ত করা হয় । তাই এরূপ ব্যাখ্যা সর্বজনীন বলে সবার কাছে তা গ্রহণযোগ্যতা পায় ।"
        }
      ]
    },
    {
      "number": "3",
      "uddipok": "দৃশ্যপট-১ : কামাল একজন অশিক্ষিত মানুষ। সে দেখল তাদের গ্রামের ছাত্র রফিক শিক্ষিত, তুষার শিক্ষিত, শিশির শিক্ষিত। তখন সে সিদ্ধান্ত করল, সকল ছাত্র হয় শিক্ষিত। দৃশ্যপট-২ : আসলাম সাহেব একজন দেশপ্রেমিক মানুষ। তিনি একদিন একটি সমাবেশে নিজের মত প্রকাশ করে বললেন, “আমি এ যাবৎ যত রাজনীতিবিদ দেখেছি তাঁরা সবাই দেশপ্রেমিক। সুতরাং সকল রাজনীতিবিদ হন দেশপ্রেমিক।”",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "যে আরোহ অনুমানে আরোহমূলক লম্ফের সাহায্যে কতিপয় জানা আশ্রয়বাক্য থেকে অজানা সিদ্ধান্ত নেওয়া হয় তাকে প্রকৃত আরোহ বলে।"
        },
        {
          "label": "খ",
          "question": "",
          "explanation": "প্রকৃতির ঐক্য এমন একটি নিয়ম যা তার বিভিন্ন অঙ্গসমূহের নিরন্তর পরিবর্তনের মাঝে নিজেকে অপরিবর্তনীয় রাখে। যুক্তিবিদ ওয়েলটন প্রকৃতির বিভিন্ন বৈচিত্র্যের মধ্যে ঐক্য বোঝানোর জন্য প্রকৃতির ঐক্য কথাটি ব্যবহার করেছেন। মানুষের শরীরের বিভিন্ন অঙ্গপ্রত্যঙ্গ যেমন মানুষের থেকে বিচ্ছিন্ন নয়, তেমনি প্রকৃতির বিভিন্ন অঙ্গও একই প্রকৃতির অখণ্ডতাকে নির্দেশ করে । কাজেই বলা যায় যে, প্রকৃতির সকল কাজকর্ম ও গতিবিধি সবসময় একই রূপে পরিচালিত এবং শত পরিবর্তনের মাঝেও তার সামগ্রিক অখণ্ডতা বজায় রাখাকে প্রকৃতির ঐক্য বলে ।"
        },
        {
          "label": "গ",
          "question": "",
          "explanation": "দৃশ্যপট-১ এ বৈজ্ঞানিক আরোহ নির্দেশিত হয়েছে।নিচে তা ব্যাখ্যা করা হলো- উদ্দীপকের দৃশ্যপট-১ এ বলা হয়েছে , কামাল দেখল তাদের গ্রামের ছাত্র রফিক শিক্ষিত, তুষার শিক্ষিত, শিশির শিক্ষিত। তখন সে সিদ্ধান্ত করল, সকল ছাত্র হয় শিক্ষিত। এ দৃষ্টান্তে আরোহমূলক লম্ফের সাহায্যে প্রকৃতির নিয়মানুবর্তিতা নীতির পাশাপাশি কার্যকারণ সম্পর্কের ভিত্তিতে নিশ্চিত ও সার্বিক সিদ্ধান্ত গ্রহণ করা হয়েছে। এ কারণে এটি বৈজ্ঞানিক আরোহের দৃষ্টান্ত । বৈজ্ঞানিক আরোহে আরোহমূলক লম্ফ বিদ্যমান থাকে এবং এই আরোহের সিদ্ধান্ত একটি সার্বিক সংশ্লেষক যুক্তিবাক্য হয়। বৈজ্ঞানিক আরোহের সিদ্ধান্ত গৃহীত হয় ঘটনার অভিজ্ঞতা বা নিরীক্ষণ থেকে। পাশাপাশি এই আরোহের সিদ্ধান্ত প্রকৃতির নিয়মানুবর্তিতা নীতি ও কার্যকারণ নীতির ওপর নির্ভরশীল । বৈজ্ঞানিক আরোহ পরিবেশ পরিবর্তনের মাধ্যমে দৃষ্টান্তসমূহকে পরীক্ষা করে। কারণ এই আরোহের লক্ষ্য থাকে আকারগত ও বস্তুগত উভয় প্রকার সত্যতা প্রতিষ্ঠা করা। এ কারণে বৈজ্ঞানিক আরোহ নিশ্চিত সিদ্ধান্ত প্রতিষ্ঠা করতে পারে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত দৃশ্যপট-১ এ বৈজ্ঞানিক আরোহ ও দৃশ্যপট-২ এ অবৈজ্ঞানিক আরোহকে নির্দেশ করে। নিচে বৈজ্ঞানিক আরোহের সঙ্গে অবৈজ্ঞানিক আরোহের পার্থক্য বিশ্লেষণ করা হলো- দৃশ্যপট-১ এর বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত নেওয়া হয়। এ কারণে বৈজ্ঞানিক আরোহের সিদ্ধান্ত নিশ্চিত হয়। অন্যদিকে, দৃশ্যপট-২ এ নির্দেশিত অবৈজ্ঞানিক আরোহে কেবল প্রকৃতির নিয়মানুবর্তিতা নীতির ওপর নির্ভর করে অবাধ অভিজ্ঞতার ভিত্তিতে সিদ্ধান্ত নেওয়া হয়। তাই অবৈজ্ঞানিক আরোহের সিদ্ধান্ত সম্ভাব্য হয় । বৈজ্ঞানিক আরোহে বিশেষ বিশেষ দৃষ্টান্তের অভিজ্ঞতার ভিত্তিতে সিদ্ধান্ত গ্রহণ করা হয়। সেক্ষেত্রে সদর্থক ও নঞর্থক উভয় দৃষ্টান্ত পর্যবেক্ষণ ও পরীক্ষণ করা হয়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ হয়। অন্যদিকে, অবৈজ্ঞানিক আরোহে দৃষ্টান্তের সংখ্যার ওপর বেশি গুরুত্ব দেওয়া হয়। এ অনুমানে সদর্থক দৃষ্টান্তকে বেশি গুরুত্ব দেওয়া হলেও নঞর্থক দৃষ্টান্তকে একেবারেই গুরুত্ব দেওয়া হয় না। তাই অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না ।"
        }
      ]
    },
    {
      "number": "4",
      "uddipok": "দৃশ্যকল্প-১: ধীরেন্দ্রনাথ একজন দরিদ্র কৃষক। সে একদিন ভাবল, মোবাইল কথা বলতে পারে, গান গাইতে পারে, আবার মোবাইল কৃষি বিষয়ে পরামর্শ দেয় । তাই সে সিদ্ধান্ত করল, মানুষের মতো মোবাইলের বুদ্ধি আছে। দৃশ্যকল্প-২ : সম্প্রতি বিজ্ঞানীরা সৌরজগতের বাইরে একটি গ্রহ আবিষ্কার করেছেন। তাদের ধারণা নতুন আবিষ্কৃত গ্রহে পৃথিবীর মতো বায়ু ও পানি আছে এবং তাপমাত্রা পৃথিবীর তাপমাত্রার কাছাকাছি। পৃথিবীতে প্রাণী বাস করে। এ ধারণার প্রেক্ষিতে বিজ্ঞানীরা অনুমান করছেন নতুন আবিষ্কৃত গ্রহে প্রাণের অস্তিত্ব রয়েছে।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "প্রকৃতির নিয়মানুবর্তিতা নীতি ও কার্যকারণ নীতি অনুসরণ করে কিছু বিশেষ দৃষ্টান্ত থেকে সার্বিক সংশ্লেষক যুক্তিবাক্য প্রতিষ্ঠা করাকে বৈজ্ঞানিক আরোহ বলে ।"
        },
        {
          "label": "খ",
          "question": "",
          "explanation": "ঘটনার মধ্যে কার্যকারণ সম্পর্ক আবিষ্কার না করে অপর্যাপ্ত সংখ্যক ঘটনার বাস্তব জ্ঞানের ভিত্তিতে একটি শ্রেণি বা জাতির সম্পর্কে সাধারণ বাক্য সিদ্ধান্ত হিসেবে গ্রহণ করার কারণে অবৈধ সার্বিকীকরণ অনুপপত্তি ঘটে। অবৈধ সার্বিকীকরণ অনুপপত্তি অবৈজ্ঞানিক আরোহের সাথে সম্পৃক্ত। এই আরোহে যেহেতু শুধু অনুকূল ঘটনার বাস্তব জ্ঞান থেকে সিদ্ধান্ত গ্রহণ করা হয়, তাই এই অনুপপত্তি অবৈজ্ঞানিক আরোহে ঘটে থাকে।"
        },
        {
          "label": "গ",
          "question": "",
          "explanation": "দৃশ্যকল্প-১ এ অসাধু সাদৃশ্যানুমান নির্দেশিত হয়েছে। ব্যাখ্যা করা হলো- যে সাদৃশ্যানুমানের ক্ষেত্রে দুটি বিষয়ের মধ্যে অমৌলিক, গুরুত্বহীন, অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয়, তাকে অসাধু সাদৃশ্যানুমান বলে। যেমন— মানুষের মতো গাছপালার জন্ম, বৃদ্ধি ও মৃত্যু আছে। মানুষের বুদ্ধি আছে। অতএব, গাছপালারও বুদ্ধি আছে। তেমন দৃষ্টান্ত লক্ষ করা যায়, দৃশ্যকল্প-১ এ। দৃশ্যকল্প-১ এ বলা হয়েছে, মোবাইল কথা বলতে পারে, গান গাইতে পারে, আবার মোবাইল কৃষি বিষয়ে পরামর্শ দেয়। তাই মানুষের মতো মোবাইলের বুদ্ধি আছে। বস্তুত এ ধরনের সিদ্ধান্তের বাস্তব কোনো ভিত্তি নেই। কারণ জীব হিসেবে মানুষের বুদ্ধির ধরন ও মোবাইলের বুদ্ধির ধরন এক নয়। তাই অপ্রাসঙ্গিক সাদৃশ্যের ভিত্তিতে সিদ্ধান্ত নেওয়ায় দৃশ্যকল্প-১ অসাধু সাদৃশ্যানুমানকে নির্দেশ করে ।"
        },
        {
          "label": "ঘ",
          "question": "",
          "explanation": "দৃশ্যকল্প-১  অসাধু সাদৃশ্যানুমান এবং দৃশ্যকল্প-২ এ সাধু সাদৃশ্যানুমানের বিষয় লক্ষ করা যায়। নিচে উভয় সাদৃশ্যানুমানের মধ্যে পার্থক্য বিশ্লেষণ করে হলো— উদ্দীপকের দৃশ্যকল্প-১ এ নির্দেশিত অসাধু সাদৃশ্যানুমানে আশ্রয়বাক্যের অমৌলিক, গুরুত্বহীন ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয়। এ অনুমানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটে। অপরূিকে, দৃশ্যকল্প-২ এ নির্দেশিত সাধু সাদৃশ্যানুমানে আশ্রয়বাক্যের মৌলিক, গুরুত্বপূর্ণ ও প্রয়োজনীয় বিষয়ের সাদৃশ্য বা মিল অনুসারে সিদ্ধান্ত গ্রহণ করা হয়। সাধু সাদৃশ্যানুমানে সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে এর মূল্য ও গুরুত্ব অনেক বেশি। উদ্দীপকের দৃশ্যকল্প-১ এ উল্লেখিত অসাধু সাদৃশ্যানুমান সামাজিক কুসংস্কার, লোকবিশ্বাস ও কাল্পনিক চিন্তাধারার ওপর নির্ভরশীল বলে বিশুদ্ধ জ্ঞানচর্চার ক্ষেত্রে অন্তরায় হিসেবে কাজ করে। কিন্তু উদ্দীপকের দৃশ্যকল্প-২ এ উল্লেখিত সাধু সাদৃশ্যানুমান প্রকৃতির নিয়মকানুন ও কার্যকারণ নীতির সাথে সঙ্গতিপূর্ণ বলে জ্ঞানচর্চার ক্ষেত্রে সহায়ক ভূমিকা পালন করে ।"
        }
      ]
    },
    {
      "number": "5",
      "uddipok": "নাতাশার ছোট ভাইকে পাওয়া যাচ্ছে না। তার দাদি বলেছে, তাকে ভূতে নিয়ে গেছে। তার মা বলেছে, এসব কিছু না, তবে তার ছোট ভাই রাগ করে মামার বাড়ি যেতে পারে।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "কোনো ঘটনাকে ব্যাখ্যা করার জন্য যে যে অস্তিত্বশীল কারণের আশ্রয় গ্রহণ করা হয়, তাকে বাস্তব কারণ বলে।"
        },
        {
          "label": "খ",
          "question": "",
          "explanation": "কোনো ঘটনাকে ব্যাখ্যা করার জন্য প্রকল্পের সহায়ক গুণকে আরোহ সমন্বয় বলে। সাধারণত কোনো ঘটনার সত্যতা নির্ণয়ের জন্য প্রকল্প গঠন করা হয়। অনেকক্ষেত্রে একটি প্রকল্পের সাহায্যে একাধিক ঘটনার কারণ ব্যাখ্যা করা যায়। প্রকল্পের এই গুণকে বলে আরোহ সমন্বয়। আরোহ সমন্বয়ের মাধ্যমে একটি প্রকল্প যখন সংশ্লিষ্ট বিষয়ের পাশাপাশি অতিরিক্ত উদ্দেশ্য সাধন করে তখন সেই প্রকল্পের মূল্য বৃদ্ধি পায় ।"
        },
        {
          "label": "গ",
          "question": "",
          "explanation": "উদ্দীপকে নাতাশার দাদির বক্তব্য অবৈধ প্রকল্পের নির্দেশ করে।নিচে এর প্রকৃতি ব্যাখ্যা করা হলো-  নাতাশার দাদির বক্তব্যে প্রকল্পের বাস্তব কারণভিত্তিক শর্তটি লঙ্ঘিত হয়েছে। একটি ঘটনাকে ব্যাখ্যা করার জন্য যে অস্তিত্বশীল কারণের সাহায্য নেওয়া হয়, তাকে বাস্তব কারণ বলে। কোনো প্রকল্প বৈধ হতে হলে কতকগুলো শর্ত অনুসরণ করতে হয় । তার মধ্যে বাস্তব কারণভিত্তিক শর্তটি একটি । অবাস্তব ও অতিপ্রাকৃতিক বিষয়ের আলোকে প্রকল্প তৈরি করা যায় না। যেমন- কোনো ছেলে হারিয়ে গেলে যদি বলা হয় পরী নিয়ে গেছে, তাহলে প্রকল্পটি হবে একেবারেই অযৌক্তিক, অবাস্তব ও মূল্যহীন । একই দৃষ্টান্ত লক্ষ করা যায় উদ্দীপকে নাতাশার দাদির বক্তব্যে। তেমনি উদ্দীপকে বলা হয়েছে , একদিন নাতাশার ছোট ভাইকে পাওয়া যাচ্ছে না। তখন নাতাশার দাদি বলে, তাকে ভূতে নিয়ে গেছে। নাতাশার দাদির এই বক্তব্যের মধ্যে অবাস্তবতার উপস্থিতি লক্ষ করা যায়; তাই নাতাশার দাদির বক্তব্যে প্রকল্পের বাস্তব কারণভিত্তিক শর্তটি লঙ্গিত হয়েছে। তাই বলা যায় যে,  নাতাশার দাদির বক্তব্য হলো একটি অবৈধ প্রকল্প।"
        },
        {
          "label": "ঘ",
          "question": "",
          "explanation": "উদ্দীপকে নাতাশার দাদির বক্তব্যে বৈধ প্রকল্পের শর্তাবলি লঙ্ঘিত হয়েছে। কিন্তু তার মায়ের বক্তব্যে বৈধ প্রকল্পের শর্তাবলি ফুটে উঠেছে। নিচে উভয়ের বক্তব্যে নির্দেশিত প্রকল্পের তুলনামূলক বিশ্লেষণ করা হলো— উদ্দীপকে নাতাশার দাদির বক্তব্যে প্রকল্পের বাস্তব কারণভিত্তিক শর্তটি লঙ্ঘিত হয়েছে। এ কারণে এটি অবৈধ প্রকল্প। এরূপ অবৈধ প্রকল্প সাধারণত যৌক্তিক হয় না। পাশাপাশি মূল ঘটনার সাথে অপ্রাসঙ্গিক হয়ে থাকে। এ কারণে এরূপ প্রকল্পকে প্রমাণ করা যায় না। আবার, নাতাশার মায়ের অনুমান প্রকৃত ঘটনার সাথে সামঞ্জস্যপূর্ণ। পাশাপাশি মূল ঘটনার সাথে প্রাসঙ্গিক বলে এরূপ প্রকল্পকে প্রমাণ করা যায় । নাতাশার দাদির বক্তব্যে পরিলক্ষিত অবৈধ প্রকল্প কখনই মূল ঘটনা ব্যাখ্যা করার জন্য পর্যাপ্ত নয়। পাশাপাশি এরূপ প্রকল্প আত্মবিরোধমূলক হয়ে থাকে। কিন্তু নাতাশার মায়ের অনুমানে প্রকাশিত বৈধ প্রকল্প সর্বদা মূল ঘটনা ব্যাখ্যা করার জন্য পর্যাপ্ত হয়ে থাকে। পাশাপাশি এরূপ প্রকল্প কখনই আত্মবিরোধী হয় না। উপরের আলোচনা থেকে বলা যায়, বৈধ প্রকল্পের গুরুত্বপূর্ণ শর্ত হলো প্রকল্পকে অবশ্যই সুনির্দিষ্ট, যৌক্তিক ও বাস্তব কারণভিত্তিক এবং প্রমাণযোগ্য হতে হবে। প্রকল্পের বৈধতার উল্লেখিত মানদণ্ডে উদ্দীপকে নাতাশার দাদি ও তার মায়ের বক্তব্যে নির্দেশিত প্রকল্পের ভিন্নতা পরিলক্ষিত হয়। এ কারণে নাতাশার দাদির বক্তব্য হলো অবৈধ প্রকল্প, কিন্তু তার মায়ের বক্তব্য হলো বৈধ প্রকল্প।"
        }
      ]
    },
    {
      "number": "6",
      "uddipok": "দৃশ্যকল্প-১: একটি কলেজের শিক্ষার্থীদের পাঠদানের সুবিধার্থে কলেজ কর্তৃপক্ষ বিজ্ঞান, মানবিক ও ব্যবসায় শিক্ষা এভাবে সকল শিক্ষার্থীদের বিভক্ত করলেন। দৃশ্যকল্প-২: একদল গবেষক একটি গ্রামের জরিপ কার্যে সুবিধা করার জন্য উত্ত গ্রামের সকল মানুষকে শিক্ষিত ও অশিক্ষিত এভাবে বিভক্ত করলেন।",
      "tag": "CTG.B 22,ISCM 24",
      "sub_questions": [
        {
          "label": "ক",
          "question": "যৌক্তিক বিভাগ কাকে বলে?",
          "explanation": "একটি নীতির ভিত্তিতে কোনো জাতিকে তার অন্তর্গত বিভিন্ন উপজাতিতে বিভক্ত করার প্রক্রিয়াই হলো যৌক্তিক বিভাগ।"
        },
        {
          "label": "খ",
          "question": "সংকর বিভাগ অনুপপত্তি বলতে কী বোঝ?",
          "explanation": "যৌক্তিক বিভাগের ক্ষেত্রে একই সময়ে একটিমাত্র মূলসূত্রের পরিবর্তে একাধিক মূলসূত্র গ্রহণ করলে যে অনুপপত্তি দেখা দেয়, তাকে সংকর বিভাগ অনুপপত্তি বলে। যৌক্তিক বিভাগের ক্ষেত্রে একই সময়ে একটিমাত্র মূলসূত্র গ্রহণের পরিবর্তে একাধিক মূলসূত্র গ্রহণ করা হলে উপজাতিগুলো পরস্পর বিচ্ছিন্ন হয়ে পড়ে। এক্ষেত্রে যে অনুপপত্তি দেখা দেয় তাকে সংকর বিভাগ অনুপপত্তি বলে। যেমন- 'মানুষ' পদটিকে শিক্ষক, সৎ ও ভদ্র এভাবে বিভক্ত করলে সংকর বিভাগ অনুপপত্তি ঘটবে। কেননা এখানে বিভাগের মূলসূত্র হচ্ছে তিনটি।"
        },
        {
          "label": "গ",
          "question": "দৃশ্যকল্প-১ এ নির্দেশিত যৌক্তিক বিভাগটি ব্যাখ্যা করো।",
          "explanation": "দৃশ্যকল্প-১ এ নির্দেশিত যৌক্তিক বিভাগে একটি নীতি অনুসারে বিভাগায়ন প্রক্রিয়া সম্পন্ন হয়েছে। যৌক্তিক বিভাগের দ্বিতীয় নিয়ম অনুসারে, কোনো পদের বিভাগ প্রক্রিয়ায় সর্বদা একটি মূলসূত্র অনুসরণ করতে হবে। অর্থাৎ পদের যৌক্তিক বিভাগ করার সময় একের বেশি মূলসূত্র গ্রহণ করা যাবে না। যেমন- 'মানুষ' পদকে 'শিক্ষা' নামক মূলনীতির ভিত্তিতে 'শিক্ষিত' ও 'অশিক্ষিত' পদে বিভক্ত - করা। কিংবা সততা নামক মূলনীতির আলোকে 'সৎ মানুষ' এবং 'অসৎ মানুষ' পদে ভাগ করা। উভয় ক্ষেত্রেই যৌক্তিক বিভাগের দ্বিতীয় নিয়ম অনুসরণ করা হয়েছে। অনুরূপ দৃষ্টান্ত লক্ষ করা যায় দৃশ্যকল্প-১ এ। দৃশ্যকল্প-১ এ বর্ণিত কলেজ কর্তৃপক্ষ শিক্ষার্থীদের পাঠদানের সুবিধার্থে 'বিষয়ভিত্তিক' বা 'বিভাগভিত্তিক' নীতির আলোকে বিজ্ঞান, মানবিক ও ব্যবসায় শিক্ষা এভাবে সকল শিক্ষার্থীদের বিভক্ত করেন। এই বিভাগায়নে একটিমাত্র মূলসূত্র অনুসরণ করা হয়েছে। এ কারণে এটি যৌক্তিক বিভাগের দৃষ্টান্ত।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-২ এ নির্দেশিত যৌক্তিক বিভাগের তুলনামূলক বিশ্লেষণ করো।",
          "explanation": "দৃশ্যকল্প-১ ও দৃশ্যকল্প-২ এ নির্দেশিত যৌক্তিক বিভাগ প্রক্রিয়াটি যথার্থ। নিচে উভয় যৌক্তিক বিভাগের তুলনামূলক বিশ্লেষণ করা হলো- দৃশ্যকল্প-১ এ বর্ণিত, একটি কলেজের শিক্ষার্থীদের পাঠদানের সুবিধার্থে কলেজ কর্তৃপক্ষ বিজ্ঞান, মানবিক ও ব্যবসায় শিক্ষা এভাবে সকল শিক্ষার্থীদের বিভক্ত করলেন। এটি যৌক্তিক বিভাগের দৃষ্টান্ত। কারণ এখানে জাতিবাচক পদ হিসেবে শিক্ষার্থীদের বিভক্ত করতে হয়েছে, কোনো ব্যক্তি বা বস্তুকে নয়। পাশাপাশি এই বিভাগকরণ প্রক্রিয়ায় একটিমাত্র মূলনীতি অনুসরণ করা হয়েছে এবং বিভাজ্য জাতির ব্যক্ত্যর্থ এবং বিভক্ত উপজাতিগুলোর ব্যক্ত্যর্থ পরস্পর সমান। সর্বোপরি ক্রমবিভাজনের ক্ষেত্রে মধ্যবর্তী কোনো স্তরকে বাদ দেওয়া হয়নি। এ কারণে এটি যথার্থ যৌক্তিক বিভাগ প্রক্রিয়া। অন্যদিকে দৃশ্যকল্প-২ এ বর্ণিত, একদল গবেষক একটি গ্রামের জরিপকার্যে সুবিধা করার জন্য গ্রামের সকল মানুষকে শিক্ষিত ও অশিক্ষিত এভাবে বিভক্ত করলেন। এখানেও জাতিবাচক পদ হিসেবে মানুষ পদকে বিভক্ত করা হয়েছে। পাশাপাশি 'শিক্ষা' নামক একটি মূলনীতি অনুসরণ করা হয়েছে এবং বিভাজ্য জাতির ব্যক্ত্যর্থ এবং বিভক্ত উপজাতিগুলোর ব্যক্ত্যর্থ পরস্পর সমান হয়েছে। সর্বোপরি ক্রমবিভাজনের ক্ষেত্রে মধ্যবর্তী কোনো স্তরকে বাদ দেওয়া হয়নি। এ কারণে এটি যথার্থ যৌক্তিক বিভাগ প্রক্রিয়া। পরিশেষে বলা যায়, যৌক্তিক বিভাগ একটি মানসিক প্রক্রিয়া। কারণ এখানে জাতি বা মূলপদকে বিভক্ত করার প্রক্রিয়াটি মানসিকভাবে সম্পাদন হয়। যার দৃষ্টান্ত উদ্দীপকের দৃশ্যকল্প-১ ও দৃশ্যকল্প-২ এ লক্ষ করা যায়। তাই এ দুটি দৃশ্যকল্পে উল্লেখিত বিভাগ প্রক্রিয়াটি যথার্থ।"
        }
      ]
    },
    {
      "number": "7",
      "uddipok": "দৃশ্যকল্প-১: মফিজ বললো, আমি এ যাবৎ যত ছাত্র দেখেছি তারা সকলেই মেধাবী, সুতরাং সকল ছাত্র হয় মেধাবী। দৃশ্যকল্প-২ : একদল গবেষক একটি গ্রামের মোট ৪৫টি নলকূপের পানি পরীক্ষা করে দেখল, প্রত্যেকটি নলকূপের পানি আর্সেনিকমুক্ত। তখন তারা সিদ্ধান্ত করল উক্ত গ্রামের সবকটি নলকূপ আর্সেনিকমুক্ত।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "যে পরীক্ষণ একটি প্রকল্পের সত্যতাকে প্রমাণ করতে এবং অন্যান্য প্রকল্পের সত্যতাকে অপ্রমাণ করতে সাহায্য করে তাকে সংকট উত্তরক পরীক্ষণ বা চরম পরীক্ষণ বলে ।"
        },
        {
          "label": "খ",
          "question": "",
          "explanation": "যথোপযুক্ত প্রমাণ এবং পর্যাপ্ত দৃষ্টান্ত নিরীক্ষণ ছাড়াই কেবল অনুকূল দৃষ্টান্তের ভিত্তিতে সিদ্ধান্ত নিলে যে ভ্রান্তি ঘটে তাকে অবৈধ সার্বিকীকরণ অনুপপত্তি বলে । এক্ষেত্রে অনেক সময় পর্যাপ্ত দৃষ্টান্ত নিরীক্ষণ না করেই সিদ্ধান্ত নেওয়া অবৈজ্ঞানিক আরোহে বাস্তব অভিজ্ঞতার ওপর ভিত্তি করে সিদ্ধান্ত গ্রহণ করা হয়। এর ফলে অবৈধ সার্বিকীকরণ অনুপপত্তি ভ্রান্তি ঘটে। যেমন— লম্বা ব্যক্তিরা উদারমনের হয়। বস্তুত লম্বা ব্যক্তির  সাথে উদার মনের কোনো কার্যকারণ সম্পর্ক নেই। শুধু অনুকূল দৃষ্টান্তের ভিত্তিতে সিদ্ধান্ত নেওয়ার কারণে যুক্তিটিতে অবৈধ সার্বিকীকরণ অনুপপত্তি ঘটেছে।"
        },
        {
          "label": "গ",
          "question": "",
          "explanation": "দৃশ্যকল্প-১ এ অবৈজ্ঞানিক আরোহ পদ্ধতি নির্দেশিত হয়েছে । ব্যাখ্যা করা হলো- যে আরোহে প্রকৃতির নিয়মানুবর্তিতা নীতি বা প্রতিকূল দৃষ্টান্তবিহীন অভিজ্ঞতার ভিত্তিতে সার্বিক সিদ্ধান্ত গ্রহণ করা হয়, তাকে অবৈজ্ঞানিক আরোহ বলে। যেমন— এ যাবৎ যত ফুল দেখেছি সবই সুন্দর। অতএব, সব ফুল হয় সুন্দর  । এখানে অনুরূপ দৃষ্টান্তের আলোকে সার্বিক সিদ্ধান্ত গ্রহণ করা হয়েছে । তাই এটি অবৈজ্ঞানিক আরোহের দৃষ্টান্ত । তেমনি উদ্দীপকের দৃশ্যকল্প-১ এ মফিজ বলে, আমি এ যাবৎ যত ছাত্র দেখেছি তারা সকলেই মেধাবী, সুতরাং সকল ছাত্র হয় মেধাবী। এই দৃষ্টান্তে কেবল অনুকূল দৃষ্টান্তের আলোকে সিদ্ধান্ত গ্রহণ করা হয়েছে। তাই বলা যায় যে,  উক্ত উদাহরণটি অবৈজ্ঞানিক আরোহকে নির্দেশ করে ।"
        },
        {
          "label": "ঘ",
          "question": "",
          "explanation": "দৃশ্যকল্প-১ ও দৃশ্যকল্প-২ এর আরোহ পদ্ধতির মধ্যে পার্থক্য আছে। দৃশ্যকল্প-১ হলো অবৈজ্ঞানিক আরোহের দৃষ্টান্ত আর দৃশ্যকল্প-২ হলো পূর্ণাঙ্গ আরোহের দৃষ্টান্ত। নিচে উভয় দৃষ্টান্তের মধ্যে পার্থক্য বিশ্লেষণ করা হলো- উদ্দীপকের দৃশ্যকল্প-১ এ উল্লেখিত অবৈজ্ঞানিক আরোহ প্রকৃত আরোহের অন্তর্ভুক্ত। প্রকৃত আরোহের মৌলিক বৈশিষ্ট্য হিসেবে এই আরোহে আরোহমূলক লম্ফ বিদ্যমান থাকে। আবার, দৃশ্যকল্প-২ এ উল্লেখিত পূর্ণাঙ্গ আরোহ অপ্রকৃত আরোহের অন্তর্ভুক্ত। এখানে আরোহের মৌলিক ও গুরুত্বপূর্ণ বৈশিষ্ট্য হিসেবে আরোহমূলক লম্ফ থাকে না। কারণ গ্রামের সবকটি নলকূপ যাচাই করার কারণে দৃশ্যকল্প-২ এ জানা থেকে অজানা বিষয়ে যাওয়ার কোনো সুযোগ নেই। দৃশ্যকল্প-১ এ উল্লেখিত অবৈজ্ঞানিক আরোহ প্রকৃতির নিয়মানুবর্তিতা নিয়মের ওপর নির্ভরশীল। অন্যদিকে, দৃশ্যকল্প-২ এ উল্লেখিত পূর্ণাঙ্গ আরোহ প্রকৃতির নিয়মানুবর্তিতা নিয়মের ওপর নির্ভর করে না। বরং এই আরোহের প্রতিটি দৃষ্টান্ত যাচাইয়ের মাধ্যমে সিদ্ধান্ত গ্রহণ করা হয় । পরিশেষে বলা যায়, অবৈজ্ঞানিক আরোহ ব্যাপক পরিসরে সার্বিক সিদ্ধান্ত প্রতিষ্ঠা করতে পারে। কিন্তু পূর্ণাঙ্গ আরোহ সীমিতসংখ্যক ব্যক্তি বা বস্তু সম্পর্কে সিদ্ধান্ত প্রতিষ্ঠা করে ।"
        }
      ]
    },
    {
      "number": "8",
      "uddipok": "মৃদুল তার বন্ধু সোহানকে বললো, \"মানুষ্য হইল হর্ষ, ক্লেশ লাঞ্ছিত, বোধশক্তিসম্পূর্ণ দেহান্ত জীবাত্মা।\" মৃদুলের কথা শুনে সোহান বললো, \"মানুষ হয় সৃষ্টির মুকুট।\"",
      "tag": "CTG.B 22,ISCM 24",
      "sub_questions": [
        {
          "label": "ক",
          "question": "যৌক্তিক সংজ্ঞার নিয়ম কয়টি?",
          "explanation": "কোনো পদের সংজ্ঞায় জাত্যর্থের অতিরিক্ত কোনো গুণের উল্লেখ থাকলে এবং সে গুণটি উপলক্ষণ হলে যে অনুপপত্তি ঘটে তাকে বাহুল্য সংজ্ঞা বলে।"
        },
        {
          "label": "খ",
          "question": "উদ্দীপকে মৃদুলের বক্তব্যে নির্দেশিত যৌক্তিক সংজ্ঞার প্রকৃতি ব্যাখ্যা করো।",
          "explanation": "প্রকৃতি বা বৈশিষ্ট্য ভিন্ন হওয়ার কারণে সংজ্ঞা ও বর্ণনা এক নয়। সংজ্ঞা একটি বৈজ্ঞানিক প্রক্রিয়া। এখানে সংশ্লিষ্ট পদের অপরিহার্য অর্থ হিসেবে জাত্যর্থ উল্লেখ করা হয়। ফলে পদের অর্থ হয় নির্ধারিত ও সুস্পষ্ট। পক্ষান্তরে, বর্ণনা একটি লৌকিক প্রক্রিয়া। এর মাধ্যমে ব্যক্তির মনগড়া ধারণা প্রকাশ পায়। এ কারণে কোনো বিষয়ের বর্ণনা হয় আপেক্ষিক। তাই এরূপ ভিন্ন বৈশিষ্ট্যের কারণে সংজ্ঞা ও বর্ণনা বিষয় দুটি পরস্পর বিপরীত ধর্মী।"
        },
        {
          "label": "গ",
          "question": "সংজ্ঞা ও বর্ণনা এক নয় কেন?",
          "explanation": "উদ্দীপকে মৃদুলের বক্তব্যে দুর্বোধ্য সংজ্ঞা নির্দেশ করে। নিচে দুর্বোধ্য সংজ্ঞার প্রকৃতি ব্যাখ্যা করা হলো- কোনো পদের সংজ্ঞায় সহজ-সরল ভাষার পরিবর্তে দুর্বোধ্য ও জটিল ভাষা ব্যবহার করলে দুর্বোধ্য সংজ্ঞাজনিত অনুপপত্তি ঘটে (Fallacy of Obscure Definition)। যেমন- 'বটবৃক্ষ হচ্ছে জটাজট লাঞ্ছিত সবিতাতপ নিরোধক মহাস্থবির পাদপ।' এই উদাহরণটি দুর্বোধ্য হওয়ায় দুর্বোধ্য সংজ্ঞাজনিত অনুপপত্তি ঘটেছে। অর্থাৎ সংজ্ঞাটি দুর্বোধ্য ও জটিল। এতে দুর্বোধ্য ভাষা ব্যবহার করা হয়েছে। উদ্দীপকে বর্ণিত, মৃদুল তার বন্ধু সোহানকে বলে, 'মনুষ্য হইল হর্ষ, ক্লেশ, লাঞ্ছিত, বোধশক্তিসম্পন্ন দেহান্ত জীবাত্মা।' মৃদুল এখানে জটিল ভাষায় বা দুর্বোধ্যভাবে 'মানুষ' পদের সংজ্ঞা দিয়েছে। কারণ সংজ্ঞায় উল্লিখিত 'হর্ষ', 'ক্লেশ', 'লাঞ্ছিত', 'বোধশক্তিসম্পন্ন দেহান্ত জীবাত্মা' প্রতিটি শব্দ অত্যন্ত কঠিন, জটিল ও দুর্বোধ্য। এরূপ দুর্বোধ্য ভাষা ব্যবহার করার কারণে মৃদুলের সংজ্ঞাটি ভ্রান্ত হয়েছে। যুক্তিবিদ্যায় এরূপ ভ্রান্ত সংজ্ঞাকে বলে দুর্বোধ্য সংজ্ঞা।"
        },
        {
          "label": "ঘ",
          "question": "উদ্দীপকে মৃদুল ও সোহানের বক্তব্যে নির্দেশিত যৌক্তিক সংজ্ঞার তুলনামূলক আলোচনা করো।",
          "explanation": "উদ্দীপকে মৃদুল ও সোহানের বক্তব্য যথাক্রমে দুর্বোধ্য সংজ্ঞা ও রূপক সংজ্ঞা নির্দেশ করে। নিচে উভয় সংজ্ঞার তুলনামূলক আলোচনা করা হলো- উদ্দীপকের মৃদুল সোহানকে বলে, 'মনুষ্য হইল হর্ষ, ক্লেশ, লাঞ্ছিত, বোধশক্তিসম্পন্ন দেহান্ত জীবাত্মা।' মৃদুল এখানে জটিল ভাষায় বা দুর্বোধ্যভাবে 'মানুষ' পদের সংজ্ঞা দিয়েছে। এ কারণে তার বক্তব্য হলো দুর্বোধ্য সংজ্ঞার দৃষ্টান্ত। বস্তুত সংজ্ঞায় সহজ-সরল ভাষার পরিবর্তে দুর্বোধ্য ভাষা ব্যবহার করলে দুর্বোধ্য সংজ্ঞাজনিত অনুপপত্তি ঘটে। যুক্তিবিদ্যায় দুর্বোধ্য সংজ্ঞা সর্বদাই এড়িয়ে চলা হয়। অন্যদিকে উদ্দীপকের সোহান বলে, 'মানুষ হয় সৃষ্টির মুকুট।' এই দৃষ্টান্তে 'সৃষ্টির মুকুট' রূপক অর্থে ব্যবহৃত হয়েছে। এরূপ রূপক শব্দ ব্যবহারে সংজ্ঞেয় পদের অর্থ স্পষ্ট হয়নি। ফলে এখানে রূপক সংজ্ঞাজনিত অনুপপত্তি ঘটেছে। বস্তুত কোনো পদের সংজ্ঞায় রূপক ভাষা ব্যবহার করলে যে ভ্রান্তি ঘটে তাকে বলে রূপক সংজ্ঞাজনিত অনুপপত্তি ঘটে। মূলত সাহিত্যের ক্ষেত্রে এ ধরনের ভাষার প্রয়োগ বেশি লক্ষ করা যায়। সুতরাং সার্বিক আলোচনার ভিত্তিতে বলা যায়, দুর্বোধ্য সংজ্ঞা ও রূপক সংজ্ঞা উভয়ই যৌক্তিক সংজ্ঞার দ্বিতীয় নিয়ম লঙ্ঘনজনিত কারণে ঘটে। তবে একটি ঘটে জটিল শব্দ ব্যবহারের কারণে আর অন্যটি ঘটে রূপক শব্দ ব্যবহারের কারণে। এজন্যই উভয় সংজ্ঞায় পারস্পরিক ভিন্নতা লক্ষ - করা যায়।"
        }
      ]
    },
    {
      "number": "9",
      "uddipok": "দৃশ্যকল্প-১ : রিপন তার বন্ধুকে বললো, ময়না হয় দ্বিপদ পাখি, দোয়েল হয়। দ্বিপদ পাখি, কোকিল হয় দ্বিপদ পাখি। সুতরাং সকল পাখি হয় দ্বিপদ। দৃশ্যকল্প-২ : মফিজ সাহেব তার মেয়েকে প্রমাণ করে দেখালেন, একটি ত্রিভুজের তিন কোণের সমষ্টি দুই সমকোণ। এর ওপর ভিত্তি করে তিনি আরও বললেন যেকোনো আয়তনের যেকোনো ত্রিভুজের তিন কোণের সমষ্টি দুই সমকোণ ।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "কয়েকটি বিশেষ বস্তু বা ঘটনার অভিজ্ঞতার ভিত্তিতে একটি সার্বিক সিদ্ধান্ত প্রতিষ্ঠা করার প্রক্রিয়াকে আরোহ বলে।"
        },
        {
          "label": "খ",
          "question": "",
          "explanation": "প্রকৃতির নিয়মানুবর্তিতা নীতি বলতে একই অবস্থায় প্রকৃতি একই আচরণ করবে এরূপ অবস্থাকে বোঝায় ৷ প্রকৃতির নিয়মানুবর্তিতা নীতি একটি মৌলিক নিয়ম। বিভিন্ন জন একে বিভিন্নভাবে প্রকাশ করার চেষ্টা করেছেন। তাদের সবার বক্তব্যে একটি। আচরণ করে। যদি একই অবস্থার পুনরাবৃত্তি ঘটে তাহলে প্রকৃতিতে অর্থই পরিষ্কার হয়ে ওঠে যে, প্রকৃতি একই অবস্থায় সবসময় একরকম দহন করেছে, সে সব অবস্থায় আগুন ভবিষ্যতেও দহন করবে।"
        },
        {
          "label": "গ",
          "question": "",
          "explanation": "দৃশ্যকল্প-১ এ বৈজ্ঞানিক আরোহ নির্দেশিত হয়েছে। নিচে তা ব্যাখ্যা করা হলো- বৈজ্ঞানিক আরোহ অনুমানে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের ভিত্তিতে একটি সার্বিক সিদ্ধান্ত গ্রহণ করা হয়। এই আরোহে অভিজ্ঞতার মাধ্যমে দৃষ্টান্ত সংগ্রহ করা হয় এবং কার্যকারণ সম্পর্ক নির্ণয় করে সংগৃহীত দৃষ্টান্ত থেকে সিদ্ধান্ত নেওয়া হয় । তেমনি দৃশ্যকল্প-১ এ রিপন তার বন্ধুকে বলে, “ময়না হয় দ্বিপদ পাখি, দোয়েল হয় দ্বিপদ পাখি, কোকিল হয় দ্বিপদ পাখি। সুতরাং সকল পাখি হয় দ্বিপদ।' এই সিদ্ধান্তে পাখির সাথে দ্বিপদের কার্যকারণ সম্পর্ক স্থাপিত হয়েছে এবং প্রকৃতির নিয়মানুবর্তিতা নীতির ওপর বিশ্বাস রেখে সিদ্ধান্তটি টানা সম্ভব হয়েছে। তাই বলা যায় উদ্দীপকের উক্ত উদাহরণটি বৈজ্ঞানিক আরোহকেই নির্দেশ করে।"
        },
        {
          "label": "ঘ",
          "question": "",
          "explanation": "দৃশ্যকল্প-১ এ বৈজ্ঞানিক আরোহ ও দৃশ্যকল্প-২ এ যুক্তিসাম্যমূলক আরোহকে নির্দেশ করে । নিচে উভয় আরোহের মধ্যে পার্থক্য আলোচনা করা হলো- উদ্দীপকের দৃশ্যকল্প-১ এ উল্লেখিত বৈজ্ঞানিক আরোহে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সিদ্ধান্ত গ্রহণ করা হয়। এই আরোহে আরোহমূলক লম্ফ উপস্থিত থাকে বলে এটি একটি প্রকৃত আরোহ। অপরদিকে , দৃশ্যকল্প-২ এ উল্লেখিত যুক্তিসাম্যমূলক আরোহে একটি প্রমাণিত তথ্যের ওপর ভিত্তি করে কিংবা যুক্তির সাম্যের ভিত্তিতে সমজাতীয় অন্যান্য বিষয় সম্পর্কে সিদ্ধান্ত গ্রহণ করা হয়। এই আরোহে আরোহাত্মক উল্লম্ফন উপস্থিত থাকে না বলে এটি একটি অপ্রকৃত আরোহ । বৈজ্ঞানিক আরোহের সিদ্ধান্ত প্রকৃতির নিয়মানুবর্তিতা নীতি ও কার্যকারণ নিয়মনির্ভর। অন্যদিকে, যুক্তিসাম্যমূলক আরোহ একটিমাত্র দৃষ্টান্ত প্রমাণ করে যুক্তিসাম্যের ভিত্তিতে সার্বিক সিদ্ধান্ত প্রতিষ্ঠা করে থাকে। বৈজ্ঞানিক আরোহের মধ্যে প্রকৃতির নিয়মানুবর্তিতা নীতি, কার্যকারণ নিয়ম, আরোহাত্মক উল্লম্ফন ইত্যাদি বিষয় থাকে যা যুক্তিসাম্যমূলক আরোহের মধ্যে থাকে না। যুক্তিসাম্যমূলক আরোহ প্রক্রিয়া যুক্তিপদ্ধতির চেয়ে গাণিতিক পদ্ধতি, বিশেষ করে জ্যামিতিক পদ্ধতির সাথে বেশি সম্পর্কিত।"
        }
      ]
    },
    {
      "number": "10",
      "uddipok": "ফারুক সাহেব ভালো ফলাফলের ব্যাখ্যা করতে গিয়ে তার ছেলে জারিফকে বললেন, “নিয়মিত ক্লাস, পড়াশোনায় মনোযোগী, অধ্যবসায় ইত্যাদি হলো ভালো ফলাফলের কারণ।” ফারুক সাহেবের স্ত্রী বললেন, “ভালো ফলাফল হলো সুখী জীবনের কারণ। কেননা ভালো ফলাফলের কারণে ভালো চাকরি পাওয়া যায়, আর্থিক সচ্ছলতা আসে যার ফলে জীবনে সুখী হওয়া যায়।” তাদের কথা শুনে জারিফ বললো, “পুষ্টিকর খাদ্য গ্রহণে যেমন সুস্বাস্থ্য হয় তেমনি ভালো পড়াশোনায় ভালো মানুষ হওয়া যায়।”",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "লৌকিক ব্যাখ্যা হলো কোনো ঘটনাকে লোকজ বিশ্বাসের ভিত্তিতে অতিপ্রাকৃত বা অলৌকিক শক্তির আশ্রয়ে ব্যাখ্যা করার প্রয়াস ।"
        },
        {
          "label": "খ",
          "question": "",
          "explanation": "মনের মৌলিক অনুভূতিগুলো অনন্য বলে সেগুলোর ব্যাখ্যা করা যায় না। মনের মৌলিক অনুভূতিগুলো এমন যাদের প্রত্যেকটিই একক ও অনন্য। একটির সাথে অন্যটির সংযোজন বা অন্তর্ভুক্তি করা যায় না। যেমন— সুখ, দুঃখ, আনন্দ, বেদনা,হাসি, কান্না- এসব পদের একটির সাথে অপরটির কোনো সাদৃশ্য নেই। পাশাপাশি একটিকে অপরটির সাথে সংযুক্ত করা যায় না। তাই এদেরকে ব্যাখ্যা করা যায় না।"
        },
        {
          "label": "গ",
          "question": "",
          "explanation": "উদ্দীপকে ফারুক সাহেবের স্ত্রীর বক্তব্যে বৈজ্ঞানিক ব্যাখ্যার শৃঙ্খলযোজন রূপটি প্রতিফলিত হয়েছে।বর্ণনা  করা হলো- কোনো ঘটনার কার্য ও দূরবর্তী কারণের মধ্যবর্তী স্তর বা পর্যায়কে বলে শৃঙ্খলযোজন। শৃঙ্খলযোজনের মাধ্যমে ঘটনার কার্য ও কারণের মধ্যে যোগসূত্র তৈরি হয়। যেমন— বিজ্ঞানীরা মনে করেন, বিদ্যুৎ তাপ উৎপন্ন করে, তাপ বায়ুর আকস্মিক প্রসারণ ঘটায়। আর বায়ুর এ প্রসারণই শব্দ সৃষ্টির কারণ। অর্থাৎ বিদ্যুৎ থেকে তাপ, তাপ থেকে বায়ুর প্রসার, আর বায়ুর প্রসার থেকেই শব্দের সৃষ্টি। এভাবে শৃঙ্খলযোজন কার্য ও কারণের মধ্যবর্তী যোগসূত্র হিসেবে কাজ করে। তেমনি উদ্দীপকে ফারুক সাহেবের স্ত্রী বলেন, ভালো ফলাফল হলো সুখী জীবনের কারণ। কেননা ভালো ফলাফলের কারণে ভালো চাকরি পাওয়া যায়, আর্থিক সচ্ছলতা আসে, যার ফলে জীবনে সুখী হওয়া যায়। এই বক্তব্যকে শৃঙ্খলযোজনের মাধ্যমে এভাবে দেখানো যায় ভালো ফলাফল,  ভালো চাকরি,  আর্থিক সচ্ছলতা, সুখী জীবন। অর্থাৎ এখানে কার্য ও দূরবর্তী কারণের মধ্যবর্তী যোগসূত্র নির্ণয় করে ঘটনার ব্যাখ্যা দেওয়া হয়েছে। তাই বলা যায় যে, ফারুক সাহেবের স্ত্রীর বক্তব্যটি বৈজ্ঞানিক ব্যাখ্যার শৃঙ্খলযোজনের সাথে সাদৃশ্যপূর্ণ"
        },
        {
          "label": "ঘ",
          "question": "",
          "explanation": "উদ্দীপকে ফারুক সাহেব, তার স্ত্রী ও জারিফের বক্তব্যে বৈজ্ঞানিক ব্যাখ্যার রূপ হিসেবে বিশ্লেষণ, শৃঙ্খলযোজন ও অন্তর্ভুক্তি প্রতিফলিত হয়েছে । নিচে বৈজ্ঞানিক ব্যাখ্যার এই তিনটি রূপ বিশ্লেষণ করা হলো— উদ্দীপকে বলা হয়েছে , ফারুক সাহেব ভালো ফলাফলের ব্যাখ্যা করতে গিয়ে তার ছেলে জারিফকে বলেন, নিয়মিত ক্লাস, পড়াশোনায় মনোযোগী, অধ্যবসায় ইত্যাদি হলো ভালো ফলাফলের কারণ। এখানে ফারুক সাহেব একাধিক কারণ উল্লেখ করে একটি ঘটনা বা কার্যের উল্লেখ করেছেন। যা বৈজ্ঞানিক ব্যাখ্যার বিশ্লেষণ রূপ। কারণ যে বৈজ্ঞানিক ব্যাখ্যায় কোনো মিশ্রকার্যের স্বতন্ত্র কারণ একসাথে উল্লেখ করা হয় তাই হচ্ছে বিশ্লেষণ। আবার উদ্দীপকে ফারুক সাহেবের স্ত্রী বলেন, ভালো ফলাফল হলো সুখী জীবনের কারণ। কেননা ভালো ফলাফলের কারণে ভালো চাকরি পাওয়া যায়, আর্থিক সচ্ছলতা আসে, যার ফলে জীবনে সুখী হওয়া যায়। তার এই বক্তব্য শৃঙ্খলযোজনের সাথে সাদৃশ্যপূর্ণ। অন্যদিকে উদ্দীপকের জারিফ বলে, পুষ্টিকর খাদ্য গ্রহণে যেমন সুস্বাস্থ্য হয় তেমনি ভালো পড়াশোনায় ভালো মানুষ হওয়া যায়। তার এই বক্তব্যে বৈজ্ঞানিক ব্যাখ্যার অন্তর্ভুক্তি রূপটি প্রতিফলিত হয়েছে। কারণ অন্তর্ভুক্তি রূপের মাধ্যমে একটি অল্প ব্যাপক নিয়মকে অধিক ব্যাপক নিয়মের আওতায় এনে ব্যাখ্যা করা হয়। কারণ \"ভালো কাজের ফলাফল সর্বদা ভালো হয়'- এই সার্বিক নীতির আলোকে জারিফ তার বিশেষ বক্তব্যটি উল্লেখ করে। এ কারণে তার বক্তব্য বৈজ্ঞানিক ব্যাখ্যার অন্তর্ভুক্তি রূপের দৃষ্টান্ত।"
        }
      ]
    },
    {
      "number": "11",
      "uddipok": "দৃশ্যকল্প-১: বৃদ্ধ হাশেম আলীর ধারণা, প্রচুর পরিমাণে মিষ্টি খাওয়ার জন্য তার ডায়াবেটিস রোগ সেরে গেছে। দৃশ্যকল্প-২: সন্টু মিয়া ভোরবেলা তার বাতাবিলেবু গাছ তলায় গিয়ে দেখল, লেবু গাছে এবং গাছতলায় কোনো লেবু নেই। তখন সে ধারণা করল, তার লেবুগুলো আকাশের দিকে উঠে গেছে।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "যখন কোনো বৈধ প্রকল্পের অভাবে ঘটনার সত্যতা নির্ণয় করার জন্য সীমিত পরিসরে বা কাজ চালানোর জন্য যে প্রকল্প গ্রহণ করা হয় তা-ই সাময়িক প্রকল্প ।"
        },
        {
          "label": "খ",
          "question": "",
          "explanation": "কোনো ঘটনার ব্যাখ্যাদানে একাধিক প্রকল্প পওয়া গেলে সংকট উত্তরক দৃষ্টান্তের প্রয়োজন হয়। প্রকল্প প্রণয়নের ক্ষেত্রে কোনো ঘটনার কারণ অনুসন্ধানের জন্য প্রাথমিকভাবে আনুমানিক ধারণা করতে হয়। কিন্তু অনেক সময় একটি ঘটনার জন্য একাধিক প্রকল্প প্রণয়ন করা হয়। সেক্ষেত্রে সঠিক প্রকল্প নির্বাচন করা কঠিন হয়ে পড়ে। তখন কোনো একটি বিশেষ দৃষ্টান্ত বা ঘটনার মাধ্যমে প্রতিযোগী প্রকল্পের সংকট নিরসন করা যায়। সেই বিশেষ দৃষ্টান্ত বা ঘটনাকে বলা হয় সংকট উত্তরক দৃষ্টান্ত।"
        },
        {
          "label": "গ",
          "question": "",
          "explanation": "দৃশ্যপট-১ এ নির্দেশিত প্রকল্পটি আত্মবিরোধী।নিচে এর প্রকৃতি ব্যাখ্যা করা হলো- কোনো ঘটনার কারণ নির্ণয় করার জন্য প্রাথমিক আনুমানিক ধারণা হিসেবে প্রকল্প প্রণয়ন করা হয়। বৈধ প্রকল্প কখনই আত্মবিরোধী হয় না। প্রকল্প আত্মবিরোধী বলতে বোঝায়, ঘটনার জন্য গৃহীত প্রকল্প এবং আলোচ্য ঘটনা পরস্পরবিরোধী। যেমন— কোনো সৎ লোকের অসৎ হওয়ার কারণ হিসেবে যদি প্রকল্প করা হয় যে, লোকটি খুবই লোভী ছিলেন এবং মিথ্যা বলতেন, তাই তিনি অসৎ হয়েছেন। তাহলে প্রকল্পটি আত্মবিরোধী হবে। কারণ এখানে আলোচ্য ঘটনা ও প্রকল্প পরস্পরবিরোধী। তেমনি দৃশ্যকল্প-১ এ বর্ণিত ঘটনায়, বৃদ্ধ হাশেম আলীর ধারণা, প্রচুর পরিমাণে মিষ্টি খাওয়ার জন্য তার ডায়াবেটিস রোগ সেরে গেছে। হাসেম আলীর এই ধারণা আত্মবিরোধী। কারণ ডায়াবেটিসের সাথে মিষ্টির সমমুখী সম্পর্ক। এ কারণে প্রচুর মিষ্টি খেলে ডায়াবেটিস বাড়ে। কিন্তু হাশেম আলী ঠিক এর বিপরীত বা আত্মবিরোধমূলক ধারণা পোষণ করেন। তাই বলা যায় যে, দৃশ্যকল্প-১ এ নির্দেশিত প্রকল্পটি আত্মবিরোধী।"
        },
        {
          "label": "ঘ",
          "question": "",
          "explanation": "দৃশ্যপট-১ এবং দৃশ্যপট-২ উভয়ই অবৈধ প্রকল্পকে নির্দেশ করে। নিচে উভয় প্রকল্পের মধ্যে সম্পর্ক বিশ্লেষণ করা হলো— উদ্দীপকের দৃশ্যকল্প-১ এ হাশেম আলী ধারণা করেন, প্রচুর পরিমাণে মিষ্টি খাওয়ার জন্য তার ডায়াবেটিস রোগ সেরে গেছে। এটি আত্মবিরোধী প্রকল্প। কারণ এ ধরনের প্রকল্পে মূল ঘটনার সাথে আলোচ্য ঘটনা পরস্পরবিরোধী হয়ে থাকে। এ কারণে হাশেম আলীর ধারণা একটি অবৈধ প্রকল্প। অপরদিকে দৃশ্যকল্প-২ এ বলা হয়েছে , সন্টু মিয়া বাতাবি লেবুর গাছ তলায় গিয়ে দেখে, গাছতলায় কোনো লেবু নেই । তখন সে ধারণা করল, তার লেবুগুলো আকাশের দিকে উঠে গেছে। সন্টু মিয়ার ধারণা প্রতিষ্ঠিত সত্যের সাথে সংগতিপূর্ণ নয়। কারণ লেবু আকাশের দিকে উঠে গেছে—এই অনুমান করলে তা মাধ্যাকর্ষণ নিয়মের সাথে বিরোধপূর্ণ হবে। পাশাপাশি প্রকল্পটি অবৈধ হিসেবে বিবেচিত হবে। তাই এরূপ প্রতিষ্ঠিত সত্যের বিরুদ্ধ প্রকল্প গ্রহণ করার কারণে সন্টু মিয়ার ধারণা অবৈধ প্রকল্প হিসেবে পরিগণিত।"
        }
      ]
    }
  ]
}