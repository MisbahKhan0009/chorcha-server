{
  "title": "বরিশাল বোর্ড ২০২১",
  "subtitle": "যুক্তিবিদ্যা (10)",
  "questions": [
    {
      "number": "1",
      "uddipok": "প্রশ্নমত দৃশ্যকল্প-১: বাংলাদেশের একমাত্র প্রবাল দ্বীপ সেন্টমার্টিন বে থেকে ঘুরে এসেছে প্রমা। প্রমার ছেট বোন লায়লা যুক্তিবিদ্যার ছাত্রী হওয়ায় চালাকি করে সেন্টমার্টিনের অপরূপ সৌন্দর্য্যের মূল বিষয় যু জানতে চায়। কিন্তু প্রমা তাকে, যথার্থ উত্তর দিতে ব্যর্থ হয়। প্রমার ব্যর্থতা লায়লাকে কষ্ট দেয়। তাই প্রশ্ন তাকে বলে, তোমার নামের যেমন কোনো সংজ্ঞা নেই, তেমনি সেন্টমার্টিনেরও কোনো সংজ্ঞা নেই। দৃশ্যকল্প-২: ত্রিভুজ হলো তিনবাহু দ্বারা বেষ্টিত একটি সমতলক্ষেত্র।",
      "tag": "BB 21",
      "sub_questions": [
        {
          "label": "ক",
          "question": "যৌক্তিক সংজ্ঞার নিয়ম কয়টি?",
          "explanation": "যৌক্তিক সংজ্ঞার নিয়ম পাঁচটি।"
        },
        {
          "label": "খ",
          "question": "'আলো নয় অন্ধকার' সংজ্ঞাটি সঠিক নয় কেন?",
          "explanation": "'আলো নয় অন্ধকার' এই সংজাটিতে যৌক্তিক সংজ্ঞার চতুর্থ নিয়ম লঙ্ঘন করা হয়েছে বলে এটি সঠিক নয়। যৌক্তিক সংজ্ঞার চতুর্থ নিয়মানুযায়ী, কোনো পদের সংজ্ঞায় নঞর্থক ভাষা ব্যবহার করা যাবে না। যেহেতু সংজ্ঞাটিতে যৌক্তিক সংজ্ঞার নিয়ম লঙ্ঘন করা হয়েছে, তাই সংজ্ঞাটি সঠিক নয়।"
        },
        {
          "label": "গ",
          "question": "যুক্তিবিদ্যার আলোকে প্রমার বক্তব্য ব্যাখ্যা করো।",
          "explanation": "যে উদ্দীপকে প্রমার বক্তব্যে যৌক্তিক সীমাবদ্ধতার দিকটি প্রকাশ পেয়েছে। পরতম বা সর্বোচ্চ জাতির সংজ্ঞা দেওয়া যায় না। কারণ এরূপ পদের আসন্নতম জাতি থাকে না। পাশাপাশি বিশিষ্ট গুণবাচক পদ হিসেবে বিষাদ- সিন্ধু, তুষার-ধবল ইত্যাদি পদ এতো সরল ও বিশিষ্ট যে এর কোনো জাত্যর্থ পাওয়া যায় না। এছাড়াও স্বকীয় নামবাচক পদ হিসেবে নূরজাহান, সুমনা, ঢাকা প্রভৃতি পদেরও জাত্যর্থ নেই। তাই এরূপ স্বকীয় নামবাচক পদের সংজ্ঞা দেওয়া সম্ভব নয়। আমরা জানি, চরম প্রাকৃতিক গুণ (প্রকৃতির নিয়মানুবর্তিতা নীতি, কার্যকারণ নিয়ম, মাধ্যাকর্ষণ নিয়ম ইত্যাদি) ও মৌলিক গুণের সংজ্ঞা দেওয়া যায় না। কেননা, এসব গুণের আসন্নতম জাতি ও বিভেদক লক্ষণ উল্লেখ করা যায় না। পাশাপাশি অনন্য বিষয় হিসেবে বিধাতা, দেশ, কাল, আম্মা ইত্যাদি পদের আসন্নতম জাতি নির্ণয় করা যায় না। তাই এর সংজ্ঞা দেওয়া সম্ভব নয়। উদ্দীপকে প্রমার বক্তব্যে উল্লেখিত সেন্টমার্টিন পদটি একটি স্বকীয় নামবাচক পদ। তাই এর সংজ্ঞা দেওয়া যায় না।"
        },
        {
          "label": "ঘ",
          "question": "দৃশ্যকল্প-২ দ্বারা নির্দেশিত বিষয়টির প্রয়োজনীয়তা যুক্তিবিদ্যার আলোকে মূল্যায়ন করো।",
          "explanation": "দৃশ্যকল্প-২ দ্বারা নির্দেশিত যৌক্তিক সংজ্ঞার বিষয়টির প্রয়োজনীয়তা যুক্তিবিদ্যার আলোকে মূল্যায়ন করা হলো- একটি পদের অর্থ সুস্পষ্ট ও সুনির্দিষ্টভাবে প্রকাশ করা যায় সংজ্ঞার মাধ্যমে। যুক্তির অন্তর্গত যুক্তিবাক্যে যেসব শব্দ বা পদ ব্যবহৃত হয় সংজ্ঞার মাধ্যমে সেগুলোর অর্থ সুনির্দিষ্ট ও সুস্পষ্ট হয়। কাজেই পদের সংজ্ঞা দানের প্রয়োজনীয়তা অনস্বীকার্য। আমাদের চিন্তার স্বচ্ছতা অনেকাংশে সংজ্ঞায়নের ওপর নির্ভর করে। কারণ সংজ্ঞার মাধ্যমে পদের সাধারণ ও আবশ্যিক গুণ বা বৈশিষ্ট্যসমূহ প্রকাশিত হলে তা আমাদের সুষ্ঠু চিন্তার সহায়ক হয়। পাশাপাশি বস্তুগুলো সম্বন্ধে আমাদের ধারণা সুস্পষ্ট ও সুনির্দিষ্ট করে দেয়। এর ফলে আমরা নির্ভুল সিদ্ধান্ত গ্রহণ করতে পারি। কারণ সঠিক সিদ্ধান্তে -আসার জন্য প্রয়োজন নির্ভুল অনুমানের। আবার অনুমানের যথার্থতা নির্ভর করে পদ সম্পর্কে আমাদের জ্ঞানের ওপর। এ জ্ঞান সংজ্ঞাই দিয়ে - থাকে। তাই সঠিক সংজ্ঞায়ন ছাড়া বৈজ্ঞানিক জ্ঞান অর্জন করা সম্ভব হয় না। এ কারণেই এরিস্টটল বলেছেন- সংজ্ঞাই হচ্ছে বৈজ্ঞানিক জ্ঞানের আদি ও অন্ত। - পরিশেষে বলা যায়, যৌক্তিক সংজ্ঞার জ্ঞান যৌক্তিক বিভাজনের জন্য সহায়ক। কারণ কোনো শ্রেণিকে তার অধীনস্থ শ্রেণিতে বিভাজন করতে হলে তার আসন্নতম জাতি ও বিভেদক লক্ষণ সম্পর্কে জ্ঞানের প্রয়োজন। যৌক্তিক সংজ্ঞার জ্ঞান ছাড়া কোনো শ্রেণিকে তার অন্তর্গত বিভিন্ন উপশ্রেণিতে যথাযথভাবে বিভক্ত করা যায় না। এসব বিবেচনায় বলা যায়, যুক্তিবিদ্যায় যৌক্তিক সংজ্ঞার প্রয়োজনীয়তা অপরিসীম।"
        }
      ]
    },
    {
      "number": "2",
      "uddipok": "পূরবী নামক একটি ট্রেন হঠাৎ করে লাইনচ্যুত হয় এবং যাত্রীসহ ট্রেনটি মারাত্মক ক্ষতিগ্রস্ত হলে সাময়িক ধারণা করা হয়। কেউ হয়তো ষড়যন্ত্র করেছে। এই ঘটনার কারণ অনুসন্ধানের জন্য সাক্ষ্য, পর্যাপ্ত প্রমাণ ও ঘটনা নিরীক্ষণ করে প্রতিবেদন পেশ করা হয়। প্রতিবেদনে দেখা যায়, ভারি বৃষ্টিপাতে লাইনের নিচে গর্ত হওয়ায় এই দুর্ঘটনা ঘটেছে।",
      "tag": "BB 21,RB 19",
      "sub_questions": [
        {
          "label": "ক",
          "question": "কাজ চালানো প্রকল্প কী?",
          "explanation": "কাজ চালানো প্রকল্প হলো বৈধ প্রকল্পের অভাবে সাময়িকভাবে গৃহীত কোনো প্রকল্প।"
        },
        {
          "label": "খ",
          "question": "প্রকল্প প্রণয়ন করা হয় কেন?",
          "explanation": "কোনো অজানা বা অজ্ঞাত ঘটনার কারণ উদ্‌ঘাটনের জন্য প্রকল্প প্রণয়ন করা হয়। দৈনন্দিন জীবনের সকল ঘটনার কারণ আমাদের পক্ষে জানা সম্ভব নয়। এ কারণে কতগুলো ঘটনা বা বিষয়ের কারণ নির্ণয়ের জন্য আমরা প্রকল্প প্রণয়ন করি।"
        },
        {
          "label": "গ",
          "question": "উদ্দীপকে 'সাময়িক ধারণা' কোন বিষয়ের ইঙ্গিত করে? ব্যাখ্যা করো।",
          "explanation": "উদ্দীপকের 'সাময়িক ধারণা' প্রকল্পের বিষয়ে ইঙ্গিত করে। 'প্রকল্প' শব্দের অর্থ আনুমানিক ধারণা। অর্থাৎ কোনো ঘটনার প্রকৃত কারণ আবিষ্কার করতে যে সম্ভাব্য বিষয়কে কারণ হিসেবে অনুমান করা হয় তাকে প্রকল্প বলে। যেমন- একটি কক্ষে প্রবেশ করে দেখা গেল ঐ কক্ষের জানালার কাঁচ ভাঙ্গা এবং মেঝের ওপর একটি পাথরের টুকরা পড়ে আছে। এ থেকে অনুমান করা যায়, বাইরে থেকে কেউ কক্ষের জানালায় পাথর ছুঁড়েছে। বাইরে থেকে পাথর নিক্ষেপের এ আনুমানিক ধারণাই হলো প্রকল্প। উদ্দীপকে বর্ণিত ঘটনায়, 'নীল সাগর' নামক একটি ট্রেন হঠাৎ করে লাইনচ্যুত হলে যাত্রীসহ ট্রেনটি মারাত্মকভাবে ক্ষতিগ্রস্ত হয়। এ ঘটনা থেকে সাময়িকভাবে ধারণা করা হয় যে, কেউ হয়তো ষড়যন্ত্র করেছে। এরূপ ধরণাকে বলা হয় প্রকল্প।"
        },
        {
          "label": "ঘ",
          "question": "উদ্দীপকে উল্লেখিত বিষয়টি ব্যবহারিক জীবনে কী গুরুত্ব বহন করে? বিশ্লেষণ করো।",
          "explanation": "উদ্দীপকে উল্লেখিত বিষয়টি বা প্রকল্পের গুরুত্ব ব্যবহারিক জীবনে অপরিসীম। কোনো ঘটনা ব্যাখ্যা করার জন্য বা কার্যকারণ সম্পর্ক নির্ণয় করার জন্য প্রকল্প প্রণয়ন করা হয়। প্রকল্প প্রণয়ন ব্যতীত কোনো প্রকার বৈজ্ঞানিক গবেষণা বা অনুসন্ধান সম্ভব নয়। কারণ যেকোনো বৈজ্ঞানিক আবিষ্কারের পূর্বে বিজ্ঞানীগণ একটি সম্ভাব্য ধারণা অনুমান করে অগ্রসর হন। তারপর এ আনুমানিক ধারণার সত্যতা যাচাই করতে গিয়ে বিভিন্ন তত্ত্ব ও নিয়ম আবিষ্কার করেন। বিজ্ঞানী নিউটনের মাধ্যাকর্ষণ তত্ত্ব, আইনস্টাইনের ফোটনতত্ত্ব ও কোপার্নিকাসের সূর্যকেন্দ্রিক মতবাদ- এসব তত্ত্বে আমরা প্রকল্পের ব্যবহার ও এর সুফল দেখতে পাই। ভূ-অভ্যন্তরে বিভিন্ন খনিজ সম্পদ আবিষ্কারের জন্য প্রকল্প প্রণয়ন করতে হয়। কেননা এসব আবিষ্কারের শুরুতে আবিষ্কারকগণ সম্ভাব্য প্রকল্প গ্রহণ করেই অগ্রসর হন। সামাজিক সমস্যা, বিভিন্ন অপরাধের রহস্য উদ্‌ঘাটন, অর্থনৈতিক পরিকল্পনা ও দৈনন্দিন জীবনের গুরুত্বপূর্ণ সিদ্ধান্ত গ্রহণের ক্ষেত্রে প্রকল্পের ভূমিকা গুরুত্বপূর্ণ। প্রতিটি রাষ্ট্র প্রকল্পের ওপর ভিত্তি করে বিভিন্ন কর্মসূচি গ্রহণ করে। যেমন: বার্ষিক আয়-ব্যয়ের সম্ভাব্য পরিকল্পনা। হিসেবে বাজেট প্রণয়ন করা হয়। শিক্ষার উন্নতি সাধন, জনগণের জীনযাত্রার মান উন্নয়ন ও আন্তর্জাতিক বিভিন্ন লক্ষ্য অর্জনের জন্য প্রকল্পের মাধ্যমেই বিভিন্ন পদক্ষেপ গ্রহণ করা হয়। বস্তুত প্রতিটি মানুষের ব্যক্তিগত জীবনে প্রকল্প অনেক গুরুত্ব বহন করে। কারণ মানুষ কোনো লক্ষ্য অর্জনের আগে প্রাথমিক পরিকল্পনা করে এবং ঐ পরিকল্পনা অনুযায়ী কাজ করে। তাই আমাদের দৈনন্দিন জীবনে প্রকল্প গুরুত্বপূর্ণ ভূমিকা পালন করে। অতএব বলা যায়, প্রকল্প ব্যতীত বৈজ্ঞানিক গবেষণা, আবিষ্কার, বিভিয়া ঘটনার ব্যাখ্যা ও কার্যকারণ সম্পর্ক নির্ণয় করা অসম্ভব। প্রাচীনকাল থেকে শুরু করে বর্তমানকাল পর্যন্ত প্রকল্প আমাদের কাছে সমানভাবে গুরুত্বপূর্ণ।"
        }
      ]
    },
    {
      "number": "3",
      "uddipok": "",
      "tag": "BB 21",
      "sub_questions": [
        {
          "label": "ক",
          "question": "আরোহ কী?",
          "explanation": "যে অনুমান প্রক্রিয়ায় কয়েকটি বিশেষ দৃষ্টান্ত নিরীক্ষণের অভিজ্ঞতা থেকে একটি সার্বিক সিদ্ধান্ত প্রতিষ্ঠা করা হয়, তাকে আরোহ বলে।"
        },
        {
          "label": "খ",
          "question": "অপ্রকৃত আরোহ বলতে কী বোঝায়?",
          "explanation": "যে অনুমান প্রক্রিয়ায় আরোহের মূল বৈশিষ্ট্য আরোতমূলক লঞ্চ অনুপস্থিত থাকে, তাকে অপ্রকৃত আরোহ বলে। আরোহমূলক লম্ফ হলো জানা থেকে অজানায়, নিরীক্ষিত থেকে অনিরীক্ষিত, কিছু থেকে সকলে যাওয়ার একটি প্রক্রিয়া। বস্তুত অপ্রকৃত আরোহে আরোহমূলক লম্ফ অনুসরণ করা হয় না। যেমন- কোনো কলেজের একাদশ শ্রেণির সকল শিক্ষার্থীকে পর্যবেক্ষণ করে বলা হলো, সকল শিক্ষার্থী হয় মেধাবী। এখানে আরোহমূলক লম্ফ অনুপস্থিত থাকার কারণে এটি একটি অপ্রকৃত আরোহের দৃষ্টান্ত।"
        },
        {
          "label": "গ",
          "question": "উদ্দীপকে B ও C দিয়ে কী নির্দেশ করা হয়েছে তা ব্যাখ্যা করো।",
          "explanation": "উদ্দীপকে B ও C দিয়ে যথাক্রমে প্রকৃত ও অপ্রকৃত আরোহকে নির্দেশ করা হয়েছে। উদ্দীপকে A চিহ্নিত অংশকে B ও C অংশে বিভক্ত করা হয়েছে। এখানে A আরোহ অনুমান হলে B হবে প্রকৃত আরোহ এবং C হবে অপ্রকৃত আরোহ। কারণ আরোহমূলক লম্ফের উপস্থিতি ও অনুপস্থিতির ভিত্তিতে আরোহ অনুমানকে প্রকৃত ও অপ্রকৃত আরোহে বিভক্ত করা হয়। প্রকৃত আরোহ হলো একটি যৌক্তিক প্রক্রিয়া। এই প্রক্রিয়ার মাধ্যমে আমরা আরোহমূলক লম্ফের সাহায্যে সিদ্ধান্ত গ্রহণ করে থাকি। যেমন- ঢাকার কাক হয় কালো, রাজশাহীর কাক হয় কালো, খুলনার কাক হয় কালো, অতএব বাংলাদেশের সকল কাক হয় কালো। এখানে আরোহমূলক লম্ফের সাহায্যে সিদ্ধান্ত গ্রহণ করা হয়েছে বলে এটি প্রকৃত আরোহের দৃষ্টান্ত অন্যদিকে, যে অনুমান প্রক্রিয়ায় আরোহমূলক লম্ফ অনুপস্থিত থাকে তাকে অপ্রকৃত আরোহ বলে। যেমন- একটি ঝুড়িতে পাঁচটি আম আছে। প্রতিটি আমের স্বাদ পরীক্ষা করে বলা হলো, সকল আম হয় মিষ্টি। আরোহমূলক লম্ফ না থাকার কারণে এই দৃষ্টান্তটি অপ্রকৃত আরোহের সাথে সাদৃশ্যপূর্ণ তাই উদ্দীপকে B ও C দিয়ে প্রকৃত আরোহ ও অপ্রকৃত আরোহকে বোঝায়।"
        },
        {
          "label": "ঘ",
          "question": "উদ্দীপকে D ও G দিয়ে যে আরোহকে নির্দেশ করা হয়েছে তাদের আন্তঃসম্পর্ক বিশ্লেষণ করো।",
          "explanation": "উদ্দীপকে D G দিয়ে যথাক্রমে বৈজ্ঞানিক আরোহ এবং পূর্ণাঙ্গ আরোহকে নির্দেশ করে। নিচে এদের মধ্যে বিদ্যমান আন্তঃসম্পর্ক বিশ্লেষণ করা হলো-পূর্ণাঙ্গ আরোহ ও বৈজ্ঞানিক আরোহের প্রকৃতি পর্যালোচনা করলে এদের মধ্যে কিছু বিষয়ে সাদৃশ্য এবং কিছু বিষয়ে বৈসাদৃশ্য দেখা যায়। কারণ বৈজ্ঞানিক আরোহ ও পূর্ণাঙ্গ আরোহ উভয়ই আরোহের অন্তর্ভুক্ত। উত্তর আরোহের সিদ্ধান্ত নিশ্চিত হতে পারে। পাশাপাশি বৈজ্ঞানিক আরোহে দৃষ্টান্ত পর্যবেক্ষণ করে সিদ্ধান্ত প্রতিষ্ঠা করা হয়, তেমনি পূর্ণাঙ্গ আরোহেও সকল দৃষ্টান্তের পর্যবেক্ষণের ভিত্তিতে সিদ্ধান্ত প্রতিষ্ঠা করা হয়। বৈজ্ঞানিক আরোহ ও পূর্ণাঙ্গ আরোহের বৈসাদৃশ্যমূলক সম্পর্কের ক্ষেত্রে বলা যায়, বৈজ্ঞানিক আরোৎ প্রকৃত আরোহের অন্তর্ভুক্ত। আরোষের মৌলিক বৈশিষ্ট্য আরোহমূলক লঞ্চ আরোহে বিদ্যমান। অন্যদিকে, পূর্ণাঙ্গ আরোহ অপ্রকৃত আরোহের অন্তর্ভুক্ত। আরোহের মৌলিক বৈশিষ্ট্য আরোহমূলক লম্ফ এখানে উপস্থিত থাকে না। বৈজ্ঞানিক আরোহ প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে কয়েকটি বিশেষ দৃষ্টান্তের অভিজ্ঞতার মাধ্যমে সার্বিক সংশ্লেষক বাক্য স্থাপন করে। কিন্তু পূর্ণাঙ্গ আরোহ কয়েকটিমাত্র দৃষ্টান্ত গণনা করে সার্বিক সিদ্ধান্ত প্রতিষ্ঠা করতে পারে না। এখানে সবগুলো দৃষ্টান্ত গণনা করেই সিদ্ধান্ত প্রতিষ্ঠা করতে হয়। বৈজ্ঞানিক আরোহ অনির্দিষ্ট সংখ্যক ব্যক্তি বা বস্তু সম্পর্কে সিদ্ধান্ত প্রতিষ্ঠা করে যা একটি সার্বিক যুক্তিবাক্য। অন্যদিকে, পূর্ণাঙ্গ আরোহ সীমিতসংখ্যক ব্যক্তি বা বস্তু সম্পর্কে সিদ্ধান্ত প্রতিষ্ঠা করে। তাই এর সিদ্ধান্ত দেখতে সার্বিক যুক্তিবাক্যের মতো হলেও আসলে এটি সীমিতসংখ্যক ব্যক্তি বা বস্তু সম্পর্কে কোনো কিছু ব্যক্ত করে। সুতরাং দেখা যাচ্ছে যে, পূর্ণাঙ্গ আরোহ ও বৈজ্ঞানিক আরোহ বিভিন্ন দিক থেকে পৃথক।"
        }
      ]
    },
    {
      "number": "4",
      "uddipok": "এ জগৎ বিচিত্র, জটিল ও রহস্যময়। এই রহস্যের উত্তর খুঁজতে গিয়ে জন্ম হয়েছে জ্ঞান-বিজ্ঞানের নানা শাখা-প্রশাখা। জাগতিক সকল ঘটনার কারণ জানার চেষ্টা মানুষের জন্মগত। কিন্তু সকল ঘটনার প্রকৃত কার্যকারণ মানুষের পক্ষে আবিষ্কার করা হয়ে ওঠেনি। তাই বলা যায়, সকল কিছুর বৈজ্ঞানিক ব্যাখ্যা দান সম্ভব নয়।",
      "tag": "BB 21,CB 17",
      "sub_questions": [
        {
          "label": "ক",
          "question": "",
          "explanation": "বৈজ্ঞানিক ব্যাখ্যার সাহায্যে কোনো মিশ্রকার্যকে আলাদা আলাদা ভাবে উল্লেখ করাকে বলে বিশ্লেষণ (Analysis)।"
        },
        {
          "label": "খ",
          "question": "",
          "explanation": "অন্তর্ভুক্তি হলো বৈজ্ঞানিক ব্যাখ্যার অন্যতম রূপ। বৈজ্ঞানিক ব্যাখ্যায় গ্রহণযোগ্যতা যাচাই করার জন্য আলোচ্য ঘটনাকে তার চেয়ে বড় কোনো ঘটনার অধীনে এনে ব্যাখ্যা করার প্রয়োজন হয়। আর বৈজ্ঞানিক ব্যাখ্যায় এ ধরনের প্রক্রিয়াকে বলা হয় অন্তর্ভুক্তি। যেমন: চুম্বকত্বের নিয়মকে বৈদ্যুতিক শক্তির ব্যাপকতর নিয়মের অন্তর্ভুক্ত করে ব্যাখ্যা করার প্রক্রিয়াই হলো অন্তর্ভুক্তি। এ প্রক্রিয়ার মাধ্যমে কোনো বৈজ্ঞানিক ঘটনার গ্রহণযোগ্যতা যাচাই করা হয়। তাই বৈজ্ঞানিক ব্যাখ্যায় অন্তর্ভুক্তির প্রয়োজন হয়।"
        },
        {
          "label": "গ",
          "question": "",
          "explanation": "উদ্দীপকে ঘটনার কারণ জানার প্রচেষ্টা ব্যাখ্যাকরণের সাথে সম্পর্কিত। ব্যাখ্যা হলো কোনো কিছুকে সহজ ও স্পষ্টতর করে তোলা। অর্থাৎ, জাগতিক বিষয়সমূহের মধ্যে অপেক্ষাকৃত জটিল, দুর্বোধ্য, অস্পষ্ট ও রহস্যময় ঘটনাকে সহজ ও সাবলীলভাবে উপস্থাপন করাই ব্যাখ্যার উদ্দেশ্য। বস্তুত আমরা কোনো জটিল বা রহস্যময় ঘটনাকে সরল ও সহজবোধ্য করে জানার চেষ্টা চালাই। যেমন- দিন-রাত হওয়ার কারণ, ঋতু পরিবর্তনের কারণ, বিভিন্ন দুর্যোগ হওয়ার কারণ প্রভৃতি সম্পর্কে আমাদের কৌতূহল বিদ্যমান। এ কারণেই বিভিন্ন বই-পুস্তক, জ্ঞানী ব্যক্তির মাধ্যমে আমরা জগতের এসব রহস্য ভেদ করার চেষ্টা করি। এভাবে কোনো ঘটনার কারণ আবিষ্কার করতে গিয়ে অস্পষ্ট ও দুর্বোধ্য ঘটনাবলিকে সুস্পষ্ট ও সহজবোধ্য করে জানার প্রয়াসকেই আমরা ব্যখ্যা বলি। উদ্দীপকে বলা হয়েছে, এ জগৎ বিচিত্র, জটিল ও রহস্যময়। এ রহস্য উদ্‌ঘাটন করতে গিয়ে জন্ম হয় জ্ঞান-বিজ্ঞানের বিভিন্ন শাখার। বস্তুত এসব শাখার মাধ্যমেই আমরা অস্পষ্ট ও দুর্বোধ্য ঘটনাবলিকে জানার প্রয়াস চালাই। তাই বলা যায়, উদ্দীপকে ঘটনার কারণ জানার প্রচেষ্টা ব্যাখ্যাকরণের সাথে সম্পর্কিত।"
        },
        {
          "label": "ঘ",
          "question": "",
          "explanation": "উদ্দীপকে ব্যাখ্যাকরণ বা বৈজ্ঞানিক ব্যাখার বিষয়ে আলোকপাত করা হয়েছে। নিম্নে বৈজ্ঞানিক ব্যাখ্যার সীমাবদ্ধতা আলোচনা করা হলো: জটিল ও দুর্বোধ্য বিষয়কে সুস্পষ্ট করার লক্ষ্যে বৈজ্ঞানিক ব্যাখ্যা করা হয়। এক্ষেত্রে সার্বিক নিয়মের বৈজ্ঞানিক ব্যাখ্যা দেওয়া সম্ভব নয়। কারণ এ ধরনের নিয়ম অন্য কোনো নিয়মের অন্তর্ভুক্ত করা যায় না। যেমন-প্রকৃতির নিয়মানুবর্তিতা নীতি, কার্যকারণ নিয়ম, চিন্তার মৌলিক নিয়ম প্রভৃতি। আবার জড় পদার্থের মৌলিক গুণ ব্যাখ্যা করা যায় না। যেমন-কাঠ, কলম, পেন্সিল, বইখাতা প্রভৃতি দৃশ্যমান বস্তু একটি থেকে অন্যটি পৃথক। এর ফলে এদের একটিকে অন্যটির সাথে যুক্ত করা যায় না। তাই এসব গুণকে ব্যাখ্যা করা যায় না। কোনো বস্তুর নিজম্ব বা স্বকীয় বৈশিষ্ট্যের ব্যাখ্যা করা যায় না। কারণ এক ব্যক্তি বা বস্তুর নিজস্ব বৈশিষ্ট্য অন্য কোনো ব্যক্তি বা বস্তুর সাথে সাদৃশ্যের ভিত্তিতে যুক্ত করা যায় না। তাই ব্যক্তি বা বস্তুর এসব গুণকেও ব্যাখ্যা করা যায় না। এছাড়া অনন্য ও অতিসাধারণ কিছু বিষয় যেমন মানুষের মন, আত্মা, ঈশ্বর প্রভৃতি অতিজাগতিক বিষয়গুলোর বিশ্লেষণ, শৃঙ্খলযোজন কিংবা অন্তর্ভুক্তি কোনোটিই করা সম্ভব নয়। তাই এসব বিষয়ের বৈজ্ঞানিক ব্যাখ্যাদান অসম্ভব। উপর্যুক্ত আলোচনা সাপেক্ষে আমরা এ সিদ্ধান্তে উপনীত হতে পারি যে, আমাদের মৌলিক অনুভূতি, পরম বিষয় 'প্রভৃতির সংযুক্তিকরণ ও. অন্তর্ভুক্তি সম্ভব নয়। এ কারণেই সংশ্লিষ্ট বিষয়গুলোতে ব্যাখ্যার সীমাবদ্ধতা পরিলক্ষিত হয়।"
        }
      ]
    },
    {
      "number": "5",
      "uddipok": "শামীম ও সুমন জমজ দু'ভাই। তারা তাদের বাবার সঙ্গে ঢাকা চিড়িয়াখানায় গিয়ে সিংহ দেখল। বাবা প্রথমে শামীমকে জিজ্ঞেস করলেন, \"সিংহ সম্পর্কে তোমার ধারণা কী?” উত্তরে শামীম বললো, \"সিংহ হচ্ছে পশুর রাজা।” এরপর বাবা সুমনের ধারণা জানতে চাইল। সুমন বললো, \"সিংহ হলো প্রচণ্ডমত্ত কেশরীসম্পন্ন চতুষ্পদ দেহধারী আত্মা।\" বাবা বললো, \"সিংহ সম্পর্কে তোমাদের দু'জনের বক্তব্য অতিরঞ্জিত।\"",
      "tag": "BB 21,DIN.B 19",
      "sub_questions": [
        {
          "label": "ক",
          "question": "যৌক্তিক সংজ্ঞা কী?",
          "explanation": "কোনো পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও স্পষ্টভাবে প্রকাশ করাকে যৌক্তিক সংজ্ঞা বলে ।"
        },
        {
          "label": "খ",
          "question": "যৌক্তিক সংজ্ঞায় অনুপপত্তি কেন ঘটে?",
          "explanation": "কোনো পদের সংজ্ঞায় যথাযথ নিয়ম অনুসরণ না করার কারণে অনুপপত্তি ঘটে । যৌক্তিক সংজ্ঞার মাধ্যমে পদের অপরিহার্য অর্থ প্রকাশ করা হয়। এজন্য কোনো পদের সংজ্ঞা প্রদানের ক্ষেত্রে কিছু বিধি-বিধান মেনে চলতে হয়, যা যৌক্তিক সংজ্ঞার নিয়মাবলি নামে পরিচিত। কোনো জাতি বা শ্রেণিবাচক পদের সংজ্ঞা প্রদান করতে হলে এই নিয়মগুলো অবশ্যই পালন করতে হয়। সংজ্ঞার নিয়মাবলি পালন না করলে অনুপপত্তি বা ভ্রান্তি ঘটে ।"
        },
        {
          "label": "গ",
          "question": "উদ্দীপকে সিংহ সম্পর্কে শামীমের ধারণায় কোন ধরনের অনুপপত্তি ঘটেছে? ব্যাখ্যা করো।",
          "explanation": "উদ্দীপকে সিংহ সম্পর্কে শামীমের ধারণায় রূপক সংজ্ঞাজনিত অনুপপত্তি ঘটেছে। কোনো পদের সংজ্ঞায় রূপক ভাযা ব্যবহার করা হলে যে অনুপপত্তি ঘটে তাকে রূপক সংজ্ঞা বলে। যেমন- দার্শনিকরা হলেন আলোর মতো। এখানে দার্শনিকদের সাথে আলোর তুলনা করা হয়েছে। এই আলোর বিষয়টি দার্শনিক পদের রূপক অর্থমাত্র। এ কারণে দৃষ্টান্তটিতে রূপক সংজ্ঞাজনিত অনুপপত্তি ঘটেছে। উদ্দীপকের শামীম বলেছে- সিংহ হয় পশুর রাজা। এখানে সিংহের সংজ্ঞায় ‘পশুর রাজা’ নামক রূপকের আশ্রয় নেওয়া হয়েছে। এ কারণে রূপক সংজ্ঞা অনুপপত্তি ঘটেছে।"
        },
        {
          "label": "ঘ",
          "question": "উদ্দীপকে শামীম ও সুমনের বক্তব্যে যৌক্তিক সংজ্ঞায় যে নিয়মের লঙ্ঘন ঘটেছে তা বিশ্লেষণ করো।",
          "explanation": "উদ্দীপকে শামীম ও সুমনের বক্তব্যে যৌক্তিক সংজ্ঞার দ্বিতীয় নিয়মের লঙ্ঘন ঘটেছে । যৌক্তিক সংজ্ঞার দ্বিতীয় নিয়মানুসারে ‘যে পদের সংজ্ঞা দিতে হবে সেই পদটি থেকে সংজ্ঞাটি স্পষ্টতর হতে হবে; সংজ্ঞায় কোনো রূপক বা দুর্বোধ্য ভাষা ব্যবহার করা যাবে না।' সংজ্ঞাদানের এ নিয়মটি লঙ্ঘন করে রূপক বা দুর্বোধ্য ভাষা ব্যবহার করলে রূপক সংজ্ঞাজনিত অনুপপত্তি বা দুর্বোধ্য সংজ্ঞাজনিত অনুপপত্তি ঘটবে। উদ্দীপকে বর্ণিত ঘটনায়, সিংহ পদের সংজ্ঞায় শামীম বলে, “সিংহ হচ্ছে পশুর রাজা।” এরপর সুমন বলে, “সিংহ হলো প্রচণ্ড মত্ত কেশরীসম্পন্ন চতুষ্পদ দেহধারী আত্মা।” অর্থাৎ, শামীম রূপক ভাষায় এবং সুমন দুর্বোধ্য ভাষায় সিংহ পদের সংজ্ঞা দিয়েছে। এ কারণে তাদের সংজ্ঞায় রূপক সংজ্ঞাজনিত অনুপপত্তি এবং দুর্বোধ্য সংজ্ঞাজনিত অনুপপত্তি ঘটেছে। যা সুস্পষ্টভাবে যৌক্তিক সংজ্ঞার দ্বিতীয় নিয়মের লঙ্ঘন । তাই বলা যায়, কোনো পদের সংজ্ঞায় রূপক বা দুর্বোধ্য সংজ্ঞাজনিত অনুপপত্তি এড়াতে যৌক্তিক সংজ্ঞার দ্বিতীয় নিয়ম অনুসরণ করতে হবে।"
        }
      ]
    },
    {
      "number": "6",
      "uddipok": "দৃশ্যকল্প-১: মানুষ হয় এক প্রকার পক্ষবিহীন দ্বিপদী জীব। দৃশ্যকল্প-২: যিনি শিক্ষাদান করেন তিনিই শিক্ষক। দৃশ্যকল্প-৩: মানুষ হয় বুদ্ধিবৃত্তিসম্পন্ন জীব।",
      "tag": "BB 21,All.B 18,DB 17",
      "sub_questions": [
        {
          "label": "ক",
          "question": "বর্ণনা কী?",
          "explanation": "কোনো একটি পদে জাত্যর্থের অংশবিশেষ উল্লেখের মাধ্যমে পদটিকে প্রকাশ করাকে বর্ণনা বলে।"
        },
        {
          "label": "খ",
          "question": "মৌলিক গুণের সংজ্ঞা দেওয়া যায় না কেন?",
          "explanation": "কোনো পদের সংজ্ঞায় পদটির পূর্ণ জাত্যর্থ প্রকাশিত হয়। আর এক্ষেত্রে একটি পদের আসন্নতম জাতি ও বিভেদক লক্ষণ আবশ্যিকভাবে উল্লেখ করতে হয়। মৌলিক গুণসমূহ এমন যে এসব গুণের আসন্নতম জাতি ও বিভেদক লক্ষণ উল্লেখ করা যায় না। তাই মৌলিক গুণসমূহের সংজ্ঞা দেওয়া যায় না।"
        },
        {
          "label": "গ",
          "question": "দৃশ্যকল্প-২ এ কোন ধরনের অনুপপত্তি ঘটেছে? ব্যাখ্যা করো।",
          "explanation": "উদ্দীপকের 'দৃশ্যকল্প-২'-এ চক্রক সংজ্ঞা অনুপপত্তি ঘটেছে। কেননা যেভাবে সংজ্ঞা প্রদান করলে চক্রক সংজ্ঞা অনুপপত্তি ঘটে 'দৃশ্যকল্প-২'-এ সেভাবে সংজ্ঞা প্রদান করা হয়েছে। যৌক্তিক সংজ্ঞা হলো পদের স্পষ্ট প্রকাশ। এখানে একটি পদের পূর্ণ জাত্যর্থ উল্লেখের মাধ্যমে পদটিকে স্পষ্টভাবে প্রকাশ করতে হয়। এছাড়া কোনো একটি পদের সংজ্ঞা প্রদানের জন্য কতকগুলো নিয়ম আবশ্যিকভাবে অনুসরণ করতে হয়। যৌক্তিক সংজ্ঞার তৃতীয় নিয়ম অনুযায়ী কোনো পদের সংজ্ঞায় পদটির সমার্থক বা প্রতিশব্দ ব্যবহার করা যায় না। যৌক্তিক সংজ্ঞার এই নিয়ম লঙ্ঘন করলে অর্থাৎ, কোনো পদের সংজ্ঞায় পদটির সমার্থক বা প্রতিশব্দ ব্যবহার করলে সংজ্ঞা ত্রুটিপূর্ণ হয়। যৌক্তিক সংজ্ঞার এই ত্রুটিকে চক্রক সংজ্ঞা অনুপপত্তি বলে। উদ্দীপকের 'দৃশ্যকল্প-২' এ 'শিক্ষক' পদের সংজ্ঞায় সমার্থক শব্দ ব্যবহার করে সংজ্ঞা প্রদান করা হয়েছে। তাই 'দৃশ্যকল্প-২'-এর সংজ্ঞায় যৌক্তিক সংজ্ঞার তৃতীয় নিয়ম লঙ্ঘিত হয়েছে। এ কারণে এখানে চক্রক সংজ্ঞা অনুপপত্তি ঘটেছে।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-৩-এ পাঠ্যপুস্তকের যে দুটি বিষয়ের ইঙ্গিত রয়েছে তা বিশ্লেষণ করো।",
          "explanation": "উদ্দীপকের 'দৃশ্যকল্প-১'-এর মাধ্যমে বর্ণনা এবং 'দৃশ্যকল্প-৩'-এর মাধ্যমে সংজ্ঞা প্রকাশিত হয়েছে। সংজ্ঞা ও বর্ণনার মধ্যে বিভিন্ন দিক দিয়ে পার্থক্য রয়েছে। 'দৃশ্যকল্প-১'-এ 'মানুষ' পদের বৈশিষ্ট্য উল্লেখ করে পদটিকে ব্যক্ত করা হয়েছে। তাই 'দৃশ্যকল্প-১'-এর মাধ্যমে বর্ণনার বিষয়টি নির্দেশিত হয়েছে। কেননা, কোনো পদের আংশিক জাত্যর্থ বা বিভিন্ন বৈশিষ্ট্য উল্লেখ করে পদটিকে প্রকাশ করলে তাকে বর্ণনা বলে। বর্ণনায় পূর্ণ জাত্যর্থ আবশ্যিকভাবে উল্লেখ করতে হয় না। বর্ণনায় উপস্থাপিত বৈশিষ্ট্য কম গুরুত্বপূর্ণ হতে পারে; আবার বেশি গুরুত্বপূর্ণও হতে পারে। বর্ণনার কোনো নির্দিষ্ট নিয়ম নেই। তাই বর্ণনা বিভিন্ন ক্ষেত্রে বিভিন্ন রকম হতে পারে। এমন অনেক পদ আছে যেগুলোর সংজ্ঞা প্রদান করা যায় না। এসব ক্ষেত্রে বর্ণনার আশ্রয় নিতে হয়। তাই বর্ণনার পরিধি সংজ্ঞার চেয়ে ব্যাপক। অপরদিকে, 'দৃশ্যকল্প-৩'-এর মাধ্যমে 'মানুষ' পদের পূর্ণ জাত্যর্থ উল্লেখ করা হয়েছে। তাই 'দৃশ্যকল্প-৩'-এর মাধ্যমে সংজ্ঞা নির্দেশিত হয়েছে। কেননা, কোনো পদের পূর্ণ জাত্যর্থ উল্লেখের মাধ্যমে : পদটিকে প্রকাশ করলে তাকে সংজ্ঞা বলে। সংজ্ঞার মাধ্যমে একটি পদের প্রকৃত অর্থ জানা যায়। কোনো পদের সংজ্ঞা প্রদানের জন্য । কতকগুলো নিয়ম আবশ্যিকভাবে অনুসরণ করতে হয়। সংজ্ঞা তাই সবসময় একই রকম হয়ে থাকে। সংজ্ঞার ক্ষেত্রে সংক্তেয় পদ ও সংজ্ঞার্থ পদ পরস্পর সমীকরণের মতো। তাই সংজ্ঞা একটি বৈজ্ঞানিক বিষয়। সংজ্ঞার ক্ষেত্রে পূর্ণ জাত্যর্থ উল্লেখ করতে হয় বিধায় সকল পদের সংজ্ঞা দেওয়া যায় না। কেননা, সকল পদের পূর্ণ জাত্যর্থ উল্লেখ করা যায় না। তাই কিছু কিছু ক্ষেত্রে সংজ্ঞার সীমাবদ্ধতা রয়েছে। পরিশেষে বলা যায়, সংজ্ঞা ও বর্ণনা উভয়ের মাধ্যমে একটি পদ সম্পর্কে জানা যায়। তবে যৌক্তিক সংজ্ঞার এমন কিছু দিক আছে, যা বর্ণনার মধ্যে থাকে না।"
        }
      ]
    },
    {
      "number": "7",
      "uddipok": "রিয়াদ গত ঈদের ছুটিতে তার মামার বাড়িতে গেল। সেখানে তার মামাতো ভাই শফিকের সঙ্গে কথা বলতে বলতে শফিকের ঘরে একটি সেলফে অনেকগুলো বই দেখে অবাক হলো। সে একে একে বইগুলো পর্যবেক্ষণ করতে লাগলো। সে দেখলো সেখানে ৫০টি বই আছে। বইগুলো সবই রবীন্দ্রনাথ ঠাকুরের লেখা। রিয়াদ শফিককে বলল, 'রবীন্দ্রনাথ ঠাকুর জনপ্রিয় লেখক। '",
      "tag": "BB 21,All.B 18",
      "sub_questions": [
        {
          "label": "ক",
          "question": "অপ্রকৃত আরোহ কাকে বলে?",
          "explanation": "বিশেষ বিশেষ দৃষ্টান্ত পর্যবেক্ষণের বাস্তব অভিজ্ঞতার ভিত্তিতে প্রকৃতির নিয়মানুবর্তিতা নীতি ও কার্যকারণ নীতির ওপর নির্ভর করে একটি সার্বিক সংশ্লেষক যুক্তিবাক্য স্থাপনের প্রক্রিয়াকে বৈজ্ঞানিক আরোহ বলে ।"
        },
        {
          "label": "খ",
          "question": "বৈজ্ঞানিক আরোহের সিদ্ধান্ত কি নিশ্চিত?",
          "explanation": "যুক্তিবিদ মিল যে তিন প্রকার অপ্রকৃত আরোহের কথা বলেছেন তার প্রথম রূপটি হলো পূর্ণাঙ্গ আরোহ । যে আরোহের ক্ষেত্রে কোনো শ্রেণিভুক্ত সকল দৃষ্টান্তকে গণনার মাধ্যমে একটি সার্বিক সংশ্লেষক বাক্যে স্থাপন করা হয় তাকে পূর্ণাঙ্গ আরোহ বলে। যেমন— একটি বাগানে কতকগুলো গাছ আছে। বাগানে ঢুকে প্রত্যেকটি গাছ প্রত্যক্ষ করে দেখা গেল এগুলো কমলা গাছ। এর ভিত্তিতে সিদ্ধান্ত গ্রহণ করা হলো যে, এটি একটি কমলার বাগান । এভাবে পূর্ণাঙ্গ আরোহে যে শ্রেণি সম্পর্কে সিদ্ধান্ত গ্রহণ করা হয়, তার প্রত্যেকটিকে গণনা করে বা যাচাই করে সিদ্ধান্ত নেওয়া হয়। এ কারণে পূর্ণাঙ্গ আরোহকে পূর্ণগণনামূলক আরোহ বলা হয়।"
        },
        {
          "label": "গ",
          "question": "উদ্দীপকে আলোচিত বিষয়ের সঙ্গে পাঠ্যপুস্তকের কোন বিষয়ের মিল রয়েছে? বিশ্লেষণ করো।",
          "explanation": "উদ্দীপকে শফিকের পর্যবেক্ষণের সঙ্গে পাঠ্যপুস্তকের পূর্ণাঙ্গ আরোহের মিল রয়েছে। যে আরোহ অনুমানে সকল দৃষ্টান্তের পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ বলে। যেমন— একটি ঝুড়িতে রাখা ১৫টি আঙ্গুরের স্বাদ পরীক্ষা করে বলা হলো, ‘ঝুড়ির সকল আঙ্গুর হয় টক'। এই সার্বিক বাক্যটির সত্যতা পরীক্ষার জন্য স্বতন্ত্রভাবে প্রতিটি আঙ্গুর খেয়ে পরীক্ষা করা হয়েছে। এ কারণে এটি পূর্ণাঙ্গ আরোহের দৃষ্টান্ত । উদ্দীপকে উল্লেখিত শফিক একটি সেলফের সকল বই পর্যবেক্ষণ করে। সে দেখে সেখানে ৫০টি বই আছে এবং সবগুলো বই-ই রবীন্দ্রনাথ ঠাকুরের লেখা। তার এ দৃষ্টান্ত পূর্ণাঙ্গ আরোহের সাথে সাদৃশ্যপূর্ণ। কারণ তাকে প্রতিটি বই পর্যবেক্ষণ করে সার্বিক সিদ্ধান্ত গ্রহণ করতে হয়েছে।"
        },
        {
          "label": "ঘ",
          "question": "উদ্দীপকে ইঙ্গিতকৃত বিষয়টির যথার্থতা মূল্যায়ন করো।",
          "explanation": "উদ্দীপকে ইঙ্গিতকৃত পূর্ণাঙ্গ আরোহে আরোহমূলক লম্ফ না থাকার কারণে তা প্রকৃত আরোহ নয় । যে আরোহ অনুমানে প্রতিটি দৃষ্টান্ত পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ বলে। পূর্ণাঙ্গ আরোহের অন্তর্গত প্রতিটি দৃষ্টান্ত পর্যবেক্ষণ করার পর সার্বিক সিদ্ধান্ত গ্রহণ করা হয়। বস্তুত আরোহ অনুমানের মূল বৈশিষ্ট্য হচ্ছে আরোহমূলক লম্ফের (জানা থেকে অজানায় যাওয়া) উপস্থিতি। কিন্তু পূর্ণাঙ্গ আরোহে আরোহমূলক লম্ফ অনুপস্থিত থাকে। এ কারণে পূর্ণাঙ্গ আরোহকে প্রকৃত আরোহ বলা যায় না। পূর্ণাঙ্গ আরোহ সীমিত পরিসরে নির্দিষ্ট সংখ্যক দৃষ্টান্ত সম্পর্কে সিদ্ধান্ত প্রতিষ্ঠা করে বলে এর সিদ্ধান্তকে যথার্থ অর্থে সার্বিক বলা যায় না। কারণ এর সিদ্ধান্ত কতকগুলো বিশেষ দৃষ্টান্তের সমষ্টি। যেমন: পঞ্চাশটি বইয়ের সবগুলো প্রত্যক্ষ করে সিদ্ধান্ত নেওয়া হলো যে, সকল বই রবীন্দ্রনাথ ঠাকুরের লেখা। এখানে জানা থেকে অজানায় যাওয়া হয়নি বরং জানা বিষয়ের ভিত্তিতেই সিদ্ধান্ত নেওয়া হয়েছে। পরিশেষে বলা যায়, উদ্দীপকে বর্ণিত পূর্ণাঙ্গ আরোহ প্রকৃত আরোহ নয়। কারণ ব্রিটিশ যুক্তিবিদ জন স্টুয়ার্ট মিল মনে করেন, পূর্ণাঙ্গ আরোহ নিছক জ্ঞাত ঘটনাবলির সংক্ষিপ্ত সমষ্টিকরণ। এ কারণে, পূর্ণাঙ্গ আরোহ হলো অপ্রকৃত আরোহ।"
        }
      ]
    },
    {
      "number": "8",
      "uddipok": "২০১৬ সালে অনুষ্ঠিত বি.পি.এল এর সবগুলো ম্যাচ দেখার পর আশরাফ তার বন্ধু আতিককে বললো, বিপিএল-এর সব খেলাই ভালো মানের। উত্তরে আতিক বললো, আমিও এ পর্যন্ত যে কয়টি ম্যাচ দেখেছি সেগুলো ভালো মানের ছিল। তাই বলা যায়, বিপিএল-এর সব খেলা হয় ভালো মানের।",
      "tag": "BB 21,JB 17",
      "sub_questions": [
        {
          "label": "ক",
          "question": "প্রকৃত আরোহ কী?",
          "explanation": "যে অনুমান প্রক্রিয়ায় আরোহের মূল বৈশিষ্ট্যে আরোহমূলক লম্ফ উপস্থিত থাকে তাই প্রকৃত আরোহ (Proper Induction)।"
        },
        {
          "label": "খ",
          "question": "আরোহমূলক লম্ফ বলতে কী বোঝ?",
          "explanation": "কতিপয় বিশেষ দৃষ্টান্ত থেকে একটি সার্বিক সিদ্ধান্ত স্থাপন করার প্রক্রিয়াই হলো আরোহমূলক লম্ফ (Inductive Leap)। আরোহ অনুমানে আমরা কিছু থেকে সকলে, জানা থেকে অজানায়, নিরীক্ষিত থেকে অনিরীক্ষিততে পদার্পণ করি। এভাবে কতিপয় জানা ঘটনাকে ভিত্তি করে অজানা ঘটনায়, বিশেষ থেকে সার্বিক ঘটনায় উত্তরণ প্রক্রিয়াকে আরোহমূলক লম্ফ বলে। যেমন- আমার চারপাশে যত কাক দেখেছি সেগুলো সব কালো। আমার এই অভিজ্ঞতার ওপর নির্ভর করে সিদ্ধান্ত নিলাম যে, 'সকল কাক হয় কালো'। এরূপ বিশেষ থেকে সার্বিক সিদ্ধান্ত গ্রহণের প্রক্রিয়াকে বলে আরোহমূলক লম্ফ।"
        },
        {
          "label": "গ",
          "question": "উদ্দীপকে আশরাফের বক্তব্য দ্বারা কোন ধরনের আরোহকে নির্দেশ করে? ব্যাখ্যা করো।",
          "explanation": "উদ্দীপকে আশরাফের বক্তব্য পূর্ণাঙ্গ আরোহকে নির্দেশ করে। যে আরোহ অনুমানে সকল দৃষ্টান্তের পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয় তাকে পূর্ণাঙ্গ আরোহ বলে। যেমন- একটি বাগানে ৫০টি ফলের গাছ আছে। প্রতিটি ফলের গাছ পর্যবেক্ষণ করে একটি সার্বিক সিদ্ধান্ত গ্রহণ করা হলো- বাগানের সকল গাছই লিচুর। উদ্দীপকে বর্ণিত ঘটনায় ২০১৬ সালে অনুষ্ঠিত বিপিএল-এর সবগুলো ম্যাচ দেখার পর আশরাফ তার বন্ধু আতিককে বলে, বিপিএল-এর সকল ম্যাচের খেলাই ভালো মানের। এ বক্তব্য দেওয়ার পূর্বে আশরাফকে বিপিএল এর সকল ম্যাচের খেলা দেখতে হয়েছে। অর্থাৎ তাকে প্রতিটি দৃষ্টান্ত পরখ করতে হয়েছে। এ কারণে বলা যায়, উদ্দীপকে বর্ণিত দৃষ্টান্ত পূর্ণাঙ্গ আরোহের সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে আতিকের বক্তব্যে যে আরোহের প্রকাশ ঘটেছে তার গুরুত্ব বিশ্লেষণ করো।",
          "explanation": "উদ্দীপকে আতিকের বক্তব্যে অবৈজ্ঞানিক আরোহের প্রকাশ ঘটেছে। কারণ সে বিপিএল-এর কয়েকটি খেলার আলোকে সার্বিক সিদ্ধান্ত গ্রহণ করেছে। নিচে অবৈজ্ঞানিক আরোহ অনুমানের গুরুত্ব বিশ্লেষণ করা হলো- লৌকিক আরোহ হিসেবে অবৈজ্ঞানিক আরোহের ব্যবহার মানব ইতিহাসে একটা প্রাচীনতম প্রচেষ্টা। কাজেই বিভিন্ন ঘাত-প্রতিঘাত এবং অসংখ্য অভিজ্ঞতার পথ বেয়ে এই পদ্ধতিতে নির্ণীত সিদ্ধান্তগুলো যথেষ্ট মূল্য ও গুরুত্ব বহন করে। আজ সাধারণ মানুষ এই আরোহ পদ্ধতির সাহায্যে সিদ্ধান্ত গ্রহণ করে থাকে এবং ভবিষ্যতেও মানুষের মাঝে এর ব্যবহার চলতে থাকবে। অবৈজ্ঞানিক আরোহ হলো বৈজ্ঞানিক আরোহের দিকে অগ্রসর হওয়ার প্রথম পদক্ষেপ। বৈজ্ঞানিক আরোহের স্তর পৌঁছানোর জন্য সিঁড়ি হিসেবে কাজ করে অবৈজ্ঞানিক আরোহ। তাই এর গুরুত্ব অনস্বীকার্য। বস্তুত অবৈজ্ঞানিক আরোহে প্রকৃতির নিয়মানুবর্তিতা নীতিকে সিদ্ধান্তের ভিত্তি হিসেবে গ্রহণ করা হয়। কাজেই এ পদ্ধতি মানুষের জ্ঞানের পরিসর বিস্তৃত করতে সাহায্য করে। পাশাপাশি অবৈজ্ঞানিক আরোহ আমাদের প্রকল্প গঠন করতে সহায়তা করে। পরিশেষে বলা যায়, যেসব ক্ষেত্রে বৈজ্ঞানিক আরোহ অনুমান প্রয়োগ করে সিদ্ধান্তে উপনীত হওয়া সম্ভব হয় না, সেসব ক্ষেত্রে আমরা অবৈজ্ঞানিক আরোহের সরল প্রকৃতি ব্যবহার করে থাকি। কাজেই দৈনন্দিন জীবনে অবৈজ্ঞানিক আরোহের যথেষ্ট মূল্য ও গুরুত্ব রয়েছে।"
        }
      ]
    },
    {
      "number": "9",
      "uddipok": "",
      "tag": "JB 22,BB 21,DIN.B 17",
      "sub_questions": [
        {
          "label": "ক",
          "question": "প্রকল্পের ইংরেজি প্রতিশব্দ কী?",
          "explanation": "প্রকল্পের ইংরেজি প্রতিশব্দ হলো Hypothesis |"
        },
        {
          "label": "খ",
          "question": "সকল আনুমানিক ধারণাই কি প্রকল্প?",
          "explanation": "না, সকল আনুমানিক ধারণাই প্রকল্প নয়। কোনো অজানা বিষয় জানার বা অজ্ঞাত ঘটনার কারণ অনুসন্ধানের জন্য প্রাথমিকভাবে যে বিষয়কে অনুমান করে নিয়ে সামনে অগ্রসর হতে হয় তা-ই হলো প্রকল্প। তবে সকল অনুমানই প্রকল্প নয়। অনুমান যখন কোনো বাস্তব ঘটনার সাথে সংশ্লিষ্ট হয় এবং ঘটনাটি ব্যাখ্যা করার সামর্থ্য রাখে তখনই তাকে প্রকল্প বলে।"
        },
        {
          "label": "গ",
          "question": "উদ্দীপকে দেখা, সতর্কতা, নির্বাচন ও পরীক্ষণ দ্বারা পাঠ্যবইয়ের কোন দিকগুলোকে নির্দেশ করেছে- ব্যাখ্যা করো।",
          "explanation": "উদ্দীপকে দেখা, সতর্কতা, নির্বাচন ও পরীক্ষণ দ্বারা পাঠ্যবইয়ের প্রকল্পের স্তরগুলোকে নির্দেশ করা হয়েছে। প্রকল্পের প্রথম স্তর হলো, দেখা বা নিরীক্ষণ। কোনো একটি ঘটনা ব্যাখ্যা করার জন্য আমরা প্রাকৃতিক ঘটনাবলি নিরীক্ষার মাধ্যমে প্রাপ্ত অভিজ্ঞতা থেকে প্রকল্প গঠন করি। এরপর ঐ প্রকল্পের ওপর ভিত্তি করে অগ্রসর হই। অর্থাৎ নিরীক্ষণ থেকেই প্রকল্পের যাত্রা শুরু হয়। প্রকল্পের দ্বিতীয় স্তর হলো, সতর্কতা বা প্রাথমিক আনুমানিক ধারণা গঠন। প্রাকৃতিক ঘটনার যথার্থ নিরীক্ষণের মাধ্যমে আমরা যেসব তথ্য পেয়ে থাকি তার মধ্যে প্রয়োজনীয় তথ্যের সন্নিবেশ ঘটিয়ে প্রাথমিক আনুমানিক ধারণা গঠন করতে হয়। প্রকল্পের তৃতীয় স্তর হলো, নির্বাচন বা সিদ্ধান্ত গ্রহণ। প্রকল্পের ক্ষেত্রে প্রাকৃতিক ঘটনাবলির নিরীক্ষণ থেকে প্রাপ্ত তথ্যের ভিত্তিতে প্রাথমিক আনুমানিক ধারণা গঠন করা হয়। এই আনুমানিক ধারণার ওপর ভিত্তি করে সিদ্ধান্ত গঠন করা হয়। প্রকল্পের চতুর্থ স্তর হলো, পরীক্ষণ বা সিদ্ধান্ত যাচাইকরণ, অর্থাৎ গৃহীত সিদ্ধান্ত সঠিক না-কি ভ্রান্ত তা পরীক্ষা করাই হলো সিদ্ধান্তের যাচাইকরণ। উদ্দীপকে বর্ণিত চারটি বিষয় প্রকল্পের স্তরসমূহ নির্দেশ করেছে। কারণ ব্রিটিশ যুক্তিবিদ জন স্টুয়ার্ট মিলের সংজ্ঞা বিশ্লেষণ করে এরূপ চারটি স্তরের সন্ধান পাওয়া যায়।"
        },
        {
          "label": "ঘ",
          "question": "উদ্দীপকে '?' চিহ্নিত স্থানে নির্দেশিত পাঠ্যবইয়ের বিষয়টির বৈধ হবার শর্তাবলি আলোচনা করো।",
          "explanation": "উদ্দীপকে '?' চিহ্নিত বিষয়টি হলো প্রকল্প। নিচে প্রকল্প বৈধ হবার শর্তাবলি আলোচনা করা হলো- ১. বৈধ প্রকল্পকে অবশ্যই প্রাসঙ্গিক হতে হবে। কেননা, অপ্রাসঙ্গিক প্রকল্প দিয়ে ঘটনার প্রকৃত কারণ নির্ণয় করা যায় না। ২. প্রকল্পকে বৈধ হতে হলে অবশ্যই প্রকল্পকে সুনির্দিষ্ট হতে হবে। কেননা, অনির্দিষ্ট প্রকল্প দিয়ে ঘটনার কার্যকারণ সম্পর্ক নির্ণয় করা যায় না। তাই প্রকল্পকে বৈধ হতে হলে অবশ্যই সুনির্দিষ্ট হতে হবে। ৩. প্রকল্পকে বাস্তব কারণভিত্তিক হতে হবে। বাস্তবে পাওয়া যায় না এমন কোনো কারণকে প্রকল্প হিসেবে গ্রহণ করলে তা বৈধ হবে না। তাই বাস্তব কারণভিত্তিক হওয়া বৈধ প্রকল্পের অন্যতম শর্ত। ৪. প্রকল্পকে প্রতিষ্ঠিত সত্যের সাথে সামঞ্জস্যপূর্ণ হতে হবে। কেননা, বিভিন্ন রকম প্রমাণ পদ্ধতির দ্বারা পরীক্ষিত হয়ে সত্য প্রতিষ্ঠিত হয়। তাই প্রতিষ্ঠিত সত্যের বিরোধী কোনো প্রকল্প বৈধ হতে পারে না। ৫. প্রকল্পকে বৈধ হওয়ার জন্য অবশ্যই সেটিকে প্রমাণযোগ্য হতে হবে। যে প্রকল্পকে প্রমাণ করা যায় না তা কখনো বৈধ প্রকল্প হতে পারে না। তাই প্রমাণযোগ্য হওয়া বৈধ প্রকল্পের অন্যতম শর্ত। পরিশেষে বলা যায়, একটি প্রকল্পকে বৈধ হতে হলে ওপরে উল্লিখিত শর্তগুলো অবশ্যই পালন করতে হবে।"
        }
      ]
    },
    {
      "number": "10",
      "uddipok": "করিমপুর গ্রামের অধিকাংশ লোক বেতনা নদীর পানি ব্যবহার করে। সম্প্রতি এ নদীর পানিতে কারখানার বর্জ্য মিশ্রিত হচ্ছে। তাই গ্রামের কিছু লোক নানাবিধ রোগে ভুগছে। গ্রামের মানুষ এটিকে 'শীতলা' দেবীর অভিশাপ মনে করছে। কিন্তু গ্রামের একজন বিজ্ঞানের ছাত্র বললো, কারখানার বর্জ্যই বিভিন্ন রোগের কারণ।",
      "tag": "BB 21,DIN.B 19",
      "sub_questions": [
        {
          "label": "ক",
          "question": "ব্যাখ্যা কী?",
          "explanation": "কোনো জটিল, অস্পষ্ট, দুর্বোধ্য ও অনির্দিষ্ট বিষয়কে সহজ, সরল ও প্রাঞ্জল ভাষায় ব্যক্ত করাই হলো ব্যাখ্যা (Explanation ) ।"
        },
        {
          "label": "খ",
          "question": "ব্যাখ্যার প্রয়োজন হয় কেন?",
          "explanation": "কোনো অস্পষ্ট ও জটিল ঘটনা বা বিষয়কে সহজেই বোধগম্য করার জন্য ব্যাখ্যার প্রয়োজন । ব্যাখ্যা হচ্ছে এমন এক বিবৃতি যার মাধ্যমে বর্ণিত বিষয়ের জটিলতা দূর হয়ে যায়; আর আমাদের জিজ্ঞাসারও পরিতৃপ্তি ঘটে। যেমন: জোয়ার- ভাটার কারণ হিসেবে যখন মাধ্যাকর্ষণ শক্তি, চাঁদের আকর্ষণ প্রভৃতি বিষয়ের মাধ্যমে ব্যাখ্যা প্রদান করা হয় তখনই এ বিষয়ের রহস্য উন্মোচিত হয়। এ কারণেই ব্যাখ্যার প্রয়োজনীয়তা অপরিসীম।"
        },
        {
          "label": "গ",
          "question": "উদ্দীপকে গ্রামবাসীর মহামারী প্রাদুর্ভাবের ধারণাটি কোন বিষয়কে নির্দেশ করে? ব্যাখ্যা করো।",
          "explanation": "উদ্দীপকে গ্রামবাসীর বিভিন্ন রোগে আক্রান্ত হওয়ার পেছনে যেসব কারণ স্থানীয় লোকজনের ধারণায় এসেছে তা মূলত লৌকিক ব্যাখ্যাকে নির্দেশ করে । লৌকিক ব্যাখ্যা হলো কোনো ঘটনাকে লোকজ বিশ্বাসের ভিত্তিতে অতিপ্রাকৃত বা অলৌকিক শক্তির আশ্রয়ে ব্যাখ্যা করার প্রয়াস। প্রকৃতির নিয়মাবলি সম্বন্ধে সাধারণ মানুষের ধারণা সাধারণত খুবই কম। জীবনের নানা প্রতিকূলতার কারণে অনেকেই জ্ঞানচর্চার সুযোগ পায় না। এ অবস্থায় তারা অনেক ঘটনাকে অদৃশ্য শক্তির সাহায্যে ব্যাখ্যা দেওয়ার চেষ্টা করে। সাধারণ মানুষের এরূপ চেষ্টাই লৌকিক ব্যাখ্যা নামে পরিচিত। উদ্দীপকে বর্ণিত ঘটনায়, করিমপুর গ্রামের লোকেরা নানা রোগে ভুগছিলো। এ জন্য তারা মনে করছিলো এটা শীতলা দেবীর অভিশাপ এখানে গ্রামবাসীর অনুমানে কুসংস্কারের প্রভাব লক্ষণীয়। কারণ এসব মূলত পানিবাহিত রোগ। দূষিত পানি পান করলে এসব রোগে আক্রান্ত হবার আশঙ্কা থাকে। তাই বলা যায় গ্রামবাসীর ব্যাখ্যা লৌকিক ব্যাখ্যার সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে বিজ্ঞানের ছাত্র ও গ্রামবাসীর ধারণার পার্থক্য পাঠ্যবইয়ের আলোকে বিশ্লেষণ করো।",
          "explanation": "উদ্দীপকে বিজ্ঞানের ছাত্র ও গ্রামবাসীর ধারণায় যথাক্রমে বৈজ্ঞানিক ব্যাখ্যা ও লৌকিক ব্যাখ্যা নির্দেশিত হয়েছে। নিচে উভয় ব্যাখ্যার তুলনামূলক আলোচনা করা হলো। কোনো ঘটনার কার্যকারণ নিয়ম অনুসরণ করে যে ব্যাখ্যা প্রদান করা হয়, তাকে বৈজ্ঞানিক ব্যাখ্যা বলে। অন্যদিকে, কোনো কার্যকারণ নিয়ম ব্যতিরেকে কেবল মনগড়া ধারণা বা অতিপ্রাকৃত শক্তির আশ্রয়ে যে ব্যাখ্যা প্রদান করা হয়, তাকে লৌকিক ব্যাখ্যা বলে। বৈজ্ঞানিক ব্যাখ্যা প্রদানের সময় সংশ্লিষ্ট বিষয়ের মৌলিক ও প্রাসঙ্গিক বিষয় বিবেচনা করা হয়। এ ধরনের ব্যাখ্যা এমনভাবে প্রদান করা হয়, যা আমাদের জিজ্ঞাসা ও বুদ্ধিবৃত্তিকে পরিতৃপ্ত করে। এ কারণে বৈজ্ঞানিক ব্যাখ্যায় অলৌকিকতা আকস্মিকতার কোনো স্থান নেই। অন্যদিকে, লৌকিক ব্যাখ্যায় অতিপ্রাকৃত শক্তির প্রভুত্ব স্বীকার করা হয়। বৈজ্ঞানিক ব্যাখ্যায় সংশ্লিষ্ট ঘটনার নিয়মকে একই জাতীয় অন্যান্য ঘটনার নিয়মের সাথে সংযুক্ত করা হয়। কিন্তু লৌকিক ব্যাখ্যায় অতিপ্রাকৃত শক্তির আশ্রয়ে ও মনগড়া ব্যাখ্যা দেয়া হয় বলে এখানে কোনো সুনির্দিষ্ট নিয়ম থাকে না। উদ্দীপকে বর্ণিত গ্রামবাসীর আলোচনায় লৌকিক ব্যাখ্যার দৃষ্টান্ত লক্ষ করা যায়। কারণ তারা মনগড়া বা অতিপ্রাকৃত শক্তির আশ্রয়ে নানা রোগের কারণ ব্যাখ্যা করে। অন্যদিকে, গ্রামের একজন বিজ্ঞানের ছাত্র একই রোগের কারণ হিসেবে দূষিত পানি ব্যবহারকেই দায়ী করে। কারণ রাসায়নিক কারখানার বর্জ্য নদীতে পড়ায় পানি দূষিত হয়। এ কারণে ছাত্রের ব্যাখ্যা কার্যকারণ নীতির সাথে সাদৃশ্যপূর্ণ। সুতরাং এটি একটি বৈজ্ঞানিক ব্যাখ্যা । পরিশেষে বলা যায়, বৈজ্ঞানিক ব্যাখ্যায় ঘটনার মৌলিক ও গুরুত্বপূর্ণ দিক প্রাধান্য পায়। কিন্তু লৌকিক ব্যাখ্যায় ব্যক্তির নিজস্ব বিশ্বাস ও ধ্যান ধারণা প্রকাশ পায়। এ কারণে লৌকিক ব্যাখ্যার চেয়ে বৈজ্ঞানিক ব্যাখ্যা সর্বজনীনভাবে গ্রহণযোগ্য ও অধিক গুরুত্বের দাবিদার।"
        }
      ]
    },
    {
      "number": "1",
      "uddipok": "দুই বন্ধু শ্যামল ও কমল রাতে বিছানায় ঘুমিয়ে আছে। শেষ রাতে মশারি কামড়ে দুই বন্ধুর ঘুম ভেঙ্গে যায়। তারা দু'জনই উঠে বসে। কিন্তু অবাক হয়ে যায় মশারি দেখতে না পেয়ে। বন্ধু শ্যামল ভাবল সম্ভবত মশারাই মশারিটি নিয়ে গেছে। বন্ধু কমল ভাবল সম্ভবত ঘরের নতুন ভাবি মজা করার জন্য মশারিটি খুলে নিয়ে গেছে।",
      "tag": "BB 21,DB 19",
      "sub_questions": [
        {
          "label": "ক",
          "question": "প্রকল্প কী?",
          "explanation": "কোনো ঘটনার কারণ অনুসন্ধানের জন্য প্রাথমিক আনুমানিক ধারণাকে বলে প্রকল্প।"
        },
        {
          "label": "খ",
          "question": "সব প্রকল্পকে বৈধ প্রকল্প বলা যায় না কেন?",
          "explanation": "প্রকল্পের শর্ত যথাযথভাবে অনুসরণ না করার কারণে সব প্রকল্পকে বৈধ প্রকল্প বলা যায় না প্রকল্প হলো প্রাথমিক আনুমানিক ধারণা। কোনো ঘটনার প্রকৃত কারণ অনুসন্ধানের জন্য এই আনুমানিক ধারণা করা হয়। কিন্তু কোনো আনুমানিক ধারণাকে প্রকল্প হতে গেলে কতকগুলো শর্ত পূরণ করতে হয়। যেসব প্রকল্পে সেসব শর্ত অনুসরণ করা হয় তা বৈধ প্রকল্প হিসেবে বিবেচিত হয়; আর যেসব প্রকল্প সেসব শর্ত পূরণ করে না সেসব প্রকল্প বৈধ হয় না। যেহেতু অনেক প্রকল্পই আনুমানিক ধারণা করার শর্ত পূরণ করে না, তাই সব প্রকল্পকে বৈধ প্রকল্প বলা যায় না।"
        },
        {
          "label": "গ",
          "question": "বন্ধু শ্যামলের ধারণাটি বৈধ প্রকল্পের কোন শর্ত ভঙ্গ করেছে? ব্যাখ্যা করো।",
          "explanation": "উদ্দীপকের বন্ধু শ্যামলের ধারণাটি বৈধ প্রকল্পের বাস্তবতার শর্ত বা বাস্তব কারণের শর্ত ভঙ্গ করেছে। উদ্দীপকের বন্ধু শ্যামল মশারি হারিয়ে যাওয়ায় ধারণা করেছে যে; মশারাই মশারিটি নিয়ে গেছে। শ্যামলের এই ধারণা প্রকল্পের বাস্তব কারণের শর্ত ভঙ্গ করেছে। কোনো ঘটনার প্রকৃত কারণ অনুসন্ধান করার জন্যই প্রকল্প প্রণয়ন করা হয়। আর কোনো একটি প্রকল্প বৈধ হওয়ার জন্য অপরিহার্য শর্ত হলো- প্রকল্পটিকে' বাস্তব কারণভিত্তিক হতে হবে। কেননা যদি প্রকল্পে উল্লেখিত কোনো কারণের বাস্তব অস্তিত্ব না থাকে, তাহলে সেটি ব্যক্তির নিছক কল্পনা বা আবেগ মাত্র। তাই প্রকল্পকে বৈধ হতে হলে সেটি অবশ্যই বাস্তব কারণভিত্তিক হতে হবে। উদ্দীপকের বন্ধু শ্যামল মশারি হারিয়ে যাবার কারণ হিসেবে মশাদের দায়ী করেছে। অর্থাৎ তার ধারণা হলো মশারাই মশারিটি নিয়ে গেছে। যেহেতু বাস্তবে মশাদের পক্ষে একটি মশারি নিয়ে যাওয়া সম্ভব নয়, তাই শ্যামলের ধারণাটির বাস্তব ভিত্তি নেই। অর্থাৎ শ্যামলের ধারণাটি বাস্তব কারণভিত্তিক নয়। তাই বলা যায়, উদ্দীপকের বন্ধু শ্যামলের ধারণা বৈধ প্রকল্পের বাস্তব কারণের শর্ত ভঙ্গ করেছে।"
        },
        {
          "label": "ঘ",
          "question": "উদ্দীপকে শ্যামল ও কমলের প্রকল্পটির তুলনামূলক বিশ্লেষণ। করো।",
          "explanation": "উদ্দীপকের শ্যামলের প্রকল্পটি অবৈধ এবং কমলের প্রকল্পটি বৈধ। নিচে এদের উভয়ের প্রকল্পের তুলনামূলক বিচার করা হলো- উদ্দীপকের শ্যামলের আনুমানিক ধারণাটি বৈধ প্রকল্পের শর্তের সাথে সামঞ্জস্যপূর্ণ নয়। তাই শ্যামলের প্রকল্পটি অবৈধ। 'প্রকল্প হলো কোনো ঘটনার কারণ অনুসন্ধানের জন্য প্রাথমিক আনুমানিক ধারণা। প্রকল্প প্রাথমিক আনুমানিক ধারণা হলেও যে কোনো আনুমানিক ধারণা বৈধ প্রকল্প নয়। কোনো আনুমানিক ধারণাকে বৈধ প্রকল্প হতে গেলে কতকগুলো শর্ত পূরণ করতে হয়। যার অন্যতম হলো- প্রকল্পকে বাস্তব কারণভিত্তিক হতে হয়। কেননা কোনো ঘটনার জন্য অবাস্তব বা কাল্পনিক কারণ দায়ী হতে পারে না। যেহেতু শ্যামল তার ধারণায় অবাস্তব কারণের উল্লেখ করেছে, তাই শ্যামলের ধারণাটি বৈধ প্রকল্প নয়। অপরপক্ষে, উদ্দীপকের কমলের প্রকল্পটি বৈধ। কমল তার প্রকল্পে মশারি হারিয়ে যাবার কারণ হিসেবে যে প্রকল্প করেছে সেটি প্রাসঙ্গিক, সম্ভাব্য এবং বাস্তব কারণভিত্তিক। কেননা নতুন ভাবী 'মশারি নিয়ে যেতে পারে এটাই স্বাভাবিক। বস্তুত কমল যে প্রকল্প করেছে সেখানে উল্লেখিত ঘটনার প্রকৃত কারণ হতে পারে। আর কোনো ঘটনার প্রকৃত কারণ নির্ণয় করার জন্য প্রকল্প করা হয়। এছাড়া কমলের প্রকল্পটি বৈধ প্রকল্পের অন্যান্য শর্তের সঙ্গে সাংঘর্ষিক নয়। তাই বৈধ প্রকল্পের শর্ত পুরণ করার কারণে কমলের প্রকল্পটি বৈধ। পরিশেষে বলা যায় যে, বৈধ প্রকল্পের শর্ত ভঙ্গ করার কারণে শ্যামলের প্রকল্পটি অবৈধ। আর বৈধ প্রকল্পের শর্ত অনুসরণ করার কারণে কমলের প্রকল্পটি বৈধ।"
        }
      ]
    }
  ]
}