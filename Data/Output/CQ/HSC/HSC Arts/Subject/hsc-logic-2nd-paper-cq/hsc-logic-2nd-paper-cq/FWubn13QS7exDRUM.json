{
  "title": "ময়মনসিংহ বোর্ড ২০২৩",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: ফুল হয় পুষ্প। দৃশ্যকল্প-২: মানুষ হয় জীব। দৃশ্যকল্প-৩: মানুষ হয় বুদ্ধিবৃত্তিসম্পন্ন শিক্ষিত জীব।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "কোনো পদের পূর্ণ জাত্যর্থ উল্লেখের মাধ্যমে পদটিকে স্পষ্টভাবে প্রকাশ করাকে যৌক্তিক সংজ্ঞা বলে।"
        },
        {
          "label": "খ",
          "question": "",
          "explanation": "স্বকীয় নামবাচক পদের পূর্ণ জাত্যর্থ উল্লেখ করা যায় না বিধায় সংজ্ঞা দেওয়া যায় না। কোনো বিশিষ্ট ব্যক্তি বা বস্তুর নাম হলো স্বকীয় নামবাচক পদ। এসব বিশিষ্ট ব্যক্তি বা বস্তুকে অন্য বিশিষ্ট ব্যক্তি বা বস্তু থেকে পৃথক করা যায় না। স্বকীয় নামবাচক পদের ক্ষেত্রে আসন্নতম জাতি ও বিভেদক লক্ষণ অর্থাৎ, পূর্ণ জাত্যর্থ উল্লেখ করা যায় না। যেহেতু স্বকীয় নামবাচক পদের পূর্ণ জাত্যর্থ উল্লেখ করা যায় না, তাই এদের সংজ্ঞা প্রদান করা যায় না।"
        },
        {
          "label": "গ",
          "question": "দৃশ্যকল্প -১ এ কোন ধরনের অনপপত্তি ঘটেছে ? ব্যাখ্যা কর।",
          "explanation": "দৃশ্যকল্প-১-এ চক্রক সংজ্ঞা অনুপপত্তি ঘটেছে। ব্যাখ্যা করা হলো- কোনো পদের সংজ্ঞায় পদটির পূর্ণ জাত্যর্থ উল্লেখের মাধ্যমে স্পষ্টভাবে প্রকাশ করা হয়। সংজ্ঞার ক্ষেত্রে পদের জাত্যর্থের কম বা বেশি উল্লেখ করা যায় না। এছাড়া কোনো পদের সংজ্ঞার ক্ষেত্রে কতকগুলো নিয়ম আবশ্যিকভাবে অনুসরণ করতে হয়। যৌক্তিকসংজ্ঞার তৃতীয় নিয়ম অনুসারে কোনো পদের সংজ্ঞা প্রদানের ক্ষেত্রে সেই পদের সমার্থক বা প্রতিশব্দ ব্যবহার করা যাবে না। যদি যৌক্তিক সংজ্ঞার এই নিয়ম লঙ্ঘন করে কোনো পদের সংজ্ঞায় পদটির সমার্থক বা প্রতিশব্দ ব্যবহার করা হয় তাহলে সংজ্ঞা ত্রুটিপূর্ণ হয়। যৌক্তিক সংজ্ঞার এই ত্রুটিকে চক্রক সংজ্ঞা অনুপপত্তি বলে। তেমনি দৃশ্যকল্প-১-এ বলা হয়েছে যে, 'ফুল হয় পুষ্প'। এখানে 'ফুল' ও 'পুষ্প' পরস্পর সমার্থক শব্দ। যেহেতু যৌক্তিক সংজ্ঞার নিয়ম লঙ্ঘন করে সংজ্ঞায় সমার্থক শব্দ ব্যবহার করা হয়েছে । তাই বলা যায় উদ্দীপকের  দৃশ্যকল্প-১-এ চক্রক সংজ্ঞা অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "দৃশ্যকল্প-২-এ অতিব্যাপক সংজ্ঞা এবং দৃশ্যকল্প-৩ এ অব্যাপক সংজ্ঞা অনুপপত্তি নির্দেশ রয়েছে। দৃশ্যকল্প-২ এবং দৃশ্যকল্প-৩ যে নিয়ম লঙ্ঘন করেছে তা 'পাঠ্যপুস্তকের আলোকে বিশ্লেষণ করা হলো- উদ্দীপকের দৃশ্যকল্প-২-এ' 'মানুষ' পদের সংজ্ঞায় মানুষ হয় জীব' বলে যে সংজ্ঞা প্রদান করা হয়েছে • সেখানে সংজ্ঞায় পদের ব্যক্ত্যর্থের চেয়ে সংজ্ঞার্থ পদের ব্যক্ত্যর্থ অনেক - বেশি। কেননা, 'মানুষ' পদের ব্যক্ত্যর্থের চেয়ে 'জীব' পদের ব্যক্ত্যর্থ -অনেক বেশি। অথচ যৌক্তিক সংজ্ঞার পঞ্চম নিয়ম অনুসারে সংজ্ঞার ক্ষেত্রে সংজ্ঞেয় পদ এবং সংজ্ঞার্থ পদের ব্যক্ত্যর্থ পরস্পর সমান হতে হবে। কেননা সংজ্ঞা একটি বৈজ্ঞানিক প্রক্রিয়া। সংজ্ঞা হতে' হয় নির্ধারিত ও সুস্পষ্ট। ব্যক্ত্যর্থের দিক থেকে সংজ্ঞেয় পদ ও সংজ্ঞার্থ পদের ব্যক্ত্যর্থ পরস্পর সমান হয়। দৃশ্যকল্প-২-এ সংজ্ঞা প্রদানের ক্ষেত্রে সংজ্ঞেয় পদের ব্যক্তর্থোর চেয়ে সংজ্ঞার্থ পদের ব্যক্ত্যর্থ' বেশি উল্লেখ করা হয়েছে। তাই দৃশ্যকল্প-২-এ যৌক্তিক সংজ্ঞার পঞ্চম নিয়ম লঙ্ঘন করা হয়েছে।  দৃশ্যকল্প-৩-এ মানুষ পদের সংজ্ঞা প্রদান করতে গিয়ে শিক্ষা নামক অতিরিক্ত গুণ উল্লেখ করা হয়েছে। যৌক্তিক সংজ্ঞার প্রথম নিয়ম অনুযায়ী কোনো পদের সংজ্ঞায় পদটির পূর্ণ জাত্যর্থের উল্লেখ করতে হয়। জাত্যর্থের কম বা বেশি নয়। কিন্তু দৃশ্যকল্প-৩-এ মানুষ পদের সংজ্ঞায় 'শিক্ষা' নামক গুণটি মানুষ পদের সংজ্ঞার। জাত্যর্থের অতিরিক্ত উল্লেখ করা হয়েছে। যৌক্তিক সংজ্ঞায় পূর্ণ জাত্যর্থের অতিরিক্ত কোনো গুণ উল্লেখ করলে তাতে অব্যাপক সংজ্ঞা অনুপপত্তি ঘটে। তাই দৃশ্যকল্প-৩-এ মানুষ পদের পূর্ণ জাত্যর্থের অতিরিক্ত গুণ উল্লেখ করায় তাতে যৌক্তিক সংজ্ঞার প্রথম নিয়ম লঙ্ঘন করা হয়েছে।"
        }
      ]
    },
    {
      "number": "2",
      "uddipok": "যুক্তিবিদ্যা ক্লাসে শিক্ষক লাবনিকে 'জীব' পদের সংজ্ঞা দিতে বললেন, লাবনি বলল, \"জীব নয় জড় পদার্থ।\" অন্য একজন ছাত্রী শ্রাবণী 'মানুষ' পদের সংজ্ঞা দিতে গিয়ে বলল, \"মানুষ হয় এমন জীব যাদের দুটি হাত, দুটি পা, দুটি চোখ আছে।\"",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "যে পদের সংজ্ঞা দেওয়া হয় তাকে সংজ্ঞেয় পদ বলে।"
        },
        {
          "label": "খ",
          "question": "",
          "explanation": "বৃহত্তম জাতির আসন্নতম জাতি নেই বিধায় সংজ্ঞা দেওয়া যায় না। কোনো পদের সংজ্ঞা প্রদানের সময় পদটির আসন্নতম বা নিকটতম জাতি এবং বিভেদক লক্ষণের উল্লেখ করতে হয়। বৃহত্তম জাতি হলো সর্বোচ্চ জাতি। বৃহত্তম জাতির কোনো আসন্নতম জাতি নেই। যেহেতু বৃহত্তম জাতির কোনো আসন্নতম জাতি বা নিকটতম জাতি নেই, তাই বৃহত্তম জাতির সংজ্ঞা দেওয়া যায় না।"
        },
        {
          "label": "গ",
          "question": "",
          "explanation": "লাবনির উত্তরে যৌক্তিক সংজ্ঞার চতুর্থ নিয়ম লঙ্ঘন করা হয়েছে। ব্যাখ্যা করা হলো- কোনো একটি পদের পূর্ণ জাতার্থের উল্লেখের মাধ্যমে পদটিকে স্পষ্টভাবে প্রকাশ করলে তাকে যৌক্তিক সংজ্ঞা বলে। যৌক্তিক সংজ্ঞার সুনির্দিষ্ট কিছু নিয়ম রয়েছে যা কোনো পদের সংজ্ঞা প্রদানের ক্ষেত্রে আবশ্যিকভাবে অনুসরণ করতে হয়। যৌক্তিক সংজ্ঞার চতুর্থ নিয়ম অনুসারে কোনো পদের সংজ্ঞার নঞর্থক বা নেতিবাচক ভাষা ব্যবহার করা যাবে না। যৌক্তিক সংজ্ঞার এ নিয়ম লঙ্ঘন করলে অর্থাৎ কোনো পদের সংজ্ঞার নঞর্থক বা নেতিবাচক ভাষা ব্যবহার করলে সংজ্ঞাটি ত্রুটিপূর্ণ হয়। যৌক্তিক সংজ্ঞার এই ত্রুটিকে নঞর্থক সংজ্ঞা অনুপপত্তি বলে, কোনো পদের সংজ্ঞায় নঞর্থক বা নেতিবাচক ভাষা ব্যবহার করলে সংজ্ঞার পদের প্রকৃতি অর্থ প্রকাশিত হয় না। তেমনি উদ্দীপকে লাবনির উত্তরে 'জীব' পদের সংজ্ঞায় 'জীব নয় জড় পদার্থ' বলে যে সংজ্ঞা প্রদান করা হয়েছে তাতে যৌক্তিক সংজ্ঞার চতুর্থ নিয়ম লঙ্ঘন করে। নঞর্থক ভাষা ব্যবহার করা হয়েছে। তাই বলা যায় যে, লাবনির উত্তরে নঞর্থক সংজ্ঞা অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "উদ্দীপকের শ্রাবণীর উক্তিটি সংজ্ঞার সাথে সাদৃশ্যপূর্ণ নয়। বিশ্লেষণ করা হলো- কোনো একটি পদের প্রকৃত অর্থ প্রকাশের জন্য সংজ্ঞার জাত্যর্থের প্রয়োজন। সংজ্ঞার মাধ্যমে কোনো একটি পদকে স্পষ্টভাবে প্রকাশ করা হয়। আর কোনো একটি পদকে স্পষ্টভাবে প্রকাশের জন্য জাত্যর্থের প্রয়োজন। অর্থাৎ কোনো একটি পদের পূর্ণ জাত্যর্থ উল্লেখের মাধ্যমে পদটিকে সহজ, সরল, স্পষ্ট ও বোধগম্য ভাষায় প্রকাশ করাকে সংজ্ঞা বলে। সংজ্ঞার প্রথম নিয়ম অনুযায়ী কোনো পদের সংজ্ঞা প্রদানের ক্ষেত্রে পদটির পূর্ণ জাত্যর্থ আবশ্যিকভাবে । উপস্থাপন করতে হবে। জাত্যর্থের কম বা বেশি নয়। এ নিয়ম অনুসরণ করা না হলে অর্থাৎ জাত্যর্থের কম বা বেশি উল্লেখ করে সংজ্ঞা প্রদান করা হলে সংজ্ঞাটি ত্রুটিপূর্ণ হয়। যে গুণ বা গুণাবলি কোনো পদের জাত্যর্থের অংশ নয়। আবার পদটির জাত্যর্থ থেকে অনিবার্যভাবে নিঃসৃতও হয় না। তাকে অবান্তর লক্ষণ বলে। উদ্দীপকে শ্রাবণীর উক্তিতে 'মানুষ' পদের সংজ্ঞায় হাত-পা, চোখ উল্লেখ করেছে যা মানুষ পদের জাত্যর্থের অপরিহার্য অংশ নয় ! এগুলো অবান্তর লক্ষণ। যা সংজ্ঞায় উল্লেখ করা যায় না। কেননা, সংজ্ঞায় অবাস্তর লক্ষণ উল্লেখ করলে সংজ্ঞাটি ত্রুটিপূর্ণ হয় যাতে অবাস্তর লক্ষণজনিত অনুপপত্তি ঘটেছে। যৌক্তিক সংজ্ঞার নিয়ম বহির্ভূত সংজ্ঞা প্রদান করায় সংজ্ঞার সাথে উক্তিটি সাদৃশ্যপূর্ণ হয়নি।"
        }
      ]
    },
    {
      "number": "3",
      "uddipok": "",
      "tag": "MB 23,All.B 18,RGWC 24",
      "sub_questions": [
        {
          "label": "ক",
          "question": "",
          "explanation": "কোনো একটি গ্রহণযোগ্য মূলনীতির ভিত্তিতে একটি জাতি বা শ্রেণিবাচক পদকে অন্তর্ভুক্ত নিম্নতর উপজাতি বা শ্রেণিতে বিন্যস্ত করার মানসিক প্রক্রিয়াকে যৌক্তিক বিভাগ বলে।"
        },
        {
          "label": "খ",
          "question": "",
          "explanation": "যৌক্তিক বিভাগ হচ্ছে কোনো একটি জাতিকে তার অন্তর্গত উপজাতিসমূহে ভাগ করা তবে সব পদের ব্যক্ত্যর্থকে যৌক্তিক বিভাগ করা সম্ভব নয়। মূলত যৌক্তিক বিভাগের ক্ষেত্রে সবসময় একটি জাতিকে ভাগ করা হয়। যার কারণে কোনো বিশিষ্ট ব্যক্তির যৌক্তিক বিভাগ করা সম্ভব নয়। যদি একক কোনো ব্যক্তিকে আমরা বিভক্ত করতে যাই তাহলে অনুপপত্তির সৃষ্টি হবে।"
        },
        {
          "label": "গ",
          "question": "",
          "explanation": "উদ্দীপকে পাঠ্যপুস্তকের দ্বিকোটিক বিভাগ দিকটি প্রতিফলিত হয়েছে। নিচে তা ব্যাখ্যা করা হলো- যৌক্তিক বিভাগে একটি জাতিকে তার অন্তর্গত উপজাতিসমূহে বিন্যস্ত করা হয়। এক্ষেত্রে একই সময় মাত্র একটি মূলনীতি অনুসরণ করতে হয়। একটি জাতিকে সহজে বিন্যস্ত করার জন্য যুক্তিবিদ বেনথাম একটি সহজ পদ্ধতির প্রচলন করেন যা দ্বিকোটিক বিভাগ নামে পরিচিত। এই বিভাগ প্রক্রিয়ায় কোনো বস্তুর গুণের প্রয়োজন হয় না। যে বিভাগ প্রক্রিয়ায় কোনো জাতিকে তার অন্তর্গত বিরুদ্ধ উপজাতিতে ভাগ করা হয় তাকে দ্বিকোটিক বিভাগ বলে। এটি একটি আকারগত প্রক্রিয়া। এখানে একটি জাতিকে পরস্পর বিরুদ্ধ দুটি উপজাতিতে ভাগ করা হয় যার একটি সদর্থক এবং অন্যটি নঞর্থক পদ। তেমনি উদ্দীপকে 'মেরুদণ্ডী প্রাণী' নামক জাতিবাচক পদটিকে 'মানুষ ও অমানুষ' এ দুটি বিরুদ্ধ উপজাতিতে ভাগ করা হয়েছে- এরপর 'মানুষ' জাতিবাচক পদটিকে আবার 'ছাত্র ও অছাত্র' এ দুটি বিরুদ্ধ উপজাতিতে ভাগ করা হয়েছে। এরপর ছাত্র পদটিকে 'মেধাবি ও অমেবাধাবী' এ দুটি পরস্পর বিরুদ্ধ পদে ভাগ করা হয়েছে। তাই বলা যায় উদ্দীপকে পাঠ্যপুস্তকের দ্বিকোটিক বিভাগের দিকটি প্রতিফলিত হয়েছে।"
        },
        {
          "label": "ঘ",
          "question": "",
          "explanation": "যুক্তিবিদ্যার আলোকে উদ্দীপকের বিভাজন প্রক্রিয়াটি দ্বিকোটিক বিভাগ প্রক্রিয়া। এর সুবিধাগুলো নিচে বিশ্লেষণ করা হলো- যে বিভাগ প্রক্রিয়ার কোনো জাতিকে তার অন্তর্গত দুটি বিরুদ্ধ উপজাতিতে ভাগ করা হয় তাকে দ্বিকোটিক বিভাগ বলে। দ্বিকোটিক বিভাগ একটি আকারগত প্রক্রিয়া যেখানে একটি জাতিকে তার বিরুদ্ধ উপজাতিতে ভাগ করা হয় যার একটি সদর্থক এবং অন্যটি নঞর্থক। উদ্দীপকে প্রতিটি ক্ষেত্রে মূল জাতিকে পরস্পর বিরুদ্ধ দুটি উপজাতিতে ভাগ করা হয়েছে তাই এটি দ্বিকোটিক বিভাগের ইঙ্গিত প্রদান করে। দ্বিকোটিক বিভাগের অনেক সুবিধা রয়েছে তা হলো- ১. দ্বিকোটিক বিভাগ একটি আকারগত প্রক্রিয়া তাই সহজে যৌক্তিক বিভাগ করা যায়। এক্ষেত্রে কোনো অসম্পূর্ণ বিভাগ অনুপপত্তি ঘটারও সম্ভাবনা থাকে না। ২. দ্বিকোটিক বিভাগ প্রক্রিয়া সম্পন্ন করার জন্য কোনো বাস্তব অভিজ্ঞতার প্রয়োজন হয় না। এখানে একটি পদকে সদর্থক ও নঞর্থক পদে ভাগ করতে হয়। তাই অতি সহজে এ প্রক্রিয়ায় বিভাগ করা যায়। ৩. দ্বিকোটিক বিভাগে সবসময়ই মধ্যম রহিত নিয়ম ও বিরোধ নিয়ম মানা হয়। তাই এ প্রক্রিয়ার, সংকর বিভাগ বা পরস্পরাঙ্গী বিভাগ অনুপপত্তি ঘটার সম্ভাবনা নেই। ৪. দ্বিকোটিক বিভাগের সকল নিয়মকানুন যৌক্তিক বিভাগ প্রক্রিয়ার নিয়মানুযায়ী সম্পন্ন হয় তাই এ বিভাগে যৌক্তিক বিভাগের কোনো নিয়ম লঙ্ঘিত হয় না বা কোনো অনুপপত্তিও ঘটে না। ৫. দ্বিকোটিক বিভাগের ক্ষেত্রে জাতি বা উপজাতিসমূহের যেকোনো স্তর থেকে শুরু করা যায়। আবার যেকোনো পর্যায় শেষও করা যায়। তাই এতে বিভাগ প্রক্রিয়ায় জটিলতার সুযোগ থাকে না।সুতরাং বলা যায় যে, দ্বিকোটিক বিভাগ একটি আকারগত প্রক্রিয়া হলেও যৌক্তিক বিভাগের নিয়মের সাথে এর কোনো বিরোধ নেই। তাই যুক্তিবিদ্যা এর সুবিধা অনস্বীকার্য।"
        }
      ]
    },
    {
      "number": "4",
      "uddipok": "তিন বন্ধুর মধ্যে ত্রিভুজের শ্রেণিবিভাগ নিয়ে আলোচনা হচ্ছে। প্রথম বন্ধু ত্রিভুজকে সমবাহু ও সমদ্বিবাহু এই দুই ভাগে ভাগ করল। দ্বিতীয় বন্ধু ত্রিভুজকে সমদ্বিবাহু, সমবাহু, বিষমবাহু ও বর্গক্ষেত্রে ভাগ করল। তৃতীয় বন্ধু বলল, কোনো পদকে ভাগ করতে হলে নির্দিষ্ট নিয়ম অনুসরণ করতে হয়।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "কোনো বিশেষ ব্যক্তি বা বস্তুকে তার বিভিন্ন অঙ্গে ভাগ করাকে অঙ্গগত বিভাগ বলে।"
        },
        {
          "label": "খ",
          "question": "",
          "explanation": "যৌক্তিক বিভাগের ক্ষেত্রে সুনির্দিষ্ট কিছু নিয়ম রয়েছে। যৌক্তিক বিভাগের নিয়মগুলোর মধ্যে অন্যতম একটি নিয়ম হলো- যৌক্তিক বিভাগে একই সময়ে একটি মাত্র মূলনীতি অনুসরণ করতে হয়, একের অধিক নয়। যদি যৌক্তিক বিভাগের নিয়ম লঙ্ঘন করে একই সময়ে একের অধিক মূলনীতি অনুসরণ করা হয় তাহলে যৌক্তিক বিভাগ ত্রুটিপূর্ণ হয়। যৌক্তিক বিভাগের এ ত্রুটিকে সংকর বিভাগ অনুপপত্তি -বলে। তাই যৌক্তিক বিভাগে একই সময়ে একাধিক মূলনীতি গ্রহণ করার কারণে সংকর বিভাগ অনুপপত্তি ঘটে থাকে।"
        },
        {
          "label": "গ",
          "question": "",
          "explanation": "প্রথম বন্ধুর বক্তব্যে অব্যাপক বিভাগ এবং দ্বিতীয় বন্ধুর বক্তব্যে অতিব্যাপক বিভাগ অনুপপত্তি ঘটেছে।ব্যাখ্যা করা হলো- যৌক্তিক বিভাগ হলো কোনো একটি শ্রেণিবাচক পদের যে ব্যক্ত্যর্থ রয়েছে যৌক্তিক বিভাগে সেই ব্যক্ত্যর্থকে বিশ্লেষণ করা হয়। এক্ষেত্রে একটি মূলনীতির ভিত্তিতে কোনো জাতি বা শ্রেণিবাচক পদকে তার অন্তর্গত উপজাতিরা উপশ্রেণিতে বিভক্ত করা হয়। যৌক্তিক বিভাগের তৃতীয় নিয়ম অনুযায়ী বিভক্ত উপশ্রেণিগুলোর একত্রিত ব্যক্ত্যর্থ বিভাজ্য মূল শ্রেণিটির ব্যক্ত্যর্থের সমান হতে হবে অর্থাৎ মূল শ্রেণিটিকে যেসব উপশ্রেণিতে ভাগ করা হয় তাদের সকলের একত্রিত ব্যক্ত্যর্থ মূল শ্রেণিটির ব্যক্ত্যর্থের সমান হতে হবে। তা না হলে বিভাগ প্রক্রিয়াটি ত্রুটিপূর্ণ হবে। যদি উপশ্রেণিগুলোর একত্রিত ব্যক্তার্থ বিভাজ্য শ্রেণির ব্যক্ত্যর্থের চেয়ে কম হয় তাহলে অব্যাপক বিভাগ অনুপপত্তি ঘটবে। অর্থাৎ যৌক্তিক বিভাগে কোনো উপশ্রেণি যদি বাদ পড়ে যায় তাহলে শ্রেণির ব্যক্ত্যর্থ সমান হবে না এবং অব্যাপক বিভাগ অনুপপত্তি হবে। উদ্দীপকে প্রথম বন্ধুর বক্তব্যে ত্রিভুজের যে সংজ্ঞা দেওয়া হয়েছে তাতে কেবল মাত্র সমবাহু ও সমদ্বিবাহু এই দুই ভাগে ভাগ করেছে। কিন্তু এখানে বিষমবাহু ত্রিভুজটি বাদ পড়ায় প্রথম বন্ধুর বক্তব্যে অব্যাপক বিভাগ অনুপপত্তি ঘটেছে। তদ্রুপ-দ্বিতীয় বন্ধুর বক্তব্যেও বিভাগ প্রক্রিয়ার তৃতীয় নিয়ম লঙ্ঘন করা হয়েছে। অর্থাৎ এখানে ত্রিভুজের যে বিভক্ত করা হয় তার অন্তর্গত উপশ্রেণির সঙ্গে উক্ত শ্রেণির অতিরিক্ত বর্গক্ষেত্র উপশ্রেণিকে ধরা হয়েছে। যার ফলে এখানে অতিব্যাপক বিভাগ অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "তৃতীয় বন্ধুর বক্তব্যে যৌক্তিক বিভাগের নিয়মের ধারণার প্রতিফলন ঘটেছে। যৌক্তিক বিভাগের দুটি নিয়ম বিশ্লেষণ করা হলো- কোনো একটি নীতি বা সূত্রের ওপর ভিত্তি করে একটি জাতি বা উচ্চতর শ্রেণিকে তার অন্তর্গত উপজাতি বা নিম্নতর শ্রেণিতে বিভক্ত করার প্রক্রিয়াকে যৌক্তিক বিভাগ বলে। যৌক্তিক বিভাগে সবসময় একটি মাত্র নীতি বা নিয়ম অনুসরণ করে। এই মূলনীতির ভিত্তিতেই সমস্ত বিভাগ প্রক্রিয়া সম্পন্ন হয়। অর্থাৎ বিভাজন প্রক্রিয়াটি সবসময় সার্বিক থেকে বিশেষের দিকে গমন করে। উদ্দীপকে তৃতীয় বন্ধু কোনো পদকে ভাগ করার ক্ষেত্রে নির্দিষ্ট নিয়ম অনুসরণ করার ইঙ্গিত দিয়েছে। এই পরিপ্রেক্ষিতে যৌক্তিক সংজ্ঞার দ্বিতীয় নিয়ম হলো যৌক্তিক বিভাগের মূলসূত্র একই সময় একটি মাত্র হবে। অর্থাৎ কোনো জাতিবাচক পদের যৌক্তিক বিভাগ করতে তার অন্তর্গত উপজাতিসমূহে বিভক্ত করতে একই সময়ে একটি মাত্র মূলসূত্র গ্রহণ করতে হবে। যেমন- মানুষ জাতিকে সভ্যতা, শিক্ষা, সততা ইত্যাদি মূলসূত্র অনুসারে সভ্য মানুষ, সৎ মানুষ ও শিক্ষিত মানুষ ইত্যাদি উপজাতিতে ভাগ করা যায়। এ নিয়ম লঙ্ঘন করলে সংকর বিভাগ অনুপপত্তি ঘটে। অর্থাৎ একই সাথে একাধিক মূলসূত্র গ্রহণ করে কোনো জাতি বা শ্রেণিকে বিভক্ত করলে সংকর বিভাগ অনুপপত্তি ঘটে। লৌকিক বিভাগের অন্য আর একটি নিয়ম হলো মৌলিক বিভাগে উপশ্রেণিগুলো পরস্পর বিচ্ছিন্ন হতে হবে। যৌক্তিক বিভাগের অর্থ হলো একটি জাতিকে তার অন্তর্গত উপপদ্ধতিসমূহে ভাগ করা। শ্রেণিগুলোকে বিভক্ত করতে গিয়ে খেয়াল রাখতে হবে যে, শ্রেণিগুলো যেন একটি অপরটির সাথে মিশে না যায়। এ নিয়ম লঙ্ঘন করলে পরস্পরাঙ্গী বিভাগ অনুপপত্তি ঘটে। অর্থাৎ কোনো জাতিকে বিভক্ত করা হলে যদি উপজাতিগুলো পরস্পর বিচ্ছিন্ন না হয় তাহলে উক্ত বিভাগটি ভ্রান্ত হবে। এরূপ ভ্রান্ত বিভাগই হচ্ছে পরস্পরাঙ্গী বিভাগ।  যেমন- শিক্ষা ও সভ্যতা এই দুই নীতির ভিত্তিতে মানুষকে ভাগ করা হলে শিক্ষিত ও সৎ এই উপশ্রেণি দুটো পরস্পর বিচ্ছিন্ন হবে না।"
        }
      ]
    },
    {
      "number": "5",
      "uddipok": "উদ্দীপক-১ :অমিত হয় মরণশীল। জব্বার হয় মরণশীল। সুমন হয় মরণশীল। অতএব, সকল মানুষ হয় মরণশীল। উদ্দীপক-২: আমি এ যাবৎ যত বক দেখেছি তার প্রতিটিই সাদা। অতএব, সকল বক হয় সাদা।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "বিশেষ বিশেষ দৃষ্টান্তের অভিজ্ঞতার ভিত্তিতে 'সার্বিক সংশ্লেষক সিদ্ধান্ত প্রতিষ্ঠার প্রক্রিয়াকে আরোহ বলে।"
        },
        {
          "label": "খ",
          "question": "",
          "explanation": "অবৈজ্ঞানিক আরোহে প্রতিকূল দৃষ্টান্তবিহীন অনুকূল দৃষ্টান্তের অবাধ অভিজ্ঞতার ওপর ভিত্তি করে সিদ্ধান্ত প্রতিষ্ঠা করা হয়। এখানে কার্যকারণ সম্পর্ক নির্ণয় করা হয় না বিধায় এই প্রকার আরোহের সিদ্ধান্ত সম্ভাব্য হয়ে থাকে। সাধারণত মানুষ দৈনন্দিন জীবনে এই প্রকার আরোহ বেশি ব্যবহার করে থাকে। তাই অবৈজ্ঞানিক আরোহকে লৌকিক আরোহ বলা হয়।"
        },
        {
          "label": "গ",
          "question": "",
          "explanation": "উদ্দীপক-১-এ বৈজ্ঞানিক আরোহ প্রকাশ পেয়েছে। নিচে বৈজ্ঞানিক আরোহের বৈশিষ্ট্য উল্লেখ করা হলো- ১. বৈজ্ঞানিক আরোহ সার্বিক সংশ্লেষক যুক্তিবাক্য প্রতিষ্ঠা করে: বৈজ্ঞানিক আরোহ সিদ্ধান্ত হিসেবে সার্বিক সংশ্লেষক যুক্তিবাক্য প্রতিষ্ঠা করে। যেমন- সকল মানুষ হয় মরণশীল- এ যুক্তিবাক্যটি একটি সার্বিক যুক্তিবাক্য। কেননা এ বাক্যে সকল মানুষ সম্পর্কে সিদ্ধান্ত স্থাপন করা হয়েছে। আবার এ বাক্যটি একটি সংশ্লেষক বাক্য।কেননা আমরা জানি, যে বাক্যের বিধেয় উদ্দেশ্য সম্পর্কে নতুন। তথ্য প্রদান করে তাকে সংশ্লেষক বাক্য বলে। যেহেতু সকল মানুষ হয় মরণশীল- বাক্যটিতে বিধেয় পদ উদ্দেশ্য সম্পর্কে নতুন তথ্য প্রদান করছে তাই এটি একটি সংশ্লেষক বাক্য। ২. বৈজ্ঞানিক আরোহে আরোহাত্মক উল্লম্ফন বিদ্যমান থাকে : বৈজ্ঞানিক আরোহের মধ্যে আরোহের প্রাণ আরোহাত্মক উল্লম্ফন বিদ্যমান থাকে। এ আরোহাত্মক উল্লম্ফনের মাধ্যমে বৈজ্ঞানিক আরোহে জ্ঞাত থেকে অজ্ঞাতে উত্তরণ প্রক্রিয়া সম্পন্ন হয়। ৩. বৈজ্ঞানিক আরোহ কার্যকারণ সম্পর্কের ওপর প্রতিষ্ঠিত: বৈজ্ঞানিক আরোহে কার্যকারণ সম্পর্কের ভিত্তিতে সিদ্ধান্ত প্রতিষ্ঠা করা হয়। যে কোনো আবিষ্কার ও উদ্ভাবন এ কার্যকারণ সম্পর্কের ওপর প্রতিষ্ঠিত থাকে। বৈজ্ঞানিক আরোহের আশ্রয়বাক্য ও সিদ্ধান্তের মাঝে কার্যকারণ সম্পর্ক বিদ্যমান থাকে। ৪. বৈজ্ঞানিক আরোহ প্রকৃতির নিয়মানুবর্তিতা নীতির ওপর নির্ভরশীল: প্রকৃতিতে একই কারণ একই কার্যের সৃষ্টি করে। আজ যে কারণে কামাল, আজমল, সামাদ ও জ্যাকব মৃত্যুবরণ করছে ঠিক একই কারণে ও একই অবস্থায় অন্যরাও মৃত্যুবরণ করবে। এ প্রকৃতির নিয়মানুর্তিতা নীতির ওপর ভিত্তি করে বৈজ্ঞানিক আরোহে সিদ্ধান্ত প্রতিষ্ঠা করা হয়। ৫. বৈজ্ঞানিক আরোহ নিশ্চিত সিদ্ধান্ত প্রতিষ্ঠা করতে পারে: বৈজ্ঞানিক আরোহ প্রকৃতির নিয়মানুবর্তিতা নীতি কার্যকারণ নিয়মের ওপর। নির্ভর করে বলে এটি নিশ্চিত সিদ্ধান্ত প্রতিষ্ঠা করতে পারে। এ প্রকার আরোহে কোনো বিরুদ্ধ দৃষ্টান্তের সম্ভাবনা থাকে না। তাই এখানে কোনো প্রকার অনুপপত্তিও ঘটে না। এজন্য বৈজ্ঞানিক আরোহে নিশ্চিত সিদ্ধান্ত প্রতিষ্ঠা করা সম্ভব হয়।"
        },
        {
          "label": "ঘ",
          "question": "",
          "explanation": "উদ্দীপক-২-এ অবৈধ সার্বিকীকরণ অনুপপত্তি ঘটেছে। কেননা যেভাবে সিদ্ধান্ত গ্রহণ করলে অবৈধ সার্বিকীকরণ অনুপপত্তি ঘটে। নিচে তা বিশ্লেষণ করা হলো- উদ্দীপক-২-এ সেভাবে সিদ্ধান্ত গ্রহণ করা হয়েছে।অবৈজ্ঞানিক আরোহ কার্যকারণ সম্পর্ক প্রতিষ্ঠা ছাড়াই শুধু অভিজ্ঞতার ওপর নির্ভর করে সিদ্ধান্ত স্থাপন করা হয়। অর্থাৎ প্রাত্যহিক অভিজ্ঞতাই হচ্ছে এ অনুমানের ভিত্তি। ফলে এর সিদ্ধান্ত হয় সম্ভাবনামূলক। যথোপযুক্ত প্রমাণ এবং পর্যাপ্ত দৃষ্টান্ত নিরীক্ষণ ছাড়াই যদি এলোমেলোভাবে বা তাড়াহুড়া করে কোনো সিদ্ধান্ত গ্রহণ করা হয় তবে অবৈধ সার্বিকীকরণ অনুপপত্তির উদ্ভব হয়। তাছাড়া অবৈজ্ঞানিক আরোহে কেবল অনুকূল দৃষ্টান্ত পর্যবেক্ষণ করা হয় না। ফলে যেকোনো প্রতিকূল দৃষ্টান্ত পাওয়া গেলে সমগ্র সিদ্ধান্তটি মিথ্যা বা ভ্রান্ত হয়ে যায়। এ অবস্থায় সিদ্ধান্তটি অবৈধ হয় বা অনুপপত্তির সৃষ্টি হয়। অবৈজ্ঞানিক আরোহের সিদ্ধান্তের এ অনুপপত্তিকে অবৈধ সার্বিকীকরণ অনুপপত্তি বলে। তেমনি  উদ্দীপক-২-এ যেসব বক সাদা অথবা যে কয়টি বক দেখেছি সবগুলো সাদা দেখেছি এ অভিজ্ঞতার ভিত্তিতে সামগ্রিকভাবে সকল বক সম্পর্কে সিদ্ধান্ত প্রতিষ্ঠা করা হয়েছে। তাই যদি কখনো অন্য কোনো রঙের বক দেখা যায় তাহলে সিদ্ধান্তটি ভুল প্রমাণিত হয়ে যাবে। তাই বলা যায় যে,  উদ্দীপক-২-এ যে অনুপপত্তি ঘটেছে তা অবৈধ সার্বিকীকরণ অনুপপত্তি।"
        }
      ]
    },
    {
      "number": "6",
      "uddipok": "দৃষ্টান্ত-১: একটি বুকসেলফে ২৫টি বই আছে। এক একটি করে প্রতিটি বই দেখার পর জানা গেল, বুকসেলফের সকল বই-ই অনার্স প্রথম বর্ষের নীতিবিদ্যার বই। দৃষ্টান্ত-২: দুটি গাছের মধ্যে কান্ড, পাতা, ফুল ও ফলের দিক থেকে মিল আছে। গাছ দুটির মধ্যে একটি কুল গাছ। অতএব, অন্য গাছটিও' কুল গাছ।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "যেসব আরোহের মধ্যে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে তাই হলো প্রকৃত আরোহ।"
        },
        {
          "label": "খ",
          "question": "",
          "explanation": "সাদৃশ্যমূলক অনুমানে সাদৃশ্য বা মিল দেখে সিদ্ধান্ত প্রতিষ্ঠা করা হয়। এই প্রকার আরোহে দুটি বস্তুর মধ্যে সাদৃশ্য দেখে তাদের মধ্যে নতুন কোনো বিষয়ে সাদৃশ্য অনুমান করা হয়। এখানে আরোহাত্মক লম্ফ বিদ্যমান থাকে বিধায় জ্ঞাত থেকে অজ্ঞাতে গমন করা হয়। যেহেতু সাদৃশ্যানুমানে আরোহাত্মক লম্ফ বিদ্যমান থাকে, তাই সাদৃশ্যমূলক অনুমানকে প্রকৃত আরোহ বলা হয়।"
        },
        {
          "label": "গ",
          "question": "",
          "explanation": "দৃষ্টান্ত-১-এ নির্দেশিত অনুমানটি একটি পূর্ণাঙ্গ আরোহ। কেননা নির্দেশিত অনুমানটি পূর্ণাঙ্গ আরোহের মতো সকল দৃষ্টান্তের পর্যবেক্ষণের মাধ্যমে সিদ্ধান্ত প্রতিষ্ঠা করা হয়েছে।ব্যাখ্যা করা হলো- যে আরোহ অনুমানে কোনো বিষয়ের সকল দৃষ্টান্তের পর্যবেক্ষণের মাধ্যমে সিদ্ধান্ত প্রতিষ্ঠা করা হয় তাকে পূর্ণাঙ্গ আরোহ বলে। পূর্ণাঙ্গ আরোহে আরোহাত্মক উল্লম্ফন না থাকার কারণে একে অপ্রকৃত আরোহ বা তথাকথিত আরোহ বলা হয়। পূর্ণাঙ্গ আরোহ প্রক্রিয়ায় সকল দৃষ্টান্তের পর্যবেক্ষণের মাধ্যমে সিদ্ধান্ত প্রতিষ্ঠা করা হয় বলে এখানে সীমিত দৃষ্টান্ত সম্পর্কে সিদ্ধান্ত গ্রহণ করা এ আরোহের ক্ষেত্রে একটি কার্যকর ব্যাপার হয়ে দাঁড়ায়। এ আরোহ প্রক্রিয়ায় জানা থেকে জানায় গমন করা হয় এখানে সকল দৃষ্টান্ত অবগত হয়ে সেই অবগত বিষয়টি আবার সিদ্ধান্ত হিসেবে স্থাপন করা হয়। উদ্দীপকের দৃষ্টান্ত-১-এ বুক সেলফের ২৫টি বই-এর এক একটি করে প্রতিটি বই দেখার পর সিদ্ধান্ত নেয়া হলো যে, বুক সেলফের সকল বই-ই অনার্স প্রথমবর্ষের নীতিবিদ্যার বই। অর্থাৎ এ ক্ষেত্রে সবগুলো দৃষ্টান্তের প্রত্যেকটি নিরীক্ষণ করার পর যে সার্বিক সিদ্ধান্ত নেয়া হয়েছে তা পূর্ণাঙ্গ আরোহকে নির্দেশ করেছে।"
        },
        {
          "label": "ঘ",
          "question": "",
          "explanation": "দৃষ্টান্ত-২ যে অনুমান নির্দেশ করেছে তা হলো সাধু আদৃশ্যমান।  দুটি বস্তুর মধ্যে কয়েকটি বিষয়ে যদি সাদৃশ্য লক্ষ করে অনুমান করা যায় যে, তাদের একটি কোনো বিশেষ গুণের অধিকারী হলে অপরটিও ঐ বিশেষ গুণের অধিকারী হবে, এরূফ অনুমানকে সাদৃশ্যানুমান বলে। প্রকৃত আরোহের সর্বশেষ শ্রেণিবিভাগ হলো সাদৃশ্যানুমান। এ প্রকার আরোহে দুটি বস্তুর মধ্যে কতকগুলো বিষয়ে সাদৃশ্য লক্ষ করে তাদের মধ্যে ভিন্ন কোনো বিষয়ে সাদৃশ্য অনুমান করা হয়। এ প্রকার আরোহে • আরোহমূলক লম্ফ বিদ্যমান থাকে। যুক্তিবিদ ওয়েলটনের মতে, সাদৃশ্যানুমান হলো বিষয়বস্তুর সাদৃশ্যের ভিত্তিতে আরো অধিকতর সাদৃশ্যের অনুমান করা। যুক্তিবিদ বেইনের মতে, একটি স্বাতন্ত্র্য অনুমান প্রক্রিয়া হিসেবে সাদৃশ্যানুমানের ক্ষেত্র মনে করা হয় যে, 'দুটি বস্তুর মধ্যে কতকগুলো বিষয়ে সাদৃশ্য থাকলে অন্য কোনো ক্ষেত্রেও সাদৃশ্য তাকতে পারে।\" যুক্তিবিদ কার্ভেথ রীডের মতে, “সাদৃশ্যমূলক অনুমান হলো অনুমানের উপাত্ত ও অনুমানের বিষয়বস্তুর অসম্পূর্ণ সাদৃশ্যের ওপর ভিত্তি করে যে সম্ভাব্য প্রমাণ উপস্থাপন করা হয় তাকে সাদৃশ্যানুমান বলে।\" সাদৃশ্যানুমান দুই প্রকার একটি সাধু সাদৃশ্য অন্যটি অসাধু সাদৃশ্য। সাধু সাদৃশ্যানুমানে দুটি বিষয়ের মধ্যে কতকগুলো মৌলিক গুরুত্বপূর্ণ ও আবশ্যিক বিষয়ে সাদৃশ্যের ভিত্তিতে সিদ্ধান্ত অনুমান করা হয়। উদ্দীপকের দৃষ্টান্ত-২-এ দুটি গাছের মধ্যে কাণ্ড, পাতা, কুল ও ফলের। দিকে থেকে মিল থাকার কারণে গাছ দুটির মধ্যে একটি কুল গাছ তা অন্যটিও কুল গাছ। যা সাদৃশ্যানুমানে ইঙ্গিত বহন করে। কেননা দুটি গাছের মধ্যে মৌলিক, গুরুত্বপূর্ণ ও আবশ্যিক বিষয়ে সাদৃশ্যের ভিত্তিতে সিদ্ধান্ত অনুমান করা হয়েছে' অনেক ক্ষেত্রে সত্য হয়। তাই এটি সাধু সাদৃশ্যানুমান।"
        }
      ]
    },
    {
      "number": "7",
      "uddipok": "কবরী নবম শ্রেণিতে পড়ে। হঠাৎ তার প্রচণ্ড জ্বর হয়। জ্বরের মধ্যে সে অসংলগ্ন কথা বলে। কবরীর দাদি ধারণা করল যে, করবীকে ভূতে ধরেছে।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "কোনো বৈধ প্রকল্পের অভাবে সাময়িকভাবে কাজ চালিয়ে নেওয়ার জন্য যে প্রকল্প প্রণয়ন করা হয় তাকে কাজ চালানো প্রকল্প বলে।"
        },
        {
          "label": "খ",
          "question": "",
          "explanation": "আরোহ অনুমান কার্যকারণ সম্পর্কের ওপর ভিত্তি করে সাধারণ সত্য প্রতিষ্ঠা করে। কিন্তু যেক্ষেত্রে কারণটি অজানা, সেক্ষেত্রে একটি প্রকল্প বা সম্ভাব্য কারণের সাহায্যে অগ্রসর হতে হয় এবং প্রমাণিত হলেই তা সাধারণ সত্যে উন্নীত হয়। এজন্য আরোহ অনুমানের ক্ষেত্রে প্রকল্পের প্রয়োজনীয়তা বেশি।"
        },
        {
          "label": "গ",
          "question": "",
          "explanation": "উদ্দীপকে কবরীর দাদির ধারণা বৈধ প্রকল্পের বাস্তবতার শর্ত লঙ্ঘন করা হয়েছে। ব্যাখ্যা করা হলো- কোনো একটি ঘটনার প্রকৃত কারণ অনুসন্ধানের জন্য প্রাথমিক আনুমানিক ধারণা হলো প্রকল্পে কিন্তু যেকোনো প্রাথমিক আনুমানিক ধারণাকে প্রকল্প বলা যায় না। কোনো আনুমানিক ধারণাকে প্রকল্প হতে হলে কতকগুলো শর্ত পূরণ করতে হয় যাকে বৈধ প্রকল্পের শর্ত বলে। বৈধ প্রকল্পের শর্তগুলোর মধ্যে অন্যতম হলো প্রকল্পকে বাস্তব কারণভিত্তিক হতে হবে। কেননা বাস্তবতাবর্জিত কোনো প্রকল্প দিয়ে ঘটনার প্রকৃত কারণ নির্ণয় করা সম্ভব নয়। প্রকল্প যদি বাস্তব কারণভিত্তিক না হয় অর্থাৎ বাস্তবতার সাথে তার কোনো মিল নেই বা বাস্তবে তার কোনো অস্তিত্ব খুঁজে পাওয়া না যায় তাহলে প্রকল্পটি ভ্রান্ত হবে। আর এ ধরনের প্রকল্পের মাধ্যমে ঘটনার প্রকৃত কারণ নির্ণয় করা যায় না। উদ্দীপকের কবরী জ্বরের ঘোরে অসংলগ্ন কথা বলার কারণ হিসেবে তার দাদির ধারণা বা প্রকল্প করেছে যে তাকে ভূতে ধরেছে। অর্থাৎ ভূতে ধরার কারণে কবরী অসংলগ্ন কথা বলছে। কিন্তু বাস্তবে ভূতের কোনো অস্তিত্ব খুঁজে পাওয়া যায়নি। অর্থাৎ বাস্তবে ভূতের কোনো অস্তিত্ব নেই। অথচ বৈধ প্রকল্পের অন্যতম শর্ত হলো প্রকল্পকে বাস্তব কারণভিত্তিক হতে হবে। বাস্তব কারণের সাথে সম্পৃক্ত থাকলে কোনো প্রকল্পকে বৈধ বলা যায় না। যেহেতু উদ্দীপকের কবরীর দাদি যে প্রকল্প করেছে বাস্তবে তার কোনো ভিত্তি নেই। তাই দাদির প্রকল্প বাস্তবতার শর্ত লঙ্ঘন করেছে।"
        },
        {
          "label": "ঘ",
          "question": "",
          "explanation": "উদ্দীপকে লঙ্ঘিত শর্ত অর্থাৎ 'প্রকল্পকে বাস্তবকারণভিত্তিক হতে হবে তা বৈধ প্রকল্পের একমাত্র শর্ত নয়। কারণ প্রকল্পকে গ্রহণযোগ্য হতে হলে পাঁচটি শর্ত অতিক্রম করে সিদ্ধান্ত গ্রহণ করতে হয়। প্রকল্প হলো আরোহ প্রক্রিয়ার একটি অন্যতম মৌলিক, গুরুত্বপূর্ণ ও অপরিহার্য দিক। কোনো ঘটনাকে ব্যাখ্যা করার জন্য অথবা ঘটনার কারণ নির্ণয় করার জন্য প্রাথমিকভাবে যে আনুমানিক ধারণা করা হয় তাই প্রকল্প। নিচে এর পাচটি শর্ত দেওয়া হলো- ১. প্রকল্পকে যৌক্তিকতার শর্তকে অবশ্যই পূরণ করতে হবে। কারণ কোনো বিষয়ের যদি কোনো যৌক্তিক ভিত্তি না থাকে তাহলে তা গ্রহণযোগ্য হয় না। তাই যৌক্তিকতার পূরণ করা প্রকল্পের জন্য আবশ্যিক। ২. প্রকল্পকে প্রাসঙ্গিকতার শর্তকে পূরণ করতে হয়। কারণ কোনো প্রকল্প যদি প্রাসঙ্গিক না হয় তাহলে তা ব্যক্তির খেয়াল খুশিতে পরিণত হয়, এসব প্রকল্পের কোনো সাধারণ গ্রহণযোগ্যতা থাকে না। তাই প্রকল্পকে অবশ্যই প্রাসঙ্গিকতার শর্তপূরণ করতে হয়। ৩. প্রকল্পকে বৈজ্ঞানিক নিয়মের শর্তকে পূরণ করতে হয়। কেননা বৈজ্ঞানিক নিয়মের সাথে সাংঘর্ষিক কোনো বিষয় প্রকল্প হতে পারে না বা তার কোনো যৌক্তিক গ্রহণযোগ্যতা থাকে না। এটি পরিণত হয় অন্ধ বিশ্বাস ও কুসংস্কারে। তাই প্রকল্পকে বৈধ বা গ্রহণযোগ্য হতে হলে বৈজ্ঞানিক শর্তকে পূরণ করতে হয়। ৪. প্রকল্পকে নির্দিষ্ট হতে হয়। অনির্দিষ্ট ও অস্পষ্ট প্রাথমিক ধারণা ব্যক্তির মনগড়া বিষয় হয়ে যায় এবং এক্ষেত্রে বিভিন্ন রকম বিতর্ক থাকে। তাই কোনো আনুমানিক ধারণাকে গ্রহণযোগ্য হতে হলে অবশ্যই নির্দিষ্ট হতে হয়। তাই প্রকল্পকে বৈধ হওয়ার জন্য নির্দিষ্টতার শর্ত পূরণ করতে হয়। ৫ . প্রকল্পকে যাচাইয়ের শর্তপূরণ করতে হয়। অর্থাৎ, যদি কোনো প্রকল্প যাচাইয়ের শর্তপূরণ না করে বা প্রকল্পটি যদি যাচাইযোগ্য না হয় তাহলে কোনোভাগেই প্রকল্পটি বৈধ হতে পারে না। তাই বৈধ হতে গেলে প্রকল্পকে অবশ্যই যাচাইয়ের শর্ত পূরণ করতে হবে।"
        }
      ]
    },
    {
      "number": "8",
      "uddipok": "দৃশ্যকল্প-১: বিজ্ঞানী নিউটন আপেল কেন মাটিতে পড়ে তা ব্যাখ্যার জন্য মাধ্যাকর্ষণ তত্ত্ব আবিষ্কার করেন। পরবর্তীকালে দেখা গেল যে, এ তত্ত্বটি জোয়ার-ভাটা, গ্রহ-নক্ষত্রের গতিবিধি ব্যাখ্যা করে অতিরিক্ত ক্ষমতার পরিচয় দিয়েছে। দৃশ্যকল্প-২: কোনো এক বাড়িতে তালা ভেঙে চুরি হয়েছে। পুলিশ এসে তালার ওপর হাতের ছাপ পরীক্ষা করে প্রকৃত চোর শনাক্ত করেন।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "প্রতিবেদক অনুকল্প বলতে এক প্রকার বাস্তব কারণকে বোঝায় যা প্রত্যক্ষ করা যায় না কিন্তু অনুভব করা যায়।"
        },
        {
          "label": "খ",
          "question": "",
          "explanation": "প্রকল্প হলো প্রাথমিক ও আনুমানিক ধারণা। এই প্রাথমিক আনুমানিক ধারণা গঠন করা হয় কোনো ঘটনার প্রকৃত কারণ অনুসন্ধানের জন্য। ঘটনার কারণ সম্পর্কে আনুমানিক ধারণা সত্যও হতে পারে; আবার মিথ্যাও হতে পারে। প্রকল্পের যথার্থতা প্রমাণিত হয় যাচাইকরণের মাধ্যমে। যাচাইকরণে সঠিক প্রমাণিত হলে প্রকল্পটি গৃহীত হয়; আর প্রমাণিত না হলে প্রকল্পটি বাতিল করে অন্য প্রকল্প গঠন করা হয়। তাই প্রকল্পকে যাচাইযোগ্য হতে হয়।"
        },
        {
          "label": "গ",
          "question": "",
          "explanation": "দৃশ্যকল্প-১-এ 'অতিরিক্ত ক্ষমতা' বলতে পাঠ্যপুস্তকে বৈধ প্রকল্পের শর্তাবলি নির্দেশিত হয়েছে। ব্যাখ্যা করা হলো- বৈধ প্রকল্পের অন্যতম শর্ত হলোম প্রকল্পের ভবিষ্যৎদ্বাণী করার শক্তি থাকা। প্রকল্প হলো প্রাথমিক আনুমানিক ধারণা। কিন্তু যেকোনো আনুমানিক ধারণা প্রকল্প নয়। কোনো আনুমানিক ধারণাকে প্রকল্প হতে হলে কতকগুলো শর্ত পূরণ করতে হয়। প্রকল্প যখন সুনির্দিষ্ট নিয়ম বা শর্ত পূরণ করে গ্রহণ করা হয় তখন তাকে বলে বৈধ প্রকল্প। উদ্দীপকের দৃশ্যকল্প-১-এ অতিরিক্ত ক্ষমতা বলতে প্রকল্পের ভবিষ্যদ্বাণী করার ক্ষমতা বুঝিয়েছে যদি দুটি যাচাইযোগ্য প্রকল্পের মধ্যে একটি থেকে অপরটির তুলনায় অধিক সংখ্যক পর্যবেক্ষণযোগ্য ঘটনাকে অবরোহের আকারে নিঃসৃত করা যায় তাহলে অপরটির তুলনায় অধিকতর ভবিষ্যৎদ্বাণী করার শক্তি রয়েছে মনে করতে হবে। নিউটনের প্রকল্পের সাহায্য সেগুলো ছাড়াও আরও একাধিক বিষয়ের ব্যাখ্যা করা যায়। যে প্রকল্পের ভবিষ্যদ্বাণী করার যত বেশি ক্ষমতা, সেই প্রকল্প তত বেশি ঘটনা বা তথ্যের ব্যাখ্যা করতে পারে। উদ্দীপকের দৃশ্যকল্প-১-এ বিজ্ঞানী নিউটন  এর মাধ্যাকর্ষণ তত্ত্ব আবিষ্কার করেন  এটি পরবর্তীতে জোয়ার ভাটা, গ্রহনক্ষত্রের গতিবিধি ব্যাখ্যাও গুরুত্বপূর্ণ ভূমিকা পালন করে যা অতিরিক্ত ক্ষমতার পরিচয় বহন করে।"
        },
        {
          "label": "ঘ",
          "question": "",
          "explanation": "দৃশ্যকল্প-২-এর প্রকল্পের সংকট উত্তরক দৃষ্টান্তের ধারণাটি নির্দেশ করেছে। বিশ্লেষণ করা হলো- প্রকল্প প্রণয়ন করা হয় কোন ঘটনার প্রকৃত কারণ অনুসন্ধানের জন্য। অনেক সময় দেখা যায় যে, কোনো একটি ঘটনার জন্য একাধিক বৈধ প্রকল্প প্রণয়ন করা যায় অথচ কোনো ঘটনার প্রকল্প যথার্থ হয় একটি মাত্র প্রকল্প প্রণয়নে। এ অবস্থায় যে দৃষ্টান্তের সাহায্যে প্রতিযোগিতাপ্রকল্পগুলোর মধ্য থেকে সঠিক প্রকল্পটি নির্ণয় করা যায় তাকে সংকট উত্তর উত্তরক দৃষ্টান্ত বলে। কোনো ঘটনার প্রকৃত কারণ নির্ণয় করার জন্য প্রকল্প প্রণয়ন করা হয় কিন্তু অনেক ঘটনা এমনভাবে ঘটে যে, সেগুলোর প্রকল্প প্রণয়নে সমস্যার সৃষ্টি হয়। এসব ক্ষেত্রে দেখা যায় যে, প্রতিযোগী অনেকগুলো প্রকল্প রয়েছে। ফলে সঠিকভাবে প্রকল্প প্রণয়নে সমস্যার সৃষ্টি হয় অথচ আমাদেরকে একটি মাত্র প্রকল্পই নির্বাচন করতে হয়। কেননা বৈধ প্রকল্পে কেবলমাত্র একটি প্রকল্পই থাকে। এছাড়া কোনো ঘটনা একটি মাত্র কারণ দ্বারাই উৎপন্ন হয়। এ সমস্যা সমাধানের ক্ষেত্রে অনেক সময় দেখা যায় যে, একটি মাত্র ঘটনা সংকট নিরসন এগিয়ে আসে। তেমনি  উদ্দীপকের দৃশ্যকল্প-২-এর প্রকল্পটিও তদ্রুপ সংকট উত্তর দৃষ্টান্ত। এখানে তালা ভেঙে চুরির বিষয়টি তার উপর হাতের ছাপ পরীক্ষা করে প্রকৃত চোর শনাক্তকরণ সিদ্ধান্তটি একটি সংকট উত্তরক দৃষ্টান্তকে নির্দেশ করেছে।"
        }
      ]
    },
    {
      "number": "9",
      "uddipok": "সায়মা তার মায়ের কাছে বজ্রপাত কী তা জানতে চায়। জবাবে তার মা বললেন, বজ্রপাত হলো ভয়ংকর এক দানবের নিক্ষেপিত সাদা আগুনের ঝলক। একথা শুনে সায়মার বাবা বলল, বজ্রপাত হলো আকাশে ভাসমান মেঘের ভারি জলকণার ঘর্ষণের ফলে তৈরি বিদ্যুৎ।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "যে বৈজ্ঞানিক ব্যাখ্যায় একটি কম ব্যাপক নিয়মকে অধিক ব্যাপক নিয়মে অন্তর্ভুক্ত করে ব্যাখ্যা করা হয় তাকে অন্তর্ভুক্তি বলে।"
        },
        {
          "label": "খ",
          "question": "",
          "explanation": "একটির সাথে অন্যটির সাদৃশ্য না থাকার কারণে চেতনার মৌলিক অবস্থার ব্যাখ্যা দেওয়া যায় না। যেমন- বর্ণ, গন্ধ, স্বাদ ইত্যাদি মৌলিক সংবেদনগুলোর একটির সাথে অপরটির কোনো সাদৃশ্য নেই। বর্ণের সাথে গন্ধের কোনো সাদৃশ্য নেই। বর্ণের নিয়মকে গন্ধের নিয়মের সাথে সংযুক্ত করা যায় না। কাজেই চেতনার মৌলিক অবস্থার ব্যাখ্যা দেওয়া যায় না।"
        },
        {
          "label": "গ",
          "question": "",
          "explanation": "উদ্দীপকে মায়ের বক্তব্যে লৌকিক ব্যাখ্যার নির্দেশ রয়েছে। পাঠ্যপুস্তকের আলোকে তা বিশ্লেষণ করা হলো- কোনো ঘটনার ব্যাখ্যায় যখন কাল্পনিক, অতিপ্রাকৃত ও অবাস্তব কারণ উল্লেখ করে ব্যাখ্যা প্রদান করা হয় তখন তাকে লৌকিক ব্যাখ্যা বলে। কোনো কার্যকারণ সম্পর্ক ছাড়াই সাধারণ মানুষের মনোভাব ও দৃষ্টিভঙ্গির ওপর ভিত্তি করে এ ব্যাখ্যা প্রতিষ্ঠিত হয়। তাছাড়া ধর্মীয় গোঁড়ামি, অন্ধবিশ্বাস ও কুসংস্কার দ্বারা প্রভাবিত হয়েও সাধারণ মানুষ এ ধরনের ব্যাখ্যা প্রদান করে। তাই লৌকিক ব্যাখ্যা অবাস্তব এবং অপ্রসঙ্গিক এবং পশ্চাৎপদ প্রক্রিয়া উদ্দীপকে বজ্রপাতের ব্যাখ্যায় মায়ের ধারণা অবৈজ্ঞানিক অপাসঙ্গিক, কুসংকারাচ্ছন্ন। তিনি ভয়ংকর এক দানবের নিক্ষেপিত সাদা আগুনের ঝলককে বজ্রপাত হিসেবে উল্লেখ করেছেন। এ জাতীয় ব্যাখ্যা হলো লৌকিক ব্যাখ্যা। কেননা এ ব্যাখ্যার বৈজ্ঞানিক নিয়ম, যুক্তি বিচার-বিশ্লেষণ এবং কার্যকারণ সম্পর্ক কোনোটিই উপস্থিত নেই। কেবল মাত্র বিশ্বাসের ভিত্তিতে ব্যাখ্যা প্রদান করা হয়েছে। তাই এগুলো লৌকিক ব্যাখ্যা। যার কোনো বাস্তব ভিত্তি নেই এবং যা যাচাইযোগ্য নয়।"
        },
        {
          "label": "ঘ",
          "question": "",
          "explanation": "উদ্দীপকে সায়মার মায়ের বক্তব্যে ব্যাখ্যা এবং বাবার বক্তব্যে বৈজ্ঞানিক ব্যাখ্যা এ দুই ধরনের ব্যাখ্যার নির্দেশ রয়েছে। বৈজ্ঞানিক ও লৌকিক ব্যাখ্যার তুলনামূলক পার্থক্য নিচে উল্লেখ করা হলো- ১. লৌকিক ব্যাখ্যায় কোনো অতিপ্রাকৃত, অদৃশ্য ও অবাস্তব কারণ উল্লেখ করে ব্যাখ্যা প্রমাণ করা হয়। অন্যদিকে, বৈজ্ঞানিক ব্যাখ্যায় ঘটনার কার্যকারণ সম্পর্ক নির্ণয় করে প্রাকৃতিক নিয়মের মাধ্যমে ব্যাখ্যা প্রদান করা হয়ে থাকে। ২. লৌকিক ব্যাখ্যা অযৌক্তিক ও অপ্রাসঙ্গিকভাবে ব্যাখ্যা প্রদান করে থাকে। বাস্তবে এ প্রকার ব্যাখ্যার তেমন কোনো প্রাসঙ্গিকতা নেই। অন্যদিকে, বৈজ্ঞানিক ব্যাখ্যায় যৌক্তিক ও বৈজ্ঞানিকভাবে ব্যাখ্যা প্রদান করা হয়ে থাকে। তাই বাস্তবে এ প্রকার ব্যাখ্যা খুবই প্রাসঙ্গিক। ৩. লৌকিক ব্যাখ্যায় যেসব কারণ উল্লেখ করে ব্যাখ্যা প্রদান করা হয় তা যাচাই করা যায় না। কেননা কল্পনা ও বিশ্বাস যাচাই করার কোনো সুনির্দিষ্ট মানদণ্ড নেই। অন্যদিকে, বৈজ্ঞানিক ব্যাখ্যায় যেসব কারণ উল্লেখ করা হয় তা যাচাই করা যায়। কেননা কার্যকারণ নিয়ম, বিভিন্ন প্রকার প্রাকৃতিক নিয়ম যাচাইযোগ্য। ৪. লৌকিক ব্যাখ্যায় বাহ্যিক সাদৃশ্য লক্ষ করে ব্যাখ্যা প্রদান করা। হয়ে থাকে। এ কারণে এ প্রকার ব্যাখ্যা উদ্ভট ও মনগড়া হয়ে। থাকে। অন্যদিকে, বৈজ্ঞানিক ব্যাখ্যায় মৌলিক ও অভ্যন্তরীণ সাদৃশ্য লক্ষ করে ব্যাখ্যা প্রদান করা হয়ে থাকে। এ কারণে এ প্রকার যৌক্তিক গ্রহণযোগ্য হয়ে থাকে। ৫.লৌকিক ব্যাখ্যা যেসব মানুষ বিশ্বাস করে তারা এ ব্যাখ্যাকে নিশ্চিত, অপরিবর্তনীয় ও সন্দেহাতীত সত্য বলে গ্রহণ করে। এ ব্যাখ্যার কারণ কোনো অবস্থাতেই পরিবর্তনযোগ্য নয় বলে তারা মনে করে। অন্যদিকে, বৈজ্ঞানিক ব্যাখ্যায় যদি কোনো নিয়ম ভিন্নভাবে সত্য বলে প্রমাণিত হয় তাহলে তা পরিবর্তন করা যায়। কেননা পরীক্ষা-নিরীক্ষার মাধ্যমে প্রাপ্ত তথ্যের ওপর ভিত্তি করে বৈজ্ঞানিক ব্যাখ্যা প্রকাশ করা হয়।"
        }
      ]
    },
    {
      "number": "10",
      "uddipok": "",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "শব্দগত অর্থের দিক থেকে ব্যাখ্যা হলো, কোনো জটিল ও দুর্বোধ্য বিষয়কে সহজভাবে ব্যক্ত করা।"
        },
        {
          "label": "খ",
          "question": "",
          "explanation": "আমরা জানি মিশ্র কার্য হচ্ছে পৃথকীকরণের একত্রিত ফল। বিশ্লেষণ প্রক্রিয়ায় মিশ্র কার্যের স্বতন্ত্র কারণকে আলাদা আলাদা করে দেখানো হয় বা হয়ে থাকে। অর্থাৎ, কোনো মিশ্র, কার্যকে স্বতন্ত্রভাবে ব্যাখ্যা করাই হচ্ছে বিশ্লেষণ। উদাহরণ হিসেবে বলা যায়, আমরা যে নলকূপের পানি ব্যবহার করি তার পানি ওঠা হচ্ছে একটি মিশ্রকার্য। কারণ নলকূপ থেকে পানি উঠানোর ঘটনা বা তার প্রকৃত বা যথার্থ নিয়মটিকে যদি আমরা ব্যাখ্যা করি তাহলে দেখা যাবে পৃথকীকরণের একত্রিত ফলস্বরূপ এটি হয়ে থাকে।"
        },
        {
          "label": "গ",
          "question": "",
          "explanation": "দৃশ্যকল্প-১-এ বৈজ্ঞানিক ব্যাখ্যার শৃঙ্খলযোজন রূপটি প্রতিফলিত হয়েছে। ব্যাখ্যা করা হলো- বৈজ্ঞানিক ব্যাখ্যার তিনটি রূপের মধ্যে দ্বিতীয়টি হলো শৃঙ্খলযোজন। এখানে একটি কার্য ও তার দূরবর্তী কারণের মধ্যবর্তী পর্যায় দেখানো হয়। অর্থাৎ বৈজ্ঞানিক ব্যাখ্যা যেরূপে কোনো কার্য ও তার দূরবর্তী কারণের মধ্যবর্তী পর্যায় আবিষ্কার করে দেখানো হয় তাকে শৃঙ্খলযোজন বলে, শৃঙ্খলাযোজনে দেখানো হয় যে, কোনো কার্য তার দূরবর্তী কারণ থেকে সরাসরি উদ্ভব হয় না বরং দূরবর্তী কারণের মধ্যবর্তী পর্যায় থাকে। এই মধ্যবর্তী পর্যায় অতিক্রম করেই কার্যটি সংঘটিত হয়। তেমনি  দৃশ্যকল্প-১-এ একটি কার্য ও তার দূরবর্তী কারণের মধ্যবর্তী পর্যায় আবিষ্কার করে দেখানো হয়েছে। এখানে কলেজে ভর্তি হওয়া আর GPA 5.00 পাওয়ার মধ্যবর্তী পর্যায় নিয়মিত পড়াশোনা দেখানো হয়েছে। অর্থাৎ এখানে GPA 5.00 নামক কার্যের দূরবর্তী কারণ কলেজে ভর্তি হওয়া আর মধ্যবর্তী পর্যায় হলো নিয়মিত পড়াশোনা তাই দৃশ্যকল্প-১-এর মাধ্যমে বৈজ্ঞানিক ব্যাখ্যার রূপ শৃঙ্খলযোজন প্রতিফলিত হয়েছে।"
        },
        {
          "label": "ঘ",
          "question": "",
          "explanation": "দৃশ্যকল্প-২-এ প্রতিফলিত বিষয়টি ব্যাখ্যার সীমাবদ্ধতা নির্দেশ করেছে। পাঠ্যপুস্তকের আলোকে তা বিশ্লেষণ করা হলো- প্রকৃতির নিয়মকানুন অনুযায়ী ঘটনাবলির কার্যকারণ সম্পর্ক আবিষ্কার করে কোনো ঘটনার ব্যাখ্যা প্রদান করাই হচ্ছে বৈজ্ঞানিক ব্যাখ্যা। অর্থাৎ ঘটনাবলির সাথে একটি সাদৃশ্য আবিষ্কারের মাধ্যমে জ্ঞাত ঘটনা বা নিয়মের সাথে অন্যান্য নিয়মের সংযোগ সাধন বা একত্রিকরণই হচ্ছে ব্যবস্থাকরণের সার কথা। এ ব্যাখ্যাকরণের ক্ষেত্রে কিছু সীমাবদ্ধতা অতিক্রম করে ব্যাখ্যা করতে হয়। উদ্দীপকের দৃশ্যকল্প-২-এ সৃষ্টিকর্তা বিষয়টির ক্ষেত্রে দেখানো হয়েছে যে সৃষ্টিকর্তা এক ও অনন্য যাকে কোনো অধিক নিয়মের অন্তর্ভুক্ত করা যায় না তাই সৃষ্টিকর্তার ব্যাখ্যা দেওয়া যায় না। 'বিশিষ্ট ব্যক্তির নিজস্ব বৈশিষ্ট্য' অন্য কোনো ব্যক্তি বা বস্তুর সাথে সংযুক্ত করা যায় না অর্থাৎ এগুলোর ব্যক্তির একান্ত নিজস্ব বৈশিষ্ট্য হওয়ার অন্য কোনো ব্যক্তি বা বস্তুর সাথে মিলের ভিত্তিতে সম্পৃক্ত করা যায় না। যার কারণে এদের ব্যাখ্যা দেয়া যায় না। 'মুখ্যগুণ' জড় পদার্থের মৌলিক গুণ বা মুখ্য গুণসমূহকে ব্যাখ্যা করা যায় না। যেমন- দেশ, কাল, গতি, ওজন আকার ইত্যাদি জড় পদার্থের মৌলিক বা মুখ্য গুণ। এদের একটির সাথে অন্যটির কোনো মিল নেই। এরা পরস্পর সম্পূর্ণ আলাদা। এরা একক ও অনন্য। তাই এদের সংজ্ঞা দেওয়া যায় না।"
        }
      ]
    },
    {
      "number": "11",
      "uddipok": "দৃশ্যকল্প-১: বুধ, শুক্র, পৃথিবী, মঙ্গল প্রভৃতি গ্রহের প্রত্যেকটি গ্রহই সূর্যের চারদিকে ঘোরে। সুতরাং সকল গ্রহ সূর্যের চারদিকে ঘোরে। দৃশ্যকল্প-২ : 'ক' এবং 'খ' দুটি স্থান। দুটি স্থানেই আলো, পানি, বাতাস এবং নাতিশীতোষ্ণ আবহাওয়া বিদ্যমান। জানা গেছে, 'খ' স্থানে মানুষ বসবাস করে। অতএব, সিদ্ধান্ত গ্রহণ করা যায় যে, 'ক' স্থানেও মানুষ বসবাস করে।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "অমৌলিক, গুরুত্বহীন, অপ্রাসঙ্গিক, বাহ্যিক সাদৃশ্যের ভিত্তিতে সিদ্ধান্ত অনুমিত হওয়াই অসাধু সাদৃশ্যানুমান।"
        },
        {
          "label": "খ",
          "question": "",
          "explanation": "অবৈজ্ঞানিক আরোহের মূল্য নগণ্য। যুক্তিবিদ মিল অবৈজ্ঞানিক আরোহের বিরুদ্ধে আপত্তি তুলে বলেন, এই প্রকার আরোহ অনিশ্চিত। এর মাধ্যমে বৈজ্ঞানিক গবেষণা শুরু করলেও লক্ষে পৌঁছানো সম্ভব হয় না। ব্রিটিশ যুক্তিবিদ জনসন অবৈজ্ঞানিক আরোহকে সংশয়াত্মক আরোহ বলে অভিহিত করেছেন। তার মতে, এই প্রকার আরোহের সিদ্ধান্তের কোনো নিশ্চয়তা দেওয়া যায় না বিধায় এটি সংশয়াত্মক আরোহ। ব্রিটিশ যুক্তিবিদ যোসেফ অবৈজ্ঞানিক আরোহকেও সংশয়াত্মক আরোহ বলে মন্তব্য করেছেন।"
        },
        {
          "label": "গ",
          "question": "",
          "explanation": "দৃশ্যকল্প-১-এ নির্দেশিত আরোহ একটি অবৈজ্ঞানিক আরোহ। কেননা অবৈজ্ঞানিক আরোহ যে প্রক্রিয়ায় সিদ্ধান্ত প্রতিষ্ঠা করা হয় যেখানে যে প্রক্রিয়ার সিদ্ধান্ত প্রতিষ্ঠা করা হয়েছে। অবৈজ্ঞানিক আরোহ একটি যথার্থ আরোহ। ব্যাখ্যা করা হলো- কার্যকারণ সম্পর্ক ব্যতীত কেবল প্রকৃতির নিয়মানুবর্তিতা নীতির ওপর নির্ভর করে যে আরোহ অনুমান বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত অনুমান করে তাকে অবৈজ্ঞানিক আরোহ বলে। অবৈজ্ঞানিক আরোহ এক প্রকার প্রকৃত বা যথার্থ আরোহ কেননা অবৈজ্ঞানিক আরোহে অভিজ্ঞতার ভিত্তিতে সিদ্ধান্ত স্থাপন করা হয়। অবৈজ্ঞানিক আরোহে আরোহমূলক লম্ফ বিদ্যমান থাকে বিধায় বিশেষ বিশেষ দৃষ্টান্তের মাধ্যমে সার্বিক সিদ্ধান্তে উপনীত হয়। অবৈজ্ঞানিক আরোহ প্রকৃতির নিয়মানুবর্তিতা নীতির ওপর প্রতিষ্ঠিত তাই এ আরোহ অনুমানে বিশেষ থেকে সার্বিক সিদ্ধান্তে গমন করা হয়। এ আরোহ অনুমানে ঘটনা পর্যবেক্ষণের মাধ্যমে সিদ্ধান্ত গ্রহণ করা হয়। উদ্দীপকের দৃশ্যকল্প-১-এ কয়েকটি বিশেষ দৃষ্টান্তের অভিজ্ঞতার ভিত্তিতে একটি সার্বিক সিদ্ধান্ত উপনীত হয়েছে যেখানে কোনো কার্যকারণ নীতির সম্পর্ক নেই। তাই দৃশ্যকল্প-১ অবৈজ্ঞানিক আরোহ। এ আরোহ অনুমান বৈজ্ঞানিক আরোহের মতো নিশ্চিত সিদ্ধান্ত প্রতিষ্ঠা করতে পারে না তবে বৈজ্ঞানিক আরোহে পৌছবার সোপান হিসেবে কাজ করে তাই অবৈজ্ঞানিক আরোহকে যথার্থ আরোহ হিসেবে অভিহিত করা যায়।"
        },
        {
          "label": "ঘ",
          "question": "",
          "explanation": "দৃশ্যকল্প-২-এ সাধু সাদৃশ্যানুমান প্রতিফলিত হয়েছে। নিচে এর মূল্য ও গুরুত্ব নিরূপণ করা হলো- সাধু সাদৃশ্যানুমানের মূল্য ও গুরুত্ব নিচে নিরূপণ করা হলো- সাদৃশ্যানুমানের সিদ্ধান্তের ভিত্তি সাদৃশ্য বা মিল। সাদৃশ্যানুমানের দুটি প্রকারভেদ রয়েছে যার একটি হলো সাধু সাদৃশ্যানুমান অন্যটি অসাধু সাদৃশ্যানুমান। যে সাদৃশ্যানুমানে মৌলিক, প্রাসঙ্গিক ও গুরুত্বপূর্ণ বিষয়ে সাদৃশ্য বিবেচনা করে সিদ্ধান্ত প্রতিষ্ঠা করা হয় তাকে সাধু সাদৃশ্যানুমান বলে। সাধু সাদৃশ্যানুমানে যেহেতু মৌলিক ও গুরুত্বপূর্ণ বিষয়ে সিদ্ধান্ত প্রতিষ্ঠা করা হয় তাই এ প্রকার সাদৃশ্যানুমানের সিদ্ধান্ত নিশ্চিত হয়ে থাকে। এখানে কার্যকারণ সম্পর্ক থাকে না কিন্তু কার্যকারণ সম্পর্কের ইঙ্গিত থাকে। সাধু সাদৃশ্যানুমানের ক্ষেত্রে বৈসাদৃশ্য ও অজ্ঞাত বিষয়ের চেয়ে সাদৃশ্যমূলক বিষয়ের সংজ্ঞা বেশি থাকে তাই এর অনুমিত সিদ্ধান্ত অধিক সম্ভাব্য ও মূল্যসম্পন্ন। দৃশ্যকল্প-২-এ দুটি স্থানের কিছু গুরুত্বপূর্ণ, মৌলিক ও প্রাসঙ্গিক বিষয়ে সাদৃশ্য বিবেচনা করে সিদ্ধান্ত প্রতিষ্ঠা করা হয়েছে যে, একটির ক্ষেত্রে যা সত্য অন্যটির ক্ষেত্রেও তা সত্য হবে। এসব সাদৃশ্যের ভিত্তিতে সিদ্ধান্ত প্রতিষ্ঠা করার ফলে সিদ্ধান্তটি বিজ্ঞানসম্মত। তাই সাধু সাদৃশ্যানুমানের মূল্য ও গুরুত্ব অত্যধিক।"
        }
      ]
    }
  ]
}