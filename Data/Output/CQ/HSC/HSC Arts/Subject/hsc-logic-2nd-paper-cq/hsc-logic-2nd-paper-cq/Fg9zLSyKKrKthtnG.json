{
  "title": "যশোর বোর্ড ২০২২",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দ্বাদশ শ্রেণির নির্বাচনি পরীক্ষায় যুক্তিবিদ্যার একটি প্রশ্নে 'মানুষ' পদের সংজ্ঞা লিখতে বলা হয়। পরীক্ষার উত্তরপত্রে মামুন, সুমন ও রাশেদ নিম্নের তিনটি উত্তর লিখল। মামুন: \"মানুষ হলো জীব।” সুমন: “মানুষ হলো মনুষ্যজাতীয় জীব।\" রাশেদ: \"মানুষ হলো বুদ্ধিবৃত্তিসম্পন্ন সভ্য জীব।\"",
      "tag": "JB 22,CTG.B 21",
      "sub_questions": [
        {
          "label": "ক",
          "question": "",
          "explanation": "কোনো পদের পূর্ণ জাত্যর্থকে সুস্পষ্টভাবে উল্লেখ করাকে বলে সংজ্ঞা।"
        },
        {
          "label": "খ",
          "question": "",
          "explanation": "আসন্নতম জাতি ও বিভেদক লক্ষণ না থাকার কারণে সব পদের যৌক্তিক সংজ্ঞা প্রদান করা যায় না। যৌক্তিক সংজ্ঞায় পদের জাত্যর্থ হিসেবে অপরিহার্য অর্থ প্রকাশের জন্য আসন্নতম জাতি ও বিভেদক লক্ষণ উল্লেখ করতে হয়। কিন্তু পরতম জাতি, বিশিষ্ট বস্তু বা ব্যক্তি, মৌলিক ও অনন্য বিষয় এবং বিশিষ্ট গুণবাচক পদ, স্বকীয় নাম ও পরম নিয়মের জাত্যর্থ প্রকাশ করা যায় না। এ কারণে জাতিবাচক বা গুণবাচক পদের সংজ্ঞা দিলেও উল্লেখিত পদের সংজ্ঞা দেওয়া যায় না।"
        },
        {
          "label": "গ",
          "question": "",
          "explanation": "উদ্দীপকে সুমন প্রদত্ত সংজ্ঞায় চক্রক সংজ্ঞাজনিত অনুপপত্তি ঘটেছে। ব্যাখ্যা করা হলো- চক্রক সংজ্ঞাজনিত অনুপপত্তি হলো একপ্রকার ভ্রান্ত সংজ্ঞা। এ সংজ্ঞায় সংজ্ঞেয় পদের সমার্থক শব্দ ব্যবহার করা হয়। এতে একই কথার পুনরাবৃত্তি ঘটে। যেমন- হস্ত হয় হাত,বায়ু হয় বাতাস,অগ্নি হয় আগুন ইত্যাদি । এখানে হস্ত-হাত,বায়ু-বাতাস,অগ্নি অনল এগুলো একই ধরনের শব্দ বা সমার্থক শব্দ। তাই এগুলো চক্রক সংজ্ঞার দৃষ্টান্ত। তেমনি উদ্দীপকের সুমন 'মানুষ' পদের সংজ্ঞা দিতে গিয়ে বলে, 'মানুষ হলো মনুষ্যজাতীয় জীব।' এখানে সে মানুষ পদের কোনো প্রয়োজনীয় গুণ উল্লেখ করেনি; বরং মানুষ ও মনুষ্যজাতীয় জীব দুটি প্রতিশব্দ ব্যবহার করেছে মাত্র। যেহুতু সংজ্ঞাটিতে দুটি একই প্রতিশব্দ বা সমার্থক শব্দ ব্যবহার করা হয়েছে। তাই বলা যায় উদ্দীপকের সুমনের সংজ্ঞাটি ত্রুটিপূর্ণ। এরূপ ত্রুটিপূর্ণ সংজ্ঞাই হলো চক্রক সংজ্ঞা।"
        },
        {
          "label": "ঘ",
          "question": "",
          "explanation": "উদ্দীপকের মামুন ও রাশেদ প্রদত্ত সংজ্ঞায় যথাক্রমে অতিব্যাপক সংজ্ঞা এবং অব্যাপক সংজ্ঞার ইঙ্গিত রয়েছে। নিচে উভয় সংজ্ঞা বিশ্লেষণ করা হলো- কোনো পদের সংজ্ঞায় পূর্ণ জাত্যর্থ থেকে যদি আংশিক গুণ উল্লেখ করা হয় তাহলে সংজ্ঞাটি ভ্রান্ত হবে। এরূপ ভ্রান্ত সংজ্ঞাকে বলে অতিব্যাপক সংজ্ঞা। উদ্দীপকের মামুন বলেছে, 'মানুষ হয় জীব'। তার এই বক্তব্যে 'মানুষ' পদের বুদ্ধিবৃত্তি গুণটি বাদ পড়েছে। ফলে অতিব্যাপক সংজ্ঞাজনিত অনুপপত্তি ঘটেছে। যৌক্তিক সংজ্ঞায় অতিরিক্ত গুণটি যদি পদের বিচ্ছেদ্য অবান্তর লক্ষণ হয়, তাহলে সংজ্ঞাটি ভ্রান্ত হবে। এরূপ ভ্রান্ত সংজ্ঞাকে বলে অব্যাপক সংজ্ঞা। উদ্দীপকের রাশেদ বলেছে, 'মানুষ হয় বুদ্ধিবৃত্তিসম্পন্ন সভ্য জীব'। এখানে 'সভ্য' গুণটি মানুষ পদের বিচ্ছেদ্য অবান্তর লক্ষণ। তাই এটি অব্যাপক সংজ্ঞাজনিত অনুপপত্তির দৃষ্টান্ত। উপরিউক্ত আলোচনা থেকে বলা যায়, অতিব্যাপক সংজ্ঞা এবং অব্যাপক সংজ্ঞা উভয়ই ভ্রান্ত সংজ্ঞা। উভয় ক্ষেত্রেই যৌক্তিক সংজ্ঞার প্রথম ও পঞ্চম নিয়ম অনুসরণ করা হয় না। তবে পদের জাত্যর্থ কম বা বেশি উল্লেখ করার কারণে অতিব্যাপক সংজ্ঞা বা অব্যাপক সংজ্ঞার সৃষ্টি হয়। এ কারণে উভয় সংজ্ঞার মধ্যে ভিন্নতাও বিদ্যমান।"
        }
      ]
    },
    {
      "number": "2",
      "uddipok": "আব্দুল লতিফ গ্রামের একজন কৃষক। তিনি একটি হত্যা মামলায় সাক্ষ্য দেওয়ার জন্য জেলা জজ আদালতে গেলেন। আদালতের কাঠগড়ায় ওঠার পর বিজ্ঞ জজ সাহেব তাকে ঘটনার সত্যতা স্বীকার করতে বললেন। জনাব আব্দুল লতিফ ঘটনাটি যেভাবে দেখেছিলেন সেভাবে উপস্থাপন করলেন। তার সাক্ষ্যের মাধ্যমে বিজ্ঞ জজ সাহেব প্রকৃত ঘটনা বুঝতে পারেন এবং আসামীদের মৃত্যুদণ্ড প্রদান করেন।",
      "tag": "JB 22",
      "sub_questions": [
        {
          "label": "ক",
          "question": "জাত্যর্থ কী?",
          "explanation": "পদের অপরিহার্য ও মৌলিক গুণ হলো জাত্যর্থ (Connonation )।"
        },
        {
          "label": "খ",
          "question": "বর্ণনায় কোনো পদের কোন কোন গুণের উল্লেখ করা হয় এবং কেন?",
          "explanation": "বর্ণনায় পদের উপলক্ষণ (Proprium) অথবা অবান্তর লক্ষণ (Accidens) কিংবা উভয় গুণই উল্লেখ করা হয়। যে প্রক্রিয়ার মাধ্যমে একটি পদকে সহজ ও বোধগম্য করে প্রকাশ করা হয় তা-ই হচ্ছে বর্ণনা। বর্ণনায় যেহেতু কোনো পদের পূর্ণ জাত্যর্থকে প্রকাশ করা যায় না সেহেতু উপলক্ষণ বা অবান্তর লক্ষণ অথবা উভয় গুণই উল্লেখ করা হয়। যেমন— মানুষ হয় ক্ষুধাবিশিষ্ট জীব। এখানে 'ক্ষুধাবিশিষ্ট “পলক্ষণটি উল্লেখ করায় এটি মানুষ' পদের বর্ণনা।"
        },
        {
          "label": "গ",
          "question": "উদ্দীপকে আব্দুল লতিফের সাক্ষ্য যুক্তিবিদ্যার কোন বিষয়টি প্রকাশ করে? ব্যাখ্যা করো।",
          "explanation": "উদ্দীপকে আব্দুল লতিফের সাক্ষ্য যুক্তিবিদ্যার বর্ণনার বিষয়টিকে প্রকাশ করে। 'কোনো পদের বিবৃতিতে উপলক্ষণ বা অবান্তর লক্ষণ বা জাত্যর্থের অংশ বিশেষ উল্লেখ করাকে বলে বর্ণনা। দার্শনিক প্লেটো মানুষ সম্পর্কে বলেছিলেন, “মানুষ হলো পালকহীন দ্বিপদ বিশিষ্ট প্রাণী।”’এ ক্ষেত্রে দেখা যায়, প্লেটো 'মানুষ' পদের সংজ্ঞা প্রদানের পরিবর্তে পদটিকে বর্ণনার মাধ্যমে বোঝাবার চেষ্টা করেছেন। এভাবে বর্ণনায় উপলক্ষণ বা অবান্তর লক্ষণ অথবা উভয়টি উল্লেখের মাধ্যমে পদটিকে সহজ ও বোধগম্য করে প্রকাশ করা হয়। উদ্দীপকে বর্ণিত ঘটনায়, একটি হত্যা মামলায় সাক্ষ্য দেওয়ার জন্য আব্দুল লতিফ জেলা জজ আদালতে যান। তিনি ঘটনাটি যেভাবে দেখেছিলেন মহামান্য আদালতে সেভাবে উপস্থাপন করেন। অর্থাৎ তিনি বর্ণনার মাধ্যমে ঘটনাটির সাক্ষ্য দেন। এ কারণে বলা যায়, উদ্দীপকে আব্দুল লতিফের সাক্ষ্যের বিষয়টি বর্ণনার দিককে প্রকাশ করে।"
        },
        {
          "label": "ঘ",
          "question": "উদ্দীপকে উল্লিখিত বিষয়টির সাথে যৌক্তিক সংজ্ঞার কোন কোন ক্ষেত্রে বৈসাদৃশ্য লক্ষ করা যায়? বিশ্লেষণ করো।",
          "explanation": "উদ্দীপকে উল্লিখিত বিষয়টির তথা বর্ণনার সাথে যৌক্তিক সংজ্ঞার বিভিন্ন ক্ষেত্রে বৈসাদৃশ্য বিদ্যমান। যৌক্তিক সংজ্ঞা হচ্ছে কোনো পদের সম্পূর্ণ জাত্যর্থ সুস্পষ্টভাবে প্রকাশ। অন্যদিকে, কোনো পদের উপলক্ষণ বা অবান্তর লক্ষণ বা জাত্যর্থের অংশ বিশেষের সাথে এগুলোকে মিশিয়ে উল্লেখ করাকে বর্ণনা বলে। যুক্তিবিদ্যায় সাধারণত শ্রেণিবাচক বা জাতিবাচক পদের সংজ্ঞা দেওয়া হয়। কিন্তু বর্ণনা দেওয়া হয় যে কোনো বিষয়ের। যৌক্তিক সংজ্ঞার কোনো মাত্রাভেদ নেই অর্থাৎ সংজ্ঞা সবসময় একই হয়ে থাকে। কিন্তু বর্ণনার ক্ষেত্রে মাত্রাভেদ আছে। যে বর্ণনায় যত বেশি গুরুত্বপূর্ণ গুণ বা বৈশিষ্ট্য উল্লিখিত হবে সেই বর্ণনা ততবেশি উন্নত হবে। যৌক্তিক সংজ্ঞা একটি বৈজ্ঞানিক প্রক্রিয়া। যার সুনির্দিষ্ট পাঁচটি নিয়ম রয়েছে। এ কারণে প্রতিটি পদের যৌক্তিক সংজ্ঞা হয় নির্ধারিত ও সুস্পষ্ট। পক্ষান্তরে, বর্ণনা একটি লৌকিক প্রক্রিয়া। যার সুনির্ধারিত কোনো নিয়ম নেই। এ কারণে বর্ণনার মাধ্যমে ব্যক্তির নিজস্ব ধারণা প্রকাশ পায়। পরিশেষে বলা যায়, যৌক্তিক সংজ্ঞার ক্ষেত্র সীমিত। কেননা, কেবল জাত্যর্থ রয়েছে এমন জাতি বা শ্রেণিবাচক পদের সংজ্ঞা দেওয়া যায়। কিন্তু বর্ণনার ক্ষেত্র ব্যাপক। কারণ যেকোনো বিষয় সম্পর্কে সুস্পষ্ট যৌক্তিক ধারণার প্রকাশই হলো বর্ণনা। কাজেই এসব ভিন্নতার কারণে বলা যায়, যৌক্তিক সংজ্ঞার সাথে বর্ণনার বৈসাদৃশ্য বিদ্যমান।"
        }
      ]
    },
    {
      "number": "3",
      "uddipok": "",
      "tag": "JB 22,RB 19",
      "sub_questions": [
        {
          "label": "ক",
          "question": "যৌক্তিক বিভাগ কী?",
          "explanation": "একটি নীতির ভিত্তিতে কোনো জাতিকে তার অন্তর্গত বিভিন্ন উপজাতিতে বিভক্ত করার প্রক্রিয়াই হলো যৌক্তিক বিভাগ ।"
        },
        {
          "label": "খ",
          "question": "যৌক্তিক বিভাগের দুটি বৈশিষ্ট্য উল্লেখ করো।",
          "explanation": "যৌক্তিক বিভাগের দুটি বৈশিষ্ট্য হলো— ১. যৌক্তিক বিভাগে জাতিবাচক বা শ্রেণিবাচক পদকে বিভক্ত করা হয়। ২. যৌক্তিক বিভাগের একটি মূলসূত্র থাকে, যার ভিত্তিতে কোনো জাতিকে তার অন্তর্গত উপজাতিতে বিভক্ত করা হয়।"
        },
        {
          "label": "গ",
          "question": "১ম দৃশ্যকল্পে কোন ধরনের অনুপপত্তি ঘটেছে? ব্যাখ্যা করো।",
          "explanation": "দৃশ্যকল্প-১ এ সংকর বিভাগজনিত অনুপপত্তি ঘটেছে। যৌক্তিক বিভাগের দ্বিতীয় নিয়মানুযায়ী কোনো পদের বিভক্তকরণের সময় একটিমাত্র মূলসূত্র অনুসরণ করতে হবে। এ নিয়মটি লঙ্ঘন করে যদি একাধিক মূলসূত্র অনুসরণ করা হয়, তাহলে বিভাগটি ভ্রান্ত হবে। আর এরূপ ভ্রান্ত বিভাগের নাম সংকর বিভাগ। যেমন— ‘মানুষ’ জাতিকে সৎ, ফর্সা ও জ্ঞানী— এ তিনটি উপজাতিতে বিভক্ত করা হলে সংকর বিভাগজনিত অনুপপত্তি ঘটবে। কারণ এখানে একটির পরিবর্তে তিনটি মূলসূত্র (সততা, বর্ণ ও জ্ঞান) অনুসরণ করা হয়েছে। দৃশ্যকল্প-১ এ 'মানুষ' পদকে সভ্য, সৎ ও শিক্ষিত— এরূপ তিনটি উপজাতিতে বিভক্ত করা হয়েছে। এ বিভক্তকরণ প্রক্রিয়ায় সভ্যতা, সততা ও শিক্ষা নামক তিনটি সূত্রর অনুসরণ করা হয়েছে। যার ফলে দৃশ্যকল্প- ১ এর দৃষ্টান্তে সংকর বিভাগজনিত অনুপপত্তি ঘটেছে।"
        },
        {
          "label": "ঘ",
          "question": "২য় দৃশ্যকল্পে যে বিষয়ের ইঙ্গিত রয়েছে সে বিষয়ের সুবিধা অসুবিধাগুলো বিশ্লেষণ করো।",
          "explanation": "দৃশ্যকল্প-২ এ বিভাজনটি দ্বিকোটিক বিভাগের সাথে সাদৃশ্যপূর্ণ। নিচে এ বিভাগের সুবিধা ও অসুবিধাসমূহ বিশ্লেষণ করা হলো— দ্বিকোটিক বিভাগে উপশ্রেণিগুলোর মিলিত ব্যক্ত্যর্থ মূল শ্রেণির ব্যক্ত্যর্থের সমান। এ কারণে দ্বিকোটিক বিভাগে অব্যাপক বিভাগ ও অতিব্যাপক বিভাগ অনুপপত্তির আশঙ্কা থাকে না। এ ছাড়াও বিরোধ নিয়ম ও মধ্যম রহিত নিয়মের ভিত্তিতে প্রতিষ্ঠিত বলে এতে সংকর বিভাগ বা পরস্পরাঙ্গী বিভাগ নামক অনুপপত্তিও ঘটে না। বস্তুত দ্বিকোটিক বিভাগ একটি সহজ-সরল প্রক্রিয়া। এ পদ্ধতিতে জাতিবাচক পদটিকে শুধু হ্যাঁ-বাচক ও না-বাচক পদে বিভক্ত করতে হয়। যেমন— দৃশ্যকল্প- ২ এ প্রতিটি বিভাজ্য পদগুলো হ্যাঁ-বাচক বা না-বাচক হিসেবে বিভক্ত করা হয়েছে। তাই যেকোনো ব্যক্তি কোনো নিয়ম ছাড়াই এই বিভাগ প্রক্রিয়া সম্পন্ন করতে পারে। দ্বিকোটিক বিভাগের কিছু অসুবিধা রয়েছে। এ বিভাগের নঞর্থক পদটি বাস্তব ভিত্তিক নয়। যে পদ থেকে নির্দিষ্ট করে কিছু জানা যায় না। পরিশেষে বলা যায়, দ্বিকোটিক বিভাগ হলো পদের বিভক্তকরণের একটি বিকল্প প্রক্রিয়া। এ কারণে দ্বিকোটিক বিভাগ প্রক্রিয়ার কোনো বৈজ্ঞানিক ভিত্তি নেই। তবে সীমিত পরিসরে এটি গুরুত্বপূর্ণ ভূমিকা পালন করে।"
        }
      ]
    },
    {
      "number": "4",
      "uddipok": "",
      "tag": "JB 22",
      "sub_questions": [
        {
          "label": "ক",
          "question": "যৌক্তিক বিভাগের মূলসূত্র কয়টি?",
          "explanation": "যৌক্তিক বিভাগের মূলসূত্র একটি।"
        },
        {
          "label": "খ",
          "question": "যৌক্তিক বিভাগে একাধিক নীতি অনুসরণ করা হয় না কেন?",
          "explanation": "যৌক্তিক বিভাগে একাধিক নীতি অনুসরণ করলে সংকর বিভাগ অনুপপত্তি ঘটবে। এ কারণে যৌক্তিক বিভাগে একাধিক নীতি অনুসরণ করা হয় না। যৌক্তিক বিভাগের দ্বিতীয় নিয়ম অনুসারে, কোনো পদের বিভাজন প্রক্রিয়ায় একটি নীতি অনুসরণ করতে হয়। এক্ষেত্রে একটির পরিবর্তে একাধিক নীতি অনুসরণ করলেই সংকর বিভাগ অনুপপত্তি ঘটবে। যেমন— 'মানুষ' পদকে সৎ, ফর্সা ও জ্ঞানী--এ তিনটি উপজাতিতে বিভক্ত করলে সংকর বিভাগ অনুপপত্তি ঘটে। কারণ এই বিভাজন প্রক্রিয়ায় একটির পরিবর্তে তিনটি নীতি (সততা, বর্ণ ও জ্ঞান) অনুসরণ করা হয়েছে। তাই যৌক্তিক বিভাগে একাধিক নীতি অনুসরণ করা হয় না।"
        },
        {
          "label": "গ",
          "question": "চিত্র দুটির যৌক্তিক বিভাগ কি সঠিক? ব্যাখ্যা করো।",
          "explanation": "না, চিত্র দুটির যৌক্তিক বিভাগ সঠিক নয়। যৌক্তিক বিভাগের প্রথম নিয়মানুসারে, যৌক্তিক বিভাগে কোনো জাতি বা শ্রেণিবাচক পদকে ভাগ করা হয়, বিশিষ্ট ব্যক্তি বা বস্তুকে নয়। উল্লেখিত চিত্র-১ এ যৌক্তিক বিভাগের এ নিয়ম লঙ্ঘন করে ফুলকে বৃত্তাংশ, পাপড়ি, পরাগ অংশে ভাগ করা হয়েছে। এ কারণে এখানে অঙ্গগত বিভাগজনিত অনুপপত্তি ঘটেছে। অন্যদিকে, চিত্র-২ এ যৌক্তিক বিভাগের প্রথম নিয়ম লঙ্ঘিত হয়েছে। কেননা এখানে আপেলকে তার স্বাদ, বর্ণ, গন্ধ পদে ভাগ করা হয়েছে বলে অনুপপত্তির সৃষ্টি হয়েছে। যা গুণগত বিভাগ অনুপপত্তি নামে পরিচিত। তাই বলা যায় যে, চিত্র দুটির যৌক্তিক বিভাগ সঠিক নয়।"
        },
        {
          "label": "ঘ",
          "question": "চিত্র-১ ও চিত্র-২ এ যৌক্তিক বিভাগে কোন কোন অনুপপত্তি সৃষ্টি হয়েছে? তোমার মত ব্যক্ত করো।",
          "explanation": "সৃজনশীল রচনামূলক ২১ নম্বর প্রশ্নের ‘ঘ’-এর উত্তর দেখো।"
        }
      ]
    },
    {
      "number": "5",
      "uddipok": "",
      "tag": "JB 22",
      "sub_questions": [
        {
          "label": "ক",
          "question": "আরোহ কী?",
          "explanation": "কয়েকটি বিশেষ বস্তু বা ঘটনার অভিজ্ঞতার ভিত্তিতে একটি সার্বিক সিদ্ধান্ত প্রতিষ্ঠা করার প্রক্রিয়াকে আরোহ (Induction) বলে।"
        },
        {
          "label": "খ",
          "question": "কার্যকারণ নীতি আরোহে দরকার হয় কেন?",
          "explanation": "আকারগত সত্যতা প্রমাণের জন্য আরোহে কার্যকারণ নীতি দরকার হয়। আরোহের লক্ষ্য সর্বদা সত্য উদ্ঘাটন করা। এ জন্য আরোহ আকারগত সত্য ও বস্তুগত সত্যের ওপর নির্ভরশীল। যেমন— 'সকল প্রাণী মরণশীল'— এ বাক্যটি আকারগত ও বস্তুগত উভয় দিক থেকে সত্য। এরূপ সত্যতা প্রমাণের জন্য আরোহে কার্যকারণ নীতির প্রয়োজন হয়।"
        },
        {
          "label": "গ",
          "question": "চিত্রটির (?) চিহ্নিত স্থানে কোন বিষয়টি বসবে? তার শ্রেণিবিভাগ দেখাও।",
          "explanation": "চিত্রটির প্রশ্নবোধক (?) চিহ্নিত স্থানে সাদৃশ্যানুমান বসবে । সাদৃশ্যানুমান দুই প্রকার । যথা— সাধু সাদৃশ্যানুমান এবং অসাধু সাদৃশ্যানুমান। যে সাদৃশ্যানুমানে আশ্রয়বাক্যের মৌলিক, গুরুত্বপূর্ণ ও প্রয়োজনীয় বিষয়ের সাদৃশ্যের ভিত্তিতে সিদ্ধান্ত গ্রহণ করা হয় তাকে সাধু সাদৃশ্যানুমান বলে। এ সাদৃশ্যানুমানে সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে কার্যকারণ নীতির উপস্থিতি লক্ষ করা যায়। তাই সাধু সাদৃশ্যানুমানের মূল্য ও গুরুত্ব অনেক বেশি। অন্যদিকে, যে সাদৃশ্যানুমানে আশ্রয়বাক্যের অমৌলিক, গুরুত্বহীন, ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয় তাকে অসাধু সাদৃশ্যানুমান বলে। এ অনুমানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটে। এ কারণে এটি একটি লৌকিক প্রক্রিয়া।"
        },
        {
          "label": "ঘ",
          "question": "চিত্র উল্লিখিত (?) চিহ্নিত বিষয়টির সাথে বৈজ্ঞানিক আরোহের সম্পর্ক বিশ্লেষণ করো।",
          "explanation": "চিত্রে উল্লেখিত (?) চিহ্নিত সাদৃশ্যানুমানের সাথে বৈজ্ঞানিক আরোহের সম্পর্ক বিশ্লেষণ করা হলো— সাদৃশ্যানুমান ও বৈজ্ঞানিক আরোহ উভয় আরোহকেই প্রকৃত আরোহ বলা হয়। পাশাপাশি উভয় অনুমানেই আরোহমূলক লম্ফ বা জানা সত্য থেকে অজানা সত্যে উপনীত হওয়া যায়। এরূপ সাদৃশ্য থাকলেও উভয়ের মধ্যে বিভিন্ন বৈসাদৃশ্য রয়েছে। কারণ, বৈজ্ঞানিক আরোহ হলো প্রকৃতির নিয়মানুবর্তিতা নীতি ও কার্যকারণ নীতির ওপর ভিত্তি করে বিশেষ দৃষ্টান্ত থেকে সার্বিক দৃষ্টান্তে পৌছার একটি প্রক্রিয়া। এই অনুমান প্রক্রিয়ায় প্রকৃতির নিয়মানুবর্তিতা নীতি ও কার্যকারণ নিয়মের ওপর অধিক জোর দেওয়া হয়। অন্যদিকে, যে অনুমান প্রক্রিয়ায় দুটি বস্তু বা ঘটনার মৌলিক ও বধির সাদৃশ্যের ভিত্তিতে সিদ্ধান্ত গ্রহণ করা হয় তাকে সাদৃশ্যানুমান বান সাদৃশ্যানুমানে কার্যকারণ সম্পর্কের কোনো ভিত্তি নেই বৈজ্ঞানিক আরোহে বিশেষ বিশেষ দৃষ্টান্ত থেকে সার্বিক সিদ্ধান্তে গমন করা যায়। কিন্তু সাদৃশ্যানুমানে বিশেষ দৃষ্টান্ত থেকে বিশেষ সিদ্ধান্ত গ্রহণ করা হয়। বস্তুত বৈজ্ঞানিক আরোহ একটি সামগ্রিক বিষয়। কিন্তু সাদৃশ্যানুমান বৈজ্ঞানিক আরোহের একটি স্তর মাত্র। এছাড়া বৈজ্ঞানিক আরোহে অনুপপত্তি বা মুক্তিদোষ ঘটার কোনো আশংকা নেই। এ কারণেই বলা যায়, বৈজ্ঞানিক আরোহ সর্বদা নিশ্চিত সিদ্ধান্ত প্রদান করে। কিন্তু সাদৃশ্যানুমানের ক্ষেত্রে অসাধু সাদৃশ্যমূলক অনুপপত্তি ঘটে। এ কারণেই সাদৃশ্যানুমানের সিদ্ধান্ত নিশ্চিত নয় বরং সম্ভাব্য। তাই বলা যায়, বৈজ্ঞানিক আরোহ ও সাদৃশ্যানুমান দুটি পরস্পর থেকে ভিন্ন ও স্বতন্ত্র।"
        }
      ]
    },
    {
      "number": "6",
      "uddipok": "মিসেস রওশন অনুষ্ঠান পরিচালনার জন্য নজরুল একাডেমির কিছু শিক্ষার্থীকে ডাকলেন। তিনি দেখলেন, রেহানা, জলি, বীণা, শিরিন ওরা সবাই ভালো উপস্থাপনা করে। তিনি সিদ্ধান্ত নিলেন যে, নজরুল একাডেমির সবাই ভালো উপস্থাপক। অপরদিকে মিতা এ পর্যন্ত যেসব মানুষের সংস্পর্শে এসেছে তারা সবাই উদারমনা। তাই সে সিদ্ধান্ত নিয়েছে যে, বিশ্বের সব মানুষই উদারমনা।",
      "tag": "JB 22,JB 21",
      "sub_questions": [
        {
          "label": "ক",
          "question": "আরোহ কত প্রকার?",
          "explanation": "ক আরোহ দুই প্রকার। যথা— প্রকৃত আরোহ ও অপ্রকৃত আরোহ।"
        },
        {
          "label": "খ",
          "question": "প্রকৃত ও অপ্রকৃত আরোহ এক নয় কেন?",
          "explanation": "আরোহমূলক লম্ফের উপস্থিতি ও অনুপস্থিতির কারণে প্রকৃত ও অপ্রকৃত আরোহ এক নয়। প্রকৃত আরোহ হলো একটি বৌদ্ধিক প্রক্রিয়া। এই প্রক্রিয়ার আরোহমূলক লম্ফের সাহায্যে জানা বিষয় থেকে অজানা বিষয় সম্পর্কে সিদ্ধান্ত গ্রহণ করা হয়। অন্যদিকে, যে অনুমান প্রক্রিয়ায় আরোহমূলক লম্ফ অনুপস্থিত থাকে তাকে অপ্রকৃত আরোহ বলে। এই অনুমানে প্রতিটি দৃষ্টান্ত যাচাই করে সিদ্ধান্ত নেওয়া হয়। তাই বলা যায়, আরোহমূলক লম্ফের কারণে প্রকৃত ও অপ্রকৃত আরোহ এক নয়।"
        },
        {
          "label": "গ",
          "question": "উদ্দীপকে মিতার সিদ্ধান্তে কোন আরোহ অনুমান প্রতিফলিত হয়েছে?",
          "explanation": "উদ্দীপকে মিতার সিদ্ধান্তে অবৈজ্ঞানিক আরোহ অনুমান প্রতিফলিত হয়েছে। প্রকৃতির নিয়মানুবর্তিতা নীতি বা প্রতিকূল দৃষ্টান্তবিহীন অভিজ্ঞতার ভিত্তিতে যে সার্বিক সিদ্ধান্ত গ্রহণ করা হয়, তাকে অবৈজ্ঞানিক আরোহ বলে। যেমন— এ যাবৎ যত মানুষ দেখেছি তারা সবাই স্বার্থপর। অতএব, সব মানুষ হয় স্বার্থপর। এখানে অনুকূল দৃষ্টান্তের আলোকে সার্বিক সিদ্ধান্ত গ্রহণ করা হয়েছে । তাই এটি অবৈজ্ঞানিক আরোহের দৃষ্টান্ত। উদ্দীপকে বর্ণিত, মিতা এ পর্যন্ত যেসব মানুষের সংস্পর্শে এসেছে তার সবাই উদারমনা। তাই সে সিদ্ধান্ত নিয়েছে যে, বিশ্বের সব মানুষই উদারমনা। অর্থাৎ, সে কেবল অনুকূল অভিজ্ঞতার আলোকে আরোহমূলক লম্ফের সাহায্যে · সিদ্ধান্ত নিয়েছে। তাই এই দৃষ্টান্তটি অবৈজ্ঞানিক আরোহের সাথে সাদৃশ্যপূৰ্ণ।"
        },
        {
          "label": "ঘ",
          "question": "উদ্দীপকে মিসেস রওশন ও মিতার অভিজ্ঞতায় যে দুটি আরোহ অনুমানের ইঙ্গিত রয়েছে তাদের পার্থক্যগুলো বিশ্লেষণ করো।",
          "explanation": "উদ্দীপকে উল্লেখিত তথ্য-১ বৈজ্ঞানিক আরোহ এবং তথ্য-২ অবৈজ্ঞানিক আরোহকে নির্দেশ করে। নিচে এ দুই আরোহের মধ্যে পার্থক্য বিশ্লেষণ করা হলো- তথ্য-১ এ বর্ণিত, 'নাদিয়া হয় বুদ্ধিমান, রানা হয় বুদ্ধিমান, তমাল হয় বুদ্ধিমান। অতএব, সকল মানুষ হয় বুদ্ধিমান।' এখানে প্রকৃতির নিয়মানুবর্তিতা নীতি ও কার্যকারণ নিয়মের ভিত্তিতে সিদ্ধান্ত নেওয়া হয়েছে। এ কারণে এটি বৈজ্ঞানিক আরোহের দৃষ্টান্ত। অন্যদিকে, তথ্য-২ এ বর্ণিত, 'এ পর্যন্ত যত গোলাপ ফুল দেখেছি সব গোলাপই সুন্দর। অতএব, সব গোলাপ ফুল হয় সুন্দর।' এখানে প্রকৃতির নিয়মানুবর্তিতা নীতি এবং অনুকূল অভিজ্ঞতার ভিত্তিতে সিদ্ধান্ত নেওয়া হয়েছে। এ কারণে এটি অবৈজ্ঞানিক আরোহের দৃষ্টান্ত। বৈজ্ঞানিক আরোহে সদর্থক ও নঞর্থক উভয় দৃষ্টান্ত পর্যবেক্ষণ ও পরীক্ষণ করা হয়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ হয় বলে তা নিশ্চিত হয়। অন্যদিকে, অবৈজ্ঞানিক আরোহে দৃষ্টান্তের সংখ্যার ওপর বেশি গুরুত্ব দেওয়া হয়। এ অনুমানে সদর্থক দৃষ্টান্তকে গুরুত্ব দেওয়া হলেও নঞর্থক দৃষ্টান্তকে একেবারেই গুরুত্ব দেওয়া হয় না। তাই অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না।। তাই অবৈজ্ঞানিক আরোহের সিন্ধান্ত সম্ভাব্য হয়। পরিশেষে বলা যায়, বৈজ্ঞানিক ও অবৈজ্ঞানিক আরোহ উভয়ই প্রকৃত আরোহের শ্রেণিবিভাগ হলেও এদের মধ্যে পদ্ধতিগত ও গ্রহণযোগ্যতার ক্ষেত্রে ভিন্নতা বিদ্যমান। এ কারণেই তথ্য-১ ও তথ্য-২ এর মধ্যে পার্থক্য পরিলক্ষিত হয়।"
        }
      ]
    },
    {
      "number": "7",
      "uddipok": "রাখী তার বড় বোনের গায়ে হলুদ অনুষ্ঠান উপলক্ষে কিছু গাঁদা ফুল কেনার জন্য স্থানীয় একটি নার্সারিতে যায়। কিন্তু ওই নার্সারির প্রত্যেকটি গাছেই গোলাপ ফুল ফুটেছিল। এ থেকে সে সিদ্ধান্ত নেয় যে ওই নার্সারির সকল গাছই গোলাপ ফুলের গাছ।",
      "tag": "JB 22,DB 19",
      "sub_questions": [
        {
          "label": "ক",
          "question": "বৈজ্ঞানিক আরোহ কী?",
          "explanation": "বৈজ্ঞানিক আরোহ হচ্ছে প্রকৃতির নিয়মানুবর্তিতা নীতি ও কার্যকারণ সম্পর্কের ওপর ভিত্তি করে বিশেষ কয়েকটি ঘটনার পর্যবেক্ষণের অভিজ্ঞতা থেকে একটি সার্বিক সংশ্লেষক সিদ্ধান্ত প্রতিষ্ঠা করার পদ্ধতি।"
        },
        {
          "label": "খ",
          "question": "সাদৃশ্যানুমানের সিদ্ধান্ত সম্ভাব্য হয় কেন?",
          "explanation": "সাদৃশ্যানুমানে সিদ্ধান্ত গ্রহণের সময় কার্যকারণ নীতি অনুসরণ করা হয় না বলে সিদ্ধান্তটি সব সময়ই সম্ভাব্য হয়। সাদৃশ্যানুমানে কার্যকারণ সম্পর্ক প্রতিষ্ঠা ছাড়াই সিদ্ধান্ত গ্রহণ করা হয় বলে এ আরোহ নিশ্চিত সিদ্ধান্ত প্রতিষ্ঠা করতে পারে না, সম্ভাব্য সিদ্ধান্ত প্রতিষ্ঠা করে মাত্র। কারণ এ আরোহানুমানে দুটি বস্তুর মধ্যে কতিপয় বিষয়ে সাদৃশ্য লক্ষ করে একটি থেকে অন্যটি সম্পর্কে সিদ্ধান্ত গ্রহণ করা হয়। এখানে একটি সম্পর্কে কোনো কিছু সত্য হলে অন্যটি সম্পর্কেও তা সত্য হবে এমন নিশ্চয়তা দেওয়া যায় না। এক্ষেত্রে সিদ্ধান্তের মাঝে একটি সম্ভাবনা থাকে মাত্র।"
        },
        {
          "label": "গ",
          "question": "উদ্দীপকে রাখীর সিদ্ধান্তে যে আরোহের ইঙ্গিত পাওয়া যায় তা ব্যাখ্যা করো।",
          "explanation": "উদ্দীপকে রাখীর সিদ্ধান্তে পাঠ্যপুস্তকের পূর্ণাঙ্গ আরোহের ইঙ্গিত পাওয়া যায়। যে আরোহ অনুমানে সকল দৃষ্টান্তের পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ বলে। যেমন— একটি ঝুড়িতে রাখা ১৫টি আঙ্গুরের স্বাদ পরীক্ষা করে বলা হলো, 'ঝুড়ির সকল আঙ্গুর হয় টক'। এই সার্বিক বাক্যটির সত্যতা পরীক্ষার জন্য স্বতন্ত্রভাবে প্রতিটি আঙ্গুর খেয়ে পরীক্ষা করা হয়েছে। এ কারণে এটি পূর্ণাঙ্গ আরোহের দৃষ্টান্ত উদ্দীপকে উল্লেখিত ঘটনায় রাখী কিছু গাঁদা ফুল কেনার জন্য স্থানীয় একটি নার্সারিতে যায়। কিন্তু ঐ নার্সারির প্রতিটি গাছই গোলাপ ফুলের গাছ। তার দেখা এ দৃষ্টান্ত পূর্ণাঙ্গ আরোহের সাথে সাদৃশ্যপূর্ণ। কারণ, রাখীকে নার্সারির সকল গাছই পর্যবেক্ষণ করে সিদ্ধান্ত নিতে হয়েছে।"
        },
        {
          "label": "ঘ",
          "question": "উল্লিখিত আরোহ কি যথার্থ আরোহ? তোমার মতের সপক্ষে যুক্তি দেখাও।",
          "explanation": "ঘ উদ্দীপকে উল্লেখিত পূর্ণাঙ্গ আরোহ যথার্থ আরোহ নয়। পূর্ণাঙ্গ আরোহের অন্তর্গত প্রতিটি দৃষ্টান্ত পর্যবেক্ষণ করে সিদ্ধান্ত গ্রহণ করা হয়। বস্তুত আরোহ অনুমানের মূল বৈশিষ্ট্য হচ্ছে আরোহমূলক লম্ফের (জানা থেকে অজানায় যাওয়া) উপস্থিতি। কিন্তু পূর্ণাঙ্গ আরোহে আরোহমূলক লম্ফ অনুপস্থিত থাকে। এ কারণে পূর্ণাঙ্গ আরোহকে প্রকৃত আরোহ বলা যায় না। উদ্দীপকে বর্ণিত ঘটনায়, রাখী একটি নার্সারির প্রত্যেকটি গাছ যাচাই করে সিদ্ধান্ত নেয় যে নার্সারির সকল গাছই গোলাপ ফুলের গাছ। উদ্দীপকের এই ঘটনায় আরোহমূলক লম্ফ অনুপস্থিত রয়েছে। এ কারণে দৃষ্টান্তটি যথার্থ আরোহ নয়। পূর্ণাঙ্গ আরোহ সীমিত পরিসরে নির্দিষ্ট সংখ্যক দৃষ্টান্ত সম্পর্কে সিদ্ধান্ত প্রতিষ্ঠা করে বলে এর সিদ্ধান্তকে যথার্থ অর্থে সার্বিক বলা যায় না। কারণ, এর সিদ্ধান্ত কতগুলো বিশেষ দৃষ্টান্তের সমষ্টি। এখানে, জানা থেকে অজানায় যাওয়া হয় না বরং জানা বিষয়ের ভিত্তিতেই সিদ্ধান্ত নেওয়া হয়। তাই বলা যায়, উদ্দীপকে উল্লেখিত পূর্ণাঙ্গ আরোহ প্রকৃত বা যথার্থ আরোহ।"
        }
      ]
    },
    {
      "number": "8",
      "uddipok": "কাদের সাহেব বিদেশ থেকে দীর্ঘদিন পর গ্রামের বাড়ি আসেন। গ্রামের বাড়িতে এসে তিনি দেখতে পান তাদের গ্রামে নারী শিক্ষার হার একেবারে কম। তিনি এ বিষয়ে পরীক্ষা-নিরীক্ষার পর সিদ্ধান্ত দেন যে, এ অঞ্চলে নারী শিক্ষা অভাবের প্রধান কারণ তাদের বাল্যবিবাহ।",
      "tag": "JB 22,CB 21",
      "sub_questions": [
        {
          "label": "ক",
          "question": "",
          "explanation": "যে ঘটনা বা দৃষ্টান্তের মাধ্যমে প্রতিযোগী প্রকল্পগুলোর মধ্যকার সংকট নিরসন করা হয় তাকে সংকট উত্তরক দৃষ্টান্ত বলে।"
        },
        {
          "label": "খ",
          "question": "",
          "explanation": "পরীক্ষণাত্মক সমর্থন দুই প্রকার। যথা- প্রত্যক্ষ সমর্থন ও পরোক্ষ সমর্থন। প্রত্যক্ষ অভিজ্ঞতার ভিত্তিতে যখন কোনো প্রকল্পকে যাচাই বা সমর্থন করা হয় তখন তাকে প্রত্যক্ষ সমর্থন বলে। আর অবরোহ পদ্ধতি ও ঘটনা সংকলনের সাহায্যে কোনো প্রকল্প প্রমাণ করাকে পরোক্ষ সমর্থন বলে।"
        },
        {
          "label": "গ",
          "question": "",
          "explanation": "উদ্দীপকে কাদের সাহেবের বক্তব্যটি প্রকল্পের তৃতীয় স্তর বা সিদ্ধান্ত গ্রহণ স্তরের অন্তর্ভুক্ত। ব্যাখ্যা করা হলো- প্রকল্পের ক্ষেত্রে প্রাকৃতিক ঘটনাবলির নিরীক্ষণ থেকে প্রাপ্ত তথ্যের ভিত্তিতে প্রাথমিক আনুমানিক ধারণা গঠন করা হয়। প্রকল্পে প্রথমে প্রাথমিক আনুমানিক ধারণা গঠন করা হয়। এই আনুমানিক ধারণার ওপর ভিত্তি করে সিদ্ধান্ত গ্রহণ করা হয়। যেমন: বিজ্ঞানী নিউটন গাছ থেকে আপেল মাটিতে পড়তে দেখে সিদ্ধান্ত গ্রহণ করেছিলেন যে, মাটিতে কোনো আকর্ষণ আছে। এটি সিদ্ধান্ত গ্রহণ প্রক্রিয়া বা প্রকল্পের তৃতীয় স্তর। তেমনি উদ্দীপকে কাদের সাহেব গ্রামের নারী শিক্ষার হার পরীক্ষা-নিরীক্ষার পর সিদ্ধান্ত নেন যে, এ অঞ্চলে নারী শিক্ষার অভাবে বাল্যবিবাহ হচ্ছে। এক্ষেত্রে প্রকল্পের তৃতীয় স্তর সিদ্ধান্ত গ্রহণের দিকটি প্রতিফলিত হয়েছে। যা প্রকল্প প্রণয়নের ক্ষেত্রে একটি অপরিহার্য স্তর। সিদ্ধান্ত গ্রহণ ব্যতীত প্রকল্প প্রণয়ন করা অসম্ভব। তাই বলা যায় উদ্দীপকের কাদের সাহেবের বক্তব্যটি প্রকল্পের তৃতীয় স্তর বা সিদ্ধান্ত গ্রহণ স্তরের অন্তর্ভুক্ত।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত সমস্যা সম্পর্কে সিদ্ধান্ত গ্রহণের পূর্বে ঘটনার নিরীক্ষণ ও আনুমানিক ধারণা গঠন নামক দুইটি স্তর অনুসরণ করতে হবে। নিচে তা বিশ্লেষণ করা হলো- প্রকল্পের প্রথম স্তর হলো নিরীক্ষণ। প্রকৃতিতে প্রতিনিয়ত বিভিন্ন ঘটনা ঘটছে। আমরা এসব ঘটনা প্রত্যক্ষ করে সে সম্পর্কে অভিজ্ঞতা লাভ করি। প্রাকৃতিক পরিবেশে ঘটনার এরূপ প্রত্যক্ষণই হলো নিরীক্ষণ। প্রকল্পের প্রথম স্তরে কোনো ঘটনার প্রতিক্ষণ করা হয়। প্রকল্পের দ্বিতীয় স্তর হচ্ছে প্রাথমিক আনুমানিক ধারণা গঠন। প্রাকৃতিক ঘটনার যথার্থ নিরীক্ষণের মাধ্যমে আমরা যেসব তথ্য পেয়ে থাকি তার মধ্যে প্রয়োজনীয় তথ্যের মাধ্যমে প্রাথমিক আনুমানিক ধারণা গঠন করি। প্রকল্পের দ্বিতীয় স্তরে প্রত্যক্ষনের মাধ্যমে প্রাপ্ত তথ্য থেকে প্রাথমিক আনুমানিক ধারণা গঠন করা হয়।  তেমনি উদ্দীপকে কাদের সাহেব দেখতে পেলেন, তার গ্রামে নারী শিক্ষার হার খুবই কম। তিনি এই বিষয়টি নিরীক্ষণ করে দেখলেন, নারীর শিক্ষার অভাবে অল্প বয়সেই বিবাহ হচ্ছে। এই ক্ষেত্রে তিনি প্রকল্পের দ্বিতীয় স্তরটি অর্থাৎ, আনুমানিক ধারণা গঠন করলেন। পরে সিদ্ধান্ত নিলেন যে, নারী শিক্ষার অভাবে বাল্যবিবাহ হচ্ছে। উপরের আলোচনা থেকে বলা যায় যে, কোনো বিষয়ে সিদ্ধান্ত গ্রহণের পূর্বে অবশ্যই ঘটনা নিরীক্ষণ এবং একটি আনুমানিক ধারণা গঠন করতে হবে।"
        }
      ]
    },
    {
      "number": "9",
      "uddipok": "",
      "tag": "JB 22,BB 21,DIN.B 17",
      "sub_questions": [
        {
          "label": "ক",
          "question": "প্রকল্পের ইংরেজি প্রতিশব্দ কী?",
          "explanation": "প্রকল্পের ইংরেজি প্রতিশব্দ হলো Hypothesis |"
        },
        {
          "label": "খ",
          "question": "সকল আনুমানিক ধারণাই কি প্রকল্প?",
          "explanation": "না, সকল আনুমানিক ধারণাই প্রকল্প নয়। কোনো অজানা বিষয় জানার বা অজ্ঞাত ঘটনার কারণ অনুসন্ধানের জন্য প্রাথমিকভাবে যে বিষয়কে অনুমান করে নিয়ে সামনে অগ্রসর হতে হয় তা-ই হলো প্রকল্প। তবে সকল অনুমানই প্রকল্প নয়। অনুমান যখন কোনো বাস্তব ঘটনার সাথে সংশ্লিষ্ট হয় এবং ঘটনাটি ব্যাখ্যা করার সামর্থ্য রাখে তখনই তাকে প্রকল্প বলে।"
        },
        {
          "label": "গ",
          "question": "উদ্দীপকে দেখা, সতর্কতা, নির্বাচন ও পরীক্ষণ দ্বারা পাঠ্যবইয়ের কোন দিকগুলোকে নির্দেশ করেছে- ব্যাখ্যা করো।",
          "explanation": "উদ্দীপকে দেখা, সতর্কতা, নির্বাচন ও পরীক্ষণ দ্বারা পাঠ্যবইয়ের প্রকল্পের স্তরগুলোকে নির্দেশ করা হয়েছে। প্রকল্পের প্রথম স্তর হলো, দেখা বা নিরীক্ষণ। কোনো একটি ঘটনা ব্যাখ্যা করার জন্য আমরা প্রাকৃতিক ঘটনাবলি নিরীক্ষার মাধ্যমে প্রাপ্ত অভিজ্ঞতা থেকে প্রকল্প গঠন করি। এরপর ঐ প্রকল্পের ওপর ভিত্তি করে অগ্রসর হই। অর্থাৎ নিরীক্ষণ থেকেই প্রকল্পের যাত্রা শুরু হয়। প্রকল্পের দ্বিতীয় স্তর হলো, সতর্কতা বা প্রাথমিক আনুমানিক ধারণা গঠন। প্রাকৃতিক ঘটনার যথার্থ নিরীক্ষণের মাধ্যমে আমরা যেসব তথ্য পেয়ে থাকি তার মধ্যে প্রয়োজনীয় তথ্যের সন্নিবেশ ঘটিয়ে প্রাথমিক আনুমানিক ধারণা গঠন করতে হয়। প্রকল্পের তৃতীয় স্তর হলো, নির্বাচন বা সিদ্ধান্ত গ্রহণ। প্রকল্পের ক্ষেত্রে প্রাকৃতিক ঘটনাবলির নিরীক্ষণ থেকে প্রাপ্ত তথ্যের ভিত্তিতে প্রাথমিক আনুমানিক ধারণা গঠন করা হয়। এই আনুমানিক ধারণার ওপর ভিত্তি করে সিদ্ধান্ত গঠন করা হয়। প্রকল্পের চতুর্থ স্তর হলো, পরীক্ষণ বা সিদ্ধান্ত যাচাইকরণ, অর্থাৎ গৃহীত সিদ্ধান্ত সঠিক না-কি ভ্রান্ত তা পরীক্ষা করাই হলো সিদ্ধান্তের যাচাইকরণ। উদ্দীপকে বর্ণিত চারটি বিষয় প্রকল্পের স্তরসমূহ নির্দেশ করেছে। কারণ ব্রিটিশ যুক্তিবিদ জন স্টুয়ার্ট মিলের সংজ্ঞা বিশ্লেষণ করে এরূপ চারটি স্তরের সন্ধান পাওয়া যায়।"
        },
        {
          "label": "ঘ",
          "question": "উদ্দীপকে '?' চিহ্নিত স্থানে নির্দেশিত পাঠ্যবইয়ের বিষয়টির বৈধ হবার শর্তাবলি আলোচনা করো।",
          "explanation": "উদ্দীপকে '?' চিহ্নিত বিষয়টি হলো প্রকল্প। নিচে প্রকল্প বৈধ হবার শর্তাবলি আলোচনা করা হলো- ১. বৈধ প্রকল্পকে অবশ্যই প্রাসঙ্গিক হতে হবে। কেননা, অপ্রাসঙ্গিক প্রকল্প দিয়ে ঘটনার প্রকৃত কারণ নির্ণয় করা যায় না। ২. প্রকল্পকে বৈধ হতে হলে অবশ্যই প্রকল্পকে সুনির্দিষ্ট হতে হবে। কেননা, অনির্দিষ্ট প্রকল্প দিয়ে ঘটনার কার্যকারণ সম্পর্ক নির্ণয় করা যায় না। তাই প্রকল্পকে বৈধ হতে হলে অবশ্যই সুনির্দিষ্ট হতে হবে। ৩. প্রকল্পকে বাস্তব কারণভিত্তিক হতে হবে। বাস্তবে পাওয়া যায় না এমন কোনো কারণকে প্রকল্প হিসেবে গ্রহণ করলে তা বৈধ হবে না। তাই বাস্তব কারণভিত্তিক হওয়া বৈধ প্রকল্পের অন্যতম শর্ত। ৪. প্রকল্পকে প্রতিষ্ঠিত সত্যের সাথে সামঞ্জস্যপূর্ণ হতে হবে। কেননা, বিভিন্ন রকম প্রমাণ পদ্ধতির দ্বারা পরীক্ষিত হয়ে সত্য প্রতিষ্ঠিত হয়। তাই প্রতিষ্ঠিত সত্যের বিরোধী কোনো প্রকল্প বৈধ হতে পারে না। ৫. প্রকল্পকে বৈধ হওয়ার জন্য অবশ্যই সেটিকে প্রমাণযোগ্য হতে হবে। যে প্রকল্পকে প্রমাণ করা যায় না তা কখনো বৈধ প্রকল্প হতে পারে না। তাই প্রমাণযোগ্য হওয়া বৈধ প্রকল্পের অন্যতম শর্ত। পরিশেষে বলা যায়, একটি প্রকল্পকে বৈধ হতে হলে ওপরে উল্লিখিত শর্তগুলো অবশ্যই পালন করতে হবে।"
        }
      ]
    },
    {
      "number": "10",
      "uddipok": "",
      "tag": "JB 22,DB 21",
      "sub_questions": [
        {
          "label": "ক",
          "question": "ব্যাখ্যা কত প্রকার?",
          "explanation": "ব্যাখ্যা দুই প্রকার। যথা— বৈজ্ঞানিক ব্যাখ্যা ও লৌকিক ব্যাখ্যা।"
        },
        {
          "label": "খ",
          "question": "মৌলিক নিয়মকে ব্যাখ্যা করা যায় না কেন ?",
          "explanation": "সর্বোচ্চ নিয়ম হওয়ার কারণে মৌলিক বা পরম নিয়মের ব্যাখ্যা দেওয়া যায় না। মৌলিক বা পরম নিয়ম হলো সর্বোচ্চ নিয়ম। যেমন— প্রকৃতির। নিয়মানুবর্তিতা নীতি, কার্যকারণ নিয়ম ইত্যাদি। এসব নিয়মের চেয়ে উচ্চতর অন্য কোনো নিয়ম নেই। পাশাপাশি এরূপ নিয়মকে অন্য কোনো নিয়মের অন্তর্ভুক্তও করা যায় না। তাই মৌলিক বা পরম নিয়মের ব্যাখ্যা দেওয়া সম্ভব নয়।"
        },
        {
          "label": "গ",
          "question": "উদ্দীপকে (?) চিহ্নিত স্থানে নির্দেশিত বিষয়টি পাঠ্যবইয়ের আলোকে ব্যাখ্যা করো।",
          "explanation": "উদ্দীপকে (?) চিহ্নিত স্থান বৈজ্ঞানিক ব্যাখ্যাকে নির্দেশ করছে। নিচে এ বিষয়টি পাঠ্যবইয়ের আলোকে ব্যাখ্যা করা হলো- ব্যাখ্যাকরণ বলতে সাধারণ বৈজ্ঞানিক ব্যাখ্যাকেই বোঝায়। এই প্রক্রিয়ার মাধ্যমে জটিল ও কঠিন বিষয়কে সহজভাবে উপস্থাপন করা হয়। সাধারণত ব্যাখ্যাকরণ প্রক্রিয়া তিনটি ধাপে সম্পন্ন হয়। প্রথম অংশে ঘটনার কার্যকারণ নির্ণয়ের জন্য তার বিভিন্ন অংশ বিশ্লেষণ করা হয়। দ্বিতীয় অংশে সেই ঘটনার সাথে অন্য ঘটনার সাদৃশ্য আবিষ্কার ব্যাখ্যা দেওয়া যায়। যাকে বলে শৃঙ্খলযোজন । তৃতীয় অংশে বর্ণিত বিষয় বা অল্প ব্যাপক নিয়মকে অধিক ব্যাপক নিয়মের আওতায় এনে ব্যাখ্যা করা যায়, যা অন্তর্ভুক্তি নামে পরিচিত।উদ্দীপকের উল্লেখিত চিত্রে শৃঙ্খলযোজন এবং A ও B এর মাধ্যমে বিশ্লেষণ এবং অন্তর্ভুক্তিকে বোঝানো হয়েছে। এসব বৈজ্ঞানিক ব্যাখ্যার তিনটি রূপ বা ধাপ। তাই বলা যায়, উদ্দীপকে (?) চিহ্নের মাধ্যমে বৈজ্ঞানিক ব্যাখ্যাকে বোঝানো হয়েছে।"
        },
        {
          "label": "ঘ",
          "question": "উদ্দীপকে ‘A' ও ‘B’ দ্বারা নির্দেশিত বৈজ্ঞানিক ব্যাখ্যার রূপসমূহ বিশ্লেষণ করো।",
          "explanation": "উদ্দীপকের উল্লেখিত চিত্রে 'A' ও 'B' দ্বারা বিশ্লেষণ এবং অন্তর্ভুক্তিকে বোঝানো হয়েছে। নিচে বৈজ্ঞানিক ব্যাখ্যার এ দুটি রূপ বিশ্লেষণ করা হলো— উদ্দীপকে 'A' দ্বারা নির্দেশিত ব্যাখ্যা রূপ হলো বিশ্লেষণ রূপ। যে বৈজ্ঞানিক ব্যাখ্যায় কোনো মিশ্রকার্যের যেসকল স্বতন্ত্র কারণ এক সাথে উল্লেখ করা হয় তাই হচ্ছে বিশ্লেষণ (Analysis)। বিশ্লেষণ প্রক্রিয়ায় মিশ্রকার্যের স্বতন্ত্র কারণকে আলাদা আলাদা করে দেখানো হয়। উদাহরণস্বরূপ, নৌকার গতিকে বিশ্লেষণ করলে এর মধ্যে ‘নদীর স্রোত’, ‘বাতাসের বেগ’, ‘দাঁড়ের ব্যবহার' ইত্যাদি ভিন্ন ভিন্ন কারণের সন্ধান পাওয়া যায়, যেগুলো একসাথে কাজ করে নৌকার গতি সৃষ্টি করে। আর এই স্বতন্ত্র কারণগুলোর উল্লেখ দ্বারা নৌকার গতিকে ব্যাখ্যা করাই হচ্ছে ‘বিশ্লেষণ' রূপ। উদ্দীপকে ‘B’ দ্বারা নির্দেশিত বৈজ্ঞানিক ব্যাখ্যার তৃতীয় রূপটি হলো অন্তর্ভুক্তি। যার মাধ্যমে ব্যাখ্যায় একটি অল্প ব্যাপক নিয়মকে অধিক ব্যাপক নিয়মের অন্তর্ভুক্ত করে উল্লেখ করা হয়। অর্থাৎ অন্তর্ভুক্তি নামক বৈজ্ঞানিক ব্যাখ্যায় অবরোহ প্রক্রিয়া কার্যকর হয়ে থাকে। উদাহরণস্বরূপ 'জোয়ার-ভাটা' যে প্রাকৃতিক নিয়মে সংঘটিত হয়, তা মূলত ‘মাধ্যাকর্ষণ নিয়মের' অন্তর্গত একটি কম ব্যাপক নিয়ম। কাজেই জোয়ার-ভাটা সম্পর্কিত বিশেষ নিয়মকে মাধ্যাকর্ষণ নামক সার্বিক নিয়মের অন্তর্ভুক্ত করে ব্যাখ্যা করার প্রক্রিয়াই হলো বৈজ্ঞানিক ব্যাখ্যার ‘অন্তর্ভুক্তি' রূপ। তাই বলা যায়, উদ্দীপকের উল্লেখিত 'A' ও 'B' দ্বারা নির্দেশিত বিশ্লেষণ এবং অন্তর্ভুক্তি রূপ দুটি ব্যাখ্যা বা বৈজ্ঞানিক ব্যাখ্যার দুটি অপরিহার্য বিষয়।"
        }
      ]
    },
    {
      "number": "11",
      "uddipok": "দৃশ্যকল্প-১: চন্দ্র, সূর্য ও পৃথিবী নিজ নিজ কক্ষপথ অতিক্রম করার সময় যখন একই সরল রেখায় অবস্থান করে তখন চন্দ্রগ্রহণ হয়। দৃশ্যকল্প-২: রাহু নামক দৈত্য যখন চন্দ্রকে গ্রাস করে তখন চন্দ্রগ্রহণ হয়।",
      "tag": "JB 22,CTG.B 21",
      "sub_questions": [
        {
          "label": "ক",
          "question": "",
          "explanation": "কোনো জটিল, অস্পষ্ট, দুর্বোধ্য ও অনির্দিষ্ট বিষয়কে সহজ, সরল ও প্রাঞ্জল ভাষায় ব্যক্ত করাকে ব্যাখ্যা বলে।"
        },
        {
          "label": "খ",
          "question": "",
          "explanation": "বৈজ্ঞানিক ব্যাখ্যায় মিশ্রকার্যের কারণগুলোকে আলাদা করে দেখানো হয়। এভাবে একটি ঘটনার মিশ্রকার্য ব্যাখ্যার প্রক্রিয়াকেই বলে বিশ্লেষণ। মিশ্রকার্য হলো কতকগুলো স্বতন্ত্র কারণের মিলিত ফল। বৈজ্ঞানিক ব্যাখ্যায় বিশ্লেষণের মাধ্যমে মিশ্রকার্যের কারণগুলো পৃথক পৃথকভাবে দেখানো হয়। যেমন: নদীতে নৌকা চালানো একটি মিশ্রকার্য। কারণ নৌকা চালানোর ক্ষেত্রে কতকগুলো স্বতন্ত্র কারণ একসাথে কাজ করে। এগুলো হলো: ১. নদীর স্রোত, ২. বাতাসের বেগ, ৩. মাঝির দক্ষতা, ৪. দাঁড়ের ব্যবহার। এসব স্বতন্ত্র কারণের মিলিত প্রচেষ্টার ফলে নৌকা চালানো সম্ভব হয়।"
        },
        {
          "label": "গ",
          "question": "",
          "explanation": "উদ্দীপকের দৃশ্যকল্প-১ এ বৈজ্ঞানিক ব্যাখ্যাকে নির্দেশ করে। নিচে সেটি ব্যাখ্যা করা হলো- কোনো জটিল, দুর্বোধ্য ও অস্পষ্ট ঘটনাকে স্পষ্ট, সহজ, সরল ও বোধগম্য করে প্রকাশ করাকে ব্যাখ্যা বলে। আর যখন কোনো ঘটনার কার্যকারণ বা প্রাকৃতিক কারণ উল্লেখ করে ব্যাখ্যা প্রদান করা হয় তখন তাকে বৈজ্ঞানিক ব্যাখ্যা বলে। এরূপ ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে ঘটনার ব্যাখ্যা প্রদান করা হয় বলে এ ব্যাখ্যা সবসময় একই থাকে এবং স্থান-কাল-পাত্রভেদে ভিন্ন হয় না। যার দৃষ্টান্ত উদ্দীপকের দৃশ্যকল্প-১ এ লক্ষ করা যায়।  দৃশ্যকল্প-১ এ বলা হয়েছে , চন্দ্র, সূর্য ও পৃথিবী নিজ নিজ কক্ষপথ অতিক্রম করার সময় যখন একই সরল রেখায় অবস্থান করে তখন চন্দ্রগ্রহণ হয়। বস্তু এটিই চন্দ্রগ্রহণের যথার্থ ব্যাখ্যা। তাই উদ্দীপকের এই ব্যাখ্যাকে বৈজ্ঞানিক ব্যাখ্যা বলা যায়।"
        },
        {
          "label": "ঘ",
          "question": "",
          "explanation": "দৃশ্যকল্প-১ বৈজ্ঞানিক ব্যাখ্যা হলেও দৃশ্যকল্প-২ লৌকিক ব্যাখ্যা দৃষ্টান্ত। নিচে উভয় ব্যাখ্যার মধ্যে পার্থক্য বিশ্লেষণ করা হলো- যে ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে কোনো ঘটনার ব্যাখ্যা প্রদান করা হয় তাকে বৈজ্ঞানিক ব্যাখ্যা বলে। অন্যদিকে, যে ব্যাখ্যায় অতিপ্রাকৃতিক ও কাল্পনিক কারণ উল্লেখ করে ঘটনার ব্যাখ্যা প্রদান করা হয় তাকে লৌকিক ব্যাখ্যা বলে। বৈজ্ঞানিক ব্যাখ্যা সংশ্লিষ্ট ঘটনার সাথে প্রাসঙ্গিক হয়ে থাকে। কিন্তু লৌকিক ব্যাখ্যা সংশ্লিষ্ট ঘটনার সাথে প্রাসঙ্গিক হয় না। বৈজ্ঞানিক ব্যাখ্যায় সংযুক্তিকরণ করা হয়। অন্যদিকে, লৌকিক ব্যাখ্যায় সংশ্লিষ্ট ঘটনাকে অন্যান্য ঘটনার সাথে সংযুক্ত করা হয় না। বৈজ্ঞানিক ব্যাখ্যা ব্যক্তিভেদে ভিন্ন হয় না। কিন্তু লৌকিক ব্যাখ্যা ব্যক্তিভেদে ভিন্ন হয়ে থাকে। উপরিউক্ত আলোচনা থেকে বলা যায়, বৈজ্ঞানিক ও লৌকিক ব্যাখ্যার মধ্যে বিভিন্ন দিক দিয়ে পার্থক্য রয়েছে। তবে উভয় প্রকার ব্যাখ্যার মধ্যে বৈজ্ঞানিক ব্যাখ্যাই প্রকৃত ব্যাখ্যা প্রদান করে থাকে।"
        }
      ]
    }
  ]
}