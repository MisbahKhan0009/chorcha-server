{
  "title": "চট্টগ্রাম বোর্ড ২০২৩",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: মানুষ হয় বুদ্ধিবৃত্তিসম্পন্ন জীব। দৃশ্যকল্প-২: বেদনা হয় আনন্দের অভাব। দৃশ্যকল্প-৩: সিংহ হলো বনের রাজা।",
      "tag": "CTG.B 23",
      "sub_questions": [
        {
          "label": "ক",
          "question": "বাহুল্য সংজ্ঞা কাকে বলে?",
          "explanation": "যখন কোনো পদের সংজ্ঞায় জাত্যর্থের অতিরিক্ত গুণের উল্লেখ করা হয় এবং গুণটি যদি উপলক্ষণ হয় তাহলে তাকে বাহুল্য সংজ্ঞা বলে।"
        },
        {
          "label": "খ",
          "question": "",
          "explanation": "মৌলিক গুণের আসন্নতম জাতি ও বিভেদক লক্ষণের উল্লেখ করা যায় না বিধায় মৌলিক গুণের সংজ্ঞা দেওয়া যায় না। একটি বস্তুর বিভিন্ন রকম মৌলিক গুণ থাকে। যেমন- মিষ্টতা, তিক্ততা ইত্যাদি। এছাড়াও আছে মনের মৌলিক গুণ। যেমন- আনন্দ, বেদনা ইত্যাদি। এসব মৌলিক গুণের পূর্ণ জাত্যর্থ উল্লেখ করা যায় না বিধায় সংজ্ঞা দেওয়া যায় না।"
        },
        {
          "label": "গ",
          "question": "",
          "explanation": "উদ্দীপকের দৃশ্যকল্প-২ এ নঞর্থক সংজ্ঞাজনিত অনুপপত্তি ঘটেছে। ব্যাখ্যা করা হলো- কোনো একটি পদের পূর্ণ জাত্যর্থ উল্লেখের মাধ্যমে পদটিকে সহজ- সরল ও বোধগম্যভাবে প্রকাশ করাকে যৌক্তিক সংজ্ঞা বলে। যৌক্তিক সংজ্ঞার নির্দিষ্ট কিছু নিয়ম রয়েছে যেগুলো কোনো পদের সংজ্ঞা প্রদানের ক্ষেত্রে আবশ্যিকভাবে অনুসরণ করতে হয়। যৌক্তিক সংজ্ঞার চতুর্থ নিয়ম অনুসারে কোনো পদের সংজ্ঞায় নঞর্থক বা নেতিবাচক ভাষা ব্যবহার করা যায় না। যৌক্তিক সংজ্ঞার এই নিয়ম লঙ্ঘন করে কোনো পদের সংজ্ঞায় নঞর্থক বা নেতিবাচক ভাষা ব্যবহার করলে সংজ্ঞা ত্রুটিপূর্ণ হয়। যৌক্তিক সংজ্ঞার এই ত্রুটিকে নঞর্থক সংজ্ঞা অনুপপত্তি বলে। উদ্দীপকের 'দৃশ্যকল্প-২' কোনো পদের সংজ্ঞায় বেদনা হলো আনন্দের অভাব। এরূপ সংজ্ঞা প্রদান করা হয়েছে। এখানে 'অভাব' শব্দটি নেতিবাচকভাবে উপস্থাপন করা হয়েছে। অর্থাৎ, 'দৃশ্যকল্প-২' এ যৌক্তিক সংজ্ঞার চতুর্থ নিয়ম লঙ্ঘন করে সংজ্ঞায় নঞর্থক ভাষা ব্যবহার করা হয়েছে। তাই সংজ্ঞাটিতে নঞর্থক সংজ্ঞা অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "'দৃশ্যকল্প-১' এর দ্বারা যথার্থ সংজ্ঞা এবং 'দৃশ্যকল্প-৩' দ্বারা সংজ্ঞাগত অনুপপত্তি নির্দেশিত হয়েছে। নিচে এদের পার্থক্য বিশ্লেষণ করা হলো- যৌক্তিক সংজ্ঞায় কোনো একটি পদের পূর্ণ জাত্যর্থ উল্লেখের মাধ্যমে পদটিকে সহজ ও বোধগম্যভাবে উপস্থাপন করা হয়। যৌক্তিক সংজ্ঞার জন্য নির্দিষ্ট কিছু নিয়ম রয়েছে, যেগুলো কোনো পদের সংজ্ঞা প্রদানের ক্ষেত্রে আবশ্যিকভাবে অনুসরণ করতে হয়। যৌক্তিক সংজ্ঞার প্রথম নিয়ম অনুসারে কোনো পদের সংজ্ঞায় পদটির পূর্ণ জাত্যর্থ উল্লেখ করতে হয়, পূর্ণ জাত্যর্থের কম বা বেশি নয়। উদ্দীপকের 'দৃশ্যকল্প-১' এর 'মানুষ হয় বুদ্ধিবৃত্তিসম্পন্ন জীব' এরূপ সংজ্ঞা প্রদান করা হয়েছে। এখানে 'মানুষ' পদের পূর্ণ জাত্যর্থ উল্লেখ করা হয়েছে। এছাড়া এখানে যৌক্তিক সংজ্ঞার অন্যান্য নিয়মও অনুসরণ করা হয়েছে। তাই 'দৃশ্যকল্প-১' এর মাধ্যমে সঠিক সংজ্ঞা নির্দেশিত হয়েছে। অপরপক্ষে, যৌক্তিক সংজ্ঞার দ্বিতীয় নিয়ম অনুযায়ী কোনো পদের সংজ্ঞায় রূপক বা দুর্বোধ্য ভাষা ব্যবহার করা যায় না। যৌক্তিক সংজ্ঞার এ নিয়ম লঙ্ঘন করে কোনো পদের সংজ্ঞায় রূপক ভাষা ব্যবহার করলে সংজ্ঞা ত্রুটিপূর্ণ হয়। যৌক্তিক সংজ্ঞার এ ত্রুটিকে রূপক সংজ্ঞা অনুপপত্তি বলে। উদ্দীপকের 'দৃশ্যকল্প-৩' এ 'সিংহ হলো বনের রাজা' এরূপ সংজ্ঞা প্রদান করা হয়েছে। এখানে 'সিংহ' কে রূপক অর্থে 'বনের রাজা' হিসেবে অভিহিত করা হয়েছে। তাই 'দৃশ্যকল্প-৩' এ যৌক্তিক সংজ্ঞার দ্বিতীয় নিয়ম লঙ্ঘন করা হয়েছে। এ কারণে 'দৃশ্যকল্প-৩' এ রূপক সংজ্ঞা অনুপপত্তি ঘটেছে। তাই বলা যায়, 'দৃশ্যকল্প-১' এর সংজ্ঞা যথার্থ এবং 'দৃশ্যকল্প-৩' এর সংজ্ঞা অনুপপত্তি যুক্ত।"
        }
      ]
    },
    {
      "number": "2",
      "uddipok": "শিমুল একটি গাছকে তার মূল, কাণ্ড, শাখা, পাতা, ফুল ইত্যাদিতে বিভক্ত করল। রুমা কাচকে তার ঘনত্ব, ভঙ্গুরতা, স্বচ্ছতা ইত্যাদিতে বিভক্ত করল। রবি 'মানুষ' কে সৎ, বিদ্বান ও দীর্ঘকায় ইত্যাদিতে বিভক্ত করল।",
      "tag": "CTG.B 23",
      "sub_questions": [
        {
          "label": "ক",
          "question": "",
          "explanation": "অঙ্গগত বিভাগ হচ্ছে কোনো বিশেষ ব্যক্তি বা বস্তুকে তার বিভিন্ন অঙ্গে ভাগ করা।"
        },
        {
          "label": "খ",
          "question": "",
          "explanation": "যৌক্তিক বিভাগের ক্ষেত্রে জাতি বা শ্রেণিবাচক পদকে তার অন্তর্গত উপজাতি বা উপশ্রেণিতে বিন্যস্ত করা হয়। আর যৌক্তিক বিভাগের ক্ষেত্রে প্রতিটি জাতি বা শ্রেণিকে তার নিকটতম উপজাতিতে বিন্যস্ত করা হয়। এটি যৌক্তিক বিভাগের একটি আবশ্যিক নিয়ম (৬নং নিয়ম)। যৌক্তিক বিভাগের এ নিয়ম অমান্য করে কোনো পদের যৌক্তিক বিভাগের ক্ষেত্রে মধ্যবর্তী কোনো পর্যায়কে বাদ দিয়ে যৌক্তিক বিভাগ করলে বিভাগ ত্রুটিপূর্ণ হয়। যৌক্তিক বিভাগের এ ত্রুটিকে উল্লম্ফন বিভাগ অনুপপত্তি বলে।"
        },
        {
          "label": "গ",
          "question": "",
          "explanation": "উদ্দীপকের রবি মানুষকে বিভিন্ন গুণে ভাগ করায় সংকর বিভাগ অনুপপত্তি ঘটেছে। নিচে তা ব্যাখ্যা করা হলো- কোনো একটি গ্রহণযোগ্য মূলনীতির ভিত্তিতে কোনো জাতি বা শ্রেণিবাচক পদকে তার অন্তর্গত বিভিন্ন উপজাতিতে ভাগ করার মানসিক প্রক্রিয়াকে যৌক্তিক বিভাগ বলে। যৌক্তিক বিভাগের নির্দিষ্ট কিছু নিয়ম রয়েছে, যেগুলো কোনো পদের যৌক্তিক বিভাগ করার ক্ষেত্রে আবশ্যিকভাবে অনুসরণ করতে হয়। যৌক্তিক বিভাগের দ্বিতীয় নিয়ম অনুযায়ী একই সময়ে মাত্র একটি মূলনীতি অনুসরণ করেযৌক্তিক বিভাগ করা যায়, একের অধিক নয়। যৌক্তিক বিভাগের এ নিয়ম লঙ্ঘন করে কোনো শ্রেণিবাচক পদের বিভাজনের ক্ষেত্রে একই সময়ে একাধিক মূলনীতি অনুসরণ করলে বিভাগ ত্রুটিপূর্ণ হয়। যৌক্তিক বিভাগের এই ত্রুটিকে সংকর বিভাগ অনুপপত্তি বলে। উদ্দীপকের রবি 'মানুষ' পদটিকে ভাগ করার ক্ষেত্রে একই সময়ে সততা, বিদ্যা, উচ্চতা- এ তিনটি মূলনীতি অনুসরণ করে যৌক্তিক বিভাগ করেছে। যেহেতু রবি একই সময়ে একের অধিক মূলনীতি অনুসরণ করে যৌক্তিক বিভাগ করেছে, তাই বলা যায়,  রবির যৌক্তিক বিভাগে সংকর বিভাগ অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "উদ্দীপকের শিমুলের বিভক্তিকরণে অঙ্গগত বিভাগ অনুপপত্তি এবং রুমার বিভক্তিকরণে গুণগত বিভাগ অনুপপত্তি ঘটেছে। নিচে এদের তুলনামূলক বিশ্লেষণ করা হলো- উদ্দীপকের শিমুল একটি গাছকে তার মূল, কাণ্ড, পাতা, ফুল ইত্যাদিতে ভাগ করেছে। এখানে শিমুল একটি বিশেষ বস্তুকে তার বিভিন্ন অঙ্গে - ভাগ করেছে। অথচ যৌক্তিক বিভাগের প্রথম নিয়ম অনুযায়ী কেবল কোনো জাতি বা শ্রেণিবাচক পদের যৌক্তিক বিভাগ করা যায়, কোনো বিশেষ ব্যক্তি বা বস্তুর নয়। যৌক্তিক বিভাগের এ নিয়ম লঙ্ঘন করে কোনো একটি বিশেষ বস্তুকে বা ব্যক্তিকে তার বিভিন্ন অঙ্গে ভাগ করলে বিভাগ ত্রুটিপূর্ণ হয়। যৌক্তিক বিভাগের এ ত্রুটিকে অঙ্গগত বিভাগ অনুপপত্তি বলে। যেহেতু উদ্দীপকের শিমুল যৌক্তিক বিভাগের নিয়ম লঙ্ঘন করে একটি বিশেষ বস্তুকে তার বিভিন্ন অঙ্গে ভাগ করেছে, তাই শিমুলের বিভাগে অঙ্গগত বিভাগ অনুপপত্তি ঘটেছে। অপরপক্ষে, উদ্দীপকের রুমা কাচকে ঘনত্ব, ভঙ্গুরতা, স্বচ্ছতা ইত্যাদি বিভিন্ন গুণে ভাগ করেছে। এখানে রুমা একটি বিশেষ বস্তুকে তার বিভিন্ন গুণে ভাগ করেছে। অথচ যৌক্তিক বিভাগের প্রথম নিয়ম অনুযায়ী কেবল কোনো জাতি বা শ্রেণিবাচক পদের যৌক্তিক বিভাগ করা যায়, কোনো বিশেষ ব্যক্তি বা বস্তুর নয়। যৌক্তিক বিভাগের এ নিয়ম লঙ্ঘন করে কোনো বিশেষ বস্তুকে তার বিভিন্ন গুণে ভাগ করলে গুণগত বিভাগ অনুপপত্তি ঘটে। যেহেতু উদ্দীপকের রুমা যৌক্তিক বিভাগের নিয়ম অমান্য করে একটি বিশেষ বস্তুকে তার বিভিন্ন গুণে ভাগ করেছে, তাই রুমার বিভাগে গুণগত বিভাগ অনুপপত্তি ঘটেছে।"
        }
      ]
    },
    {
      "number": "3",
      "uddipok": "দৃশ্যকল্প-১ : মনির প্রাণিবিজ্ঞানের ছাত্র। সে তার অভিজ্ঞতায় দেখল, মানুষ খাবার খায়, গরু খাবার খায়, হরিণ খাবার খায়, বানর খাবার খায়। তাই সে অভিজ্ঞতার মাধ্যমে প্রাপ্ত বিষয় থেকে সিদ্ধান্ত নিল, সকল প্রাণী খাবার খায়। দৃশ্যকল্প-২ : মতিন একজন শিক্ষক। তিনি একই শ্রেণির ২৫ জন ছাত্রের প্রত্যেককে পৃথক পৃথকভাবে পরীক্ষা করে দেখলেন যে, তারা প্রত্যেকেই মেধাবী। তাই তিনি সিদ্ধান্ত নিলেন, ওই শ্রেণির সকল ছাত্রই মেধাবী।",
      "tag": "CTG.B 23",
      "sub_questions": [
        {
          "label": "ক",
          "question": "আরোহ প্রধানত কত প্রকার?",
          "explanation": "আরোহ প্রধানত দুই প্রকার।"
        },
        {
          "label": "খ",
          "question": "",
          "explanation": "আরোহমূলক লম্ফ (Inductive Leap) বলতে আরোহের প্রাণকে বোঝায়। অর্থাৎ, এটি আরোহের মৌলিক বৈশিষ্ট্য। এ বৈশিষ্ট্যের কারণে আরোহ অনুমান জ্ঞাত থেকে অজ্ঞাতে, বিশেষ থেকে সার্বিকে গমন করে। যেমন- হাসান, জামান, তুষার প্রভৃতি বিশেষ মানুষের মরণশীলতা প্রত্যক্ষ করে আরোহ অনুমানে সিদ্ধান্ত গ্রহণ করা হয় যে 'সকল মানুষ হয় মরণশীল'। যে বিষয়ের ওপর ভিত্তি করে তিন জনের মরণশীলতা প্রত্যক্ষ করে সমগ্র মানুষের মরণশীলতা সম্পর্কে সিদ্ধান্ত গ্রহণ করা হয় সেটি হলো আরোহাত্মক উল্লম্ফন।"
        },
        {
          "label": "গ",
          "question": "",
          "explanation": "উদ্দীপকের 'দৃশ্যকল্প-১' এ মনিরের সিদ্ধান্তের মাধ্যমে বৈজ্ঞানিক আরোহ নির্দেশিত হয়েছে। প্রকৃত আরোহের শ্রেণিবিভাগগুলোর মধ্যে একটি হলো বৈজ্ঞানিক আরোহ। এই প্রকার আরোহে প্রকৃতির নিয়মানুবর্তিতা নীতি বিদ্যমান থাকে, আবার কার্যকারণ নিয়মও বিদ্যমান থাকে। তাই বলা যায়, প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে - বিশেষ বিশেষ দৃষ্টান্তের অভিজ্ঞতার ভিত্তিতে যে আরোহের সার্বিক সংশ্লেষক সিদ্ধান্ত প্রতিষ্ঠা করা হয় তাকে বৈজ্ঞানিক আরোহ বলে। তেমনি উদ্দীপকের মনির মানুষ, গরু, হরিণ, বানর ইত্যাদি বিশেষ বিশেষ প্রাণীর খাবার গ্রহণের বিষয়টি প্রত্যক্ষ করে 'সকল প্রাণী খাবার খায়' এই সিদ্ধান্ত প্রতিষ্ঠা করেছে। এখানে মনির প্রকৃতির নিয়মানুবর্তিতা নীতি ও কার্যকারণ নিয়মের ভিত্তিতে সিদ্ধান্ত গ্রহণ করেছে। মনিরের সিদ্ধান্তে বিশেষ বিশেষ দৃষ্টান্তের পর্যবেক্ষণের অভিজ্ঞতা আছে। ঐ এছাড়া মনিরের সিদ্ধান্তটি সার্বিক সংশ্লেষক যুক্তিবাক্য। তাই বলা যায়,  'দৃশ্যকল্প- এ ১' এ মনিরের সিদ্ধান্তের মাধ্যমে বৈজ্ঞানিক আরোহ নির্দেশিত হয়েছে।"
        },
        {
          "label": "ঘ",
          "question": "",
          "explanation": "দৃশ্যকল্প-১' এ মনিরের সিদ্ধান্তের মাধ্যমে বৈজ্ঞানিক আরোহ এবং 'দৃশ্যকল্প-২' এ মতিন স্যারের সিদ্ধান্তের মাধ্যমে পূর্ণাঙ্গ আরোহ নির্দেশিত হয়েছে। আর এ দুই প্রকার আরোহের মধ্যে মৌলিক পার্থক্য আরোহাত্মক উল্লম্ফনের ক্ষেত্রে। প্রকৃত আরোহের শ্রেণিবিভাগগুলোর মধ্যে প্রথমটি হলো বৈজ্ঞানিক আরোহ। এই প্রকার আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠার প্রক্রিয়াকে বলে বৈজ্ঞানিক আরোহ। উদ্দীপকের 'দৃশ্যকল্প-১' এ মনির মানুষ, গরু, হরিণ, বানর প্রভৃতি বিশেষ বিশেষ প্রাণীর খাবার গ্রহণের অভিজ্ঞতার ভিত্তিতে 'সকল প্রাণী খাবার খায়'- এই সিদ্ধান্ত প্রতিষ্ঠা করেছে। এখানে মনির প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত প্রতিষ্ঠা করেছে। তাই মনিরের সিদ্ধান্তের মাধ্যমে বৈজ্ঞানিক আরোহ নির্দেশিত হয়েছে। প্রকৃত আরোহ বিধায় বৈজ্ঞানিক আরোহরে মধ্যে আরোহের মূল বৈশিষ্ট্য আরোহাত্মক উল্লম্ফন বিদ্যমান থাকে। তাই বৈজ্ঞানিক আরোহে জ্ঞাত থেকে অজ্ঞাতে গমন করা হয়। অপরপক্ষে, অপ্রকৃত আরোহের শ্রেণিবিভাগগুলোর মধ্যে প্রথমটি হলো পূর্ণাঙ্গ আরোহ। যে আরোহে সীমিত সংখ্যক দৃষ্টান্তের সবগুলো পর্যবেক্ষণ করার পর ওই দৃষ্টান্তগুলো সম্পর্কে সিদ্ধান্ত প্রতিষ্ঠা করা হয় তাকে পূর্ণাঙ্গ আরোহ বলে। উদ্দীপকের 'দৃশ্যকল্প-২' এ মতিন স্যার ২৫ জন ছাত্রের প্রত্যেককে পৃথকভাবে পরীক্ষা করে তারপর 'ওই শ্রেণির সকল শিক্ষার্থী মেধাবী'- এরূপ সিদ্ধান্ত প্রতিষ্ঠা করেছেন। তাই মতিন স্যারের সিদ্ধান্তের মাধ্যমে পূর্ণাঙ্গ আরোহ নির্দেশিত হয়েছে। পূর্ণাঙ্গ আরোহ অপ্রকৃত আরোহ বিধায় এখানে আরোহের মূল বৈশিষ্ট্য আরোহাত্মক উল্লম্ফন বিদ্যমান থাকে না। তাই এখানে জ্ঞাত থেকে অজ্ঞাতে গমন করা হয় না।"
        }
      ]
    },
    {
      "number": "4",
      "uddipok": "সোনা ও রূপা দুই বোন। রূপা লক্ষ করল, মানুষ ও উদ্ভিদের মধ্যে জন্ম, বৃদ্ধি, মৃত্যু, বংশ বিস্তার, খাদ্য গ্রহণ ইত্যাদি বিষয়ে সাদৃশ্য রয়েছে। মানুষের প্রাণ আছে। সুতরাং উদ্ভিদেরও প্রাণ আছে। রূপার কথা শুনে সোনা বলল, মানুষের মতোই গাছপালার জন্ম, বৃদ্ধি, ক্ষয় ও লয় (মৃত্যু) আছে। মানুষের বুদ্ধি আছে। সুতরাং গাছপালারও বুদ্ধি আছে।",
      "tag": "CTG.B 23",
      "sub_questions": [
        {
          "label": "ক",
          "question": "",
          "explanation": "কার্যকারণ সম্পর্ক প্রতিষ্ঠা ছাড়া কেবল প্রকৃতির নিয়মানুবর্তিতা নীতির ওপর নির্ভর করে যে আরোহ অনুমান বিশেষ বিশেষ দৃষ্টান্তের অভিজ্ঞতার ভিত্তিতে একটি সঠিক সিদ্ধান্ত প্রতিষ্ঠা করে তাকে অবৈজ্ঞানিক আরোহ বলে।"
        },
        {
          "label": "খ",
          "question": "",
          "explanation": "ঘটনা সংযোজনের মধ্যে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে না। এখানে বিশেষ কয়েকটি ঘটনাকে একটি সামান্য ধারণার মাধ্যমে একত্রিত করা হয়। ঘটনা সংযোজনের সিদ্ধান্তটিও একটি সার্বিক যুক্তিবাক্য নয়। তাই আরোহের অনেক মৌলিক ও গুরুত্বপূর্ণ বৈশিষ্ট্য বিদ্যমান না থাকার কারণে ঘটনা সংযোজনকে অপ্রকৃত আরোহ বলা হয়।"
        },
        {
          "label": "গ",
          "question": "",
          "explanation": "উদ্দীপকের সোনার অনুমান দ্বারা সাদৃশ্যানুমানের প্রকারভেদ অসাধু সাদৃশ্যানুমান নির্দেশিত হয়েছে। ব্যাখ্যা করা হলো- অসাধু সাদৃশ্যানুমানে যেভাবে সিদ্ধান্ত প্রতিষ্ঠা করা হয় উদ্দীপকের সোনা সেভাবে সিদ্ধান্ত প্রতিষ্ঠা করেছে।প্রকৃত আরোহের সর্বশেষ শ্রেণিবিভাগ হলো সাদৃশ্যানুমান। এই প্রকার আরোহের দুটি শ্রেণিবিভাগ আছে যার মধ্যে একটি হলো অসাধু সাদৃশ্যানুমান। যে সাদৃশ্যানুমানে অমৌলিক ও বাহ্যিক সাদৃশ্যের ভিত্তিতে সিদ্ধান্ত প্রতিষ্ঠা করা হয় তাকে অসাধু সাদৃশ্যানুমান বলে। তেমনি উদ্দীপকের সোনা মানুষ ও উদ্ভিদের মধ্যে কতিপয় বিষয়ে সাদৃশ্যের ভিত্তিতে 'মানুষের বুদ্ধি আছে বিধায় গাছপালারও বুদ্ধি আছে' এমন সিদ্ধান্ত প্রতিষ্ঠা করেছে। এখানে সোনা যে প্রক্রিয়া অনুসরণ করেছে সাধু সাদৃশ্যানুমানে একই প্রক্রিয়া অনুসরণ করা হয়। তাই সোনার অনুমান দ্বারা অসাধু সাদৃশ্যানুমান নির্দেশিত হয়েছে। অসাধু সাদৃশ্যানুমানের সিদ্ধান্ত সত্য হবার কোনো সম্ভাবনা থাকে না। এই প্রকার সাদৃশ্যানুমান অনুপপত্তি যুক্ত থাকে। এখানে আশ্রয়বাক্যে আরোপিত গুণের তুলনায় সিদ্ধান্তে আরোপিত গুণ বেশি হয়। তাই অসাধু সাদৃশ্যানুমানকে একটি ভ্রান্ত প্রক্রিয়া হিসেবে অভিহিত করা যায়।"
        },
        {
          "label": "ঘ",
          "question": "",
          "explanation": "উদ্দীপকের সোনা ও রূপার অনুমান একই প্রকৃতির নয়। ব্যাখ্যা করা হলো- সাদৃশ্যানুমানের দুটি প্রকারভেদের একটি হলো অসাধু সাদৃশ্যানুমান। যে সাদৃশ্যানুমানে দুটি বিষয়ে অমৌলিক, বাহ্যিক ও অপ্রাসঙ্গিক বিষয়ের সাদৃশ্যের ভিত্তিতে সিদ্ধান্ত প্রতিষ্ঠা করা হয় তাকে অসাধু সাদৃশ্যানুমান বলে। উদ্দীপকের সোনা মানুষ ও উদ্ভিদের মধ্যে কতিপয় সাদৃশ্যের ভিত্তিতে 'মানুষের মতো গাছপালারও বুদ্ধি আছে' এরূপ সিদ্ধান্ত প্রতিষ্ঠা করেছে। তাই উদ্দীপকের সোনার অনুমান দ্বারা অসাধু সাদৃশ্যানুমান নির্দেশিত হয়েছে। অসাধু সাদৃশ্যানুমানের ক্ষেত্রে আশ্রয়বাক্যের তুলনায় সিদ্ধান্তে বেশি গুণ আরোপ করা। এই প্রকার সাদৃশ্যানুমান অনুপপত্তিযুক্ত থাকে। অপরপক্ষে, যে সাদৃশ্যানুমানে মৌলিক ও অপ্রাসঙ্গিক সাদৃশ্যের ভিত্তিতে সিদ্ধান্ত প্রতিষ্ঠা করা হয় তাকে সাধু সাদৃশ্যানুযান বলে। • উদ্দীপকের রূপা মানুষ ও উদ্ভিদের মধ্যে কতিপয় মৌলিক ও প্রাসঙ্গিক বিষয়ের সাদৃশ্যের ভিত্তিতে মানুষের মতো উদ্ভিদেরও প্রাণ আছে এরূপ সিদ্ধান্ত প্রতিষ্ঠা করেছে। তাই রূপার অনুমান দ্বারা সাধু সাদৃশ্যানুমান নির্দেশিত হয়েছে। সাধু সাদৃশ্যানুমানের সিদ্ধান্ত অধিক সম্ভাব্য, এমনকি সত্যও হতে পারে। আর সাধু সাদৃশ্যানুমানে আশ্রয়বাক্যের তুলনায় সিদ্ধান্তে বেশি গুণ আরোপ করা হয় না। এছাড়া সাধু সাদৃশ্যানুমানের ক্ষেত্রে অনুপপত্তির তেমন কোনো সম্ভাবনা থাকে না। তাই বলা যায়  যে, সোনা ও রূপা উভয়ের অনুমান সাদৃশ্যানুমানের অন্তর্ভুক্ত হলেও দুটি ভিন্ন প্রকৃতির।"
        }
      ]
    },
    {
      "number": "5",
      "uddipok": "",
      "tag": "CTG.B 23",
      "sub_questions": [
        {
          "label": "ক",
          "question": "",
          "explanation": "কোনো একটি নীতি বা সূত্রের ওপর ভিত্তি করে একটি উচ্চতর জাতিকে তার অন্তর্ভুক্ত নিম্নতর জাতিতে বিভক্ত করার প্রক্রিয়াকে যৌক্তিক বিভাগ বলে।"
        },
        {
          "label": "খ",
          "question": "",
          "explanation": "যৌক্তিক বিভাগের ক্ষেত্রে জাতি বা শ্রেণিবাচক পদকে তার অন্তর্গত উপজাতি বা উপশ্রেণিতে বিন্যস্ত করা হয়। আর যৌক্তিক বিভাগের ক্ষেত্রে প্রতিটি জাতি বা শ্রেণিকে তার নিকটতম উপজাতিতে বিন্যস্ত করা হয়। এটি যৌক্তিক বিভাগের একটি আবশ্যিক নিয়ম (৬নং নিয়ম)। যৌক্তিক বিভাগের এই নিয়ম অমান্য করে কোনো পদের যৌক্তিক বিভাগের ক্ষেত্রে মধ্যবর্তী কোনো পর্যায়কে বাদ দিয়ে যৌক্তিক বিভাগ করলে বিভাগ ত্রুটিপূর্ণ হয়। যৌক্তিক বিভাগের এ ত্রুটিকে উল্লম্ফন বিভাগ অনুপপত্তি বলে।"
        },
        {
          "label": "গ",
          "question": "",
          "explanation": "উদ্দীপকের 'ছক-১' অব্যাপক বিভাগ অনুপপত্তিকে নির্দেশ করে। যৌক্তিক বিভাগের আলোকে ব্যাখ্যা করা হলো- কোনো একটি গ্রহণযোগ্য মূলনীতির ভিত্তিতে কোনো জাতি বা শ্রেণিবাচক পদকে তার অন্তর্গত উপজাতি বা উপশ্রেণিতে বিন্যস্ত করার মানসিক প্রক্রিয়াকে যৌক্তিক বিভাগ বলে। যৌক্তিক বিভাগের জন্য নির্দিষ্ট কতকগুলো নিয়ম রয়েছে, যেগুলো কোনো পদের যৌক্তিক বিভাগের ক্ষেত্রে আবশ্যিকভাবে অনুসরণ করতে হয়। যৌক্তিক বিভাগের তৃতীয় নিয়ম অনুযায়ী কোনো পদের যৌক্তিক বিভাগে বিভাজ্য মূল শ্রেণি এবং বিভক্ত উপশ্রেণিগুলোর ব্যক্ত্যর্থ পরস্পর সমান হতে হবে। যৌক্তিক বিভাগের এই নিয়ম লঙ্ঘন করে যখন কোনো পদের বিভাগে বিভাজ্য মূল শ্রেণির ব্যক্ত্যর্থের চেয়ে বিভক্ত উপশ্রেণিগুলোর ব্যক্ত্যর্থ কম হয় তখন বিভাগ ত্রুটিপূর্ণ হয়। যৌক্তিক বিভাগের এই ত্রুটিকে অব্যাপক বিভাগ অনুপপত্তি বলে। তেমনি উদ্দীপকের 'ছক-১' এর যৌক্তিক বিভাগে 'বাংলাদেশ' কে ঢাকা, চট্টগ্রাম ও কুমিল্লা বিভাগে ভাগ করা হয়েছে বিধায় মূল শ্রেণির ব্যক্তার্থের চেয়ে বিভক্ত উপশ্রেণিগুলোর ব্যক্ত্যর্থ কম হয়েছে। তাই বলা যায়  উদ্দীপকের 'ছক-১' এর মাধ্যমে অব্যাপক বিভাগ অনুপপত্তি নির্দেশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকে 'ছক-২' এর মাধ্যমে অঙ্গগত বিভাগ এবং 'ছক-৩' এর মাধ্যমে গুণগত বিভাগ অনুপপত্তি ঘটেছে। নিচে এদের তুলনামূলক পার্থক্য বিশ্লেষণ করা হলো- যৌক্তিক বিভাগের জন্য নির্দিষ্ট কিছু নিয়ম রয়েছে যেগুলো কোনো পদের যৌক্তিক বিভাগ করার ক্ষেত্রে আবশ্যিকভাবে অনুসরণ করতে হয়। যৌক্তিক বিভাগের প্রথম নিয়ম অনুসারে কেবল কোনো জাতি বা শ্রেণিবাচক পদের যৌক্তিক বিভাগ করা যায়, কোনো বিশেষ ব্যক্তি বা বস্তুর নয়। যৌক্তিক বিভাগের এই নিয়ম লঙ্ঘন করে কোনো বিশেষ বস্তুকে তার বিভিন্ন অঙ্গে ভাগ করলে বিভাগ ত্রুটিপূর্ণ হয়। যৌক্তিক বিভাগের এই ত্রুটিকে অঙ্গগত বিভাগ অনুপপত্তি বলে। উদ্দীপকের 'ছক-২ এ 'মানুষ' কে তার হাত, পা, মাথা ইত্যাদি বিভিন্ন অঙ্গে ভাগ করা হয়েছে বিধায় অঙ্গগত বিভাগ অনুপপত্তি ঘটেছে। অপরদিকে, ছক-৩ এ গুণগত বিভাগ অনুপপত্তি ঘটেছে যৌক্তিক বিভাগে একটি জাতি বা শ্রেণিবাচক পদকে তার অন্তর্গত উপজাতি বা উপশ্রেণিতে বিন্যস্ত করা হয়। এক্ষেত্রে নির্দিষ্ট কিছু নিয়ম আবশ্যিকভাবে অনুসরণ করতে হয়। যৌক্তিক বিভাগের প্রথম নিয়ম অনুসারে কেবল কোনো জাতি বা শ্রেণিবাচক পদের যৌক্তিক বিভাগ করা যায়। কোনো বিশেষ ব্যক্তি বা বস্তুকে নয়। যৌক্তিক বিভাগের এ নিয়ম লঙ্ঘন করলে অর্থাৎ কোনো বিশেষ বস্তুকে তার বিভিন্ন গুণে বিভাগ করলে যৌক্তিক বিভাগ ত্রুটিপূর্ণ হয়। উদ্দীপকের ছক-৩ এ আমকে টক, রসালো, মিষ্টি এ গুণগুলোর মাধ্যমে বিভক্ত করায় গুণগত বিভাগ অনুপপত্তি ঘটেছে।"
        }
      ]
    },
    {
      "number": "6",
      "uddipok": "নববিবাহিতা সেলিনা তার স্বামীর বাড়িতে এসেছে। হঠাৎ করে একদিন সে অস্বাভাবিক আচরণ ও ভুল বকতে শুরু করে। এই দৃশ্য দেখে মেয়েটির শাশুড়ি বলে, সেলিনার গায়ে কুবাতাস লেগেছে। ওকে কবিরাজ দেখাতে হবে। কিছু সময় পরে আমাশয়ের কারণে তার পেটে প্রচণ্ড ব্যথা শুরু হয়। তখন মেয়েটির শ্বশুর বলে, সেলিনাকে দুধ খাওয়াতে হবে, তাহলে তার পেটের ব্যথা সেরে যাবে। কিন্তু সেলিনার স্বামী এসবের তোয়াক্কা না করে সেলিনাকে ডাক্তারের কাছে নিয়ে গেল, ডাক্তার সাহেব তাকে পেট ব্যথার ওষুধ দিলেন।",
      "tag": "CTG.B 23",
      "sub_questions": [
        {
          "label": "ক",
          "question": "",
          "explanation": "কোনো ঘটনার কারণ অনুসন্ধানের জন্য প্রাথমিকভাবে যে আনুমানিক ধারণা করা হয় তাই হলো প্রকল্প।"
        },
        {
          "label": "খ",
          "question": "",
          "explanation": "কোনো প্রকল্পকে সুসংগত প্রকল্প হতে গেলে কতকগুলো শর্ত পালন করতে হয়। সুসংগত প্রকল্পের শর্তসমূহ হলো- ১. প্রকল্পকে সুনির্দিষ্ট হতে হবে, আজগুবি বা আত্মবিরোধী হতে পারবে না। ২. প্রকল্পকে প্রাসঙ্গিক 'ও সামঞ্জস্যপূর্ণ ধারণার প্রকাশক হতে হবে। ৩. প্রকল্পকে প্রতিষ্ঠিত সত্যের সাথে সংগতিপূর্ণ হতে হবে। ৪. প্রকল্পকে অবশ্যই বাস্তব ঘটনাভিত্তিক হতে হবে এবং ৫. আলোচ্য ঘটনাকে ব্যাখ্যা দেওয়ার জন্য প্রকল্পকে পর্যাপ্ত বা যথেষ্ট হতে হবে।"
        },
        {
          "label": "গ",
          "question": "",
          "explanation": "উদ্দীপকের সেলিনার শাশুড়ির বক্তব্যের মাধ্যমে প্রকল্পের বাস্তবতার শর্তটি লঙ্ঘন করা হয়েছে বলে আমি মনে করি। নিচে তা ব্যাখ্যা করা হলো- প্রকল্প হলো একটি আনুমানিক ধারণা। কোনো ঘটনার প্রকৃত কারণ অনুসন্ধানের জন্য যে প্রাথমিক আনুমানিক ধারণা করা হয় তাকে প্রকল্প বলে। প্রকল্প আনুমানিক ধারণা হলেও যেকোনো আনুমানকি ধারণা প্রকল্প নয়। কোনো আনুমানিক ধারণা প্রকল্প হতে হলে কতকগুলো শর্ত পূরণ করতে হয় যেগুলোকে বৈধ প্রকল্পের শর্ত বলা হয়। বৈধ প্রকল্পের শর্তগুলোর মধ্যে অন্যতম হলো প্রকল্পকে বাস্তব কারণভিত্তিক হতে হয়। কেননা অবাস্তব কারণের প্রকল্প দিয়ে ঘটনার প্রকৃত কারণ নির্ণয় করা যায় না। তেমনি উদ্দীপকের সেলিনার অস্বাভাবিক আচরণ ও ভুল বকার কারণ হিসেবে তার গায়ে কুবাতাস লেগেছে বলে তার শাশুড়ি প্রকল্প করেছে। এখানে কুবাতাসের কোনো বাস্তব অস্তিত্ব নেই। অর্থাৎ, সেলিনার শাশুড়ি যে প্রকল্প করেছে তার কারণের কোনো বাস্তবতা নেই। তাই বলা যায়, সেলিনার শাশুড়ির বক্তব্যে বৈধ প্রকল্পের বাস্তবতার শর্ত লঙ্ঘন করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে সেলিনার শ্বশুরের বক্তব্য প্রকল্পের শর্তের আলোকে স্ব- বিরোধী এবং তার স্বামীর পদক্ষেপ দ্বারা প্রকল্প প্রমাণের দিক নির্দেশিত হয়েছে। নিচে তার সুস্পষ্ট বিবরণ দেওয়া হলো- সেলিনার স্বামীর বক্তব্য প্রকল্পের আলোকে স্ব-বিরোধী এবং তার স্বামী ডাক্তারের কাছে নিয়ে যাওয়ায় বাস্তব কারণের দিক নির্দেশিত হয়েছে। প্রকল্প হলো একটি আনুমানিক ধারণা। কোনো ঘটনার কারণ অনুসন্ধানের জন্য যে প্রাথমিক আনুমানিক ধারণা করা হয় তাকে প্রকল্প বলে। প্রকল্প আনুমানিক ধারণা হলেও যেকোনো আনুমানিক ধারণা প্রকল্প নয়। কোনো আনুমানিক ধারণাকে প্রকল্প হতে গেলে কতকগুলো শর্ত পূরণ করতে হয় যেগুলোকে বৈধ প্রকল্পের শর্ত বলা হয়। বৈধ প্রকল্পের শর্তগুলোর মধ্যে অন্যতম হলো প্রকল্প আত্মবিরোধী হতে পারবে না। প্রকল্প আত্মবিরোধী বলতে বোঝায় ঘটনার জন্য গৃহীত প্রকল্প এবং ঘটনা পরস্পর বিরোধী। উদ্দীপকের সেলিনার শ্বশুর সেলিনাকে দুধ খাওয়ালে তার পেট ব্যথা সেরে যাবে বলে বক্তব্য প্রদান করেছে। তাই সেলিনার শ্বশুরের বক্তব্য স্ববিরোধী বা আত্মবিরোধী হয়েছে। আর সেলিনার স্বামী তার পেট ব্যথার কারণে তাকে ডাক্তারের কাছে নিয়ে গেছে এবং ডাক্তার সাহেব তাকে পেট ব্যথার ওষুধ দিয়েছেন। তাই সেলিনার কর্মকাণ্ড বাস্তব কারণ অনুসন্ধানের দিক ফুটে উঠেছে। পরিশেষে বলা যায়, প্রকল্প একটি প্রাথমিক আনুমানিক ধারণা হলেও যেকোনো প্রাথমিক আনুমানিক ধারণা প্রকল্প নয়। নির্দিষ্ট কতকগুলো বিষয় অনুসরণ করলেই একটি আনুমানিক ধারণা প্রকল্প হয়।"
        }
      ]
    },
    {
      "number": "7",
      "uddipok": "রসুলপুর গ্রামে বসন্তের প্রাদুর্ভাব দেখা দিয়েছে। প্রতিদিন লোকজন মারা যাচ্ছে। এ নিয়ে গ্রামে হুলুস্থূল পড়ে গেছে। গ্রামবাসী এটিকে এক ধরনের অভিশাপ বলে মনে করে, ঝাড়ফুঁক দিতে শুরু করে। একথা শুনে এক শিক্ষিত যুবক সুমন বলল, বসন্তের জীবাণু ছড়িয়ে পড়ায় এই রোগ দেখা দিয়েছে। সচেতনতা এবং সঠিক চিকিৎসার মাধ্যমে বসন্ত রোগ থেকে মুক্তি পাওয়া সম্ভব।",
      "tag": "CTG.B 23",
      "sub_questions": [
        {
          "label": "ক",
          "question": "",
          "explanation": "যখন প্রাকৃতিক বা বৈজ্ঞানিক নিয়ম অনুসরণ করে কোনো ঘটনার ব্যাখ্যা প্রদান করা হয় তাকে বৈজ্ঞানিক ব্যাখ্যা বলে।"
        },
        {
          "label": "খ",
          "question": "",
          "explanation": "ব্যাখ্যার মাধ্যমে কোনো একটি বিষয়কে সহজ ও বোধগম্যভাবে প্রকাশ করা হয়। মনের বিভিন্ন রকম মৌলিক অনুভূতি যেমন- সুখ, দুঃখ, হাসি, কান্না ইত্যাদি হলো মানসিক অনুভূতি। এসব মানসিক অনুভূতি একক ও অনন্য বিষয়। তাই এদের একটিকে অন্যটির সাথে সংযুক্ত করা যায় না। এজন্য মনের মৌলিক অনুভূতির ব্যাখ্যা করা যায় না।"
        },
        {
          "label": "গ",
          "question": "",
          "explanation": "উদ্দীপকের গ্রামবাসীর বক্তব্যের মাধ্যমে লৌকিক ব্যাখ্যার প্রতিফলন ঘটেছে। ব্যাখ্যা করা হলো- লৌকিক ব্যাখ্যায় কোনো একটি ঘটনাকে যেভাবে ব্যাখ্যা করা হয় উদ্দীপকের গ্রামবাসী সেভাবে ঘটনাটির ব্যাখ্যা প্রদান করেছে। ব্যাখ্যার মাধ্যমে কোনো জটিল ও রহস্যময় বিষয়কে সহজ ও বোধগম্যভাবে উপস্থাপন করা হয়। আর যখন কোনো ঘটনার ব্যাখ্যায় অতিপ্রাকৃতিক, অস্পষ্ট, মনগড়া কারণ ও ব্যক্তিগত ধ্যানধারণার ওপর ভিত্তি করে কোনো ঘটনার ব্যাখ্যা প্রদান করা হয় তাকে লৌকিক ব্যাখ্যা বলে। তেমনি উদ্দীপকের গ্রামবাসী বসন্ত রোগের কারণ হিসেবে এটিকে অভিশাপ হিসেবে অভিহিত করেছে এবং ঝাড় ফুক দিতে শুরু করেছে। এখানে গ্রামবাসী ব্যক্তিগত বিশ্বাস ও ধ্যানধারণার ভিত্তিতে ব্যাখ্যা প্রদান করেছে। তাই গ্রামবাসীর বক্তব্যের মাধ্যমে - লৌকিক ব্যাখ্যার প্রতিফলন ঘটেছে। লৌকিক ব্যাখ্যায় কার্যকারণ সম্পর্ক বিদ্যমান থাকে না। এখানে ব্যাখ্যায় প্রকল্পের ব্যবহার করা হয় না। লৌকিক ব্যাখ্যায় সমজাতীয় ঘটনাকে একই শ্রেণিভুক্ত করে ব্যাখ্যা করা হয় না। তাই লৌকিক ব্যাখ্যা শ্রেণিকরণের সাথে যুক্ত নয়। এছাড়া লৌকিক ব্যাখ্যার কোনো নির্দিষ্ট নিয়ম নেই। তাই লৌকিক ব্যাখ্যা বিভিন্ন সময়ে বিভিন্ন রকম হয়ে থাকে।"
        },
        {
          "label": "ঘ",
          "question": "",
          "explanation": "উদ্দীপকের গ্রামবাসীর বক্তব্যের মাধ্যমে লৌকিক ব্যাখ্যা এবং সুমনের বক্তব্যের মাধ্যমে বৈজ্ঞানিক ব্যাখ্যা নির্দেশিত হয়েছে। নিচে তার তুলনামূলক পার্থক্য বিশ্লেষণ করা হলো- ব্যাখ্যার মাধ্যমে কোনো একটি ঘটনাকে সহজ ও বোধগম্যভাবে উপস্থাপন করা হয়। ব্যাখ্যার মাধ্যমে আমরা একটি ঘটনার প্রকৃত রূপ জানতে পারি। যখন কোনো ঘটনার ব্যাখ্যায় অতিপ্রাকৃতিক, অস্পষ্ট ও মনগড়া কারণ উল্লেখ করে ঘটনার ব্যাখ্যা প্রদান করা হয়। তাকে লৌকিক ব্যাখ্যা বলে। উদ্দীপকের গ্রামবাসী বসন্ত রোগের কারণ হিসেবে এটিকে অভিশাপ হিসেবে অভিহিত করেছে এবং ঝাড়ফুঁক দিতে শুরু করেছে। যেহেতু গ্রামবাসী ব্যক্তিগত বিশ্বাস ও ধ্যানধারণার ভিত্তিতে বিষয়টি ব্যাখ্যা করেছে, তাই গ্রামবাসীর ব্যাখ্যার মাধ্যমে লৌকিক ব্যাখ্যা নির্দেশিত হয়েছে। লৌকিক ব্যাখ্যায় প্রকল্পের কোনো ব্যবহার করা হয় না। এই প্রকার ব্যাখ্যায় কার্যকারণ সম্পর্ক বিদ্যমান থাকে না। এছাড়া নির্দিষ্ট কোনো নিয়ম না থাকায় লৌকিক ব্যাখ্যা বিভিন্ন সময় বিভিন্ন রকম হয়ে থাকে। অপরপক্ষে, যে ব্যাখ্যায় প্রাকৃতিক বা বৈজ্ঞানিক নিয়ম উল্লেখ করে কোনো ঘটনার ব্যাখ্যা করা হয় তাকে বৈজ্ঞানিক ব্যাখ্যা বলে। উদ্দীপকের সুমন তার বক্তব্যে বসন্ত রোগের কারণ ও প্রতিকার হিসেবে প্রাকৃতিক ও বৈজ্ঞানিক নিয়মের উল্লেখ করেছে। তাই সুমনের বক্তব্যের মাধ্যমে বৈজ্ঞানক ব্যাখ্যা নির্দেশিত হয়েছে। বৈজ্ঞানিক ব্যাখ্যায় প্রকল্পের ব্যবহার করা হয়। এখানে একটি ঘটনাকে সমজাতীয় অন্যান্য ঘটনার সাথে যুক্ত করে ব্যাখ্যা করা হয়। বৈজ্ঞানিক ব্যাখ্যা তাই শ্রেণিকরণের সাথে যুক্ত। বৈজ্ঞানিক ব্যাখ্যার মাধ্যমে একটি ঘটনার প্রকৃত কারণ প্রকাশ পায়। ফলে আমরা একটি ঘটনার প্রকৃত রূপ জানতে পারি। তাই বলা যায়, বৈজ্ঞানিক ব্যাখ্যা কার্যকারণ সম্পর্কনির্ভর যথার্থ ব্যাখ্যা।ে।"
        }
      ]
    },
    {
      "number": "8",
      "uddipok": "দৃশ্যকল্প-১: বিরাট আকারের একটি দৈত্য এসে সূর্যকে গিলে ফেলে, ফলে সূর্যগ্রহণ হয়। দৃশ্যকল্প-২: পেটব্যথার কারণ বর্ণনা করতে ডাক্তার বললেন, তেলে ভাজা খাবার বেশি খেলে পেটে ব্যথা হতে পারে।",
      "tag": "CTG.B 23",
      "sub_questions": [
        {
          "label": "ক",
          "question": "",
          "explanation": "ব্যাখ্যা দুই প্রকার।"
        },
        {
          "label": "খ",
          "question": "",
          "explanation": "কোনো ঘটনার লৌকিক ব্যাখ্যায় অতিপ্রাকৃতিক, অলৌকিক ও মনগড়া কারণ উল্লেখ করে ব্যাখ্যা প্রদান করা হয়। এক্ষেত্রে ঘটনার প্রকৃত কারণ উল্লেখ করা হয় না এবং কার্যকারণ সম্পর্ক নির্ণয় করে ব্যাখ্যা প্রদান করা হয় না। যেহেতু লৌকিক ব্যাখ্যায় কার্যকারণ সম্পর্কের উল্লেখ থাকে না, তাই লৌকিক ব্যাখ্যাকে অবৈজ্ঞানিক ব্যাখ্যা বলা হয়।"
        },
        {
          "label": "গ",
          "question": "",
          "explanation": "উদ্দীপকের 'দৃশ্যকল্প-১' এ লৌকিক ব্যাখ্যার প্রতিফলন ঘটেছে। নিচে তা ব্যাখ্যা করা হলো- ব্যাখ্যার মাধ্যমে কোনো জটিল ও রহস্যময় বিষয়কে সহজ ও বোধগম্যভাবে জানা যায়। কোনো ঘটনার ব্যাখ্যায় যখন অতিপ্রাকৃতিক, অস্পষ্ট ও মনগড়া কারণ উল্লেখ করে কোনো ঘটনার ব্যাখ্যা প্রদান করা হয় তাকে লৌকিক ব্যাখ্যা বলে। লৌকিক ব্যাখ্যায় লৌকিক কাহিনী কিংবা অবাস্তব কাহিনী বর্ণনা করা হয়। তেমনি উদ্দীপকের 'দৃশ্যকল্প-১' এ সূর্যগ্রহণের ব্যাখ্যায় 'বিরাট আকারের একটি দৈত্য এসে সূর্যকে গিলে ফেলে'- এমন ব্যাখ্যা প্রদান করা হয়েছে। তাই 'দৃশ্যকল্প-১' এর দ্বারা লৌকিক ব্যাখ্যা নির্দেশিত হয়েছে। লৌকিক ব্যাখ্যায় ব্যক্তিগত বিশ্বাস ও ধ্যানধারণার ওপর ভিত্তি করে কোনো ঘটনার ব্যাখ্যা প্রদান করা হয়। লৌকিক ব্যাখ্যায় প্রকল্পের কোনো ব্যবহার নেই। এখানে একটি ঘটনাকে সমজাতীয় অন্যান্য ঘটনার সাথে শ্রেণিকরণ করা হয় না। এখানে কার্যকারণ সম্পর্ক বিদ্যমান থাকে না। লৌকিক ব্যাখ্যার ব্যাখ্যা বিভিন্ন সময় বিভিন্ন রকম হয়ে থাকে।"
        },
        {
          "label": "ঘ",
          "question": "",
          "explanation": "উদ্দীপকের দৃশ্যকল্প-১' এর মাধ্যমে লৌকিক ব্যাখ্যা এবং দৃশ্যকল্প-২' এর মাধ্যমে বৈজ্ঞানিক ব্যাখ্যা নির্দেশিত হয়েছে। নিচে এদের পার্থক্য ব্যাখ্যা করা হলো- দৃশ্যকল্প-১' এ সূর্যগ্রহণের কারণ হিসেবে বিরাট আকারের একটি দৈত্য এসে সূর্যকে গিলে ফেলে'- এমন ব্যাখ্যা উপস্থাপন করা হয়েছে। তাই দৃশ্যকল্প-১' এর মাধ্যমে লৌকিক ব্যাখ্যা নির্দেশিত হয়েছে। লৌকিক ব্যাখ্যায় কার্যকারণ সম্পর্ক বিদ্যমান থাকে না। এখানে প্রকল্পের কোনো ব্যবহার নেই। লৌকিক ব্যাখ্যায় কেবল ব্যক্তির ব্যক্তিগত বিশ্বাস ও ধ্যানধারণা প্রকাশিত হয়। লৌকিক ব্যাখ্যায় একটি ঘটনাকে সমজাতীয় অন্যান্য ঘটনার সাথে শ্রেণিভুক্ত করে ব্যাখ্যা করা হয় না। তাই লৌকিক ব্যাখ্যায় শ্রেণিকরণের ব্যবহার নেই। এছাড়া লৌকিক ব্যাখ্যার কোনো নির্দিষ্ট নিয়ম নেই। এছাড়া বিভিন্ন ব্যক্তি বিভিন্নভাবে একটি ঘটনার লৌকিক ব্যাখ্যা প্রদান করে থাকে। 'দৃশ্যকল্প-২' এ পেটব্যথার কারণে ডাক্তার প্রাকৃতিক ও বৈজ্ঞানিক নিয়মের মাধ্যমে ব্যাখ্যা প্রদান করেছেন। তাই 'দৃশ্যকল্প-২' এর মাধ্যমে বৈজ্ঞানিক ব্যাখ্যা নির্দেশিত হয়েছে। বৈজ্ঞানিক ব্যাখ্যায় একটি ঘটনার প্রকৃত কারণ উল্লেখ করা হয়। এর ফলে আমরা ঘটনার প্রকৃত কারণ জানতে পারি। বৈজ্ঞানিক ব্যাখ্যায় কার্যকারণ সম্পর্ক বিদ্যমান থাকে। এই ব্যাখ্যায় প্রকল্পের ব্যবহার আছে। এখানে কোনো ঘটনার ব্যাখ্যায় একটি ঘটনাকে সমজাতীয় অন্যান্য ঘটনার সাথে যুক্ত করে ব্যাখ্যা করা হয়। তাই এখানে শ্রেণিকরণের ব্যবহার আছে। মোটকথা বৈজ্ঞানিক ব্যাখ্যা হলো কার্যকারণ সম্পর্কনির্ভর যথার্থ ব্যাখ্যা।এখানে কোনো জাতি বা শ্রেণিকে সম্পূর্ণ আকারগতভাবে দুটি বিরুদ্ধ উপজাতিতে ভাগ করা হয়।"
        }
      ]
    },
    {
      "number": "9",
      "uddipok": "",
      "tag": "JB 24,BB 23,CTG.B 23,MB 22,JB 19,SB 19,RB 17,JB 17,ISCD 24",
      "sub_questions": [
        {
          "label": "ক",
          "question": "যৌক্তিক বিভাগ কী?",
          "explanation": "একটি নীতির ভিত্তিতে কোনো জাতিকে তার অন্তর্গত বিভিন্ন উপজাতিতে বিভক্ত করার প্রক্রিয়াই হলো যৌক্তিক বিভাগ।"
        },
        {
          "label": "খ",
          "question": "সংকর বিভাগ অনুপপত্তি কেন ঘটে? ব্যাখ্যা করো।",
          "explanation": "যৌক্তিক বিভাগে একাধিক নীতি অনুসরণ করার কারণে সংকর বিভাগজনিত অনুপপত্তি ঘটে। যৌক্তিক বিভাগের দ্বিতীয় নিয়মানুসারে, কোনো পদের বিভাগায়নে একটি নীতি অনুসরণ করতে হয়। কিন্তু কোনো ক্ষেত্রে একটি মূলনীতির পরিবর্তে একাধিক নীতি অনুসরণ করা হলে বিভাগ প্রক্রিয়ায় যে ভ্রান্তির সৃষ্টি হয়, তাকে সংকর বিভাগজনিত অনুপপত্তি বলে। যেমন: মানুষকে শিক্ষিত ও সৎ নামক পদে বিভক্ত করলে ‘শিক্ষা’ ও ‘সততা’ নামক দুটি নীতি অনুসরণ করতে হয়। এ কারণে এটি সংকর বিভাগজনিত অনুপপত্তির দোষে দুষ্ট হবে।"
        },
        {
          "label": "গ",
          "question": "ছক-১ কোন ধরনের বিভাগ প্রক্রিয়া? ব্যাখ্যা করো।",
          "explanation": "ছক-১ হলো দ্বিকোটিক বিভাগ প্রক্রিয়া I ব্রিটিশ যুক্তিবিদ জেরেমি বেনথাম সর্বপ্রথম দ্বিকোটিক বিভাগের ধারণা প্রবর্তন করেন। দ্বিকোটিক বিভাগে একটি শ্রেণিবাচক বা জাতিবাচক পদকে দুটি বিরুদ্ধ পদ (Contradictory Terms) বা উপজাতিতে ভাগ করা হয়। যাদের একটি হয় সদর্থক পদ অপরটি নঞর্থক পদ। যেমন- মানুষকে ‘সুন্দর’ ও ‘অসুন্দর’ এ দুটি পরস্পর বিরুদ্ধ পদে বিভক্ত করার প্রক্রিয়া হলো দ্বিকোটিক বিভাগ। ছক-১ এ ‘ছাত্র’ পদকে প্রথমে মনোযোগী ও অমনোযোগী পদে, এরপর মনোযোগী পদকে মেধাবী ও অমেধাৰী পদে বিভক্ত করা হয়েছে। অর্থাৎ প্রতিটি বিভক্তির উপজাতিগুলো পরস্পর বিরুদ্ধ পদ। এ কারণে ছক-১ এ দ্বিকোটিক বিভাগের দিকটি প্রতিফলিত হয়েছে।"
        },
        {
          "label": "ঘ",
          "question": "ছক-২ ও ছক-৩ এর বিভাজন প্রক্রিয়ার সাথে যৌক্তিক বিভাগের পার্থক্য নিরূপণ করো ।",
          "explanation": "ছক-২ ও ছক-৩ এ যথাক্রমে অঙ্গগত ও গুণগত বিভাগের দৃষ্টান্ত পরিলক্ষিত হয়। উভয় বিভাজন প্রক্রিয়ার সাথে যৌক্তিক বিভাগের পার্থক্য নিরূপণ করা হলো- একটি নীতি অনুসরণ করে বৃহত্তর শ্রেণিকে ক্ষুদ্র ক্ষুদ্র শ্রেণিতে ভাগ করাকে যৌক্তিক বিভাগ বলে। যেমন— রং এর ভিত্তিতে ‘মানুষ’ (শ্রেণি) কে সাদা ও কালো ইত্যাদি ক্ষুদ্র শ্রেণি বা উপশ্রেণিতে ভাগ করলে তা হবে যৌক্তিক বিভাগ। পক্ষান্তরে, কোনো ব্যক্তি বা বস্তুকে তার বিভিন্ন অংশে ভাগ করা হলো অঙ্গগত বিভাগ। আবার কোনো ব্যক্তি বা বস্তুকে তার বিভিন্ন গুণে ভাগ করাকে বলা হয় গুণগত বিভাগ। অর্থাৎ যৌক্তিক বিভাগ একটি পদের ব্যক্ত্যর্থকে বিশ্লেষণ করে। অপরদিকে অঙ্গগত ও গুণগত বিভাগে সবসময় কোনো বিশেষ ব্যক্তি বা বস্তুকে তার বিভিন্ন অংশে ও বিভিন্ন গুণে বিভক্ত করা হয়। যৌক্তিক বিভাগ খণ্ডিত অংশের সাথে মূল বস্তুটির নাম জড়িত থাকে। যেমন— 'মানুষ' শ্রেণিকে শিক্ষার ভিত্তিতে শিক্ষিত মানুষ ও অশিক্ষিত মানুষ এই দুই উপশ্রেণিতে ভাগ করলে উভয় ক্ষেত্রেই মূল উপশ্রেণির নামটা (মানুষ) জড়িত থাকবে। পক্ষান্তরে, অঙ্গগত ও গুণগত বিভাগে খণ্ডিত অংশের সাথে মূল বস্তুটির নাম জড়িত করা যায় না। এ কারণে যৌক্তিক বিভাগে বিভাজক উপশ্রেণির সংখ্যা মিলে একত্রে বিভক্ত মূলের সমান হবে। কিন্তু অঙ্গগত ও গুণগত বিভাগে তা হয় না বা সংখ্যার ভিত্তিতে বিভক্ত করা সম্ভব হয় না। পরিশেষে বলা যায়, যৌক্তিক বিভাগ একটি বিজ্ঞানসম্মত পদ্ধতি হিসেবে সুপ্রতিষ্ঠিত। পক্ষান্তরে, অঙ্গগত ও গুণগত বিভাগ লৌকিক পদ্ধতি বলে সুপরিচিত। তাই যৌক্তিক বিভাগের সাথে উভয় বিভাগের ভিন্নতা রয়েছে।"
        }
      ]
    },
    {
      "number": "10",
      "uddipok": "দৃশ্যকল্প-১: মানুষের মতো মোবাইল ফোন কথা বলে, গান গায়, সংবাদ বহন করে, মানুষের জীবন আছে, অতএব, মোবাইল ফোনেরও জীবন আছে। দৃশ্যকল্প-২: নবাব দেখতে তার ভাইয়ের মতো। তার ভাই একজন বিশিষ্ট অধ্যাপক, সুতরাং নবাবও একজন বিশিষ্ট অধ্যাপক।",
      "tag": "CTG.B 23",
      "sub_questions": [
        {
          "label": "ক",
          "question": "",
          "explanation": "অ-প্রকৃত আরোেহ তিন প্রকার।"
        },
        {
          "label": "খ",
          "question": "",
          "explanation": "যেসব আরোহের মধ্যে আরোহের মৌলিক বৈশিষ্ট্য বা প্রাণ আরোহাত্মক উল্লম্ফন উপস্থিত থাকে তাকে প্রকৃত আরোহ বলে। পূর্ণাঙ্গ আরোহ এমন একটি আরোহ যেখানে সীমিত সংখ্যক দৃষ্টান্তের প্রত্যেকটি পর্যবেক্ষণ করে সিদ্ধান্ত প্রতিষ্ঠা করা হয়। এখানে আরোহাত্মক উল্লম্ফন বিদ্যমান থাকে না তাই পূর্ণাঙ্গ আরোহ প্রকৃত আরোহ নয়।"
        },
        {
          "label": "গ",
          "question": "",
          "explanation": "দৃশ্যকল্প-১-এ অসাধু সাদৃশ্যানুমান নির্দেশ করে।ব্যাখ্যা করা হলো-  সাদৃশ্যানুয়ানে সাদৃশ্য বা মিল দেখে সিদ্ধান্ত প্রতিষ্ঠা করা হয়। সাদৃশ্যানুমানের দুটি প্রকারভেদ আছে, যার মধ্যে একটি হলো অসাধু সাদৃশ্যানুমান। এই প্রকার সাদৃশ্যানুমানের বিষয়গুলো অপ্রাসঙ্গিক হয়ে - থাকে। অর্থাৎ যে সাদৃশ্যানুমানে অমৌলিক, বাহ্যিক ও অপ্রাসঙ্গিক  সাদৃশ্যের ভিত্তিতে সিদ্ধান্ত প্রতিষ্ঠা করা হয় তাকে অসাধু সাদৃশ্যানুমান বলে। এই প্রকার সাদৃশ্যানুমানে যেসব বিষয়ে সাদৃশ্য বিবেচনা করে সিদ্ধান্ত প্রতিষ্ঠা করা হয় সেগুলো উদ্ভট ও হাস্যকর। দৃশ্যকল্প-১-এ দেখানো হয়েছে যে, মানুষের মতো মোবাইল ফোন কথা বলে, গান গায়, সংবাদ বহন করে। মানুষের জীবন আছে। সুতরাং মোবাইল ফোনেরও জীবন আছে। এখানে মানুষ ও মোবাইল ফোনের মধ্যে যেসব বিষয়ে সাদৃশ্য বিবেচনা করে সিদ্ধান্ত প্রতিষ্ঠা করা হয়েছে সেগুলো অমৌলিক, বাহ্যিক ও গুরুত্বহীন। এসব সাদৃশ্যের ভিত্তিতে প্রতিষ্ঠিত সিদ্ধান্তও গুরুত্বহীন ও অপ্রাসঙ্গিক। তাই দৃশ্যকল্প-১-এ সাদৃশ্যানুমানের প্রকারভেদ অসাধু সাদৃশ্যানুমান নির্দেশ করেছে।"
        },
        {
          "label": "ঘ",
          "question": "",
          "explanation": "'দৃশ্যকল্প-১' এর মাধ্যমে অসাধু সাদৃশ্যানুমান এবং 'দৃশ্যকল্প-২' এর মাধ্যমে সাধু সাদৃশ্যানুমান নির্দেশিত হয়েছে। নিচে এদের মধ্যে তুলনামূলক পার্থক্য বিশ্লেষণ করা হলো- যে সাদৃশ্যানুমানে অমৌলিক, বাহ্যিক ও অপ্রাসঙ্গিক সাদৃশ্যের ভিত্তিতে সিদ্ধান্ত প্রতিষ্ঠা করা হয় তাকে অসাধু সাদৃশ্যানুমান বলে। 'দৃশ্যকল্প-১' এ 'মানুষ' ও 'মোবাইল ফোন'-এর মধ্যে কতিপয় অমৌলিক, বাহ্যিক ও অপ্রাসঙ্গিক বিষয়ে সাদৃশ্য বিবেচনা করে মানুষের মতো মোবাইল ফোনেরও জীবন আছে এমন সিদ্ধান্ত প্রতিষ্ঠা করা হয়েছে। তাই 'দৃশ্যকল্প-১' এর দ্বারা অসাধু সাদৃশ্যানুমান নির্দেশিত হয়েছে। অসাধু সাদৃশ্যানুমানের সিদ্ধান্ত তেমন গুরুত্ব বহন করে না। এটি সত্য নয়, এমনকি সম্ভাব্যও নয়। এই প্রকার সাদৃশ্যানুমানের সিদ্ধান্ত প্রায়ই অনুপপত্তি দোষে দুষ্ট থাকে। অপরদিকে, যে সাদৃশ্যানুমানে মৌলিক ও গুরুত্বপূর্ণ সাদৃশ্যের ভিত্তিতে সিদ্ধান্ত প্রতিষ্ঠা করা হয় তাকে সাধু সাদৃশ্যানুমান বলে। 'দৃশ্যকল্প-২' এর মাধ্যমে নবাব ও তার ভাইয়ের মধ্যে সাদৃশ্য বিবেচনা করে সিদ্ধান্ত প্রতিষ্ঠা করা হয়েছে। তাই 'দৃশ্যকল্প-২' এর মাধ্যমে সাধু সাদৃশ্যানুমান নির্দেশিত হয়েছে। সাধু সাদৃশ্যানুমানের সিদ্ধান্ত নিশ্চিত নয়, সম্ভাব্য হয়ে থাকে। সাধু সাদৃশ্যানুমান একটি সহজতর প্রক্রিয়া। সাধারণ মানুষ দৈনন্দিন জীবনের বিভিন্ন ক্ষেত্রে এই প্রকার সাদৃশ্যানুমান বেশি ব্যবহার করে থাকে।"
        }
      ]
    },
    {
      "number": "11",
      "uddipok": "মি. চাকলাদার সাহেবের সুন্দরী ছোট একটি মেয়ে আছে। সে প্রতিদিন বিকেলে বাহিরে খেলতে যায়। একদিন খেলতে গিয়ে আর বাড়িতে ফেরেনি। বাড়ির লোকজন ভাবল তাকে ভূতে নিয়ে গেছে। মি. চাকলাদার সাহেবের স্ত্রী বললেন, শত্রুতা করে কেহ তাকে চুরি করে নিয়ে গেছে।",
      "tag": "CTG.B 23",
      "sub_questions": [
        {
          "label": "ক",
          "question": "",
          "explanation": "প্রকল্পের স্তর চারটি।"
        },
        {
          "label": "খ",
          "question": "",
          "explanation": "প্রকল্পের অনেক কারণকে সরাসরি প্রত্যক্ষ করা যায় না বিধায় প্রতিবেদক অনুকল্পের প্রয়োজন হয়। প্রকল্প হলো প্রাথমিক আনুমানিক ধারণা, যা কোনো ঘটনার প্রকৃত কারণ নির্ণয়ে প্রণয়ন করা হয়। এমন অনেক ঘটনা আছে যার বাস্তব কারণ আছে; কিন্তু প্রত্যক্ষ করা যায় না। এসব কারণ প্রত্যক্ষ করা না গেলেও অনুভব করা যায়। আর এই অনুভবযোগ্য বাস্তব কারণ হলো প্রতিবেদক অনুকল্প, যা প্রকল্প প্রমাণের জন্য প্রয়োজন হয়।"
        },
        {
          "label": "গ",
          "question": "",
          "explanation": "উদ্দীপকের বাড়ির লোকজনের ভাবনায় প্রকল্পের অবাস্তব কারণ নির্দেশিত হয়েছে। ব্যাখ্যা করা হলো-  বাড়ির লোকজন যে ভাবনা প্রকাশ করে প্রকল্প করেছে তার কারণের কোনো বাস্তব অস্তিত্ব নেই। প্রকল্প হলো একটি আনুমানিক ধারণা। কোনো ঘটনার প্রকৃত কারণ অনুসন্ধানের জন্য যে প্রাথমিক আনুমানিক ধারণা করা হয় তাকে প্রকল্প বলে। প্রকল্প আনুমানিক ধারণা হলেও যেকোনো আনুমানিক ধারণা প্রকল্প নয়। কোনো আনুমানিক ধারণাকে প্রকল্প হতে গেলে কতকগুলো শর্ত পূরণ করতে হয় যেগুলোকে বৈধ প্রকল্পের শর্ত বলা হয়। বৈধ প্রকল্পের শর্তগুলোর মধ্যে অন্যতম হলো প্রকল্পকে বাস্তব কারণভিত্তিক হতে হয়। কেননা অবাস্তব প্রকল্প দিয়ে ঘটনার প্রকৃত কারণ নির্ণয় করা যায় না। তেমনি উদ্দীপকের মি. চাকলাদার সাহেবের মেয়ের হালিয়ে যাবার কারণ হিসেবে বাড়ির লোকজন তাকে ভূতে নিয়ে গেছে বলে প্রকল্প করেছে। এখানে বাস্তবে ভূতের অস্তিত্ব নেই। অর্থাৎ, বাড়ির লোকজন যে প্রকল্প করেছে তার কারণের কোনো বাস্তব অস্তিত্ব নেই। তাই বলা যায় যে, উদ্দীপকের বাড়ির লোকজনের প্রকল্পটি অবাস্তব।"
        },
        {
          "label": "ঘ",
          "question": "",
          "explanation": "উদ্দীপকের বাড়ির লোকজনের প্রকল্পটি অবৈধ। আর মি. চাকলাদার সাহেবের স্ত্রীর প্রকল্পটি বৈধ। নিচে তা ব্যাখ্যা করা হলো- প্রকল্প প্রাথমিক আনুমানিক ধারণা হলেও যেকোনো প্রাকল্পিক আনুমানিক ধারণা প্রকল্প নয়। কোনো আনুমানিক ধারণাকে প্রকল্প হতে গেলে কতকগুলো শর্ত পূরণ করতে হয় যেগুলোকে বৈধ প্রকল্পের শর্ত বলা হয়। বৈধ প্রকল্পের শর্তগুলোর মধ্যে অন্যতম হলো প্রকল্পকে বাস্তব কারণভিত্তিক হতে হয়। উদ্দীপকের বাড়ির লোকজন মি. চাকলাদারের মেয়েটির হারিয়ে যাবার কারণ হিসেবে তাকে ভূতে নিয়ে গেছে বলে প্রকল্প করেছে। এখানে ভূতের বাস্তব অস্তিত্ব নেই। তাই বাড়ির লোকজনের প্রকল্পটি বাস্তব কারণের শর্ত লঙ্ঘন করেছে। এই কারণে প্রকল্পটি অবৈধ। অপরদিকে, মি. চাকলাদার সাহেবের স্ত্রী -শত্রুতা করে মেয়েটিকে কেউ চুরি করে নিয়ে গেছে এমন প্রকল্প করেছে। এখানে মি. চাকলাদারের স্ত্রীর প্রকল্পের বাস্তবতা আছে এবং প্রকল্পটি সংশ্লিষ্ট ঘটনার সাথে প্রাসঙ্গিক। তাই তার প্রকল্পটি বৈধ। সুতরাং বলা যায়, কোনো ঘটনার প্রকৃত কারণ অনুসন্ধানের জন্য গৃহীত আনুমানিক ধারণা বা প্রকল্প বৈধ প্রকল্পের শর্তের আলোকে গঠন করতে হবে, অন্যথায় প্রকল্পটি বৈধ হবে না।"
        }
      ]
    }
  ]
}