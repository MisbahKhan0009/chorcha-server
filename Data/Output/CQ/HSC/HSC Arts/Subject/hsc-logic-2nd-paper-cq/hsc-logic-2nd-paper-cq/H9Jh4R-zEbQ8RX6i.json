{
  "title": "দিনাজপুর বোর্ড ২০১৯",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃষ্টান্ত-১ দৃষ্টান্ত-২ পূর্বগ অনুগ পূর্বগ অনুগ চ ছ জ চ জ ঝ চ ঝ ঞ য র ল য ল ব য ব শ G H I H I R S T S T চ হচ্ছে য এর কারণ G হচ্ছে R এর কারণ",
      "tag": "DIN.B 19",
      "sub_questions": [
        {
          "label": "ক",
          "question": "পরীক্ষণমূলক পদ্ধতি কী?",
          "explanation": "কার্যকারণ সম্পর্ক আবিষ্কার ও প্রমাণ করার জন্য যেসব পদ্ধতি ব্যবহৃত হয়, সেগুলোই পরীক্ষণমূলক পদ্ধতি.।"
        },
        {
          "label": "খ",
          "question": "ব্যতিরেকী পদ্ধতিকে পরীক্ষণের পদ্ধতি বলা হয় কেন?",
          "explanation": "ব্যতিরেকী পদ্ধতির দৃষ্টান্তসমূহ পরীক্ষণের সাহায্যে সংগৃহীত বলে একে পরীক্ষণের পদ্ধতি বলে। ব্যতিরেকী পদ্ধতিতে যে দৃষ্টান্তের প্রয়োজন তা কেবল পরীক্ষণের মাধ্যমে পাওয়া যায়। আমরা জানি, ব্যতিরেকী পদ্ধতিতে দুটি দৃষ্টান্ত থাকে। যথা- সদর্থক দৃষ্টান্ত ও নঞর্থক দৃষ্টান্ত। সদর্থক দৃষ্টান্তে আলোচ্য ঘটনাটির মূল বৈশিষ্ট্য উপস্থিত থাকে এবং নঞর্থক দৃষ্টান্তে তা অনুপস্থিত থাকে। উভয় দৃষ্টান্ত পরীক্ষণের সাহায্যে সংগ্রহ করা হয়। এ কারণে বলা হয়, ব্যতিরেকী পদ্ধতি হলো পরীক্ষণের পদ্ধতি।"
        },
        {
          "label": "গ",
          "question": "দৃষ্টান্ত-২ এ কোন পরীক্ষণাত্মক পদ্ধতিকে নির্দেশ করে?",
          "explanation": "দৃষ্টান্ত-২ এ ব্যতিরেকী পদ্ধতিকে নির্দেশ করে। ব্যতিরেকী পদ্ধতি মূলত একটি পরীক্ষণের পদ্ধতি। এ পদ্ধতিতে সদর্থক ও নর্থক উভয় দৃষ্টান্তই পাওয়া যায়। সদর্থক দৃষ্টান্তে ঘটনার কারণ ও কার্য উপস্থিত থাকে এবং নঞর্থক দৃষ্টান্তে ঐ ঘটনার কারণ ও কার্য অনুপস্থিত থাকে। এ থেকেই সিদ্ধান্ত নেওয়া হয় যে, ঘটনাটির মধ্যে কার্যকারণ সম্পর্ক আছে। দৃষ্টান্ত-২ এ পূর্বগ ও অনুগ অংশে বলা হয়েছে- 'G' এর উপস্থিতিতে 'R' উপস্থিত থাকে। আবার যখন 'G' অনুপস্থিত তখন 'R' অনুপস্থিত থাকে। সুতরাং G হচ্ছে R এর কারণ। এখানে সদর্থক ও নঞর্থক উভয় দৃষ্টান্তের সাহায্যে নিশ্চিত সিদ্ধান্ত গ্রহণ করা হয়েছে। তাই এটি একটি ব্যতিরেকী পদ্ধতির দৃষ্টান্ত।"
        },
        {
          "label": "ঘ",
          "question": "দৃষ্টান্ত-১ এ এবং দৃষ্টান্ত-২ এ তোমার পাঠ্য যে বিষয় দুটিকে। নির্দেশ করে সেগুলো আলোচনা করো।",
          "explanation": "দৃষ্টান্ত-১০এ অন্বয়ী পদ্ধতি এবং দৃষ্টান্ত-২ এ ব্যতিরেকী পদ্ধতিকে নির্দেশ করে। নিচে উভয় বিষয় আলোচনা করা হলো- অন্বয় শব্দের অর্থ হলো মিল। অন্বয়ী পদ্ধতি অনুসারে একাধিক ঘটনার একটি সাধারণ অবস্থাকে ঐ সব ঘটনার কারণ হিসেবে বিবেচনা করা হয়। যেমন- দৃষ্টান্ত-১ এ দেখানো হয়েছে যে, পূর্বণ অংশের প্রতিটি দৃষ্টান্তে চ উপস্থিত এবং অনুগ অংশে য উপস্থিত। অন্বয়ী পদ্ধতির সাহায্যে এ থেকে সিদ্ধান্ত নেওয়া হয়েছে যে, চ হচ্ছে য এর কারণ। বস্তুত এটি একটি নিরীক্ষণের পদ্ধতি। ব্যতিরেকী পদ্ধতি হলো যথার্থ পরীক্ষণের পদ্ধতি। এ পদ্ধতিতে সদর্থক ও নঞর্থক উভয় দৃষ্টান্তই পাওয়া যায়। সদর্থক দৃষ্টান্তে আলোচা ঘটনাটির মূল বৈশিষ্ট্য উপস্থিত থাকে এবং নঞর্থক দৃষ্টান্তে তা অনুপস্থিত থাকে। তবে উভয় দৃষ্টান্তই পরীক্ষণের সাহায্যে সংগ্রহ করা হয়। যার নমুনা দৃষ্টান্ত-২ এ পাওয়া যায়। পরিশেষে বলা যায়, অন্বয়ী ও ব্যতিরেকী দুটি ভিন্ন পদ্ধতি। এগুলোর প্রকৃতি উপরের আলোচনায় সুস্পষ্ট হয়েছে।"
        }
      ]
    },
    {
      "number": "2",
      "uddipok": "স্টালিন সরকার সমুদ্রে জাহাজ চালানোর সময় একটি ভূ- খণ্ড দেখতে পেলেন। কিন্তু সেটি দ্বীপ না মহাদেশ তা বুঝতে না পেরে ক্রমাগত জাহাজ চালাতে লাগলেন এবং বুঝলেন, যে স্থান থেকে তিনি যাত্রা শুরু করেছিলেন, পুনরায় সে স্থানে ফিরে এসেছেন। তখন তিনি বুঝতে পারলেন ভূ-খণ্ডটি চারপাশে পানিবেষ্টিত। এ প্রসঙ্গে যোসেফ বললেন, 'চারপাশে পানি দ্বারা বেষ্টিত ভূ-খণ্ডকে দ্বীপ বলে।'",
      "tag": "DIN.B 19",
      "sub_questions": [
        {
          "label": "ক",
          "question": "অপ্রকৃত আরোহ কত প্রকার?",
          "explanation": "অপ্রকৃত আরোহ তিন প্রকার। যথা: ১. পূর্ণ গণনামূলক আরোহ, ২. যুক্তিসাম্যমূলক আরোহ এবং ৩. ঘটনা সংযোজন।"
        },
        {
          "label": "খ",
          "question": "পূর্ণ গণনামূলক আরোহ কি প্রকৃত আরোহ?",
          "explanation": "পূর্ণ গণনামূলক আরোহ প্রকৃত আরোহ নয়। পূর্ণ গণনামূলক আরোহে আরোহমূলক লম্ফ অনুপস্থিত থাকে। এক্ষেত্রে বিশেষ বিশেষ দৃষ্টান্ত থেকে সার্বিক সিদ্ধান্ত গ্রহণ করা হয় না। এ কারণে পূর্ণ গণনামূলক আরোহ প্রকৃত আরোহ নয়।"
        },
        {
          "label": "গ",
          "question": "স্টালিনের কার্য তোমার পাঠ্যবইয়ের কোন বিষয়কে নির্দেশ। করে?",
          "explanation": "স্টালিনের কার্যে ঘটনা সংযোজন আরোহের প্রকাশ পেয়েছে।' ঘটনা সংযোজন কথাটির ইংরেজি হলো, Colligation of facts। এ কথাটির অর্থ হলো- একসাথে বাঁধা। এ কথাটি সর্বপ্রথম ব্যবহার করেন ব্রিটিশ যুক্তিবিদ হিউওয়েল। তিনি মনে করেন, কতকগুলো ঘটনাকে সরাসরি দেখার পর ঐ ঘটনাগুলোকে একটি সার্বিক ধারণার অন্তর্ভুক্ত করে বর্ণনা করার প্রক্রিয়াকে বলে ঘটনা সংযোজন। উদ্দীপকে বর্ণিত ঘটনায় স্টালিন সরকার সমুদ্রে জাহাজ চালানোর সময় একটি ভূ-খণ্ড দেখতে পান। কিন্তু সেটি দ্বীপ না মহাদেশ তা বোঝার জন্য - তিনি পুনরায় যাত্রা শুরু করে। সে স্থানে ফিরে আসেন ।' তখন তিনি বুঝতে পারলেন, ভূ-খণ্ডটি চারপাশে পানিবেষ্টিত। অর্থাৎ তিনি কতগুলো ঘটনা মানসিকভাবে একত্র করে সিদ্ধান্ত গ্রহণ করেন। এ কারণে বলা যায়, স্টালিনের কার্যে ঘটনা সংযোজন আরোহের প্রকাশ ঘটেছে।"
        },
        {
          "label": "ঘ",
          "question": "যোসেফের বক্তব্যে তোমার পাঠ্যবইয়ের যে বিষয়কে নির্দেশ। করে তার যে কোনো দুটি নিয়ম বিশ্লেষণ করো।",
          "explanation": "যোসেফের বক্তব্য পাঠ্যবিষয়ের যৌক্তিক সংজ্ঞাকে নির্দেশ করে। নিচে যৌক্তিক সংজ্ঞার দুটি নিয়ম বিশ্লেষণ করা হলো- যৌক্তিক সংজ্ঞার প্রথম নিয়মে বলা হয়েছে, 'যে পদের সংজ্ঞা দেওয়া হবে সেই পদের পূর্ণ জাত্যর্থ উল্লেখ করতে হবে, পূর্ণ জাত্যর্থের কম বা বেশি উল্লেখ করা যাবে না।' অর্থাৎ যৌক্তিক সংজ্ঞায় কেবল আসন্নতম জাতি ও বিভেদক লক্ষণ উল্লেখ করলেই পূর্ণ জাত্যর্থ প্রকাশিত হবে। যেমন: 'মানুষ 'হয় বুদ্ধিবৃত্তিসম্পন্ন জীব'। এখানে 'মানুষ' পদের পূর্ণ জাত্যর্থ হিসেবে জীববৃত্তি' ও 'বুদ্ধিবৃত্তি' উভয়ই উল্লেখ করা হয়েছে। তাই এটি মানুষ পদের যথার্থ সংজ্ঞা হিসেবে গ্রহণযোগ্য। যৌক্তিক সংজ্ঞার দ্বিতীয় নিয়মে বলা হয়েছে, 'যে পদের সংজ্ঞা দেওয়া হবে সংজ্ঞাটি সেই পদ অপেক্ষা স্পষ্ট হতে হবে। সংজ্ঞায় কোনো রূপক বা দুর্বোধ্য ভাষা ব্যবহার করা যাবে না।' যৌক্তিক সংজ্ঞার উদ্দেশ্য হলো পদের অর্থ সুস্পষ্ট করা। তাই কোনো পদের সংজ্ঞায় রূপক বা দুর্বোধ্য ভাষা ব্যবহার করা হলে সংজ্ঞেয় পদটি স্পষ্ট হওয়ার পরিবর্তে জটিল হয়ে যায়। যেমন: 'উট হয় মরুভূমির জাহাজ'। এখানে 'উট' পদের সংজ্ঞায় 'মরুভূমির জাহাজ' নামক রূপক ভাষা ব্যবহার করা হয়েছে। এর ফলে 'উট' পদের সংজ্ঞার উদ্দেশ্যই ব্যাহত হয়েছে। তাই কোনো' পদের সংজ্ঞায় রূপক বা দুর্বোধ্য ভাষার পরিবর্তে সহজ-সরল ও স্পষ্ট ভাষা ব্যবহার করতে হবে। পরিশেষে বলা যায়, যৌক্তিক সংজ্ঞার মাধ্যমে পদের অপরিহার্য অর্থ প্রকাশ করা হয়। এজন্য কোনো পদের সংজ্ঞা প্রদানের ক্ষেত্রে প্রচলিত নিয়ম অনুসরণ করা উচিত।"
        }
      ]
    },
    {
      "number": "3",
      "uddipok": "মজিদ ও রঞ্জিত পাশাপাশি বসে পরীক্ষা দিল। পরীক্ষক দেখলেন যে, মজিদ পাঁচটি প্রশ্নের মধ্যে চারটির নির্ভুল উত্তর দিয়েছে, কিন্তু একটি প্রশ্নের উত্তরে অনেক ভুল করেছে। পরীক্ষক আরো দেখলেন যে, এ চারটি উত্তর রঞ্জিতের উত্তরের সাথে হুবহু মিলে যায়। তখন পরীক্ষক সিদ্ধান্ত নিলেন যে, এ পঞ্চম প্রশ্নের উত্তর মজিদের নিজ বুদ্ধিপ্রসূত।",
      "tag": "DIN.B 19",
      "sub_questions": [
        {
          "label": "ক",
          "question": "পরিশেষ পদ্ধতি কী?",
          "explanation": "যে পরীক্ষামূলক পদ্ধতির ক্ষেত্রে আরোহের সাহায্যে কোনো ঘটনার যে অংশকে পূর্বেই কোনো ঘটনার কারণ বলে জানা গেছে, সে অংশকে ঐ ঘটনা থেকে বিয়োগ করার পর অবশিষ্ট অংশকে পূর্ববর্তী ঘটনা বা পূর্বগের কার্য বলে সিদ্ধান্ত গ্রহণ করা হয়, তাকে পরিশেষ পদ্ধতি বলে।"
        },
        {
          "label": "খ",
          "question": "পরিশেষ পদ্ধতির দুটি অসুবিধা লেখো।",
          "explanation": "পরিশেষ পদ্ধতির দুটি অসুবিধা হলো- ১. পরিশেষ পদ্ধতি প্রয়োগের জন্য অভিজ্ঞতার প্রয়োজন হয়। যার এ পদ্ধতি সম্পর্কে কোনো ধারণা নেই, সে এই পদ্ধতি প্রয়োগ করতে পারে না। ২. পরিশেষ পদ্ধতিকে কোনো একক কার্য বা কারণের ক্ষেত্রে প্রয়োগ করা যায় না। এই পদ্ধতি জটিল বা মিশ্র ঘটনার ক্ষেত্রে প্রযোজ্য হলেও কোনো একক ঘটনার ক্ষেত্রে প্রযোজ্য হয় না।"
        },
        {
          "label": "গ",
          "question": "উদ্দীপকে পরীক্ষক কোন পদ্ধতি ব্যবহার করে পঞ্চম প্রশ্নের উত্তর সম্পর্কে সিদ্ধান্ত নিয়েছেন?",
          "explanation": "উদ্দীপকে পরীক্ষক পরিশেষ পদ্ধতি ব্যবহার করে পঞ্চম প্রশ্নের উত্তর সম্পর্কে সিদ্ধান্ত নিয়েছেন। উদ্দীপকের শিক্ষক মূল ঘটনা থেকে জানা অংশ বাদ দিয়ে অবশিষ্ট অংশের ভিত্তিতে সিদ্ধান্ত নিয়েছেন। এটি কার্যকারণ সম্পর্ক নির্ণয়ের পরিশেষ পদ্ধতিকে নির্দেশ করে। পরিশেষ পদ্ধতি কার্যকারণ সম্পর্ক, নির্ণয়ের অন্যতম পদ্ধতি হলেও এটি কোনো মৌলিক পদ্ধতি নয়। পরিশেষ অর্থ হলো সর্বশেষ বা অবশিষ্ট অংশ। এই পদ্ধতিতে কোনো ঘটনার যে অংশকে পূর্বেই আরোহের সাহায্যে পূর্ববর্তী ঘটনা বা পূর্বগের কারণ বলে জানা গেছে, সেই অংশকে মূল ঘটনা থেকে বাদ দিয়ে অবশিষ্ট অংশকে পূর্ববর্তী ঘটনার কার্য বলে সিদ্ধান্ত গ্রহণ করা হয়। যেমন- পানিসহ বালতির ওজন ২০ কেজি। আগেই জানা আছে বালতির ওজন ৫ কেজি। অতএব, পরিশেষ পদ্ধতি অনুযায়ী বালতির ওজন বাদ দিলে পানির ওজন হবে ১৫ কেজি। উদ্দীপকের পরীক্ষক মজিদের পাঁচটি প্রশ্নের উত্তরের মধ্যে চারটি প্রশ্নের উত্তর রঞ্জিতের সাথে হুবহু মিলে যায় বলে জানতে পেরেছেন। তাই পরীক্ষক মূল ঘটনা থেকে জানা অংশ বাদ দিয়ে অবশিষ্ট অংশকে পূর্ববর্তী ঘটনার কার্য বলে চিহ্নিত করেছেন। তাই বলা যায়, উদ্দীপকের পরীক্ষক পরিশেষ পদ্ধতি প্রয়োগ করে পঞ্চম প্রশ্নের উত্তর সম্পর্কে সিদ্ধান্ত নিয়েছেন।"
        },
        {
          "label": "ঘ",
          "question": "পরীক্ষক যে পদ্ধতি প্রয়োগ করে সঠিক সিদ্ধান্তে পৌছাতে পেরেছেন সে পদ্ধতির প্রয়োজনীয়তা বিশ্লেষণ করো।",
          "explanation": "উদ্দীপকের পরীক্ষক পরিশেষ পদ্ধতি প্রয়োগ করে সঠিক সিদ্ধান্তে পৌছাতে পেরেছেন। নিচে পরিশেষ পদ্ধতির প্রয়োজনীয়তা বিশ্লেষণ করা হলো- উদ্দীপকের পরীক্ষক মজিদের খাতা মূল্যায়ন করতে গিয়ে পাঁচটি প্রশ্নের মধ্যে চারটি সম্পর্কে জানতে পেরেছেন। আর সব কয়টি প্রশ্ন থেকে জানা অংশ বাদ দিয়ে অবশিষ্ট অংশকে পূর্ববর্তী ঘটনার কার্য বলে সিদ্ধান্ত গ্রহণ করেছেন। পরীক্ষকের এভাবে সিদ্ধান্ত গ্রহণের বিষয়টি কার্যকারণ সম্পর্ক নির্ণয়ের পদ্ধতি হিসেবে পরিশেষ পদ্ধতিকেই প্রতিফলিত করে। বিভিন্ন জটিল বা মিশ্র ঘটনা ব্যাখ্যার ক্ষেত্রে পরিশেষ পদ্ধতি খুবই প্রয়োজনীয়। পরিশেষ পদ্ধতির সাহায্যে কোনো মিশ্র কার্য শুদ্ধ ও মিশ্র কারণ থেকে কারণ ও কার্য উভয়ই আলাদা করা যায়। তাই এই পদ্ধতির সাহায্যে কারণ ও কার্য উভয়ই আলাদা করা যায়। বহু কারণবাদজনিত - সমস্যার সমাধানে পরিশেষ পদ্ধতি খুবই প্রয়োজনীয়। পরিশেষ পদ্ধতির ক্ষেত্রে অনেকটা গাণিতিক হিসাব নিকাশের ভিত্তিতে সিদ্ধান্ত গৃহীত হয়। তাই এই পদ্ধতির সাহায্যে নিশ্চিত সিদ্ধান্ত প্রতিষ্ঠা করা যায়। নিরীক্ষণ ও পরীক্ষণ উভয় পদ্ধতির ক্ষেত্রে প্রয়োগ করার জন্য পরিশেষ পদ্ধতি প্রয়োজনীয়। এছাড়া বৈজ্ঞানিক আবিষ্কারসহ অন্যান্য, ক্ষেত্রে পরিশেষ পদ্ধতির প্রয়োজনীয়তা রয়েছে। সুতরাং দেখা যাচ্ছে যে, উদ্দীপকের পরীক্ষক যে পদ্ধতি প্রয়োগ করে সঠিক সিদ্ধান্তে পৌছাতে পেরেছেন, সেটি হলো পরিশেষ পদ্ধতি। আর মিশ্র ঘটনা ব্যাখ্যা, বৈজ্ঞানিক আবিষ্কার, কারণ ও কার্য নির্ণয়সহ বিভিন্ন ক্ষেত্রে পরিশেষ পদ্ধতির প্রয়োজনীয়তা রয়েছে।"
        }
      ]
    },
    {
      "number": "4",
      "uddipok": "শামীম ও সুমন জমজ দু'ভাই। তারা তাদের বাবার সঙ্গে ঢাকা চিড়িয়াখানায় গিয়ে সিংহ দেখল। বাবা প্রথমে শামীমকে জিজ্ঞেস করলেন, \"সিংহ সম্পর্কে তোমার ধারণা কী?” উত্তরে শামীম বললো, \"সিংহ হচ্ছে পশুর রাজা।” এরপর বাবা সুমনের ধারণা জানতে চাইল। সুমন বললো, \"সিংহ হলো প্রচণ্ডমত্ত কেশরীসম্পন্ন চতুষ্পদ দেহধারী আত্মা।\" বাবা বললো, \"সিংহ সম্পর্কে তোমাদের দু'জনের বক্তব্য অতিরঞ্জিত।\"",
      "tag": "BB 21,DIN.B 19",
      "sub_questions": [
        {
          "label": "ক",
          "question": "যৌক্তিক সংজ্ঞা কী?",
          "explanation": "কোনো পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও স্পষ্টভাবে প্রকাশ করাকে যৌক্তিক সংজ্ঞা বলে ।"
        },
        {
          "label": "খ",
          "question": "যৌক্তিক সংজ্ঞায় অনুপপত্তি কেন ঘটে?",
          "explanation": "কোনো পদের সংজ্ঞায় যথাযথ নিয়ম অনুসরণ না করার কারণে অনুপপত্তি ঘটে । যৌক্তিক সংজ্ঞার মাধ্যমে পদের অপরিহার্য অর্থ প্রকাশ করা হয়। এজন্য কোনো পদের সংজ্ঞা প্রদানের ক্ষেত্রে কিছু বিধি-বিধান মেনে চলতে হয়, যা যৌক্তিক সংজ্ঞার নিয়মাবলি নামে পরিচিত। কোনো জাতি বা শ্রেণিবাচক পদের সংজ্ঞা প্রদান করতে হলে এই নিয়মগুলো অবশ্যই পালন করতে হয়। সংজ্ঞার নিয়মাবলি পালন না করলে অনুপপত্তি বা ভ্রান্তি ঘটে ।"
        },
        {
          "label": "গ",
          "question": "উদ্দীপকে সিংহ সম্পর্কে শামীমের ধারণায় কোন ধরনের অনুপপত্তি ঘটেছে? ব্যাখ্যা করো।",
          "explanation": "উদ্দীপকে সিংহ সম্পর্কে শামীমের ধারণায় রূপক সংজ্ঞাজনিত অনুপপত্তি ঘটেছে। কোনো পদের সংজ্ঞায় রূপক ভাযা ব্যবহার করা হলে যে অনুপপত্তি ঘটে তাকে রূপক সংজ্ঞা বলে। যেমন- দার্শনিকরা হলেন আলোর মতো। এখানে দার্শনিকদের সাথে আলোর তুলনা করা হয়েছে। এই আলোর বিষয়টি দার্শনিক পদের রূপক অর্থমাত্র। এ কারণে দৃষ্টান্তটিতে রূপক সংজ্ঞাজনিত অনুপপত্তি ঘটেছে। উদ্দীপকের শামীম বলেছে- সিংহ হয় পশুর রাজা। এখানে সিংহের সংজ্ঞায় ‘পশুর রাজা’ নামক রূপকের আশ্রয় নেওয়া হয়েছে। এ কারণে রূপক সংজ্ঞা অনুপপত্তি ঘটেছে।"
        },
        {
          "label": "ঘ",
          "question": "উদ্দীপকে শামীম ও সুমনের বক্তব্যে যৌক্তিক সংজ্ঞায় যে নিয়মের লঙ্ঘন ঘটেছে তা বিশ্লেষণ করো।",
          "explanation": "উদ্দীপকে শামীম ও সুমনের বক্তব্যে যৌক্তিক সংজ্ঞার দ্বিতীয় নিয়মের লঙ্ঘন ঘটেছে । যৌক্তিক সংজ্ঞার দ্বিতীয় নিয়মানুসারে ‘যে পদের সংজ্ঞা দিতে হবে সেই পদটি থেকে সংজ্ঞাটি স্পষ্টতর হতে হবে; সংজ্ঞায় কোনো রূপক বা দুর্বোধ্য ভাষা ব্যবহার করা যাবে না।' সংজ্ঞাদানের এ নিয়মটি লঙ্ঘন করে রূপক বা দুর্বোধ্য ভাষা ব্যবহার করলে রূপক সংজ্ঞাজনিত অনুপপত্তি বা দুর্বোধ্য সংজ্ঞাজনিত অনুপপত্তি ঘটবে। উদ্দীপকে বর্ণিত ঘটনায়, সিংহ পদের সংজ্ঞায় শামীম বলে, “সিংহ হচ্ছে পশুর রাজা।” এরপর সুমন বলে, “সিংহ হলো প্রচণ্ড মত্ত কেশরীসম্পন্ন চতুষ্পদ দেহধারী আত্মা।” অর্থাৎ, শামীম রূপক ভাষায় এবং সুমন দুর্বোধ্য ভাষায় সিংহ পদের সংজ্ঞা দিয়েছে। এ কারণে তাদের সংজ্ঞায় রূপক সংজ্ঞাজনিত অনুপপত্তি এবং দুর্বোধ্য সংজ্ঞাজনিত অনুপপত্তি ঘটেছে। যা সুস্পষ্টভাবে যৌক্তিক সংজ্ঞার দ্বিতীয় নিয়মের লঙ্ঘন । তাই বলা যায়, কোনো পদের সংজ্ঞায় রূপক বা দুর্বোধ্য সংজ্ঞাজনিত অনুপপত্তি এড়াতে যৌক্তিক সংজ্ঞার দ্বিতীয় নিয়ম অনুসরণ করতে হবে।"
        }
      ]
    },
    {
      "number": "5",
      "uddipok": "দৃশ্যকল্প-১: হেলেনা বাসায় ফিরে তার আমেরিকা প্রবাসী। বোনকে দেখে খুবই অবাক হলো। দৃশ্যকল্প-২: একটি বাক্সে ১০০টির মধ্যে ৩০টি লাল ও ৭০টি নীল বল আছে। বাক্স হতে একটি বল উঠানো হলে বলটি নীল হওয়ার সম্ভাবনা হবে ৩০ ১০০ \\frac{৩০}{১০০} ১০০ ৩০ ​",
      "tag": "DIN.B 19",
      "sub_questions": [
        {
          "label": "ক",
          "question": "সম্ভাবনা কী?",
          "explanation": "সম্ভাবনা হচ্ছে কোনো ঘটনার নিশ্চয়তা ও অনিশ্চয়তার মধ্যবর্তী অবস্থা।"
        },
        {
          "label": "খ",
          "question": "সম্ভাব্যতা আরোহের ওপর নির্ভরশীল কেন?",
          "explanation": "সম্ভাব্যতা আরোহের ওপর নির্ভরশীল। আরোহ অনুমানের সব সিদ্ধান্তই সম্ভাব্য। অধিকাংশ ক্ষেত্রেই কার্যকারণ সম্পর্ক নির্ণয় করা যায় না। তাই সিদ্ধান্ত সম্ভাব্য থাকে। এ কারণে যুক্তিবিদ জেভন্স আরোহ অনুমানকে সম্ভাবনার উপর নির্ভরশীল বলেছেন।"
        },
        {
          "label": "গ",
          "question": "দৃশ্যকল্প-১ তোমার পাঠ্য কোন বিষয়কে নির্দেশ করে?",
          "explanation": "দৃশ্যকল্প-১ এ আকস্মিকতা বিষয়কে নির্দেশ করে। 'আকস্মিক' শব্দের ইংরেজি 'Chance' কথাটি প্রাচীন ফরাসি শব্দ 'Cheance' (চিয়াশে) থেকে উদ্ভূত। যার অর্থ- 'আকস্মিক বিষয়, সৌভাগ্য, ভাগ্য, পরিস্থিতি, ঘুটি বা পাশার দান' ইত্যাদি। বস্তুত যে ঘটনার কারণ অজ্ঞাত থাকে বা কারণ অজানা থাকে এবং যা আমাদের হঠাৎ বিস্মিত করে তোলে তাই হলো আকস্মিকতা। অর্থাৎ আমরা যখন কোনো ঘটনার কারণ জানতে পারি না বা কারণ উদ্ধার করতে পারি না, তখন উক্ত ঘটনাকে আকস্মিক বলে চালিয়ে দেই। যেমন-\"কোনো পূর্বাভাস ও সংকেত ছাড়াই 'ক' এলাকায় হঠাৎ করে একটি টর্নেডো বয়ে গেল\"- এটি একটি আকস্মিক ঘটনা। দৃশ্যকল্প-১ এ বর্ণিত ঘটনায় হেলেনা তার আমেরিকা প্রবাসী বোনকে বাসায় দেখে খুবই অবাক হয়। কারণ এরূপ ঘটনার জন্য আগে থেকে হেলেনা প্রস্তুত ছিল না। এ কারণে এটি তার কাছে একটি আকস্মিক ঘটনা।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-২ তোমার পাঠ্য যে দুটি বিষয়কে নির্দেশ করে তাদের পার্থক্য দেখাও।",
          "explanation": "দৃশ্যকল্প-১ এ আকস্মিকতা এবং দৃশ্যকল্প-২ সম্ভাবনার দৃষ্টান্ত পরিলক্ষিত হয়। নিচে সম্ভাবনা ও আকস্মিকতার মধ্যে পার্থক্য বিশ্লেষণ করা হলো- যে ঘটনার নিশ্চয়তা দেওয়া যায় না আবার ঘটনাটি অনিশ্চিত সেটাও বলা যায় না তাকে সম্ভাব্য ঘটনা বলে। অর্থাৎ সম্ভাবনা হলো ঘটনার নিশ্চয়তা ও অনিশ্চয়তার মধ্যবর্তী অবস্থা। অন্যদিকে, কার্যকারণ সম্পর্কবিহীন অপ্রত্যাশিত বা হঠাৎ করে ঘটে যাওয়া ঘটনাকে আকস্মিকতা বলে। সম্ভাবনা একটি মাত্রাগত ব্যাপার। অর্থাৎ সম্ভাবনা কোনো কোনো ক্ষেত্রে বেশি হয়, আবার কোনো কোনো ক্ষেত্রে কম হয়। তবে কোনোভাবেই সেটি নিশ্চয়তায় পৌছায় না। যেমন- দৃশ্যকল্প-২ এ বল নীল হওয়ার সম্ভাবনা ৩০ ১০০ \\frac{৩০}{১০০} ১০০ ৩০ ​ -এ বিষয়টি কম সম্ভাবনার মাত্রাকে নির্দেশ করে। অন্যদিকে, আকস্মিকতা কোনো মাত্রাগত ব্যাপার নয়। অর্থাৎ কোনো পদ্ধতির মাধ্যমে আকস্মিকতার মাত্রা নির্ণয় করা যায় না। সম্ভাবনার ক্ষেত্রে ঘটনার কার্যকারণ নিয়ম সম্পর্কে আমাদের আংশিক, জ্ঞান থাকে। অর্থাৎ কার্যকারণ নিয়মের অপূর্ণ জ্ঞানই সম্ভাবনার ভিত্তিমূল হিসেবে কাজ করে। অন্যদিকে, আকস্মিকতার ক্ষেত্রে ঘটনার কার্যকারণ নিয়ম সম্পূর্ণই আমাদের অজানা থাকে। এ কারণে আমরা ঘটনার যৌক্তিক কারণ নির্ণয় করতে পারি না। পাশাপাশি সম্ভাবনামূলক ঘটনা চারটি নিয়মের সাহায্যে পরিমাপ করা যায়। অর্থাৎ বিভিন্ন ঘটনার সম্ভাবনা পরিমাপযোগ্য। কিন্তু আকস্মিকতা পরিমাপের কোনো নিয়ম নেই। তাই আকস্মিক ঘটনা পরিমাপ করা যায় না। পরিশেষে বলা যায়, সম্ভাবনা ও আকস্মিকতার মধ্যে বিভিন্ন বিষয়ে বৈসাদৃশ্য রয়েছে। বস্তুত সম্ভাবনার ক্ষেত্রে ঘটনার আংশিক জ্ঞান থাকলেও আকস্মিকতার ক্ষেত্রে ঘটনার সকল বিষয় আমাদের অজানা থাকে।"
        }
      ]
    },
    {
      "number": "6",
      "uddipok": "",
      "tag": "DIN.B 19",
      "sub_questions": [
        {
          "label": "ক",
          "question": "ক্রমিক শ্রেণিকরণ কী?",
          "explanation": "একই গুণবিশিষ্ট কোনো ব্যক্তি, বস্তু বা ঘটনার মধ্যে কেবল 'গুণের মাত্রা' অনুসারে শ্রেণিকরণ করার প্রক্রিয়াই হলো ক্রমিক শ্রেণিকরণ।"
        },
        {
          "label": "খ",
          "question": "পরতম জাতির শ্রেণিকরণ করা যায় না কেন?",
          "explanation": "পরতম জাতি থেকে ব্যাপকতর অন্য কোনো জাতি নেই বলে এরূপ জাতির শ্রেণিকরণ করা যায় না। পরতম জাতি হচ্ছে সর্বোচ্চ জাতি, যাকে অন্তর্ভুক্ত করার মতো ব্যাপক অন্য কোনো জাতি বা স্তর নেই। এ কারণে সর্বোচ্চ জাতি হিসেবে পরতম জাতির শ্রেণিকরণ করা সম্ভব হয় না। যেমন: দ্রব্য হচ্ছে একটি পরতম জাতি। দ্রব্যকে আর অন্য কোনো জাতির অন্তর্ভুক্ত করা যায় না। সুতরাং এর শ্রেণিকরণ করাও অসম্ভব।"
        },
        {
          "label": "গ",
          "question": "দৃশ্যকল্প-১ এ কোন শ্রেণিকরণের ইঙ্গিত পাওয়া যায়?",
          "explanation": "দৃশ্যকল্প-১ এ প্রাকৃতিক শ্রেণিকরণের ইঙ্গিত পাওয়া যায়। প্রাকৃতিক শ্রেণিকরণ মৌলিক বা গুরুত্বপূর্ণ সাদৃশ্যের ওপর নির্ভরশীল। এ শ্রেণিকরণের সাদৃশ্যের বিষয়গুলো প্রকৃতিতে বিদ্যমান থাকে। ফলে প্রাকৃতিক শ্রেণিকরণে বস্তুসমূহের অপরিহার্য বৈশিষ্ট্য পরিলক্ষিত হয়। যেমন- মেরুদণ্ডের উপস্থিতি ও অনুপস্থিতির ওপর ভিত্তি করে প্রাণীকে মেরুদণ্ডী ও অমেরুদণ্ডী হিসেবে বিন্যস্ত করা প্রাকৃতিক শ্রেণিকরণের একটি দৃষ্টান্ত। দৃশ্যকল্প-১ এ উদ্ভিদ জগতকে সপুষ্পক ও অপুষ্পক শ্রেণিতে বিভক্ত করা হয়েছে। এ বিভক্তকরণ প্রক্রিয়া মৌলিক বা গুরুত্বপূর্ণ বিষয়ের সাথে সঙ্গতিপূর্ণ। এ কারণেই দৃশ্যকল্প-১ এর দৃষ্টান্ত প্রাকৃতিক শ্রেণিকরণের অন্তর্গত।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-২ এ যে দুটি শ্রেণিকরণ করা হয়েছে তাদের মধ্যে সম্পর্ক দেখাও।",
          "explanation": "দৃশ্যকল্প-১ প্রাকৃতিক শ্রেণিকরণ ও দৃশ্যকল্প-২ কৃত্রিম শ্রেণিকরণকে নির্দেশ করে। নিচে উভয় শ্রেণিকরণের মধ্যে বিদ্যমান সম্পর্ক বিশ্লেষণ করা হলো- প্রাকৃতিক ও কৃত্রিম শ্রেণিকরণের মধ্যে সম্পর্ক বিশ্লেষণ করলে উভয়ের মধ্যে কিছু সাদৃশ্য ও বৈসাদৃশ্য লক্ষ করা যায়। সাদৃশ্যের ক্ষেত্রে দেখা যায়, উভয় শ্রেণিকরণের উদ্দেশ্যই হলো জ্ঞানার্জন করা। পাশাপাশি উভয় শ্রেণিকরণ মানসিকভাবে সম্পন্ন হয় এবং আলোচ্য বিষয় সাদৃশ্যের ওপর গুরুত্বারোপ করে। বৈসাদৃশ্যের ক্ষেত্রে দেখা যায়, প্রাকৃতিক শ্রেণিকরণ মৌলিক সাদৃশ্যভিত্তিক হলেও কৃত্রিম শ্রেণিকরণ গুরুত্বহীন ও বাহ্যিক সাদৃশ্যভিত্তিক। প্রাকৃতিক শ্রেণিকরণের উদ্দেশ্য হলো সাধারণ জ্ঞান লাভ। অর্থাৎ এ শ্রেণিকরণের মাধ্যমে আলোচ্য বিষয়ে সার্বিক ধারণা লাভ করা যায়। কিন্তু কৃত্রিম শ্রেণিকরণ ব্যক্তিভেদে আলাদা হয়। তাই এ শ্রেণিকরণের মাধ্যমে পাওয়া যায় বিশেষ জ্ঞান। প্রাকৃতিক শ্রেণিকরণের উপকরণগুলো প্রাকৃতিক পরিবেশে পাওয়া যায়। অন্যদিকে, কৃত্রিম শ্রেণিকরণের উপকরণগুলো মানুষের তৈরি। প্রাকৃতিক শ্রেণিকরণ সংজ্ঞাভিত্তিক ও আর কৃত্রিম। কৃত্রিম শ্রেণিকরণ নমুনাভিত্তিক। প্রাকৃতিক শ্রেণিকরণ বৈজ্ঞানিক প্রক্রিয়া হলেও কৃত্রিম শ্রেণিকরণ হলো লৌকিক প্রক্রিয়া। পরিশেষে বলা যায়, প্রাকৃতিক শ্রেণিকরণ ও কৃত্রিম শ্রেণিকরণের পেছনে উদ্দেশ্যের পার্থক্য থাকায় দুটির মধ্যে কিছু সাদৃশ্য ও বৈসাদৃশ্য থাকা স্বাভাবিক।"
        }
      ]
    },
    {
      "number": "7",
      "uddipok": "দৃশ্যকল্প-১: বর্তমানে বাংলাদেশে বসবাসকারী মোট জনসংখ্যার ৮০% মুসলিম এবং ২০% অমুসলিম। দৃশ্যকল্প-২: সজলপুর গ্রামে বসবাসকারী মানুষের মধ্যে আজিজ হলো সবচেয়ে সৎ, মেধাবী, সুখী ও ধার্মিক ব্যক্তি । দৃশ্যকল্প-৩: মানুষের হাত, পা, চোখ, কান, নাক ও চুল রয়েছে।",
      "tag": "DIN.B 19",
      "sub_questions": [
        {
          "label": "ক",
          "question": "'Dichotomy' শব্দটি কোন দুটি গ্রিক শব্দ থেকে উদ্ভূত?",
          "explanation": "'Dichotomy' শব্দটি গ্রিক 'Dicha' ও 'Temno' এ দুটি গ্রিক শব্দ থেকে উদ্ভূত।"
        },
        {
          "label": "খ",
          "question": "দ্বিকোটিক বিভাগের সুবিধাগুলো লিখ।",
          "explanation": "দ্বিকোটিক বিভাগ একটি নির্ভুল আকারগত বিভাগ প্রক্রিয়া। এ বিভাগ প্রক্রিয়ায় কোনো ভ্রান্তি বা অনুপপত্তি ঘটার আশঙ্কা থাকে না। পাশাপাশি এ বিভাগে পদের বিভক্তকরণে কোনো বাস্তব জ্ঞানের প্রয়োজন হয় না। এখানে কেবল একটি জাতিকে পরস্পর দুটি বিরোধী উপজাতিতে ভাগ করা হয়। এ কারণে বলা হয়, দ্বিকোটিক বিভাগ প্রক্রিয়া একটি সহজ-সরল প্রক্রিয়া ।"
        },
        {
          "label": "গ",
          "question": "দৃশ্যকল্প-২ এ যৌক্তিক বিভাগের কোন নিয়মের লঙ্ঘন ঘটেছে?",
          "explanation": "দৃশ্যকল্প-২ এ যৌক্তিক বিভাগের প্রথম নিয়মের লঙ্ঘন ঘটেছে। যৌক্তিক বিভাগের প্রথম নিয়ম অনুসারে, একটি শ্রেণিবাচক বা জাতিবাচক পদকে ভাগ করতে হয়; কোনো বিশেষ বস্তু বা ব্যক্তিকে নয়। অর্থাৎ আমরা কোনো শ্রেণিবাচক বা জাতিবাচক পদকে তার অন্তর্গত নিম্নতর উপজাতিতে বিভক্ত করতে পারি। যেহেতু ব্যক্তি বা বস্তুর নিম্নতর শ্রেণি বা উপজাতি নেই তাই তাদের যৌক্তিক বিভাগ সম্ভব নয়। দৃশ্যকল্প-২ এ বর্ণিত, আজিজ হলো সৎ, মেধাবী, সুখী ও ধার্মিক ব্যক্তি। এখানে শ্রেণিবাচক বা জাতিবাচক পদের পরিবর্তে বিশেষ ব্যক্তিকে বিভাজন করা হয়েছে। যা সুস্পষ্টই যৌক্তিক বিভাগের প্রথম নিয়মের লঙ্ঘন।"
        },
        {
          "label": "ঘ",
          "question": "দৃশ্যকল্প-২ ও দৃশ্যকল্প-৩ এ যৌক্তিক বিভাগের যে দুটি অনুপপত্তি ঘটেছে সেগুলো বিশ্লেষণ করো।",
          "explanation": "দৃশ্যকল্প-২ এ গুণগত বিভাগ এবং দৃশ্যকল্প-৩ এ অঙ্গগত বিভাগ অনুপপত্তি ঘটেছে। নিচে উভয় অনুপপত্তির বিশ্লেষণ করা হলো— কোনো জাতিবাচক বা শ্রেণিবাচক পদের পরিবর্তে যদি বিশেষ ব্যক্তি বা বস্তুকে তার বিভিন্ন গুণে ভাগ করা হয়, তবে গুণগত বিভাগ অনুপপত্তি ঘটে। যেমন: দৃশ্যকল্প-২ এ 'আজিজকে' সৎ, মেধাবী, সুখী ও ধার্মিক পদে বিভক্ত করা হয়েছে। এখানে ‘আজিজ’ কোনো জাতিবাচক বা শ্রেণিবাচক পদ নয় বরং একজন বিশিষ্ট ব্যক্তির নাম। এ ধরনের অনুপপত্তিকে যুক্তিবিদগণ গুণগত বিভাগ অনুপপত্তি বলে চিহ্নিত করেছেন। অন্যদিকে, কোনো জাতিবাচক বা শ্রেণিবাচক পদের পরিবর্তে বিশেষ ব্যক্তি বা বস্তুকে তার বিভিন্ন অঙ্গ-প্রত্যঙ্গে বিভক্ত করা হলে অঙ্গগত বিভাগ অনুপপত্তি ঘটে। যেমন: দৃশ্যকল্প-৩ এ মানুষকে তার হাত, পা, চোখ, কান, নাক ও চুলে ভাগ করা হয়েছে। অর্থাৎ মানুষকে তার বিভিন্ন অঙ্গ-প্রত্যঙ্গে বিভক্ত করার কারণে অঙ্গগত বিভাগ অনুপপত্তি ঘটেছে। তাই বলা যায়, গুণগত বিভাগ ও অঙ্গগত বিভাগ দুটি ভ্রান্ত বিভাগ। যার দৃষ্টান্ত দৃশ্যকল্প-২ ও দৃশ্যকল্প-৩ এ পরিলক্ষিত হয়।"
        }
      ]
    },
    {
      "number": "8",
      "uddipok": "হোসেন আলী একজন আরবি শিক্ষক। পুলিশের তালিকাভুক্ত সন্ত্রাসী হিমু হোসেন আলীর নিকট আরবি শেখেন। হোসেন আলী ও হিমু দেখতে প্রায় একই রকম। পুলিশ হিমুকে গ্রেফতার করতে গিয়ে হিমু মনে করে হোসেন আলীকে গ্রেফতার করে।",
      "tag": "DIN.B 19",
      "sub_questions": [
        {
          "label": "ক",
          "question": "আরোহের প্রাণ কোনটি?",
          "explanation": "আরোহের প্রাণ হলো আরোহমূলক লম্ফ ।"
        },
        {
          "label": "খ",
          "question": "অবৈধ সামান্যীকরণ ব্যাখ্যা করো।",
          "explanation": "অবৈজ্ঞানিক আরোহে অনুকূল অভিজ্ঞতার ভিত্তিতে সিদ্ধান্ত গ্রহণ করা হয় বলে কোনো অবস্থায় যদি একটি প্রতিকূল দৃষ্টান্ত পাওয়া যায়, তবে সিদ্ধান্তটি ভ্রান্ত বলে প্রমাণিত হয়। এ জাতীয় ভ্রান্ত সিদ্ধান্তকে অবৈধ সামান্যীকরণ বা সার্বিকীকরণ বলে। যেমন: বলা যেতে পারে—সকল কাক হয় কালো’ । কিন্তু যে সময় অস্ট্রেলিয়ায় সাদা কাকের সন্ধান পাওয়া যায় সে সময় উক্ত সিদ্ধান্তটি ভ্রান্ত হিসেবে প্রমাণিত হয়। এরূপ ভ্রান্ত সিদ্ধান্তের কারণে অবৈধ সামান্যীকরণ অনুপপত্তি ঘটে।"
        },
        {
          "label": "গ",
          "question": "উদ্দীপকে পুলিশের সিদ্ধান্ত কোন আরোহকে ইঙ্গিত করে?",
          "explanation": "উদ্দীপকে পুলিশের সিদ্ধান্ত সাদৃশ্যানুমানকে ইঙ্গিত করে। দুটি বস্তু বা ঘটনার মধ্যে কতিপয় সাদৃশ্যের ভিত্তিতে যদি অনুমান করা হয় যে, তাদের একটি বিশেষ কোনো গুণের অধিকারী হলে অন্যটিও ঐ গুণের অধিকারী হবে— এরূপ অনুমান প্রক্রিয়াকে সাদৃশ্যানুমান বলে। যেমন: পৃথিবী ও মঙ্গল গ্রহে মাটি, পানি, বায়ু ও নাতিশীতোষ্ণ আবহাওয়া আছে। পৃথিবীতে জীব বাস করে। অতএব, মঙ্গল গ্রহেও জীব বাস করে। এভাবে সাদৃশ্যনুমানের মাধ্যমে দুটি বিষয়ের মধ্যে সাদৃশ্য দেখানো হয়। উদ্দীপকে বর্ণিত ঘটনায় হোসেন আলী ও হিমু দেখতে প্রায় একই রকম। পুলিশ হিমুকে গ্রেফতার করতে গিয়ে হিমু মনে করে হোসেন আলীকে গ্রেফতার করে। অর্থাৎ পুলিশের কর্মকাণ্ড সাদৃশ্যের ভিত্তিতে সম্পন্ন। এ কারণে উদ্দীপকের দৃষ্টান্তটি সাদৃশ্যানুমানের সাথে সঙ্গতিপূর্ণ।"
        },
        {
          "label": "ঘ",
          "question": "উদ্দীপকে যে প্রকার আরোহের ইঙ্গিত পাওয়া যায় তোমার পাঠ্যবইয়ের আলোকে তার সাথে বৈজ্ঞানিক আরোহের পার্থক্য আলোচনা করো।",
          "explanation": "উদ্দীপকে ইঙ্গিতকৃত সাদৃশ্যানুমানের সাথে বৈজ্ঞানিক আরোহের তুলনামূলক সম্পর্ক বিশ্লেষণ করা হলো- বৈজ্ঞানিক আরোহ হলো প্রকৃতির নিয়মানুবর্তিতা নীতি ও কার্যকারণ নীতির ওপর ভিত্তি করে বিশেষ দৃষ্টান্ত থেকে সার্বিক দৃষ্টান্তে পৌঁছার একটি প্রক্রিয়া। বস্তুত এই অনুমান প্রক্রিয়ায় প্রকৃতির নিয়মানুবর্তিতা নীতি এবং কার্যকারণ নিয়মের ওপর অধিক জোর দেওয়া হয়। অন্যদিকে, যে অনুমান প্রক্রিয়ায় দুটি বস্তু বা ঘটনার মৌলিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয় তাকে সাদৃশ্যানুমান বলে। সাদৃশ্যানুমানে কার্যকারণ সম্পর্কের কোনো ভিত্তি নেই। বৈজ্ঞানিক আরোহে বিশেষ বিশেষ দৃষ্টান্ত থেকে সার্বিক সিদ্ধান্তে গমন করা যায়। অন্যদিকে, সাদৃশ্যানুমানে বিশেষ দৃষ্টান্ত থেকে বিশেষ সিদ্ধান্ত গ্রহণ করা হয়। বস্তুত বৈজ্ঞানিক আরোহ একটি সামগ্রিক বিষয়। কিন্তু সাদৃশ্যানুমান বৈজ্ঞানিক আরোহের একটি স্তর মাত্র। এছাড়া বৈজ্ঞানিক আরোহে অনুপপত্তি বা যুক্তিদোষ ঘটার কোনো সম্ভাবনা নেই। এ কারণেই বলা যায়, বৈজ্ঞানিক আরোহ সর্বদা নিশ্চিত সিদ্ধান্ত প্রদান করে। কিন্তু সাদৃশ্যানুমানের ক্ষেত্রে বিভিন্ন অনুপপত্তি ঘটতে পারে। এ কারণেই সাদৃশ্যানুমানের সিদ্ধান্ত নিশ্চিত নয় বরং সম্ভাব্য। পরিশেষে বলা যায়, প্রকৃত আরোহের দুটি গুরুত্বপূর্ণ প্রকরণ হলো— বৈজ্ঞানিক আরোহ ও সাদৃশ্যানুমান। প্রকৃতির নিয়মানুবর্তিতা নীতি ও কার্যকারণ নিয়মের কারণেই এ দুটি প্রকরণের মধ্যে তুলনামূলক সম্পর্ক পরিলক্ষিত হয়।"
        }
      ]
    },
    {
      "number": "9",
      "uddipok": "হাওলাদার গতরাতে খুন হয়েছে। পুলিশ তদন্তে এসে পলাশ, দীপু এবং নাজমুলকে সন্দেহ করল। কেননা এদের সাথে নিহতের জমি নিয়ে বিরোধ চলছিল। হত্যাকাণ্ডের পূর্বে পলাশ, দীপু এবং নাজমুলকে নিহতের বাড়ির আশে-পাশে ঘুরাঘুরি করতেও দেখা যায়। পুলিশ ঘটনাস্থলে কিছু পায়ের ছাপ দেখতে পেল এবং তা থেকে হত্যাকারীকে চিহ্নিত করল।",
      "tag": "DIN.B 19",
      "sub_questions": [
        {
          "label": "ক",
          "question": "প্রকল্প কী?",
          "explanation": "কোনো বিষয় বা ঘটনা সম্পর্কে আনুমানিক ধারণা গঠন করাকে প্রকল্প বলে।"
        },
        {
          "label": "খ",
          "question": "বাস্তব কারণ বলতে কী বোঝ?",
          "explanation": "কোনো একটি ঘটনার ব্যাখ্যা দেওয়ার জন্য আমাদের এমন একটি কারণ অনুমান করতে হয় যার বাস্তব অস্তিত্ব আছে, সেই কারণকেই বাস্তব কারণ বলে। আমরা প্রকল্পের প্রকৃত কারণকেই বাস্তব কারণ হিসেবে মনে করে থাকি। বস্তুত, প্রকল্পের মধ্যে কোনো অবাস্তব প্রকল্প কখনো প্রকৃতি প্রদত্ত ঘটনাবলির ব্যাখ্যা বা বিশ্লেষণ করতে পারে না। তাই কারণ হিসেবে এমন কিছু বিষয় সম্পর্কে ধারণা করা যায়, যার অবস্থান সম্পর্কে উপযুক্ত প্রমাণের মাধ্যমে বর্ণনা করা সম্ভব। এ ধরনের একটি আনুমানিক কারণকেই বাস্তব কারণ হিসেবে আখ্যায়িত করা হয়।"
        },
        {
          "label": "গ",
          "question": "উদ্দীপকের পায়ের ছাপ যুক্তিবিদ্যার কোন বিষয়টিকে ইঙ্গিত করে?",
          "explanation": "উদ্দীপকের পায়ের ছাপ যুক্তিবিদ্যার ‘সংকট উত্তরক দৃষ্টান্ত বা চরম দৃষ্টান্তের’ বিষয়টিকে ইঙ্গিত করে। বৈধ প্রকল্পকে সব সময় একমাত্র প্রকল্প হতে হবে। কিন্তু অনেক সময় একটি ঘটনার প্রকৃত কারণ নির্ণয় করার সময় প্রতিযোগী বা একাধিক প্রকল্প সমস্যার সৃষ্টি করে। এমতাবস্থায় সঠিক প্রকল্প নির্ণয় করা কঠিন হয়ে দাঁড়ায়। এক্ষেত্রে বিশেষ ঘটনার মাধ্যমে প্রতিযোগী প্রকল্পগুলোর সংকট নিরসন করা যায়। এই বিশেষ দৃষ্টান্ত বা ঘটনাকে সংকট উত্তরক দৃষ্টান্ত বলে। কোনো ঘটনার প্রকৃত কারণ নির্ণয়ে এরূপ দৃষ্টান্ত মুখ্য ভূমিকা পালন করে। তাই প্রকল্প প্রমাণের জন্য সংকট উত্তরক দৃষ্টান্ত খুবই গুরুত্বপূর্ণ । উদ্দীপকে বর্ণিত ঘটনায় পুলিশ পায়ের ছাপ দেখে হত্যাকারীকে চিহ্নিত করতে পারে। অর্থাৎ এখানে পায়ের ছাপ হলো সংকট উত্তরক দৃষ্টান্ত।"
        },
        {
          "label": "ঘ",
          "question": "উদ্দীপকে পুলিশের আসামী শনাক্তকরণ প্রক্রিয়া তোমার পাঠ্যবইয়ের যে বিষয়কে নির্দেশ করে— তা বিশ্লেষণ করো।",
          "explanation": "উদ্দীপকে পুলিশের আসামী শনাক্তকরণ প্রক্রিয়া প্রকল্পের বিষয়কে নির্দেশ করে। নিচে প্রকল্পের ধারণা বিশ্লেষণ করা হলো— প্রকল্প হলো একটি প্রাথমিক আনুমানিক ধারণা। কোনো একটি ঘটনা ব্যাখ্যা করার জন্য আমরা প্রাকৃতিক ঘটনাবলি নিরীক্ষণের মাধ্যমে প্রাপ্ত অভিজ্ঞতা থেকে প্রকল্প গঠন করি। এরপর ঐ প্রকল্পের ওপর ভিত্তি করে অগ্রসর হই। অর্থাৎ নিরীক্ষণ থেকেই প্রকল্পের যাত্রা শুরু হয়। এরপর নিরীক্ষণের মাধ্যমে প্রাপ্ত অভিজ্ঞতার ভিত্তিতে প্রাথমিক আনুমানিক ধারণা গঠন করা হয়। অর্থাৎ প্রাকৃতিক ঘটনার যথার্থ নিরীক্ষণের মাধ্যমে যেসব তথ্য পাওয়া যায়, তার মধ্যে প্রয়োজনীয় তথ্যের সন্নিবেশ ঘটিয়ে প্রাথমিক আনুমানিক ধারণা গঠন করা হয়। পরবর্তীতে আনুমানিক ধারণার ওপর ভিত্তি করে সিদ্ধান্ত গ্রহণ করা হয়। সিদ্ধান্ত যাচাইকরণ হলো প্রকল্প প্রণয়নের সর্বশেষ কাজ। এ অংশে কোনো প্রকল্প সম্পর্কে গৃহীত সিদ্ধান্ত বাস্তবতার নিরীখে যাচাই করা হয়। যদি সিদ্ধান্তটি বাস্তবতার সাথে মিলে যায়, তাহলে তা সঠিক বলে বিবেচিত হবে। আর যদি সেটি বাস্তবতা বর্জিত হয়, তাহলে তা ত্রুটিপূর্ণ বলে বাতিল হয় এবং নতুন প্রকল্প গঠন করে আবার সিদ্ধান্ত গ্রহণ করতে হয়। উদ্দীপকে বর্ণিত ঘটনায় একটি খুনের ঘটনা তদন্তে এসে পুলিশ পলাশ, দীপু এবং নাজমুলকে সন্দেহ করে। অর্থাৎ নিরীক্ষণের ভিত্তিতে প্রাথমিক আনুমানিক ধারণা গঠন করে। পরবর্তীতে ঘটনাস্থলে কিছু পায়ের ছাপের সাথে আনুমানিক ধারণা মিলে যায়। এ থেকেই পুলিশ হত্যাকারীকে চিহ্নিত করতে পারে। পরিশেষে বলা যায়, প্রকল্পের বৈধতা চারটি ধাপের মাধ্যমে সম্পন্ন হয়, যার দৃষ্টান্ত উদ্দীপকে পুলিশের আসামী সনাক্তকরণ প্রক্রিয়ায় লক্ষ করা যায়।"
        }
      ]
    },
    {
      "number": "10",
      "uddipok": "করিমপুর গ্রামের অধিকাংশ লোক বেতনা নদীর পানি ব্যবহার করে। সম্প্রতি এ নদীর পানিতে কারখানার বর্জ্য মিশ্রিত হচ্ছে। তাই গ্রামের কিছু লোক নানাবিধ রোগে ভুগছে। গ্রামের মানুষ এটিকে 'শীতলা' দেবীর অভিশাপ মনে করছে। কিন্তু গ্রামের একজন বিজ্ঞানের ছাত্র বললো, কারখানার বর্জ্যই বিভিন্ন রোগের কারণ।",
      "tag": "BB 21,DIN.B 19",
      "sub_questions": [
        {
          "label": "ক",
          "question": "ব্যাখ্যা কী?",
          "explanation": "কোনো জটিল, অস্পষ্ট, দুর্বোধ্য ও অনির্দিষ্ট বিষয়কে সহজ, সরল ও প্রাঞ্জল ভাষায় ব্যক্ত করাই হলো ব্যাখ্যা (Explanation ) ।"
        },
        {
          "label": "খ",
          "question": "ব্যাখ্যার প্রয়োজন হয় কেন?",
          "explanation": "কোনো অস্পষ্ট ও জটিল ঘটনা বা বিষয়কে সহজেই বোধগম্য করার জন্য ব্যাখ্যার প্রয়োজন । ব্যাখ্যা হচ্ছে এমন এক বিবৃতি যার মাধ্যমে বর্ণিত বিষয়ের জটিলতা দূর হয়ে যায়; আর আমাদের জিজ্ঞাসারও পরিতৃপ্তি ঘটে। যেমন: জোয়ার- ভাটার কারণ হিসেবে যখন মাধ্যাকর্ষণ শক্তি, চাঁদের আকর্ষণ প্রভৃতি বিষয়ের মাধ্যমে ব্যাখ্যা প্রদান করা হয় তখনই এ বিষয়ের রহস্য উন্মোচিত হয়। এ কারণেই ব্যাখ্যার প্রয়োজনীয়তা অপরিসীম।"
        },
        {
          "label": "গ",
          "question": "উদ্দীপকে গ্রামবাসীর মহামারী প্রাদুর্ভাবের ধারণাটি কোন বিষয়কে নির্দেশ করে? ব্যাখ্যা করো।",
          "explanation": "উদ্দীপকে গ্রামবাসীর বিভিন্ন রোগে আক্রান্ত হওয়ার পেছনে যেসব কারণ স্থানীয় লোকজনের ধারণায় এসেছে তা মূলত লৌকিক ব্যাখ্যাকে নির্দেশ করে । লৌকিক ব্যাখ্যা হলো কোনো ঘটনাকে লোকজ বিশ্বাসের ভিত্তিতে অতিপ্রাকৃত বা অলৌকিক শক্তির আশ্রয়ে ব্যাখ্যা করার প্রয়াস। প্রকৃতির নিয়মাবলি সম্বন্ধে সাধারণ মানুষের ধারণা সাধারণত খুবই কম। জীবনের নানা প্রতিকূলতার কারণে অনেকেই জ্ঞানচর্চার সুযোগ পায় না। এ অবস্থায় তারা অনেক ঘটনাকে অদৃশ্য শক্তির সাহায্যে ব্যাখ্যা দেওয়ার চেষ্টা করে। সাধারণ মানুষের এরূপ চেষ্টাই লৌকিক ব্যাখ্যা নামে পরিচিত। উদ্দীপকে বর্ণিত ঘটনায়, করিমপুর গ্রামের লোকেরা নানা রোগে ভুগছিলো। এ জন্য তারা মনে করছিলো এটা শীতলা দেবীর অভিশাপ এখানে গ্রামবাসীর অনুমানে কুসংস্কারের প্রভাব লক্ষণীয়। কারণ এসব মূলত পানিবাহিত রোগ। দূষিত পানি পান করলে এসব রোগে আক্রান্ত হবার আশঙ্কা থাকে। তাই বলা যায় গ্রামবাসীর ব্যাখ্যা লৌকিক ব্যাখ্যার সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে বিজ্ঞানের ছাত্র ও গ্রামবাসীর ধারণার পার্থক্য পাঠ্যবইয়ের আলোকে বিশ্লেষণ করো।",
          "explanation": "উদ্দীপকে বিজ্ঞানের ছাত্র ও গ্রামবাসীর ধারণায় যথাক্রমে বৈজ্ঞানিক ব্যাখ্যা ও লৌকিক ব্যাখ্যা নির্দেশিত হয়েছে। নিচে উভয় ব্যাখ্যার তুলনামূলক আলোচনা করা হলো। কোনো ঘটনার কার্যকারণ নিয়ম অনুসরণ করে যে ব্যাখ্যা প্রদান করা হয়, তাকে বৈজ্ঞানিক ব্যাখ্যা বলে। অন্যদিকে, কোনো কার্যকারণ নিয়ম ব্যতিরেকে কেবল মনগড়া ধারণা বা অতিপ্রাকৃত শক্তির আশ্রয়ে যে ব্যাখ্যা প্রদান করা হয়, তাকে লৌকিক ব্যাখ্যা বলে। বৈজ্ঞানিক ব্যাখ্যা প্রদানের সময় সংশ্লিষ্ট বিষয়ের মৌলিক ও প্রাসঙ্গিক বিষয় বিবেচনা করা হয়। এ ধরনের ব্যাখ্যা এমনভাবে প্রদান করা হয়, যা আমাদের জিজ্ঞাসা ও বুদ্ধিবৃত্তিকে পরিতৃপ্ত করে। এ কারণে বৈজ্ঞানিক ব্যাখ্যায় অলৌকিকতা আকস্মিকতার কোনো স্থান নেই। অন্যদিকে, লৌকিক ব্যাখ্যায় অতিপ্রাকৃত শক্তির প্রভুত্ব স্বীকার করা হয়। বৈজ্ঞানিক ব্যাখ্যায় সংশ্লিষ্ট ঘটনার নিয়মকে একই জাতীয় অন্যান্য ঘটনার নিয়মের সাথে সংযুক্ত করা হয়। কিন্তু লৌকিক ব্যাখ্যায় অতিপ্রাকৃত শক্তির আশ্রয়ে ও মনগড়া ব্যাখ্যা দেয়া হয় বলে এখানে কোনো সুনির্দিষ্ট নিয়ম থাকে না। উদ্দীপকে বর্ণিত গ্রামবাসীর আলোচনায় লৌকিক ব্যাখ্যার দৃষ্টান্ত লক্ষ করা যায়। কারণ তারা মনগড়া বা অতিপ্রাকৃত শক্তির আশ্রয়ে নানা রোগের কারণ ব্যাখ্যা করে। অন্যদিকে, গ্রামের একজন বিজ্ঞানের ছাত্র একই রোগের কারণ হিসেবে দূষিত পানি ব্যবহারকেই দায়ী করে। কারণ রাসায়নিক কারখানার বর্জ্য নদীতে পড়ায় পানি দূষিত হয়। এ কারণে ছাত্রের ব্যাখ্যা কার্যকারণ নীতির সাথে সাদৃশ্যপূর্ণ। সুতরাং এটি একটি বৈজ্ঞানিক ব্যাখ্যা । পরিশেষে বলা যায়, বৈজ্ঞানিক ব্যাখ্যায় ঘটনার মৌলিক ও গুরুত্বপূর্ণ দিক প্রাধান্য পায়। কিন্তু লৌকিক ব্যাখ্যায় ব্যক্তির নিজস্ব বিশ্বাস ও ধ্যান ধারণা প্রকাশ পায়। এ কারণে লৌকিক ব্যাখ্যার চেয়ে বৈজ্ঞানিক ব্যাখ্যা সর্বজনীনভাবে গ্রহণযোগ্য ও অধিক গুরুত্বের দাবিদার।"
        }
      ]
    },
    {
      "number": "11",
      "uddipok": "নয়ন কলেজে যাওয়ার সময় দেখতে পেল, রাস্তার পাশে একজন ব্যক্তি অর্ধমৃত অবস্থায় পড়ে আছে। ব্যক্তিটির মুখ দিয়ে অনবরত সাদা ফেনা বের হচ্ছে। নয়ন ভাবল লোকটিকে বিষাক্ত সাপে কামড় দিয়েছে। সে লোকটিকে নিয়ে হাসপাতালে গেল। কর্তব্যরত ডাক্তার পরীক্ষা-নিরীক্ষা করে বললো, লোকটিকে বিষাক্ত সাপে কামড় দিয়েছে এবং সে আর বেঁচে নেই।",
      "tag": "DIN.B 19",
      "sub_questions": [
        {
          "label": "ক",
          "question": "কাজ চালানো প্রকল্প কী?",
          "explanation": "কোনো ঘটনার কারণ অনুসন্ধানের জন্য বৈধ প্রকল্পের স্থলে সাময়িকভাবে যে প্রকল্প প্রণয়ন করা হয়, তাকে কাজ চালানো প্রকল্প বলে।"
        },
        {
          "label": "খ",
          "question": "প্রকল্পের যাচাইকরণ দরকার কেন?",
          "explanation": "প্রকল্প হলো কোনো ঘটনার কারণ সম্পর্কে প্রাথমিক আনুমানিক ধারণা। কোনো ঘটনার কারণ সম্পর্কে আনুমানিক ধারণা সত্যও হতে পারে; আবার মিথ্যাও হতে পারে। তাই কোন প্রকল্পটি যথার্থ সেটি নির্বাচন করার জন্য প্রকল্পগুলোকে পরীক্ষা করা বা যাচাই করার দরকার হয়। তাই বলা যায়, প্রকল্পের যথার্থতা সম্পর্কে সিদ্ধান্ত গ্রহণ করার জন্য যাচাইকরণ দরকার।"
        },
        {
          "label": "গ",
          "question": "উদ্দীপকে উল্লিখিত ঘটনাটি কোন বিষয়টিকে ইঙ্গিত করে?",
          "explanation": "উদ্দীপকে উল্লিখিত ঘটনাটি প্রকল্পকে ইঙ্গিত করে। উদ্দীপকের নয়ন একটি লোককে রাস্তায় পড়ে থাকতে দেখে এবং সংশ্লিষ্ট অবস্থা নিরীক্ষণ করে আনুমানিক ধারণা গঠন করেছে। আর এই বিষয়টি ডাক্তার পরীক্ষার মাধ্যমে যাচাই করে তার আনুমানিক ধারণা যথার্থ বলে সিদ্ধান্ত প্রদান করেছে। এই বিষয়টি প্রকল্পের ইঙ্গিত প্রদান করে। প্রকল্প হলো কোনো ঘটনার কারণ অনুসন্ধানের জন্য প্রাথমিক আনুমানিক ধারণা। আর এই আনুমানিক ধারণার ওপর ভিত্তি করে পরবর্তীতে কোনো ঘটনার প্রকৃত কারণ নির্ণয় করা হয়। যেমন: কোনো একটি অফিস থেকে কিছু টাকা চুরি হবার পর কর্তৃপক্ষ প্রাথমিকভাবে সিদ্ধান্ত নিল যে, অফিস সহকারী টাকা চুরি করেছে। পরবর্তীতে বিভিন্ন তথ্য-উপাত্তের ভিত্তিতে প্রমাণিত হল যে, অফিস সহকারীই টাকা চুরি করেছে। এভাবে প্রকল্পের মাধ্যমে প্রাথমিক ধারণা করে ঐ ধারণার ভিত্তিতে প্রকৃত কারণ নির্ণয় করা হয়। উদ্দীপকের নয়ন একটি লোককে রাস্তার পাশে পড়ে থাকতে দেখে প্রাথমিকভাবে আনুমানিক ধারণা করেছে এবং পরবর্তীতে ঐ ধারণার ভিত্তিতে প্রকৃত কারণ নির্ণয় করেছে। তাই উদ্দীপকের ঘটনাটির মাধ্যমে প্রকল্পের বিষয়টি প্রতিফলিত হয়েছে।"
        },
        {
          "label": "ঘ",
          "question": "উদ্দীপকে উল্লিখিত ঘটনাটির সিদ্ধান্ত গ্রহণের পূর্ববর্তী স্তরসমূহ আলোচনা করো।",
          "explanation": "উদ্দীপকে উল্লিখিত ঘটনাটির মাধ্যমে প্রকল্পের বিষয়টি প্রকাশিত হয়েছে। আর প্রকল্পের সিদ্ধান্ত গ্রহণের পূর্ববর্তী স্তরসমূহ নিম্নে বর্ণনা করা হলো- উদ্দীপকের নয়ন কলেজে যাবার সময় রাস্তার পাশে একটি লোককে পড়ে থাকতে দেখে যে প্রাথমিক আনুমানিক ধারণা করেছে এবং পরবর্তীতে যেভাবে সেটি প্রমাণিত হয়েছে, তার মাধ্যমে প্রকল্পের বিষয়টি প্রতিফলিত হয়েছে। কেননা প্রকল্পেও একই প্রক্রিয়া অনুসরণ করা হয়। প্রকল্পের কতকগুলো স্তর রয়েছে। প্রকল্পের স্তরগুলোর মধ্যে সিদ্ধান্ত গ্রহণের পূর্বে দুটি স্তর রয়েছে। এর মধ্যে একটি ঘটনার নিরীক্ষণ এবং অন্যটি প্রাথমিক আনুমানিক ধারণা গঠন। প্রকল্পের প্রাথমিক স্তরে কোনো একটি ঘটনা নিরীক্ষণ করতে হয়। অর্থাৎ কোনো ঘটনার প্রকৃত কারণ আবিষ্কার করার জন্য প্রথমে ঘটনাটি নিরীক্ষন করতে হয়। তাই ঘটনার নিরীক্ষণ থেকেই প্রকল্পের যাত্রা শুরু হয়। যেমন: বিজ্ঞানী নিউটন মাধ্যাকর্ষণ সম্পর্কিত তত্ত্ব আবিষ্কার করার জন্য প্রথমে আপেল পতনের ঘটনাটি নিরীক্ষণ করেছিলেন। তাই ঘটনার নিরীক্ষণ প্রকল্পের প্রথম স্তর। প্রকল্পের দ্বিতীয় স্তর বা সিদ্ধান্ত গ্রহণের পূর্ববর্তী আরেকটি স্তর হলো প্রাথমিক আনুমানিক ধারণা গঠন। আমরা কোনো ঘটনার কারণ অনুসন্ধানের জন্য প্রথমে ঘটনাটি নিরীক্ষণ করি এবং নিরীক্ষণের অভিজ্ঞতা থেকে প্রাথমিক আনুমানিক ধারণা গঠন করি। যেমন: বিজ্ঞানী নিউটন গাছ থেকে মাটিতে আপেল পড়তে দেখে আনুমানিক ধারণা করেছিলেন যে, মাটিতে কোনো আকর্ষণ বা টান আছে। তাই প্রকল্পের দ্বিতীয় স্তর হলো প্রাথমিক আনুমানিক ধারণা গঠন। পরিশেষে বলা যায় যে, উদ্দীপকের মাধ্যমে প্রকল্পের ধারণার ইঙ্গিত পাওয়া যায়। আর প্রকল্পে সিদ্ধান্ত গ্রহণের পূর্বে দুটি স্তর আছে। যথা- ঘটনার নিরীক্ষণ এবং প্রাথমিক আনুমানিক ধারণা গঠন। পরিশেষে বলা যায় যে, উদ্দীপকের মাধ্যমে প্রকল্পের ধারণার ইঙ্গিত পাওয়া যায়। আর প্রকল্পে সিদ্ধান্ত গ্রহণের পূর্বে দুটি স্তর আছে। যথা- ঘটনার নিরীক্ষণ এবং প্রাথমিক আনুমানিক ধারণা গঠন। ।"
        }
      ]
    }
  ]
}